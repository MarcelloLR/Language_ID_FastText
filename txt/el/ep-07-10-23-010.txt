<CHAPTER ID="010">
Αιτιολογήσεις ψήφου
<SPEAKER ID="144" NAME="Ilda Figueiredo  " AFFILIATION="GUE/NGL">
γραπτώς. - (PT) " σύμβαση αυτή -που επιδιώκει να θεσπίσει τις υποχρεώσεις των μερών να αξιολογούν τις περιβαλλοντικές επιπτώσεις ορισμένων δραστηριοτήτων σε πρώιμο στάδιο του σχεδιασμού και επιβάλλει στα κράτη γενική υποχρέωση κοινοποίησης και διαβούλευσης για όλα τα μεγάλα έργα που ενδέχεται να έχουν σοβαρές διασυνοριακές δυσμενείς επιπτώσεις στο περιβάλλον- υπογράφτηκε από την Κοινότητα και τα κράτη μέλη της στις 26 Φεβρουαρίου 1991 και εγκρίθηκε από την Κοινότητα στις 27 Ιουνίου 1997.
<P>
Το Κοινοβούλιο ενέκρινε ορισμένες τροποποιήσεις, μία εκ των οποίων διευρύνει τον ορισμό της έννοιας "κοινό", του άρθρου 1(x) της σύμβασης ώστε να διασαφηνιστεί ότι στο κοινό που μπορεί να συμμετέχει στις διαδικασίες της σύμβασης περιλαμβάνεται η κοινωνία των πολιτών και, ειδικότερα, οι μη κυβερνητικές οργανώσεις, ενώ μια άλλη παρέχει δικαίωμα προσχώρησης στη Σύμβαση σε χώρες εκτός της περιφέρειας της ΟΕΕ/Ο"Ε μετά από έγκριση της συνόδου των μερών.
<P>
Οι υπόλοιπες τροποποιήσεις θεωρούμε ότι έχουν μικρότερη σημασία. Σε γενικές γραμμές, δεν νομίζω ότι δημιουργούν προβλήματα.
<P>
Συνεπώς, συμφωνήσαμε με τον εισηγητή και υπερψηφίσαμε την έκθεση.
<SPEAKER ID="145" NAME="Διαμάντω Μανωλάκου  " AFFILIATION="GUE/NGL">
γραπτώς. - Υπάρχουν σοβαρά κενά στην ολιγόλογη Έκθεση που υποτιμούν τη σπουδαιότητα του ζητήματος.
<P>
Οι νομοθετικές ρυθμίσεις για την προστασία του περιβάλλοντος αποτελούν συμβιβασμό ανάμεσα στην ανάγκη για την προστασία του περιβάλλοντος, και την απαίτηση του μεγάλου κεφαλαίου, για την πάση θυσία μεγιστοποίηση των υπερκερδών τους, ανάγοντας την "ανταγωνιστικότητα" των πολυεθνικών της ΕΕ σε πρώτη, έναντι όλων των άλλων, προτεραιότητα. Ενδεικτικά:
<P>
i. Το πρωτόκολλο του Κιότο, στο οποίο η εμπορία των ρύπων βρίσκεται σε περίοπτη θέση
<P>
ii. Το όλο νομοθετικό πλαίσιο διευκολύνει τη χρήση και επέκταση των μεταλλαγμένων
<P>
iii. " νομοθεσία για τον έλεγχο έως απαγόρευση της χρήσης χημικών ουσιών στα καταναλωτικά προϊόντα, η οποία χρειάστηκε 40 ολόκληρα χρόνια να ολοκληρωθεί, από το 1967 (οδηγία 67/458/ΕΟΚ μέχρι το 2007, οπότε τέθηκε σε ισχύ ο Κανονισμός REACH και μάλιστα με πολλές εξαιρέσεις.
<P>
iv. Το ελλιπέστατο, ακόμη, νομοθετικό πλαίσιο για την ολοκληρωμένη διαχείριση των ραδιενεργών αποβλήτων.
<P>
v. " "διαστροφική" εξέλιξη των βιοκαυσίμων, σε βάρος των διατροφικών καλλιεργειών.
<P>
Ωστόσο, επιτρέπεται η αντιπεριβαλλοντική δράση των πολυεθνικών, με κάποια πρόστιμα, που αποτελούν ένα ελάχιστο μέρος των πρόσθετων κερδών που αποκομίζουν από την καταστροφή στο περιβάλλον, νομιμοποιώντας το "όποιος έχει λεφτά μπορεί να καταστρέφει".
<P>
Θεωρούμε ότι αυτά αποτελούν σοβαρές παραλήψεις δηλαδή μια συνοπτική, αλλά πολύ ουσιαστική και χρήσιμη αναφορά στα ζητήματα αυτά.
<SPEAKER ID="147" NAME="Carlos Coelho  " AFFILIATION="PPE-DE">
γραπτώς. - (PT) " σύμβαση για την προστασία των οικονομικών συμφερόντων των Ευρωπαϊκών Κοινοτήτων και τα πρωτόκολλά της περιλαμβάνονται στον κατάλογο των συμβάσεων και πρωτοκόλλων στον τομέα της δικαιοσύνης και των εσωτερικών υποθέσεων του Παραρτήματος I της Πράξης Προσχώρησης.
<P>
" εν λόγω σύμβαση και τα πρωτόκολλά της υιοθετήθηκε το 1996, με στόχο την καθιέρωση κοινής βάσης για την προστασία βάσει του ποινικού δικαίου των οικονομικών συμφερόντων της ΕΚ, και τέθηκε σε ισχύ το 2002 μετά την επικύρωση από τα τότε 15 κράτη μέλη.
<P>
Προκειμένου να αποφευχθεί η σπατάλη χρόνου και προσπάθειας σε επίμοχθες διαπραγματεύσεις για τη σύναψη και επικύρωση (από 27 κράτη μέλη) συγκεκριμένων πρωτοκόλλων προσχώρησης σε κάθε Σύμβαση, στην Πράξη Προσχώρησης της Ρουμανίας και της Βουλγαρίας εισήχθη ένα απλουστευμένο σύστημα για την προσχώρηση στις συμβάσεις και τα πρωτόκολλα που έχουν συνάψει τα κράτη μέλη βάσει του άρθρου 34 της Συνθήκης για την Ευρωπαϊκή Ένωση ή του άρθρου 293 της Συνθήκης ΕΚ.
<P>
Συνεπώς, στηρίζω αυτή την πρόταση απόφασης του Συμβουλίου, δεδομένου ότι απλοποιεί τον καθορισμό της ημερομηνίας έναρξης ισχύος της σύμβασης αυτής όσον αφορά τη Ρουμανία και τη Βουλγαρία.
<SPEAKER ID="149" NAME="Laima Liucija Andrikien " AFFILIATION="PPE-DE">
γραπτώς. - (LT) Θέλω να αναφερθώ στη δέσμη των δύο εγγράφων - της πρότασης της Επιτροπής και της απόφασης του Συμβουλίου σχετικά με την ανάπτυξη των υποδομών του Συστήματος Πληροφοριών Σένγκεν και την εφαρμογή και διαχείρισή τους. Ψήφισα υπέρ και των δύο κειμένων και τα θεωρώ πολύ σημαντικά νομοθετικά κείμενα της ΕΕ.
<P>
Είναι λυπηρό το γεγονός ότι αναβάλλεται διαρκώς η έναρξη λειτουργίας του SIS II. Έχουμε καθυστερήσει τόσο πολύ ώστε να είναι αναγκαίο να αναζητηθεί μια διέξοδος από την τρέχουσα κατάσταση η οποία να μας επιτρέπει να χρησιμοποιήσουμε το δίκτυο SIS 1+ μετά τη 13η Νοεμβρίου 2008, ήτοι να επεκτείνουμε την υπηρεσία που παρέχει το δίκτυο SISNET και να δημιουργήσουμε μια λύση έκτακτης ανάγκης μέσω του δικτύου s-TESTA.
<P>
Είναι πλέον σαφές ότι οι ανθρώπινοι και οικονομικοί πόροι που διατίθενται για την εφαρμογή του SIS II πρέπει να μοιραστούν μεταξύ των τριών προγραμμάτων που αναπτύσσονται ταυτόχρονα: το SIS II, το SISone4all και την εγκατάσταση, λειτουργία και διαχείριση ενός συστήματος επικοινωνίας. Αυτό θα έχει αρνητικές συνέπειες για την εφαρμογή του SIS II.
<P>
Ως εκ τούτου, η απόφαση σχετικά με τη χρηματοδότηση του SIS 1+ και στη συνέχεια του SISone4all θα έχει τεράστια σημασία: θα χρηματοδοτηθεί από όλους τους συμμετέχοντες ή μήπως το SISNET, για παράδειγμα, θα λάβει χρηματοδότηση από τον προϋπολογισμό της ΕΕ; " ορθή κατανομή των πόρων της ΕΕ και των κρατών μελών θα έχει τεράστια σημασία. Ωστόσο, ενόψει της σπουδαιότητας του προγράμματος για την ασφάλεια της ΕΕ, είναι προφανές ότι το SIS II αποτελεί την ύψιστη προτεραιότητά μας. Πρέπει να διαθέσουμε πόρους για την ασφάλεια της ΕΕ και την ανάπτυξη των υποδομών στον τομέα των επικοινωνιών.
<SPEAKER ID="151" NAME="Roberta Alma Anastase  " AFFILIATION="PPE-DE">
γραπτώς. - (RO) Ένα μόλις έτος μετά την ίδρυσή του, το 2006, ζητείται ήδη η βοήθεια του Ευρωπαϊκού Ταμείου Προσαρμογής στην Παγκοσμιοποίηση. Χαιρετίζω την υπερψήφιση της απόφασης να κινητοποιηθεί το εν λόγω ταμείο, το οποίο αντιπροσωπεύει μια πρώτη προσπάθεια ενίσχυσης των ευρωπαίων πολιτών μας οι οποίοι έρχονται αντιμέτωποι με τις προκλήσεις της παγκοσμιοποίησης.
<P>
" παγκοσμιοποίηση είναι ένα φαινόμενο που μας προσφέρει πολλές δυνατότητες και ευκαιρίες, αλλά και δημιουργεί δυσκολίες προσαρμογής στις συνέπειές της. Επομένως, είναι πολύ σημαντικό να είναι σε θέση η Ευρωπαϊκή Ένωση όχι μόνο να ανταποκρίνεται σε τέτοιες προκλήσεις, αλλά και να τις προσεγγίζει αποτελεσματικά με την ταχεία κινητοποίηση των απαραίτητων οικονομικών μέσων. " ασφάλεια και η εμπιστοσύνη των ευρωπαίων πολιτών θα αποτελούν στο μέλλον τη βάση των ενεργειών και των πρωτοβουλιών μας.
<P>
Χαιρετίζω με ιδιαίτερη ικανοποίηση τον προσανατολισμό αυτού του ταμείου στον τομέα της εργασίας και της εργασιακής ασφάλειας, υπογραμμίζω όμως συγχρόνως τη σημασία της εκπαίδευσης σε αυτόν τον τομέα και την ανάγκη να λαμβάνεται υπόψη και αυτή η πτυχή στις μελλοντικές κινητοποιήσεις του ταμείου. Τέλος, ελπίζω ότι στο μέλλον, σε περίπτωση ανάγκης, όλα τα κράτη μέλη της ΕΕ θα ωφεληθούν από την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση, οι λιγότερο θετικές επιπτώσεις της οποίας μας επηρεάζουν όλους, περιλαμβανομένων και των νέων κρατών μελών. Αυτός είναι ο μόνος τρόπος για να εξασφαλίσουμε την πραγματικά βιώσιμη ανάπτυξη ολόκληρης της επικράτειας της ΕΕ.
<SPEAKER ID="152" NAME="Proinsias De Rossa  " AFFILIATION="PSE">
γραπτώς. - (EN) Ψήφισα υπέρ της πρώτης κινητοποίησης του Ευρωπαϊκού Ταμείου Προσαρμογής στην Παγκοσμιοποίηση. Το ταμείο δημιουργήθηκε κατόπιν μιας επιτυχούς εκστρατείας της Ομάδας ΕΣΚ σχετικά με την άμβλυνση των επιπτώσεων της παγκοσμιοποίησης στους ευρωπαίους εργαζόμενους.
<P>
Εν προκειμένω, το ταμείο χρησιμοποιείται για τη χορήγηση βοήθειας σε περίπου 900 εργαζόμενους που απολύθηκαν στον τομέα της αυτοκινητοβιομηχανίας στη Γαλλία.
<SPEAKER ID="989" NAME="Pedro Guerreiro  " AFFILIATION="GUE/NGL">
γραπτώς. - (PT) Τον Μάρτιο του 2007, η Γαλλία ζήτησε την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση ενόψει των απολύσεων 1 345 εργαζομένων της Renault SA και 1 057 εργαζομένων της Peugeot SA και των προμηθευτών τους.
<P>
Λόγω των δημοσιονομικών περιορισμών αυτού του ταμείου (500 εκατ. ευρώ ετησίως), των περιοριστικών κριτηρίων επιλεξιμότητάς του και του αριθμού των εργαζομένων που επλήγησαν, το ποσό της κοινοτικής συνεισφοράς που διατέθηκε ήταν 3 816 280 ευρώ. Κατά συνέπεια, αντιλαμβανόμαστε ότι αυτό αντιστοιχεί σε 1 902 ευρώ για καθέναν από τους απολυθέντες που σχετίζονταν με τη Renault και 1 190 ευρώ για καθέναν από τους απολυθέντες που σχετίζονταν με την Peugeot.
<P>
" Ευρωπαϊκή Επιτροπή υπολόγισε ότι από αυτό το ταμείο θα μπορούσαν να ωφεληθούν από 35 000 έως 50 000 εργαζόμενοι, όμως τα στοιχεία της ΕΕ καταδεικνύουν ότι ο αριθμός των εργαζομένων που απολύονται λόγω "αναδιαρθρώσεων" υπερβαίνει κατά πολύ το μισό εκατομμύριο. " κατάσταση είναι ακόμα πιο σοβαρή ενόψει του γεγονότος ότι οι περισσότεροι από αυτούς τους εργαζόμενους απολύθηκαν στο πλαίσιο "αναδιάρθρωσης" που θεωρείται ότι συντελείται "εντός" της ΕΕ, οπότε δεν καλύπτονται από τα κριτήρια επιλεξιμότητας του ταμείου.
<P>
Αυτό που απαιτείται πραγματικά είναι να τεθεί τέρμα στην πολιτική ελευθέρωσης και μεγιστοποίησης του κέρδους που είναι η αιτία των μετεγκαταστάσεων και των "αναδιαρθρώσεων", και να ληφθούν μέτρα για τη διατήρηση των θέσεων εργασίας.
<SPEAKER ID="153" NAME="Janusz Lewandowski  " AFFILIATION="PPE-DE">
γραπτώς. - (PL) Το Ευρωπαϊκό Ταμείο Προσαρμογής στην Παγκοσμιοποίηση ιδρύθηκε το 2006 υπό την έντονη επίδραση της αποτυχίας του συνταγματικού δημοψηφίσματος στη Γαλλία. Εξαρχής δημιουργήθηκε η εντύπωση ότι επρόκειτο για ένα σύστημα αποζημιώσεων, το οποίο σχετιζόταν περισσότερο με το μεγαλοποιημένο πρόβλημα της "μετεγκατάστασης" θέσεων απασχόλησης στα νέα κράτη μέλη παρά με το πρόβλημα της παγκοσμιοποίησης. Ως εκ τούτου, το Ταμείο αποτελεί απάντηση στους φόβους που σχετίζονται με τη διεύρυνση της Ευρωπαϊκής Ένωσης, ουσιαστικά ενισχύοντάς τους και εμποδίζοντας τα οφέλη που απορρέουν από την ένωση της Ευρώπης το 2004 και για τα νέα αλλά και για τα παλαιά κράτη μέλη.
<P>
Δεν μας εκπλήσσει το γεγονός ότι το ταμείο εγκαινιάζεται με μια αίτηση της Γαλλίας, σε σχέση με τις δυσχέρειες που αντιμετωπίζουν οι προμηθευτές της Peugeot και της Renault, για ποσό 3,8 εκατ. ευρώ. " αίτηση στηρίζεται στην κατάλληλη βάση και έχει εξασφαλίσει την πλήρη στήριξη της Επιτροπής Προϋπολογισμών του Ευρωπαϊκού Κοινοβουλίου.
<P>
Ελπίζω ότι το Ευρωπαϊκό Ταμείο Προσαρμογής στην Παγκοσμιοποίηση δεν θα μετατραπεί σε τακτική μέθοδο επιδίωξης προσόδων, με άλλα λόγια σε μια εύκολη μέθοδο εξασφάλισης κοινοτικών ενισχύσεων για επιχειρήσεις που αντιμετωπίζουν δυσκολίες, οι οποίες θα διατίθενται βάσει σχετικώς αόριστων κριτηρίων. Είναι πάρα πολλές οι ευρωπαϊκές επιχειρήσεις που αντιμετωπίζουν το πρόβλημα της αναδιάρθρωσης, στο όνομα της ανταγωνιστικότητας στην παγκόσμια οικονομία, για να ικανοποιήσει όλες τις ανάγκες τους ένα ταμείο με ετήσιο ανώτατο όριο 500 εκατ. ευρώ.
<SPEAKER ID="154" NAME="David Martin  " AFFILIATION="PSE">
γραπτώς. - (EN) Ψήφισα υπέρ αυτής της έκθεσης, η οποία παρέχει κοινοβουλευτική στήριξη στην πρώτη κατανομή κονδυλίων από το Ευρωπαϊκό Ταμείο Προσαρμογής στην Παγκοσμιοποίηση, το οποίο δημιουργήθηκε με ισχυρή στήριξη από τη Σοσιαλιστική Ομάδα στο Ευρωπαϊκό Κοινοβούλιο προκειμένου να αμβλυνθούν οι συνέπειες της παγκοσμιοποίησης στους εργαζόμενους.
<SPEAKER ID="155" NAME="Luís Queiró  " AFFILIATION="PPE-DE">
γραπτώς. - (PT) " απόφαση να χρησιμοποιηθεί το νέο Ευρωπαϊκό Ταμείο Προσαρμογής στην Παγκοσμιοποίηση και η απάντηση στο αίτημα της γαλλικής κυβέρνησης είναι μια ευκαιρία να ελέγξουμε πολύ προσεκτικά την εφαρμογή ώστε να διαπιστώσουμε αν το ταμείο αυτό προσφέρει όντως τα επιθυμητά αποτελέσματα.
<P>
Σύμφωνα με τα όσα προέκυψαν από τις συζητήσεις που πραγματοποιήθηκαν έως την ημερομηνία ίδρυσής του, αυτό το ταμείο αποσκοπεί να αποτελέσει μια θεσμική μεταρρύθμιση της αλληλεγγύης ενόψει απρόβλεπτων και αρνητικών συνεπειών της διαδικασίας παγκοσμιοποίησης. Προφανώς, η ελεύθερη προσαρμογή της αγοράς θα είναι πάντα καλύτερη επιλογή από κρατικές ή αντίστοιχες παρεμβάσεις. Εν πάση περιπτώσει, αυτό το ταμείο υφίσταται στο πλαίσιο της Ευρωπαϊκής Ένωσης και των λύσεων που υιοθετεί η πλειοψηφία των κρατών μελών της για την επίλυση κοινωνικών κρίσεων, οπότε η πρόκληση στην οποία πρέπει να ανταποκριθούμε είναι να εξασφαλιστεί, πρώτον, ότι τα αποτελέσματα της κινητοποίησής του θα είναι τα αναμενόμενα και, δεύτερον, ότι οι παρεμβάσεις αυτού του τύπου δεν στέλνουν λανθασμένα μηνύματα στην αγορά, προωθώντας έτσι ακουσίως λύσεις οι οποίες προκαλούν εν τέλει ακόμα μεγαλύτερη ζημία. Καθόσον πιστεύω και εύχομαι ότι δεν θα συμβεί κάτι τέτοιο, ψήφισα υπέρ αυτής της έκθεσης.
<SPEAKER ID="157" NAME="Christa Klaß" AFFILIATION="PPE-DE">
(DE) Κύριε Πρόεδρε, θέλω να ευχαριστήσω τους συναδέλφους μου για το αποτέλεσμα της ψηφοφορίας. Αυτό στηρίζεται στο αποτέλεσμα της έκθεσης σχετικά με τη βιώσιμη χρήση των φυτοφαρμάκων. Εν προκειμένω καταψηφίσαμε τα ανώτατα επίπεδα. Εντούτοις, εστιάσαμε την προσοχή μας στην εκπαίδευση και την ενημέρωση τόσο των χρηστών όσο και των πωλητών. Μόνον ο έμπειρος και επιδέξιος χειρισμός των φυτοφαρμάκων μπορεί να εξασφαλίσει τη βιωσιμότητα. Εδώ φυσικά εφαρμόζονται οι τελευταίες τεχνολογίες και οι πιο σύγχρονες γνώσεις.
<P>
Στηρίζουμε την ολοκληρωμένη διαχείριση επιβλαβών οργανισμών. " Επιτροπή απαιτεί η ολοκληρωμένη διαχείριση επιβλαβών οργανισμών να γίνει υποχρεωτική για το σύνολο της γεωργίας έως το 2014. Αυτό προϋποθέτει γενικά πρότυπα. Δεν μπορούμε να προσαρμόσουμε με προκρούστειο τρόπο σε σταθερά κριτήρια την ολοκληρωμένη διαχείριση επιβλαβών οργανισμών, και εν πάση περιπτώσει δεν μπορούμε να το επιτύχουμε για όλη την Ευρώπη.
<P>
" ολοκληρωμένη διαχείριση επιβλαβών οργανισμών πρέπει πάντα να αναπτύσσεται με ευελιξία. Απαιτεί ενθάρρυνση των ορθών τεχνικών πρακτικών καθώς και ώθηση - και η ώθηση αυτή πρέπει να διατηρηθεί. Πρέπει επομένως να συζητήσουμε το θέμα για μια ακόμη φορά εδώ πριν από τη δεύτερη ανάγνωση. Έχουμε ακόμη την ευκαιρία, μαζί με το Συμβούλιο και την Επιτροπή, να φέρουμε σε αίσιο πέρας αυτό το θέμα, έτσι ώστε να μπορέσει να συνεχίσει να είναι πραγματικά υλοποιήσιμη η διαχείριση επιβλαβών οργανισμών στην Ευρωπαϊκή Ένωση.
<SPEAKER ID="158" NAME="Caroline Lucas" AFFILIATION="Verts/ALE">
(EN) Κύριε Πρόεδρε, αισθάνομαι πολύ απογοητευμένη που το Κοινοβούλιο δεν έκανε σήμερα περισσότερα σε σχέση με αυτή τη δέσμη μέτρων για τα φυτοφάρμακα. Σε τόσα πολλά από τα πιο ριζοσπαστικά και προοδευτικά ζητήματα, θα μπορούσαμε να είχαμε προχωρήσει πολύ περισσότερο. Αλλά ο μοναδικός τομέας στο οποίο θέλω να επικεντρωθώ αυτή τη στιγμή είναι ο τομέας των κατοίκων. Πρέπει να αντιμετωπιστούν ως μια ιδιαίτερα ευάλωτη ομάδα, μια ομάδα έκθεσης αυτή καθαυτή και σήμερα έγινε ένα μικρό βήμα προς αυτή την κατεύθυνση, στην ψηφοφορία που μόλις διεξήχθη σε αυτό το Κοινοβούλιο.
<P>
Οι άνθρωποι που ζουν κοντά σε σχολεία στα οποία οι γειτονικοί αγροί έχουν ψεκαστεί και οι άνθρωποι που εργάζονται ή ζουν κοντά σε αγρούς που έχουν ψεκαστεί έχουν εξαιρετικά υψηλό βαθμό έκθεσης σε φυτοφάρμακα. Είναι εκτεθειμένοι, σε μακροπρόθεσμη βάση, σε μίγματα ή κοκτέιλ φυτοφαρμάκων τα οποία εφαρμόζονται με ψεκασμό στην περιοχή τους καθόλη τη διάρκεια του έτους και, σε πολλές περιπτώσεις, για δεκαετίες ολόκληρες.
<P>
Μέχρι στιγμής δεν έχει υπάρξει καμία προστασία για τους κατοίκους ως ειδική ομάδα έκθεσης. Πρόκειται για ένα μεγάλο και σοβαρό ζήτημα που άπτεται της δημόσιας υγείας, καθώς οι αγρότες είναι σαφές ότι δεν μπορούν να ελέγξουν τα φυτοφάρμακα εφόσον εφαρμόζονται με ιπτάμενα μέσα και οι μελέτες έχουν δείξει ότι τα φυτοφάρμακα μπορούν να ταξιδεύουν στον αέρα για μίλια. Θα ήθελα να είχαμε προχωρήσει περισσότερο όσον αφορά την απαγόρευσή μας για κάθε είδους αεροψεκασμό.
<P>
Πολλές αναφορές έχουν δει το φως με την πάροδο των δεκαετιών σχετικά με σοβαρά και χρόνια προβλήματα υγείας σε αγροτικές περιοχές. Το Κοινοβούλιό μας θα μπορούσε να είχε κάνει πολλά περισσότερα σε αυτή την ψηφοφορία σήμερα για να προστατεύσει τους ανθρώπους από τους καρκίνους, από τη λευχαιμία, από το μη Hodgkin λέμφωμα και μια ολόκληρη σειρά άλλων ασθενειών, και είμαι πραγματικά πολύ απογοητευμένη που δεν ακολουθήσαμε αυτή την επιλογή, η οποία είχε προταθεί από την Επιτροπή Περιβάλλοντος. Τόσα πολλά από αυτά τα θετικότερα μέτρα δυστυχώς απορρίφθηκαν από τις άλλες ομάδες.
<P>
Ελπίζω όμως ότι οι πολίτες θα κοιτάξουν σήμερα το Κοινοβούλιο και θα ασκήσουν πίεση στους αντιπροσώπους τους έτσι ώστε, όταν επιστρέψουμε για τη δεύτερη ανάγνωση, να μπορέσουμε να κάνουμε περισσότερα για την υγεία των ανθρώπων. Περιμένουν από εμάς να κάνουμε περισσότερα. Έπρεπε να είχαμε δράσει πιο αποτελεσματικά, αλλά λυπάμαι πολύ που οι άλλες ομάδες δεν μας υποστήριξαν σήμερα.
<SPEAKER ID="159" NAME="Péter Olajos" AFFILIATION="PPE-DE">
(HU) Ως βουλευτής που εκπροσωπεί το Ουγγρικό Δημοκρατικό Φόρουμ (Magyar Demokrata Fórum - MDF), θα χρησιμοποιήσω την ψήφο μου για να υποστηρίξω και τα δύο αυτά νομοθετικά κείμενα τα οποία προβλέπουν πιο αυστηρούς κανονισμούς και μεγαλύτερο έλεγχο σχετικά με τη χρήση των φυτοπροστατευτικών προϊόντων. Πιστεύω ότι οι διατάξεις αυτές αντιπροσωπεύουν ένα σημείο καμπής στην προσπάθεια για παραγωγή ασφαλέστερων και υγιέστερων προϊόντων.
<P>
Οι ουσίες που θέτουν σε κίνδυνο την υγεία πρέπει να αποσυρθούν, και η συνολική ποσότητα φυτοφαρμάκων που χρησιμοποιούμε πρέπει να μειωθεί. Στην Ουγγαρία, λόγου χάρη, η ποσότητα των χρησιμοποιούμενων χημικών ουσιών είναι 15 φορές μικρότερη από ό,τι στις Κάτω Χώρες, για παράδειγμα, εντούτοις όσο υπήρχαν οι αποθήκες παρέμβασης της Ευρωπαϊκής Ένωσης ήταν γεμάτες μέχρι κορεσμού με ουγγρικό καλαμπόκι. Συνεπώς, μπορούμε και πρέπει να προωθήσουμε την παραγωγή φρούτων, λαχανικών και άλλων τροφίμων χρησιμοποιώντας βιώσιμα επίπεδα φυτοπροστασίας. Όπου τα κράτη μέλη επιθυμούν να εφαρμόσουν αυστηρότερες διατάξεις, πρέπει να συνεχίσουν να έχουν αυτή τη δυνατότητα. Ευχαριστώ.
<SPEAKER ID="160" NAME="Zuzana Roithová" AFFILIATION="PPE-DE">
(CS) Κυρία Επίτροπε, αισθάνομαι και εγώ αγανάκτηση για το γεγονός ότι η ανθρώπινη υγεία εκτίθεται σε κίνδυνο, παραδείγματος χάριν κατά τη διάρκεια των εναέριων ψεκασμών, καθώς και για τη συνεχιζόμενη αύξηση της χρήσης φυτοφαρμάκων λόγω της αυξανόμενης ανθεκτικότητας στα φυτοπροστατευτικά προϊόντα.
<P>
Οφείλουμε αναμφίλεκτα να εκσυγχρονίσουμε τους κανόνες για την ασφαλή χρήση των φυτοφαρμάκων στην Ευρώπη. Λυπούμαι, ωστόσο, διότι εδώ στο Κοινοβούλιο, λόγω των ενεργειών των βουλευτών των Πρασίνων και της Αριστεράς, δόθηκε προτεραιότητα σε λαϊκιστικές προτάσεις όπως η απαγόρευση της χρήσης φυτοφαρμάκων είτε πλήρως είτε σε τοπικό επίπεδο. Θεωρώ ότι αυτό είναι ανεύθυνο. Εδώ μιλάμε για φάρμακα τα οποία προορίζονται για φυτά· τυχόν απαγόρευσή τους θα ισοδυναμούσε με απαγόρευση της χρήσης φαρμάκων στην ιατρική για ανθρώπους. Και τα δύο είναι φυσικά δηλητηριώδη αν χρησιμοποιηθούν εσφαλμένα: πρέπει λοιπόν να εστιάσουμε τις προσπάθειές μας στην προώθηση προτύπων και τη διάδοση πληροφοριών, παρά στην υιοθέτηση αβάσιμων, αδιάκριτων και υπερβολικά γραφειοκρατικών μέτρων.
<P>
Κυρίες και κύριοι, βάσει της κοινής λογικής, δεν υποστήριξα την πλειονότητα των προτάσεών σας στη δέσμη μέτρων. Ως εκ τούτου, δεν πιστεύω ότι η έκθεση Klaß όπως έχει εγκριθεί είναι ιδιαίτερα επιτυχής.
<SPEAKER ID="161" NAME="Ryszard Czarnecki" AFFILIATION="UEN">
(PL) Κύριε Πρόεδρε, θέλω να δηλώσω ότι ψήφισα υπέρ της έκθεσης της κ. Klaß, και ένας από τους λόγους που το έπραξα ήταν το γεγονός ότι στην έκθεση αυτή γίνεται αναφορά στην ανάγκη να καταστούν αυστηρότερες οι προτάσεις τις οποίες υποβάλλει η Ευρωπαϊκή Επιτροπή. Γίνεται συγκεκριμένη αναφορά σε εθνικά σχέδια δράσης στο πλαίσιο της μείωσης της συχνότητας εφαρμογής των φυτοφαρμάκων κατά 25% εντός 5 ετών και κατά το ήμισυ -κατά 50%- εντός 10 ετών. Είναι πολύ σημαντικό να είναι πιο αυστηρό το Ευρωπαϊκό Κοινοβούλιο σε αυτό το θέμα και να τηρήσει πιο οικολογική στάση από την Ευρωπαϊκή Επιτροπή.
<P>
Θέλω επίσης να υπογραμμίσω με έμφαση ότι η απόφασή μου επηρεάστηκε από το γεγονός ότι στην έκθεση που τέθηκε σε ψηφοφορία υπάρχει μια δήλωση σύμφωνα με την οποία όλα τα κράτη μέλη θα δημιουργήσουν ζώνες ανάσχεσης με σκοπό την παρεμπόδιση της εισόδου φυτοφαρμάκων σε δεξαμενές και πόσιμο νερό.
<SPEAKER ID="162" NAME="Bernadette Bourzai  " AFFILIATION="PSE">
γραπτώς. - (FR) Ως συντάκτρια της γνωμοδότησης σχετικά με την ποιότητα των υδάτων, διαπίστωσα ότι τα φυτοφάρμακα συμβάλλουν στην υποβάθμιση του περιβάλλοντος, κυρίως δε των επιφανειακών και παράκτιων υδάτων, διότι συσσωρεύονται με την πάροδο του χρόνου, μπορούν να μεταφερθούν σε μεγάλες αποστάσεις, και αποτελούν μια διάχυτη μορφή ρύπανσης, η οποία είναι δύσκολο να εντοπιστεί εξαιτίας των απορροών, των άμεσων απωλειών στο έδαφος και τον αέρα, το πλύσιμο των φυτών από τη βροχή και ούτω καθεξής. Γενικότερα, η τρέχουσα χρήση φυτοφαρμάκων στη γεωργία μας δύναται να έχει καταστροφικές συνέπειες για την υγεία μας. Οι νομοθετικές προτάσεις της Επιτροπής σχετικά με τη χρήση των φυτοφαρμάκων, και τις διαδικασίες έγκρισης και διάθεσης στην αγορά ήταν συνεπώς απολύτως αναγκαίες.
<P>
Εντούτοις, θεωρώ τους στόχους ανεπαρκείς και γι' αυτό, στην Ολομέλεια του Σώματος, υποστήριξα ανεπιτυχώς τη θέση που υιοθέτησε η Επιτροπή Περιβάλλοντος, η οποία ζήτησε να τεθεί σε κοινοτικό επίπεδο στόχος μείωσης κατά 25% της συχνότητας εφαρμογής των φυτοφαρμάκων εντός 5 ετών και μείωσης κατά 50% εντός 10 ετών, και συγχρόνως να δημιουργηθούν ζώνες ανάσχεσης 10 μέτρων μεταξύ των αγροκτημάτων και των υδάτινων ροών. Λυπούμαι πολύ που το κείμενο βρίσκεται στο στάδιο της πρώτης ανάγνωσης, οπότε είναι πιθανό να αποδυναμωθεί ακόμη περισσότερο στη συνέχεια.
<SPEAKER ID="163" NAME="Edite Estrela  " AFFILIATION="PSE">
γραπτώς. - (PT) Ψήφισα υπέρ της έκθεσης της κ. Klaß σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για τον καθορισμό πλαισίου κοινοτικής δράσης με σκοπό την επίτευξη αειφόρου χρήσης των φυτοφαρμάκων, διότι θέτει ως στόχο τη μείωση της χρήσης των φυτοπροστατευτικών προϊόντων και συμβάλλει στη θέσπιση υψηλών προτύπων ασφάλειας για τους ανθρώπους, τα ζώα και το περιβάλλον.
<P>
Θεωρώ όμως επιβεβλημένο να διατηρηθεί η δυνατότητα εναέριου ψεκασμού στα αγροκτήματα για τα οποία δεν υπάρχει άλλη εφικτή εναλλακτική ή στα οποία η επίγεια εφαρμογή συνεπάγεται αυξημένο κίνδυνο, παρότι στις περιοχές "Natura 2000", εκτός από τη δυνατότητα απαγόρευσης των φυτοφαρμάκων, πρέπει επίσης να είναι δυνατό να περιοριστεί η χρήση τους ή να ελαχιστοποιηθούν οι σχετικοί κίνδυνοι, κάτι που προϋποθέτει συγκεκριμένη αξιολόγηση των κινδύνων.
<SPEAKER ID="164" NAME="Ilda Figueiredo  " AFFILIATION="GUE/NGL">
γραπτώς. - (PT) Όταν εγκρίθηκε το 6ο πρόγραμμα δράσης για το περιβάλλον αναγνωρίστηκε ότι ο αντίκτυπος των φυτοπροστατευτικών προϊόντων στην ανθρώπινη υγεία και το περιβάλλον πρέπει να μειωθεί, υπογραμμίζοντας την ανάγκη να επιτευχθεί πιο βιώσιμη χρήση των φυτοφαρμάκων και περιγράφοντας μια διττή προσέγγιση που περιλαμβάνει την πλήρη εφαρμογή και την κατάλληλη αναθεώρηση του σχετικού νομικού πλαισίου και την ανάπτυξη μιας θεματικής στρατηγικής για τη βιώσιμη χρήση των φυτοφαρμάκων.
<P>
Τώρα, η εισηγήτρια θεωρεί τον τίτλο της πρότασης της Επιτροπής παραπλανητικό. Ο στόχος της πρότασης είναι να ρυθμιστεί μια ιδιαίτερη κατηγορία φυτοφαρμάκων, ήτοι τα φυτοφάρμακα με τη μορφή φυτοπροστατευτικών προϊόντων. Ως εκ τούτου, ο όρος "φυτοφάρμακα" πρέπει να αντικατασταθεί από τον όρο "φυτοπροστατευτικά προϊόντα" σε όλο το κείμενο της οδηγίας.
<P>
" οδηγία αποσκοπεί στη μείωση των κινδύνων που συνδέονται με τη χρήση φυτοπροστατευτικών προϊόντων και για το περιβάλλον και για την ανθρώπινη υγεία. Ωστόσο, τα μέτρα που σχεδιάζονται για τον σκοπό αυτόν πρέπει να χαρακτηρίζονται από αναλογικότητα και δεν πρέπει να λησμονείται ότι πρέπει να είναι πρωτίστως υπόθεση των κρατών μελών η προσπάθεια μείωσης των κινδύνων που συνεπάγεται η χρήση φυτοπροστατευτικών προϊόντων μέσω των εθνικών σχεδίων δράσης. Μόνον έτσι θα μπορούν να λαμβάνονται υπόψη οι διαφορετικές συνθήκες και καταστάσεις σε τοπικό επίπεδο.
<SPEAKER ID="165" NAME="Robert Goebbels  " AFFILIATION="PSE">
γραπτώς. - (FR) Ψήφισα συστηματικά κατά ολόκληρης της δέσμης για τη φυτοπροστασία προκειμένω να καταδείξω την αντίθεσή μου στην υποβολή μιας δέσμης εγγράφων τα οποία δεν ήταν ακόμη έτοιμα για την Ολομέλεια. Το να έρχονται αντιμέτωποι οι 700 βουλευτές του ΕΚ με 300 έως 400 τροπολογίες, οι οποίες έπρεπε να ψηφιστούν σε 3 ή 4 δόσεις, είναι απλούστατα ανάξιο της νομοθετικής λειτουργίας. Ας διοργανώναμε καλύτερα λαχειοφόρο αγορά. Το να επιθυμεί ο νομοθέτης να καταπολεμήσει την κατάχρηση των φυτοφαρμάκων μοιάζει αξιέπαινο. Εντούτοις, ο σχεδιασμός ενός συστήματος το οποίο είναι τόσο γραφειοκρατικό ώστε να είναι αναποτελεσματικό είναι αποτέλεσμα κακής νομοθεσίας. Εν πάση περιπτώσει, αν θέλουμε να είμαστε σε θέση να θρέψουμε έναν διαρκώς αυξανόμενο πληθυσμό, η Γη αδυνατεί να επιβιώσει χωρίς φυτοπροστατευτικά προϊόντα.
<SPEAKER ID="166" NAME="Toine Manders  " AFFILIATION="ALDE">
γραπτώς. - (NL Σήμερα, το Ευρωπαϊκό Κοινοβούλιο αρνήθηκε να υποκύψει στις εκκλήσεις φονταμενταλιστών του περιβάλλοντος για τη θέσπιση ανεφάρμοστων κανόνων σχετικά με τη βιώσιμη χρήση των φυτοφαρμάκων. Το βασικό επίμαχο θέμα ήταν η πρόταση της Επιτροπής Περιβάλλοντος, Δημόσιας Υγείας και Ασφαλείας των Τροφίμων να απαγορευθεί η χρήση φυτοφαρμάκων σε απόσταση 10 μέτρων από υδάτινα σώματα. Αυτό θα είχε καταστροφικές συνέπειες για τους φορείς διαχείρισης δημοσίων χώρων και ψυχαγωγικών εγκαταστάσεων όπως γήπεδα του γκολφ σε κράτη όπως οι Κάτω Χώρες, μεγάλο μέρος της επιφάνειας των οποίων καλύπτεται από νερό.
<P>
Το αποτέλεσμα της ψηφοφορίας είναι ένας συμβιβασμός μεταξύ της προστασίας του περιβάλλοντος και της θέσπισης κανόνων τους οποίους να μπορούν να εφαρμόσουν οι δημόσιες αρχές και οι επιχειρηματίες. Φέρουμε συλλογική ευθύνη να προλαμβάνουμε τους κινδύνους, και είναι γεγονός ότι ως προς τη χρήση των φυτοφαρμάκων ισχύει το "όσο λιγότερα τόσο καλύτερα", όμως οι κανόνες πρέπει να είναι ρεαλιστικοί και εφαρμόσιμοι. Εάν υπάρχουν διαθέσιμες εναλλακτικές λύσεις, πρέπει να χρησιμοποιούνται, όμως αποτελεί ευσεβή πόθο να απαγορεύονται όλες οι χρήσεις των φυτοφαρμάκων διά νόμου και να νομίζουμε ότι αυτό δεν θα έχει συνέπειες για την οικονομία και την κοινωνία μας.
<SPEAKER ID="167" NAME="David Martin  " AFFILIATION="PSE">
γραπτώς. - (EN) Ψήφισα υπέρ αυτής της έκθεσης, όπως τροποποιήθηκε, καθόσον συμβιβάζει με εύλογο τρόπο τη διαφύλαξη της δημόσιας ασφάλειας μέσω του περιορισμού της χρήσης των φυτοφαρμάκων, αφενός, και την προστασία της ικανότητας των βιομηχανιών που βασίζονται στη γη να ενισχύουν τη φυτική παραγωγή, αφετέρου. " αρχή της προφύλαξης που βρίσκεται στον πυρήνα αυτής της προσέγγισης αποτελεί μια αρχή την οποία υποστηρίζω θερμά.
<SPEAKER ID="169" NAME="Frédérique Ries  " AFFILIATION="ALDE">
γραπτώς. - (FR) Σήμερα το μεσημέρι, το Ευρωπαϊκό Κοινοβούλιο έστειλε ένα μήνυμα που σε γενικές γραμμές ανταποκρίνεται στην προσδοκία των πολιτών να εξαρτάται λιγότερο η γεωργία από τα φυτοφάρμακα, να είναι βιώσιμη και να λαμβάνει υπόψη την υγεία των αγροτών και άλλων χρηστών.
<P>
Ένα βήμα προόδου είναι η ενότητα για την προστασία της υγείας, που απουσίαζε τελείως από τον κανονισμό του 1991 και τώρα επιβεβαιώνεται με σαφήνεια καθώς αναγνωρίζεται η αρχή της υποκατάστασης (όπως και στην οδηγία REACH, που έχει ως στόχο να ενθαρρυνθεί η μειωμένη χρήση χημικών ή η χρήση μη χημικών εναλλακτικών), ενώ δίνεται προτεραιότητα στην προστασία των πιο ευάλωτων πληθυσμών και στην καταρχήν απαγόρευση των εναέριων ψεκασμών.
<P>
Ήταν επιβεβλημένο να καλυφθεί ένα νομικό κενό σχετικά με τη φάση χρήσης από επαγγελματίες και ιδιώτες. Αυτό θα επιτευχθεί με την οδηγία πλαίσιο, στην οποία λαμβάνονται υπόψη νέες συνήθειες και συρμοί όσον αφορά την κηπουρική: τα φυτοφάρμακα έχουν μπει ακόμη και στα σπίτια και στους κήπους μας!
<P>
Μια πτυχή που μου προκαλεί ιδιαίτερη λύπη είναι, ωστόσο, η απόρριψη, στην έκθεση Klaß, της νέας προσέγγισης της Επιτροπής -η οποία είναι γνωστή ως ολοκληρωμένη διαχείριση επιβλαβών οργανισμών- η οποία συνίσταται στο να επιτρέπεται η χρήση όλων των διαθέσιμων γεωργικών τεχνικών δίνοντας προτεραιότητα στις τεχνικές που είναι φιλικές προς το περιβάλλον. Εμμένω στη θέση μου: η ολοκληρωμένη παραγωγή συνιστά εφαρμογή της κοινής λογικής στη γεωργία του 21ου αιώνα.
<SPEAKER ID="170" NAME="Karin Scheele  " AFFILIATION="PSE">
γραπτώς. - (DE) " πρόταση οδηγίας για τον καθορισμό πλαισίου κοινοτικής δράσης με σκοπό την επίτευξη αειφόρου χρήσης των φυτοφαρμάκων είναι σημαντική, καθόσον συνεχίζουν ακόμα να εντοπίζονται ανησυχητικές ποσότητες ορισμένων φυτοφαρμάκων παρά τους ισχύοντες κανονισμούς πλαίσια στο έδαφος, τον αέρα και το νερό. Στοιχεία εκτός των υφιστάμενων κανονισμών προκαλούν επίσης εύλογη ανησυχία όσον αφορά τις αρόσιμες καλλιέργειες και απαιτούν την ανάληψη σχετικής πολιτικής πρωτοβουλίας. Κρίσιμη σημασία έχουν εν προκειμένω τα εθνικά σχέδια δράσης με συγκεκριμένους στόχους για τη μείωση των κινδύνων και της εξάρτησης από φυτοφάρμακα. Είναι εξαιρετικά θλιβερό το γεγονός ότι στην Ολομέλεια δεν συνδυάσαμε την τροποποίηση με τους στόχους της μείωσης των ανησυχητικών τοξικών και πολύ τοξικών ουσιών κατά 50% έως το 2013 και της μείωσης της χρήσης φυτοφαρμάκων κατά 20% στα επόμενα 10 έτη. Αυτό θα ήταν ένα σημαντικό πολιτικό μήνυμα ακόμη και στην παρούσα κατάσταση.
<SPEAKER ID="988" NAME="Bogusław Sonik  " AFFILIATION="PPE-DE">
γραπτώς. - (PL) Το κλειδί για τη βιώσιμη χρήση των φυτοπροστατευτικών προϊόντων είναι ο ορθολογικός περιορισμός των κινδύνων. Πρέπει να επιδιώξουμε την επίτευξη του στόχου αυτού εφαρμόζοντας στην πράξη τις αρχές της οδηγίας για τη βιώσιμη χρήση των φυτοφαρμάκων.
<P>
Κάθε χώρα θα είναι υποχρεωμένη να καταρτίσει το σχέδιό της βάσει των κατευθυντηρίων γραμμών που ορίζονται στην οδηγία. Κάθε χώρα θα οφείλει στο πλαίσιο αυτό να λαμβάνει δεόντως υπόψη τους τοπικούς παράγοντες και να σέβεται τις όποιες διαφορές.
<P>
" κύρια διαφορά μεταξύ μας είναι το επίπεδο γεωργικής ανάπτυξης. Οι χώρες που συγκαταλέγονται μεταξύ των νέων κρατών μελών της ΕΕ οφείλουν συχνά να καλύψουν τεράστια ελλείμματα, ιδίως όσον αφορά την ποιότητα και την υγεία των παραγόμενων τροφίμων. " μείωση της χρήσης φυτοφαρμάκων σε αυτές τις χώρες σε σύγκριση με τα τρέχοντα επίπεδα χρήσης θα έχει αρνητικές επιπτώσεις για εμάς τους καταναλωτές.
<P>
Διαφέρουν επίσης τα τοπία μας. Στην Πολωνία, υπάρχουν τεράστιες δασώδεις εκτάσεις οι οποίες μπορούν να προστατευθούν από παράσιτα μόνο μέσω εναέριου ψεκασμού με φάρμακα. Είναι καθήκον μας έναντι του φυσικού περιβάλλοντος να προστατεύσουμε τα δάση, ενώ καθήκον του Κοινοβουλίου είναι να καθορίζει τις αρχές που διέπουν την ασφαλή χρήση των προϊόντων προστασίας του φυσικού περιβάλλοντος.
<P>
Στην οδηγία γίνεται εκτενής αναφορά στην εκπαίδευση των αγροτών ως τον σημαντικότερο τρόπο εξασφάλισης της βιώσιμης χρήσης των φυτοφαρμάκων. Είναι καθήκον του Κοινοβουλίου να υποστηρίξει την εκπαίδευση και να δημιουργήσει τις προϋποθέσεις ώστε να είναι διαθέσιμη σε όλους τους αγρότες.
<P>
Οι κατευθυντήριες γραμμές της οδηγίας πρέπει να ενθαρρύνουν και τα κράτη μέλη και τους αγρότες, αντί να τους απωθούν.
<SPEAKER ID="171" NAME="Thomas Ulmer  " AFFILIATION="PPE-DE">
γραπτώς. - (DE) Ψηφίζω κατά της έκθεσης διότι δεν υπάρχει πλέον σαφής διάκριση μεταξύ των διαφόρων τροπολογιών, τις οποίες θεωρώ σημαντικές. " διαχείριση επιβλαβών οργανισμών υπηρετεί την υγεία ανθρώπων και φυτών και δεν αποτελεί προειδοποιητικό μήνυμα για πολιτικές οι οποίες δεν έχουν καμία επιστημονική βάση.
<SPEAKER ID="173" NAME="Michl Ebner" AFFILIATION="PPE-DE">
(DE) Κύριε Πρόεδρε, φρονώ ότι πρέπει να αγωνιζόμαστε για την προστασία της δημόσιας υγείας και των καταναλωτών και θέλω να εκφράσω την πλήρη στήριξή μου γι' αυτές τις θέσεις. Απλούστατα, όμως, δεν έχει νόημα να θεσπίζουμε μη πρακτικές λύσεις και να δημιουργούμε καταστάσεις στις οποίες η παραγωγή τροφίμων δεν είναι πλέον δυνατή με τους επιτρεπόμενους πόρους. Γι' αυτό πιστεύω ακράδαντα ότι η έκθεση Breyer δεν μπορεί να παραμείνει σε αυτή τη μορφή και ότι πρέπει να την τροποποιήσουμε από αυτή την άποψη. Συνεπώς, την καταψήφισα· είμαι δε υπέρ της άποψης και χαίρομαι που έχει βρεθεί μια πιο λογική και πρακτική λύση στην έκθεση Klaß και επομένως στα σχέδια δράσης, για τα οποία ήμουν εισηγητής στην Επιτροπή Γεωργίας και Ανάπτυξης της Υπαίθρου. Ευελπιστώ λοιπόν ότι θα μπορέσουμε επίσης να βελτιώσουμε σε ικανοποιητικό βαθμό την έκθεση Breyer στη δεύτερη ανάγνωση, καθότι οφείλουμε να την βελτιώσουμε.
<SPEAKER ID="174" NAME="Carl Schlyter" AFFILIATION="Verts/ALE">
(SV) Σήμερα στέλνεται ένα ανάμικτο μήνυμα. Νομίζω ότι το πιο παράδοξο γεγονός σήμερα ήταν η επίθεση του κ. Heaton-Harris, ο οποίος ισχυρίστηκε ότι ομάδες εθελοντών προσπαθούν να επηρεάσουν το Κοινοβούλιο. Το σημαντικότερο γεγονός είναι το ότι η θέση του Κοινοβουλίου αποδυναμώθηκε εξαιτίας της έντονης επιρροής εκπροσώπων συμφερόντων που πληρώνονται από τη βιομηχανία, η οποία βάζει το συμφέρον της για την πώληση περισσότερων φυτοφαρμάκων πάνω από την προστασία της δημόσιας υγείας και των καταναλωτών. Ευτυχώς, δεν πέτυχαν πλήρως τους στόχους τους. Καταφέραμε να διατηρήσουμε το "διαβατήριο φυτοφαρμάκων", το οποίο προσφέρει στους καταναλωτές την εύλογη δυνατότητα να ξέρουν τι τρώνε ρωτώντας τους προμηθευτές τους. Αυτή η προστασία είναι σημαντική και πρέπει να την προασπίσουμε με σθένος στις διαπραγματεύσεις με το Συμβούλιο. Εντούτοις, το Κοινοβούλιο δεν προστάτευσε τους κατοίκους όπως επιθυμούσε η Επιτροπή Περιβάλλοντος. Προστατεύονται λιγότερο και λαμβάνουν λιγότερες πληροφορίες από ό,τι επιθυμούσε η επιτροπή. Αυτό πρέπει να διορθωθεί σε επόμενες αναγνώσεις. Κατά τη γνώμη μου, δεν μπορούμε να συνεχίσουμε να εγκρίνουμε τα πλέον επικίνδυνα χημικά στο τρέχον επίπεδο. Το Κοινοβούλιο αποφεύγει τώρα τον καθορισμό γενικών στόχων μείωσης όλων των φυτοφαρμάκων, και αυτό είναι ατυχές.
<P>
Θέλω όμως να επισημάνω ότι εμείς, στην Ομάδα των Πρασίνων, καταφέραμε πλέον να εγκριθεί μια έκθεση η οποία μπορεί ουσιαστικά να χρησιμοποιηθεί για τη διενέργεια πρόσφορων διαπραγματεύσεων με το Συμβούλιο, όμως η ονομασία έχει γίνει κάπως αστεία. Όπως και όταν καλούμε το Σύνταγμα μεταρρυθμιστική Συνθήκη, είναι αξιοσημείωτο το γεγονός ότι το Κοινοβούλιο μετονομάζει τώρα τα φυτοφάρμακα φυτοπροστατευτικά προϊόντα. Εάν συμπεριλαμβάναμε όλα τα φυτοπροστατευτικά προϊόντα, θα μπορούσαμε κάλλιστα να συμπεριλάβουμε στη νομοθεσία τους φράκτες, μιας και προσφέρουν επίσης προστασία από τα ζαρκάδια. Αυτό αποδεικνύει πόσο παράλογη είναι η ονομασία φυτοπροστατευτικά προϊόντα.
<SPEAKER ID="175" NAME="Edite Estrela  " AFFILIATION="PSE">
γραπτώς. - (PT) Ψήφισα υπέρ της έκθεσης της κ. Breyer σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τη διάθεση στην αγορά φυτοπροστατευτικών προϊόντων διότι θα συμβάλει στη θέσπιση υψηλών προτύπων ασφάλειας για τους ανθρώπους, τα ζώα και το περιβάλλον, μέσω της θέσπισης αυστηρών αλλά απλουστευμένων διαδικασιών, καθώς και του εξορθολογισμού των πόρων.
<P>
" εγκριθείσα έκθεση σέβεται την αρχή της επικουρικότητας, προκειμένου να μπορούν τα κράτη μέλη να λαμβάνουν υπόψη τις συγκεκριμένες συνθήκες σε εθνικό επίπεδο, ιδίως την υγεία των φυτών και τις κλιματικές συνθήκες, ενώ μπορούν να υιοθετούνται επίσης κατάλληλα μέτρα μείωσης των κινδύνων.
<SPEAKER ID="176" NAME="Ilda Figueiredo  " AFFILIATION="GUE/NGL">
γραπτώς. - (PT) Αυτή η πρόταση πρέπει να συνάδει με το σκεπτικό του 6ου προγράμματος δράσης για το περιβάλλον με σκοπό την εφαρμογή της τρέχουσας γνώσης για μελλοντικές και αναδρομικές στρατηγικές στην αξιολόγηση των προβλημάτων και των κινδύνων που απειλούν τους ανθρώπους και το περιβάλλον και να εξασφαλίζει τη συνοχή με άλλες πολιτικές.
<P>
Συνεπώς, σύμφωνα επίσης με τη θεματική στρατηγική για τη βιώσιμη χρήση των φυτοφαρμάκων, ο κανονισμός πρέπει να εγγυάται υψηλό επίπεδο προστασίας για την ανθρώπινη υγεία και το περιβάλλον, δίνοντας προτεραιότητα στην αρχή της πρόληψης, όμως τα μέτρα πρέπει να είναι αναλογικά και να λαμβάνουν υπόψη την αρχή της επικουρικότητας.
<P>
Οι σχέσεις με άλλες πολιτικές πρέπει να καταστούν σαφέστερες. Για παράδειγμα, ο κανονισμός δεν πρέπει να έρχεται σε αντίθεση με τους στόχους και τα ποιοτικά πρότυπα της οδηγίας πλαίσιο για το νερό (2000/60/ΕΚ) και των θυγατρικών της οδηγιών. Αυτό πρέπει να εξασφαλιστεί μέσω τακτικών ελέγχων.
<P>
Κάθε κράτος μέλος πρέπει να διατηρεί τη δυνατότητα να υπερβεί το κοινοτικό πρότυπο κατά τον σχεδιασμό των θεμελιωδών προτύπων προστασίας του, ή να λαμβάνει αποφάσεις για τη χορήγηση αδειών σε προϊόντα με σκοπό την εφαρμογή των καθιερωμένων στόχων των εθνικών σχεδίων δράσης για τα φυτοφάρμακα, των προγραμμάτων για την υγεία ή των μέτρων προστασίας του περιβάλλοντος, βάσει των συγκεκριμένων συνθηκών σε εθνικό επίπεδο.
<SPEAKER ID="177" NAME="David Martin  " AFFILIATION="PSE">
γραπτώς. - (EN) Ψήφισα υπέρ αυτής της έκθεσης και εκφράζω την ικανοποίησή μου διότι συνδυάζει την αειφόρο χρήση των φυτοφαρμάκων με την αποτελεσματική προστασία της υγείας και του περιβάλλοντος.
<SPEAKER ID="178" NAME="Luca Romagnoli" AFFILIATION="ITS">
γραπτώς. - (IT) Κύριε Πρόεδρε, κυρίες και κύριοι, παρότι ψήφισα υπέρ της έκθεσης Breyer συνολικά, θεώρησα πρόσφορο να στηρίξω ορισμένες τροπολογίες με σκοπό την τροποποίηση το αρχικού σχεδίου. Είναι επιβεβλημένο να σπάσουμε το μονοπώλιο των μεγάλων πολυεθνικών στον τομέα της ανταλλαγής δεδομένων και της πρόσβασης, και να ανοίγουμε τον τομέα σε αυξημένο και πιο δίκαιο ανταγωνισμό. Από την άλλη πλευρά, ο τομέας αυτός επηρεάζεται από γεωγραφικές και περιβαλλοντικές διαφορές, για τις οποίες πρέπει να λαμβάνεται ιδιαίτερη μέριμνα.
<P>
Εκείνο που χρειαζόμαστε είναι μεγαλύτερη ευελιξία από την άποψη της αμοιβαίας αναγνώρισης και της συγκριτικής αξιολόγησης των ουσιών. Επί του παρόντος, ουσιαστικά οι μικρομεσαίες επιχειρήσεις, οι οποίες παράγουν κυρίως βοηθητικά, στερούνται περιθώρια ελιγμών λόγω ακριβώς της υπερβολικής δύναμης των μεγάλων βιομηχανικών ομίλων - και όχι μόνο ως προς τη διαχείριση και ανταλλαγή δεδομένων. " ευρωπαϊκή νομοθεσία πρέπει οπωσδήποτε να λάβει υπόψη και να στηρίξει τα αιτήματά τους προκειμένου να αποτραπεί η αργή αλλά αναπόφευκτη εξαφάνισή τους από την αγορά.
<SPEAKER ID="179" NAME="Tokia Saïfi  " AFFILIATION="PPE-DE">
γραπτώς. - (FR) Καθώς παραδοσιακά χρησιμοποιούνται για την προστασία των φυτών από διάφορα παράσιτα, τα φυτοφάρμακα έχουν μετασχηματίσει σε μεγάλο βαθμό τη γεωργία. Ωστόσο, σήμερα διαπιστώνουμε ότι η εκτεταμένη χρήση αυτών των φυτοφαρμάκων σε γεωργικά και μη γεωργικά περιβάλλοντα έχει ζημιογόνες επιπτώσεις στο περιβάλλον (ρύπανση του νερού, του αέρα, του εδάφους κλπ.) αλλά και στην υγεία (ανάπτυξη ορισμένων μορφών καρκίνου, προβλήματα γονιμότητας).
<P>
Ενόψει των ανωτέρω, η ΕΕ αποφάσισε να τροποποιήσει τη νομοθεσία της με σκοπό να ενθαρρυνθεί η μείωση της χρήσης φυτοφαρμάκων. Στο πλαίσιο ειδικότερα της έκθεσης Breyer σχετικά με τη διάθεση στην αγορά φυτοπροστατευτικών προϊόντων και τη βιώσιμη χρήση των φυτοφαρμάκων, ψήφισα υπέρ της θέσπισης αυστηρών κριτηρίων για όλες τις τοξικές ουσίες (νευροτοξικές, βιοσυσσωρεύσιμες, καρκινογόνες κλπ.). Ομοίως, για λόγους συνέπειας με το εθνικό σχέδιο της Γαλλίας για τα φυτοφάρμακα και το πλαίσιο του REACH, υποστήριξα επίσης τη μείωση κατά 50%, έως το 2013, της χρήσης φυτοφαρμάκων υψηλού κινδύνου και την αντικατάσταση των πιο επικίνδυνων ουσιών με ασφαλέστερα υποκατάστατα (περιλαμβανομένων μη χημικών προϊόντων). Τέλος, σύμφωνα με το πνεύμα της εθνικής συζήτησης στη Γαλλία για το περιβάλλον, ψήφισα υπέρ ενός φόρου επί των φυτοφαρμάκων προκειμένου να ενθαρρυνθούν οι αγρότες μας να μειώσουν τη χρήση χημικών προϊόντων.
<SPEAKER ID="180" NAME="Karin Scheele  " AFFILIATION="PSE">
γραπτώς. - (DE) Εχθές δεν μπόρεσα να χρησιμοποιήσω τον χρόνο ομιλίας μου. Διεξαγόταν παράλληλα η ψηφοφορία στην επιτροπή για την αλλαγή του κλίματος επί της έκθεσης Hassi, η οποία αποτελεί τη βάση της θέσης του Ευρωπαϊκού Κοινοβουλίου στη διάσκεψη του Ο"Ε για την αλλαγή του κλίματος. " νέα πολιτική της Ευρωπαϊκής Ένωσης για τη χρήση των φυτοφαρμάκων είναι ένα σημαντικό βήμα για τη βελτίωση της προστασίας της υγείας και του περιβάλλοντος. Ιδιαίτερη σημασία για το αποτέλεσμα της σημερινής ψηφοφορίας έχει η σαφής τοποθέτηση του Κοινοβουλίου κατά του τριζωνικού προτύπου που προτείνει η Επιτροπή. Το προτεινόμενο σύστημα είναι παραπλανητικό και θα ερχόταν σε πλήρη αντίθεση με τον στόχο της βιώσιμης χρήσης των φυτοφαρμάκων.
<SPEAKER ID="181" NAME="Thomas Ulmer  " AFFILIATION="PPE-DE">
γραπτώς. - (DE) Ψηφίζω κατά της έκθεσης επειδή δεν έχει καταρτιστεί σύμφωνα με αυστηρά επιστημονικά κριτήρια και επειδή θεωρώ ότι το πρότυπο των ζωνών -σε οποιαδήποτε μορφή- στερείται νοήματος. Μόνο η ενιαία έγκριση έχει νόημα σε έναν κοινό οικονομικό χώρο. Προσβλέπω σε σημαντική βελτίωση κατά τη δεύτερη ανάγνωση.
<SPEAKER ID="183" NAME="Liam Aylward και Brian Crowley  " AFFILIATION="UEN">
γραπτώς. - (EN) Δεν υπάρχει αμφιβολία ότι, παρά την τρέχουσα νομοθεσία για τη μείωση των φυτοφαρμάκων, υπερβολικά μεγάλες ποσότητες φυτοφαρμάκων υπάρχουν στον αέρα, το νερό και τα προϊόντα διατροφής που καταναλώνουμε, επηρεάζοντας την υγεία μας και το περιβάλλον.
<P>
Σήμερα, ωστόσο, μολονότι οι συνάδελφοί μου και εγώ ψηφίσαμε σαφώς υπέρ της μείωσης των φυτοφαρμάκων στην καθημερινή ζωή μας, είναι σημαντικό να αναγνωρίσουμε τις αληθινές και πρακτικές ανάγκες των αγροτών και των οπωροκαλλιεργητών, ιδίως σε αυτό το κλίμα της αύξησης των τιμών των τροφίμων. Δεν μπορούμε να νομοθετούμε αφηρημένα! Ψήφισα υπέρ μιας πρακτικής και ισορροπημένης προσέγγισης και καταψήφισα ακραίες τροπολογίες που θα μείωναν τον εφοδιασμό τροφίμων μας, καθιστώντας τη γεωργία γελοία, επαχθή και ανέφικτη. Ας μην λησμονούμε ότι οι αγρότες είναι από τη φύση τους οικολόγοι! Αντί για την απαγόρευση των φυτοφαρμάκων, τα κράτη μέλη θα εξετάσουν εκστρατείες εκπαίδευσης και ενημέρωσης καθώς και βέλτιστες πρακτικές και την ολοκληρωμένη διαχείριση επιβλαβών οργανισμών, τα οποία θα μας ωφελήσουν ως πολίτες, καταναλωτές και αγρότες.
<P>
Ψήφισα υπέρ ρεαλιστικών στόχων για τα κράτη μέλη αναγνωρίζοντας παράλληλα τον πολυποίκιλο χαρακτήρα των 27 κρατών μελών. Όσον αφορά τη χρήση, ο κίνδυνος πρέπει να είναι ο κεντρικός παράγοντας, λαμβάνοντας υπόψη τον κίνδυνο και την έκθεση.
<SPEAKER ID="184" NAME="Astrid Lulling  " AFFILIATION="PPE-DE">
γραπτώς. - (FR) Όσον αφορά τις εκθέσεις σχετικά με τη διάθεση στην αγορά φυτοπροστατευτικών προϊόντων και τη βιώσιμη χρήση των φυτοφαρμάκων, ακολούθησα την πολύ υπεύθυνη γραμμή της πολιτικής μου ομάδας.
<P>
Τα χημικά που ταξινομούνται στην κατηγορία CMR1, τα οποία έχει αποδειχθεί επιστημονικά ότι βλάπτουν την υγεία του ανθρώπου και των ζώων, δεν πρέπει πλέον να λαμβάνουν έγκριση.
<P>
" υποχρέωση για ενημέρωση όλων των γειτόνων πριν από τους ψεκασμούς θα προκαλούσε μόνο μαζική υστερία, πέρα από το γεγονός ότι θα συνεπαγόταν τεράστιο όγκο αντιπαραγωγικής γραφειοκρατίας, η οποία καθίσταται ούτως ή άλλως παρωχημένη μετά την απόσυρση όλων των προϊόντων της κατηγορίας CMR1 από την αγορά.
<P>
Είμαι της άποψης ότι ως προς τις ζώνες ανάσχεσης, στις οποίες δεν πρέπει να χρησιμοποιούνται χημικά, πρέπει να χρησιμοποιηθεί η αρχή της επικουρικότητας, έτσι ώστε να αποτραπεί η επιβολή πρόσθετων περιορισμών στην αγροτική παραγωγή.
<P>
Τάσσομαι κατά της θέσπισης πρόσθετου φόρου στα εγκεκριμένα προϊόντα διότι θα οδηγήσει σε εντελώς άσκοπη αύξηση του κόστους της αγροτικής παραγωγής.
<P>
Τάσσομαι φυσικά κατά της απαγόρευσης του ψεκασμού φυτοπροστατευτικών προϊόντων μέσω ελικοπτέρου. Είναι απαράδεκτο να απαγορευθεί αυτή η μέθοδος, η οποία είναι η μόνη βιώσιμη μέθοδος σε ορισμένες περιοχές στις οποίες, για παράδειγμα, καλλιεργούνται άμπελοι σε βουνοπλαγιές.
<P>
Χαίρομαι διότι ελήφθησαν υπόψη οι τροπολογίες μου σχετικά με τα απαράδεκτα αποτελέσματα ορισμένων φυτοπροστατευτικών προϊόντων τα οποία μπορούν, μεταξύ άλλων, να επιδράσουν αρνητικά στη συμπεριφορά ορισμένων ειδών όπως οι μέλισσες και να οδηγήσουν ακόμη και σε εξάλειψη αυτών των ειδών.
<SPEAKER ID="168" NAME="Robert Navarro  " AFFILIATION="PSE">
γραπτώς. - (FR) Ψήφισα υπέρ των εκθέσεων Klaß και Breyer σχετικά με τη χρήση των φυτοφαρμάκων επειδή συνιστούν πρόοδο προς την κατεύθυνση της καλύτερης εκτίμησης του αντίκτυπου της χρήσης φυτοπροστατευτικών προϊόντων στο περιβάλλον και την υγεία. Ειδικότερα, χαιρετίζω την υιοθέτηση της πρότασης των σοσιαλιστών να απαγορευθεί η χρήση φυτοφαρμάκων σε κατοικημένες ή ευαίσθητες περιοχές. Χαίρομαι επίσης για την έγκριση των προτάσεών μας σχετικά με τη συστηματική προώθηση μη χημικών τεχνικών. Εντούτοις, λυπούμαι διότι η ευρωπαϊκή δεξιά αντιτάχθηκε στον καθορισμό στόχων μείωσης της χρήσης αυτών των προϊόντων. Υπάρχουν πολλά παραδείγματα που καταδεικνύουν ότι η μείωση είναι εφικτή, και μια βαθμιαία στρατηγική μείωσης θα μπορούσε να έχει θεσπιστεί χωρίς να υπονομεύονται η βιομηχανία και οι θέσεις εργασίας. Για μια ακόμη φορά, η δεξιά δίνει προτεραιότητα στα κέρδη... Παρ' όλα αυτά, ακόμα και τα μικρά βήματα έχουν σημασία, και αυτές οι εκθέσεις αποτελούν βήμα προς τη σωστή κατεύθυνση για τη βιώσιμη γεωργία του αύριο και ένα υγιέστερο περιβάλλον για τα παιδιά μας.

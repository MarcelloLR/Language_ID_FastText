<CHAPTER ID="018">
Γούνα γάτας και σκύλου (συζήτηση) 
<SPEAKER ID="184" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Svensson, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την απαγόρευση της εμπορίας, των εισαγωγών και των εξαγωγών από την Κοινότητα γούνας γάτας και σκύλου και προϊόντων που περιέχουν τέτοια γούνα - C6-0428/2006 -.
<SPEAKER ID="185" NAME="Μάρκος Κυπριανού">
μέλος της Επιτροπής. (EN) Κυρία Πρόεδρε, στο παρελθόν είχαμε την ευκαιρία να συζητήσουμε την πρόταση αυτή σε επιτροπές και διακομματικές ομάδες. Είμαι βέβαιος ότι κατανοείτε πως είμαι ιδιαίτερα ευτυχής που συμμετέχω σε αυτήν τη συζήτηση απόψε.
<P>
Καταρχάς, θέλω να εκφράσω τις ειλικρινείς ευχαριστίες μου για το έργο όλων των μελών του Ευρωπαϊκού Κοινοβουλίου, ιδίως το έργο της εισηγήτριας, η οποία έκανε εξαιρετική δουλειά. Θέλω επίσης να ευχαριστήσω τη συντάκτρια και τον συντάκτη των γνωμοδοτήσεων των άλλων επιτροπών, την κ. Lucas και τον κ. Stevenson.
<P>
Ήταν μια πραγματική πρόκληση για εμένα να έρθω αντιμέτωπος με αυτό το ζήτημα όταν ανέλαβα τα καθήκοντά μου. Για εμένα, το πιο απογοητευτικό κομμάτι ήταν ότι είχαμε ένα ζήτημα που άγγιζε την ευαισθησία των ευρωπαίων πολιτών και που είχε τη στήριξη του Συμβουλίου και, σαφώς, του Ευρωπαϊκού Κοινοβουλίου αλλά και της Επιτροπής, ωστόσο εξακολουθούσαμε να αντιμετωπίζουμε προβλήματα στην προώθηση αυτής της πρότασης. Τα προβλήματα ήταν, φυσικά, νομικά και όχι αποτέλεσμα της έλλειψης πολιτικής βούλησης.
<P>
Είμαι ευτυχής που φτάσαμε τώρα σε ένα σημείο στο οποίο, χρησιμοποιώντας ορισμένες ευρηματικές και εποικοδομητικές προσεγγίσεις, καταφέραμε να βρούμε λύσεις, και που είμαστε τώρα σε θέση να καταλήξουμε σε συμφωνία κατά την πρώτη ανάγνωση, γεγονός πολύ σημαντικό για εμένα. Είμαστε όλοι μας εξοικειωμένοι με το ζήτημα και γνωρίζουμε ότι τα ανησυχητικά αποδεικτικά στοιχεία της βάρβαρης μεταχείρισης γατών και σκύλων, τα οποία εκτρέφονται και θανατώνονται κυρίως για τη γούνα τους, ιδιαίτερα στην Ασία, έχουν προκαλέσει μια έντονη απαίτηση να αναλάβει δράση η Επιτροπή.
<P>
Όπως είπα, έπρεπε να βρούμε τρόπους όχι μόνον για να εκφράσουμε με απτό τρόπο την πολιτική βούληση όλων των εμπλεκόμενων θεσμικών οργάνων και των πολιτών, αλλά επίσης για να το κάνουμε με νομικά ενδεδειγμένο τρόπο που θα διασφάλιζε ότι η πρόταση αυτή θα μπορούσε να αντιμετωπίσει και να ανταπεξέλθει σε οποιαδήποτε πρόκληση προέκυπτε στο μέλλον. Είμαι πολύ ευτυχής που, μέσω της πρότασης και, ειδικότερα, των διαφόρων τριμερών διαλόγων, καταφέραμε να επιτύχουμε συμβιβασμό. Ο συμβιβασμός αυτός είναι νομικά βάσιμος και θα διασφαλίσει ότι η απαγόρευση θα είναι αποτελεσματική στην πράξη.
<P>
Για εμάς, είναι σημαντικό να έχουμε αποτελέσματα, όχι μόνον να εκδώσουμε μια πολιτική δήλωση ή να εκφράσουμε πολιτική βούληση, πράγματα που εν τέλει θα αποδειχθούν μη αποτελεσματικά. Αυτό θα ήταν πολιτικά ορθό, αλλά δεν θα παρήγαγε τα αποτελέσματα που επιθυμούμε: την προστασία γατών και σκύλων και, ακόμη σημαντικότερο, των ευρωπαίων καταναλωτών που δεν επιθυμούν να τους προσφέρονται προϊόντα από γούνα γατών και σκύλων, τα οποία θεωρούν κατοικίδια ζώα τους.
<P>
Θέλω να αναφέρω δύο από τους συναδέλφους μου ονομαστικά, τον κ. Mandelson και τον κ. McCreevy. Και οι δύο υποστήριξαν θερμά το έργο μας σε αυτόν τον τομέα. Όπως γνωρίζετε, η νομική βάση που χρησιμοποιούμε αφορά την εσωτερική αγορά και το εμπόριο. Αυτό ήταν αναγκαίο διότι, δυστυχώς, δεν υπάρχει νομική βάση στη Συνθήκη που θα επέτρεπε στην ΕΕ να υιοθετήσει μια νομοθετική πρωτοβουλία για την απαγόρευση ενός συγκεκριμένου εμπορίου βάσει ανησυχιών για την προστασία των ζώων ή ηθικών προβληματισμών. Επίσης, δεν υπάρχει τέτοια νομική βάση στη Συνθήκη για την προστασία των ζώων, οπότε αναγκαστήκαμε να χρησιμοποιήσουμε αυτές τις δύο νομικές βάσεις, και οι συνάδελφοί μου υποστήριξαν πολύ θερμά αυτό το έργο.
<P>
Είχαμε επίσης άλλη μία νομική πρόκληση: το ζήτημα της αναλογικότητας. Για λόγους αναλογικότητας ήταν αναγκαίο να εξετάσουμε τη συμπερίληψη μιας διάταξης που θα επέτρεπε πιθανές αποκλίσεις από την απαγόρευση. Κανείς από εμάς δεν ήταν ευχαριστημένος με αυτήν την ιδέα και, όπως είπα, ο μόνος λόγος ήταν να αποκτήσει αυτή η πρόταση μεγαλύτερη νομική εγκυρότητα. Πιστεύω ότι καταφέραμε να επιτύχουμε έναν υγιή συμβιβασμό. Όπως γνωρίζετε, η προσέγγιση αυτή υποστηρίχθηκε επίσης σαφώς από τις νομικές υπηρεσίες και των τριών θεσμικών οργάνων, της Επιτροπής, του Κοινοβουλίου και του Συμβουλίου. Αλλά ο συμβιβασμός που έχουμε σήμερα είναι ο σωστός. Περιέχει τη δυνατότητα -και τονίζω τη λέξη "δυνατότητα" παρέκκλισης σε εξαιρετικές περιπτώσεις από τη γενική απαγόρευση εμπορίας για σκοπούς ταρίχευσης ή για εκπαιδευτικούς σκοπούς.
<P>
Χρησιμοποιήσαμε τις νομικές βάσεις που περιέγραψα και γνωρίζουμε ότι η προσέγγιση αυτή θα ωφελήσει όχι μόνον τους ευρωπαίους καταναλωτές αλλά και την προστασία των ζώων, ιδίως εφόσον δεν μπορούμε να επιβάλουμε τους κανόνες μας για την προστασία των ζώων εκτός της Ευρωπαϊκής Ένωσης. Δεν μπορούμε να τους προωθήσουμε διεθνώς αλλά, κλείνοντας την αγορά στα αδίστακτα άτομα που ασκούν αυτό το εμπόριο, δεν στέλνουμε μόνον ένα ξεκάθαρο μήνυμα, αλλά συμβάλουμε επίσης στον τερματισμό αυτής της πρακτικής.
<P>
Τέλος, θέλω να πω στο Ευρωπαϊκό Κοινοβούλιο ότι το Συμβούλιο και η Επιτροπή εργάστηκαν πολύ σκληρά για να φθάσει η νομοθετική πρόταση στο παρόν στάδιο και να επιτύχουμε έναν αποδεκτό συμβιβασμό. Ελπίζω ότι η ψηφοφορία αύριο θα αντικατοπτρίσει αυτήν τη θετική και εποικοδομητική στάση έτσι, ώστε να μπορέσουμε να θέσουμε σε ισχύ αυτήν τη νομοθεσία το συντομότερο δυνατόν.
<SPEAKER ID="186" NAME="Eva-Britt Svensson " AFFILIATION="GUE/NGL">
εισηγήτρια. - (SV) Κυρία Πρόεδρε, κυρίες και κύριοι, αύριο που θα ψηφίσουμε επί αυτής της έκθεσης, θα έχουμε την ευκαιρία να κάνουμε μια σοβαρή προσπάθεια για να τεθεί τέρμα σε αυτήν την τρομερή σκληρότητα που επιδεικνύεται ενίοτε σε σκύλους και γάτες - ζώα που γίνονται συχνά τα κατοικίδια μας.
<P>
Ως εισηγήτρια αρμόδια για το θέμα αυτό, είμαι ευχαριστημένη και ικανοποιημένη με την έκθεση επί της οποίας συμφωνήσαμε σήμερα, το Κοινοβούλιο, το Συμβούλιο και η Επιτροπή. Θέλω να ευχαριστήσω την Επιτροπή και το Συμβούλιο για την εποικοδομητική τους συνεργασία. Θέλω επίσης να ευχαριστήσω την πρόεδρο της Επιτροπής Εσωτερικής Αγοράς και Προστασίας των Καταναλωτών, κ. McCarthy, καθώς και τους συναδέλφους μου βουλευτές. Θέλω να ευχαριστήσω τον κ. Stevenson, ο οποίος γνωρίζω ότι εργάστηκε πολλά χρόνια για να σημειωθεί πρόοδος στο θέμα αυτό. Όλοι έδειξαν μεγάλη αφοσίωση και επιθυμία να εξασφαλίσουμε ένα αποτέλεσμα που θα είναι επωφελές για τους σκύλους και τις γάτες.
<P>
" εργασία ήταν εξαιρετικά ενδιαφέρουσα, ιδίως λόγω του ενδιαφέροντος που δείχνει το κοινό για το ζήτημα αυτό. Είμαι απολύτως πεπεισμένη ότι οι απόψεις των πολιτών και των οργανώσεων για τα δικαιώματα των ζώων συνέβαλαν σε πολύ σημαντικό βαθμό στην επίτευξη αυτής της συμφωνίας. Θέλω να πω ένα μεγάλο ευχαριστώ σε όλους εκείνους τους ταγμένους ανθρώπους που πρόσθεσαν το όνομά τους σε αναφορές και συμμετείχαν σε διάφορες εκστρατείες. Έδειξαν ότι δεν μπορούμε πλέον να ανεχθούμε τέτοια βαρβαρότητα προς τα ζώα. Σας ευχαριστώ όλους. Οι διαμαρτυρίες σας απέδωσαν καρπούς.
<P>
Πολλοί από εμάς έχουμε δει ντοκιμαντέρ, ταινίες και εικόνες που δείχνουν σκύλους και γάτες από τα οποία είχε αφαιρεθεί το δέρμα ενόσω ήταν ακόμη ζωντανά. Αρκεί να δει κανείς μόνον μία εικόνα ή ένα ντοκιμαντέρ που να δείχνει τέτοια απάνθρωπη συμπεριφορά σε ζώα, για να συνειδητοποιήσει ότι πρέπει να γίνει ό,τι είναι δυνατόν για να τεθεί τέλος σε αυτήν την πρακτική.
<P>
" οργάνωση Humane Society εκτιμά ότι περισσότερα από δύο εκατομμύρια σκύλοι και γάτες κρατούνται φυλακισμένα κάτω από άθλιες συνθήκες πριν θανατωθούν για τη γούνα τους. Οι γούνες και τα δέρματα πωλούνται, στη συνέχεια, με την παραπλανητική ονομασία "κινέζικος λύκος" ή "ασιατικός λύκος" και χρησιμοποιούνται, για παράδειγμα, για παιδικά παιχνίδια, για διακοσμητικά αντικείμενα, για ρούχα και τσάντες.
<P>
Πρέπει τώρα να θέσουμε τέλος σε αυτό το εμπόριο, πρωτίστως λόγω της ακραίας βιαιότητας που ενέχεται στην παραγωγή της γούνας. Ο λόγος αυτός είναι αρκετός, αλλά επίσης, θα ήθελα να προσθέσω, δεν υπάρχει ανάγκη για γούνα γάτας ή σκύλου σε κανένα απολύτως προϊόν, διότι υπάρχουν συνθετικά υλικά που μπορούν να τα υποκαταστήσουν.
<P>
Οι παραπλανητικές περιγραφές εξαπατούν σε μεγάλο βαθμό τους καταναλωτές. Οι ανυποψίαστοι καταναλωτές μπορούν να αγοράσουν παιχνίδια για τα παιδιά τους καλόπιστα και χωρίς να έχουν την παραμικρή ιδέα ότι μπορεί να γδάρθηκε ζωντανή μια γάτα για να χρησιμοποιηθεί η γούνα της σε αυτό ακριβώς το παιχνίδι.
<P>
Υποστηρίχθηκε στη συζήτηση ότι χρειαζόμαστε τα εν λόγω δέρματα προκειμένου, για παράδειγμα, να ανακουφίσουμε τον πόνο των αρθρώσεων, με άλλα λόγια για ιατρικούς λόγους. " απάντησή μου σε αυτό είναι ότι, εν έτει 2007, δεν υπάρχει ασθενής που να βγαίνει από την επίσκεψη στον γιατρό του με συνταγή για δέρμα γάτας, προκειμένου να καταπολεμήσει τα ρευματικά. Έχουμε προχωρήσει πολύ περισσότερο.
<P>
Εγώ, ως εισηγήτρια, μαζί με όλους αυτούς που είναι ταγμένοι σε αυτόν τον σκοπό, τρέφαμε μεγάλες ελπίδες όταν εγκρίθηκε η πρόταση της Επιτροπής. Πιστεύαμε ότι χρειαζόμασταν μια ολική απαγόρευση, αλλά η αρχική πρόταση της Επιτροπής επέτρεψε ορισμένες εξαιρέσεις, για παράδειγμα όταν η ετικέτα δηλώνει ότι η γούνα προέρχεται από γάτα ή σκύλο που δεν εκτράφηκε ή θανατώθηκε με σκοπό την παραγωγή γούνας ή όταν τα ενεχόμενα δέρματα αποτελούν αντικείμενα για προσωπική ή οικιακή χρήση.
<P>
" άποψή μου εξαρχής ήταν ότι ο κανονισμός θα ήταν μια άσκοπη ενέργεια αν επιτρέπονταν τέτοιου είδους εξαιρέσεις, καθώς η κατάσταση θα ήταν αδύνατον να ελεγχθεί και οι εξαιρέσεις θα άνοιγαν τον δρόμο για τη συνέχιση του εμπορίου και για τις απάνθρωπες πρακτικές που περιέγραψα. Δεν ήταν το είδος του κανονισμού που ζητούσαν ή απαιτούσαν από την ΕΕ οι πολίτες.
<P>
Είμαι, ως εκ τούτου, ευχαριστημένη σήμερα που μπορώ να πω ότι έχουμε μια πρόταση για την πλήρη απαγόρευση μετά από συζητήσεις με την Επιτροπή και το Συμβούλιο. Ελπίζω ότι το Κοινοβούλιο θα υποστηρίξει την πρόταση αύριο ψηφίζοντας υπέρ των τροπολογιών τις οποίες ενέκρινε ομόφωνα η Επιτροπή Εσωτερικής Αγοράς και Προστασίας των Καταναλωτών. Έχουμε επίσης προτάσεις που αφορούν τον τρόπο με τον οποίο θα εφαρμοστούν οι κανόνες στα κράτη μέλη, και προτείνουμε ότι τα κράτη μέλη θα υποχρεούνται επίσης να ενημερώνουν την Επιτροπή για τον τρόπο με τον οποίο ελέγχεται η συμμόρφωση με τους κανόνες.
<P>
Είμαι πεπεισμένη ότι το κοινό θα μας παρακολουθεί προσεκτικά όταν θα ψηφίζουμε αύριο, καθώς υπάρχει ένα γνήσιο αίτημα για τη λήψη μέτρων σε αυτό το θέμα.
<SPEAKER ID="187" NAME="Caroline Lucas " AFFILIATION="Verts/ALE">
συντάκτρια γνωμοδότησης της Επιτροπής Διεθνούς Εμπορίου. - (EN) Κυρία Πρόεδρε, θέλω να χαιρετίσω θερμότατα την έκθεση της κ. Svensson και να την συγχαρώ για την εξαίρετη εργασία της. Υπήρξε μια λαμπρή εισηγήτρια και έχουμε ένα πολύ θετικό αποτέλεσμα. Είναι ιδιαίτερα σαφές ότι το Κοινοβούλιο είναι ενωμένο ως προς το ότι δεν πρέπει να υπάρξουν παρεκκλίσεις που θα έθεταν σε κίνδυνο την ακεραιότητα και την αποτελεσματικότητα μιας απαγόρευσης.
<P>
Ωστόσο, πρέπει να πω ότι, όσον αφορά την εκπόνηση της νομοθεσίας από την Επιτροπή, χρειάστηκε να περιμένουμε αρκετό καιρό. Θυμάμαι ότι ήδη από το 2002 έστειλα επιστολή στον Επίτροπο Byrne ζητώντας του να θεσπίσει απαγόρευση για τη γούνα γάτας και σκύλου. Τότε μας απάντησαν απλά ότι ήταν ένα ιδιαίτερα περίπλοκο ζήτημα και η Επιτροπή το μελετούσε.
<P>
Αυτό που με ανησυχεί σχετικά με αυτό είναι ότι, κατά μία έννοια, αυτή η βραδύτητα επαναλαμβάνεται σε ένα άλλο ζήτημα στο οποίο θέλω να στρέψω την προσοχή σας, δηλαδή στο ζήτημα της απαγόρευσης των εισαγωγών προϊόντων φώκιας. Και πάλι, το Κοινοβούλιο παίρνει την απάντηση ότι πρόκειται για ένα περίπλοκο ζήτημα. Ακριβώς η ίδια γλώσσα χρησιμοποιείται και σήμερα, όσον αφορά τα προϊόντα φώκιας, όπως έγινε και το 2002 με τη γούνα γάτας και σκύλου.
<P>
Ως συντάκτρια της γνωμοδότησης της Επιτροπής Διεθνούς Εμπορίου, κατέθεσα τροπολογίες στην πρόταση για τη γούνα γάτας και σκύλου, όχι για να προτείνω να προσπαθήσουμε να συμπεριλάβουμε τις φώκιες -αυτό θα ήταν υπερβολικό- αλλά τουλάχιστον για να ζητήσω από την Επιτροπή να παρουσιάσει παρόμοια νομοθεσία που θα ασχολείται με τις εισαγωγές προϊόντων φώκιας. Σε αυτό συμφώνησε η Επιτροπή Διεθνούς Εμπορίου.
<P>
Ο Επίτροπος είπε νωρίτερα ότι δεν υπήρχε έλλειψη πολιτικής βούλησης όσον αφορά την αντιμετώπιση του ζητήματος της γούνας γάτας και σκύλου αλλά ότι αυτό που έλειπε ήταν μια ευρηματική νομική βάση. Προτρέπω τον Επίτροπο και τις υπηρεσίες του να φανούν εξαιρετικά ευρηματικοί και να αναγνωρίσουν ότι οι πολίτες της Ευρώπης νιώθουν για τις εισαγωγές προϊόντων φώκιας την ίδια αποστροφή που νιώθουν και για τη γούνα γάτας και σκύλου. Πρέπει επειγόντως να θεσπίσουμε νομοθεσία και για αυτό το ζήτημα.
<SPEAKER ID="188" NAME="Struan Stevenson " AFFILIATION="PPE-DE">
συντάκτης γνωμοδότησης της Επιτροπής Γεωργίας και Ανάπτυξης της Υπαίθρου. - (EN) Κυρία Πρόεδρε, θέλω να ξεκινήσω εκφράζοντας τις πολύ θερμές μου ευχαριστίες στην κ. Svensson για το λαμπρό έργο και την εξαιρετική της έκθεση. Θέλω επίσης να ευχαριστήσω την κ. McCarthy για την αφοσίωση και τη δέσμευσή της στην καθοδήγηση αυτής της πολύ σημαντικής έκθεσης καθ' όλη της διάρκεια της κοινοβουλευτικής διαδικασίας. Ωστόσο, πρωτίστως, είμαι ευγνώμων στο μεγάλο θάρρος που επέδειξε ο Επίτροπος Κυπριανού διότι, όπως μόλις είπε η κ. Lucas, ο προηγούμενος Επίτροπος μάς είπε ότι κάτι τέτοιο ήταν αδύνατον και ότι δεν θα υπήρχε ποτέ νομική βάση. Θυμάμαι τον Επίτροπο Κυπριανού να μου λέει: "Ως δικηγόρος, αν συνήθιζα να λέω στους πελάτες μου ότι αυτό που ζητούσαν ήταν αδύνατον, δεν θα κατάφερνα να ζήσω από αυτήν τη δουλειά!" Εκπλήρωσε την υπόσχεσή του.
<P>
Είναι πολύ ευχάριστο να ακούω αυτήν τη συζήτηση απόψε, διότι χρειάστηκαν οκτώ χρόνια για να φτάσουμε στο σημείο αυτό, με τη βοήθεια της Humane Society International. " Betsy Dribben, που εργαζόταν για την Humane Society International, ήρθε από την Ουάσινγκτον και βρίσκεται στο θεωρείο των επισήμων απόψε· της οφείλουμε πολλές ευχαριστίες για την παθιασμένη εκστρατεία της.
<P>
" Humane Society International εκτιμά ότι, κάθε χρόνο, γύρω στα δύο εκατομμύρια γάτες και σκύλοι θανατώνονται μόνον στην Κίνα για να εφοδιάσουν την αγορά της μόδας στην Ευρώπη με αντικείμενα όπως αυτό το παιχνιδάκι, που ανέφερε η εισηγήτρια - γατάκια, τα οποία οι μαμάδες και οι μπαμπάδες αγοράζουν για τα παιδιά τους που αγαπούν τις γάτες ή τους σκύλους, χωρίς να συνειδητοποιούν ότι είναι φτιαγμένα από αληθινό δέρμα γάτας και σκύλου, από ζώα που θανατώθηκαν με φρικτό τρόπο. Το εμπόριο αγοράζει αυτά τα δέρματα γάτας για να φτιάξει διακοσμητικό φινίρισμα σε κουκούλες μπουφάν, εσωτερική επένδυση σε μπότες και γάντια του σκι και για κάθε είδους αντικείμενα της μόδας.
<P>
Πρόκειται για μια απάτη που διενεργείται εις βάρος των πολιτών. Οι πολίτες δεν ενημερώνονται ποτέ ότι αγοράζουν αντικείμενα φτιαγμένα από αληθινή γούνα γάτας και σκύλου. Ορισμένες φορές οι γούνες βάφονται για να μοιάζουν με ψεύτικες και φέρουν ψευδείς επιγραφές για να εξαπατήσουν το κοινό. Είμαι χαρούμενος που, επιτέλους, θα υπάρξει σύντομα μια νομοθετική διάταξη στις νομοθεσίες και των 27 κρατών μελών που θα απαγορεύει αυτό το ανήθικο εμπόριο. Ευχαριστώ τον Επίτροπο και όλους τους άλλους που συνέβαλαν σε αυτό.
<SPEAKER ID="189" NAME="Zuzana Roithová">
εξ ονόματος της Ομάδας PPE-DE. - (CS) Κυρίες και κύριοι, η απαγόρευση του εμπορίου γούνας γάτας και σκύλου στην ΕΕ είναι σημαντική για αρκετούς λόγους.
<P>
Ο πρώτος είναι η εντελώς απαράδεκτη αποκαλούμενη βιομηχανία γατών στην Ασία που προμηθεύει την Ευρώπη με 2 εκατομμύρια γάτες τον χρόνο. Είναι εξωφρενικό να γδέρνονται ζωντανά τα ζώα για τη γούνα τους. Είναι η φθηνότερη και πιο αποτρόπαια μέθοδος. Γνωρίζω ότι ένας κανονισμός της ΕΕ δεν μπορεί να αλλάξει τη συμπεριφορά των βιομηχανικών εκτροφέων σε τρίτες χώρες, αλλά μπορεί να μειώσει σημαντικά τον όγκο των ζώων που διακινούνται.
<P>
Ο δεύτερος λόγος είναι ότι οι ευρωπαίοι καταναλωτές δεν γνωρίζουν ότι αγοράζουν αυτά τα προϊόντα. Αν το ήξεραν δεν θα τα αγόραζαν. Οι γάτες και οι σκύλοι θεωρούνται κατοικίδια ζώα στην Ευρώπη. Οι περισσότεροι Ευρωπαίοι δεν έχουν ιδέα ότι η γούνα γατών και σκύλων χρησιμοποιείται όχι μόνον για τις ακριβότερες γούνες άλλων ζώων αλλά και για τεχνητή γούνα. Τα προϊόντα αυτά δεν φέρουν την κατάλληλη επισήμανση. Δεν είναι ηθικό το πρόβλημα, όπως θα έλεγαν οι πολέμιοι του κανονισμού αυτού· είναι περισσότερο ένα θέμα που αφορά την παραπλάνηση του καταναλωτή, είτε εσκεμμένη είτε όχι. " Ένωση έχει σοβαρή υποχρέωση να το αποτρέψει. Είναι φυσικά αναγκαίο οι τελωνειακές υπηρεσίες στα κράτη μέλη να χρησιμοποιούν αποτελεσματικά μέσα για να προσδιορίζουν, οριστικά και με λογικό κόστος, αν τα εισαγόμενα προϊόντα περιέχουν γούνα γάτας ή σκύλου.
<P>
Ο κύριος λόγος, ωστόσο, για την υιοθέτηση αυτού του κανονισμού είναι ο κατακερματισμός της αγοράς. Σχεδόν τα μισά κράτη μέλη έχουν νόμους που ρυθμίζουν ή απαγορεύουν το εμπόριο γούνας γάτας και σκύλου, ενώ τα υπόλοιπα κράτη μέλη όχι. Οι κανονισμοί αυτοί, καθώς δεν είναι εναρμονισμένοι, γίνονται αντικείμενο κατάχρησης από τους εμπόρους στην ευρωπαϊκή αγορά, οι οποίοι μεταφέρουν προϊόντα φτιαγμένα από γούνα γάτας και σκύλου στις ευρωπαϊκές χώρες όπου τα προϊόντα αυτά δεν έχουν απαγορευτεί ακόμη. Ο κανονισμός αυτός θα βελτίωνε σημαντικά την επιβολή αυτού του νόμου. Το Κοινοβούλιο τροποποίησε το κείμενο της Επιτροπής έτσι, ώστε η μόνη εξαίρεση να είναι η χρήση γούνας για μη εμπορικούς σκοπούς. Αυτό συμβαίνει γιατί δεν επιθυμούμε να επιφέρουμε την παράλογη ποινικοποίηση των απλών πολιτών.
<P>
Καλώ όλους εσάς που πιστεύετε ότι η Ένωση δεν έχει εξουσία να παρεμβαίνει σε αυτά τα θέματα να δείτε ότι απλά αυτό δεν ισχύει. Το άρθρο 95 επιτρέπει στην ΕΕ να αναλαμβάνει δράση σε τέτοια θέματα, διότι έχουμε κοινό συμφέρον από τη λειτουργία μιας ευρωπαϊκής αγοράς με νόμιμα εμπορεύματα. Είμαι ευγνώμων στην Επιτροπή και συγχαίρω τους εισηγητές για το έργο τους.
<SPEAKER ID="190" NAME="Arlene McCarthy">
εξ ονόματος της Ομάδας PSE. - (EN) Κυρία Πρόεδρε, πράγματι, ο κ. Stevenson έχει δίκιο: εδώ και οκτώ χρόνια, οι ευρωβουλευτές του Εργατικού Κόμματος ζητούν να τεθεί τέλος σε αυτό το απάνθρωπο εμπόριο γούνας γάτας και σκύλου.
<P>
Κύριε Επίτροπε, θα θυμάστε πιθανώς ότι ο μακαρίτης Phillip Whitehead, πρώην πρόεδρος της Επιτροπής Εσωτερικής Αγοράς και Προστασίας των Καταναλωτών, σας ζήτησε να αναλάβετε δράση ως Επιτροπή. Στις 30 Δεκεμβρίου του περασμένου έτους, έλαβα μια αναφορά από ανήσυχους πολίτες, η οποία συνοδευόταν από τις υπογραφές περισσότερων από 250 000 ανθρώπων, και μας ζητούσε να θεσπίσουμε μια απαγόρευση. Ενεργήσαμε, αλλά πιστεύω ότι οι πολίτες, με την αποφασιστικότητά τους, και οι συμμετέχοντες στην εκστρατεία για την προστασία των ζώων είναι εκείνοι που αξίζουν τα εύσημα για τον νέο αυτόν νόμο και γιατί μας βοήθησαν να σας πείσουμε, κύριε Επίτροπε, να μας δώσετε τη νομική εξουσία για αυτήν την απαγόρευση.
<P>
Υπάρχουν πάρα πολλά αποδεικτικά στοιχεία της απάνθρωπης μεταχείρισης γατών και σκύλων που εκτρέφονται για τη γούνα τους. Οι οργανώσεις προστασίας των ζώων επικοινωνούν με το γραφείο μου και εκφράζουν την ικανοποίησή τους για τον νόμο. " μόνη κριτική που ασκούν είναι ότι καθυστέρησε υπερβολικά. Αλλά αυτός ο νόμος αφορά επίσης την προστασία των καταναλωτών που εξαπατήθηκαν ασυναίσθητα αγοράζοντας ρούχα, παιχνίδια και οικιακά προϊόντα φτιαγμένα από γούνα γάτας και σκύλου. Θα έλεγα ότι η δύναμη των ανθρώπων μπορεί να κερδίσει τη γραφειοκρατία και τα νομικά εμπόδια.
<P>
Θέλω να τονίσω στην Επιτροπή και στα κράτη μέλη ότι η διαπραγματευτική ομάδα της επιτροπής ήθελε να υιοθετήσει η ΕΕ τα υψηλότερα διεθνή πρότυπα και τις βέλτιστες πρακτικές για να διασφαλίσουμε ότι αυτό το αισχρό εμπόδιο θα απαγορευτεί και ότι τα προϊόντα που περιέχουν γούνα γάτας και σκύλου δεν θα καταλήγουν στα μαγαζιά από την πίσω πόρτα.
<P>
Άρα, θέλω να είμαι πολύ ξεκάθαρη: επιμένουμε ότι δεν πρέπει να δημιουργηθούν κενά στη νομοθεσία από δυνατές παρεκκλίσεις, κατ' εξαίρεση παρεκκλίσεις. Αυτή είναι η γλώσσα της συμφωνίας που κάναμε με την Επιτροπή και με τα κράτη μέλη. Επιμένουμε στην ανάγκη εκπόνησης μιας έκθεσης για το πώς εφαρμόζεται η απαγόρευση και τα μέτρα που πρέπει να ληφθούν αν διαπιστωθεί ανεπαρκής εφαρμογή. Αναμένουμε από τα κράτη μέλη να αναλάβουν σοβαρά τις ευθύνες τους τόσο για την εφαρμογή όσο και για την επιβολή της απαγόρευσης. Πρέπει να υπάρξουν σκληρές και αποτρεπτικές κυρώσεις που θα αποθαρρύνουν τους εμπόρους γούνας γάτας και σκύλου. Εν ολίγοις, μια απαγόρευση πρέπει να είναι ουσιαστική απαγόρευση τόσο σε επίπεδο αρχής όσο και στην πράξη - όχι απλά ένας περιορισμός που θα επιτρέψει τη συνέχιση του εμπορίου από την πίσω πόρτα.
<SPEAKER ID="191" NAME="Toine Manders">
εξ ονόματος της Ομάδας ALDE. - (NL) Κυρία Πρόεδρε, θέλω να ευχαριστήσω την κ. Svensson για την αφοσίωσή της και για το έργο που επιτέλεσε. Εμείς, η Ομάδα της Συμμαχίας Φιλελευθέρων και Δημοκρατών για την Ευρώπη, υποστηρίζουμε αυτόν τον συμβιβασμό. Μου έκανε τεράστια εντύπωση γιατί χρειαστήκαμε τόσο χρόνο για να μπορέσουμε να επιτύχουμε έναν συμβιβασμό με το Συμβούλιο και την Επιτροπή, διότι εμείς, σε αυτό το Σώμα, χρειάστηκε να κάνουμε πολλή δουλειά για να καταλήξουμε σε αυτόν τον συμβιβασμό. Είμαι ευχαριστημένος με το αποτέλεσμα, και κυρίως με το γεγονός ότι υιοθετούμε μια θέση για τις εξαιρέσεις που είναι συμβατή με αυτήν των "νωμένων Πολιτειών και της Αυστραλίας. Να πώς εμείς, ως δυτικός πολιτισμένος κόσμος, μπορούμε να σταθούμε ενωμένοι απέναντι στον αισχρό τρόπο με τον οποίο ορισμένες χώρες αντιμετωπίζουν τα κατοικίδια τους.
<P>
Θέλω να ασπαστώ τα λεγόμενα της κ. Lucas. Πότε θα υπάρξει απαγόρευση για τη γούνα φώκιας; Θα ήθελα, ωστόσο, να προχωρήσουμε πιο πέρα το θέμα αυτό, διότι πιστεύω ότι υπάρχουν πολλά περισσότερα πράγματα που ο πολιτισμένος κόσμος πρέπει να κάνει όσον αφορά τα ζώα. Δεν θέλω να υπεισέλθω σε λεπτομέρειες αυτήν τη στιγμή, αλλά πιστεύω ότι μπορούμε να πούμε πολλά επ' αυτού και ο Επίτροπος μπορεί ήδη να έχει ιδέες για μελλοντικές προτάσεις.
<P>
Μολονότι η απαγόρευση αυτή μπορεί να είναι εις βάρος μιας σειράς ολλανδικών εκφράσεων, όπως de hond in de pot vinden [βρίσκω το δείπνο μου στον σκύλο] ή de kat in de zak kopen [αγοράζω γάτα σε σακί], αυτό σημαίνει ότι επιθυμούμε διακαώς να προστατεύσουμε τα ζώα που αγαπάμε, και είναι απαράδεκτο τα παιδιά μας να έρχονται αντιμέτωπα με μέρη των κατοικίδιων ζώων τους ενσωματωμένα στα παιχνίδια τους.
<P>
Τέλος, θέλω να τονίσω ότι η Ομάδα ALDE υποστηρίζει τη συμβιβαστική πρόταση στο σύνολό της· δεν έχουμε κανένα πρόβλημα με αυτήν.
<P>
Θέλω να αναφέρω την άλλη όψη του νομίσματος, ωστόσο. Στην Κίνα, οι σκύλοι σερβίρονται ως δείπνο σε τακτική βάση. Για τους Κινέζους, η γούνα των σκύλων είναι ένα κατάλοιπο προϊόν με οικονομική αξία· η απαγόρευση αυτή θα έχει ως αποτέλεσμα η οικονομική αξία της γούνας να κάνει απότομη βουτιά.
<P>
Για να το πάω λίγο παραπέρα, αυτό σημαίνει ότι, μολονότι ο χοίρος και το βόδι είναι μέρος της βασικής μας διατροφής, δεν θα πρέπει πλέον να είναι δυνατή η χρησιμοποίηση των δερμάτων τους. Ίσως πρέπει να το ξανασκεφτούμε λίγο καλύτερα, να δούμε τι μπορούμε να κάνουμε επ' αυτού στο μέλλον.
<SPEAKER ID="192" NAME="Janusz Wojciechowski">
εξ ονόματος της Ομάδας UEN. - (PL) Κυρία Πρόεδρε, υποστηρίζω πλήρως την απαγόρευση των εισαγωγών γούνας γάτας και σκύλου. Αυτήν τη στιγμή, είναι το ελάχιστο που μπορούμε να κάνουμε για να καταπολεμήσουμε την απάνθρωπη μεταχείριση των ζώων.
<P>
Οι σκύλοι και οι γάτες έχουν ένα ιδιαίτερα στενό δεσμό με τους ανθρώπους. Εξυπηρετούν κάποιες ανάγκες μας και είναι αφοσιωμένα σε εμάς. " απάνθρωπη μεταχείριση των ζώων αυτών είναι ιδιαίτερα οδυνηρή. Ξέρουμε ότι η θανάτωση σκύλων και γατών για τη γούνα τους είναι απάνθρωπη και τα κράτη μέλη της Ευρωπαϊκής Ένωσης δεν θα πρέπει να είναι αδιάφορα σε αυτήν την πρακτική. Δεν μπορούμε να επηρεάσουμε τον τρόπο μεταχείρισης των ζώων σε άλλες κουλτούρες, αλλά μπορούμε τουλάχιστον να πούμε "όχι" σε προϊόντα που αγοράζονται με τίμημα αφάνταστο πόνο για τα ζώα.
<P>
Πρέπει να πούμε "όχι" σε κάθε είδος ωμότητας, ανεξάρτητα από το θύμα. " ευαισθησία είναι καθολική. Ένα ευαίσθητο άτομο δεν θα ανεχόταν ποτέ τον πόνο ενός άλλου όντος, είτε αυτό είναι άνθρωπος είτε ζώο. " Ένωση θα έχει σκοπό, όταν μπορέσει να γίνει μια κοινότητα ανθρώπων που είναι ευαίσθητοι σε κάθε είδους πόνο, σε κάθε είδους βάσανο.
<P>
Υποστηρίζω ολόψυχα τη θέση της εισηγήτριας. Την ίδια στιγμή, θέλω να εκφράσω την εκτίμησή μου για την έκθεσή της και το έργο των εισηγητών από τις επιτροπές εμπειρογνωμόνων, του κ. Stevenson και της κ. Lucas. Το Κοινοβούλιο κάνει ένα σημαντικό βήμα προς τη μεταβολή του τρόπου με τον οποίο μεταχειριζόμαστε τα ζώα.
<SPEAKER ID="193" NAME="Heide Rühle">
εξ ονόματος της Ομάδας Verts/ALE. - (DE) Κυρία Πρόεδρε, Επίτροπε Κυπριανού, κυρίες και κύριοι, θέλω να εκφράσω και εγώ τις ευχαριστίες μου στην εισηγήτρια. Χάρη στην επιμονή της κ. Svensson, το Κοινοβούλιο θα μπορέσει να ψηφίσει ήδη αύριο, σε πρώτη ανάγνωση, έναν κανονισμό για την απαγόρευση του εμπορίου και της επεξεργασίας γούνας από γάτες και σκύλους. Στον τριμερή διάλογο με το Συμβούλιο και την Επιτροπή, η κ. Svensson κατόρθωσε με επιτυχία να επιτύχει ολική απαγόρευση της εμπορίας και της επεξεργασίας αυτής της γούνας και είπε, με τον τρόπο αυτό, ένα ξεκάθαρο "όχι" στις παρεκκλίσεις που πρότεινε αρχικά η Επιτροπή.
<P>
Τώρα πρέπει να μεριμνήσουμε, ώστε τα κράτη μέλη να εφαρμόσουν πλήρως τον εν λόγω κανονισμό. Πρόκειται για μια μεγάλη επιτυχία στον τομέα της προστασίας των ζώων. Με τον κανονισμό αυτό, εξαλείφεται άπαξ και διά παντός η κατάσταση, κατά την οποία εκατομμύρια γάτες και σκύλοι κρατούνται και θανατώνονται κάτω από φρικτές συχνά συνθήκες, με σκοπό την επεξεργασία της γούνα τους και την εξαγωγή της στην Ευρώπη. Πρόκειται επίσης για έναν θρίαμβο της δημοκρατίας στην Ευρώπη, καθώς αναρίθμητοι πολίτες ζήτησαν την εν λόγω απαγόρευση με τη συγκέντρωση υπογραφών και την υποβολή αναφορών. Ο κανονισμός αυτός είναι επίσης προς όφελος των καταναλωτών, καθώς πολλοί πολίτες τελούσαν σε πλήρη άγνοια κατά την αγορά προϊόντων, όπως χνουδωτά παιχνίδια, ρούχα ή μπρελόκ, ότι χρησιμοποιήθηκε για την παραγωγή τους γούνα από γάτες και σκύλους. Όλο και πιο συχνά, οι έμποροι παραβιάζουν τον υφιστάμενο εθελοντικό κώδικα συμπεριφοράς και διαθέτουν στην αγορά γούνα γάτας και σκύλου με παραπλανητική επισήμανση ή χωρίς σήμανση.
<P>
Είναι καιρός να πραγματοποιήσει η Ευρώπη αυτό το σημαντικό βήμα για τη διεθνή προστασία των ζώων και να ακολουθήσει, με τον τρόπο αυτό, το παράδειγμα άλλων χωρών, όπως οι "ΠΑ ή η Αυστραλία, οι οποίες έχουν ήδη θεσπίσει εδώ και χρόνια ανάλογη απαγόρευση. Σήμερα, πρέπει να μεριμνήσουμε, μέσω αυστηρότερων τελωνειακών ελέγχων, νέων μεθόδων ανάλυσης και ποινικών μέτρων, ώστε οι διατάξεις που ψηφίσαμε σήμερα να εφαρμοστούν αποτελεσματικά σε ολόκληρη την Ευρώπη και να εξαλειφθούν όλα τα νομικά κενά.
<SPEAKER ID="194" NAME="Lydia Schenardi">
εξ ονόματος της Ομάδας ITS. - (FR) Κυρία Πρόεδρε, κυρίες και κύριοι, το ζήτημα το οποίο τέθηκε ενώπιόν μας αφορούσε την επιλογή μεταξύ απαγόρευσης ή περιορισμού της εμπορίας γούνας σκύλου και γάτας στην ΕΕ. Συγχαίρω και ευχαριστώ την εισηγήτρια, κ. Svensson, καθώς και την Επιτροπή Νομικών Θεμάτων, από την οποία ζητήθηκε γνωμοδότηση για το εν λόγω θέμα, που επέλεξαν την πρώτη λύση.
<P>
Ήταν πράγματι πλέον καιρός να υπενθυμίσουμε στα κράτη μέλη ότι τα σκυλιά και οι γάτες είναι ζώα που συντροφεύουν τον άνθρωπο και ότι η εμπορία του δέρματός τους και των προϊόντων που απορρέουν από αυτό δεν πρέπει να είναι αποδεκτή, ούτε καν ανεκτή. " επιβολή ανάλογης νομοθεσίας απαγόρευσης στην Ευρώπη και η πρόβλεψη αποτελεσματικών και αποτρεπτικών κυρώσεων, που θα επιβάλλονται σε περιπτώσεις παραβιάσεων, είναι το ελάχιστο που μπορεί να γίνει σήμερα. Διαπιστώνει κανείς, πράγματι, ότι οι απατηλές και ψευδεπίγραφες πρακτικές που ακολουθούνται κυρίως σε χώρες της Ασίας είναι αναρίθμητες, ειδικότερα, στις σημάνσεις των περισσότερων ρούχων που κατασκευάζονται στην Ασία -όπως είναι τα παλτά, τα καπέλα, οι τσάντες χειρός, τα γάντια, τα παπούτσια, αλλά και τα παιχνίδια, τα είδη διακόσμησης, τα μικρά δερμάτινα είδη- τα οποία φέρουν τη ψευδεπίγραφη ονομασία "δέρμα" ή "γνήσια γούνα".
<P>
Για να τερματιστεί αυτό το επαίσχυντο εμπόριο, πρέπει κάθε πολίτης στην Ευρώπη να υιοθετήσει υπεύθυνη και ηθική συμπεριφορά, απαιτώντας δε τη σήμανση όλων των δερμάτινων ειδών, δέρματος ή γούνας, καθώς και όλων των αμφιβόλου προέλευσης διατροφικών ή φαρμακευτικών προϊόντων. Ας αρνηθούμε όλοι μαζί να ενθαρρύνουμε τις χώρες, οι οποίες δεν σέβονται ούτε τα δικαιώματα ούτε την αξιοπρέπεια του ανθρώπου και οι οποίες, άλλωστε, στερούνται της ελάχιστης φιλοζωικής ευαισθησίας.
<SPEAKER ID="195" NAME="Zita Pleštinská" AFFILIATION="PPE-DE">
(SK) Θέλω να ξεκινήσω με την παρατήρηση ότι η βιομηχανία γούνας ήταν ανέκαθεν σημαντική για τη Σλοβακία, αλλά άρχισε να επεκτείνεται μόλις μετά το 1990. Κατόπιν της ένταξης της Σλοβακίας στην ΕΕ, οι σλοβάκοι γουνοποιοί εισήγαγαν αποκλειστικά γούνινες ύλες από αγοραστές στα κράτη μέλη της ΕΕ. Όντας άμεσοι εισαγωγείς, οι αγοραστές αυτοί μπορούν να εξασφαλίσουν την πλήρη νομιμότητα των εισαγωγών, συμπεριλαμβανομένων των σχετικών πιστοποιητικών.
<P>
Κατανοώ την εισηγήτρια, κ. Svensson, και συμμερίζομαι την άποψή της ότι ο μεγάλος αριθμός αναφορών και ανησυχιών που εκφράζουν οι καταναλωτές και οι πολίτες σε ολόκληρη την ΕΕ σημαίνει ότι η Επιτροπή δεν μπορεί να παραμείνει αδρανής όσον αφορά το θέμα της απαγόρευσης του εμπορίου γούνας γάτας και σκύλου. Είναι πράγματι αναγκαίο να αποσαφηνιστούν οι υφιστάμενες νομικές προϋποθέσεις σε όλα τα κράτη μέλη. Πρέπει να ανταποκριθούμε στις ηθικές ανησυχίες που εκφράζουν οι πολίτες για την πιθανή παρουσία γούνας γάτας και σκύλου στην Κοινότητα, ιδίως ενόψει των ενδείξεων ότι τα ζώα αυτά μπορεί να εκτρέφονται και να θανατώνονται με απάνθρωπο τρόπο.
<P>
Οι καταναλωτές ανησυχούν για το γεγονός ότι η γούνα γάτας και σκύλου δεν διακρίνεται εύκολα από άλλες γούνες ή συνθετικά υλικά απομίμησης γούνας, και αυτό μπορεί να ευνοήσει αθέμιτες και δόλιες πρακτικές που εμπεριέχουν προϊόντα γούνας, μεταξύ των οποίων και οι δόλιες ή παραπλανητικές ονομασίες. Δεν υπάρχει στην Κοινότητα παράδοση εκτροφής γατών και σκύλων για την παραγωγή γούνας, και στην πραγματικότητα η μεγάλη πλειονότητα των προϊόντων από γούνα γάτας και σκύλου που υπάρχουν στην Κοινότητα προέρχονται από τρίτες χώρες. Προκειμένου να προστατευθεί η εσωτερική αγορά, ο τελωνειακός έλεγχος στην κυκλοφορία των προϊόντων από τρίτες χώρες στην Ευρωπαϊκή Ένωση πρέπει να καταστεί αυστηρότερος.
<P>
Οι παράνομες εισαγωγές θα μπορούσαν να αντιμετωπιστούν με αυστηρότερες οικονομικές κυρώσεις κατά των δραστών, με βαριά πρόστιμα ή αφαίρεση των αδειών. Πιστεύω σθεναρά ότι είναι αναγκαίο να εγκριθεί ευρωπαϊκή νομοθεσία που θα ενοποιήσει τους κανόνες της αγοράς στα κράτη μέλη της ΕΕ. Παράλληλα, ωστόσο, οι πρωτοβουλίες της ΕΕ δεν πρέπει να γίνουν τροχοπέδη και να προκαλέσουν προβλήματα στη βιομηχανία γούνας διακόπτοντας το νόμιμο εμπόριο γούνας. Πρέπει να αποφύγουμε να θέσουμε εμπόδια στη λειτουργία της εσωτερικής αγοράς και να διασφαλίσουμε την ελεύθερη κυκλοφορία της νομίμως εμπορευόμενης γούνας και των προϊόντων γούνας γενικά.
<SPEAKER ID="196" NAME="Christel Schaldemose" AFFILIATION="PSE">
(DA) Κυρία Πρόεδρε, όπως και οι συνάδελφοι μου βουλευτές, θέλω να ξεκινήσω ευχαριστώντας ειλικρινά την εισηγήτρια, κ. Svensson, για το έξοχο έργο της και για την εξαίρετη συνεργασία της σε αυτό το θέμα. Ο κανονισμός που συζητάμε σήμερα είναι ένα καλό, σημαντικό και πολύ απαραίτητο νομοθέτημα.
<P>
Είναι μια καλή νομοθεσία, διότι μας δίνει τη δυνατότητα να στείλουμε ένα σαφές μήνυμα στους πολλούς πολίτες της ΕΕ που μας ζήτησαν να κάνουμε κάτι για να αποτρέψουμε τη χρησιμοποίηση σκύλων και γατών για την παραγωγή γούνας. Με αυτόν τον τρόπο, τους δείχνουμε ότι ακούμε πραγματικά τις ανησυχίες τους και κάνουμε μια δυναμική προσπάθεια να θέσουμε τέλος στη βάναυση μεταχείριση των ζώων.
<P>
Είναι επίσης ένα σημαντικό νομοθέτημα, διότι δεν μπορούμε να σταματήσουμε την πώληση γούνας σκύλου και γάτας μόνον μέσω απαγορεύσεων στα επιμέρους κράτη μέλη. Κατά τη διάρκεια της ανάγνωσης του κανονισμού στην επιτροπή, ο κ. Stevenson από την Επιτροπή Εσωτερικής Αγοράς και Προστασίας των Καταναλωτών μάς έδειξε πολλά δέρματα γάτας και σκύλου που είχαν αγοραστεί στην Ευρώπη, μεταξύ των οποίων ήταν και ένα δέρμα φτιαγμένο από τέσσερα γκόλντεν ριτρίβερ που είχε αγοραστεί στην πόλη μου, την Κοπεγχάγη. Στη Δανία υπάρχει ήδη απαγόρευση, αλλά είναι σαφές ότι δεν αρκεί. Χρειαζόμαστε, συνεπώς, μια αποτελεσματική απαγόρευση σε επίπεδο ΕΕ.
<P>
" προτεινόμενη νομοθεσία είναι επίσης αναγκαία, διότι τεράστιοι αριθμοί σκύλων και γατών ζουν άθλια ζωή που τελειώνει με τον πιο τρομερό πόνο που μπορεί να φανταστεί κανείς, και όλα αυτά γιατί πρέπει να παράσχουν γούνα για ρούχα και παιχνίδια. Σχεδιάζοντας μια κοινή απαγόρευση σε επίπεδο ΕΕ, μειώνουμε την αγορά για την πώληση της γούνας γάτας και σκύλου και, την ίδια στιγμή, στέλνουμε ένα ισχυρό μήνυμα όσον αφορά τον αποτροπιασμό που νιώθουμε για την απάνθρωπη μεταχείριση των ζώων.
<P>
Είμαι, συνεπώς, χαρούμενη που κατορθώσαμε να επινοήσουμε μια τόσο αυστηρή και εύστοχη απαγόρευση. Οι εξαιρέσεις που προβλέπονται θα είναι τόσο σπάνιες που θα πρέπει να δικαιολογούνται και να εγκρίνονται μεμονωμένα. Είμαστε πολύ κοντά σε μια πλήρη απαγόρευση, όσο είναι δυνατόν από νομικής απόψεως αυτήν τη στιγμή, και αυτό πρέπει να το χαιρετίσουμε. Ωστόσο, το νομοθετικό κείμενο δεν είναι αρκετό από μόνο του. Είναι ζωτικής σημασίας να συνεχίσουμε να εργαζόμαστε για την ανάπτυξη μεθόδων που θα μας επιτρέψουν πιο αποτελεσματικά να προσδιορίσουμε από πού προέρχεται η γούνα και να σταματήσουμε το εμπόριο παράνομης γούνας, την οποία ανέντιμοι και αδίστακτοι άνθρωποι δεν θα διστάσουν σε διαφορετική περίπτωση να πωλήσουν.
<SPEAKER ID="197" NAME="Mojca Drčar Murko" AFFILIATION="ALDE">
(SL) Κανένας από τους ισχυρισμούς που προβάλλονται συνήθως ως δικαιολογία για τη βάναυση μεταχείριση των ζώων δεν μπορεί να διατυπωθεί στην περίπτωση του εμπορίου γούνας γάτας και σκύλου. Δεν θανατώνονται για να παράσχουν ρούχα ή τροφή, ούτε καν για κυνηγητικούς σκοπούς.
<P>
Το κίνητρο αυτής της σφαγής εντοπίζεται στην παγκόσμια αγορά· με άλλα λόγια, στη ζήτηση ορισμένων βιομηχανιών για πρώτες ύλες που είναι φθηνότερες από τις συνθετικές, καθώς οι άνθρωποι που ζουν σε συνθήκες ακραίας φτώχειας σε άλλες ηπείρους λαμβάνουν ελάχιστα για την πώληση τέτοιων ειδών.
<P>
" ευρωπαϊκή αγορά δημιουργεί τώρα παγκόσμια προσφορά μέσω της ζήτησής της. Είναι καιρός να θέσουμε τέλος σε αυτό, τόσο για ηθικούς λόγους όσο και για να σταματήσουμε την εξαπάτηση των καταναλωτών που δεν συνειδητοποιούν ότι αγοράζουν ρούχα ή παιχνίδια φτιαγμένα από τη γούνα γάτας ή σκύλου. Θα ήταν προτιμότερο αν δεν υπήρχαν εξαιρέσεις στην απαγόρευση των εισαγωγών. Ωστόσο, αν παραμείνουμε εστιασμένοι στον κύριο στόχο, τότε έχει αξία και ένας συμβιβασμός.
<P>
" αποτελεσματική εφαρμογή του κανονισμού θα είναι εξαιρετικά σημαντική. Εδώ αναμένουμε πολλά από την Επιτροπή και ιδίως από τον κ. Κυπριανού, τον οποίο ευχαριστώ, όπως και την εισηγήτρια κ. Svensson, για τις προσπάθειές τους.
<SPEAKER ID="198" NAME="Carl Schlyter" AFFILIATION="Verts/ALE">
(SV) Κυρία Πρόεδρε, σας ευχαριστώ, κύριε Κυπριανού και αγαπητή κυρία Svensson, για τη φανταστική δουλειά που κάνατε. Οι περισσότερες γάτες και σκύλοι που μεγαλώνουν στην Ευρώπη μπορούν να περιμένουν μια ζωή με χάδια, φαγητό, άσκηση και φροντίδα. Ωστόσο, οι άνθρωποι που αγοράζουν χνουδωτά παιχνίδια ή μοντέρνες τσάντες φτιαγμένες από γούνα γάτας και σκύλου συμβάλλουν σε ένα εμπόριο που προκαλεί τον βασανισμό, το ξυλοκόπημα και το γδάρσιμο ζώων ενόσω είναι ζωντανά.
<P>
Αυτή η νομοθετική πρόταση δεν είναι συνηθισμένη. Καταρχάς, η ΕΕ άκουσε επιτέλους τη φωνή των πολιτών, οι οποίοι επιθυμούν να απαγορευτεί αυτό το απεχθές εμπόριο. Δεύτερον, η εσωτερική αγορά θεωρήθηκε ότι θα λειτουργούσε καλύτερα αν απαγορεύαμε το εμπόριο. Για πρώτη φορά, δόθηκε προτεραιότητα στην προστασία των ζώων σε σχέση με την εσωτερική αγορά.
<P>
Θέλω να τονίσω τη σημασία του να μην επιτρέψουμε εξαιρέσεις που θα υπονομεύσουν την απαγόρευση. Τέλος, έχουμε ένα προηγούμενο που δείχνει τον δρόμο για το εμπόριο που βασίζεται σε αξίες διαφορετικές από τον φονταμενταλισμό της αγοράς. Ελπίζω και απαιτώ, μόλις ολοκληρώσουμε τον φάκελο αυτό, το επόμενο θέμα να είναι μια απαγόρευση των εισαγωγών δέρματος φώκιας. Εκατοντάδες και χιλιάδες φώκιες εξακολουθούν να βασανίζονται μέχρι θανάτου στους πάγους του Καναδά και της Νορβηγίας.
<SPEAKER ID="199" NAME="Jean-Claude Martinez" AFFILIATION="ITS">
(FR) Κυρία Πρόεδρε, επανερχόμαστε στο θέμα της εισαγωγής δέρματος προερχόμενου από τη σφαγή 2 εκταμμυρίων κινεζικών σκύλων και γατών, κατά τον ίδιο τρόπο που τη δεκαετία του 1990, επανήλθαμε τρεις φορές στο θέμα της εισαγωγής δερμάτων προερχόμενων από ζώα της Αρκτικής, τα οποία πιάνονταν με τη χρήση παγίδων με δαγκάνες. Κάθε φορά, είτε επρόκειτο για φώκιες, είτε για σκυλιά, είτε για γάτες, είτε για αλεπούδες -και συγχωρέστε με που σας το λέω- η Επιτροπή κέρδισε χρόνο και επέτρεψε να διαιωνίζεται το εμπόριο εν ονόματι και προς δόξα της Θεάς Αγοράς.
<P>
Ας μην λησμονούμε ούτε στιγμή ότι τον Μάρτιο του 1996, παρά τις αποδείξεις ότι η νόσος των τρελών αγελάδων ήταν μεταδοτική στους ανθρώπους, η Επιτροπή απείλησε με κυρώσεις τέσσερα γερμανικά κρατίδια, τα οποία αρνούνταν να εισαγάγουν ύποπτο βόειο κρέας. Το δίδαγμα που μπορούμε να αντλήσουμε από όλα αυτά είναι ότι υπάρχει μια λογική της αγοράς, που επιτάσσει τα πάντα να αποτελούν αντικείμενο πώλησης, αγοράς, κέρδους, είτε είναι σκυλιά, γάτες, νεφροί, μάτια, γυναίκες, παιδιά, σκλάβοι ή εργαζόμενοι. Αυτός είναι ο λόγος που η οικονομία πρέπει να υπόκειται σε πολιτικούς περιορισμούς, ώστε να αποκαθίστανται αυτές οι μεγάλες αξίες που δεν αποτιμώνται σε χρήμα.
<SPEAKER ID="200" NAME="Catherine Stihler" AFFILIATION="PSE">
(EN) Κυρία Πρόεδρε, πάνω από ένα εκατομμύριο Ευρωπαίοι έχουν ασκήσει παρασκηνιακές πιέσεις υπέρ της απαγόρευσης εισαγωγών γούνας γάτας και σκύλου στην ΕΕ. " Επιτροπή άκουσε το Ευρωπαϊκό Κοινοβούλιο και αντέδρασε λαμβάνοντας νομοθετικά μέτρα για την απαγόρευση των εισαγωγών γούνας γάτας και σκύλου. Χαιρετίζω την κίνηση αυτή και ελπίζω ότι θα δούμε να τίθεται τέλος σε αυτό το βάρβαρο εμπόριο που ευθύνεται για τη σφαγή πάνω από δύο εκατομμυρίων γατών και σκύλων κάθε χρόνο.
<P>
Ωστόσο, δεν θέλουμε απλά ενθουσιώδη λόγια. Ορισμένοι εκλογείς εξέφρασαν ανησυχίες ότι τα νομικά κενά στην πρόταση της Επιτροπής μπορεί να επιτρέψουν τις εισαγωγές από την πίσω πόρτα. κατέθεσα πρόσφατα μια γραπτή ερώτηση με την οποία ρωτούσα την Επιτροπή για παρεκκλίσεις που ενδέχεται να επιτρέψουν τη συνέχιση του εμπορίου. " απάντηση που έλαβα περιείχε πληροφορίες για δύο παρεκκλίσεις, εκ των οποίων η μία αφορούσε τη γούνα που περιέχουν είδη για προσωπική ή οικιακή χρήση τα οποία εισάγονται στην ΕΕ, και η άλλη αφορούσε γούνα ή προϊόντα που περιέχουν γούνα η οποία προέρχεται από γάτες ή σκύλους που δεν είχαν εκτραφεί ή θανατωθεί με σκοπό την παραγωγή γούνας.
<P>
Χαιρετίζω το γεγονός ότι η έκθεση του Ευρωπαϊκού Κοινοβουλίου εξαλείφει αυτές τις παρεκκλίσεις και προτρέπω τους συναδέλφους μου να υποστηρίξουν πλήρως αυτήν την έκθεση. Θέλουμε να είμαστε σίγουροι ότι η γούνα γάτας και σκύλου δεν θα εισάγεται στην ΕΕ.
<SPEAKER ID="201" NAME="Elizabeth Lynne" AFFILIATION="ALDE">
(EN) Κυρία Πρόεδρε, χαιρετίζω το γεγονός ότι αρκετές χώρες της ΕΕ -Γαλλία, Ιταλία, Δανία, Ελλάδα και Βέλγιο- κινήθηκαν μονομερώς για να απαγορεύσουν το εμπόριο. Ωστόσο, υπάρχουν διαφορές στις προσεγγίσεις άλλων κρατών μελών, που κυμαίνονται από απαγορεύσεις στην εκτροφή και σφαγή μέχρι απαιτήσεις σήμανσης. Οι διαφορές αυτές μπορούν να προκαλέσουν προβλήματα τόσο για τους καταναλωτές όσο και για τους λιανέμπορους και τους εμπόρους. Για τον λόγο αυτό, όπως όλοι γνωρίζουμε, μια πανευρωπαϊκή απαγόρευση είναι τόσο σημαντική αν θέλουμε να τερματιστεί αυτό το αισχρό εμπόριο.
<P>
Ακούσαμε ήδη ότι 2 εκατομμύρια γάτες και σκύλοι θανατώνονται κάθε χρόνο για τη γούνα τους και ότι χρειάζονται τουλάχιστον 10 σκύλοι και έως και 24 γάτες για να φτιαχτεί ένα μόνο παλτό. Τα ζώα αυτά ζουν σε φρικτές συνθήκες και πολλά γδέρνονται ζωντανά. Από τότε που οι "ΠΑ θέσπισαν απαγόρευση, περισσότερη γούνα γάτας και σκύλου εισέρχεται στην ΕΕ. Το πρόβλημα είναι ότι πολλοί πελάτες δεν γνωρίζουν τι αγοράζουν, καθώς η γούνα γάτας και σκύλου φέρει πολύ συχνά σήμανση ψεύτικης γούνας. Περιλαμβάνεται επίσης σε μια ποικιλία προϊόντων πέρα από ρούχα, όπως κάποια ομοιοπαθητικά φάρμακα, παιδικά παιχνίδια και αξεσουάρ.
<P>
Χαιρετίζω τη συζήτηση απόψε και την ψηφοφορία αύριο και συγχαίρω τον Επίτροπο για τη δέσμευσή του.
<SPEAKER ID="202" NAME="Μάρκος Κυπριανού">
μέλος της Επιτροπής. (EN) Κυρία Πρόεδρε, πριν σχολιάσω ορισμένα σημεία, θέλω καταρχάς να αναφέρω εν συντομία δύο πρακτικά ζητήματα.
<P>
Καταρχάς, εκτιμώ την ανάγκη για παρακολούθηση και υποβολή εκθέσεων, και αυτός είναι ο λόγος που συμφωνούμε με το Κοινοβούλιο επ' αυτού. Έχουμε στη διάθεσή μας αποτελεσματικές και αναλυτικές μεθόδους, οι οποίες θα φανούν πολύ χρήσιμες στην εφαρμογή αυτής της νομοθεσίας.
<P>
Δεύτερον, όσον αφορά τη σήμανση, ήταν πάντα αμφισβητήσιμο το αν η σήμανση θα ήταν επαρκής. Αποφασίσαμε -και νομίζω ότι το Κοινοβούλιο συμφωνούσε- ότι η σήμανση δεν ήταν επαρκής και, ως εκ τούτου, προτείναμε νομοθεσία. Ωστόσο, όσον αφορά το γενικό ζήτημα της σήμανσης, παρακολουθούμε πολύ στενά εθελοντικές πρωτοβουλίες, προγράμματα και σχέδια που υπάρχουν ήδη για να καλύψουν άλλα προϊόντα γούνας και να διασφαλίσουν ότι οι καταναλωτές ενημερώνονται καταλλήλως.
<P>
Όσον αφορά το ζήτημα της φώκιας, πρέπει να δηλώσω εξαρχής ότι δεν είναι δική μου ευθύνη. Ο συνάδελφός μου, κ. Δήμας, έχει ήδη κάνει μια δήλωση στο Κοινοβούλιο για αυτό το ζήτημα. Την περίμενα αυτήν την ερώτηση, και έτσι μπορώ να σας πω ότι η Ευρωπαϊκή Επιτροπή έχει ήδη ζητήσει από την ΕΑΑΤ να παράσχει μια πλήρη, αντικειμενική αξιολόγηση των πτυχών προστασίας των ζώων κατά τη θανάτωση και το γδάρσιμο της φώκιας, δηλαδή αυτό που σας υποσχέθηκε ο Επίτροπος Δήμας.
<P>
Αναμένουμε να έχουμε αυτήν την έκθεση τον Νοέμβριο, και βάσει αυτής η Επιτροπή θα αξιολογήσει το συντομότερο δυνατόν τις επιλογές που έχει για να αντιδράσει σε αυτό το ζήτημα. Είμαι βέβαιος ότι ο συνάδελφός μου θα συζητήσει με μεγάλη του χαρά το θέμα αυτό μαζί σας όταν θα έχει στη διάθεσή του την έκθεση της ΕΑΑΤ.
<P>
Επιτρέψτε μου να κάνω δύο-τρία σχόλια. Κατανοώ την απογοήτευση πολλών από εσάς που ήταν εδώ πριν από εμένα. Μιλήσατε για "πολύ καιρό". Ανέλαβα καθήκοντα μόλις πριν από δυόμισι χρόνια και έχω ήδη εκπονήσει μια πρόταση. Δεν γνωρίζω τι συνέβαινε στο παρελθόν, αλλά νομίζω ότι πρέπει όλοι να εκτιμήσουμε το γεγονός ότι η Επιτροπή αυτή δεν ανέλαβε μόνον μια δέσμευση, αλλά επίσης εκπόνησε αυτήν την πρόταση σε εύλογο χρονικό διάστημα. Θα ήθελα απλώς να το αναφέρω.
<P>
Δεύτερον, εκτιμώ ότι η υποστήριξη των ευρωπαίων πολιτών είχε πολύ μεγάλο αντίκτυπο· ήταν μεγάλη υπόθεση για εμάς και με βοήθησε να πείσω εκείνους που έπρεπε να πειστούν. Ωστόσο, είχατε όλοι σας την ευκαιρία να μιλήσετε μαζί μου κατ' ιδίαν για το ζήτημα αυτό και γνωρίζετε ότι εγώ προσωπικά δεν χρειαζόμουν να πεισθώ ή να μεταπεισθώ. Μόλις ενημερώθηκα για αυτήν την πρακτική, έδωσα αμέσως εντολές στις υπηρεσίες μου να αρχίσουν να εργάζονται για το θέμα αυτό. Ως εκ τούτου, αναγνωρίστε μου, παρακαλώ, το γεγονός ότι δεν χρειάστηκα κανέναν να με πείσει από τη στιγμή που είδα τις ταινίες και ενημερώθηκα για την πρακτική αυτή.
<P>
Τρίτον, επιτρέψτε μου να αναφέρω τις παρεκκλίσεις. Γνωρίζω τις απόψεις σας. Από την αρχή είπα ότι ούτε εγώ ήμουν ευχαριστημένος με αυτές. Ωστόσο, πρέπει να συνειδητοποιήσετε ότι ξεκινήσαμε με μια εντελώς αρνητική προσέγγιση και στη συνέχεια κατορθώσαμε να παρουσιάσουμε μια πρόταση.
<P>
Αν η Επιτροπή ήθελε να επιτρέψει νομικά κενά, δεν θα είχαμε παρουσιάσει ποτέ αυτήν την πρόταση. Προσπαθούμε απλά να βρούμε τον καλύτερο δυνατό τρόπο για να την καταστήσουμε νομικά βάσιμη ώστε να μπορεί να αντέξει τις αμφισβητήσεις ενώπιον του δικαστηρίου. Αυτή ήταν η προσέγγισή μας. Προτείναμε αρκετές παρεκκλίσεις· αυτές δεν εγκρίθηκαν. Καταλήξαμε σε ένα πολύ θετικό αποτέλεσμα με έναν συμβιβασμό. Πιστέψτε με, δεν είχαμε ποτέ την πρόθεση να επιτρέψουμε την ύπαρξη νομικών κενών. Αυτό που προσπαθούσαμε να κάνουμε, βάσει των νομικών συμβουλών, ήταν να καταστήσουμε την πρόταση αυτή όσο το δυνατόν πιο αποτελεσματική και πιο στέρεα. " αρχή αυτή υποστηρίχθηκε από τις άλλες δύο νομικές υπηρεσίες.
<P>
Συνεπώς, είμαι πολύ ευχαριστημένος που διεξάγουμε αυτήν τη συζήτηση και που συναγωνιζόμαστε μεταξύ μας ως προς το ποιος θέλει περισσότερα - τι άλλο θα μπορούσε να ζητήσει κανείς; Αυτή είναι η σωστή προσέγγιση και η στήριξή μας μου έδωσε τη δύναμη να πείσω εκείνους που χρειαζόταν. Ως εκ τούτου, προσβλέπω να συνεργαστώ ξανά μαζί σας σε πολλά άλλα ζητήματα που αφορούν την καλή διαβίωση των ζώων.
<P>
(Χειροκροτήματα)
<SPEAKER ID="203" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, Τρίτη 19 Ιουνίου 2007.
<P>
Γραπτές δηλώσεις (άρθρο 142)
<SPEAKER ID="241" NAME="Alexander Stubb " AFFILIATION="PPE-DE">
γραπτώς. - (FI) Καταρχάς, θέλω να ευχαριστήσω την εισηγήτρια, κ. Eva-Britt Svensson, που έκανε εξαιρετική δουλειά και πρόσθεσε ορισμένα στοιχεία στην πρωτοβουλία της Επιτροπής, συγκεκριμένα ότι η παραβίαση της απαγόρευσης θα οδηγεί σε δίωξη και ότι οι παρεκκλίσεις από την απαγόρευση είναι απαράδεκτες. Μπόρεσε να κατευθύνει ολόκληρη τη διαδικασία με διπλωματικό τρόπο έτσι, ώστε το μόνο που απομένει να κάνουμε τώρα είναι να υιοθετήσουμε στην Ολομέλεια την απαγόρευση που περιμέναμε τόσο καιρό χωρίς περαιτέρω καθυστέρηση.
<P>
" όλη διαδικασία ήταν επίσης ένα χαρακτηριστικό παράδειγμα του πώς οι αποφάσεις και η νομοθεσία σε επίπεδο ΕΕ μπορούν να επηρεάζονται από τη δράση των πολιτών. Θα ήταν πολύ δύσκολο να υπάρξει νομοθετική πρωτοβουλία για το θέμα αυτό, αν δεν υπήρχαν οι αναφορές από τους πολίτες και τις δραστήριες ομάδες πίεσης. Ελπίζω ότι το παράδειγμα αυτό θα ενθαρρύνει τους πολίτες της Ένωσης να συμμετάσχουν πιο ενεργά στη διαδικασία λήψης αποφάσεων στην ΕΕ.
<SPEAKER ID="242" NAME="Gyula Hegyi " AFFILIATION="PSE">
γραπτώς. - (HU) Χαιρετίζω την πρόταση της Ένωσης για την πλήρη απαγόρευση του εμπορίου γούνας γάτας και σκύλου, διότι πιστεύω ότι είναι απαράδεκτο περίπου δύο εκατομμύρια σκύλοι και γάτες κάθε χρόνο να σφαγιάζονται για αυτόν τον σκοπό. Απαιτείται η θανάτωση 12-15 σκύλων για να φτιαχτεί ένα παλτό από γούνα σκύλου και 24 γατών για ένα παλτό από γούνα γάτας. " συντριπτική πλειοψηφία των ευρωπαίων καταναλωτών καταδικάζουν τη βάρβαρη σφαγή των αγαπημένων κατοικίδιων ζώων μας και δεν επιθυμούν να αγοράζουν τέτοια προϊόντα. Για αυτό, οι εισαγωγείς δίνουν συχνά στα προϊόντα από γούνα γάτας διάφορα ονόματα δικής τους επινόησης για να παραπλανήσουν τον καλοπροαίρετο πελάτη. Πρέπει να εφαρμοστεί μια συνολική απαγόρευση σε επίπεδο ΕΕ και να τεθεί οριστικό τέλος σε αυτήν τη βάρβαρη πρακτική. Όπως συμβαίνει πολύ συχνά, η αυτορύθμιση των επιχειρήσεων αποδείχθηκε αναποτελεσματική και σε αυτήν την περίπτωση. Οι λιανέμποροι δεν αναγράφουν καν από ποιο ζώο προέρχεται η γούνα. Επί του παρόντος, δεκαπέντε κράτη μέλη απαγορεύουν το εμπόριο γούνας γάτας και σκύλου, αλλά δεν έχει υπάρξει γενική απαγόρευση στις άλλες χώρες μέχρι στιγμής. Μια συνολική απαγόρευση είναι ένα σημαντικό βήμα προς μια πιο ανθρώπινη, φιλόζωη κοινωνία στην Ευρώπη.

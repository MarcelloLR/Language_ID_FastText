<CHAPTER ID="019">
Kατάργηση οδηγιών σχετικά με τη μετρολογία (συζήτηση)
<SPEAKER ID="680" NAME="Πρόεδρος">
" ημερήσια διάταξη προβλέπει τη συζήτηση της έκθεσης της Anja Weisgerber, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την κατάργηση των οδηγιών του Συμβουλίου 71/317/EΟΚ, 71/347/EΟΚ, 71/349/EΟΚ, 74/148/EΟΚ, 75/33/EΟΚ, 76/765/EΟΚ, 76/766/EΟΚ και 86/217/EΟΚ σχετικά με τη μετρολογία - C6-0467/2008 -.
<SPEAKER ID="681" NAME="Anja Weisgerber" LANGUAGE="DE">
Κύριε Πρόεδρε, κύριε Tajani, κυρίες και κύριοι, θα ήθελα να ξεκινήσω ευχαριστώντας ειλικρινά τους σκιώδεις εισηγητές της Επιτροπής Εσωτερικής Αγοράς και Προστασίας των Καταναλωτών, όσους βοήθησαν στη δημιουργία αυτής της έκθεσης και όλους όσοι συνέβαλαν σε αυτό το καταπληκτικό αποτέλεσμα. Χωρίς την εποικοδομητική και πολύ ανοικτή συνεργασία μεταξύ της Επιτροπής και της βελγικής Προεδρίας δεν θα ήταν εφικτή η έγκριση αυτής της δέσμης μέτρων αύριο.
<P>
Όπως φαντάζεστε, είμαι εξαιρετικά ικανοποιημένη με το αποτέλεσμα. " κατάργηση συνολικά οκτώ απαρχαιωμένων και παρωχημένων οδηγιών θα μας επιτρέψει να πραγματοποιήσουμε ακόμα ένα βήμα προς την κατεύθυνση της μείωσης της γραφειοκρατίας στην Ευρώπη. Ενδιαφέρον στις εν λόγω οδηγίες είναι ότι το γεγονός ότι έχουν καταστεί παρωχημένες κυρίως λόγω της αντικατάστασής τους ήδη από διεθνή πρότυπα που αντιπροσωπεύουν τις τελευταίες τεχνολογικές εξελίξεις. Εξάλλου, οι κανόνες και κανονισμοί των κρατών μελών συχνά καθίστανται απαρχαιωμένοι από εναρμονισμένους ευρωπαϊκούς κανόνες και κανονισμούς. Στην προκειμένη περίπτωση, οι ευρωπαϊκοί κανόνες και κανονισμοί έχουν καταστεί περιττοί λόγω διεθνών όρων.
<P>
Εάν επιθυμούμε την επίτευξη προόδου ως προς τον στόχο μας για τη μείωση της γραφειοκρατίας στην Ευρώπη κατά 25% έως το 2012, πρέπει τώρα να επιδείξουμε την πρόθεσή μας. Για να χρησιμοποιήσω τα λόγια του προέδρου της ομάδας υψηλού επιπέδου ανεξάρτητων ενδιαφερόμενων μερών για τον διοικητικό φόρτο, Edmund Stoiber, στην Ευρώπη δεν πρέπει μόνο να σουφρώσουμε τα χείλη μας, αλλά πρέπει και να σφυρίξουμε δυνατά. Με άλλα λόγια, τα λόγια μας πρέπει να ακολουθούνται από χειροπιαστές πράξεις. Ωστόσο, όσον αφορά αυτές τις πράξεις, συχνά η παγίδα βρίσκεται στις λεπτομέρειες. Αυτή η οδηγία που καταργεί οκτώ οδηγίες σχετικά με τη μετρολογία το καταδεικνύει εκ νέου με σαφήνεια. Τα όργανα μέτρησης για μετρητές ψυχρού ακάθαρτου ύδατος, τα αλκοολόμετρα, συγκεκριμένα σταθμά, τα πιεσόμετρα ελαστικών και ο εξοπλισμός μέτρησης της μάζας των δημητριακών ή το μέγεθος των δεξαμενών πλοίων έχουν αντικατασταθεί, στην πράξη, από πιο σύγχρονο ψηφιακό εξοπλισμό. Ο απαρχαιωμένος εξοπλισμός χρησιμοποιείται ολοένα και πιο αραιά και οι κανόνες που τον διέπουν μπορούν, κατά συνέπεια, να καταργηθούν. Επίσης, δεν υφίστανται επιπτώσεις για τη λειτουργία της εσωτερικής αγοράς ή τα υψηλά πρότυπα προστασίας του καταναλωτή, η οποία παραμένει υψίστης σημασίας για εμάς.
<P>
Ωστόσο, το Συμβούλιο εμποδίζει την έγκριση αυτής της δέσμης μέτρων εδώ και κάποιο καιρό. Εντούτοις, καταφέραμε να επιτύχουμε λογικό συμβιβασμό μεταξύ του Συμβουλίου και του Κοινοβουλίου στο πλαίσιο του ανεπίσημου τριμερή διαλόγου και μάλιστα σε πρώτη ανάγνωση, γεγονός που αποτελεί πάντα την εξαίρεση και όχι τον κανόνα για εμάς. " ουσία αυτής της συμφωνίας έχει ως εξής: μία οδηγία -η οδηγία σχετικά με την καταμέτρηση της χωρητικότητας των δεξαμενών των πλωτών μέσων- θα καταργηθεί άμεσα, δηλαδή από 1ης Ιουλίου 2011, ενώ οι υπόλοιπες επτά οδηγίες θα καταργηθούν μόλις εγκριθεί η αναδιατύπωση της οδηγίας-πλαισίου για τα όργανα μέτρησης (OOM), την οποία επεξεργάζεται επί του παρόντος η Επιτροπή. " Επιτροπή θα καταθέσει νέα πρόταση για την OOM έως το τέλος Απριλίου 2011. " ιδέα είναι ότι η Επιτροπή, κατά την αναθεώρηση της OOM, θα εξετάσει, επίσης, εάν, και εάν ναι, ποια στοιχεία των παλαιών οδηγιών θα πρέπει να διατηρηθούν και, συνεπώς, να ενσωματωθούν για τον σκοπό αυτό στην OOM. Εάν τα κράτη μέλη παράσχουν αποδείξεις για το ότι συγκεκριμένα στοιχεία των επτά οδηγιών παραμένουν αναγκαία, για παράδειγμα, για λόγους προστασίας των καταναλωτών, όπως διατάξεις της οδηγίας σχετικά με τα πιεσόμετρα ελαστικών αυτοκίνητων οχημάτων, τα τμήματα αυτά θα ενσωματωθούν στην οδηγία-πλαίσιο για τα όργανα μέτρησης. Μόλις εγκριθεί η αναδιατύπωση της ΟΟΜ θα καταργηθούν οι υπόλοιπες οδηγίες.
<P>
Πρόκειται για ένδειξη ότι η Ευρώπη έχει σοβαρές προθέσεις σχετικά με την μείωση της γραφειοκρατίας και ότι επιθυμούμε να δημιουργήσουμε τις συνθήκες για βιώσιμη οικονομική ανάπτυξη. Είμαι υπερήφανη για το γεγονός ότι το Ευρωπαϊκό Κοινοβούλιο συμβάλλει, με αυτόν τον τρόπο, στη μείωση της γραφειοκρατίας και στην παραγωγή καλύτερης, πιο εκσυγχρονισμένης και απλοποιημένης νομοθεσίας.
<P>
Επιτρέψτε μου να ολοκληρώσω με ένα σύντομο σχόλιο για τους πίνακες συσχέτισης. Πρόκειται για τους πίνακες τους οποίους πρέπει να καταρτίσουν τα κράτη μέλη προκειμένου να τεκμηριώσουν τον τρόπο με τον οποίο έχουν εφαρμόσει την οδηγία. Εν τέλει, καταλήξαμε σε μια λιγότερο αυστηρή διατύπωση, εν προκειμένω. Ωστόσο, παλέψαμε για αυστηρότερες διατυπώσεις στο μέλλον και επιτύχαμε τον στόχο μας. " Διάσκεψη των Προέδρων θα στηρίξει αντίστοιχα αυτόν τον στόχο στο Συμβούλιο και την Επιτροπή. Πρόκειται για επιτυχία, για την οποία πρέπει να ευχαριστήσουμε τους εισηγητές και τους σκιώδεις εισηγητές.
<SPEAKER ID="682" NAME="Antonio Tajani" LANGUAGE="IT">
Κύριε Πρόεδρε, κυρίες και κύριοι, θα ήθελα να ξεκινήσω συγχαίροντας και ευχαριστώντας την κ. Weisgerber για το εις βάθος έργο που επιτέλεσε για τη σύνθετη και περίπλοκη πρόταση, η οποία αποτελεί το επίκεντρο μακράς συζήτησης. Ως εκ τούτου το έργο της δεν ήταν εύκολο και το γεγονός ότι κατέστη δυνατή η επίτευξη συμφωνίας σε πρώτη ανάγνωση καταδεικνύει τη δεξιότητα της εισηγήτριας στη διασφάλιση μιας καλής συμφωνίας.
<P>
Σαφέστατα, η απόφαση αυτή σηματοδοτεί ένα σημαντικό στάδιο στον τομέα της απλοποίησης και της έξυπνης ρύθμισης. " καλύτερη ρύθμιση πρέπει να αποτελέσει ολοένα και μεγαλύτερη επιδίωξη των ευρωπαϊκών θεσμικών οργάνων και η Επιτροπή είναι απολύτως ομόφωνη στην επιθυμία της για εστίαση σε ολοένα και καλύτερη ευρωπαϊκή ρύθμιση.
<P>
Όπως επεσήμανε η εισηγήτρια, η πρόταση αυτή θα καταργήσει πράγματι οκτώ απαρχαιωμένες οδηγίες σχετικά με έξι κατηγορίες νόμιμων οργάνων μέτρησης, βασιζόμενη στο γεγονός ότι τα όργανα που διέπονται από την εν λόγω οδηγία είναι πλέον απαρχαιωμένα και ότι παρουσιάζεται μείωση στο αντίστοιχο εμπόριο. Επιπλέον, δεν υφίστανται εμπόδια στο εμπόριο τεχνολογικά πιο αναπτυγμένων προϊόντων υποκατάστασης, τα οποία δεν εμπίπτουν στο πεδίο εφαρμογής των οδηγιών.
<P>
Στο μέλλον, τα κράτη μέλη ενδέχεται να θελήσουν να θεσπίσουν εθνικούς κανόνες. Ωστόσο, αυτό δεν θα δημιουργήσει νέα εμπόδια στο εμπόριο, διότι υφίστανται διεθνή πρότυπα τα οποία ήδη ρυθμίζουν πλήρως αυτά τα παλαιά όργανα καθώς και τα περισσότερα εκ των τεχνολογικά πιο αναπτυγμένων προϊόντων υποκατάστασης.
<P>
Δυνάμει της συμφωνίας για τα τεχνικά εμπόδια στο εμπόριο του Παγκόσμιου Οργανισμού Εμπορίου, τα κράτη μέλη πρέπει να βασίσουν τις νομοθεσίες τους σε αυτά τα διεθνή πρότυπα. " Συνθήκη για την Ευρωπαϊκή Ένωση ορίζει ότι τα κράτη μέλη πρέπει, επίσης, αμοιβαία να αναγνωρίσουν ισότιμα προϊόντα τα οποία πωλούνται νόμιμα σε άλλα κράτη μέλη.
<P>
Ως εκ τούτου, η Επιτροπή επικροτεί τον συμβιβασμό σε πρώτη ανάγνωση μεταξύ Ευρωπαϊκού Κοινοβουλίου και Συμβουλίου, ο οποίος προβλέπει την κατάργηση μίας οδηγίας έως τον Ιούλιο του 2011 και των υπολοίπων επτά οδηγιών έως τον Δεκέμβριο του 2015.
<P>
Τέλος, η Επιτροπή τονίζει την κοινή δήλωση που πραγματοποιήθηκε από τα τρία θεσμικά όργανα και δηλώνει τη βούλησή της για επανεξέταση των επιχειρημάτων προς όφελος της εναρμόνισης που παρουσιάστηκε κατά τη διάρκεια της νομοθετικής διαδικασίας. Όπως επισημάνθηκε, θα αναφερθούμε σε αυτά τα επιχειρήματα έως το τέλος Απριλίου του 2011 και, εφόσον κριθεί σκόπιμο, θα υποβάλουμε νομοθετική πρόταση σύμφωνα με τις αρχές της καλύτερης ρύθμισης.
<SPEAKER ID="683" NAME="Lara Comi" LANGUAGE="IT">
Κύριε Πρόεδρε, κυρίες και κύριοι, στηρίζω πλήρως τη θέση της εισηγήτριας σχετικά με την πρόταση της Επιτροπής για κατάργηση οκτώ οδηγιών στον τομέα της μετρολογίας.
<P>
Επικροτώ, ιδίως, την πρόταση σχετικά με τη σκοπιμότητα της χορήγησης επαρκούς χρόνου στα κράτη μέλη προκειμένου να αναλύσουν τις πιθανές επιπτώσεις της κατάργησης στο πλαίσιο της αναθεώρησης της οδηγίας για τα όργανα μέτρησης (ΟΟΜ).
<P>
Πράγματι, ενώ στηρίζω γενικά τους στόχους της καλύτερης ρύθμισης και της απλούστευσης, οι οποίοι προωθούνται, επίσης από τη στρατηγική της Λισαβόνας, πιστεύω πως πρέπει να δώσουμε στα κράτη μέλη τον χρόνο που χρειάζονται ώστε να ερευνήσουν εάν η κατάργηση των οδηγιών θα οδηγήσει σε νομική αβεβαιότητα. Αυτό θα βοηθούσε στον μετριασμό των ανησυχιών που εκφράζονται από τα διάφορα κράτη μέλη σχετικά με την έλλειψη λογικού χρονικού διαστήματος για την αντιμετώπιση του νομικού κενού που θα δημιουργούσε η κατάργηση.
<P>
Συνεπώς, πρόκειται για έναν άριστο συμβιβασμό μεταξύ της θέσης της Επιτροπής, η οποία είναι υπέρ της πλήρους κατάργησης όλων των οδηγιών και κατά νέων κανονισμών σε αυτόν τον τομέα στο πλαίσιο της ΟΟΜ, και των επικριτικών θέσεων που υιοθετήθηκαν αρχικά από τα κράτη μέλη σχετικά με αυτήν την πρόταση.
<SPEAKER ID="684" NAME="Evelyne Gebhardt" LANGUAGE="DE">
Κύριε Πρόεδρε, κύριε Επίτροπε, θα ήθελα να ευχαριστήσω την κ. Weisgerber για την πραγματικά συναδελφική συνεργασία. Θα ήθελα, εξ ονόματος της Ομάδας μου, να δηλώσω ότι κάθε άλλο παρά χαρούμενη είμαι με την ιδέα της κατάργησης αυτών των οκτώ οδηγιών. Πρόκειται, πράγματι, για πληθώρα απαρχαιωμένων οργάνων μέτρησης για τα οποία καταργούνται οι κανόνες και οι κανονισμοί, αλλά παρατηρήσαμε στις συζητήσεις ότι η παγίδα βρίσκεται στις λεπτομέρειες, όπως δηλώσατε και εσείς. Δεν ήταν, λοιπόν, πάντα σαφές εάν αυτή η πορεία ήταν η ορθή επιλογή. " Ομάδα μου θα ψηφίσει υπέρ του συμβιβασμού, δεδομένου ότι λάβαμε τη διαβεβαίωση της Επιτροπής ότι θα εξετάσει την ιδέα της κατάλληλης ενσωμάτωσης αυτών των οργάνων μέτρησης στην ευρωπαϊκή οδηγία για τα όργανα μέτρησης (ΟΟΜ), η οποία, βεβαίως, είναι υπό κατάρτιση, όπου κρίνεται αναγκαίο. " δέσμευση για έρευνα -υποθέτω και αυτού του ζητήματος- θα ληφθεί υπόψη και θα εξεταστεί σοβαρά. Ψηφίζουμε υπέρ του συμβιβασμού υπό αυτόν τον όρο, γνωρίζοντας καλά ότι παραμένουν ένα ή δύο ζητήματα τα οποία πρέπει να διερευνηθούν.
<P>
Όσον αφορά τους πίνακες συσχέτισης, θα ήθελα να αναφέρω σε αυτό το σημείο ότι πλέον δηλώνουμε ότι είμαστε διατεθειμένοι να δεχθούμε την ήπια σημερινή διατύπωση του εγγράφου, αλλά πρόκειται για ένα από τα τελευταία έγγραφα για τα οποία το δεχόμαστε αυτό, διότι για εμάς πρόκειται ουσιαστικά για ευρωπαϊκό δίκαιο, το οποίο θεσπίζεται όταν τα κράτη μέλη συναινέσουν και τυγχάνει πραγματικής και κατάλληλης εφαρμογής. Ωστόσο, αυτό μπορούμε να το ελέγξουμε εάν διαθέτουμε τις πληροφορίες, τις οποίες μπορούμε να λάβουμε μόνο από αυτούς τους πίνακες συσχέτισης. Σε κάθε περίπτωση θα συνεχίσουμε να εργαζόμαστε προς αυτήν την κατεύθυνση.
<SPEAKER ID="685" NAME="Cristian Silviu Buşoi">
εξ ονόματος της Ομάδας ALDE. - (ΕΝ) Κύριε Πρόεδρε, θα ήθελα να συγχαρώ την εισηγήτρια και τους υπολοίπους συναδέλφους οι οποίοι συνέβαλαν σε αυτόν τον φάκελο. Παρότι αρχικά φαινόταν ότι πρόκειται για έναν πολύ τεχνικό φάκελο, εν τέλει κατέστη σαφές ότι η πολιτική απόφαση θα έβρισκε λύση για αυτήν την έκθεση.
<P>
Υφίσταται ανάγκη απλούστευσης του κοινοτικού κεκτημένου καταργώντας αυτές τις οδηγίες οι οποίες περιλαμβάνουν διατάξεις για όργανα μέτρησης τα οποία δεν χρησιμοποιούνται πλέον λόγω της τεχνολογικής προόδου και της χρήσης διεθνών προτύπων. " προσέγγιση της Επιτροπής είναι λογική. Εάν η αρχή της αμοιβαίας αναγνώρισης διασφαλίζει την ελεύθερη κυκλοφορία και δεν υφίστανται συγκεκριμένα εμπόδια, τότε δεν χρειάζονται περαιτέρω προσθήκες και οι τεχνικές προδιαγραφές θα πρέπει να εγκριθούν από τα κράτη μέλη.
<P>
Εντούτοις, η κατάργηση της οδηγίας δεν θα πρέπει να οδηγήσει σε νέα εμπόδια στην ελεύθερη κυκλοφορία ή σε πρόσθετο διοικητικό φόρτο. Πρέπει, επίσης, να διασφαλίσουμε ότι δεν θα υπάρξουν κενά μεταξύ των παλαιών οδηγιών που καταργούνται και της οδηγίας του 2004 για τα όργανα μέτρησης.
<P>
Επιπλέον, η έκθεση που εγκρίθηκε σε πρώτη ανάγνωση από την Επιτροπή Εσωτερικής Αγοράς και Προστασίας των Καταναλωτών επέτρεψε τη συμπερίληψη διατάξεων για τα όργανα μέτρησης που διέπονται από τις οδηγίες που καταργούνται στη γενική οδηγία για τα όργανα μέτρησης. Δόθηκε περισσότερος χρόνος στα κράτη μέλη προκειμένου να διερευνήσουν εάν η κατάργηση των οδηγιών θα οδηγήσει σε νομική αβεβαιότητα.
<P>
" έκθεση περιλαμβάνει διάταξη σύμφωνα με την οποία η Επιτροπή θα πρέπει να αξιολογήσει εάν τα όργανα μέτρησης που εμπίπτουν στο πεδίο εφαρμογής των υπό κατάργηση οδηγιών πρέπει να συμπεριληφθούν στο πεδίο εφαρμογής της οδηγίας για τα όργανα μέτρησης. Λαμβάνοντας υπόψη ότι έχει, επίσης, ληφθεί οριζόντια απόφαση σχετικά με τους πίνακες συσχέτισης, από κοινού με τους υπόλοιπους σκιώδεις εισηγητές, προτείνω τη στήριξη του κειμένου το οποίο συμφωνήθηκε σε πρώτη ανάγνωση με το Συμβούλιο.
<SPEAKER ID="686" NAME="Heide Rühle" LANGUAGE="DE">
Κύριε Πρόεδρε, και εγώ θα ήθελα να ευχαριστήσω την εισηγήτρια και τους σκιώδεις εισηγητές για την άριστη συνεργασία. Πιστεύω πως θα είμαι σύντομη, αφού όλα τα σημαντικά σημεία έχουν ήδη επισημανθεί.
<P>
Σαφέστατα, η Ομάδα μας θα στηρίξει τον συμβιβασμό, αλλά, επίσης, λαμβάνουμε υπόψη το γεγονός ότι η Επιτροπή θα επανεξετάσει τα ζητήματα στο πλαίσιο της αναθεώρησης της οδηγίας για τα όργανα μέτρησης (ΟΟΜ). Στηρίζουμε, βεβαίως, την επίτευξη συμβιβασμού σχετικά με τους πίνακες συσχέτισης. Εντούτοις, ο εν λόγω συμβιβασμός έχει χρονικό περιορισμό και, στο μέλλον, η αντίδραση του Συμβουλίου θα πρέπει να είναι πολύ πιο έντονη. Δεν είμαστε πλέον διατεθειμένοι να υποχωρούμε. Τέλος, πρέπει, επίσης, να καταστεί εφικτός ο έλεγχος των κρατών και, για τον λόγο αυτόν, χρειαζόμαστε επειγόντως πίνακες συσχέτισης.
<SPEAKER ID="687" NAME="Edvard Kožušník" LANGUAGE="CS">
Κύριε Πρόεδρε, από την αρχή στήριξα προσωπικά την αρχική πρόταση της Επιτροπής για την κατάργηση του συνόλου των οκτώ οδηγιών χωρίς αντιστάθμιση. Θεωρώ πως η πρόταση της Επιτροπής ήταν εξαιρετικό παράδειγμα ορθού τρόπου απλούστευσης της ευρωπαϊκής νομοθεσίας και προώθησης της προσέγγισης "καλύτερης νομοθεσίας". Δεν πρέπει να ασκούμε πιέσεις για εναρμόνιση σε όλους τους τομείς με οποιοδήποτε κόστος. Πρέπει να λαμβάνουμε υπόψη τα υπόλοιπα κανονιστικά μέσα πέραν των κανονισμών της ΕΕ, όπως, για παράδειγμα, τα διεθνή πρότυπα. Πρέπει, επίσης, να εφαρμόζουμε αυτά τα εναλλακτικά κανονιστικά μέσα σε περιπτώσεις στις οποίες θα ήταν αποτελεσματικότερα. Με τη θέσπιση κανονισμών στον τομέα της μετρολογίας, θα προτιμούσα ένα προαιρετικό σύστημα αμοιβαίας αναγνώρισης των εθνικών κανονισμών, βάσει των διεθνών προτύπων, παρά μια άνωθεν συγκεντρωτική εναρμόνιση. Λυπάμαι που το Κοινοβούλιο, μαζί με ορισμένα κράτη μέλη, δεν στηρίζει αυτήν την εξαιρετική και φιλελεύθερη στάση της Επιτροπής, προτιμώντας αντ' αυτής μια συντηρητική προσέγγιση για την κατάργηση περιττής ρύθμισης.
<P>
Εντούτοις, θα ήθελα να ευχαριστήσω πολύ την εισηγήτρια για την προσπάθεια που κατέβαλε για την εξεύρεση κοινής συμβιβαστικής λύσης. Επικροτώ τον προσωπικό ενθουσιασμό της, χάρη στον οποίο η πρόταση της Επιτροπής δεν εξαφανίστηκε και η αρχική πρόθεση προωθήθηκε τουλάχιστον εν μέρει.
<SPEAKER ID="688" NAME="Oreste Rossi" LANGUAGE="IT">
Κύριε Πρόεδρε, κυρίες και κύριοι, στηρίζουμε την έκθεση σχετικά με τη μετρολογία. Πρόκειται για ένα πολύ τεχνικό κείμενο, το οποίο περιμέναμε επί μήνες να ψηφίσουμε στην Ολομέλεια.
<P>
" έκθεση, η οποία εγκρίθηκε από την αρμόδια επιτροπή, υπεβλήθη τον προηγούμενο Μάρτιο και η υπόθεση εκκρεμούσε για τόσο καιρό, διότι έπρεπε να επιτευχθεί συμφωνία επί των σχετικών πινάκων συσχέτισης στο Συμβούλιο, μεταξύ των 27 κρατών μελών.
<P>
Το πραγματικό πρόβλημα είναι ότι η Ευρωπαϊκή Επιτροπή δεν έχει ακόμα καταθέσει την πρόταση οδηγίας για τα όργανα μέτρησης, η οποία θα έπρεπε να υπερισχύσει των απαρχαιωμένων οδηγιών τις οποίες καταργούμε σήμερα και να ρυθμίσει το ζήτημα διά παντός. Θα ήθελα να επικρίνω την Επιτροπή για το γεγονός ότι έχει φτάσει στο σημείο να καταργεί τις απαρχαιωμένες οδηγίες χωρίς να έχει καταθέσει, ταυτόχρονα, πρόταση για την αναθεώρηση της οδηγίας για όργανα μέτρησης. Τέτοιου είδους συμπεριφορά είναι αδικαιολόγητη και απέχει πολύ από το να ικανοποιήσει τις ανάγκες των επιχειρήσεων και των πολιτών.
<P>
Παράλληλα, τα ήθελα να επικρίνω τον υπερβολικό φόβο όσων πιστεύουν ότι η νομοθεσία των κρατών μελών δεν είναι ικανή να πληρώσει το κενό κατά τη διάρκεια του vacatio legis. Ευτυχώς, οι ευρωπαϊκές επιχειρήσεις διαθέτουν ένα σύστημα διεθνών προτύπων για τον τομέα το οποίο είναι ανεξάρτητο και υπερβαίνει τους κανόνες της ΕΕ. Ως εκ τούτου, είναι αβάσιμοι οι φόβοι περί καταστροφής κατά το χρονικό διάστημα που μεσολαβεί μεταξύ της δημοσίευσης και της έναρξης ισχύος των οδηγιών.
<P>
Οι επιχειρήσεις θα πληρώσουν τα κενά των νομοθετών με τις εμπορικές οργανώσεις τους, τις δεξιότητές τους, με τους κανόνες που έχουν θέσει οι ίδιες προκειμένου να δημιουργήσουν μια δυναμική και ισορροπημένη αγορά. Πρέπει να θυμόμαστε τις επιχειρήσεις μας, οι οποίες συνεχίζουν να λειτουργούν με μεγάλη δυσκολία στην Ευρώπη. Πρέπει να πάψουμε να τις πιέζουμε με φόρους, γραφειοκρατία και παράλογες απαιτήσεις.
<P>
Ορισμένες φορές οι διαδικασίες κινούνται γρήγορα στο Κοινοβούλιο. " κοινή λογική και η επιθυμία για επίτευξη συμφωνιών με τα άλλα θεσμικά όργανα ξεπερνούν τις πολιτικές αντιθέσεις.
<SPEAKER ID="689" NAME="Zuzana Roithová" AFFILIATION="PPE">
(CS) Κύριε Πρόεδρε, οι οκτώ απαρχαιωμένες οδηγίες για τα συστήματα μέτρησης δεν αποτελούν, εκ πρώτης όψεως, ενδιαφέρον πολιτικό θέμα, αλλά στην πράξη η κατάργησή τους αποτελεί χειροπιαστή εκπλήρωση της αρχής της επικουρικότητας, καθώς και προσπάθεια για "καλύτερη ρύθμιση". Στον τομέα της μετρολογίας υπάρχουν ήδη διεθνείς συμφωνίες, οι οποίες κατέστησαν αναγκαίες λόγω της παγκοσμιοποίησης της επιστήμης και του εμπορίου, και, συνεπώς, η εναρμόνιση σε ευρωπαϊκό επίπεδο δεν είναι πραγματικά απαραίτητη. Επικροτώ την υπεύθυνη προσέγγιση της εισηγήτριας, Anja Weisgerber, η οποία αποφάσισε αφενός να στηρίξει την πρόταση της Επιτροπής για πλήρη κατάργηση των οδηγιών, παρέχοντας αφετέρου το χρονικό περιθώριο, για την περίπτωση των επτά εξ αυτών, στα αντίστοιχα ινστιτούτα μετρολογίας των κρατών μελών προκειμένου να πραγματοποιήσουν ανάλυση των επιπτώσεων για την εθνική νομοθεσία.
<P>
Συνεπώς, η λύση, την οποία σίγουρα θα εγκρίνουμε αύριο, θα αποτελέσει, επίσης, μια ενδιαφέρουσα δοκιμή για άλλες οδηγίες, ως προς την επάρκεια της αμοιβαίας αναγνώρισης των κανονισμών σε εθνικό επίπεδο, δεν θα οδηγήσει σε νομική ανεπάρκεια και, ως εκ τούτου, θα είναι περισσότερο επωφελής από μια τροποποίηση ή πλήρη εναρμόνιση. Προσωπικά, θα μου προκαλούσε έκπληξη εάν τα κράτη μέλη προτιμούσαν την εναρμόνιση.
<P>
Θα ήθελα να συγχαρώ την εισηγήτρια για την επίτευξη της πλήρους στήριξης στην Επιτροπή Εσωτερικής Αγοράς και Προστασίας των Καταναλωτών και θα ήθελα να την ευχαριστήσω για τη διαπραγμάτευση μιας συνεπούς θέσης με το Συμβούλιο.
<SPEAKER ID="690" NAME="Malcolm Harbour" AFFILIATION="ECR">
(ΕΝ) Κύριε Πρόεδρε, πρώτον, θα ήθελα και εγώ να ευχαριστήσω την Anja Weisgerber η οποία είναι δυναμικό μέλος της Επιτροπής Εσωτερικής Αγοράς και Προστασίας των Καταναλωτών και έχει εκπονήσει πολλές τεχνικές εκθέσεις με μεγάλη επιμέλεια, και η παρούσα έκθεση αποτελεί ένα καλό παράδειγμα.
<P>
Πιστεύω πως όταν ξεκίνησε αυτό το έργο, λίγο μετά τις περσινές εκλογές, όλοι είχαμε την αίσθηση ότι η, εκ πρώτης όψεως απατηλά απλή, πρόταση της Επιτροπής για κατάργηση της νομοθεσίας, η οποία επιφανειακά έμοιαζε απαρχαιωμένη, θα αποτελούσε μάλλον αντικείμενο σχετικά γρήγορου χειρισμού, χωρίς πολλές συζητήσεις.
<P>
Ο χρόνος που χρειάστηκε για αυτό το έργο και η σχετική περιπλοκότητα της λύσης καταδεικνύουν ότι η απορρύθμιση και η μείωση της γραφειοκρατίας δεν είναι τόσο απλά ζητήματα όσο πιστεύουμε. Είναι πολύ εύκολο να πραγματοποιούνται αυτές οι αβασάνιστες δηλώσεις περί απορρύθμισης, αλλά στην πραγματικότητα υπάρχουν πάντα κάποιοι που επιθυμούν τη διατήρηση της ρύθμισης. Όταν η πρόταση έφτασε στο Συμβούλιο, αρχίσαμε να συνειδητοποιούμε ορισμένα εκ των βαθιά ριζωμένων προβλημάτων που υπήρχαν από χώρα σε χώρα. Υπήρχαν χώρες οι οποίες αντιμετώπιζαν προβλήματα με τη μέτρηση του βάρους των πλοίων ή τα αλκοολόμετρα ή το είδος των πιεσόμετρων ελαστικών. Κάθε χώρα είχε ένα συγκεκριμένο πρόβλημα.
<P>
Το γενικό συμπέρασμά μου δεν αφορά την αξία της πρότασης, διότι σε μερικούς μήνες θα έχουμε την εναλλακτική πρόταση, η οποία θα καταργήσει την παρούσα, και θα μπορούσαμε να είχαμε περιμένει έως τότε. " έκκληση μου προς τον Επίτροπο είναι ότι η Επιτροπή πρέπει να εξετάσει βαθύτερα την εκτίμηση επιπτώσεών της και το έργο που έχει αναλάβει σχετικά τις προτάσεις για απορρύθμιση και να επιτύχει τη συνεργασία των κρατών μελών πριν από την κατάθεση αυτών των προτάσεων.
<P>
Κατόπιν τούτου, πιστεύω πως θα μπορούσαμε να είχαμε δαπανήσει περισσότερο χρόνο στο ζήτημα εάν μας είχε επιτραπεί. Αποτελεί επιτυχία για την Επιτροπή, θα έλεγα, όμως, μερική επιτυχία, και πρέπει να διδαχθούμε από αυτήν στην πορεία μας.
<SPEAKER ID="691" NAME="Seán Kelly" AFFILIATION="PPE">
(ΕΝ) Κύριε Πρόεδρε, και εγώ επικροτώ τις προτάσεις της εισηγήτριας και το σίγουρο είναι ότι ζούμε σε έναν κόσμο μικρότερο από ποτέ. " αλληλεπίδραση μεταξύ των ανθρώπων είναι πολύ μεγαλύτερη και αυτό θα συνεχίσει με ταχείς ρυθμούς στο μέλλον, συνεπώς, όσο περισσότερη εναρμόνιση διαθέτουμε σχετικά με τα όργανα μέτρησης τόσο το καλύτερο. Επικροτώ, βεβαίως, την κατάργηση των οδηγιών περί μετρολογίας και τη μείωση της γραφειοκρατίας κατά 25%.
<P>
Πιστεύω πως ορισμένες φορές υποτιμούμε την ικανότητα προσαρμογής του ανθρώπου. Είδα στη χώρα μου πόσο εύκολα προσαρμοστήκαμε από τις παλιές λίρες, τα σελίνια και τις πέννες στο ευρώ και τα λεπτά και, επίσης, τα τελευταία έτη από τα μίλια στα χιλιόμετρα όσον αφορά τα ταξίδια και τα όρια ταχύτητας. Το γεγονός αυτό διευκόλυνε και θα συνεχίσει να διευκολύνει τη ζωή πολλών ανθρώπων. Πιστεύω πως πρόκειται για ένα βήμα προς τη σωστή κατεύθυνση. Συγχαρητήρια και πάλι, λοιπόν.
<SPEAKER ID="692" NAME="Antonio Tajani" LANGUAGE="IT">
Κύριε Πρόεδρε, κυρίες και κύριοι, ευχαριστώ όλους όσοι πήραν το λόγο κατά τη διάρκεια της συζήτησης, διότι αυτό σημαίνει ότι υπάρχει ενδιαφέρον για αυτήν την πρόταση απλούστευσης. Επιθυμώ, λοιπόν, να τονίσω εκ νέου τα πλεονεκτήματα που συνεπάγεται αυτή η επιλογή και, κατ' επέκταση, τα οφέλη που θα ληφθούν από αυτήν.
<P>
Αναφέρομαι σε πλεονεκτήματα για τους καταναλωτές, τους κατασκευαστές οργάνων μέτρησης και τις εθνικές κυβερνήσεις. Θα ήθελα, επίσης, να σας διαβεβαιώσω, σε απάντηση του συγκεκριμένου ζητήματος που τέθηκε από την κ. Gebhardt, ότι η Επιτροπή είναι έτοιμη να εκπονήσει τις απαραίτητες μελέτες για την επανεξέταση των επιχειρημάτων υπέρ της εναρμόνισης έως τον Απρίλιο του 2011.
<P>
Προς απάντηση του κ. Rossi, ο οποίος άσκησε κριτική στην Επιτροπή, αλλά έχει ήδη αποχωρήσει από την αίθουσα -μετά την άσκηση κριτικής καλό θα ήταν κανείς να ακούσει και την απάντηση- υπάρχει κοινή δήλωση του Κοινοβουλίου, του Συμβουλίου και της Επιτροπής σχετικά με το θέμα και παραθέτω: "σύμφωνα με το άρθρο 25 της οδηγίας 2004/22/EΚ για τα όργανα μέτρησης, η Επιτροπή έχει κληθεί από το Ευρωπαϊκό Κοινοβούλιο και το Συμβούλιο να υποβάλει αναφορά, πριν από τις 30 Απριλίου 2011, σχετικά με την εφαρμογή αυτής της οδηγίας και να καταθέσει, εφόσον κρίνεται σκόπιμο, νομοθετική πρόταση". Όπως δήλωσα στην ομιλία μου στην αρχή της συζήτησης, σκοπεύω να τηρήσω αυτήν τη δήλωση.
<P>
Σας ευχαριστώ, κύριε Πρόεδρε, κυρίες και κύριοι, για τη δέσμευση και τη συνεργασία σας. Τέλος, όσον αφορά το θέμα των πινάκων συσχέτισης, η Επιτροπή στηρίζει τη θέση του Κοινοβουλίου.
<SPEAKER ID="693" NAME="Anja Weisgerber" LANGUAGE="DE">
Κύριε Πρόεδρε, θα ήθελα να εκφράσω τις ειλικρινείς ευχαριστίες μου σε όλους τους συναδέλφους, καθώς και την εκτίμησή μου για την πολύτιμη συμβολή τους στην αποψινή συζήτηση. Μετά την ψηφοφορία το πρωί πρέπει να εστιάσουμε στο μέλλον. Βεβαίως, αναμένουμε να δούμε ποιοι θα είναι οι μεμονωμένοι κανόνες και κανονισμοί -η Επιτροπή ανακοίνωσε τώρα ότι θα καταθέσει την πρότασή της για την οδηγία για τα όργανα μέτρησης (ΟΟΜ) έως το τέλος Απριλίου. Τότε θα μπορέσουμε να δούμε εάν πρέπει να ενσωματωθεί κάποιο από τα μεμονωμένα νομοθετικά καθεστώτα τα οποία θέτουμε εκτός κυκλοφορίας.
<P>
Είναι σημαντικό, όπως δήλωσε και η κ. Comi, να μην προκύψει νομικό κενό. Κυρία Gebhardt, μπορώ να σας δηλώσω ότι και αυτό το ζήτημα ήταν πολύ σημαντικό για την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο και μπορέσαμε να το παρακολουθήσουμε. Ωστόσο, για εμένα είναι πολύ σημαντικό να δηλώσω, επίσης, ότι τα κράτη μέλη πρέπει να τεκμηριώσουν ακόμα πιο αυστηρά τον λόγο για τον οποίος συγκεκριμένες πτυχές ή στοιχεία θα πρέπει να διατηρηθούν, διότι μόνο για αυτές τις περιπτώσεις χρειαζόμαστε πραγματικά ευρωπαϊκές ρυθμίσεις· δεν αποτελούν αυτοσκοπό.
<P>
Αναμένω, επίσης, τη διαβούλευση μέσω του διαδικτύου την οποία ανακοίνωσε η Επιτροπή και η οποία θα διεξαχθεί μεταξύ 6 Σεπτεμβρίου και 1 Νοεμβρίου 2011. Στη διαβούλευση θα συμμετέχουν, επίσης, οι θιγόμενες επιχειρήσεις, οι αρχές κ.λπ. Επαναλαμβάνω ότι θα ακούσω από κοντά τις επιχειρήσεις. Όσον αφορά, επίσης, την υφιστάμενη οδηγία, έλεγξα εάν αυτά τα όργανα μέτρησης χρησιμοποιούνταν ακόμα και, όπως αποδείχθηκε, κάθε φορά η απάντηση ήταν -για παράδειγμα, από την ένωση οινοπαραγωγών, την οποία ρώτησα για τα αλκοολόμετρα- ότι τέτοιος εξοπλισμός δεν χρησιμοποιείται σίγουρα εδώ και καιρό. Πρέπει, λοιπόν, να το εξετάσουμε σε βάθος αυτό. Εάν πράγματι θέλουμε να σημειώσουμε πρόοδο ως προς τον στόχο της μείωσης της γραφειοκρατίας στην Ευρώπη κατά 25% έως το 2012 -ημερομηνία που δεν απέχει, βεβαίως, πολύ- πρέπει να σημειώσουμε πρόοδο σε αυτόν τον τομέα. Εμείς, ως Κοινοβούλιο, είμαστε διατεθειμένοι να διαδραματίσουμε ρόλο.
<P>
Τέλος, έχω να δηλώσω κάτι ακόμα σχετικά με τους πίνακες συσχέτισης. Θα ήθελα σε αυτό το σημείο να αναφέρω εκ νέου ότι αυτό που έχουμε στα χέρια μας είναι συμβιβασμός, αλλά όσον αφορά το μέλλον θα ήθελα να καλέσω τα κράτη μέλη να δεσμευθούν ώστε να καταρτίσουν στην πράξη αυτούς τους πίνακες, επειδή πρόκειται πραγματικά για ενιαία εφαρμογή των κανόνων και των ρυθμίσεων σε όλη την Ευρώπη.
<SPEAKER ID="694" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο (Τετάρτη 15 Δεκεμβρίου 2010).

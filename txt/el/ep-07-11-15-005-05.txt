<CHAPTER ID="005-05">
5. Το ευρωπαϊκό συμφέρον: Επιτυχία στην εποχή της παγκοσμιοποίησης (ψηφοφορία) 
<P>
- Κοινή πρόταση ψηφίσματος
<P>
- Πριν από την ψηφοφορία επί του τίτλου πάνω από την παράγραφο 1:
<SPEAKER ID="063" NAME="Margarita Starkevičiūtė">
εξ ονόματος της Ομάδας ALDE. - (EN) Θα ήθελα να προτείνω την εξής αλλαγή στον τίτλο του πρώτου μέρους: "Εξωτερική διάσταση της στρατηγικής της Λισαβόνας". Δηλαδή να αλλάξουμε τις "Εξωτερικές πολιτικές" σε "Εξωτερική διάσταση της στρατηγικής της Λισαβόνας".
<P>
(Το Σώμα εγκρίνει την προφορική τροπολογία)
<P>
- Πριν από την ψηφοφορία επί της παραγράφου 5:
<SPEAKER ID="065" NAME="Hartmut Nassauer" AFFILIATION="PPE-DE">
(DE) Κύριε Πρόεδρε, λόγω της απόσυρσης μιας προφορικής τροπολογίας επί της παραγράφου 5, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών επιθυμεί να ψηφίσει "όχι", αντίθετα με αυτό που δηλώνεται στους καταλόγους της.
<P>
- Πριν από την ψηφοφορία επί της παραγράφου 14:
<SPEAKER ID="067" NAME="Udo Bullmann" AFFILIATION="PSE">
(DE) Κύριε Πρόεδρε, υπάρχουν βουλευτές που έχουν πρόβλημα με το κεντρικό τμήμα, το μέρος από "επισημαίνει ότι ένα" έως "εγχώρια ζήτηση". Σε συμφωνία με τον κ. Caspary από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, προτείνω συνεπώς την προσθήκη της φράσης "σε ορισμένα κράτη μέλη" μετά από το "η ευρωπαϊκή οικονομία", και ευελπιστώ ότι αυτό θα επιλύσει τα προβλήματα με το κεντρικό μέρος. Πιστεύω ότι αυτό θα μπορούσε επίσης να βοηθήσει την Ομάδα της Συμμαχίας Φιλελευθέρων και Δημοκρατών για την Ευρώπη.
<P>
(Το Σώμα εγκρίνει την προφορική τροπολογία)
<P>
- Πριν από την ψηφοφορία επί της παραγράφου 30:
<SPEAKER ID="069" NAME="Daniel Caspary" AFFILIATION="PPE-DE">
(DE) Κύριε Πρόεδρε, δεν απορρίπτουμε την αναβολή του κειμένου, αλλά θα ήθελα ωστόσο να ζητήσω να ψηφίσουμε επ' αυτού. Εάν το Κοινοβούλιο ψηφίσει υπέρ του κειμένου, το κείμενο ανήκει αλλού, αλλά θα σήμαινε ότι δεν επιδοκιμάζεται, γι' αυτόν τον λόγο ζητώ να ψηφίσουμε επί του πρωτότυπου κειμένου.
<SPEAKER ID="070" NAME="Πρόεδρος">
Δεν υπάρχει αίτηση για ψηφοφορία κατά τμήματα.
<P>
- Μετά την τελική ψηφοφορία:
<SPEAKER ID="071" NAME="Jan Andersson" AFFILIATION="PSE">
(SV) Κύριε Πρόεδρε, το Σώμα έχει τώρα ψηφίσει υπέρ της ενημέρωσης και της τροποποίησης των ολοκληρωμένων κατευθυντήριων γραμμών. Αυτό αφορά, για παράδειγμα, την κοινωνική διάσταση. Έως τώρα η Επιτροπή έχει επιλέξει να μην δώσει προσοχή σε αυτό.
<P>
Θα ήθελα να ακούσω τις παρατηρήσεις του κ. Špidla σχετικά με την απόφαση την οποία έχει λάβει τώρα το Σώμα και με το αν ο ίδιος πρόκειται να προωθήσει το θέμα της ενημέρωσης και της τροποποίησης των ολοκληρωμένων κατευθυντήριων γραμμών στην Επιτροπή.
<SPEAKER ID="072" NAME="Vladimír Špidla">
Mέλος της Επιτροπής. - (CS) " απόφαση που έλαβε το Σώμα έχει ορισμένη βαρύτητα και η Επιτροπή πρέπει να το λάβει υπόψη κατά την προετοιμασία των περαιτέρω εγγράφων. Συνεπώς, η ψηφοφορία του Σώματος φυσικά έχει τη δέουσα σημασία και το θέμα των ολοκληρωμένων κατευθυντήριων γραμμών ήταν βασικό στη συζήτηση που διεξήγαμε με το Κοινοβούλιο.
<SPEAKER ID="073" NAME="Πρόεδρος">
Εκλαμβάνουμε το "ορισμένη βαρύτητα" ως "μεγάλη βαρύτητα" και συνιστούμε η Επιτροπή να εγκρίνει την αξιολόγησή μας.

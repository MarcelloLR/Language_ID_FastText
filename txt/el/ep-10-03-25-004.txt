<CHAPTER ID="004">
Δεύτερη ευρωπαϊκή διάσκεψη κορυφής για τους Ρομ (προτάσεις ψηφίσματος που έχουν κατατεθεί ): βλ. Συνοπτικά Πρακτικά
<P>
* * *
<SPEAKER ID="077" NAME="Bruno Gollnisch" AFFILIATION="NI">
(FR) Κύριε Πρόεδρε, με απόφασή του που εκδόθηκε στις 19 Μαρτίου, το Δικαστήριο της Ευρωπαϊκής Ένωσης μόλις διακήρυξε ότι η πλειοψηφία του Κοινοβουλίου μας παραβίασε έναν σαφή κανόνα δικαίου αρνούμενο να υπερασπιστεί την ασυλία μου βάσει του άρθρου 10 του διεθνούς πρωτοκόλλου, την οποία αιτήθηκαν οι ξένοι συνάδελφοί μου, με επικεφαλής τον κ. Romagnoli.
<P>
Το αίτημα αυτό είχε κατατεθεί όταν υπήρξα θύμα βίαιης πολιτικής, επαγγελματικής και νομικής δίωξης για το έγκλημα ότι "ανέφερα σε απάντησή μου σε ερώτηση δημοσιογράφων σχετικά με τον ρεβιζιονισμό και την ιστορία του Δευτέρου Παγκοσμίου Πολέμου ότι οι ερωτήσεις αυτές αποτελούν θέμα συζήτησης των ιστορικών". Πρόκειται για την παράγραφο 108 της απόφασης.
<P>
Το Δικαστήριο δηλώνει, και παραθέτω: "Εφόσον το Πρωτόκολλο έχει ως σκοπό την απονομή δικαιωμάτων στα μέλη του Κοινοβουλίου, προκύπτει ότι, μη αποφαινόμενο επί τη βάσει του άρθρου 10, το Κοινοβούλιο υπέπεσε σε κατάφωρη παραβίαση κανόνα δικαίου".
<P>
Είναι αλήθεια ότι το Δικαστήριο δεν συναινεί με το αίτημά μου για αποζημίωση, καθώς πιστεύει ότι το Εφετείο της Γαλλίας και οι 11 δικαστές του με αθώωσαν ολοκληρωτικά και τελεσίδικα. Συνεπώς, πιστεύει ότι δεν μπορώ πλέον να επικαλούμαι ζημία. Γεγονός παραμένει ότι υποχρεώνει το Κοινοβούλιό μας να καλύψει τα δύο τρίτα των δικαστικών εξόδων. " απόφαση αυτή κατά συνέπεια αποτελεί δριμεία απόρριψη των αντάρτικων τακτικών που μου στέρησαν τη βουλευτική μου ασυλία.
<P>
Υπό πίεση, ο εισηγητής κατέφυγε σε ένα χονδροειδές διαδικαστικό τέχνασμα. " απόφαση αυτή δημιουργεί προηγούμενο, το οποίο θα μπορούν να εκμεταλλεύονται στο μέλλον τα μέλη της εθνικής δεξιάς του Ευρωπαϊκού Κοινοβουλίου, των οποίων η ελευθερία έκφρασης δέχεται συνεχώς επιθέσεις.

<CHAPTER ID="012-01">
1. Σομαλία
<SPEAKER ID="236" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με τη Σομαλία .
<SPEAKER ID="237" NAME="Μάριος Ματσάκης">
συντάκτης. - Κύριε Πρόεδρε, η Σομαλία είναι μία χώρα της οποίας οι πολίτες ζουν υπό τρομερές και χαοτικές συνθήκες, με πολλούς κινδύνους για την ευημερία τους και την ίδια την ύπαρξή τους. Το Κοινοβούλιο - και η διεθνής κοινότητα γενικά - έχουν ασχοληθεί κατ' επανάληψη με την απαράδεκτη κατάσταση σε εκείνη τη χώρα. Τόσο η ΕΕ όσο και ο Ο"Ε και άλλες ξένες υπηρεσίες έχουν προσφέρει - και συνεχίζουν να προσφέρουν - σημαντική οικονομική και άλλης μορφής ενίσχυση στο λαό της Σομαλίας.
<P>
Στη σοβαρή κατάσταση της χώρας ήρθε να προστεθεί η ανάμιξη των αποκαλούμενων ισλαμικών δικαστηρίων. Πρόκειται ουσιαστικά για εφαρμογή της πρακτικής τρομοκρατίας από εγκληματίες και κακούς ανθρώπους σε συμπολίτες τους, χρησιμοποιώντας τη θρησκεία - σε αυτή την περίπτωση το ισλάμ - ως πρόφαση.
<P>
" πρόσφατη εκτέλεση δια λιθοβολισμού του 13χρονου κοριτσιού που είχε πέσει θύμα βιασμού, της Aisha Ibrahim Duhulow, είναι ένα ακόμα παράδειγμα αυτής της πρακτικής. Ωστόσο, το πιο πρόσφατο ανησυχητικό φαινόμενο στην υπό διάλυση κοινωνία της Σομαλίας δεν είναι μόνο η βαρβαρότητα τέτοιων πράξεων κτηνωδίας αλλά και το γεγονός ότι μια τέτοια ποταπή πράξη διεπράχθη από μια ομάδα 50 αντρών και την παρακολούθησαν περίπου χίλιοι θεατές. Μια τέτοια αποτρόπαιη εκδήλωση σαδιστικής συμπεριφοράς είναι εύκολο να καταδικαστεί αλλά δύσκολο να κατανοηθεί σύμφωνα με τις ανθρωπίνως αποδεκτές παραμέτρους της κοινωνικής ψυχολογίας.
<P>
" κυβέρνηση της Σομαλίας, με τη βοήθεια της διεθνούς κοινότητας και της Αφρικανικής Ένωσης, πρέπει να καταστρέψει αμέσως τα σατανικά ισλαμικά δικαστήρια και να καταστείλει όσους υποστηρίζουν ή διαδίδουν την πρακτική τους στη χώρα.
<SPEAKER ID="238" NAME="Manuel Medina Ortega" LANGUAGE="ES">
Κύριε Πρόεδρε, εξ ονόματος της Σοσιαλιστικής Ομάδας στο Ευρωπαϊκό Κοινοβούλο, θέλω να εκφράσω ότι καταδικάζουμε πλήρως τις δολοφονίες που διαπράττονται σε αυτή την περιοχή της Σομαλίας στο όνομα του Θεού. Λίγες κτηνωδίες έχουν διαπραχθεί από κάποιον που δεν επικαλέστηκε το όνομα του Θεού ή μιας θρησκείας.
<P>
Πρέπει να καταδικάσω συγκεκριμένα τον τρόπο με τον οποίο διαπράχθηκε αυτή η στυγερή δολοφονία: ένα 13χρονο κορίτσι έπεσε θύμα βιασμού, στη συνέχεια καταδικάστηκε για μοιχεία και πέντε άντρες - αν μπορούμε να τους αποκαλέσουμε άντρες - έσπευσαν να τη λιθοβολήσουν μέχρι θανάτου, εμποδίζοντας μάλιστα κάποιον που προσπάθησε να τη σώσει, μέσα σε ένα στάδιο με περίπου 1.000 θεατές.
<P>
Αυτό το γεγονός, σε συνδυασμό με τις πειρατείες που έχουν γίνει εφέτος μέχρι αυτή τη στιγμή σε περίπου 100 πλοία κοντά στις ακτές της Σομαλίας, συνιστά μια συνολικά απαράδεκτη ανθρωπιστική κατάσταση.
<P>
" διεθνής κοινότητα δεν μπορεί να παραμείνει απαθής. Δεν πρέπει να παραμείνει απαθής μπροστά στην ανανδρία και τη χρήση της θρησκείας ως δικαιολογία για την διάπραξη κτηνωδιών. Συνεπώς, πρέπει να αποκαταστήσουμε την τάξη, παρέχοντας υποστήριξη στη νόμιμη κυβέρνηση της Σομαλίας προκειμένου να επανακτήσει τον έλεγχο ολόκληρης της χώρας και να δημιουργήσει ένα κράτος δικαίου που σέβεται τα ανθρώπινα δικαιώματα.
<P>
Πιστεύω ότι είναι λίγες οι περιπτώσεις που έχουμε βρεθεί αντιμέτωποι με μια τόσο ξεκάθαρη κατάσταση που απαιτεί τη λήψη δράσης εκ μέρους μας. Πιστεύω ότι δεν μπορούμε να μείνουμε απαθείς εδώ, σε αυτή την Κοινότητα των 500 εκατομμυρίων ανθρώπων και των 27 χωρών, την πιο σημαντική στον κόσμο. Πρέπει να επέμβουμε. Δεν γνωρίζω πώς μπορούμε να το κάνουμε αυτό, αλλά πιστεύω ότι οφείλουμε να το κάνουμε, και γρήγορα.
<P>
" Σοσιαλιστική Ομάδα δεν συμφωνεί με τις τροπολογίες που κατατέθηκαν την τελευταία στιγμή, οι οποίες δεν έχουν αποτελέσει αντικείμενο κατάλληλων διαπραγματεύσεων. Υποστηρίζουμε το κείμενο της κοινής πρότασης ψηφίσματος και ελπίζουμε ότι θα σηματοδοτήσει την αρχή του σοβαρού ενδιαφέροντος της Ευρωπαϊκής Ένωσης για τέτοιου είδους ανθρωπιστικά θέματα και της καταδίκης εκ μέρους της ΕΕ της κατάχρησης θρησκευτικών αντιλήψεων για την διάπραξη κτηνωδιών στο όνομα του Θεού.
<SPEAKER ID="239" NAME="Ryszard Czarnecki">
συντάκτης. - (PL) Κύριε Πρόεδρε, έχω συμμετάσχει σε δεκάδες συζητήσεις για τα ανθρώπινα δικαιώματα σε αυτό το Σώμα, αλλά σήμερα είμαι ίσως ιδιαίτερα συγκινημένος, γιατί πραγματικά όταν μιλούμε για μεγάλους αριθμούς, χιλιάδες νεκρούς, παύει σταδιακά να μας προκαλεί εντύπωση. Εντούτοις, όταν εξετάζουμε τη δολοφονία ενός συγκεκριμένου ατόμου, και μάλιστα ενός παιδιού, ενός δεκατριάχρονου κοριτσιού με το όνομα Aisha Ibrahim Duhulow, τότε πράγματι η ωμότητα της πράξης μάς εξαναγκάζει να σκεφτούμε τι μπορούμε να κάνουμε.
<P>
Φυσικά, αυτό που συμβαίνει στη Σομαλία δεν περιορίζεται μόνο σε αυτή τη μία φρικιαστική, βασανιστική δολοφονία που περιβάλλεται από τη μεγαλοπρέπεια του τοπικού ισλαμικού θρησκευτικού δικαίου. Περιλαμβάνει επίσης - και αυτό αξίζει να σημειωθεί, και δεν έχει αναφερθεί από προηγούμενους ομιλητές - βομβιστικές επιθέσεις αυτοκτονίας που κόστισαν πρόσφατα τη ζωή σε τριάντα ανθρώπους. Περιλαμβάνει δημόσιες μαστιγώσεις που διεξάγονται στην πρωτεύουσα της χώρας για να δείξουν τη δύναμη των ριζοσπαστικών ισλαμιστών. Περιλαμβάνει πολλές παραβιάσεις των ανθρωπίνων δικαιωμάτων. Περιλαμβάνει επίσης - αν και αναφέρεται λιγότερο συχνά και πρέπει να τονιστεί - την πρόσφατη απαγωγή δύο ιταλίδων καθολικών καλογριών από την Κένυα, οι οποίες κρατούνται τώρα στη Σομαλία.
<P>
Εν ολίγοις, πρέπει να πούμε σήμερα ένα ηχηρό "Όχι!"
<SPEAKER ID="240" NAME="Urszula Gacek">
συντάκτης. - Κύριε Πρόεδρε, κάθε Πέμπτη απόγευμα στη διάρκεια των συνόδων της ολομέλειας στο Στρασβούργο μαθαίνουμε για νέες τραγωδίες, αποτρόπαια εγκλήματα, κτηνωδίες και σοβαρές αδικίες. Ο συναγωνισμός για τις τρεις θέσεις που διατίθενται στις συζητήσεις για τα θέματα επείγοντος χαρακτήρα αποτελεί την καλύτερη ένδειξη της συνεχιζόμενης απανθρωπιάς του ανθρώπου προς τον άνθρωπο.
<P>
Σε αυτό το θλιβερό πλαίσιο είναι δύσκολο να φανταστούμε ότι υπάρχει κάποια υπόθεση που θα μπορούσε ακόμα να μας συγκλονίσει. Μπορούμε να πούμε ότι τα έχουμε ακούσει όλα. Ωστόσο, κατά διαστήματα αντιμετωπίζουμε μία τόσο αποτροπιαστική περίπτωση που αποδεικνύεται ότι κάναμε λάθος. Ο λιθοβολισμός μέχρι θανάτου ενός 13χρονου κοριτσιού στη Σομαλία είναι ακριβώς μια τέτοια περίπτωση: πρώτα έπεσε θύμα μαζικού βιασμού, στη συνέχεια κρίθηκε ένοχη μοιχείας ενώ οι δράστες του βιασμού παραμένουν ελεύθεροι και εν τέλει καταδικάστηκε στον πιο φριχτό θάνατο. Όπως αναφέρθηκε ήδη από συναδέλφους, 50 άντρες την λιθοβόλησαν μέχρι θανάτου, μπροστά σε ένα κοινό χιλίων παρευρισκομένων που παρακολουθούσαν τη φρίκη να εκτυλίσσεται.
<P>
Προν τιμήν τους, κάποιοι από το συγκεντρωμένο πλήθος προσπάθησαν να σώσουν το αποσβολωμένο παιδί. Όμως, οι πολιτοφύλακες άνοιξαν πυρ κατά όσων είχαν την καλοσύνη να προσπαθήσουν να προστατεύσουν αυτό το θύμα μιας απάνθρωπης και μισαλλόδοξης πρακτικής. Ένα νεαρό αγόρι πλήρωσε με τη ζωή του, πέφτοντας θύμα των πυροβολισμών της πολιτοφυλακής.
<P>
Μπροστά σε αυτό το φρικιαστικό έγκλημα, τι μπορούμε άραγε να κάνουμε για να διορθώσουμε το κακό; Οφείλουμε να προσφέρουμε κάθε δυνατή υποστήριξη στην μεταβατική ομοσπονδιακή κυβέρνηση της Σομαλίας, εφόσον μόνο με την εκ νέου επιβολή ελέγχου και κράτους δικαίου στις περιοχές της χώρας που ελέγχονται από τις ριζοσπαστικές αντιτιθέμενες ομάδες είναι δυνατόν να υπάρξει η προοπτική να μην επαναληφθεί αυτή ή και άλλες κτηνωδίες.
<P>
" κυβέρνηση της Σομαλίας πρέπει να αποκαταστήσει την τιμή του θύματος, της Aisha Ibrahim Duhulow, μετά θάνατον. Αυτό το Σώμα εκφράζει τα ειλικρινή του συλληπητήρια στην οικογένεια της Aisha.
<P>
Εγώ πρότεινα να τεθεί η υπόθεση της Aisha στη σημερινή ημερήσια διάταξη. Σας ευχαριστώ που υποστηρίξατε το αίτημά μου. Εύχομαι να μην χρειαστεί ποτέ ξανά να συζητήσουμε παρόμοιο περιστατικό σε αυτό το Σώμα.
<SPEAKER ID="241" NAME="Filip Kaczmarek">
εξ ονόματος της Ομάδας PPE-DE. - (PL) Κύριε Πρόεδρε, συζητούμε σήμερα ένα γεγονός στη Σομαλία το οποίο δεν χωράει στη φαντασία του μέσου Ευρωπαίου. Ακούγοντάς το, η πρώτη αντίδραση που έρχεται στο μυαλό είναι η άρνηση να το δεχτούμε. Απλώς δεν θέλουμε να πιστέψουμε ότι κάτι τέτοιο είναι δυνατόν να γίνει. Και όμως, πρέπει να συνειδητοποιήσουμε ότι είναι δυνατόν, εφόσον η κατάσταση στη Σομαλία καθιστά δυνατά διάφορα πράγματα, όσο απαράδεκτα ή αδιανόητα κι αν είναι. Επιπλέον, η κατάσταση στη Σομαλία επηρεάζει την κατάσταση στο Κέρας της Αφρικής, η οποία είναι ήδη πολύ δύσκολη και περίπλοκη.
<P>
" κατάσταση των ανθρωπίνων δικαιωμάτων στην περιοχή και στη χώρα θα βελτιωθεί μόνο όταν αλλάξει η πολιτική της κατάσταση. Συνεπώς, πρέπει να υποστηρίξουμε την εφαρμογή της ειρηνευτικής συμφωνίας του Τζιμπουτί, εφόσον χωρίς ειρήνη, σταθερότητα, καλύτερη ασφάλεια και υπεύθυνη κυβέρνηση θα μαθαίνουμε πιο συχνά για τραγωδίες όπως ο θάνατος της Aisha.
<SPEAKER ID="242" NAME="Paulo Casaca">
εξ ονόματος της Ομάδας PSE. - (PT) Κύριε Πρόεδρε, πρέπει να προσθέσω τη φωνή μου στις φωνές όλων των συναδέλφων βουλευτών οι οποίοι μίλησαν για αυτό το θέμα. " Σομαλία είναι άλλη μια χώρα όπου εδραιώνεται ο θρησκευτικός φανατισμός και όπου, στο όνομα της δικαιοσύνης η οποία κρύβεται πίσω από μια θρησκεία, αμφισβητούνται όλες οι θεμελιώδεις αρχές ολόκληρου του πολιτισμού μας. Αυτή η κατάσταση είναι εντελώς απαράδεκτη.
<P>
Θέλω να πω, συμπληρώνοντας όλα όσα έχουν ήδη αναφερθεί, ότι δεν πρέπει σε καμία περίπτωση να ξεχάσουμε το λιμό που εξαπλώνεται σε όλη εκείνη την περιοχή, τόσο στη Σομαλία όσο και στην Αιθιοπία. Προφανώς, δεν έχει καμία σχέση και δεν δικαιολογεί αυτό που συμβαίνει, αλλά πρέπει να εξετάσουμε και το εξαιρετικά σοβαρό ανθρωπιστικό πρόβλημα που βρίσκεται αυτή τη στιγμή σε εξέλιξη στη Σομαλία.
<SPEAKER ID="243" NAME="Urszula Krupa">
εκ μέρους της Ομάδας IND/DEM. - (PL) Κύριε Πρόεδρε, το πρόβλημα των παραβιάσεων των ανθρωπίνων δικαιωμάτων στη Σομαλία, το οποίο συζητούμε σήμερα, εκτείνεται πέρα από τις περιπτώσεις που αναφέρονται στο ψήφισμα, οι οποίες χρησιμεύουν πράγματι ως δραματική απόδειξη της βάρβαρης μεταχείρισης των ασθενέστερων, συμπεριλαμβανομένων κοριτσιών, γυναικών και απαχθεισών καλογριών.
<P>
Στη Σομαλία, όπου το 95% του πληθυσμού είναι μουσουλμάνοι και η οποία είναι μία από τις φτωχότερες χώρες στον κόσμο, η πλειοψηφία των ανθρώπων ζει στα όρια της ανέχειας, ο αναλφαβητισμός εγγίζει το 70% και η μέση προσδοκώμενη διάρκεια ζωής είναι τα 47 χρόνια. Μολονότι η Σομαλία ανέκτησε την ανεξαρτησία της πριν από 40 χρόνια, ο ανταγωνισμός μεταξύ φατριών για τους βοσκότοπους και τις πηγές νερού εξακολουθεί να προκαλεί συγκρούσεις.
<P>
Πριν από την ανεξαρτησία, οι συγκρούσεις καταστέλλονταν από τις αποικιακές δυνάμεις. Αφημένοι στην τύχη τους, οι Σομαλοί ξεκίνησαν εμφύλιο πόλεμο ο οποίος εντάθηκε καθώς η οικονομία κατέρρεε. Υπό αυτές τις συνθήκες, ο αγώνας κατά της τρομοκρατίας και της πειρατείας πρέπει να βασιστεί πάνω απ' όλα στην εξάλειψη της φτώχειας και της ανέχειας με την παροχή ανθρωπιστικής βοήθειας στους φτωχότερους και τη διευκόλυνση της ανάπτυξης.
<P>
Εντούτοις, η σταθερότητα της Σομαλίας που κατακτήθηκε με τόση δυσκολία καταστράφηκε εξαιτίας ξένων επεμβάσεων που έγιναν υπό το πρίσμα του πολέμου κατά της τρομοκρατίας. Οι διχασμένες, φτωχές, αμόρφωτες φυλές της Σομαλίας που αποτελούν εύκολο στόχο εκμετάλλευσης μετατρέπονται σε εύκολο εργαλείο για τη συνέχιση της αναρχίας και της διχόνοιας..
<P>
Όλοι οι λαοί έχουν το δικαίωμα να επιλέγουν το δικό τους τρόπο σκέψης και το δικό τους τρόπο ζωής, και η διεθνής βοήθεια δεν πρέπει να χρησιμοποιείται για τη διάδοση της προσωπικής ιδεολογίας ή την επέκταση της επιρροής των χορηγών της βοήθειας. Δεν είναι η πρώτη φορά που αντίπαλοι χρησιμοποιούν τη θρησκεία για να τη δυσφημίσουν και να κερδίσουν την εξουσία, και αυτό συμβαίνει όχι μόνο στη Σομαλία, αλλά και στο Βιετνάμ και στην Ινδία, όπου ο διωγμός των Καθολικών έχει αποτελέσει στοιχείο των εκλογικών εκστρατειών.
<P>
Ωστόσο, όταν πρόκειται για περιπτώσεις διωγμών Χριστιανών, οι αριστεροί φιλελεύθεροι του Κοινοβουλίου δεν επιτρέπουν τη διεξαγωγή συζήτησης με στόχο την πρόληψη των διωγμών και των παραβιάσεων των ανθρωπίνων δικαιώματων.
<SPEAKER ID="244" NAME="Tadeusz Zwiefka" AFFILIATION="PPE-DE">
(PL) Κύριε Πρόεδρε, οι ΜΚΟ προειδοποιούν ότι η Σομαλία έχει γίνει το παράδειγμα μιας από τις πιο αγνοημένες ανθρωπιστικές τραγωδίες, η οποία εκτυλίσσεται μπροστά στα μάτια ολόκληρης της υφηλίου. Πολλοί άνθρωποι πεθαίνουν από πείνα, δίψα και ασθένειες, και ένα στα τέσσερα παιδιά στη Σομαλία πεθαίνει πριν από την ηλικία των πέντε ετών. " πρωτεύουσα της χώρας, Μογκαντίσου, είναι ερημωμένη. Πυρά πυροβολικού εξαπολύονται εναντίον απλών πολιτών. Οι άμαχοι τρομοκρατούνται από επιθέσεις βομβιστών αυτοκτονίας. Οι πειρατές μαστίζουν τις ακτές της Σομαλίας, ενώ στην ξηρά οι δυνάμεις των Σομαλών Ταλιμπάν καταλαμβάνουν όλο και μεγαλύτερες περιοχές, κινούμενες σταδιακά προς την πρωτεύουσα και επιβάλλοντας το σκληρό νόμο της Σαρία. Ας μην τρέφουμε αυταπάτες. Ο νόμος εφαρμόζεται αυθαίρετα για τις δικές τους σκοπιμότητες. Αν προσθέσουμε τις καταστροφές που προκαλούνται από την ξηρασία και τις πλημμύρες, αποκαλύπτεται το μέγεθος της τραγωδίας. Τις φυσικές καταστροφές μπορούμε τουλάχιστον να τις κατανοήσουμε. Πώς είναι όμως δυνατόν να υπάρχουν τόσα πολλά όπλα στη φτωχή Σομαλία; Θεωρώ ότι οφείλεται στην κυνική συμπεριφορά ορισμένων χωρών που θέλουν να κάνουν τις συνήθως βρώμικες δουλειές τους σε εκείνη τη φτωχή περιοχή της Αφρικής, ενώ εμείς χαιρόμαστε και συναινούμε στη διεξαγωγή των Ολυμπιακών Αγώνων στην Κίνα.
<SPEAKER ID="245" NAME="Esko Seppänen" AFFILIATION="GUE/NGL">
(FI) Κύριε Πρόεδρε, κύριε Επίτροπε, ο ασταθής χαρακτήρας της ειρήνης στη Σομαλία αποκαλύφθηκε σήμερα υπό τη μορφή της δράσης των επαγγελματιών πειρατών " υπόθεση που έχουμε ενώπιόν μας στο Ευρωπαϊκό Κοινοβούλιο δεν έλαβε την ίδια προσοχή: ο λιθοβολισμός της Aisha Ibrahim Duhulow. Αυτή θα μπορούσε να θεωρηθεί ως ακόμα μεγαλύτερη τραγωδία από τη δράση των πειρατών. Δίνει την εικόνα μιας χώρας που ζει σε ένα ισλαμικό μεσαίωνα.
<P>
" κοινή πρόταση ψηφίσματος παρέχει, ίσως, υπερβολική σαφή υποστήριξη στη μεταβατική ομοσπονδιακή κυβέρνηση της Σομαλίας. Το Συμβούλιο Υπουργών της Διακυβερνητικής Αρχής για την Ανάπτυξη, το οποίο απαρτίζεται από χώρες της περιοχής, συνεδρίασε προχτές. Καταδικάζει την απροθυμία της κυβέρνησης της Σομαλίας να αναλάβει δράση για την υλοποίηση των δεσμεύσεών της και της ειρηνευτικής πολιτικής. Εκπρόσωποι άλλων χωρών της περιοχής αναφέρουν ότι η κυβέρνηση δεν έχει την πολιτική βούληση και πρωτοβουλία ώστε να αναλάβει δέσμευση για τη διατήρηση της ειρήνης, και αυτή είναι η μεγαλύτερη πρόκληση που αντιμετωπίζει η προσπάθεια καταπολέμησης της ανασφάλειας. Ωστόσο, το ψήφισμα του Κοινοβουλίου είναι σημαντικό για την Aisha, συνεπώς η ομάδα μας είναι έτοιμη να το εγκρίνει. Δεν πρόκειται να σβήσουμε το παρελθόν της κυβέρνησης της Σομαλίας στην προσπάθειά μας για επίτευξη της ειρήνης.
<SPEAKER ID="246" NAME="Charles Tannock" AFFILIATION="PPE-DE">
Κύριε Πρόεδρε, η Aisha Ibrahim Duhulow είχε μόλις μπει στην εφηβεία. Πιθανώς δεν γνώριζε τίποτα για την Ευρωπαϊκή Ένωση ή το Ευρωπαϊκό Κοινοβούλιο. Όταν έπεφτε θύμα ομαδικού βιασμού ή όταν πέθαινε κάτω από μια βροχή από πέτρες, πιθανώς δεν είχε φανταστεί ποτέ ότι κάποιοι πολιτικοί πολύ μακριά από τη χώρα της θα αναγνώριζαν το μαρτύριό της και θα τιμούσαν την πολύ σύντομη ζωή της. Είμαι όμως σίγουρος ότι όταν πέθαινε, ήξερε ότι ήταν το θύμα μιας σοβαρής αδικίας.
<P>
Τα φρικιαστικά εγκλήματα τα οποία υπέστη γίνονται ακόμα πιο συγκλονιστικά λόγω των παράδοξων στοιχείων της συγκεκριμένης υπόθεσης: το κοινό των χιλίων ατόμων, το στάδιο όπου εκτυλίχθηκε το περιστατικό, σαν να επρόκειτο για κάποιο άθλημα με θεατές, το φορτίο με πέτρες που παραγγέλθηκε ειδικά για το συγκεκριμένο σκοπό, οι ένοπλοι που πυροβόλησαν ανθρώπους οι οποίοι προσπάθησαν, προς τιμήν τους, να σώσουν τη ζωή του άτυχου κοριτσιού.
<P>
" Σομαλία είναι ένα αποτυχημένο κράτος, και η ΕΕ δεν μπορεί να κάνει πολλά στην πράξη για να αντιμετωπίσει τη βαρβαρότητα των διαφόρων φατριών και ισλαμιστικών παραστρατιωτικών οργανώσεων που έχουν καταλάβει τον έλεγχο περιοχών που βρίσκονται εκτός του ελέγχου της κυβέρνησης.
<P>
Μπορούμε όμως να πάρουμε θέση επιβεβαιώνοντας τις δικές μας αξίες, οι οποίες δεν συμφωνούν με το νόμο της Σαρία. Αυτή δεν είναι μόνο η δική μου γνώμη, αλλά και η γνώμη του Ευρωπαϊκού Δικαστηρίου Ανθρωπίνων Δικαιωμάτων. Αυτή η τραγική υπόθεση ενισχύει απλώς την αποφασιστικότητά μας να μην παραδώσουμε ποτέ στο σκοταδισμό τις δημοκρατικές ελευθερίες μας που κατακτήσαμε με τόση δυσκολία.
<SPEAKER ID="247" NAME="Ewa Tomaszewska" AFFILIATION="UEN">
(PL) Κύριε Πρόεδρε, η Σομαλία υπήρξε για πολλά χρόνια το θέατρο σκληρών μαχών, αναρχίας και θαλάσσιας πειρατείας. Πρόσφατα, δύο Πολωνοί έπεσαν στα χέρια απαγωγέων. Ωστόσο, αυτό που συνέβη στις 27 Οκτωβρίου δεν χωράει στον ανθρώπινο νου.
<P>
Ένα δεκατριάχρονο κορίτσι, η Aisha Ibrahim Duhulow, λιθοβολήθηκε μέχρι θανάτου. Το παιδί είχε βιαστεί από τρεις άντρες. Οι δράστες δεν συνελήφθησαν ούτε δικάστηκαν. Στο Κισμάγιο, λιθοβολήθηκε μέχρι θανάτου από πενήντα άντρες επί παρουσία περίπου χιλίων μαρτύρων. " Aisha τιμωρήθηκε, σύμφωνα με τον ισλαμικό νόμο, για το βιασμό που υπέστη.
<P>
Αυτή η συγκλονιστική πράξη δεν είναι ένα μεμονωμένο γεγονός, αλλά η κτηνώδης εφαρμογή του ισλαμικού νόμου στο όνομα ενός Θεού που τιμωρεί το θύμα για το έγκλημα που υπέστη. Καλώ την κυβέρνηση της Σομαλίας να θέσει τέλος σε αυτή τη βάρβαρη πρακτική, να επιβάλει παραδειγματική τιμωρία στους δράστες και να αποκαταστήσει τη μνήμη της Aisha.
<SPEAKER ID="248" NAME="Colm Burke" AFFILIATION="PPE-DE">
Κύριε Πρόεδρε, στις 27 Οκτωβρίου ένα 13χρονο κορίτσι με το όνομα Aisha Ibrahim Duhulow - και ας μην ξεχάσουμε το όνομα - λιθοβολήθηκε μέχρι θανάτου στη Σομαλία από μια ομάδα 50 αντρών μέσα σε ένα στάδιο στο νότιο λιμάνι του Κισμάγιο ενώπιον περίπου χιλίων θεατών. Κατηγορήθηκε και καταδικάστηκε για μοιχεία κατά παράβαση του ισλαμικού νόμου, αλλά ουσιαστικά ήταν το θύμα βιασμού από τρεις άντρες. Οι κατηγορούμενοι για το βιασμό της δεν συνελήφθησαν ούτε τέθηκαν υπό κράτηση.
<P>
Καταδικάζω έντονα το λιθοβολισμό και την εκτέλεση της Aisha Ibrahim Duhulow και νιώθω αποτροπιασμό για μια τέτοια κτηνώδη πράξη που διεπράχθη κατά ενός 13χρονου κοριτσιού που είχε πέσει θύμα βιασμού. Όπως ανέφερε η Unicef μετά τον τραγικό θάνατό της, ένα παιδί έπεσε θύμα δύο φορές: πρώτα από τους δράστες του βιασμού και έπειτα από τους υπεύθυνους για την απονομή δικαιοσύνης.
<P>
Αυτή η αποτροπιαστική μεταχείριση των γυναικών δεν μπορεί με κανέναν τρόπο να γίνεται ανεκτή και να επιτρέπεται βάσει του νόμου της Σαρία. Το συμβάν αυτό υπογραμμίζει όχι μόνο την ευάλωτη θέση των κοριτσιών και γυναικών στη Σομαλία, αλλά και τις εγγενείς διακρίσεις που υφίστανται τέτοια άτομα.
<SPEAKER ID="249" NAME="Marcin Libicki" AFFILIATION="UEN">
(PL) Κύριε Πρόεδρε, συζητούμε σήμερα για τη δολοφονία ενός κοριτσιού που λιθοβολήθηκε μέχρι θανάτου στη Σομαλία. Γνωρίζουμε, επίσης, ότι δύο Καθολικές καλόγριες απήχθησαν και κρατούνται στη Σομαλία. Όλα αυτά επισκιάζονται από την πειρατεία που μαστίζει τις ακτές της Σομαλίας. Ακούσαμε ότι οφείλονται όλα στο γεγονός ότι στην πράξη η κυβέρνηση της Σομαλίας δεν λειτουργεί καθόλου. Πού είναι οι ισχυροί του κόσμου σε αυτή την κατάσταση; Πού είναι οι ισχυρές "νωμένες Πολιτείες, Κίνα, Ρωσία και Ευρωπαϊκή Ένωση που ισχυρίζονται ότι είναι πολιτισμένες χώρες; Όταν οι χώρες δεν είναι σε θέση να επέμβουν για να υπερασπιστούν τους ασθενέστερους, οι οποίοι βάλλονται από τους ουσιαστικά όχι και τόσο ισχυρούς, δεν μπορούν να θεωρούνται πολιτισμένες. Πού είμαστε εμείς σε αυτή την κατάσταση; Κύριε Πρόεδρε, κάνω έκκληση στους ισχυρούς αυτού του κόσμου: Κάντε το σωστό! Κάντε το καθήκον σας!
<SPEAKER ID="250" NAME="Siim Kallas">
Αντιπρόεδρος της Επιτροπής. - Κύριε Πρόεδρε, εξ ονόματος της Επιτροπής και του Επιτρόπου Michel, θα ήθελα να αναφέρω ορισμένες παρατηρήσεις σχετικά με το θέμα των ανθρωπίνων δικαιωμάτων στη Σομαλία.
<P>
Εν πρώτοις, θα ήθελα να συμμεριστώ την ανησυχία για τη συνεχιζόμενη σύρραξη και την πολιτική αστάθεια στη Σομαλία. " Σομαλία παραμένει μια χώρα στην οποία τα θεμελιώδη δικαιώματα και ο σεβασμός της στοιχειώδους ανθρώπινης αξιοπρέπειας εξακολουθούν να παραβλέπονται από τους ενόπλους που εξαπολύουν συστηματικές και γενικές επιθέσεις εναντίον πολιτών.
<P>
Τους τελευταίες μήνες, ένα κλιμακούμενο κύμα επιθέσεων κατά εργαζομένων στον τομέα της ανθρωπιστικής βοήθειας, αγωνιστών για την ειρήνη και υπερασπιστών των ανθρωπίνων δικαιωμάτων σαρώνει τη νότια και κεντρική Σομαλία. Τουλάχιστον 40 Σομαλοί υπερασπιστές των ανθρωπίνων δικαιωμάτων και απασχολούμενοι σε ανθρωπιστικές οργανώσεις σκοτώθηκαν μόνο στο διάστημα μεταξύ Ιανουαρίου και Σεπτεμβρίου 2008. Ως αποτέλεσμα αυτών των επιθέσεων, αρκετές ανθρωπιστικές οργανώσεις αναγκάστηκαν να αποσύρουν το προσωπικό τους από το Μογκαντίσου, η πρόσβαση σε ανθρωπιστική βοήθεια δέχτηκε και άλλα πλήγματα, ενώ οι συνθήκες των ανθρωπίνων δικαιωμάτων και οι ανθρωπιστικές συνθήκες επιδεινώθηκαν περαιτέρω.
<P>
" Επιτροπή, μαζί με τα κράτη μέλη και άλλους διεθνείς παράγοντες, έχει δεσμευθεί να βοηθήσει σε αυτή την κρίσιμη φάση.
<P>
" ΕΕ υποστηρίζει τις προσπάθειες του Γραφείου του Ύπατου Αρμοστή για τα Ανθρώπινα Δικαιώματα, καθώς επίσης του ανεξάρτητου εμπειρογνώμονα για τα ανθρώπινα δικαιώματα στη Σομαλία, Shamsul Bari, για τη δημιουργία ενός μηχανισμού διερεύνησης των συστηματικών καταχρήσεων σε βάρος των ανθρωπίνων δικαιωμάτων από όλα τα μέρη.
<P>
Σε επίπεδο ανάπτυξης, η ΕΕ συμμετέχει ενεργά στην υποστήριξη των οργανισμών για τα ανθρώπινα δικαιώματα, κυρίως σε θέματα εκπαίδευσης και επιχορήγησης για την επισήμανση, τεκμηρίωση, παρακολούθηση των καταχρήσεων σε βάρος των ανθρωπίνων δικαιωμάτων, και την υπεράσπισή τους. Ειδικότερα, η Επιτροπή ολοένα συχνότερα εξασφαλίζει τη συμμετοχή της κοινωνίας των πολιτών σε κάθε πρόγραμμα ανασυγκρότησης και εθνικής συμφιλίωσης, συμπεριλαμβανομένων προγραμμάτων ανταλλαγής μεταξύ της κοινωνίας των πολιτών και άλλων περιφερειακών οργανώσεων, παραδικαστικής συμβουλευτικής εκπαίδευσης, εκστρατειών ευαισθητοποίησης του κοινού, και δράσεων των ενώσεων γυναικών για την ενίσχυση της πολιτικής εκπροσώπησης και συμμετοχής των γυναικών στις διαδικασίες συμφιλίωσης. Επιπλέον, η ΕΕ υποστηρίζει προγράμματα που εστιάζονται στην επιβολή του νόμου και την ενίσχυση της δικαστικής εξουσίας.
<P>
Ταυτοχρόνως, πρέπει να προσπαθήσουμε για τη βελτίωση της ασφάλειας και την προώθηση της διαδικασίας συμφιλίωσης στη Σομαλία. Το κλίμα ανασφάλειας συμβάλλει μόνο στην επιδείνωση της κατάστασης των ανθρωπίνων δικαιωμάτων και ενθαρρύνει τις παραβιάσεις του διεθνούς ανθρωπιστικού νόμου. " μόνιμη ειρήνη στη Σομαλία πρέπει να βασίζεται στην υποχρέωση λογοδοσίας και στην απονομή δικαιοσύνης για τις παραβιάσεις των ανθρωπίνων δικαιωμάτων που διαπράττονται από όλες τις πλευρές καθ' όλη τη διάρκεια της σύγκρουσης στη Σομαλία.
<SPEAKER ID="251" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά τις συζητήσεις.
<P>
Γραπτές δηλώσεις (άρθρο 142 του Κανονισμού)
<SPEAKER ID="252" NAME="Eija-Riitta Korhola  " AFFILIATION="PPE-DE">
γραπτώς. - (FI) Κύριε Πρόεδρε, από τα ψηφίσματα επειγόντων θεμάτων αυτής της εβδομάδας, η υπόθεση της Σομαλίας είναι αυτή που μας προβληματίζει ιδιαίτερα. Πριν από τρεις εβδομάδες, ένα κορίτσι 13 ετών, η Aisha Ibrahim Duhulow, λιθοβολήθηκε στη Σομαλία μετά το βιασμό της από τρεις άντρες. Οι άντρες έμειναν ατιμώρητοι, ενώ το κορίτσι καταδικάστηκε για μοιχεία, σύμφωνα με το νόμο της Σαρία.
<P>
Ο λιθοβολισμός έγινε μέσα σε ένα στάδιο στο Κισμάγιο, στη νότια Σομαλία, επί παρουσία 1.000 θεατών, καθώς 50 άντρες πραγματοποιούσαν την εκτέλεση. " καταδικαστική απόφαση εκδόθηκε από την παραστρατιωτική οργάνωση Al-Shabab που ελέγχει την πόλη του Κισμάγιο. Σκότωσαν επίσης ένα αγόρι που προσπάθησε να σταματήσει το λιθοβολισμό της Duhulow. Αυτή η σκληρή και κτηνώδης ερμηνεία του νόμου της Σαρία, ότι η μοιχεία πρέπει να τιμωρείται με το λιθοβολισμό μέχρι θανάτου του ενόχου, έχει λάβει ασύλληπτα απάνθρωπες διαστάσεις. Οδήγησε στη δολοφονία ενός παιδί που ήταν το θύμα ενός εγκλήματος.
<P>
Είναι σημαντικό να αποδοκιμάσουμε την καταδίκη και την εκτέλεση δια λιθοβολισμού και να επιμείνουμε ότι η κυβέρνηση της Σομαλίας και η Αφρικανική Ένωση οφείλουν να πράξουν το ίδιο, και να λάβουν συγκεκριμένα μέτρα το συντομότερο δυνατόν για να διασφαλιστεί ότι δεν θα λαμβάνονται πλέον τέτοιες καταδικαστικές αποφάσεις. Και ενώ υποστηρίζουμε τις προσπάθειες της κυβέρνησης της Σομαλίας να αποκτήσει τον έλεγχο της πόλης του Κισμάγιο, πρέπει επίσης να την καλέσουμε να οδηγήσει στη δικαιοσύνη τους βιαστές της Duhulow. Όπως προτείνει το ψήφισμα για τη Σομαλία, τα κράτη μέλη της ΕΕ οφείλουν να πράξουν περισσότερα για να βοηθήσουν τη Σομαλία, προκειμένου να έχει η χώρα δημοκρατική διακυβέρνηση και να λάβει η κυβέρνηση τη βοήθεια που χρειάζεται ώστε να προσπαθήσει να αποκτήσει τον έλεγχο όλων των περιοχών της χώρας.

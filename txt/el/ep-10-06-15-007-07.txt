<CHAPTER ID="007-07">
7. Χρηματοδοτικές συνεισφορές της Ευρωπαϊκής Ένωσης στο Διεθνές Ταμείο για την Ιρλανδία (2007-2010) (
<P>
- Πριν από την ψηφοφορία:
<SPEAKER ID="163" NAME="Seán Kelly" LANGUAGE="EN">
Κύριε Πρόεδρε, γνωρίζω ότι στους συναδέλφους δεν αρέσει να πραγματοποιούνται παρεμβάσεις σε αυτό το στάδιο της διαδικασίας, όμως ζητώ την ανοχή τους για ελάχιστα λεπτά.
<P>
Πρώτον, επειδή το θέμα αυτό δεν συζητήθηκε στο Σώμα, είναι σημαντικό να αναφερθούν ορισμένα πράγματα, ιδίως λόγω του ρόλου που έχει διαδραματίσει το Διεθνές Ταμείο της Ευρωπαϊκής Ένωσης για την Ιρλανδία. Δεύτερον, οι περισσότεροι άνθρωποι στην Ιρλανδία -αλλά και εκτός της Ιρλανδίας- νομίζουν ότι το εν λόγω ταμείο έχει χρηματοδοτηθεί κατά κύριο λόγο από τις "ΠΑ. Φυσικά, οι "ΠΑ διαδραμάτισαν σημαντικότατο ρόλο -και τις ευχαριστώ γι' αυτό- όπως άλλωστε και ο Καναδάς, η Αυστραλία και η Νέα Ζηλανδία, όμως είναι σημαντικό να επισημανθεί ότι, την περίοδο από το 2006 και έπειτα, στην πραγματικότητα η Ευρωπαϊκή Ένωση χρηματοδοτεί το ταμείο σε ποσοστό 57%. Αυτό δεν είναι ευρέως γνωστό και, φυσικά, το γεγονός ότι δεν συζητήσαμε το θέμα εδώ στο Κοινοβούλιο είχε ως αποτέλεσμα να το κρατήσουμε μυστικό. Θέλω λοιπόν να υπογραμμίσω τον ρόλο που διαδραμάτισε η Ευρωπαϊκή Ένωση, συμβάλλοντας στη δημιουργία επαφών, την καλλιέργεια διαλόγου και την προώθηση της συμφιλίωσης στη Βόρεια Ιρλανδία, η οποία, ευτυχώς, αν και παραμένει εύθραυστη ως ειρηνευτική διαδικασία, εξακολουθεί να αντέχει.
<P>
Επιθυμώ σήμερα να αποδώσω εύσημα σε όσες και όσους συνέβαλαν στην ειρήνη στη Βόρεια Ιρλανδία -ο αριθμός τους είναι πάρα πολύ μεγάλος- και ιδιαίτερα, υποθέτω, στους εκπροσώπους των άκρων. Κόμματα όπως αυτό του δρα Ian Paisley -υπήρξε μέλος του Ευρωπαϊκού Κοινοβουλίου για πολλά χρόνια- και του Gerry Adams, τα οποία θα θεωρούνταν απολύτως αδύνατον να συγκλίνουν πριν από 20 χρόνια, έχουν συνεργαστεί στο πλαίσιο της ειρηνευτικής διαδικασίας και του καταμερισμού της εξουσίας. Τα εύσημα ανήκουν στην Ευρωπαϊκή Ένωση -στο μερίδιο, τουλάχιστον, που της αναλογεί- και αυτό θέλω να υπογραμμίσω σήμερα με τούτη την παρέμβαση. Συγχαίρω όσες και όσους έχουν διακινδυνεύσει για την ειρήνη στη Βόρεια Ιρλανδία, και ευελπιστώ ότι η ειρήνη θα συνεχιστεί.
<P>
(GA) Ευελπιστώ ότι το ψήφισμα αυτό θα εγκριθεί ομοφώνως, συγχαίρω δε όσες και όσους συμμετείχαν σε αυτήν τη διαδικασία για τον ρόλο που διαδραμάτισαν στην ειρηνευτική διαδικασία στη χώρα μου.
<SPEAKER ID="165" NAME="Francesco Enrico Speroni" AFFILIATION="EFD">
(IT) Κύριε Πρόεδρε, παρατήρησα ότι, μεταξύ της εκλογής του Αντιπροέδρου και των τελευταίων ψηφοφοριών που διεξήγαμε, έχουν εξαφανιστεί 150 βουλευτές. Δεν γνωρίζω κατά πόσον η εξαφάνισή τους οφείλεται σε στομαχικές διαταραχές ή σε πρόβλημα του κλιματισμού. Ίσως να πρέπει να διερευνήσουμε το ζήτημα.
<SPEAKER ID="166" NAME="Πρόεδρος">
Όχι, δεν εξαφανίστηκαν. Θα σας δώσουμε μια πολύ σαφή εξήγηση του τι συνέβη στην ψηφοφορία για την ανάδειξη του πάστορα Tőkés, όμως δεν επρόκειτο για θεϊκή παρέμβαση.

<CHAPTER ID="015">
Παρακολούθηση της διαδικασίας Lamfalussy - μελλοντική δομή της εποπτείας (συζήτηση) 
<SPEAKER ID="085" NAME="Πρόεδρος">
" ημερήσια διάταξη προβλέπει τη συζήτηση της έκθεσης της Ieke van den Burg και του Daniel Dăianu, εκ μέρους της Επιτροπής Οικονομικών και Νομισματικών Υποθέσεων, σχετικά με την παρακολούθηση της διαδικασίας Lamfalussy: μελλοντική δομή της εποπτείας.
<SPEAKER ID="086" NAME="Ieke van den Burg">
εισηγήτρια. - Κύριε Πρόεδρε, από το 2002 ασχολούμαι με το θέμα της σταθερότητας και της εποπτείας των χρηματαγορών. Ήδη τότε, σε μια έκθεση για το Κοινοβούλιο επί της προληπτικής εποπτείας, απηύθυνα έκκληση για ένα ισχυρό σύστημα ευρωπαϊκής εποπτείας, συγκρίσιμο με το ευρωπαϊκό σύστημα κεντρικών τραπεζών.
<P>
Ευτυχώς που έχουμε το ευρώ και την ΕΚΤ σε αυτούς τους ταραχώδεις καιρούς, ωστόσο είναι όλο και πιο δυσάρεστο ότι δεν διαθέτουμε αυτή την ισχυρή εποπτική αρχιτεκτονική. Τότε, δεν κατόρθωσα να πείσω μια πλειοψηφία του Κοινοβουλίου να στηρίξει μια επαναστατική μεταρρύθμιση. Όλοι έκαναν λόγο για εξέλιξη. Μολαταύτα, κατά τη διάρκεια όλων αυτών των χρόνων, σε συζητήσεις που έκανα με πλήθος εποπτών και άλλων εκπροσώπων υψηλού επιπέδου από τη βιομηχανία και την εποπτεία, μου είπαν ορισμένοι: "Δεν μπορούμε να το ομολογήσουμε δημοσίως, αλλά έχετε δίκιο ότι πρέπει να γίνει κάτι περισσότερο. Μια πραγματική κρίση θα καταδείξει ότι αυτό δεν επαρκεί".
<P>
Χρειαζόμασταν, λοιπόν, μια κρίση, για να δημιουργηθεί η αίσθηση του επείγοντος. Περιττό να πω ότι θα προτιμούσα να είχε αποφευχθεί αυτή η κρίση και ότι εύχομαι να ήμαστε καλύτερα προετοιμασμένοι. Τώρα, όμως, η κρίση είναι εδώ και το τσουνάμι που ο κ. McCreevy εξακολουθούσε να μην επιθυμεί να εξετάσει πριν από μερικές εβδομάδες, όταν ασχολούμασταν με τις εκθέσεις Rasmussen και Lehne, είναι εδώ και είναι, θα έλεγα, πρωτόγνωρα απειλητικό.
<P>
Θα ανέμενα τώρα να υπάρχει αυτή η ορμή, αλλά νιώθω απογοήτευση και όνειδος, επειδή στην Ευρωπαϊκή Ένωση καταβάλλουμε ανεπαρκείς προσπάθειες, με μεγάλη καθυστέρηση. Όλος ο κόσμος παρακολουθεί, αλλά δεν κατορθώνουμε να καταλήξουμε πραγματικά σε μια κοινή προσέγγιση. Ακόμα και οι οικονομολόγοι και οι σχολιαστές που επευφημούσαν μετ' ενθουσιασμού αυτή την εκπληκτική, καινοτόμο χρηματοοικονομική μηχανική, η οποία δεν θα έπρεπε να παρακωλύεται από τη ρύθμιση, σχεδόν ομόφωνα δηλώνουν την απογοήτευσή τους για τις πράξεις των Ευρωπαίων ηγετών μέχρι στιγμής. Θα μπορούσα, για παράδειγμα, να αναφερθώ στο κύριο άρθρο του χθεσινού φύλλου της Financial Times, όπου υποστηρίζεται το εξής: "Μέχρι στιγμής, οι Ευρωπαίοι ηγέτες έχουν επιδείξει ένα δηλωτικό είδος ενότητας, διακηρύσσοντας από κοινού ότι καθένας θα επιληφθεί των δικών του προβλημάτων." Έτσι, οι Financial Times συμπέραναν ότι χρειαζόμαστε και ένα διευθυντή ορχήστρας και όχι μόνο σολίστ.
<P>
Αύριο, νομίζω ότι είναι ευκαιρία για το Κοινοβούλιο να δείξει ότι όχι μόνο τραγουδούμε τις δικές μας άριες λύπης και θυμού και παίζουμε το παιχνίδι των επικρίσεων, αλλά μπορούμε να συμβάλουμε εποικοδομητικά στην εδραίωση ηγεσίας και να υποβάλουμε πολύ συγκεκριμένες προτάσεις τις οποίες η Ευρωπαϊκή Επιτροπή θα μπορούσε να θέσει σε εφαρμογή αμέσως.
<P>
Μπορεί να φαίνεται αρκετά τεχνικό για πολλά άλλα μέλη του Κοινοβουλίου, αλλά μπορώ να σας διαβεβαιώσω ότι έχουν μελετηθεί εμπεριστατωμένα και έχουν προετοιμαστεί καλά από εμάς, στην Επιτροπή Οικονομικών και Νομισματικών Υποθέσεων. Το μόνο που χρειάζεται είναι ηγετικό πνεύμα και θάρρος εκ μέρους σας, Επίτροπε, προκειμένου να δοθεί το πράσινο φως και να ξεκινήσει η διαδικασία. Δεν θα πρέπει να δίνετε τόση προσοχή στους παράγοντες άσκησης πίεσης του City, οι οποίοι σας αποτρέπουν από την ανάληψη δράσης και, βεβαίως, θα πρέπει να δίνετε προσοχή στους ειδικούς - αλλά την πολιτική ευθύνη αυτών των πρωτοβουλιών τη φέρετε εσείς.
<P>
Ο κ. Barroso ανέφερε ήδη ορισμένα βραχυπρόθεσμα μέτρα. Με χαροποιούν οι δηλώσεις του περί σύστασης ομάδας εμπειρογνωμόνων, αλλά, και πάλι, επρόκειτο για κάτι που προτείναμε στο Κοινοβούλιο πριν από δύο έτη και δεν λάβαμε την υποστήριξή σας για αυτό. Σε σχέση με τις προτάσεις για την Οδηγία περί Κεφαλαιακών Απαιτήσεων, τα μέτρα για τους οργανισμούς αξιολόγησης της πιστοληπτικής ικανότητας: δεν είναι αρκετά σαφές σε εμένα ποια μέτρα θα παρουσιάσετε στη σύσταση περί αμοιβών στελεχών. Εδώ, ελπίζω ότι δεν λαμβάνετε υπόψη μόνο τις άτολμες προτάσεις του Συμβουλίου του Ecofin, αλλά είστε προετοιμασμένοι να προχωρήσετε περαιτέρω. Τέλος, σχετικά με την εποπτεία: δεν υπάρχουν μόνο τα μακροπρόθεσμα μέτρα για την ομάδα των εμπειρογνωμόνων. Θα πρέπει ήδη να ξεκινήσουμε κάτι τώρα. Σχετικά με τις Τροπολογίες μου 5, 6 και 7: Ελπίζω ότι θα υπάρξει υποστήριξη για μια πρόταση που οδηγεί αμέσως σε ανεξάρτητο πρόεδρο και αντιπρόεδρο για την ευρωπαϊκή εποπτική δομή.
<SPEAKER ID="087" NAME="Daniel Dăianu">
εισηγητής. - Κύριε Πρόεδρε, επί τη ευκαιρία, θα ήθελα απλώς να πω λίγα λόγια για ορισμένα ζητήματα που φαίνεται να διαμορφώνουν τη δημόσια συζήτηση για τη ρύθμιση και την εποπτεία.
<P>
Πρώτον, οι ελεύθερες αγορές δεν είναι συνώνυμες με την έλλειψη ρυθμίσεων. Μια χαλαρή νομισματική πολιτική μπορεί να οδηγήσει σε υψηλότερο πληθωρισμό και, τελικά, σε ύφεση, αλλά δεν μπορεί αυτή καθαυτήν να προκαλέσει την κατάρρευση ενός οικονομικού συστήματος. Τα χαρακτηριστικά του οικονομικού συστήματος που επέφεραν την απειλή κατάρρευσης είναι δομικά γνωρίσματα του νέου οικονομικού συστήματος.
<P>
Το ριζικό αίτιο αυτής της κρίσης είναι ένα ανεπαρκώς ρυθμισμένο οικονομικό σύστημα. Οι υποθήκες δεν είναι τοξικές αυτές καθαυτές. Τοξικά είναι τα ακατάλληλα δομημένα χρεόγραφα που βασίζονται σε αυτές. " συσκευασία των χρηματοπιστωτικών προϊόντων μπορεί να επιφέρει μεγάλη αδιαφάνεια στις αγορές. Συστήματα αντιστάθμισης που καθιστούν ανεύθυνη τη συμπεριφορά: αυτά είναι τοξικά. Τα παραπλανητικά μοντέλα είναι τοξικά. " υπερβολική μόχλευση είναι επιζήμια. Θα ήταν τεράστιο σφάλμα να μην επιληφθούμε αυτών των προβλημάτων.
<P>
Δεν είναι όλες οι χρηματοοικονομικές καινοτομίες καλοήθεις. Επομένως, προκαλεί απορία ο ισχυρισμός ότι η νέα ρύθμιση είναι επιζήμια, επειδή θα αποθάρρυνε τη χρηματοοικονομική καινοτομία.
<P>
" σταδιακή επαύξηση της κατάλληλης ρύθμισης και εποπτείας δεν αφορά την εδραίωση του σοσιαλισμού. Αφορά το είδος των οικονομιών αγοράς στις οποίες θέλουμε να ζούμε. Αυτό μπορεί να οδηγήσει στην αναδημιουργία στοιχείων του κρατικού καπιταλισμού, συμφωνώ, και αυτό πρέπει να τεθεί υπό συζήτηση.
<P>
Δεν αρκεί να βασιζόμαστε σε πρωτοβουλίες που προέρχονται από τη βιομηχανία, επειδή τέτοιες πρωτοβουλίες συχνά εξυπηρετούν κατεστημένα συμφέροντα.
<P>
Γιατί οι προηγούμενες κρίσεις δεν μας γίνονται μάθημα; Σαφώς, τα κατεστημένα συμφέροντα μπορεί να έχουν ισχυρή επιρροή και να προσπαθούν να επηρεάσουν τις ρυθμίσεις και την εποπτεία, περιλαμβανομένης της συμπεριφοράς ανθρώπων όπως εμείς.
<P>
Οι ηθικές αξίες έχουν σημασία; Ναι, πιστεύω ότι έχουν. Ο κυκεώνας εν μέσω του οποίου βρισκόμαστε σήμερα οφείλεται επίσης στο ότι ορισμένοι πίστευαν ότι οι ηθικές αξίες δεν έχουν σημασία στην επιχειρηματική δραστηριότητα. Οι ρυθμιστές και οι επόπτες θα πρέπει να κατανοήσουν ότι υπάρχουν συστημικοί κίνδυνοι. Θα πρέπει να βρίσκονται πάντα σε εγρήγορση αναφορικά με την οικονομική σταθερότητα.
<P>
Οι εντάσεις και οι κρίσεις δεν μπορούν να αποφευχθούν εντελώς, μπορούμε όμως να περιορίσουμε τη ζημιά που προκαλούν. Χρειαζόμαστε εμπεριστατωμένες απαντήσεις στις κρίσεις και αληθινό συντονισμό μεταξύ της ΕΕ, των "ΠΑ και άλλων μείζονων οικονομικών κέντρων, ειδικά κατά τη διάρκεια χαλεπών καιρών.
<SPEAKER ID="088" NAME="Charlie McCreevy">
Μέλος της Επιτροπής. - Κύριε Πρόεδρε, επιτρέψτε μου να ξεκινήσω τις παρατηρήσεις μου από την κατάσταση που επικρατεί στις χρηματαγορές. Διανύουμε τη σοβαρότερη κρίση της πρόσφατης ιστορίας. Αυτό που ξεκίνησε ως κρίση ενυπόθηκων στεγαστικών δανείων υψηλού κινδύνου (sub-prime), έχει τώρα επεκταθεί πολύ πέραν αυτού, για να συμπεριλάβει ολόκληρη την οικονομία. Φόβοι περί της ικανότητας προσέλκυσης χρηματοδότησης δημιουργούν ακόμα μεγαλύτερη έλλειψη εμπιστοσύνης μεταξύ όλων των οικονομικών παραγόντων. Εάν δεν αποδεσμευτεί γρήγορα ο δανεισμός, θα βρεθούμε αντιμέτωποι με μια καθοδική δίνη, με προφανή αντίκτυπο στην οικονομική δραστηριότητα. Σήμερα, βασική μας προτεραιότητα είναι η αποδέσμευση του δανεισμού. Τα μέτρα που έλαβαν οι κεντρικές τράπεζες σήμερα θα συμβάλουν σημαντικά στην απεμπλοκή της ροής του δανεισμού. Κάτι που διαπιστώσαμε στη διάρκεια των τελευταίων εβδομάδων είναι ότι καμία οικονομία ή χρηματαγορά δεν έχει ανοσία στα γεγονότα.
<P>
Στο χθεσινό ECOFIN, η ανησυχία των υπουργών οικονομικών ήταν έκδηλη. Αναγνωρίσαμε την ανάγκη παρέμβασης των κυβερνήσεων, με σκοπό την τόνωση των χρηματαγορών, είτε μέσω έγχυσης κεφαλαίου, είτε μέσω εγγυήσεων ή άλλων μέσων. Δεν υπάρχει εγγυημένη μέθοδος διευθέτησης. Απαιτούνται ισχυρές, γρήγορες αντιδράσεις.
<P>
Από πλευράς της, η Επιτροπή καταδεικνύει την ικανότητά της για γρήγορη ανταπόκριση. Την επόμενη εβδομάδα, θα καταθέσω στο σώμα των Επιτρόπων τροπολογίες στο σύστημα εγγύησης των καταθέσεων, οι οποίες θα αυξήσουν το ελάχιστο επίπεδο προστασίας, απαιτώντας, επίσης, από τα κράτη μέλη να εφαρμόσουν διαδικασίες ταχείας εξόφλησης.
<P>
Στο χθεσινό ECOFIN, συμφωνήθηκε ότι τα κράτη μέλη θα αύξαναν το τρέχον επίπεδο σε 50.000 ευρώ τουλάχιστον, με πολλά να το υπερβαίνουν αυτό και να φθάνουν τα 100.000 ευρώ. Αυτό αντανακλά, έως ένα βαθμό, τις διαφορές στις μέσες αποταμιεύσεις των κρατών μελών.
<P>
Επιπλέον, εφαρμόζουμε επειγόντως αλλαγές στους λογιστικούς μας κανόνες, για να διασφαλίσουμε ότι οι τράπεζες στην ΕΕ μπορούν να επωφεληθούν από την ίδια ευελιξία που προσφέρεται σε τράπεζες των "νωμένων Πολιτειών, δηλαδή από την επιλογή μεμονωμένων τραπεζών, εάν αυτές το επιθυμούν, να μετακινήσουν περιουσιακά στοιχεία από το χαρτοφυλάκιο συναλλαγών στο βιβλίο τραπεζικών εργασιών τους. Πρόκειται για μέτρο επιτροπολογίας, με το οποίο ελπίζω ότι θα συμφωνήσει το Κοινοβούλιο ως επείγον θέμα. Εντωμεταξύ, θα ήλπιζα ότι οι εθνικοί επόπτες θα εφάρμοζαν ήδη αυτές τις νέες διατάξεις, έτσι ώστε οι τράπεζες που το επιθυμούν να μπορούσαν να επωφεληθούν από αυτήν τη νέα δυνατότητα για τα αποτελέσματα του τρίτου τριμήνου τους. Επιπρόσθετα, υπάρχει η αποδοχή εκ μέρους του Συμβουλίου Διεθνών Λογιστικών Προτύπων (IASB) της διευκρίνισης της Επιτροπής Κεφαλαιαγοράς των "ΠΑ σχετικά με τη χρήση της λογιστικής αποτίμησης στην εύλογη αξία, όταν δεν υπάρχουν πληροφορίες αγοράς με έντονο ρυθμό χρηματιστηριακών συναλλαγών. Αυτό είναι επίσης πολύ ουσιώδες για τις τράπεζες και θα πρέπει να χρησιμοποιείται για την έκθεση τρίτου τριμήνου.
<P>
Φυσικά, εξακολουθούμε να εργαζόμαστε για την ταχεία υλοποίηση του οδικού χάρτη του Ecofin, προκειμένου να ενισχύσουμε την ικανότητα της Ευρωπαϊκής Ένωσης να αποφεύγει και να διαχειρίζεται μελλοντικές οικονομικές κρίσεις. Γενικώς, αυτές οι πρωτοβουλίες βρίσκονται σε στάδιο υλοποίησης.
<P>
Σε περιόδους κρίσης, οι πολιτικοί πρέπει να φανεί ότι δρουν, προκειμένου να καθησυχάσουν τους πολίτες. Τα πράγματα δεν διαφέρουν καθόλου εδώ στις Βρυξέλλες, με την εξαίρεση ότι το δικό μας περιθώριο ελιγμών είναι πιο περιορισμένο. Δεν έχουμε πρόσβαση στους οικονομικούς πόρους που απαιτούνται για την καταπολέμηση αυτής της κρίσης. Οι κεντρικές τράπεζες και οι υπουργοί οικονομικών είναι εκείνοι που τους ελέγχουν. Αυτό που πρέπει να κάνουμε είναι να προσπαθήσουμε να μεγιστοποιήσουμε μια κοινή προσέγγιση εκ μέρους των κρατών μελών. Αναμφίβολα, τα κράτη μέλη συνεργαζόμενα βρίσκονται σε πολύ ισχυρότερη θέση να αντιμετωπίσουν την καθοδική δίνη στην οποία βρισκόμαστε επί του παρόντος. Πρέπει να εξακολουθήσουμε να βοηθούμε τα κράτη μέλη, για να εργαστούν προς την κατεύθυνση κοινών στόχων και προσεγγίσεων. Όπου διαθέτουμε τα μέσα, θα εξακολουθήσουμε να προχωρούμε γρήγορα με οποιοδήποτε απαραίτητο μέτρο.
<P>
Τώρα, σχετικά με την έκθεσή σας για την "παρακολούθηση της διαδικασίας Lamfalussy και τη μελλοντική δομή της εποπτείας", θα ήθελα να συγχαρώ την Επιτροπή Οικονομικών και Νομισματικών Υποθέσεων - ιδίως την κ. van den Burg και τον κ. Dăianu - για το άριστο έργο τους στην εκπόνηση μιας τόσο ευρείας έκθεσης, που αποτελεί τροφή για σκέψη. Τονίζει πολλές από τις προκλήσεις που αντιμετωπίζουμε τώρα στο πλαίσιο της τρέχουσας οικονομικής κρίσης. Στην τρέχουσα περίσταση, υπάρχει ζωτική ανάγκη για καινοτόμους και καλά μελετημένες προτάσεις για ρυθμιστική και εποπτική μεταρρύθμιση.
<P>
Στην έκθεσή σας συμπεριλαμβάνετε μια αρκετά απαιτητική λίστα συστάσεων σχετικά με τα σημεία όπου θα χρειαστεί νομοθετική δράση. Είναι ενθαρρυντική η διαπίστωση ότι πολλά από τα ζητήματα που τονίζετε συνιστούν προτεραιότητα και για την Επιτροπή. Σε πολλές περιπτώσεις, είτε πραγματοποιείται συνεχώς έργο, είτε προγραμματίζεται με βάση πρωτοβουλίες που αντιστοιχούν στις συστάσεις.
<P>
Επιτρέψτε μου εδώ να αναφέρω ορισμένες από τις σημαντικότερες διαρκείς πρωτοβουλίες μας, όπως η πρόταση Φερεγγυότητα II, οι προτάσεις για αναθεωρήσεις της Οδηγίας περί Κεφαλαιακών Απαιτήσεων, η οποία υιοθετήθηκε από το σώμα των Επιτρόπων την προηγούμενη εβδομάδα, καθώς και η νομοθετική πρόταση για τους οργανισμούς αξιολόγησης της πιστοληπτικής ικανότητας, που αναμένεται σύντομα.
<P>
Αυτό αντανακλά πολλές εκ των συστάσεων που κατατίθενται στην έκθεσή σας.
<P>
" πρόταση για τροπολογίες της Οδηγίας περί Κεφαλαιακών Απαιτήσεων καλύπτει κρίσιμους τομείς και θα ενισχύσει ουσιαστικά το ρυθμιστικό πλαίσιο για τις τράπεζες τις ΕΕ και το οικονομικό σύστημα. Σε αυτό το θέμα, ευελπιστώ να έχω την πλήρη υποστήριξή σας. Είναι ζωτικής σημασίας η επίτευξη συμφωνίας μέχρι τον προσεχή Απρίλιο.
<P>
Σύντομα, θα προβούμε επίσης σε μια πρόταση για τους οργανισμούς αξιολόγησης της πιστοληπτικής ικανότητας. " πρόταση θα έχει στόχο τη θέσπιση μιας νομικά δεσμευτικής εξουσιοδότησης και ενός ισχυρού καθεστώτος εξωτερικής εποπτείας, με το οποίο οι Ευρωπαίοι ρυθμιστές θα πρέπει να εποπτεύουν τις πολιτικές και τις διαδικασίες που ακολουθούνται από τους οργανισμούς αξιολόγησης της πιστοληπτικής ικανότητας. " Ευρωπαϊκή Επιτροπή Ρυθμιστικών Αρχών των Αγορών Κινητών Αξιών (CESR) θα διαδραματίσει σημαντικό συντονιστικό ρόλο.
<P>
Όσον αφορά το εποπτικό πλαίσιο της ΕΕ, καταρτίζουμε μια αναθεώρηση των αποφάσεων της Επιτροπής, που εδραιώνει τις τρεις επιτροπές εποπτών. Μέχρι το τέλος του έτους, σε αυτές τις επιτροπές θα έχουν ανατεθεί συγκεκριμένα, πρακτικά καθήκοντα, όπως: (i) μεσολάβηση, (ii) εκπόνηση συστάσεων και κατευθυντήριων οδηγιών και (iii) ένας σαφής ρόλος ενίσχυσης της ανάλυσης και της δυνατότητας ανταπόκρισης σε κινδύνους που απειλούν τη σταθερότητα του οικονομικού συστήματος της ΕΕ.
<P>
Τώρα, πρέπει να αναλογιστούμε το μακροπρόθεσμο όραμα της ευρωπαϊκής εποπτείας. Τα τρέχοντα συμβάντα καταδεικνύουν τους περιορισμούς της σήμερα. " Ευρωπαϊκή Κεντρική Τράπεζα διαχειρίστηκε την κρίση με υποδειγματικό τρόπο. Τώρα πρέπει να εξετάσουμε με σοβαρότητα τη δομή των εποπτικών διευθετήσεων για τα διασυνοριακά χρηματοπιστωτικά ιδρύματα. Όπως ανακοίνωσε νωρίτερα ο Πρόεδρος Barroso, θέλουμε να δημιουργήσουμε μια ομάδα υψηλού επιπέδου, η οποία θα επεξεργαστεί τις διάφορες επιλογές και θα κάνει συστάσεις για την προσεχή πορεία μας.
<P>
Αυτή η ενέργεια υιοθετεί την πρόταση στην έκθεσή σας για μια ομάδα υψηλού επιπέδου, η οποία θα επιληφθεί των ευρωπαϊκών εποπτικών διευθετήσεων.
<P>
Είμαι στο χώρο αρκετό καιρό, ώστε να γνωρίζω ότι δεν θα είναι εύκολη η επίτευξη συμφωνίας για μεταρρυθμίσεις στις εποπτικές διευθετήσεις.
<P>
Εάν όμως δεν διδαχτούμε από την τρέχουσα κρίση, τα αποτελέσματα μπορεί να είναι ζημιογόνα για την Ευρωπαϊκή Ένωση. Αυτή η σκέψη δεν πρέπει να μας "τυφλώνει" σχετικά με την αναγκαιότητα να κάνουμε τα πραγματικά βήματα για την ενίσχυση της εποπτείας, τα οποία έχουμε καταθέσει στην πρόταση Φερεγγυότητα II και στην Οδηγία περί Κεφαλαιακών Απαιτήσεων. Τα σώματα εποπτών είναι ουσιώδη.
<P>
Το επόμενο χρονικό διάστημα θα είναι κατάφορτο. Πρέπει να αναλάβουμε όλοι την ευθύνη που μας αναλογεί. Τώρα, είναι η κατάλληλη στιγμή να δείξουμε ότι, συνεργαζόμενοι, μπορούμε να αντιμετωπίσουμε τις προκλήσεις. Από αυτή την άποψη, προσβλέπω στην ισχυρή υποστήριξη του Κοινοβουλίου.
<SPEAKER ID="089" NAME="Piia-Noora Kauppi">
εξ ονόματος της Ομάδας PPE-DE. - Κύριε Πρόεδρε, νομίζω ότι ήταν η κ. Tumpel-Gugerell που δήλωσε στα μέσα Σεπτεμβρίου στη Νίκαια ότι το μεγαλύτερο σφάλμα μας ήταν ότι δεν συμπεριλάβαμε τη οικονομική εποπτική αρχιτεκτονική στη Συνθήκη του Μάαστριχτ. Θα έπρεπε να είχαμε επιληφθεί αυτού του ζητήματος ήδη, μαζί με τις αποφάσεις της τελικής φάσης της ΟΝΕ.
<P>
Συμφωνώ πλήρως με αυτή την άποψη και, αναμφίβολα, η κ. Tumpel-Gugerell δεν είναι η μόνη που το έχει πει αυτό. Ποιος φέρει, ωστόσο, την ευθύνη για την έλλειψη προόδου στο ζήτημα της εποπτικής αρχιτεκτονικής; Δεν νομίζω ότι πρέπει να κατηγορήσουμε τους "μαχητές" της Κοινότητας - και με τον όρο "μαχητές" της Κοινότητας, εννοώ την Ευρωπαϊκή Επιτροπή, η οποία έχει παραγάγει έργο, καθώς και το Κοινοβούλιο: όπως δήλωσε η κ. van den Burg, αντιμετωπίζουμε αυτό το ζήτημα από τις αρχές του 2000 και έχουμε υποβάλει αρκετές προτάσεις στο Συμβούλιο, αλλά το Συμβούλιο φαίνεται τελείως απρόθυμο να προχωρήσει.
<P>
Εξακολουθώ να απορώ πώς ήταν δυνατό να εδραιωθεί το καθεστώς Lamfalussy. Πιθανόν να διαδραμάτισε σημαντικό ρόλο η συμφωνία μεταξύ "Β και Γερμανίας για την παραχώρηση της θέσης CESR στο Παρίσι, αλλά νομίζω ότι το Συμβούλιο ήταν εντελώς απρόθυμο να προχωρήσει όσον αφορά αυτό το ζήτημα. Συνεπώς, τώρα είναι η κατάλληλη στιγμή. Μπορεί να είναι πολύ περιορισμένος ο χρόνος και να είναι ήδη πολύ αργά, αλλά τουλάχιστον τώρα παρατηρούνται ορισμένες εξελίξεις στο Συμβούλιο.
<P>
Το Κοινοβούλιο έχει υποβάλει αρκετές σημαντικότατες προτάσεις. Με σειρά προτεραιότητας, οι εξής τρεις είναι οι πλέον σημαντικές:
<P>
Πρώτον, τα υποχρεωτικά σώματα για όλα τα διασυνοριακά χρηματοπιστωτικά ιδρύματα, με νομικά δεσμευτικούς κανόνες για τη λειτουργία τους, τον τρόπο ανταλλαγής πληροφοριών και το είδος των διαδικασιών λήψης αποφάσεων που χρησιμοποιούν.
<P>
Δεύτερον, βελτιωμένο νομικό καθεστώς για τις Επιτροπές Επιπέδου 3 και βελτίωση των μεθόδων τους. Ενδεχομένως σε σχέση αυτό το ζήτημα, η Επιτροπή θα μπορούσε να αφήσει λίγο μεγαλύτερο περιθώριο ελιγμών για τις Επιτροπές Επιπέδου 3, ώστε να μην έχουν μόνο συμβουλευτικό χαρακτήρα αλλά να λειτουργούν και ως φορείς λήψης αποφάσεων στο μέλλον.
<P>
Και τρίτον, ενίσχυση του ρόλου της ΕΚΤ στην οικονομική σταθερότητα. " ΕΚΤ θα πρέπει να λαμβάνει περισσότερες πληροφορίες. Θα πρέπει να συνδεθεί με την CESR και την Επιτροπή Ευρωπαϊκών Εποπτικών Αρχών Ασφαλίσεων και Επαγγελματικών Συντάξεων (CEIOPS) και θα πρέπει να εντείνουν τη συνεργασία τους.
<P>
Τέλος, θέλω να δηλώσω κάτι σχετικά με τον διατλαντικό διάλογο. " παρούσα περίοδος δεν είναι η κατάλληλη για την αναστολή των διατλαντικών χρηματοοικονομικών υπηρεσιών. Γνωρίζω ότι δεν είναι σφάλμα της Επιτροπής και ότι εξαρτάται κυρίως από τις ενέργειες των "ΠΑ, αλλά νομίζω ότι όσο περισσότερο μπορέσετε να συνεχίσετε το διάλογο, τόσο το καλύτερο θα είναι. Ζήτημα ύψιστης σημασίας για το μέλλον...
<P>
(Ο Πρόεδρος διακόπτει την ομιλήτρια.)
<SPEAKER ID="090" NAME="Antolín Sánchez Presedo" LANGUAGE="ES">
Κύριε Πρόεδρε, δεν μπορούμε να εθελοτυφλούμε σε αυτό. " τρέχουσα κρίση αποκάλυψε μια έλλειψη εποπτείας και οικονομικής διακυβέρνησης στις χρηματαγορές.
<P>
Οι πολίτες είναι πολύ σαφείς ότι η αναγνώριση των κινδύνων και η αποτροπή τους είναι πολύ καλύτερη από τη διόρθωσή τους, όταν αυτοί θα έχουν οδηγήσει σε ανισορροπίες και θα έχουν προκαλέσει ζημιά στις χρηματαγορές και στην πραγματική οικονομία. Ο καιρός κατά τον οποίο ένα μεγάλο μέρος αυτών των χρηματαγορών λειτουργούσε με αδιαφανή, ανεξέλεγκτο τρόπο, εγκαταλελειμμένο στα ανεύθυνα παιχνίδια απερίσκεπτων ή ασυνείδητων παραγόντων, πρέπει να λάβει τέλος.
<P>
" ελεύθερη κυκλοφορία των κεφαλαίων, η Οικονομική και Νομισματική Ένωση, η αυξανόμενη πολυπλοκότητα του τομέα των χρηματοοικονομικών υπηρεσιών και η παγκοσμιοποίηση απαιτούν να υπερβούμε ένα εθνικό εποπτικό πλαίσιο. Πρέπει να κινηθούμε προς την κατεύθυνση της ευρωπαϊκής εποπτείας. " Ευρωπαϊκή Ένωση δεν μπορεί να είναι απούσα και να αποκλειστεί από νέες έννοιες, όπως η μακροεποπτεία, οι συστημικοί κίνδυνοι, η διεθνής οικονομική σταθερότητα, καθώς και η ανάγκη συμμετοχής στην παγκόσμια οικονομική διακυβέρνηση.
<P>
Επομένως, πρέπει να κινηθούμε προς την κατεύθυνση της ευρωπαϊκής εποπτείας και μάλιστα με αποφασιστικό τρόπο. Αν δεν το κάνουμε, θα είναι σοβαρό στρατηγικό σφάλμα σε μια εποχή μεταβολών της παγκόσμιας εξουσίας. Θα χρειαστεί να υπερνικήσουμε την αδράνεια, προκειμένου να άρουμε το αδιέξοδο της Φερεγγυότητας II και, συνεπώς, θα πρέπει να διορθώσουμε και να αποδεχτούμε μια ολοκληρωμένη ευρωπαϊκή προσέγγιση.
<P>
Για να διασφαλιστεί η συνέπεια και η αμεροληψία στην επίλυση των διαφορών μεταξύ αρχών ή μεταξύ των διαφόρων οικονομικών τομέων, πρέπει να εγκαταλείψουμε τη μονομέρεια και να σημειώσουμε πρόοδο στην κατεύθυνση ενός πραγματικά λειτουργικού ευρωπαϊκού συστήματος. Οι διαφορές μεταξύ δύο αρχών δεν μπορούν να επιλυθούν μέσω μιας απόφασης που λαμβάνεται μόνο από μία εξ αυτών. Δεν είναι δυνατόν να είναι ταυτόχρονα ο κριτής και το ενδιαφερόμενο μέρος.
<P>
Επομένως, υποστηρίζω ένθερμα την έκθεση van den Burg και Dǎianu. Είμαι ευγνώμων για το γεγονός ότι οι τροπολογίες μου λήφθηκαν υπόψη και ενέπνευσαν ορισμένους από τους συμβιβασμούς και ελπίζω ότι οι πλέον φιλόδοξες προτάσεις τους θα θριαμβεύσουν. Αυτό θα είναι θετικό για τους πολίτες μας και ουσιώδες για τις χρηματαγορές.
<SPEAKER ID="091" NAME="Wolf Klinz" LANGUAGE="DE">
Κύριε Πρόεδρε, Επίτροπε, κυρίες και κύριοι, στην αρχή αυτής της δεκαετίας, ο βαρόνος Lamfalussy παρουσίασε μια έκθεση όπου πρότεινε τρόπους με τους οποίους οι εποπτικές αρχές της Ευρώπης θα μπορούσαν να λειτουργούν καλύτερα και εντατικότερα. Τότε, το Συμβούλιο χαιρέτισε αυτές τις υποδείξεις, αλλά δεν έκανε τίποτα σχετικά με αυτές. Εάν η οικονομική κρίση που βιώνουμε επί του παρόντος έχει μια θετική πτυχή, τότε πιθανόν να είναι ότι το θέμα της βελτίωσης της εποπτείας έγινε προτεραιότητα στην ημερήσια διάταξη.
<P>
Ωστόσο, προκαλεί έκπληξη το γεγονός ότι χρειάζεται μια έκθεση από την Επιτροπή Οικονομικών και Νομισματικών Υποθέσεων, σύμφωνα με τον κανονισμό 39, προκειμένου η Επιτροπή να αρχίσει να επιλαμβάνεται αυτού του ζητήματος με σοβαρότητα. Αναμφίβολα, μπορούμε να αντιμετωπίσουμε με επιτυχία τις προκλήσεις μιας ολοκληρωμένης και αναπτυσσόμενης χρηματαγοράς, μόνο εάν η εποπτεία αναπτύξει αυξανόμενη σύγκλιση και γίνει όλο και πιο ολοκληρωμένη. Εντωμεταξύ, οι 58 από τους 100 χρηματοοικονομικούς ομίλους είναι τώρα ενεργοί σε διασυνοριακό επίπεδο. Αυτό και μόνο το στατιστικό στοιχείο είναι ενδεικτικό των πραγμάτων που πρέπει να γίνουν!
<P>
" έκθεση των δύο εισηγητών υποδεικνύει τη σωστή κατεύθυνση. " κ. Kauppi έκανε νύξη σε αυτό: η ευρεία εδραίωση σωμάτων για την εποπτεία των διασυνοριακών χρηματοοικονομικών ομίλων, η ενίσχυση των επιτροπών Επιπέδου 3. Αυτό είναι θετικό, αλλά δεν πρέπει επίσης να λησμονείται ότι τα μικρά κράτη μέλη συχνά εκπροσωπούνται σε αυτά τα σώματα μόνο ως επόπτες της χώρας υποδοχής και, συνεπώς, είναι σημαντικό να λαμβάνονται υπόψη τα συμφέροντά τους.
<P>
Βραχυπρόθεσμα και μεσοπρόθεσμα, μάλλον δεν υπάρχουν άλλοι τρόποι βελτίωσης της κατάστασης. Μεσομακροπρόθεσμα, αυτό δεν θα επαρκέσει. Πρέπει να διαθέτουμε ένα σύστημα που να αποκαλείται δικαίως ευρωπαϊκή εποπτική αρχή και το σύστημα αυτό θα πρέπει να ευθυγραμμίζεται με εκείνο των ευρωπαϊκών κεντρικών τραπεζών.
<SPEAKER ID="093" NAME="Pierre Jonckheer">
εξ ονόματος των Verts/ALE. - (FR) Κυρία Πρόεδρε, Επίτροπε, ανέφερα νωρίτερα εξ ονόματος της ομάδας μου ότι υποστηρίξαμε τα συμπεράσματα του Συμβουλίου του Ecofin. Παρατηρώ ότι τα χρηματιστήρια βυθίστηκαν ξανά σήμερα και οι αγορές ολόκληρης της Ευρώπης βρίσκονται σε ελεύθερη πτώση. Αυτά τα μέτρα, επομένως, είναι ανεπαρκή.
<P>
Σχετικά με το ζήτημα της ευθύνης, συμφωνώ με την κ. Kauppi ως προς το γεγονός ότι υπήρξε μεγάλη αντίσταση στο Συμβούλιο, είναι όμως σαφές ότι η Επιτροπή - και ιδίως εσείς - ποτέ δεν υποστήριξε, για να το θέσω ήπια, τη θέσπιση περισσότερων ρυθμίσεων σε ευρωπαϊκό επίπεδο. Ολόκληρη η στάση σας διεπόταν από αυτή την ιδέα της αυτορρύθμισης της βιομηχανίας. Αυτός είναι ο λόγος για τον οποίο καθυστερούμε πολύ όσον αφορά την ευρωπαϊκή νομοθεσία επί των θεμάτων που σήμερα τίθενται υπό συζήτηση.
<P>
Όσον αφορά την έκθεση που θα τεθεί σε ψηφοφορία αύριο, η ομάδα μου θα υποστηρίξει όλες τις τροπολογίες που κατατέθηκαν και ειδικά εκείνες που προέρχονται από την εισηγήτρια κ. van den Burg. Κατά την άποψή μας, αυτές οι τροποποιήσεις προσπαθούν επίσης να διασφαλίσουν ότι θα υπάρχουν περισσότερες δεσμευτικές διατάξεις σχετικά με την τιτλοποίηση και τους μηχανισμούς που εμποδίζουν την κερδοσκοπία. Αυτό συνεπάγεται ότι οι Επιτροπές της διαδικασίας Lamfalussy Επιπέδου 3 είναι σχεδόν ένας πρόδρομος αυτής της ευρωπαϊκής εποπτείας, της ευρωπαϊκής εποπτείας που επιθυμούμε.
<P>
Προς αυτή την κατεύθυνση θα θέλαμε να κινηθούμε και πιστεύω ότι η Επιτροπή, που έχει το μονοπώλιο στη νομοθετική πρωτοβουλία, απέτυχε να εκπληρώσει το καθήκον της κατά τη διάρκεια αυτού του νομοθετικού σώματος. Από αυτή την άποψη, ο εντυπωσιασμός του ακροατηρίου είναι πολύ καλός, αλλά έχετε πολύ λίγο χρόνο στη διάθεσή σας για να δράσετε.
<SPEAKER ID="094" NAME="John Purvis" AFFILIATION="PPE-DE">
Κυρία Πρόεδρε, εκτιμώ την προθυμία των συνεισηγητών να εργαστούν προς την κατεύθυνση της επίτευξης συναίνεσης για αυτή την έκθεση. Κατά τη γνώμη μου, εξακολουθεί να απέχει από το τέλειο - ενδεχομένως θα χαρούν να το ακούσουν αυτό! - ωστόσο, είναι πολύ πιο κατάλληλη σε σύγκριση με την προηγούμενη μορφή της και αισθάνομαι ότι είναι δικαιολογημένη η υποστήριξή μας.
<P>
Θα θίξω δύο σημεία ειδικότερα. " τιτλοποίηση αντιμετωπίζεται ως ένας από τους δαίμονες της τρέχουσας οικονομικής κρίσης και τώρα φαίνεται να θεωρείται αναγκαία λύση να απαιτούμε από τους εντολείς να παρακρατούν ποσοστό των προϊόντων τους. " Επιτροπή προτείνει 5% στην αναθεώρησή της για την κεφαλαιακή επάρκεια. Πρέπει να έχουμε τουλάχιστον μια αξιολόγηση του αντικτύπου αυτής της ιδέας. Τολμώ να υποθέσω ότι το μοναδικό αποτέλεσμα θα είναι η παρακώλυση των χρηματαγορών, ενώ οι επενδυτές ενδέχεται ακόμα και να μπουν στον πειρασμό να παραλείψουν την πλήρη δέουσα επιμέλεια εξαιτίας αυτού. Αυτό που πραγματικά έχει σημασία είναι η δυνατότητα ανίχνευσης των εντολέων μέσω ενδιάμεσων επανασυσκευασιών και η απαίτηση από αυτούς να λογοδοτήσουν για όποια παρερμηνεία, αμέλεια ή ανικανότητα.
<P>
Και το δεύτερο θέμα είναι ο τρόπος διευθέτησης διαφωνιών ή διενέξεων στα σώματα των εποπτών. Οι εισηγητές πρότειναν μια μάλλον περίπλοκη και επίσημη διαδικασία προσφυγής με προέδρους και αντιπροέδρους, καθώς και μια νέα γραφειοκρατία. Τέτοιες περιπτώσεις πρέπει οπωσδήποτε να επιλύονται γρήγορα και, ως εκ τούτου, προτείναμε ότι τα μέρη οποιασδήποτε διαφωνίας η οποία δεν μπορεί να επιλυθεί ειρηνικά θα πρέπει να συμφωνούν αμοιβαία σε ένα μεσολαβητή του οποίου η απόφαση, τουλάχιστον κατά την άποψή μας, θα πρέπει να είναι τελική.
<P>
Τέλος, Επίτροπε, εκτιμώ την εισαγωγή που κάνατε στην ομιλία σας για την παρούσα κρίση και λυπάμαι που απουσιάζατε κατά τη διάρκεια της προηγούμενης συζήτησης με τον κ. Almunia και τον κ. Jouyet, όταν όλα αυτά τα θέματα παρουσιάστηκαν από τα μέλη αυτού του Κοινοβουλίου, συμπεριλαμβανομένου του εαυτού μου. Ίσως θα μπορούσατε να διαβάσετε αυτές τις ομιλίες εκτενώς και να μας δώσετε μια απάντηση για τις απόψεις μας.
<SPEAKER ID="095" NAME="Sharon Bowles" AFFILIATION="ALDE">
Κυρία Πρόεδρε, αυτή η έκθεση είναι φιλόδοξη, αλλά και ρεαλιστική. Αναλύει τις αιτίες της οικονομικής κρίσης και προτείνει μελλοντικές αλλαγές. Πολλές από αυτές τις αλλαγές, όπως είπαν και άλλοι, θα είχαν προταθεί χωρίς την παρούσα κατάσταση, επειδή υπήρχε ήδη η άποψη ότι η διαδικασία Lamfalussy δεν είχε προοδεύσει τόσο όσο θα μπορούσε ή όσο θα έπρεπε.
<P>
Επομένως, αυτό αφορά την επόμενη γενιά εποπτείας και όχι αποκατάσταση της τρέχουσας κρίσης - παρότι νομίζουμε ότι θα συμβάλει στην αποτροπή παρόμοιων περιστατικών και ότι τώρα θα πρέπει να υπάρχει μεγαλύτερη προθυμία σε επίπεδο κρατών μελών για επίσημες ολοκληρωμένες δομές λήψης αποφάσεων.
<P>
Ωστόσο, επαναλαμβάνω ότι έχει σημασία η ρύθμιση να είναι ευφυής. " λύση στα τρέχοντα προβλήματά μας και το πιο ήρεμο μέλλον, όταν επέλθει, δεν θα έχει τη μορφή ρυθμιστικής ανεπιθύμητης ηλεκτρονικής αλληλογραφίας με χιλιάδες πλαίσια επιλογής συμμόρφωσης, η οποία, καθώς γνωρίζουμε, τώρα πλέον, προκαλεί την προώθησή της σε ειδικά τμήματα που θα κάνουν την επιλογή, χωρίς κατάλληλη ενεργό συμμετοχή σε επίπεδο διοικητικού συμβουλίου.
<P>
Πρέπει να έχουμε σαφείς, απλούς κανόνες. Κάποιοι, ναι, με μεγαλύτερο πεδίο εφαρμογής, ωστόσο να είναι κανόνες που δεν εξαφανίζουν τη συνολική εικόνα, έτσι ώστε η ηγεσία να είναι δεόντως υπόλογη και να γνωρίζει τι συμβαίνει.
<P>
Τέλος, ως μέρος της επίλυσης της κρίσης, χρειαζόμαστε βελτιώσεις στη διαδικασία εκκαθάρισης, αλλά αυτό δεν αφορά μόνο συνθήκες κρίσης: πρέπει να εξετάσουμε επίσης το ζήτημα των διασυνοριακών εκκαθαρίσεων σε φυσιολογικές περιόδους. Εδώ πάλι, ίσως χρειαστεί να υπεισέλθουμε σε τομείς που προκαλούν δυσαρέσκεια στα κράτη μέλη, αλλά το ζήτημα πρέπει να αντιμετωπιστεί.
<SPEAKER ID="096" NAME="Margarita Starkevičiūt" AFFILIATION="ALDE">
Κυρία Πρόεδρε, πρώτον επιτρέψτε μου να διαφωνήσω με όσους ισχυρίζονται ότι δεν μπορούμε να δώσουμε μια συλλογική απάντηση ως ΕΕ στην οικονομική κρίση. Αντιδράσαμε με τολμηρές δράσεις σε εθνικό επίπεδο, όπου αυτό χρειάστηκε. Επειδή οι εθνικές χρηματαγορές μας διαφέρουν, έχουμε περιθώρια ελιγμών σε καιρούς πίεσης, λαμβάνοντας υπόψη το διαφορετικό επίπεδο και πεδίο εφαρμογής των χρηματαγορών μας στα κράτη μέλη. Στο Βίλνιους, δεν διαθέτουμε City, επομένως οι ενέργειές μας διαφέρουν.
<P>
Με τον έναν ή τον άλλον τρόπο, δεν εκπλήσσομαι για το γεγονός ότι οι προτάσεις της Επιτροπής βασίζονται στις ανάγκες των διασυνοριακών χρηματοπιστωτικών ομίλων. Υπήρξα μέλος του Ευρωπαϊκού Κοινοβουλίου επί πέντε έτη. Εκείνο που με εκπλήσσει είναι ότι η Επιτροπή δεν μπορεί να αντιληφθεί ότι το μοντέλο των διασυνοριακών ομίλων δεν μπορεί να επιβιώσει όταν η οικονομία παρουσιάζει κάμψη. Είμαστε μάρτυρες αυτής της εξέλιξης τώρα. Οι επικεφαλής των επιχειρήσεων πρέπει να επινοήσουν σχέδια για να εκσυγχρονίσουν το μοντέλο τους, προσθέτοντας ευελιξία σε επίπεδο θυγατρικών, ώστε να αντανακλάται η ποικιλία των αναγκών της πραγματικής οικονομίας της ΕΕ. Το σύστημα εποπτείας και ρύθμισης της ΕΕ πρέπει να εξασφαλίζει την ομαλή αναδιάρθρωση της χρηματοοικονομικής βιομηχανίας. " αφετηρία της μεταρρύθμισης πρέπει να είναι μια απάντηση στο ερώτημα: "Ποιο υπουργείο οικονομικών θα πληρώσει το λογαριασμό στήριξης στο τέλος;" Αυτό είναι προς το συμφέρον της σταθερότητας ολόκληρης της Ευρωπαϊκής Ένωσης.
<P>
Ωστόσο, θα ήθελα να ζητήσω από τους συναδέλφους μου να μην λησμονήσουν ένα μικρό γείτονα της Ευρωπαϊκής Ένωσης, με τον οποίο έχουμε στενή σχέση - την Ισλανδία. Τους αφήσαμε αβοήθητους.
<SPEAKER ID="097" NAME="Olle Schmidt" AFFILIATION="ALDE">
(SV) Κυρία Πρόεδρε, η Ευρώπη αισθάνεται τώρα το πλήρες πλήγμα της οικονομικής κρίσης. " απόφαση που ελήφθη χθες από τους υπουργούς οικονομικών της Ευρώπης για ένα κοινό ελάχιστο επίπεδο εγγύησης καταθέσεων είναι σημαντικό βήμα, όπως και οι επιχειρήσεις διάσωσης που αναλαμβάνονται από μεμονωμένες τράπεζες. Οι σημερινές συντονισμένες μειώσεις των επιτοκίων από αρκετές κεντρικές τράπεζες είναι απαραίτητες για την αποκατάσταση της εμπιστοσύνης στις χρηματαγορές. Αυτά τα μέτρα είναι στοχευμένα και πρέπει να επιλύσουν την κρίση εδώ και τώρα.
<P>
Εμείς, οι υπεύθυνοι για τη λήψη αποφάσεων, πρέπει επίσης να αναλάβουμε την ευθύνη λειτουργίας της αγοράς σε μακροπρόθεσμο επίπεδο. Αυτό σημαίνει ότι πρέπει να υιοθετήσουμε μια μεθοδική και σαφή προσέγγιση κατά τη θέσπιση νέας νομοθεσίας, ώστε να δημιουργεί επίσης καλές προοπτικές ανάπτυξης. " σημασία των αναλύσεων αντικτύπου δεν είναι μικρότερη εξαιτίας της οικονομικής κρίσης. Αντίθετα, οι αναλύσεις τώρα είναι ακόμα πιο ζωτικής σημασίας.
<P>
Οι προτάσεις που παρουσιάστηκαν εδώ στη διαδικασία Lamfalussy σημαίνουν καλύτερο συντονισμό της ευρωπαϊκής εποπτείας και είναι ένα σημαντικό βήμα προς μια καλύτερη ευρωπαϊκή αγορά. Θα ήθελα να ευχαριστήσω αμφότερους τους συναδέλφους, και ιδίως την κ. Ieke van den Burg, η οποία έχει επιτελέσει εκπληκτικό έργο επί σειρά ετών και επιδεικνύει αξιοθαύμαστη επιμονή. Πρόκειται για θετικές ιδιότητες στους πολιτικούς!
<P>
Οι προτάσεις βασίζονται σε ήδη υπάρχοντα συστήματα, που πρέπει επίσης να βελτιωθούν και να γίνουν πιο αποτελεσματικά χωρίς έλεγχο της οικονομίας. Δεν πρέπει να συγχέουμε την ευθύνη μας για ταχεία αντίδραση και διαχείριση της κρίσης με μια ακόμα μεγαλύτερη ευθύνη - ότι οι κανόνες μας πρέπει να λειτουργούν, όχι μόνο σε αυτή την περίοδο κρίσης, αλλά και προς όφελος της μελλοντικής ανάπτυξης της Ευρώπης.
<P>
Ο προστατευτισμός δεν είναι ποτέ η απάντηση και αυτό δεν είναι το τέλος της παγκόσμιας οικονομίας.
<SPEAKER ID="098" NAME="Avril Doyle" AFFILIATION="PPE-DE">
Κυρία Πρόεδρε, θα ήθελα να καλωσορίσω τον Επίτροπο McCreevy. Άκουσα την αντίδραση πολλών συναδέλφων για την ιρλανδική απάντηση στην κρίση τραπεζικής εμπιστοσύνης μας και στα προβλήματα ρευστότητας, καθώς και την παρακολούθηση από άλλες χώρες, στις ημέρες που ακολούθησαν, επειδή, έχοντας επικρίνει την Ιρλανδία, κατόπιν έπρεπε να μιμηθούν το παράδειγμά της. Είναι υπέρ το δέον ειρωνικό το γεγονός ότι συζητούμε σήμερα περί εποπτικής αρχιτεκτονικής των χρηματοοικονομικών υπηρεσιών στην Ευρώπη. Δεν γνωρίζω αν θα μπορούσατε να το χαρακτηρίσετε ευτυχή συγκυρία ή ανεπαρκή προσπάθεια με μεγάλη καθυστέρηση.
<P>
Θα υπήρχε τόσο μεγάλη διαφορά, εάν διαθέταμε κάποιο είδος εποπτικής αρχιτεκτονικής, ειδικά αναφορικά με τους οργανισμούς αξιολόγησης; Μου φαίνεται ότι, εάν ανατρέξετε στην αρχή, θα διαπιστώσετε ότι αυτοί είναι στην πραγματικότητα η αιτία πολλών από τα προβλήματα. Άφησαν ανεξέλεγκτη την κρίση των ενυπόθηκων στεγαστικών δανείων υψηλού κινδύνου (sub-prime), συνεχίζοντας να δίνουν ισχυρές αξιολογήσεις σε ιδρύματα που είχαν συσκευάσει και πωλήσει αυτά τα παραπλανητικά προϊόντα. Όθεν, προέκυψαν τα σημερινά μας προβλήματα.
<P>
Ας βεβαιωθούμε ότι η απάντησή μας είναι ψύχραιμη και μελετημένη, δεδομένης της κρίσης για την οποία συζητούμε.
<SPEAKER ID="099" NAME="Harald Ettl" AFFILIATION="PSE">
(DE) Κυρία Πρόεδρε, Επίτροπε, πότε, αν όχι τώρα, θα είναι απαραίτητη η βελτίωση της ευρωπαϊκής εποπτείας; Όλοι οι οιωνοί είναι σαφείς: υπάρχει ανάγκη δράσης και έχουμε κάτι να κάνουμε εδώ. Οι διατάξεις για την παρακολούθηση της σταθερότητας των χρηματαγορών είναι κρίσιμες. Χρειαζόμαστε αυστηρότερες ρυθμίσεις εποπτείας για τη μακροοικονομική πολιτική και την εποπτεία των χρηματαγορών, ιδίως από την Ευρωπαϊκή Κεντρική Τράπεζα.
<P>
Οι βασικές παράμετροι για τη λήψη αποφάσεων με ειδική πλειοψηφία στα σώματα εποπτών που ασχολούνται με ένα διασυνοριακό ίδρυμα στις ευρωπαϊκές αρχές είναι μείζονος σημασίας. Εύλογα, πρέπει να εργαστούμε κατά περίπτωση, όσον αφορά την αντιμετώπιση και την αξιολόγηση του μεγέθους των κρατών μελών. Μια μικρότερη χώρα δεν πρέπει να υποσκελιστεί από μια μεγαλύτερη χώρα. Πρέπει να υπάρχει δομή σε επίπεδο ΕΕ, με τη στήριξη της νομοθεσίας, για να αρθούν οι αποκλεισμοί και να επιλυθούν οι διενέξεις μεταξύ εθνικών και τομεακών εποπτών. Πρέπει να γίνει χρήση όλων των επιλογών διαχείρισης σε Επίπεδο 3 για τη δημιουργία καλύτερης αρχιτεκτονικής.
<SPEAKER ID="100" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, η κύρια αιτία της τρέχουσας κατάρρευσης του οικονομικού τομέα είναι η ανευθυνότητα των χρηματοπιστωτικών ιδρυμάτων, η ακατάλληλη διαχείριση κινδύνων, τα αφερέγγυα δάνεια και τα υπερβολικά χρέη που συσσωρεύθηκαν χωρίς τις κατάλληλες εγγυήσεις, γεγονός που τελικά οδήγησε σε απώλεια ρευστότητας. Ολόκληρο το εποπτικό σύστημα ήταν επίσης αναποτελεσματικό. Φαίνεται ότι οι τρέχουσες λύσεις αποτυγχάνουν να συμβαδίσουν με το ρυθμό των αλλαγών στην παγκόσμια οικονομία. Επομένως, πρέπει να τις επικαιροποιήσουμε, προκειμένου να αμβλύνουμε πιθανές επιπτώσεις μελλοντικών κρίσεων. Λαμβάνοντας υπόψη την τρέχουσα δύσκολη κατάσταση στις χρηματαγορές, πρέπει να δώσουμε απόλυτη προτεραιότητα στο νομοθετικό έργο για την εδραίωση συνεπών και αποτελεσματικών εποπτικών μέσων. Ταυτόχρονα, αναγνωρίζοντας το γεγονός της αυξανόμενης ολοκλήρωσης και των αυξανόμενων αλληλεξαρτήσεων μεταξύ μεμονωμένων χρηματαγορών, πρέπει να διασφαλίσουμε μέγιστη συμβατότητα μεταξύ του νέου ευρωπαϊκού συστήματος και του αμερικανικού, ιαπωνικού και κινεζικού συστήματος.
<SPEAKER ID="101" NAME="Charlie McCreevy">
Μέλος της Επιτροπής. - Κυρία Πρόεδρε, επιτρέψτε μου να δώσω σύντομη απάντηση σε ορισμένα σχόλια που έγιναν. Το ένα αφορά την προηγούμενη συζήτηση, στην οποία αναφέρθηκε ο κ. Purvis. Δεν προσκλήθηκα στην προηγούμενη συζήτηση. Σπάνια θα έχανα μια ευκαιρία να προσέλθω στο Ευρωπαϊκό Κοινοβούλιο για να ακούσω τους κλασσικούς οπαδούς μου από την Αριστερά να υμνούν τη συμβολή μου σε οτιδήποτε ευρωπαϊκό. Δεν θα έχανα ποτέ μια ευκαιρία να ακούσω άτομα τόσο επιφανή όσο ο κ. Schulz και η κ. Berès και πολλοί άλλοι να μιλούν για μένα με τόσο θερμούς χαρακτηρισμούς, επομένως, εάν είχα προσκληθεί, ευχαρίστως θα ήμουν εδώ.
<P>
Σχετικά με τις ευρωπαϊκές λύσεις, θα ήθελα να δώσω δύο παραδείγματα.
<P>
Ο προκάτοχός μου εκκίνησε το ζήτημα των αμοιβών. Αυτό εκδόθηκε εν είδει σύστασης, που είναι πιθανώς ένα από τα ηπιότερα μέσα που διαθέτει η ΕΕ. Επρόκειτο για τη μόνη ευκαιρία που είχε να γίνει αποδεκτό οτιδήποτε, εφόσον την αρμοδιότητα επί του θέματος φέρουν τα κράτη μέλη. Συντάξαμε μια έκθεση πριν από ενάμισι έτος περίπου, αλλά μόνο ένα κράτος μέλος υλοποίησε τις περισσότερες από τις συστάσεις. Τα υπόλοιπα, σε γενικές γραμμές, την αγνόησαν. Το κράτος μέλος που την υλοποίησε - για να αποδώσουμε τα του Καίσαρος τω Καίσαρι - ήταν η Ολλανδία. Δεν διατείνομαι ότι την εφάρμοσε κατά γράμμα, αλλά είναι το μοναδικό κράτος μέλος που ακολούθησε αυτήν τη συγκεκριμένη οδό.
<P>
Επομένως, υπήρχε ευρωπαϊκή λύση. Πολλά σχόλια γίνονται επί του παρόντος σχετικά με το καθεστώς των πριμ και τις αμοιβές των στελεχών. Προσπαθήσαμε να προτείνουμε έναν τύπο ευρωπαϊκής λύσης, η οποία κατατέθηκε από τον κ. Bolkenstein - νομίζω ότι τεχνικά εγώ την έθεσα σε εφαρμογή, αλλά προτιμώ τα εύσημα για την εκκίνησή της να αποδοθούν στον κ. Bolkenstein. Αυτή ήταν η ενέργειά μας και αυτό καταδεικνύει η έκθεσή μας.
<P>
Δεύτερον, αναφορικά με την εποπτεία - το βασικό θέμα αυτής της έκθεσης - έχω μιλήσει σε πολλές περιπτώσεις, τόσο στο Κοινοβούλιο όσο και σε άλλους χώρους, για το ζήτημα της διασυνοριακής εποπτείας των χρηματοπιστωτικών ιδρυμάτων. Έχω μιλήσει στο Ecofin και σε συνεντεύξεις τύπου. Είναι πρακτικά αδύνατο να σημειωθεί πρόοδος στο συγκεκριμένο θέμα, επειδή τα κράτη μέλη δεν επιθυμούν να έχουμε μια ευρωπαϊκή λύση σε αυτό.
<P>
Ωστόσο, θα ήθελα να επιστήσω την προσοχή των μελών του Ευρωπαϊκού Κοινοβουλίου σε ένα σημείο.
<P>
Πέρυσι, εκκίνησα την πρόταση Φερεγγυότητας ΙΙ σχετικά με την ασφάλιση και προήγαγα την ιδέα περί εποπτικών σωμάτων, εποπτείας ομίλων και στήριξης ομίλων. Τόσο στο Συμβούλιο των Υπουργών όσο και στις διαπραγματεύσεις με το Ευρωπαϊκό Κοινοβούλιο, η πρόταση μετριάστηκε σε μεγάλο βαθμό. Εάν πρόκειται να εφαρμοστεί αυτή η οδηγία στη διάρκεια της θητείας του συγκεκριμένου νομοθετικού σώματος, μεγάλο μέρος του φορτίου θα φέρει το Συμβούλιο των Υπουργών, επειδή υπάρχουν μεγάλες αποκλίσεις όχι μόνο σε αυτά τα συγκεκριμένα ζητήματα αλλά και σε άλλα.
<P>
Παρότι ασχολούμαι με την πολιτική σε όλη τη διάρκεια του ενήλικου βίου μου και έχω σταματήσει να εκπλήσσομαι από τις αντιφατικές θέσεις που ενδεχομένως υιοθετούν οι πολιτικοί - και, αναμφίβολα, αν μελετήσετε τη μακρά πολιτική μου καριέρα, ίσως να βρείτε και κάποιες τέτοιες - εξακολουθώ να θεωρώ απόλυτα ειρωνικό και εκπληκτικό το γεγονός ότι, όταν προασπιζόμαστε μια ευρωπαϊκή λύση, για παράδειγμα όσον αφορά την εποπτεία που σχετίζεται με τη Φερεγγυότητα ΙΙ, εκείνοι που συνηγορούν υπέρ των ευρωπαϊκών απαντήσεων - τόσο υπουργοί όσο και μέλη του Ευρωπαϊκού Κοινοβουλίου - συχνά είναι οι ίδιοι που επιστρέφουν και ασκούν πίεση για τις δικές τους εθνικές θέσεις, όταν έχουν ενώπιόν τους μια συγκεκριμένη νομοθετική πράξη.
<P>
Όσοι από εμάς ανατράφηκαν σύμφωνα με την καθολική θρησκεία γνωρίζουν την προσευχή του Αγίου Αυγουστίνου, η οποία, κατά το μάλλον ή ήττον, αναφέρει "Κάνε με αγνό, αλλά όχι ακόμα". Είναι κάπως παρόμοια η κατάσταση εδώ. Αυτό δεν με εκπλήσσει, επειδή είμαι πολιτικός σε όλη τη διάρκεια του ενήλικου βίου μου, συνεπώς, είμαι συνηθισμένος σε αυτό το είδος ειρωνείας, για να το θέσω όσο το δυνατόν πιο ευγενικά.
<P>
Εν πάση περιπτώσει, υπάρχουν μόνο 44 ή 45 διασυνοριακά χρηματοπιστωτικά ιδρύματα και διαθέτουμε ένα εποπτικό σύστημα πολύ απαρχαιωμένο για τέτοιες λειτουργίες.
<P>
Τέλος, επιτρέψτε μου να θίξω αυτό το σημείο όσον αφορά την τρέχουσα κρίση, στο οποίο έχω αναφερθεί εδώ και σε άλλα φόρουμ, συμπεριλαμβανομένων συνεντεύξεων τύπου. Δεν υπάρχει μία μαγική εγγυημένη μέθοδος διευθέτησης για όλα αυτά. Εάν υπήρχε, θα είχε βρεθεί προ πολλού. Αυτοί οι καιροί είναι πρωτοφανείς και έχουν δοθεί πρωτοφανείς απαντήσεις, τόσο από αυτή την πλευρά του Ατλαντικού, όσο και από τις "νωμένες Πολιτείες.
<P>
Να υπενθυμίσω απλώς στα μέλη εδώ - και είμαι βέβαιος ότι το ίδιο έπραξε και ο Πρόεδρος Barroso στην εισήγησή του - ότι εμείς στην Ευρωπαϊκή Επιτροπή καταβάλλουμε κάθε δυνατή προσπάθεια και ενθαρρύνουμε τα κράτη μέλη να δώσουν συνολική απάντηση. Ωστόσο, όπως δήλωσα στις εναρκτήριες παρατηρήσεις μου, αυτές τις ευθύνες τις φέρουν τα κράτη μέλη, οι διοικητές των κεντρικών τραπεζών των κρατών μελών και τα υπουργεία των κρατών μελών, επειδή αυτοί είναι οι εκλεγμένοι. Αυτοί είναι οι άνθρωποι που έχουν τον έλεγχο των χρημάτων των φορολογούμενων και αυτοί είναι υπεύθυνοι για να δώσουν τις απαντήσεις.
<P>
Επιχειρήσαμε - και, εν μέρει, κατορθώσαμε - να λάβουμε μια ευρωπαϊκή απάντηση σε ορισμένους από αυτούς τους συγκεκριμένους τομείς. Τέλος, να επισημάνω ότι πρέπει να έχουμε κατά νου τη δομή της Ευρώπης. Δεν είμαστε ομοσπονδία, όπως οι "νωμένες Πολιτείες. Δεν είμαστε κεντρική κυβέρνηση, όπως αυτή που υπάρχει στα 27 κράτη μέλη, και, επομένως, μπορούμε να ενεργήσουμε μόνο μέχρι το όριο των εξουσιών που μας δίνονται.
<SPEAKER ID="102" NAME="Ieke van den Burg">
εισηγήτρια. - Κυρία Πρόεδρε, υπάρχει πολύ υλικό προς συζήτηση.
<P>
Εάν μου επιτρέπετε να παραθέσω κάποια από τα λεγόμενα του Επιτρόπου, θα ήθελα να ξεκινήσω με τη δήλωσή του ότι, σε περιόδους κρίσης, οι πολιτικοί θα πρέπει να αναλαμβάνουν δράση.
<P>
Θεωρώ ότι θα έπρεπε να είχαν αναλάβει δράση πολύ νωρίτερα. Πριν να μας κατακλύσει ένα τσουνάμι, θα πρέπει να λάβουμε τα μέτρα και να δράσουμε προληπτικά, για να αποτρέψουμε κάτι τέτοιο. Επομένως, συμφωνώ με τις δηλώσεις των υπολοίπων: εάν ξεκινήσουμε να δρούμε τώρα, είναι ανεπαρκής προσπάθεια, με μεγάλη καθυστέρηση.
<P>
Το δεύτερο σημείο μου είναι αυτό το θέμα των εποπτικών βημάτων που πρέπει να εκτελεστούν. Αναφέρατε το παράδειγμα της Φερεγγυότητας II, όπου επίσης κατηγορήσατε εμάς, το Κοινοβούλιο, για την αποδυνάμωση αυτών των προτάσεων επί της εποπτείας των ομίλων. Δεν νομίζω ότι προτάθηκε η αποδυνάμωση της δομής, όπως νομίζω ότι ο συνάδελφος μου κ. Sánchez Presedo έχει αναφέρει ήδη. Αυτό που προτείνεται στην πραγματικότητα από την Επιτροπή είναι ένα σύστημα εποπτείας των ομίλων, όπου οι βασικοί επόπτες, που συνήθως είναι τα μεγάλα κράτη μέλη, έχουν τον πρώτο λόγο στη διαδικασία ενός σώματος.
<P>
Υποστηρίζω την ιδέα της δημιουργίας σωμάτων και της αναγωγής ορισμένων εξ αυτών των εποπτικών ζητημάτων σε κοινό επίπεδο, επειδή αυτοί οι διασυνοριακοί όμιλοι δρουν σε κοινό επίπεδο. Ωστόσο, το θέμα είναι ότι μπορεί να υπάρχει σύγκρουση μεταξύ των συμφερόντων αυτών των βασικών εποπτών ενός εθνικού κράτους μέλους και των εποπτών ενός κράτους μέλους υποδοχής, μεγάλο μέρος των αγορών του οποίου μπορεί να ελέγχονται από αυτό τον άλλο όμιλο.
<P>
Ως εκ τούτου, σε τέτοιες περιπτώσεις διένεξης, δεν είναι δίκαιο να ισχυριζόμαστε απλώς ότι μπορεί να υπάρχει ένα είδος εθελοντικής μεσολάβησης από τις Επιτροπές Επιπέδου 3, ακολουθούμενης απλώς από μια συμβουλή προς το βασικό επόπτη και στο τέλος ο βασικός επόπτης μπορεί είτε να συμμορφωθεί είτε να εξηγήσει ότι αποκλίνει από αυτήν τη σύσταση.
<P>
Αυτό είναι που ανησυχεί τα κράτη μέλη υποδοχής και είναι ο λόγος για τον οποίο δεν μπορείτε να εμμένετε στην αντιμετώπιση αυτού του ζητήματος αποκλειστικά από τους εθνικούς επόπτες.
<P>
Εκεί χρειάζεστε έναν ουδέτερο, αμερόληπτο, ανεξάρτητο επιδιαιτητή σε ευρωπαϊκό επίπεδο και αυτή είναι η πρόταση που ήδη κατέθεσα στην παρούσα έκθεση:
<P>
όχι μια γραφειοκρατική δομή εποπτείας, μόνο μια προσθήκη στην παρούσα δομή, απλώς προσθέτοντας στους υπόλοιπους προέδρους αυτών των τριών Επιτροπών Επιπέδου 3 έναν ανεξάρτητο πρόεδρο και έναν ανεξάρτητο αντιπρόεδρο, με σκοπό την από κοινού δράση με αυτές τις Επιτροπές Επιπέδου 3 και τη δεσμευτική αντιμετώπιση της επίλυσης των διενέξεων, που μπορεί να παραμένουν μεταξύ των εποπτών.
<P>
Αυτό νομίζω ότι θα πρέπει να είναι η εγγύηση που θα επιτρέψει στα κράτη μέλη υποδοχής, στα μικρότερα κράτη μέλη ειδικότερα, να δώσουν τη συγκατάθεσή τους σε αυτόν τον τύπο εποπτείας ομίλων και σε αυτές τις εντολές για την καθοδήγηση των εποπτών.
<P>
Συνεπώς, αυτό το επιπλέον επίπεδο, η επιπλέον προσθήκη που χρειαζόμαστε προκειμένου να επιλύσουμε το πρόβλημα, τόσο μακροπρόθεσμα όσο και βραχυπρόθεσμα, συμπεριλαμβάνεται στην Τροπολογία 7, την οποία έχω καταθέσει για την ψηφοφορία αύριο.
<P>
Ένα άλλο ζήτημα είναι ο ρόλος αυτών των εποπτικών επιτροπών σε σύγκριση με την Επιτροπή. Έχω επίσης την εντύπωση, όπως η κ. Kauppi, ότι στην Επιτροπή θα προτιμούσατε να έχετε αυτούς τους επόπτες μόνο ως συμβούλους και ο ρόλος τους να μην είναι πραγματικά ανεξάρτητος, για παράδειγμα στη διεθνή σύνδεση, σε σύνδεση με το συμβούλιο που ορίζει τα πρότυπα του Συμβουλίου Διεθνών Λογιστικών Προτύπων (IASB) ή το φόρουμ για τη χρηματοοικονομική σταθερότητα (FSF).
<P>
Μια άμεση ερώτηση προς εσάς. Πληροφορηθήκαμε ότι ο κ. Barroso ήταν πολύ περήφανος για το γεγονός ότι τώρα η Επιτροπή προσκαλείται σε αυτό το φόρουμ για τη χρηματοοικονομική σταθερότητα, αλλά ότι, παρότι λάβατε πρόσκληση την προηγούμενη εβδομάδα, δεν μεταβήκατε σε αυτήν τη διάσκεψη. Θα μπορούσατε, ίσως, να δώσετε μια άμεση απάντηση σχετικά με το εάν αυτό αληθεύει ή όχι;
<P>
Και κάτι τελευταίο, σχετικά με τη σύσταση περί των αμοιβών στελεχών, το μόνο που αναφέρατε είναι ότι πρόκειται για ήπιο νόμο και ένα κράτος μέλος τον τηρεί. Υπάρχει περιθώριο για πιο δυναμικές προτάσεις, επομένως θα σας παρακαλούσαμε να καταθέσετε τις δικές σας.
<SPEAKER ID="103" NAME="Daniel Dăianu">
εισηγητής. - Κυρία Πρόεδρε, επιτρέψτε μου να πω κάτι που, κατά τη γνώμη μου, δεν έχει τύχει της δέουσας περιγραφής. " ρύθμιση και η εποπτεία δεν αφορούν μόνο τη δομή. Αφορούν το αντικείμενο: αυτό που ρυθμίζουμε και εποπτεύουμε - και αυτή είναι η ουσία του θέματος.
<P>
Θα μπορούσε να υπάρχει ένας ανεξάρτητος εποπτικός φορέας σε όλη την ΕΕ, ο οποίος θα θέσπιζε ρυθμίσεις στην Ευρώπη, και πάλι θα είχαμε βιώσει το ξέσπασμα της κρίσης, επειδή το πρόβλημα είναι ότι το ασθενές σημείο βρίσκεται στο οικονομικό σύστημα και όχι απαραιτήτως στην ανυπαρξία ενός μοναδικού φορέα για την επιτήρηση και την εποπτεία.
<P>
Δεύτερον, πρόκειται να βιώσουμε μια σφοδρότατη ύφεση. Πρέπει να ανακεφαλαιοποιήσουμε τις τράπεζες και αυτό θα μας κοστίσει έναν πακτωλό χρημάτων. Θα ασκήσει τρομερή πίεση στους κρατικούς προϋπολογισμούς και διερωτώμαι - επειδή πρέπει να εξετάζουμε τη συνολική εικόνα - τι πρόκειται να συμβεί. Θεωρώ ότι η παρούσα κρίση καταδεικνύει ότι το μέγεθος του προϋπολογισμού της ΕΕ δεν έχει σημασία, όταν έρχεται ο καιρός για παρέμβαση και πράξεις, επομένως πρέπει να επανεξετάσουμε το ζήτημα του προϋπολογισμού της ΕΕ.
<P>
(" Πρόεδρος διακόπτει τον ομιλητή.)
<SPEAKER ID="104" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="105" NAME="Elisa Ferreira  " LANGUAGE="PT">
Ελλείψει αποτελεσματικών μηχανισμών σε ευρωπαϊκό επίπεδο, γινόμαστε μάρτυρες αλλεπάλληλων, συχνά αποσπασματικών ή ακόμα και ανταγωνιστικών, επειγουσών οικονομικών παρεμβάσεων από διάφορες χώρες.
<P>
" δράση σε ευρωπαϊκό επίπεδο είναι αντιδραστική, "εκ των υστέρων", επιδιώκοντας την πρόληψη ακόμα μεγαλύτερης ζημίας. Αποτέλεσμα είναι ότι η εμπιστοσύνη των πολιτών της ΕΕ έχει υποστεί πλήγμα.
<P>
" ρύθμιση πρέπει να μελετάται σε πιο ήρεμες εποχές. Ούτε οι πολίτες, ούτε εμείς, οι εκλεγμένοι αντιπρόσωποί τους, είμαστε σε θέση να κατανοήσουμε την απάθεια που με την οποία χαιρετίζονται πολλές συγκεκριμένες πρωτοβουλίες του Κοινοβουλίου.
<P>
Τώρα, εν μέσω της αναταραχής, δεν είναι η κατάλληλη περίοδος για συζητήσεις περί απόδοσης ευθυνών.
<P>
Ωστόσο, ένα πράγμα είναι βέβαιο: οι κανόνες του συστήματος πρέπει να αλλάξουν.
<P>
Το κείμενο που θα θέσουμε σε ψηφοφορία αύριο είναι ουσιώδες για την καλύτερη ρύθμιση και εποπτεία των χρηματαγορών της ΕΕ. Είναι μια προληπτική απόκριση από πλευράς Κοινοβουλίου και όχι μια αντίδραση στα πρόσφατα γεγονότα - τα οποία δυστυχώς λειτούργησαν προς επιβεβαίωση της καταλληλότητάς του.
<P>
Πολλοί από όσους αντιτίθεντο πολιτικά σε έναν ελάχιστο βαθμό διαφάνειας, ρύθμισης και εποπτείας των νέων χρηματοοικονομικών μέσων τώρα σιωπούν ή αλλάζουν στάση.
<P>
Ελπίζουμε ότι η Επιτροπή τελικά θα επωμιστεί τις ευθύνες της όσον αφορά την ανάληψη πρωτοβουλιών, ενισχύοντας τη σταθερότητα των ευρωπαϊκών χρηματοπιστωτικών ιδρυμάτων και συμβάλλοντας στην αποκατάσταση μέρους της αξιοπιστίας των πολιτών.
<SPEAKER ID="997" NAME="Cătălin-Ioan Nechifor  " AFFILIATION="PSE">
γραπτώς. - (RO) " οικονομική κρίση, η οποία έχει επεκταθεί σχεδόν σε ολόκληρο τον πλανήτη, θα πρέπει να αναλυθεί στο επίπεδο των θεσμικών οργάνων της Ευρωπαϊκής Ένωσης. Είναι απαράδεκτο το γεγονός ότι ο νεαρότερος εδαφικός οργανισμός στον κόσμο, η Ευρωπαϊκή Ένωση, δεν μπορεί να παρέμβει προσδιορίζοντας μια λύση αποδεκτή από όλα τα μέρη και επιμένω να δημιουργηθούν θεσμικά όργανα ταχείας δράσης, όπως ορίζεται επίσης η ειδική ομάδα υψηλού επιπέδου της ΕΚ. Επί του παρόντος, βιώνουμε ιστορικές, πρωτοφανείς στιγμές.
<P>
Βρισκόμαστε στο χείλος μιας οικονομικής κατάρρευσης που θέτει σε κίνδυνο την επίτευξη των στόχων οι οποίοι έχουν αναληφθεί από την ΕΕ, τόσο για τα 27 κράτη μέλη όσο και για τις υπόλοιπες χώρες της υφηλίου. Κάθε δευτερόλεπτο που χάνεται σε διοικητικές και γραφειοκρατικές διαδικασίες συνεπάγεται τεράστιες απώλειες για το διεθνές τραπεζικό σύστημα και τα χρηματιστήρια σε όλες τις ηπείρους, καθώς και επιδείνωση του επιπέδου διαβίωσης όλων των κατοίκων. " Ευρώπη είναι αναγκασμένη να προβάλει αντίσταση και να γίνει βασικός συντελεστής στη μάχη για την αναχαίτιση της τρέχουσας οικονομικής κρίσης.
<P>
Επί του παρόντος, πρέπει να βελτιώσουμε τη λειτουργικότητα του ευρωπαϊκού συστήματος και των θεσμικών οργάνων, χρειαζόμαστε συντονισμό και συνεργασία μεταξύ των κυβερνήσεων των κρατών μελών, της Ευρωπαϊκής Επιτροπής και του Ευρωπαϊκού Κοινοβουλίου. Διαθέτουμε την απαραίτητη ωριμότητα και εμπειρογνωμοσύνη, για να επέμβουμε στην επίλυση μιας κατάστασης επικίνδυνης για το μέλλον της Ευρωπαϊκής Ένωσης, καθώς και ολόκληρου του ανθρώπινου γένους.

<CHAPTER ID="005">
Το πρόγραμμα δραστηριοτήτων της Ουγγρικής Προεδρίας του Συμβουλίου (συζήτηση)
<SPEAKER ID="044" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με το πρόγραμμα δραστηριοτήτων της ουγγρικής Προεδρίας του Συμβουλίου.
<P>
Διαφορετική χώρα κατέχει σήμερα την εκ περιτροπής Προεδρία. " Ουγγαρία κατέχει την Προεδρία για πρώτη φορά στην ιστορία της, κάτι που αποτελεί πάντα σημαντικό γεγονός στην Ευρωπαϊκή Ένωση. Κατά τη διάρκεια της Βελγικής Προεδρίας, αναπτύξαμε νέους τρόπους συνεργασίας με την Προεδρία και το Συμβούλιο, με συναντήσεις σε διοικητικό, υπουργικό και προεδρικό επίπεδο και σε επίπεδο Επιτροπής ή, με άλλα λόγια, μεταξύ της Προεδρίας και του Προέδρου του Ευρωπαϊκού Κοινοβουλίου. Θα συνεχίσουμε τις εν λόγω μορφές συνεργασίας και κατά τη διάρκεια της ουγγρικής Προεδρίας, όπως έχω ήδη συμφωνήσει με τον πρωθυπουργό κ. Orbán. Σήμερα, θα συζητήσουμε το πρόγραμμα δραστηριοτήτων της ουγγρικής Προεδρίας. Θα ήθελα να καλωσορίσω τον πρωθυπουργό κ. Orbán στο Ευρωπαϊκό Κοινοβούλιο. Χαιρόμαστε που θα έχουμε τη δυνατότητα να συμμετάσχουμε σε μια διεξοδική συζήτηση πολλών θεμάτων που αφορούν αυτό το εξάμηνο και τη συνεργασία μας.
<SPEAKER ID="045" NAME="Viktor Orbán" LANGUAGE="HU">
Κύριε Πρόεδρε, αξιότιμοι βουλευτές, χαίρομαι που η παρουσία μας έχει προκαλέσει τόσο πολύ την προσοχή στο Ευρωπαϊκό ... (Ο Πρόεδρος λαμβάνει τον λόγο).
<SPEAKER ID="046" NAME="Πρόεδρος">
Κύριοι συνάδελφοι, κατανοούμε ότι πρόκειται για επίδειξη και περάσατε το μήνυμά σας, αλλά παρακαλώ σταματήστε το τώρα. Πρέπει να συνεχίσουμε τη συζήτησή μας.
<SPEAKER ID="047" NAME="Viktor Orbán" LANGUAGE="HU">
Κύριε Πρόεδρε, χαίρομαι που διαπιστώνω ότι οι συνεδριάσεις του Ευρωπαϊκού Κοινοβουλίου δεν είναι λιγότερο ζωντανές και πλούσιες σε παραστάσεις από του ουγγρικού κοινοβουλίου, κάτι το οποίο με κάνει να νιώθω πολύ άνετα.
<P>
Σας ευχαριστώ πολύ για την πρόσκληση. Απευθύνω τους χαιρετισμούς μου με σεβασμό προς τους βουλευτές του Κοινοβουλίου και προς τον Πρόεδρο Barroso, καθώς και τον Πρόεδρο του Ευρωπαϊκού Κοινοβουλίου, τον παλιό αγαπητό μου φίλο.
<P>
Κυρίες και κύριοι, καταρχάς θα ήθελα να δηλώσω ότι είναι τιμή για εμένα να ομιλώ σήμερα εδώ ως ασκών την Προεδρία του Συμβουλίου. Για εσάς, φυσικά, πρόκειται για εξάμηνη ρουτίνα. Κάθε έξι μήνες βλέπετε έναν πρωθυπουργό να στέκεται εδώ, παρουσιάζοντας το πρόγραμμα για την Προεδρία του. Κατά τη δική μας άποψη, την άποψη των Ούγγρων, ωστόσο, είναι κάτι πολύ σημαντικότερο από μια εξάμηνη ρουτίνα. Για εμάς, το γεγονός ότι μπορούμε να στεκόμαστε εδώ σήμερα αποτελεί πράξη ιστορικής δικαιοσύνης. Θα ήθελα να σας υπενθυμίσω ότι η Ουγγαρία προσέφερε τις περισσότερες ανθρώπινες ζωές και αίμα για την ελευθερία και τη δημοκρατία μετά τον Δεύτερο Παγκόσμιο Πόλεμο, τόσο κατά τη διάρκεια της επανάστασης του 1956 όσο και κατά την επακόλουθη τιμωρία. Εμείς καταφέραμε το πρώτο πλήγμα κατά του κομμουνιστικού καθεστώτος, πήραμε τα όπλα εναντίον της σοβιετικής αυτοκρατορίας και αποδείξαμε στον κόσμο ότι το κομμουνιστικό δόγμα δεν είναι ακίνδυνη ιδεολογία αλλά μια επικίνδυνη απειλή για τον δυτικό πολιτισμό. Εμείς αποσπάσαμε το πρώτο τούβλο από το τείχος του κομμουνισμού και, μέσα από τη ρωγμή που ανοίξαμε, το ρεύμα σάρωσε το σύνολο του κομμουνιστικού συστήματος.
<P>
Κυρίες και κύριοι, για τον λόγο αυτόν πιστεύω ότι εμείς οι Ούγγροι μπορούμε δικαίως να υποστηρίζουμε ότι έχουμε συμβάλει σημαντικά στην εκ νέου ενοποίηση της Ευρώπης. Για τους Ούγγρους συνεπώς αποτελεί ιστορική δικαίωση του πεπρωμένου τους το γεγονός ότι ο πρωθυπουργός της Ουγγαρίας μπορεί να μιλά εδώ σήμερα ως ασκών την Προεδρία του Συμβουλίου. Θα ήθελα να σας διαβεβαιώσω ότι ακολουθούμε τα βήματα των επαναστατών του 1956 και έχουμε την πρόθεση να υπηρετήσουμε τον σκοπό της ευρωπαϊκής ενότητας μέσω των ιδανικών και της πίστης τους.
<P>
Κυρίες και κύριοι, στην Κεντρική Ευρώπη, συμπεριλαμβανομένων εμάς των Ούγγρων, πάντοτε ενδιαφερόμασταν για την ενωμένη Ευρώπη, και έτσι παραμένουμε ακόμη και σήμερα. Ωστόσο, η δημιουργία και η διατήρηση της ευρωπαϊκής ενότητας χρειάζεται επίσης δύναμη. Πριν από είκοσι χρόνια, η Ευρώπη μπόρεσε να συγκεντρώσει τη δύναμη ώστε να ξεπεράσει τις διαιρέσεις και να ενοποιηθεί. Είχε συνειδητοποιήσει ότι επρόκειτο για ιστορική στιγμή που έπρεπε να εκμεταλλευτεί προκειμένου να επανενωθεί η Ευρώπη. " δύναμη αυτή επαναλαμβάνεται στο σύνθημα της ουγγρικής Προεδρίας: "Ισχυρή Ευρώπη".
<P>
Κυρίες και κύριοι, βρισκόμαστε σήμερα αντιμέτωποι με μια πρόκληση παρόμοιων αναλογιών με εκείνη πριν από είκοσι χρόνια και, κατά συνέπεια, ίσως δεν είναι υπερβολή να δηλώσω ότι η Ευρωπαϊκή Ένωση βρίσκεται αντιμέτωπη με την περίοδο των μεγαλύτερων προκλήσεων των τελευταίων είκοσι ετών. Σήμερα, πρέπει να ξεπεράσουμε τις καταιγίδες μιας παγκόσμιας κρίσης και να βρούμε τη θέση της Ευρώπης σε μια παγκόσμια οικονομία που υπόκειται σε πλήρη μετασχηματισμό και αναδιοργάνωση. Είμαι της γνώμης ότι, προκειμένου να είναι σε θέση να υψώσει το ανάστημά της, η Ευρώπη πρέπει να παραμείνει ενωμένη, ακόμη δε και σήμερα η ενότητα χρειάζεται δύναμη. Είμαι πεπεισμένος ότι όλα τα κράτη μέλη της Ευρωπαϊκής Ένωσης, συμπεριλαμβανομένης της πατρίδας μου, μπορούν να καταστούν ισχυρά και να επιτύχουν μόνο εάν η ίδια η Ευρωπαϊκή Ένωση είναι ισχυρή. Εάν είναι ισχυρή, μπορεί να ανταποκριθεί στις προκλήσεις της παγκόσμιας ανταγωνιστικότητας, καθώς και στις δημογραφικές, περιβαλλοντικές και κλιματικές προκλήσεις και τις προκλήσεις της ασφάλειας. Το μόνο ερώτημα είναι από πού μπορεί η Ευρώπη να αντλήσει τέτοια δύναμη. Το ερώτημα αυτό θα απαντηθεί εάν θέσουμε στον εαυτό μας ένα άλλο ερώτημα, και συγκεκριμένα τι αποδυναμώνει την Ευρώπη σήμερα; Τι παρεμποδίζει την ανταγωνιστικότητα ολόκληρου του πολιτισμού μας σήμερα; Προφανώς, δεν είναι ότι μας απειλούν άλλες ήπειροι, ούτε και μια ξένη ιδεολογία. Μάλλον το αντίθετο, το αληθινό μας πρόβλημα είναι πολύ πρακτικό. Είναι μια πολύ μικρή, απλή λέξη που το περιγράφει, και αυτή είναι η λέξη "χρέος". Σήμερα, η δύναμη της Ευρώπης αμαυρώνεται και διαβρώνεται από ένα μνημειώδες ποσό χρέους. Στα πλαίσια του νέου ανταγωνισμού τού μετά την κρίση κόσμου, το χρέος θα αποτελεί το μεγαλύτερο εμπόδιο και τον μεγαλύτερο κίνδυνο για τον δυτικό κόσμο, συμπεριλαμβανομένης της Ευρώπης.
<P>
Κυρίες και κύριοι, η ουγγρική Προεδρία είναι πεπεισμένη ότι υπάρχει μόνο ένας τρόπος καταπολέμησης του χρέους, και ονομάζεται εργασία. Εμείς οι Ούγγροι το γνωρίζουμε όλοι πολύ καλά αυτό, δεδομένου ότι οι παθήσεις της ουγγρικής οικονομίας προκλήθηκαν ακριβώς από το γεγονός ότι έχουμε το χαμηλότερο ποσοστό απασχόλησης σε ολόκληρη την Ευρώπη, σε όλη την Ευρωπαϊκή Ένωση. Ντρέπομαι ακόμη και να το αναφέρω δυνατά, όμως είναι μόνο 55%. Και όπου δεν υπάρχει εργασία, όπου δεν υπάρχουν θέσεις απασχόλησης, δεν υπάρχουν και χρήματα, και από αυτό απορρέουν το χρέος και τα δάνεια. Συνεπώς, κυρίες και κύριοι, η αληθινή μας διέξοδος για το μέλλον έγκειται στην παραδοσιακή ευρωπαϊκή νοοτροπία, η οποία αποδίδει αξία στην εργασία. Αυτή ακριβώς η ευρωπαϊκή νοοτροπία απόδοσης αξίας στην εργασία εξασφάλισε στον πολιτισμό μας την επιτυχία. Διαθέτουμε έναν ευρωπαϊκό κώδικα συμπεριφοράς, ένας από τους ακρογωνιαίους λίθους του οποίου, επί αιώνες, ήταν η αρχή των συνετών οικονομικών, κάτι που σημαίνει ότι δεν πρέπει να δαπανούμε περισσότερα από όσα είμαστε σε θέση να παραγάγουμε. Μια άλλη θεμελιώδης αξία της Ευρώπης είναι ότι δεν πρέπει να κληροδοτούμε τα χρέη μας στα παιδιά και στα εγγόνια μας. Είμαι πεπεισμένος ότι ο σεβασμός για την εργασία περιλαμβάνει την ιδέα και τη νοοτροπία ότι μπορούμε να αποκτήσουμε κάτι μόνο αν εργαστούμε για αυτό πρώτα. Εάν μπορούμε να εξασφαλίζουμε εκ των προτέρων όλα όσα διαφορετικά θα μπορούσαμε να αποκτήσουμε μόνο ως καρπούς εργασίας ετών, το ίδιο το νόημα της εργασίας μας τίθεται υπό αμφισβήτηση, το δε νόημα αυτό ολοένα και περισσότερο μεταβάλλεται ώστε να σημαίνει την αποπληρωμή του χρέους μας που διαρκώς συσσωρεύεται και την αλλαγή ολόκληρης της στάσης μας απέναντι στην εργασία. Αυτή είναι η κρίση που αντιμετωπίζουμε.
<P>
Κυρίες και κύριοι, όλοι συμφωνούμε ως προς τη διάγνωση του χρέους. Για εμάς, τους ευρωπαίους πολιτικούς των συζητήσεων, είναι σαν μια ασθένεια. Όλοι συμφωνούμε ως προς τη διάγνωση, υπάρχει όμως μεγάλη συζήτηση σχετικά με τη θεραπεία. " ασθένεια, ωστόσο, είναι επικίνδυνη και ο χρόνος μας βραχύς. Είμαι της γνώμης, συνεπώς, ότι δεν έχουμε πολύ χρόνο για συζήτηση, ιδίως σχετικά με το αν θα πρέπει να απορρίψουμε αυτόματα ορισμένες θεραπείες που φαίνονται ασυνήθιστες ή νέες για τον μοναδικό λόγο ότι είναι ασυνήθιστες ή νέες. Χρειαζόμαστε θάρρος και ανοιχτό μυαλό ώστε οι κυβερνήσεις και τα κοινοβούλια των επιμέρους εθνικών κρατών να μπορέσουν να ξεπεράσουν την κρίση του χρέους τους. Ωστόσο, είμαι πεπεισμένος ότι αυτό ακριβώς αναμένουν οι πολίτες της Ευρώπης από εμάς να πράξουμε. Αναμένουν θέσεις εργασίας, ανάπτυξη και ασφάλεια, και ως εκ τούτου, κυρίες και κύριοι, το επίκεντρο της ουγγρικής Προεδρίας, ακριβές αντίγραφο σημείο προς σημείο του οποίου θα βρείτε επίσης σε αυτό το μικρό βιβλίο, το επίκεντρο αυτής της ουγγρικής Προεδρίας θα είναι τα οικονομικά θέματα, στην κορυφή δε του καταλόγου προτεραιοτήτων της ουγγρικής Προεδρίας είναι ακριβώς τα ζητήματα που σχετίζονται με την οικονομική κρίση και την κρίση του χρέους.
<P>
Κυρίες και κύριοι, η ουγγρική Προεδρία πιστεύει ότι η κατεύθυνση που καθορίστηκε από το Συμβούλιο, δηλαδή η κατεύθυνση της διαχείρισης των κρίσεων, είναι ο ορθός τρόπος, θα απαιτηθούν όμως περαιτέρω προσπάθειες και είμαστε ως εκ τούτου πεπεισμένοι ότι η Συνθήκη θα πρέπει να τροποποιηθεί και να δημιουργηθεί νομική βάση ώστε ο σημερινός προσωρινός μηχανισμός διαχείρισης κρίσεων να αντικατασταθεί από μόνιμο μηχανισμό σταθερότητας από το 2013. " ουγγρική Προεδρία θα καταβάλει κάθε δυνατή προσπάθεια προς τον σκοπό αυτόν. Εξάλλου, στο επίκεντρο του σκεπτικού της ουγγρικής Προεδρίας είναι η ενίσχυση του συντονισμού της οικονομικής πολιτικής, η διευκόλυνση της οικονομικής ανάπτυξης και η προώθηση της βιώσιμης οικονομικής ανάπτυξης για τη δημιουργία θέσεων εργασίας. Αποτελεί επομένως ειδικό στόχο για την Προεδρία μας, και σε αυτό θα ήθελα επίσης να ζητήσω τη συνεργασία σας, η δημιουργία έξι νόμων που θα διευκολύνουν την επίτευξη του στόχου αυτού, δηλαδή του συντονισμού της οικονομικής πολιτικής. Ζητώ την ένθερμη συνεργασία σας στον τομέα αυτόν. " ουγγρική Προεδρία θα είναι μια φιλική προς το Κοινοβούλιο Προεδρία, σας ζητώ συνεπώς να πράξετε ό,τι μπορείτε προκειμένου να διασφαλιστεί ότι οι έξι αυτοί νόμοι θα εγκριθούν το συντομότερο δυνατό σε συνεργασία με εμάς.
<P>
" ουγγρική Προεδρία είναι πεπεισμένη ότι οι διαρθρωτικές μεταρρυθμίσεις των κρατών μελών πρέπει να εφαρμοστούν με πιο συνεπή τρόπο και να συντονίζονται σε μεγαλύτερο βαθμό από ό,τι πριν. Το Ευρωπαϊκό Εξάμηνο έχει ξεκινήσει και αυτό είναι κάτι νέο για όλους μας· όχι μόνο για εμάς τους Ούγγρους, αλλά και για εσάς επίσης, δεδομένου ότι πρόκειται για ένα εντελώς νέο πρόγραμμα της Ευρωπαϊκής Ένωσης. Το Εξάμηνο ξεκίνησε με την ετήσια έκθεση της Επιτροπής για τη μακροοικονομική ανάπτυξη, θα ήθελα δε να συγχαρώ τον κ. Barroso σχετικά με το εξαιρετικό αυτό έγγραφο, το οποίο είναι κατάλληλο ώστε να γίνει το πρώτο βήμα και το οποίο ορίζει τις κατευθύνσεις και τα θέματα που θα χρησιμεύσουν ως βάση για τις συζητήσεις που θα διεξαχθούν στις διάφορες συνθέσεις του Συμβουλίου κατά τη διάρκεια της Προεδρίας μας.
<P>
Κυρίες και κύριοι, απαιτείται φυσικά και εθνική αξιοπιστία όταν κάποιος σκοπεύει να προτείνει κοινή οικονομική πολιτική για την Ευρώπη. Θα ήθελα να σας ενημερώσω ότι υπάρχουν αυξημένες πιθανότητες η πατρίδα μου, η οποία συγκαταλεγόταν στο τείχος του αίσχους της Ευρωπαϊκής Ένωσης επί μεγάλο χρονικό διάστημα λόγω της διαδικασίας υπερβολικού ελλείμματος που είχε κινηθεί εναντίον της, έχει πλέον ρεαλιστικές πιθανότητες εξόδου από αυτήν την κατάσταση. Το 2011, το δημοσιονομικό έλλειμμα της Ουγγαρίας θα είναι χαμηλότερο του 3%, θα είμαστε δε το ένα από τα δύο κράτη μέλη της ΕΕ το εθνικό χρέος των οποίων θα μειωθεί το 2011. Αυτό θα είναι κρίσιμης σημασίας για την αξιοπιστία του προγράμματος της Προεδρίας μας.
<P>
Κυρίες και κύριοι, η ουγγρική Προεδρία θεωρεί ιδιαίτερα σημαντικό να ενισχυθεί η ενιαία αγορά. Πιστεύουμε ότι η ενίσχυση της ενιαίας αγοράς αποτελεί μία από τις πιθανές πηγές οικονομικής ανάπτυξης. Πρόθεσή μας είναι να αρθούν τα υφιστάμενα εμπόδια, να υλοποιηθεί η απορρύθμιση και να επεκταθεί η ενιαία αγορά σε νέους τομείς, όπως η ψηφιοποίηση. Υποστηρίζουμε το ευνοϊκό επιχειρηματικό περιβάλλον που πρόκειται να δημιουργηθεί για τις μικρομεσαίες επιχειρήσεις.
<P>
Μεταξύ των θεμάτων προτεραιότητας της ουγγρικής Προεδρίας είναι η ενεργειακή πολιτική και η καινοτομία, τα οποία θα συζητήσουμε στις 4 Φεβρουαρίου σε κοινή σύνοδο κορυφής. Θα ήθελα να σας ενημερώσω ότι η Ουγγαρία είναι της άποψης ότι είναι πολύ σημαντικό να αρθούν τυχόν υφιστάμενα κανονιστικά εμπόδια στον τομέα της ενεργειακής πολιτικής και να δημιουργηθούν οι συνδέσεις υποδομών που ελλείπουν ώστε να συσταθεί μια πραγματική και διαλειτουργική αγορά ενέργειας στην Ευρώπη. Εξίσου σημαντικός στόχος της ουγγρικής Προεδρίας είναι να διασφαλισθεί ότι η Ευρώπη διαθέτει διαφοροποιημένες γραμμές εφοδιασμού στον τομέα της ενέργειας. " ευρωπαϊκή ενεργειακή πολιτική βρίσκεται ενώπιον μιας επανάστασης: τα κράτη μέλη υπογράφουν τις συμφωνίες -θα υπογράψω τη συμφωνία Σλοβακίας-Ουγγαρίας με τον σλοβάκο πρωθυπουργό την επόμενη εβδομάδα- που θα επιτρέψουν τη λειτουργία του πρώτου δικτύου διανομής φυσικού αερίου Βορρά-Νότου, το οποίο θα εκτείνεται από τη Βαλτική Θάλασσα στην Αδριατική και μέσω της Ρουμανίας έως τη Μαύρη Θάλασσα, δημιουργώντας έτσι μια πλήρη γραμμή διασύνδεσης. Δεδομένου ότι τα τελευταία 40 χρόνια σκεφτόμαστε με βάση τους όρους Ανατολή και Δύση, έλειπε μια σύνδεση Βορρά-Νότου, και σε αυτό το σημείο θεωρώ ότι οι συνθήκες που θα υπογραφούν συνιστούν επανάσταση.
<P>
Κυρίες και κύριοι, η στρατηγική για τους Ρομά αποτελεί προτεραιότητα της ουγγρικής Προεδρίας διότι δεν υπάρχει νόημα να μιλούμε για την έξυπνη Ευρώπη εάν δεν έχει καρδιά. " Ευρώπη, ωστόσο, θα έχει καρδιά μόνο εάν δημιουργήσει ευκαιρίες για την κοινωνική ένταξη των λιγότερο ευνοημένων κοινωνικών ομάδων. Δεν είναι η κατάλληλη στιγμή να συζητηθεί η στρατηγική για τους Ρομά και για τον λόγο αυτόν θα ήθελα μόνο να επισημάνω, ως ο ηγέτης μιας χώρας που την αφορά το θέμα αυτό, ότι παίζουμε όλοι με τη φωτιά και ότι αν δεν καταφέρουμε να θεσπίσουμε μια στρατηγική για τους Ρομά σε ευρωπαϊκό επίπεδο, οι κοινότητες των Ρομά που έχουν ήδη εγκατασταθεί και, ως ένα βαθμό, ήδη ενταχθεί, θα επιλέξουν και πάλι τον νομαδικό τρόπο ζωής εντός της Ευρώπης και έτσι το πρόβλημα θα μεταδοθεί από τις χώρες που εμπλέκονται σήμερα και σε άλλες επίσης. Το γεγονός αυτό αιτιολογεί την υποβολή ευρωπαϊκής στρατηγικής απάντησης στο ζήτημα των Ρομά, το οποίο διαφορετικά εμπίπτει στην εθνική αρμοδιότητα, προσωπικά δε θα ήμουν πολύ υπερήφανος εάν μπορούσαμε από κοινού να καταφέρουμε να υιοθετήσουμε κοινή ευρωπαϊκή στρατηγική για τους Ρομά πριν από το τέλος της ουγγρικής Προεδρίας τον Ιούνιο.
<P>
Κυρίες και κύριοι, πρέπει επίσης να θίξω το θέμα της διεύρυνσης αν και γνωρίζω και εγώ ότι, όπως είναι κατανοητό, υπάρχει φόβος για τη διεύρυνση στην Ευρώπη. Μόλις και μετά βίας είμαστε σε θέση να ξεπερνούμε τα δικά μας εσωτερικά προβλήματα, και υπό τις συνθήκες αυτές η παρουσίαση όλο και περισσότερων νέων ιδεών περί διεύρυνσης είναι εξαιρετικά επικίνδυνη. Παρ' όλα αυτά, η ουγγρική Προεδρία θα επικροτούσε την επιστροφή της αισιόδοξης προσέγγισης για τη διεύρυνση στην Ευρώπη. Θα την επικροτούσαμε σε περίπτωση που η Ευρωπαϊκή Ένωση διαπίστωνε ότι εξακολουθούν να παραμένουν εκκρεμότητες, δεδομένου ότι δεν αποτελούν σήμερα μέρος της Ευρωπαϊκής Ένωσης όλα τα ευρωπαϊκά έθνη που θα μπορούσαν να ενταχθούν στην Ευρωπαϊκή Κοινότητα. Εξάλλου, εγώ προσωπικά θεωρώ άδικο το γεγονός ότι μια χώρα όπως η Κροατία, για παράδειγμα, η οποία έχει επιδείξει καλύτερες επιδόσεις τα τελευταία χρόνια από την Ουγγαρία, ένα κράτος μέλος της ΕΕ, εξακολουθεί να παραμένει εκτός και δεν της επιτρέπεται να ενταχθεί στον κύκλο των κρατών μελών. " ουγγρική Προεδρία θα ήθελε συνεπώς να προχωρήσουν οι ενταξιακές διαπραγματεύσεις της Κροατίας έως την υπογραφή της συνθήκης, την ολοκλήρωση της συμφωνίας.
<P>
Γνωρίζω ότι η επέκταση του χώρου Σένγκεν αποτελεί αμφιλεγόμενο ζήτημα. Οι χώρες που αφορά συγκεκριμένα είναι η Ρουμανία και η Βουλγαρία, όμως ως καλός γνώστης της περιοχής και άνθρωπος που ζει σε χώρα που συνορεύει με αυτή, γνωρίζω με βεβαιότητα ότι οι εν λόγω χώρες είναι έτοιμες, και παρότι είμαι βέβαιος ότι η ουγγρική Προεδρία πρέπει να αναμένει έντονες συζητήσεις, εγώ πάντοτε θα υποστηρίζω, εγώ προσωπικά πάντοτε θα υποστηρίζω την ένταξη της Βουλγαρίας και της Ρουμανίας στον χώρο Σένγκεν το συντομότερο δυνατόν, δηλαδή χωρίς καθυστέρηση.
<P>
Κυρίες και κύριοι, τα προγράμματα της ουγγρικής Προεδρίας περιλαμβάνουν επίσης τη στρατηγική για τον Δούναβη, καθώς και την πεποίθηση ότι η Ευρωπαϊκή Ένωση πρέπει να συνεχίσει να αναλαμβάνει ηγετικό ρόλο στον παγκόσμιο αγώνα κατά της αλλαγής του κλίματος, και για τον λόγο αυτόν θα επιθυμούσαμε τα αποτελέσματα της συνόδου κορυφής του Κανκούν του Δεκεμβρίου 2010 να εισέλθουν στη φάση της υλοποίησης, καθώς και να συνεχιστούν οι διαπραγματεύσεις ώστε να διασφαλιστεί η έγκριση νομικά δεσμευτικών αποφάσεων πριν από το τέλος του 2011.
<P>
Κυρίες και κύριοι, επειδή ο χρόνος της ομιλίας μου προσεγγίζει τα όρια της αγένειας, θα αναφέρω μόνο εν συντομία ότι τα θέματα της ουγγρικής Προεδρίας περιλαμβάνουν επίσης τη συζήτηση της οικογενειακής πολιτικής και τη δημογραφική κατάσταση, θα ήμουν δε ευτυχής εάν η Ουγγαρία κατάφερνε, χωρίς να προκαλέσει διοργανικές συζητήσεις, να συμβάλει στη διαμόρφωση σαφούς και σταθερής θέσης εκ μέρους της Ευρωπαϊκής Ένωσης σχετικά με τη θρησκευτική ελευθερία και στην ανάληψη δράσης κατά του διωγμού των χριστιανών, το οποίο αποτελεί σημαντικό θέμα για τους επόμενους έξι μήνες.
<P>
Κυρίες και κύριοι, τέλος, θα ήθελα να επισημάνω ότι γνωρίζω ότι όλοι όσοι συνεδριάζουμε ή μιλούμε σε αυτό το Σώμα, είμαστε πολιτικοί. Έχουμε τις απόψεις μας, τις αρχές μας, τους συντρόφους μας, αλλά και τα συμφέροντά μας. Μολονότι το αναγνωρίζω αυτό, σας συμβουλεύω με όλον τον σεβασμό, ανεξαρτήτως της γνώμης που μπορεί να έχετε σχετικά με την ουγγρική εσωτερική πολιτική, να μην συνδέετε την κριτική και τις ενέργειές σας που σχετίζονται με την ουγγρική εσωτερική πολιτική με τους επόμενους έξι μήνες της ουγγρικής Προεδρίας της Ευρωπαϊκής Ένωσης. Αν τα συνδέετε, θα είμαι φυσικά έτοιμος για μάχη, αν το πράξετε όμως αυτό, δεν θα είναι εις βάρος της Ουγγαρίας αλλά πάνω από όλα εις βάρος ολόκληρης της κοινότητας της Ευρωπαϊκής Ένωσης. Σας ζητώ συνεπώς, για το καλό της Ευρωπαϊκής Ένωσης και για τα δύσκολα καθήκοντα που έχουμε μπροστά μας, να γίνεται η διάκριση αυτή όποτε είναι δυνατόν. " τελευταία συζήτηση χαρακτηρίστηκε επίσης από τη λογική και τον ορθολογικό λόγο της Ουγγαρίας, όταν συμφώνησα με τον Πρόεδρο Barroso ότι δεχόμαστε ευχαρίστως διερεύνηση εκ μέρους της ΕΕ σχετικά με τον επικρινόμενο νόμο για τα μέσα ενημέρωσης, ότι θα συμμετάσχουμε στις εν εξελίξει συζητήσεις σχετικά με τις παρατηρήσεις της, και ότι εάν βρεθούν και επαληθευτούν τυχόν ελαττώματα είμαστε, βέβαια, πρόθυμοι να τροποποιήσουμε τον νόμο. Για εμάς, τα ζητήματα αυτά δεν είναι θέμα γοήτρου, ούτε και θέμα επίδειξης δυνάμεων ή ματαιοδοξίας. Ως υποσημείωση, εάν κάποιος επιθυμεί να αγωνιστεί υπέρ της ελευθεροτυπίας στην Ευρώπη, μπορεί πάντοτε να βασίζεται στην ουγγρική κυβέρνηση, η οποία έχει το δικό της μερίδιο στους αντικομουνιστικούς αγώνες.
<P>
Κυρίες και κύριοι, γνωρίζουμε ότι έξι εξαιρετικά δύσκολοι μήνες αναμένουν την Ευρώπη, είμαι όμως αισιόδοξος και πιστεύω ότι η Ευρώπη μπορεί να ανταποκριθεί ανάλογα. Μετά τον Δεύτερο Παγκόσμιο Πόλεμο, η Ευρώπη κατάφερε να οικοδομήσει τη συνεργασία μεταξύ των λαών της Ευρώπης μέσα από το μίσος και τα ερείπια. Το 1989 και 1990, κατάφερε να επανενώσει την Ευρώπη, έχω συνεπώς λόγο να θεωρώ ότι θα είναι επίσης σε θέση να ανταποκριθεί στην ανάλογη ιστορική πρόκληση που αντιμετωπίζουμε σήμερα. Αυτό σημαίνει ότι θα χρειαστούμε περισσότερα, κατά τη διάρκεια και μετά την ουγγρική Προεδρία, από μια φιλόδοξη διοίκηση. Πρέπει να κοιτάξουμε πέρα από τα αρχεία που συσσωρεύονται επάνω στα γραφεία μας, και να ατενίσουμε έναν ακόμα μακρινότερο ορίζοντα από τον ορίζοντα των θεμάτων τα οποία μπορούν να επιλυθούν μέσα σε έξι μήνες ή ένα ή δύο χρόνια. " ουγγρική Προεδρία είναι πεπεισμένη ότι μια κοινότητα μπορεί να συνδέεται μόνο με κοινούς στόχους και κοινές αξίες. Οι κοινοί στόχοι μπορούν να βασίζονται μόνο σε κοινές αξίες. " ουγγρική Προεδρία θα διεξαγάγει το καθημερινό της έργο στο πνεύμα αυτού του σπουδαίου και μεγάλης εμβέλειας ευρωπαϊκού στόχου, θα επιδείξει τον δέοντα σεβασμό σε όλους μας και θα καταδείξει τη μεγαλύτερη δυνατή ταπεινοφροσύνη σε κάθε θέμα. Σας ευχαριστώ για την προσοχή σας.
<SPEAKER ID="048" NAME="Πρόεδρος">
(EN) Κύριε πρωθυπουργέ, σας ευχαριστούμε για την ομιλία σας και την παρουσίαση του προγράμματος δραστηριοτήτων της ουγγρικής Προεδρίας του Συμβουλίου.
<SPEAKER ID="049" NAME="José Manuel Barroso" LANGUAGE="EN">
Κύριε Πρόεδρε, η έναρξη του 2011 αποτελεί ιστορική στιγμή για την Ουγγαρία, καθώς αναλαμβάνει τα ηνία του Συμβουλίου της Ευρωπαϊκής Ένωσης για πρώτη φορά, αποτελεί όμως επίσης κρίσιμη στιγμή για την Ευρωπαϊκή Ένωση στο σύνολό της. " ουγγρική Προεδρία έρχεται σε μια εποχή που απαιτεί ιδιαίτερη αίσθηση ευθύνης όσον αφορά τα καθήκοντα για τη μελλοντική πορεία της Ευρώπης.
<P>
Είναι ιδιαίτερα εύστοχο το ότι η ουγγρική Προεδρία επέλεξε ως σύνθημά της την "ισχυρή Ευρώπη". " Ευρώπη είναι όσο πιο ισχυρή και αποτελεσματική γίνεται όταν είμαστε ενωμένοι, όταν δρούμε με συντονισμένο τρόπο και με ισχυρούς θεσμούς, όταν επιδεικνύουμε κοινή βούληση να χαράξουμε πορεία μέσα στα ταραγμένα αυτά νερά και όταν αποδεικνύουμε ότι, με τη συνεργασία, είμαστε ικανοί να βρούμε λύσεις στα πλέον επείγοντα προβλήματα.
<P>
Είναι σημαντικό να το θυμόμαστε, διότι δεν έχουμε εξέλθει ακόμα από τη στενωπό. Δεν μπορεί να υπάρξει οπισθοδρόμηση, ούτε και επιστροφή στις συνήθεις πρακτικές. Πρέπει να εφαρμόσουμε τις μεταρρυθμίσεις μας χωρίς καθυστέρηση και να αναπτύξουμε τις καινοτόμες πολιτικές που απαιτούνται ώστε να καταστεί το όραμα της Ευρώπης του 2020 πραγματικότητα. Προσμένω συνεπώς να συνεργαστώ με τον πρωθυπουργό κ.Orbán και την ουγγρική Προεδρία, ώστε να εξασφαλιστεί ότι θα είναι επιτυχής. Επιτρέψτε μου να δηλώσω στον πρωθυπουργό κ. Orbán εδώ και τώρα ότι μπορεί επ' αυτού να υπολογίζει στην πλήρη στήριξη της Επιτροπής.
<P>
Ταυτόχρονα, η Επιτροπή ελπίζει ειλικρινά ότι μπορεί να υπολογίζει στη στήριξη της ουγγρικής Προεδρίας. Ιδιαίτερα σημαντική είναι η δημιουργική συνεργασία στους τομείς των χρηματοπιστωτικών υπηρεσιών, της οικονομικής διακυβέρνησης, της εφαρμογής της στρατηγικής "Ευρώπη 2020", της ενέργειας και της εσωτερικής αγοράς. Είμαι ευτυχής ως εκ τούτου που οι προτεραιότητες της Προεδρίας αντανακλούν τους στόχους αυτούς πλήρως.
<P>
" ισχυρή εταιρική σχέση με το Ευρωπαϊκό Κοινοβούλιο είναι επίσης απαραίτητη, δεδομένου ότι σε ορισμένες περιπτώσεις η ταχεία επίτευξη των προτάσεων θα είναι σημαντική. Για παράδειγμα, πρέπει να έχουμε τα νέα εργαλεία για την ενίσχυση της οικονομικής διακυβέρνησης στη διάθεσή μας το συντομότερο δυνατό. Ο σαφής στόχος που έχει τεθεί από το Ευρωπαϊκό Συμβούλιο είναι για παράδοση τον Ιούνιο του 2011. Ο ρυθμός των εργασιών που έχει ήδη καθοριστεί από την ουγγρική Προεδρία και οι παρατηρήσεις που μόλις ακούσαμε από τον πρωθυπουργό είναι ενθαρρυντικά από την άποψη αυτή.
<P>
Κατά την εκκίνηση της νέας αυτής Προεδρίας, η συνολική ατζέντα της ΕΕ και τα κατάλληλα εργαλεία διακυβέρνησης έχουν ήδη τεθεί σε εφαρμογή. Το Ευρωπαϊκό Εξάμηνο, η στρατηγική "Ευρώπη 2020" και οι εμβληματικές πρωτοβουλίες της, και η Πράξη για την Ενιαία Αγορά - όλες αυτές οι βασικές πρωτοβουλίες έχουν συζητηθεί και εγκριθεί από τα θεσμικά όργανα της ΕΕ. Όμως, φυσικά, εμείς πρέπει να πράξουμε περισσότερα, είναι δε πλέον καιρός να δράσουμε αποφασιστικά για την υλοποίηση ενός συνολικού προγράμματος.
<P>
Το Ευρωπαϊκό Εξάμηνο βρίσκεται στο επίκεντρο της μεταρρύθμισης της οικονομικής στρατηγικής της Ευρωπαϊκής Ένωσης. " ορθή εφαρμογή του συνιστά σημαντικό καθήκον για τους επόμενους μήνες. " Επιτροπής εγκαινίασε το Εξάμηνο με την έγκριση της ετήσιας επισκόπησης της ανάπτυξης την περασμένη εβδομάδα. Μετά από συζητήσεις σε αρκετές συνθέσεις του Συμβουλίου, η διαδικασία θα κορυφωθεί στο Ευρωπαϊκό Συμβούλιο του Μαρτίου, το οποίο θα παράσχει βασικές κατευθύνσεις πολιτικής για τα κράτη μέλη, οι οποίες θα πρέπει να αντικατοπτρίζονται στα προγράμματα σταθερότητας και σύγκλισης, καθώς και στα εθνικά προγράμματα μεταρρύθμισης, τα οποία αναμένονται όλα τον Απρίλιο.
<P>
Δεδομένου ότι αναφερθήκαμε ήδη σε αυτό κατά την προηγούμενη συζήτηση δεν θα υπεισέλθω σε λεπτομέρειες αλλά, βεβαίως, προτεραιότητα αποτελούν η μακροοικονομική σταθερότητα, δηλαδή η δημοσιονομική εξυγίανση, οι διαρθρωτικές μεταρρυθμίσεις και, φυσικά, η επίσπευση της οικονομικής ανάπτυξης με την απασχόληση να αποτελεί, βεβαίως, τη σημαντικότερή μας μέριμνα.
<P>
" τελική συμφωνία για τον ευρωπαϊκό μηχανισμό διαχείρισης και αντιμετώπισης κρίσεων θα αποτελέσει επίσης βασικό παραδοτέο κατά τη διάρκεια της ουγγρικής Προεδρίας. " ουγγρική Προεδρία θα έχει επίσης σημαντικό ρόλο να διαδραματίσει στη στήριξη των προσπαθειών μας για την επανέναρξη της ενιαίας αγοράς. Μετά τη δημόσια διαβούλευση που ξεκίνησε η Επιτροπή για την Πράξη για την Ενιαία Αγορά, τα θεσμικά όργανα της ΕΕ θα κληθούν να συμφωνήσουν σε ένα οριστικό σχέδιο δράσης που θα υλοποιηθεί έως το τέλος του 2012.
<P>
" ενέργεια θα αποτελέσει επίσης σημαντικό τομέα κατά τους προσεχείς μήνες και ήδη κατά τη συνεδρίαση του Ευρωπαϊκού Συμβουλίου στις 4 Φεβρουαρίου. " Επιτροπή έχει ήδη υποβάλει μια σειρά σημαντικών πρωτοβουλιών για την ενέργεια που θα τροφοδοτήσουν το Ευρωπαϊκό Συμβούλιο του Φεβρουαρίου. Σε αυτές περιλαμβάνεται η ατζέντα για την ενέργεια το 2020, η ανακοίνωσή μας σχετικά με τις προτεραιότητες της ενεργειακής υποδομής. Σύντομα θα θεσπίσουμε εμβληματική πρωτοβουλία για "Μια Ευρώπη που χρησιμοποιεί αποτελεσματικά τους πόρους", σημαντική θέση στο πλαίσιο της οποίας θα κατέχει η ενέργεια.
<P>
" Επιτροπή προτίθεται να αναπτύξει το έργο της γύρω από τους ακόλουθους πέντε άξονες: ισχυρή ενεργειακή πολιτική ως βασικό στοιχείο για την ανταγωνιστική και αειφόρο ανάπτυξη και την ενεργειακή ασφάλεια· την εσωτερική αγορά ενέργειας ως περιουσιακό στοιχείο· δημιουργία των νέων ενεργειακών υποδομών της Ευρωπαϊκής Ένωσης· επίτευξη αποφασιστικής προόδου στην ενεργειακή απόδοση· και ανάπτυξη μιας αποτελεσματικής και συνεργατικής νέας προσέγγισης της εξωτερικής ενεργειακής πολιτικής.
<P>
" στήριξη της Προεδρίας και του Ευρωπαϊκού Κοινοβουλίου θα είναι επίσης σημαντική προκειμένου να διασφαλιστεί συμφωνία για το δίπλωμα ευρεσιτεχνίας της Ευρωπαϊκής Ένωσης. Κατόπιν απαίτησης αρκετών κρατών μελών, η Επιτροπή ενέκρινε πρόταση ενισχυμένης συνεργασίας στον τομέα αυτόν στις 14 Δεκεμβρίου. " Επιτροπή εκτιμά τη δέσμευση της Ουγγαρίας για προώθηση των εργασιών σχετικά με το δίπλωμα ευρεσιτεχνίας της ΕΕ στο πλαίσιο της Προεδρίας της.
<P>
Οι διαπραγματεύσεις με την Κροατία βρίσκονται πλέον στην τελική φάση. " ολοκλήρωση των διαπραγματεύσεων υπό την ουγγρική Προεδρία αποτελεί φιλόδοξο στόχο, ιδίως εάν ληφθούν υπόψη οι υπόλοιπες απαιτήσεις που η Κροατία πρέπει ακόμη να εκπληρώσει. Αυτό θα απαιτήσει ολομέτωπη ώθηση εκ μέρους της Κροατίας.
<P>
Επικροτώ το γεγονός ότι η ουγγρική Προεδρία θεωρεί την κοινωνική και οικονομική ένταξη των Ρομά ως μία από τις προτεραιότητές της. " Επιτροπή συνέστησε ομάδα εργασίας για τους Ρομά με στόχο την ανάλυση της χρήσης και της αποτελεσματικότητας των κοινοτικών και εθνικών κονδυλίων σε όλα τα κράτη μέλη για την ένταξη των Ρομά. Με βάση το έργο αυτό, η Επιτροπή θα παρουσιάσει κοινοτικό πλαίσιο για τις εθνικές στρατηγικές ένταξης των Ρομά τον Απρίλιο.
<P>
" νέα Προεδρία θα φέρει επίσης στο προσκήνιο τη στρατηγική μας για τον Δούναβη. " περιοχή του Δούναβη έχει μεγάλες δυνατότητες, οι οποίες δεν έχουν ακόμη αξιοποιηθεί κατάλληλα λόγω αναποτελεσματικής συνεργασίας. Στόχος είναι η ανάπτυξη μιας πιο συντονισμένης προσέγγισης που θα προσφέρει ευρωπαϊκή προστιθέμενη αξία στη συγκεκριμένη περιοχή. " Επιτροπή εκφράζει την ικανοποίησή της για τη δέσμευση της Προεδρίας ως προς τη στρατηγική αυτή. " Ουγγαρία έχει ήδη συμβάλει σημαντικά στην προετοιμασία της, μεταξύ άλλων με την εκπόνηση εγγράφων πολιτικής και τη διοργάνωση διάσκεψης στη Βουδαπέστη, στην οποία είχα τη χαρά να παρίσταμαι. Θα είναι υπεύθυνη για τη διεξαγωγή των συζητήσεων στο πλαίσιο του Συμβουλίου και για την έναρξη της εφαρμογής της στρατηγικής του Δούναβη.
<P>
Τέλος, η συζήτηση για την πολιτική συνοχής θα ενταθεί κατά τους επόμενους μήνες. " Επιτροπή επικροτεί την πρόθεση της Προεδρίας να συζητήσει τις προτάσεις που διατυπώνονται στην πέμπτη έκθεση για τη συνοχή. Θα υποβάλουμε νομοθετικές προτάσεις για τη μελλοντική πολιτική συνοχής αυτό το καλοκαίρι, μετά από τις προτάσεις για το επόμενο δημοσιονομικό πλαίσιο. Το πέμπτο φόρουμ για τη συνοχή, το οποίο θα πραγματοποιηθεί στα τέλη Ιανουαρίου στις Βρυξέλλες, θα δώσει την ευκαιρία για μια μεγάλη συζήτηση μεταξύ των ενδιαφερόμενων μερών. Είναι ενθαρρυντικό το γεγονός ότι θα συμμετάσχει ο ίδιος ο πρωθυπουργός κ. Orbán. " αποτελεσματικότητα και η ευρωπαϊκή προστιθέμενη αξία πρέπει να αποτελέσουν τις κινητήριες αρχές της μεταρρύθμισης. " Επιτροπή είναι πεπεισμένη ότι η πολιτική συνοχής πρέπει να στηρίζει περισσότερο τις πολιτικές προτεραιότητες και το πρόγραμμα μεταρρυθμίσεων της Ευρώπης 2020. Υπολογίζω στην υποστήριξη της Προεδρίας ως προς το έργο αυτό. Είναι κοινό μας συμφέρον και ευθύνη να καταστεί η χρηματοδότηση πιο αποτελεσματική. Μόνο με αυτόν τον τρόπο μπορούμε να υπερασπιστούμε έναν φιλόδοξο προϋπολογισμό για την πολιτική συνοχής.
<P>
Επειδή γνωρίζω ότι αποτελεί θέμα πολιτικού ενδιαφέροντος, επιτρέψτε μου να προσθέσω ένα τελευταίο σχόλιο σχετικά με τον νόμο της Ουγγαρίας για τα μέσα ενημέρωσης. " αρχή της ελευθεροτυπίας είναι ιερή στην Ευρωπαϊκή Ένωση. Το δήλωσα αυτό στις Βρυξέλλες και στη Βουδαπέστη, όταν είχα την τιμή να γίνω δεκτός εκεί από τον πρωθυπουργό κ. Orbán. " Επιτροπή εξέτασε τον νόμο και αυτήν την εβδομάδα θα αποστείλει επιστολή στις ουγγρικές αρχές προκειμένου να ζητήσει διευκρινίσεις σχετικά με ορισμένες πτυχές οι οποίες θα μπορούσαν να δημιουργήσουν νομικά προβλήματα και έχουν εγείρει ορισμένες ανησυχίες. Με βάση τις απαντήσεις των ουγγρικών αρχών, θα αξιολογήσουμε την κατάσταση περαιτέρω. Ο πρωθυπουργός έχει ήδη καταστήσει σαφές ότι θα γίνουν προσαρμογές σε περίπτωση που η Επιτροπή αποφασίσει μετά από την εν λόγω νομική εκτίμηση ότι πρέπει να γίνουν αλλαγές.
<P>
Ο πρωθυπουργός κ. Orbán μόλις ανέφερε ότι είναι πολιτικός. Είμαι βέβαιος ότι είναι ιδιαίτερα αφοσιωμένος πολιτικός και πιστεύω ότι μπορείτε να συμφωνήσετε πως, αφήνοντας κατά μέρος τα νομικά ζητήματα -τα οποία θα εξεταστούν κατά τρόπο αντικειμενικό και αμερόληπτο εφόσον η Ουγγαρία θα αντιμετωπιστεί ακριβώς όπως οποιοδήποτε άλλο κράτος μέλος- θα πρέπει επίσης να ασχοληθούμε και με τις πολιτικές πτυχές. " Ουγγαρία, όπως και κάθε κράτος μέλος που αναλαμβάνει την εκ περιτροπής Προεδρία, πρέπει να έχει την πλήρη υποστήριξη όλων των άλλων κρατών μελών και των ευρωπαϊκών θεσμικών οργάνων ώστε η Προεδρία να ολοκληρωθεί με επιτυχία. Ελπίζω ότι ο πρωθυπουργός κ. Orbán θα το λάβει αυτό υπόψη.
<P>
Δεν έχω καμία αμφιβολία ότι η Προεδρία αυτή πρέπει να είναι επιτυχής αφού έρχεται σε μια τόσο κρίσιμη στιγμή για την Ευρωπαϊκή Ένωση. Ας επιτρέψουμε στις κατάλληλες διαδικασίες να πάρουν τον δρόμο τους και, ταυτόχρονα, ας παράσχουμε πλήρως την υποστήριξή μας στην Ουγγαρία εφόσον αναλαμβάνει τη βαριά αυτή ευθύνη. Κατά την πρόσφατή μου επίσκεψη στην Ουγγαρία, έλαβα μηνύματα από νέους οι οποίοι δήλωναν υπερήφανοι που η χώρα τους για πρώτη φορά αναλάμβανε την ευθύνη να ηγείται του Συμβουλίου της Ευρωπαϊκής Ένωσης. Ας φέρουμε την Ουγγαρία εγγύτερα στην Ευρώπη και την Ευρώπη εγγύτερα στην Ουγγαρία.
<P>
Είναι πολλά αυτά που πρέπει να γίνουν. " ουγγρική Προεδρία μπορεί να υπολογίζει σε κάθε δυνατή βοήθεια από την Ευρωπαϊκή Επιτροπή για την προώθηση των προτεραιοτήτων της. Μόνο μέσω της επίτευξης των στόχων αυτών από κοινού θα οικοδομήσουμε μια ισχυρή Ευρώπη, μια Ευρώπη η οποία προσφέρει ανάπτυξη και απασχόληση, η οποία διατηρεί και επιβεβαιώνει τις αξίες μας -δηλαδή τις ιερές αξίες της ελευθερίας και της δικαιοσύνης- και η οποία εξασφαλίζει τις προϋποθέσεις στις κοινωνίες μας να αναπτυχθούν μέσα σε έναν μεταβαλλόμενο κόσμο.
<P>
(Χειροκροτήματα)
<SPEAKER ID="050" NAME="Joseph Daul" LANGUAGE="FR">
Κύριε Πρόεδρε, κύριε Orbán, κύριε Barroso, κυρίες και κύριοι, σπάνια η Προεδρία του Συμβουλίου των Υπουργών έχει να αντιμετωπίσει τόσες πολλές προκλήσεις: την πρόκληση του ευρώ, το οποίο πρέπει να σταθεροποιηθεί, την πρόκληση της απασχόλησης, η οποία εξαρτάται από την ενίσχυση της ανάπτυξης και ως εκ τούτου από τη βελτίωση της απόδοσης της οικονομίας, και την πρόκληση της ενεργειακής ανεξαρτησίας και της επισιτιστικής ασφάλειας, ενώ οι τιμές των πρώτων υλών αυξάνονται ανησυχητικά. Δεν έχω καμία αμφιβολία ότι η ουγγρική Προεδρία θα είναι σε θέση να αντιμετωπίσει τις προκλήσεις αυτές, από κοινού με την Επιτροπή, το Συμβούλιο και το Κοινοβούλιο.
<P>
Κύριε Orbán, κερδίσατε την εμπιστοσύνη του εκλογικού σώματος στην Ουγγαρία. Το κόμμα σας, Fiatal Demokraták Szövetsége (FIDESZ), βασίζεται σε μια ιδέα, ένα ιδανικό, μια αξία: της ελευθερίας και δημοκρατίας. Από την εκλογή σας, αναλάβατε μαζί με το ουγγρικό κοινοβούλιο μια σειρά από μεταρρυθμίσεις που ο λαός σας ζητούσε, δίνοντάς σας με τρόπο δημοκρατικό μια μεγάλη πλειοψηφία.
<P>
Σήμερα, μία από αυτές τις μεταρρυθμίσεις -εκείνη που αφορά τα μέσα ενημέρωσης- αποτελεί αντικείμενο νομικού ελέγχου της Ευρωπαϊκής Επιτροπής, του θεματοφύλακα των Συνθηκών. Εσείς ο ίδιος δηλώσατε την περασμένη εβδομάδα -και σας ευχαριστώ γι' αυτό- κατά τη διάρκεια συνομιλιών σας με τον κ. Barroso, αλλά και μετά από αυτό, ότι εάν ο εν λόγω νόμος δεν συνάδει με το ευρωπαϊκό δίκαιο, θα τον υποβάλλετε στο κοινοβούλιό σας για τις απαραίτητες αλλαγές. Έχω απόλυτη εμπιστοσύνη στον λόγο σας. Από τη δική μου πλευρά, όπως εσείς, έχω εμπιστοσύνη στην Ευρωπαϊκή Επιτροπή, η οποία διαδραματίζει τον ρόλο της ως θεματοφύλακας των Συνθηκών, έχω δε επίσης εμπιστοσύνη ότι θα σεβαστείτε το γράμμα και το πνεύμα των ευρωπαϊκών κανόνων.
<P>
Κύριε Orbán, γνωριζόμαστε πολύν καιρό και σας θεωρώ πολύ σπουδαίο Ευρωπαίο. Από τη δική μου πλευρά, δεν έχω κανένα λόγο να αμφιβάλλω ότι θα πράξετε όσα αναφέρατε σχετικά με τον νόμο για τα μέσα ενημέρωσης και τις άλλες προτεραιότητες που εξετάζει η Προεδρία σας.
<P>
Έρχομαι τώρα στις προτεραιότητες αυτές, αρχίζοντας από την πρώτη: τη σταθερότητα της Ευρώπης. Ίσως είναι καλό που οι δύο Προεδρίες του Συμβουλίου που θα διαδεχθούν η μία την άλλη το 2011 θα αναληφθούν από χώρες που δεν ανήκουν στη ζώνη του ευρώ αλλά επιθυμούν να ενταχθούν στο εγγύς μέλλον.
<P>
Μάλιστα, τόσο η Ουγγαρία όσο και η Πολωνία έχουν και οι δύο το δικαίωμα να ενταχθούν. Έχουν, συνεπώς, συμφέρον στη διασφάλιση της σταθερότητας του νομίσματος αυτού. Επαναλαμβάνω:
<P>
ο μόνος αποτελεσματικός τρόπος τερματισμού των κερδοσκοπικών επιθέσεων εις βάρος του ευρώ και ενίσχυσης των βασικών στοιχείων της ευρωπαϊκής οικονομίας είναι η αποκατάσταση της τάξης των δημόσιων οικονομικών μας.
<P>
Αυτό συνεπάγεται ενίσχυση του συντονισμού των φορολογικών και κοινωνικών πολιτικών στις χώρες μας, όπως πολύ σωστά προβλέπεται από τη νέα δημοσιονομική περίοδο για το Ευρωπαϊκό Εξάμηνο. Εξαρτάται επίσης από την αύξηση της ευελιξίας στην αγορά εργασίας μας και τη βελτίωση της παραγωγικότητας.
<P>
Όπως και η ουγγρική Προεδρία του Συμβουλίου, η Ομάδα του Ευρωπαϊκού Λαϊκού Κόμματος (Χριστιανοδημοκράτες) πιστεύει ακράδαντα ότι το μέλλον των 500 εκατομμυρίων Ευρωπαίων εξαρτάται από μια ισχυρότερη, πιο ενωμένη και πιο συνεκτική Ευρώπη. Εξαρτάται από την ύπαρξη περισσότερης ασφαλώς και όχι λιγότερης Ευρώπης.
<P>
Κύριε Orbán, χρειαζόμαστε ευρωπαϊκή οικονομική διακυβέρνηση. Χρειαζόμαστε περισσότερη "κοινοτικοκρατία" και είμαι βέβαιος ότι θα εργαστείτε προς την κατεύθυνση αυτή.
<P>
Κύριε Προεδρεύων του Συμβουλίου, ορίσατε τη θέσπιση κοινής ενεργειακής πολιτικής ως μία από τις κύριες προτεραιότητές σας. Πιστεύω ότι έχετε δίκιο. Ο κ. Buzek, ο Πρόεδρός μας, την έχει καταστήσει επίσης, πολύ ορθά, ως ένα από τα ισχυρά σημεία της Προεδρίας του. Συμφωνώ μαζί σας ως προς το σημείο αυτό, θα ήθελα όμως και να σας προειδοποιήσω σχετικά με τις εξαιρετικά ανησυχητικές συνέπειες που ενδέχεται να προκύψουν από την αύξηση των τιμών των κάθε είδους πρώτων υλών, η οποία υπήρξε ιδιαίτερα έντονη τους τελευταίους μήνες. Έχουμε ήδη διαπιστώσει τις κοινωνικές επιπτώσεις σε πολλές χώρες της Μεσογείου από μια τέτοια αύξηση τιμών σε βασικά είδη διατροφής, ιδιαίτερα στις φτωχότερες χώρες. Ελπίζω ότι η Ευρώπη θα λάβει το πρόβλημα σοβαρά και θα αντιμετωπίσει δυναμικά τους κερδοσκόπους.
<P>
Ελπίζω επίσης ότι η ουγγρική Προεδρία -πίστευα ότι η Ομάδα των Πρασίνων θα ήταν σιωπηλή, όμως τους ακούω να συζητούν· δεν είναι σωστό αυτό, πρέπει να είμαστε ήσυχοι καθ' όλη τη διαδικασία- θα στηρίξει την Επιτροπή στο πλαίσιο της παροχής βοήθειας προς την Τυνησία, η οποία διανύει μια κρίσιμη στιγμή και πρέπει να υποστηριχθεί κατά τη μετάβασή της προς την αλλαγή.
<P>
Κύριε Orbán, γνωρίζετε ότι για να επιτύχετε στη θητεία σας και να βοηθήσετε την Ευρώπη να διέλθει τη δύσκολη σημερινή φάση, χρειάζεστε την εμπιστοσύνη του Κοινοβουλίου. Τον Δεκέμβριο, όταν βρισκόμασταν σε δύσκολη θέση όσον αφορά το Συμβούλιο, είχατε το θάρρος να υπογράψετε τις επιστολές προτεραιότητας για εμάς που πραγματικά βοήθησαν το Κοινοβούλιο να εγκρίνει τον προϋπολογισμό του. Σας ευχαριστούμε, ήδη, για ό,τι κάνατε τον Δεκέμβριο!
<P>
Ακόμη και πριν από τον Ιανουάριο, συμπεριλάβατε τις πολιτικές ομάδες κατά τον καθορισμό των προτεραιοτήτων σας, και φυσικά επιλέξατε την κ. Györi, μία από τις πολύ καλές πρώην συναδέλφους μας, ως υπουργό Ευρωπαϊκών Υποθέσεων. Όλα αυτά είναι θετικά σημάδια τα οποία, δεν έχω καμία αμφιβολία, θα συνοδευτούν από μια τέλεια ισορροπία μεταξύ των μεταρρυθμίσεων που αναλαμβάνετε και των ευρωπαϊκών αξιών που ο καθένας μας εδώ υπερασπίζεται.
<SPEAKER ID="051" NAME="Martin Schulz" LANGUAGE="DE">
Κύριε Πρόεδρε, πιστεύω ότι σήμερα βρισκόμαστε σε δύσκολη κατάσταση. Οι καιροί είναι χαλεποί.
<P>
Καταρχάς, κύριε Orbán, πρέπει να είστε οικείος σε πολλούς Ευρωπαίους ως αντίπαλος του κομμουνιστικού καθεστώτος και υποστηρικτής της ελευθερίας για τη χώρα σας. Το σεβόμαστε αυτό.
<P>
Χάρηκα που οι δύο μας είχαμε την ευκαιρία εχθές το απόγευμα να συζητήσουμε για έναν άλλον άνδρα για τον οποίο οι Ούγγροι μπορούν να είναι υπερήφανοι, και αυτός είναι ο πρώην πρωθυπουργός και υπουργός Εξωτερικών της χώρας σας που άνοιξε τα σύνορα μεταξύ Ουγγαρίας και Αυστρίας, από κοινού με τον Alois Mock, ανοίγοντας έτσι τον δρόμο για τη γερμανική ενοποίηση. Ο άνθρωπος αυτός είναι ο ηγέτης του κόμματός μου, Gyula Horn. Ας αποτίσουμε φόρο τιμής σε έναν ακόμη μεγάλο Ούγγρο.
<P>
(Χειροκροτήματα)
<P>
Κύριε Orbán, υπό την ιδιότητά σας ως ασκούντος την Προεδρία του Συμβουλίου, παραδεχθήκατε κάτι στην απάντησή σας με αφορμή την ερώτηση του κυρίου Barroso. Αναφέρατε ότι εάν ο ουγγρικός νόμος για τα μέσα ενημέρωσης δεν συνάδει με τα ευρωπαϊκά πρότυπα, θα τον αλλάξετε. Αυτό είναι θετικό. Ωστόσο, δηλώνοντάς το αυτό, παραδεχθήκατε επίσης ότι δεν πρόκειται απλώς για εσωτερική πολιτική συζήτηση στην Ουγγαρία, αλλά και για ευρωπαϊκή συζήτηση. Είναι σαφές ότι ο νόμος αυτός αφορά τους θεμελιώδεις κανόνες και αξίες της Ευρωπαϊκής Ένωσης, η οποία αποτελεί κοινότητα που βασίζεται στο κράτος δικαίου.
<P>
Θα ήθελα να εξετάσουμε δύο στοιχεία του νόμου για τα μέσα ενημέρωσης. Συστήνει αρχή για τα μέσα ενημέρωσης, η οποία έχει ως στόχο την εποπτεία της ισορροπίας κατά την έκθεση γεγονότων στα μέσα ενημέρωσης. Επιπλέον, ο νόμος θεσπίζει υποχρέωση τα μέσα ενημέρωσης να ακολουθούν ισορροπημένη προσέγγιση. Διαθέτετε πλειοψηφία δύο τρίτων στο κοινοβούλιο, και αυτή είναι μια νόμιμη πλειοψηφία. Χρησιμοποιώντας αυτήν την πλειοψηφία των δύο τρίτων, δημιουργήσατε μια αρχή για τα μέσα ενημέρωσης η οποία αποτελείται αποκλειστικά από μέλη του κόμματός σας, από την κυβέρνηση ή από την ομάδα των ανθρώπων που έχουν στενούς δεσμούς με αυτή. Αυτό σημαίνει ότι μια αρχή για τα μέσα ενημέρωσης με μέλη που προέρχονται από μία μόνο πλευρά του πολιτικού φάσματος θα είναι υπεύθυνη για την παρακολούθηση της ισόρροπης έκθεσης των γεγονότων. Αυτό δεν είναι αποδεκτό στο πλαίσιο μιας ευρωπαϊκής κοινότητας που βασίζεται στο κράτος δικαίου.
<P>
(Χειροκροτήματα)
<P>
Σε μια δημοκρατία, κύριε Orbán, τα μέσα ενημέρωσης ελέγχουν τους κυβερνώντες. Το αποτέλεσμα του νόμου αυτού είναι οι κυβερνώντες να ελέγχουν τα μέσα ενημέρωσης. Αυτό επίσης είναι απαράδεκτο σε μια δημοκρατία, και γι' αυτό οι πολίτες της Ευρώπης ανησυχούν τόσο για τον συγκεκριμένο νόμο.
<P>
(Χειροκροτήματα)
<P>
Ορθώς επισημάνατε ότι έχουμε πολλά προβλήματα να επιλύσουμε. Βρισκόμαστε εν μέσω μιας σοβαρής χρηματοπιστωτικής κρίσης και αντιμετωπίζουμε δυσκολίες με τον προϋπολογισμό. Ένα άλλο πιεστικό θέμα για την Ευρωπαϊκή Ένωση αφορά την αύξηση στις τιμές των τροφίμων, ιδιαίτερα στις γειτονικές μας περιφέρειες, αλλά και εντός της ίδιας της Ευρωπαϊκής Ένωσης στο εγγύς μέλλον. Πρόκειται για πρόβλημα που πρέπει να αντιμετωπίσουμε γρήγορα. Πρέπει επίσης να επικεντρωθούμε στην απασχόληση στα κράτη μέλη. Σίγουρα υπάρχουν πολλά στοιχεία στο πρόγραμμά σας για τα οποία μπορούμε να εργαστούμε από κοινού. Από την άποψη αυτή, είστε πραγματικός εκπρόσωπος της Ομάδας του Ευρωπαϊκού Λαϊκού Κόμματος (Χριστιανοδημοκράτες).
<P>
Όταν ο κ. Sarkozy, ο γάλλος πρόεδρος, ασκούσε την Προεδρία του Συμβουλίου, εκφώνησε και εκείνος μια αριστερών τάσεων ομιλία εδώ στο Κοινοβούλιο, και στη συνέχεια προέβη στην εφαρμογή δεξιών πολιτικών μόλις επέστρεψε στην πατρίδα του. Του είπα τότε ότι μιλούσε σαν τον Καρλ Μαρξ στην εξορία. Ό,τι είπατε ακούγεται καλό. Εάν τώρα μπορέσετε να ενεργήσετε σύμφωνα με τα λεγόμενά σας, αυτό θα είναι αρκετά θετικό.
<P>
(Διαμαρτυρίες)
<P>
Ως εκ τούτου, πιστεύω ότι πρέπει, και πράγματι θα αξιολογήσουμε τα επιτεύγματά σας με βάση το πρόγραμμα που παρουσιάσατε. Αναφέρατε, κύριε Orbán, το γεγονός ότι διαθέτετε μεγάλη πλειοψηφία στην πατρίδα σας. Αυτό είναι θετικό. Αντιμετωπίσαμε ορισμένες κυβερνήσεις, μεταξύ αυτών και κάποιες από το κόμμα σας, οι οποίες δεν έκαναν τίποτα άλλο από το να κάθονται εδώ και να τηλεφωνούν στην πατρίδα τους για να πληροφορηθούν εάν εξακολουθούσαν να βρίσκονται στην εξουσία. Δεν έχουμε την πολυτέλεια για τέτοιες καταστάσεις τώρα. Από την άποψη αυτή, η πλειοψηφία σας των δύο τρίτων είναι εξαιρετική, διότι σας παρέχει αφθονία χρόνου. Ωστόσο, σας επιβάλλει επίσης την υποχρέωση να χρησιμοποιήσετε την ισχυρή σας θέση ώστε να καταστήσετε την Ουγγαρία, αλλά και την Ευρωπαϊκή Ένωση ισχυρότερη.
<P>
Θα ήθελα να σας θέσω ένα ερώτημα. Ποιος είναι ο σκοπός της δωρεάς σας ενός χαλιού που έχει τοποθετηθεί στο κτίριο του Συμβουλίου στις Βρυξέλλες και το οποίο απεικονίζει την Ουγγαρία με τα σύνορα του 1848; Τι είδους μήνυμα είναι αυτό, στο πλαίσιο της ευρωπαϊκής πολιτικής χειρονομιών; Επειδή φαίνεται ότι αρέσκεστε στη χρήση συμβόλων από τον 19ο αιώνα, θα ήθελα να σας αναφέρω τα όσα είπε ο γερμανός φιλόσοφος Friedrich Nietzsche στους Γερμανούς κατά τον 19ο αιώνα. Είπε: "Μια μεγάλη νίκη είναι ένας μεγάλος κίνδυνος. " ανθρώπινη φύση βρίσκει δυσκολότερο να αντέξει μια νίκη από μια ήττα. Μάλιστα, φαίνεται να είναι ίσως ευκολότερο να επιτύχει μια νίκη από το να την αντέξει με τέτοιον τρόπο ώστε να μην μετατραπεί σε σοβαρή ήττα".
<P>
Πιστεύω ότι θα πρέπει να λάβετε υπόψη ότι μια ευρεία πλειοψηφία παρέχει μεγάλη υποστήριξη, αλλά και επιβάλλει σημαντική υποχρέωση. Ως εκ τούτου, σας μιλώ με την ιδιότητά σας ως Προεδρεύοντος του Συμβουλίου της Ευρωπαϊκής Ένωσης και όχι με την ιδιότητά σας ως πρωθυπουργού. Ο ασκών την Προεδρία του Συμβουλίου πρέπει να καταβάλλει κάθε δυνατή προσπάθεια ώστε να διαλυθεί οποιαδήποτε αμφιβολία σχετικά με την προθυμία της Προεδρίας να υπερασπιστεί τις θεμελιώδεις δημοκρατικές αξίες της Ευρώπης. Θα ήταν καλύτερο για εσάς να μην περιμένετε την έρευνα της Επιτροπής. Κύριε Barroso, θα ήθελα να σας επισημάνω ότι, μετά την απαγόρευση των φορτηγών που επιβλήθηκε από μια αυστριακή επαρχία, η Επιτροπή υπέστη σοβαρή κρίση ταυτότητας και στη συνέχεια έλαβε άμεσα μέτρα κατά της Αυστρίας. Ωστόσο, όταν μία από τις θεμελιώδεις αρχές της ευρωπαϊκής δημοκρατίας τίθεται σε κίνδυνο, κάθεστε αδρανής και δεν πράττετε τίποτα.
<P>
(Χειροκροτήματα)
<P>
Πρέπει να διασφαλίσετε ότι θα λάβουμε τα αποτελέσματα της έρευνας σύντομα, διαφορετικά η συζήτηση αυτή θα επιβαρύνει σημαντικά την ουγγρική Προεδρία. Όλοι θέλουμε η Προεδρία να στεφθεί με επιτυχία και δεν θέλουμε να παρεμποδίζεται η πρόοδός της. Εσείς, κύριε Orbán, μπορείτε να πράξετε κάτι ο ίδιος προκειμένου να βοηθήσετε την κατάσταση. Αποσύρετε τον νόμο και καθιερώστε έναν νέο και καλύτερο. " Ουγγαρία χρειάζεται έναν ισορροπημένο νόμο για τα μέσα ενημέρωσης.
<P>
(Χειροκροτήματα)
<SPEAKER ID="052" NAME="Guy Verhofstadt" LANGUAGE="EN">
Κύριε Πρόεδρε, καταρχάς επιτρέψτε μου να δηλώσω σαφέστατα στον κ. Orbán ότι η ομάδα μου υποστηρίζει τις προτεραιότητες της ουγγρικής Προεδρίας. Κύριε πρωθυπουργέ, όπως και εσείς, πιστεύουμε στο ισχυρό ευρώ, συνεπώς σάς στηρίζουμε πλήρως στις προτεραιότητές σας για την παρούσα Προεδρία. Πιστεύω ότι κατά τους έξι μήνες αυτής της Προεδρίας, έχετε μία πρώτη προτεραιότητα και αυτή είναι η θέσπιση, το ταχύτερο δυνατόν, πραγματικής οικονομικής διακυβέρνησης στο εσωτερικό της Ευρωπαϊκής Ένωσης και στο εσωτερικό της ευρωζώνης. Διότι ας είμαστε σαφείς: το 2010 δεν ήταν καλό παράδειγμα για το ευρώ και για την Ευρωπαϊκή Ένωση. Πάντοτε τρέχαμε πίσω από τα γεγονότα, μετά από τα συμβάντα. Αυτό που χρειαζόμαστε πλέον, όσο το δυνατόν γρηγορότερα, υπό την ηγεσία σας και υπό την ηγεσία του Προέδρου της Επιτροπής, είναι μια συνολική δέσμη μέτρων σχετικά με την οικονομική διακυβέρνηση και μια πραγματική οικονομική και δημοσιονομική ένωση, διότι είναι άσκοπο να υπάρχει νομισματική ένωση χωρίς ταυτόχρονα να υπάρχει οικονομική και δημοσιονομική ένωση.
<P>
Δεν σας ζητώ να επινοήσετε νέες ιδέες, απλά να λάβετε τη δέσμη μέτρων της περασμένης εβδομάδας που παρουσίασε ο Πρόεδρος της Επιτροπής και ο Επίτροπος κ. Olli Rehn και να τη θέσετε προς διαπραγμάτευση μαζί με τους τέσσερις ακρογωνιαίους λίθους της στο τραπέζι του Συμβουλίου και στο τραπέζι των συναδέλφων σας. Κύριε Orbán και κύριε Barroso, μόνο ένα στοιχείο, ένας ακρογωνιαίος λίθος λείπει από τη δέσμη αυτή. Πουθενά στον κόσμο δεν υπάρχει νόμισμα χωρίς μία αγορά ομολόγων πίσω από αυτό. Στην Ευρώπη, εξακολουθούμε να έχουμε 27 αγορές ομολόγων, 27 κερδοσκοπίες και 27 αποκλίσεις περιθωρίων. Στην ευρωζώνη, εξακολουθούμε να έχουμε 17 αγορές ομολόγων, 17 αποκλίσεις περιθωρίων και 17 κερδοσκοπίες. Αυτό που κάνουν οι αγορές επί του παρόντος δεν είναι να κερδοσκοπούν εις βάρος του ευρώ, αλλά να κερδοσκοπούν με βάση τις διαφορές εντός του ευρώ. Ο μόνος τρόπος για να αντιμετωπιστεί αυτό είναι να υπάρχει μια πραγματική αγορά ομολόγων στην Ευρώπη, ύψους 4 ή 5 τρισεκατομμυρίων ευρώ, η οποία θα μπορεί να συγκριθεί με τις ανάλογες που υπάρχουν σε άλλα μέρη του κόσμου, με ειδική μεταχείριση για τις χώρες διαβάθμισης ΑΑΑ.
<P>
(Χειροκροτήματα)
<P>
Τέλος, κύριε Orbán, θα ήθελα να αναφέρω κάτι για το κυρίαρχο σήμερα θέμα σε αυτήν την Αίθουσα. Το κυρίαρχο θέμα σε αυτήν την όμορφη αίθουσα είναι φυσικά ο νόμος για τα μέσα ενημέρωσης στην Ουγγαρία. Δεν θα μιλήσω για τον ίδιο τον νόμο· αντίθετα, θα χρησιμοποιήσω το παράδειγμα ενός από τους αγαπημένους μου συγγραφείς, ενός μεγάλου ούγγρου συγγραφέα, του Sándor Márai. Με την πολιτική για τη γλώσσα της πρώην σλοβακικής κυβέρνησης και την ισχύουσα νομοθεσία για τα μέσα ενημέρωσης στην Ουγγαρία, αμφιβάλλω αν ο Márai θα μπορούσε ποτέ να υπάρξει. Γιατί; Ο Márai έζησε στην Kassa, που σήμερα είναι γνωστή ως Košice. Έγραψε στην ουγγρική γλώσσα η οποία, όπως γνωρίζετε, αποτελούσε μέχρι πρόσφατα πρόβλημα για τη Σλοβακία. Επίσης σημαντικό είναι ότι ήταν δημοσιογράφος, κάτι το οποίο αρχίζει να αποτελεί πρόβλημα για το αύριο διότι, με τη νέα νομοθεσία που υποχρεώνει τα μέσα ενημέρωσης να παρέχουν ορθή και επαρκή ενημέρωση σχετικά με τη δημόσια ζωή, πιστεύω ότι ο Márai και τα βιβλία του δεν θα μπορούσαν ποτέ να υπάρξουν. Το βιβλίο Οι εξομολογήσεις ενός πολίτη, το αριστούργημά του, δεν είναι μάλλον ορθό και, από πολλές απόψεις, είναι εντελώς ανεπαρκές, συνιστά όμως αριστούργημα της λογοτεχνίας.
<P>
Κατά τη γνώμη μου, στόχος της ρύθμισης των μέσων ενημέρωσης δεν είναι να διασφαλιστεί ορθή και επαρκής ενημέρωση. Όχι, στόχος της ρύθμισης των μέσων ενημέρωσης είναι να υποστηριχθεί η πολυφωνία και να διασφαλιστεί ότι κάθε πρωτοβουλία στα μέσα ενημέρωσης μπορεί να αναπτυχθεί.
<P>
(Χειροκροτήματα)
<P>
Ελπίζω ότι θα χρησιμοποιήσετε την πλειοψηφία σας, την πλειοψηφία σας των δύο τρίτων, την οποία όλοι οι πολιτικοί ονειρεύονται ...
<P>
(Παρέμβαση του κ. Cohn-Bendit: "Όχι! Όχι!")
<P>
Όχι εσείς - εσείς αποτελείτε εξαίρεση.
<P>
Ελπίζω ότι θα χρησιμοποιήσετε την πλειοψηφία σας των δύο τρίτων ώστε να εγγυηθείτε την πολυφωνία και ότι θα αλλάξετε τον νόμο όσο το δυνατόν γρηγορότερα.
<SPEAKER ID="053" NAME="Daniel Cohn-Bendit" LANGUAGE="FR">
Κύριε Πρόεδρε, καταρχάς επιτρέψτε μου να αναφέρω κάτι ώστε να μην υπάρχει καμία ασάφεια.
<P>
" Ομάδα των Πρασίνων, και εγώ προσωπικά, αγαπούμε την Ουγγαρία. Έκλαψα το 1954 όταν η Ουγγαρία έχασε το Παγκόσμιο Κύπελλο. " πρώτη μου διαδήλωση, κρατώντας το χέρι του αδελφού μου, ήταν το 1956 κατά της σοβιετικής εισβολής στη Βουδαπέστη. Όπως ανέφερε ο κ. Verhofstadt, πολλοί διανοούμενοι, πολλοί ούγγροι συγγραφείς μάς υποστηρίζουν πολιτικά και πνευματικά εδώ και χρόνια.
<P>
Υποστήριξα τον πρωθυπουργό κ. Orbán όταν πολεμούσε τους κομμουνιστές στα τέλη της δεκαετίας του 1980 και στις αρχές της δεκαετίας του 1990. Υποστήριξα τον πρωθυπουργό κ. Orbán όταν ζήτησε οι φιλελεύθεροι Ευρωπαίοι να αποβάλουν τον Jörg Haider από το Ευρωπαϊκό Φιλελεύθερο Κόμμα. Ήταν ένας Viktor Orbán ο οποίος, για εμένα, ήταν πολιτικός αξιοσέβαστος. Σήμερα, κύριε Orbán, οδεύετε να καταστείτε ο Chavez της Ευρώπης, ένας εθνικο-λαϊκιστής που δεν κατανοεί ακριβώς την ουσία και τη δομή της δημοκρατίας.
<P>
Θα σας πω ένα πολύ απλό γεγονός, κύριε Orbán: δεν υπάρχει ισορροπημένη ενημέρωση. Πιστεύετε ότι ο κ. Nixon θεώρησε την ενημέρωση για το σκάνδαλο Watergate ισορροπημένη; Προφανώς όχι! Πιστεύετε ότι ο κ. Bush θεώρησε την ενημέρωση σχετικά με τις φυλακές Abu Ghraib ισορροπημένη; Φυσικά όχι! Γνωρίζετε ένα από τα μεγάλα πολιτικά ζητήματα -η υπόθεση Dreyfus στη Γαλλία- για το οποίο η κυβέρνηση θεώρησε ότι η ενημέρωση ήταν ισορροπημένη; Όσον αφορά την έρευνα, για παράδειγμα, σχετικά με τη ζωή και την πολιτική του κ. Berlusconi, πιστεύετε ότι κρίνει την εν λόγω ενημέρωση ισορροπημένη; Φυσικά όχι! " ενημέρωση πρέπει να ταράζει τα νερά στην πολιτική. Ταράζει και εμάς, επίσης, και ορισμένες φορές αυτό πονάει.
<P>
Για αυτό, κύριε Orbán, ο νόμος σας σήμερα δεν είναι νόμος που αντανακλά τις αξίες της Ευρωπαϊκής Ένωσης. Δηλώνετε ότι επιθυμείτε μια ισχυρή Ευρώπη, κύριε Orbán. " ισχυρή Ευρώπη, κύριε Orbán, πρέπει να είναι και αξιόπιστη. Εάν συμφωνήσουμε με τέτοιου είδους νόμο στην Ευρώπη, πώς θα διεξαγάγουμε συζητήσεις με τον κ. Lukashenko; Πώς θα διεξαγάγουμε συζητήσεις με την Κίνα; Όλοι θέλουν ισορροπημένη ενημέρωση.
<P>
Κύριε Orbán, γνωρίζετε ότι η Ευρώπη δημιουργήθηκε ενάντια σε ολοκληρωτικά καθεστώτα; Και ότι βάση της δημοκρατίας, βάση της ελευθερίας, είναι ακριβώς η ελευθερία της έκφρασης; " δημοκρατία ποτέ δεν πέθανε λόγω πληθώρας ελευθεριών. Οι δημοκρατίες πέθαναν όταν ο κόσμος ξεκίνησε να περιορίζει τις ελευθερίες, κύριε Orbán. Το γνωρίζατε αυτό πριν από είκοσι χρόνια. Θυμηθείτε την εποχή εκείνη που ίσχυε αυτό - και, επιπλέον, έχει νόημα. Βλέπετε, λοιπόν, ότι αυτό που σας λέω είναι σωστό.
<P>
Θέλω να τελειώσω με ένα πράγμα, κύριε Orbán. Εάν θέλετε να αγωνιστείτε υπέρ των χριστιανών σε όλο τον κόσμο είμαστε μαζί σας, όμως θα ήταν λογικό να φανταστώ, και όντως φαντάστηκα, ότι θα εκφράζατε την ικανοποίησή σας για την επανάσταση των γιασεμιών στην Τυνησία, η οποία είναι η ίδια επανάσταση που και εσείς περάσατε, κύριε Orbán: απελευθέρωση από μια δικτατορία. Δεν είπατε ούτε μια λέξη για τους Τυνήσιους, και αυτός είναι ο λόγος που σας κατηγορώ.
<P>
Είμαστε μαζί σας για τους χριστιανούς σε όλο τον κόσμο. Ευελπιστώ ότι θα είστε μαζί μας όσον αφορά την καταπολέμηση των δικτατοριών σε όλο τον κόσμο, είτε στη Λευκορωσία είτε στην Τυνησία, την Αλγερία, την Αίγυπτο, την Κίνα ή τη Ρωσία - όπου και αν είναι. Αυτές είναι οι κοινές αξίες της Ευρώπης που όλοι πρέπει να υπερασπιστούμε από κοινού.
<P>
(Χειροκροτήματα)
<SPEAKER ID="054" NAME="Lajos Bokros" LANGUAGE="HU">
"Δεν μπορώ να ξέρω τι σημαίνει η γη αυτή για άλλους. / Για εμένα, είναι η γενέτειρά μου, αυτό το μικρό έθνος που αγκαλιάζουν / οι φλόγες, ο κόσμος των παιδικών μου χρόνων που λικνίζεται στο βάθος. / Μεγάλωσα από μέσα της σαν ένα τρυφερό κλαδί από το δέντρο / και ελπίζω μία ημέρα το σώμα μου να βυθιστεί μέσα της. / Είμαι στην πατρίδα". - έγραψε ο Miklós Radnóti. " Ουγγαρία είναι στην πατρίδα της εδώ στην Ευρώπη, και αξίζει να ασκεί την Προεδρία. Είναι όμως η κυβέρνηση της Ουγγαρίας στην πατρίδα; Είναι άξια αυτής της θέσης; Δεν αναφέρομαι απλώς στον νόμο για τα μέσα ενημέρωσης εν προκειμένω· υπάρχουν εννέα ακόμη κυρίαρχα θέματα στην Αίθουσα. Σημειώνεται συνεχής και κατάφωρη παραβίαση του ευαίσθητου συστήματος ελέγχων και ισορροπιών που χαρακτηρίζουν τη δημοκρατία.
<P>
Απόλυση δημοσίων υπαλλήλων χωρίς αναφορά στους λόγους. Ένας υπερβολικός φόρος για την κρίση που εισάγει διακρίσεις και δομικές στρεβλώσεις. Υποστήριξη προς τους πλούσιους εις βάρος των φτωχών. Διάλυση του Συμβουλίου για τον προϋπολογισμό, όπως ακριβώς και στη Βενεζουέλα. Παρεμπόδιση και, σύντομα, ανάκληση της αυτονομίας της κεντρικής τράπεζας. Ειδικός φόρος 98% επί των αποζημιώσεων απόλυσης, με αναδρομική ισχύ. Εννέα τροποποιήσεις του Συντάγματος κατά τη διάρκεια επτά μηνών. Περιορισμός των εξουσιών του Συνταγματικού Δικαστηρίου. Εθνικοποίηση του ιδιωτικού συνταξιοδοτικού συστήματος με ανοικτό εκβιασμό, όπως ακριβώς και στη Βολιβία. Ανύψωση της φορολογικής απάτης σε επίπεδο κυβερνητικής πολιτικής: απόσταξη Palinka. Λαϊκιστική ηλεκτρονική πειρατεία, σαν να πηγαίνει κανείς σε βοτανικό κήπο με τσεκούρι. Καταστροφή του πολύτιμου ιστού της κοινωνίας, της αλληλεγγύης της. Ágnes Heller, János Kornai, Jenő Ranschburg - ούγγροι επιστήμονες παγκοσμίου φήμης έγραψαν για αυτό. Εχθές, ο Guy Verhofstadt δήλωσε ότι η βελγική Προεδρία πέτυχε διότι η κυβέρνησή τους δεν επέτρεψε στα εσωτερικά καθήκοντα να τους αποσπούν την προσοχή από τα ευρωπαϊκά θέματα. Αντιμετωπίζουμε πλέον τον κίνδυνο ακριβώς του αντίθετου. Το χάος και η διπλωματική καταστροφή στην πατρίδα μας θα αποσπάσουν την προσοχή της κυβέρνησης και το ευρωπαϊκό δημόσιο μάτι από την Ευρώπη. Αυτό θα ήταν πραγματικά κρίμα. Εγώ, ως Ούγγρος, δεν θέλω ένα τέτοιο κρίμα. Δεν είναι αργά να αλλάξουμε πορεία.
<SPEAKER ID="055" NAME="Lothar Bisky" LANGUAGE="DE">
Κύριε Πρόεδρε, κύριε Orbán, θα ήθελα να κάνω ορισμένες σύντομες παρατηρήσεις σχετικά με τον νόμο για τα μέσα ενημέρωσης. Πολλοί ομιλητές το ανέφεραν αυτό, δεν θα επαναλάβω όμως όσα ανέφεραν. Θα ήθελα απλώς να κάνω μία παρατήρηση. Δεν αποτελεί παρέμβαση στις ουγγρικές υποθέσεις. Πιστεύω, και δεν το έμαθα αυτό παρά αργά στη ζωή, ότι τα μέσα ενημέρωσης είναι υπεύθυνα για τον έλεγχο των κυβερνώντων και της οικονομίας. " κατάσταση αυτή πρέπει να παραμείνει αμετάβλητη. Ως εκ τούτου, τα μέσα ενημέρωσης δεν πρέπει να ελέγχονται από άλλους φορείς ανώτερου επιπέδου, μια αρχή δε για τα μέσα ενημέρωσης αυτού του είδους θα το καθιστούσε δυνατό.
<P>
Για τον λόγο αυτόν, η σύνθεση της αρχής για τα μέσα ενημέρωσης δεν είναι, θεωρούμε, η ιδανική. Δηλώσατε σαφώς ότι είστε έτοιμοι να το αλλάξετε αυτό και ελπίζω ότι κινείστε προς αυτήν την κατεύθυνση. Κατά τα άλλα, και θα ήθελα να το καταστήσω αυτό σαφές, πρόκειται για ουγγρική υπόθεση. Φυσικά, υπάρχουν και άλλα κράτη μέλη των οποίων τη νομοθεσία για τα μέσα ενημέρωσης θα μπορούσαμε να αναφέρουμε σε αυτό το πλαίσιο. Δεν σχετίζεται μόνο με την Ουγγαρία.
<P>
Θα ήθελα να δηλώσω σαφέστατα σε σχέση με τα σχέδιά σας για την Προεδρία του Συμβουλίου, πρώτον, ότι επικροτώ το γεγονός ότι καταστήσατε την προαγωγή της πολιτιστικής πολυμορφίας ως έναν από τους επιτακτικούς σας στόχους. Πιστεύω ότι είναι πολύ σημαντικό. Επικροτώ τις πρωτοβουλίες σας για τη βελτίωση της ένταξης, συμπεριλαμβανομένης της ενσωμάτωσης των μειονοτήτων, ο ίδιος δε αναφερθήκατε στους Ρομά. " κατάρτιση ευρωπαϊκής στρατηγικής για την αποτελεσματικότερη ενσωμάτωση των Ρομά αποτελεί πολύ σημαντικό ζήτημα.
<P>
Δεύτερον, χαίρομαι που διαπιστώνω ότι δεσμεύεστε όσον αφορά τις διαπραγματεύσεις διεύρυνσης και την πολιτική σε σχέση με τους ανατολικούς μας γείτονες. " εισδοχή περισσότερου πολιτισμού από την ανατολική Ευρώπη, μαζί με την ιστορική και κοινωνική εμπειρία της περιοχής, στην Ευρωπαϊκή Ένωση, δεν μπορεί παρά να είναι θετική. Για πολλούς λόγους στους οποίους δεν θέλω να υπεισέλθω εδώ, η Ευρωπαϊκή Ένωση εξακολουθεί να παραμένει κατά κύριο λόγο δυτικοευρωπαϊκό θεσμικό όργανο. Θα ήθελα η Προεδρία σας του Συμβουλίου να ασκήσει μεγαλύτερη επιρροή για την ανατολική Ευρώπη.
<P>
Τρίτον, θα με ενδιέφερε πώς θα χειριστείτε την επικείμενη αναδιοργάνωση της γεωργικής πολιτικής και της πολιτικής συνοχής, καθώς και την προετοιμασία των πολυετών δημοσιονομικών προοπτικών της Ευρωπαϊκής Ένωσης. " Ομάδα μου σάς καλεί να διασφαλίσετε ότι το Κοινοβούλιο συμμετέχει πλήρως σε όλα αυτά και αναμένουμε να λάβετε σοβαρά υπόψη την υπόσχεσή σας για τη στήριξη των μικρομεσαίων επιχειρήσεων και τη βελτίωση της προστασίας του περιβάλλοντος, την αειφόρο χρήση των πόρων και την επισιτιστική ασφάλεια.
<SPEAKER ID="056" NAME="Nigel Farage" LANGUAGE="EN">
Κύριε Πρόεδρε, καλωσορίζω τον κ. Orbán. Μετά την εξάμηνη φάρσα της βελγικής Προεδρίας, είναι ωραίο να βλέπεις έναν εκλεγμένο πρωθυπουργό από μια κατάλληλη χώρα. Πόσο απόλαυσα την καταγγελία του κομμουνισμού ως επικίνδυνης ιδεολογίας - και σημείωσα την υπερηφάνεια που σας έδινε το γεγονός ότι η Ουγγαρία ήταν η πρώτη χώρα που πήρε τα όπλα εναντίον της Σοβιετικής Ένωσης.
<P>
Είκοσι χρόνια αφού κερδίσατε και πάλι την ικανότητα δημοκρατικής διακυβέρνησης της χώρας σας, αποτελείτε πλέον τμήμα μιας νέας πολιτικής ένωσης που εμφανίζει ολοένα και περισσότερες ομοιότητες με την παλαιά εκείνη Σοβιετική Ένωση. Στην πραγματικότητα, θα συναντήσετε ένα σωρό κομμουνιστές κατά τη διάρκεια των επόμενων έξι μηνών, μεταξύ άλλων το αφεντικό της Επιτροπής εδώ, τον φίλο Barroso, ο οποίος υπήρξε οπαδός του προέδρου Μάο! Θα παρατηρήσετε κεντρικό οικονομικό σχεδιασμό και έλεγχο και, πάνω απ' όλα, αυτό που θα διαπιστώσετε είναι η επιθυμία επιβολής πολιτικής ένωσης επί των λαών της Ευρώπης χωρίς τη συγκατάθεσή τους.
<P>
Ξυπνήστε κύριε Orbán. Κοιτάξτε πώς προσπαθούν να σας τρομοκρατήσουν σήμερα το πρωί. Προσπαθούν να σας πουν πώς να διοικήσετε τη χώρα σας. Πείτε τους πού να πάνε. Ορθώστε το ανάστημά σας και αγωνιστείτε υπέρ της δημοκρατίας για ακόμη μια φορά.
<SPEAKER ID="057" NAME="Krisztina Morvai" AFFILIATION="NI">
(HU) Κύριε Πρόεδρε, κυρίες και κύριοι, το 1956 η Ουγγαρία απέδειξε στον κόσμο ότι πρέπει να υπάρχει αντίσταση ενάντια στην καταπίεση και τα ψέματα, ακόμα και αν φαίνεται απέλπιδα η προσπάθεια. Εκείνη την εποχή, αυτή ήταν η ιστορική μας αποστολή. Και τώρα είναι η ίδια. Στον σημερινό κόσμο, τα ψέματα και η καταπίεση εδράζονται σε δύο πυλώνες. Ένας από αυτούς είναι ότι η παγκόσμια πλουτοκρατία και οι τράπεζες ιδιωτικοποιούν τα κέρδη ενώ ταυτόχρονα εθνικοποιούν τις ζημίες και το κόστος, μετακυλίοντάς τα έτσι στους πυροσβέστες, τους νοσηλευτές, τους δασκάλους και τους συνταξιούχους, οι οποίοι υποφέρουν όλο και περισσότερο.
<P>
Ο άλλος πυλώνας είναι -και εδώ αναφέρομαι κυρίως στους πολιτικούς, οι οποίοι αντί να εκπροσωπούν τα συμφέροντα του λαού, ενεργούν επίμονα ως εκπρόσωποι της παγκόσμιας πλουτοκρατίας και των τραπεζών, ακόμη και εδώ στην Ευρωπαϊκή Ένωση- ότι κάνουν όλα αυτά να φαίνονται φυσικά, ή τουλάχιστον ότι δεν γίνεται αλλιώς. " ουγγρική Προεδρία και η Ουγγαρία, η πατρίδα μου, πρέπει να αποδείξουν ότι αυτό δεν είναι αλήθεια, ότι ο αυτοκράτορας είναι γυμνός. Αντί για νοοτροπία που επικεντρώνεται στα κέρδη και τα χρήματα, πρέπει να αποδείξουμε ότι είναι επίσης δυνατή η προσέγγιση με επίκεντρο τον άνθρωπο, με επίκεντρο τη δικαιοσύνη, όπου το ερώτημα που τίθεται δεν σχετίζεται με το τι είναι καλύτερο για τα χρήματα και τα κέρδη, αλλά τι είναι καλύτερο για τον λαό και τη δικαιοσύνη. Εύχομαι καλή επιτυχία στην Ουγγαρία, την πατρίδα μου που αγαπά την ελευθερία.
<P>
(" ομιλήτρια δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="059" NAME="Hannes Swoboda" AFFILIATION="S&amp;D">
(DE) Κυρία Πρόεδρε, κυρία Morvai, είχαμε ήδη μια σύντομη ανταλλαγή απόψεων εχθές. Έχω δύο ερωτήσεις για εσάς. Δεν αποτελεί έκπληξη το γεγονός ότι στηρίζετε την Προεδρία από τη θέση σας στην άκρα Δεξιά. Ωστόσο, εάν αυτό ταιριάζει στον κ. Orbán είναι άλλο θέμα. Γνωρίζετε ότι η ουγγρική επανάσταση υποστηρίχθηκε από πολλούς, πάρα πολλούς ανθρώπους, και όχι μόνο από Συντηρητικούς στα δεξιά του πολιτικού φάσματος, όπως ανέφερε ο κ. Schulz; Παρατηρήσατε, κυρία Morvai, ότι η κριτική του ουγγρικού δικαίου για τα μέσα ενημέρωσης προέρχεται όχι μόνο από Σοσιαλδημοκράτες, αλλά και από πάρα πολλούς πολίτες, συμπεριλαμβανομένου του κ. György Konrá, ο οποίος δεν έχει καμία σχέση με τη σοσιαλδημοκρατία; Το γνωρίζετε αυτό;
<SPEAKER ID="060" NAME="Krisztina Morvai" AFFILIATION="NI">
(HU) Κύριε Swoboda, αν και κάποτε θεωρούσα ότι υπάρχει νόημα στη χρήση των προσδιορισμών "Δεξιά" και "Αριστερά", οι δεκαοκτώ μήνες στην Ευρωπαϊκή Ένωση με έπεισαν ότι δεν υπάρχει νόημα. Οι άνθρωποι της Αριστεράς εξακολουθούν να εκπροσωπούν τα συμφέροντα της πλουτοκρατίας και των τραπεζών και να μην δίνουν καμία απολύτως σημασία στο τι θέλουν οι πολίτες. Λησμονήσατε εντελώς τα αρχικά ιδεώδη. Έγινε αναφορά εδώ σήμερα του προκατόχου σας με το όνομα Μαρξ. Όσα είπε για τη δικαιοσύνη δεν αναφέρονται πλέον εδώ. Είσαστε οι μεγαλύτεροι καταπιεστές των εργαζομένων. Αυτό είναι το ένα. Το άλλο είναι ο νόμος για τα μέσα ενημέρωσης, ο οποίος αποτελεί εσωτερική υπόθεση της Ουγγαρίας ...
<P>
(" Πρόεδρος διακόπτει την ομιλήτρια)
<SPEAKER ID="061" NAME="Ádám Kósa" AFFILIATION="PPE">
(HU) Κυρία Πρόεδρε, κυρίες και κύριοι, καταρχάς σας ευχαριστώ που μου δίνετε την ευκαιρία να μιλήσω εξ ονόματος της ουγγρικής αντιπροσωπείας του Ευρωπαϊκού Λαϊκού Κόμματος. Είμαι άτομο με αναπηρία, και ίσως έχω μεγαλύτερη ευαισθησία από το μέσο άτομο στις διακρίσεις ή στα δύο μέτρα και σταθμά. Για αυτό παρακολουθώ με ανησυχία το πολιτικό κυνήγι μαγισσών σχετικά με τον ουγγρικό νόμο για τα μέσα ενημέρωσης, μάρτυρες του οποίου θα μπορούσαμε επίσης να είμαστε εδώ σήμερα στο Σώμα. Το Fidesz - Ομοσπονδία Νέων Δημοκρατικών της Ουγγαρίας έχει αποδείξει σε αμέτρητες περιπτώσεις ότι εργάζεται στο πνεύμα των κοινών ευρωπαϊκών αξιών μας, και μάλιστα με τιμή και για την ελευθεροτυπία.
<P>
Οι ευρωπαϊκές αξίες μας αντιπροσωπεύουν ευθύνες. Αυτό αποδεικνύεται επίσης από τους έξι μήνες της επικείμενης Προεδρίας της Ουγγαρίας. Αποδεικνύεται επίσης από τους στόχους της. Οικονομική διακυβέρνηση, ενεργειακή πολιτική ή, ως προς το θέμα αυτό, η στρατηγική για τους Ρομά - οι κατευθύνσεις και στρατηγικές αυτές αποδεικνύουν την ύπαρξη κοινών αξιών, κατά τον ίδιο τρόπο που κοινοί είναι και οι στόχοι μας προκειμένου να διασφαλιστεί μια ισχυρή Ευρώπη. " Ευρώπη δεν είναι, σε τελική ανάλυση, απλώς κοινότητα συμφερόντων, αλλά και κοινότητα αξιών. Επιδεικνύετε ουσιαστικά αδιαφορία τώρα για αυτούς ακριβώς τους στόχους και τις αξίες. Χωρίς καν να περιμένετε να ακούσετε τη γνώμη της Ευρωπαϊκής Επιτροπής, προβαίνετε ήδη σε δηλώσεις, προβάλλετε κακόβουλες κατηγορίες και διατυπώνετε υπερβολικές και αστήρικτες παρατηρήσεις. Είναι ίσως σκοπός σας να αποδυναμώσετε την ουγγρική Προεδρία με αυτόν τον τρόπο; Στην πραγματικότητα βλάπτετε την Ευρωπαϊκή Ένωση, το σύνολο της Ευρωπαϊκής Κοινότητας.
<P>
Αντιμετωπίζουμε σήμερα τη σοβαρότερη κρίση μας, και εσείς επιδεικνύετε ανεύθυνη συμπεριφορά. Ως μέλος της αντιπροσωπείας του Ευρωπαϊκού Λαϊκού Κόμματος, το απορρίπτω αυτό. Προτρέπω την ουγγρική Προεδρία να συνεχίσει το έργο της παρά τις κατηγορίες, και ιδιαίτερα να συνεχίσει το πρόγραμμα της "ισχυρής Ευρώπης". Συμφωνώ με τον τίτλο του προγράμματος. Μέσα από την ενότητα θα επιτύχουμε πολύ περισσότερα, πρέπει δε να αγωνιστούμε για την πρόοδο.
<SPEAKER ID="062" NAME="Csaba Sándor Tabajdi" AFFILIATION="S&amp;D">
(HU) Κυρία Πρόεδρε, κύριε πρωθυπουργέ, κυρίες και κύριοι, είναι προς το συμφέρον της Ευρωπαϊκής Ένωσης και της Ουγγαρίας, καθώς και του συνόλου των ούγγρων πατριωτών ανεξαρτήτως κομματικής τοποθέτησης, η ουγγρική Προεδρία να επιτυχής. Αυτό καθίσταται ακόμη σημαντικότερο εάν λάβουμε υπόψη ότι σήμερα η ΕΕ, συμπεριλαμβανομένης της ζώνης του ευρώ, αντιμετωπίζει έκτακτες προκλήσεις. Κύριε πρωθυπουργέ, είστε άνθρωπος της δράσης. Σας ζητώ να θέσετε την ικανότητα αυτή στην υπηρεσία της Ευρώπης, ως ασκών την Προεδρία της Ευρωπαϊκής Ένωσης, ώστε η Ευρώπη να μπορέσει να καταστεί πολύ πιο δυναμική και αποτελεσματική. Ταυτόχρονα, όμως, σας ζητώ να διατηρήσετε τους κανόνες της δημοκρατίας και να προστατεύσετε τις αξίες του ευρωπαϊκού κοινωνικού μοντέλου.
<P>
Δυστυχώς, όπως κατέδειξε επίσης η σημερινή συζήτηση, η έναρξη της ουγγρικής Προεδρίας είναι ταραχώδης. Μπορείτε να αντιληφθείτε, κύριε πρωθυπουργέ, πόσο χαμηλή είναι η εμπιστοσύνη προς την κυβέρνησή σας στην Ευρώπη; Άνθρωποι σε πολλά κράτη μέλη, ανεξαρτήτως κομματικής τοποθέτησης, θεωρούν ότι τα αντιδημοκρατικά μέτρα της κυβέρνησής σας, ο οικονομικός της λαϊκισμός, ο νόμος για τα μέσα ενημέρωσης και η ανοχή της για την άκρα Δεξιά, έρχονται σε αντίθεση προς τους κανόνες και τις αξίες της ΕΕ. " Προεδρία της ΕΕ δεν μπορεί να σας απαλλάξει από την κριτική· εξάλλου, θα πρέπει να δίδετε το παράδειγμα στην τήρηση των θεμελιωδών αξιών της ΕΕ.
<P>
Ισχύει στη συγκεκριμένη περίπτωση η διάσημη ρήση του Attila Józse "ο θυμός μου είναι για χάρη σας, όχι εναντίον σας", διότι όταν διατυπώνεται βάσιμη κριτική, η ΕΕ δεν είναι θυμωμένη με την ουγγρική κυβέρνηση· είναι θυμωμένη για χάρη της. Και η κριτική αυτή δεν απευθύνεται ειδικά προς τον ουγγρικό λαό. Κύριε πρωθυπουργέ, ως Ούγγρος και Ευρωπαίος, θα ήθελα να διάγω τους έξι μήνες της εν λόγω Προεδρίας με υπερηφάνεια και με το κεφάλι μου ψηλά.
<SPEAKER ID="063" NAME="Alexander Graf Lambsdorff" AFFILIATION="ALDE">
(DE) Κυρία Πρόεδρε, κύριε Orbán, σε άρθρο που δημοσιεύθηκε εχθές σε μεγάλη γερμανική εφημερίδα, μνημονεύσατε τον Otto Graf Lambsdorff ως ένα από τα πρότυπα στον ρόλο σας. Είχαμε την τελευταία μας συνάντηση στην κηδεία του, τον Δεκέμβριο του 2009. Θα ήθελα να σας ζητήσω να τιμήσετε τη μνήμη του επιδεικνύοντας σεβασμό, ακολουθώντας και υπερασπιζόμενος τις αρχές του φιλελεύθερου συνταγματικού κράτους σε όλα τα μέτρα που λαμβάνετε.
<P>
Απαντήσατε στις επικρίσεις επί του νόμου για τα μέσα ενημέρωσης με δύο επιχειρήματα. Αναφέρατε ότι πρόκειται για εκστρατεία κατά της Ουγγαρίας και εναντίον σας προσωπικά και ότι η εκστρατεία είναι αόριστη. Θα ήθελα να καταστήσω απολύτως σαφές εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη ότι δεν πρόκειται για εκστρατεία. Πρόκειται για ζήτημα της Ευρώπης εάν υπάρχει παρέμβαση και τίθενται υπό αμφισβήτηση οι θεμελιώδεις ελευθερίες σε ένα κράτος μέλος της Ευρωπαϊκής Ένωσης.
<P>
Θα ήθελα να αναφέρω στην Επιτροπή και στον κ. Barroso ότι πρέπει να διενεργηθεί νομική αξιολόγηση από την κ. Kroes. Ωστόσο, η Επιτροπή δεν είναι απλώς δικηγορικό γραφείο, είναι και πολιτικό όργανο. " αξιολόγηση πρέπει να λάβει πολιτική μορφή και να ολοκληρωθεί σύντομα.
<P>
Το δεύτερο επιχείρημά σας είναι ότι η κριτική είναι αόριστη. Κύριε Orbán, θα ήθελα να κάνω μερικές συγκεκριμένες παρατηρήσεις: η συκοφαντία, η δυσφήμιση και η υποκίνηση μίσους αντίκεινται στον νόμο στη Γερμανία και σε άλλες δημοκρατίες. Για τον λόγο αυτόν υφίσταται το ποινικό δίκαιο. Επιτρέψτε παρακαλώ στο ποινικό δίκαιο να ισχύσει και στην παρούσα υπόθεση. Θα πρέπει να βελτιωθεί η νομική προστασία του άρθρου 163, να αλλάξει η σύνθεση και οι αρμοδιότητες της αρχής για τα μέσα ενημέρωσης στα άρθρα 123 και 183, σε συνδυασμό με πολλά άλλα πράγματα. Υπάρχουν πολλά συγκεκριμένα σημεία. Προτείνω να αναβληθεί η εφαρμογή της νομοθεσίας μέχρι τη διεξαγωγή της αξιολόγησης της Επιτροπής, αυτή δε πρέπει να γίνει όσο το δυνατόν γρηγορότερα.
<SPEAKER ID="064" NAME="Judith Sargentini" AFFILIATION="Verts/ALE">
(NL) Κυρία Πρόεδρε, το Ευρωπαϊκό Κοινοβούλιο και τα κράτη μέλη εφαρμόζουν δύο μέτρα και δύο σταθμά. Δεν μπορούμε να μιλούμε επαρκώς για πολιτικά δικαιώματα και ελευθεροτυπία σε σχέση με χώρες που επιθυμούν να ενταχθούν στην Ευρωπαϊκή Ένωση, όμως τα θέματα αυτά να μην φαίνεται να ισχύουν για τα υφιστάμενα μέλη της παρούσας λέσχης. Είναι τα κριτήρια της Κοπεγχάγης ιερές υποχρεώσεις για όλους μας, ή απλά για τα νέα μέλη;
<P>
Τα κράτη μέλη εθελοτυφλούν σε ό,τι πράττουν τα άλλα. Εάν δεν ασχολούμαι με τις υποθέσεις σας, τότε και εσείς θα πρέπει να μην ασχολείστε με τις υποθέσεις μου! Ακόμη και η Ουγγαρία ζητά από όλους να μην ασχολούνται με τις υποθέσεις της. Πρόκειται για περίεργη στάση για την Προεδρία της Ευρωπαϊκής Ένωσης. Είναι καθήκον σας, κύριε Orbán, να ηγηθείτε της Ευρωπαϊκής Ένωσης και, μάλιστα, να ενθαρρύνετε τα κράτη μέλη να ασχολούνται με τις υποθέσεις των άλλων έως κάποιον βαθμό. Δεν υπάρχουν περιθώρια υποχώρησης εδώ.
<P>
Όσον αφορά το Κοινοβούλιό μας τώρα, το Σώμα του οποίου έργο πρέπει να είναι η διατήρηση του υψηλού επιπέδου των ευρωπαϊκών αξιών. Παραλείπουμε να το πράξουμε αυτό! Κυρία Πρόεδρε, ήταν για άλλη μια φορά χαρά μου που ήμουν σε θέση να πω την αλήθεια και να δώσω την ισορροπημένη γνώμη μου εδώ.
<SPEAKER ID="065" NAME="Jacek Olgierd Kurski" AFFILIATION="ECR">
(PL) Κυρία Πρόεδρε, είναι θετικό το γεγονός ​​ότι μια κυβέρνηση που απολαμβάνει τόσο μεγάλης υποστήριξης στη χώρα της αναλαμβάνει την Προεδρία της ΕΕ. " ουγγρική κυβέρνηση τυγχάνει αυτής της υποστήριξης διότι ενεργεί προς το συμφέρον των Ούγγρων και ανοικοδομεί την Ουγγαρία μετά τις αποτυχημένες και βρίθουσες σκανδάλων κυβερνήσεις των ούγγρων Σοσιαλιστών. Δεν είναι και τόσο θετικό το γεγονός, ωστόσο, ότι η Ουγγαρία υφίσταται αθέμιτες και ιδεολογικά υποκινούμενες επιθέσεις τις παραμονές της Προεδρίας της. Το όλο θέμα του νόμου για τα μέσα ενημέρωσης αποδεικνύει την υποκρισία των επιθέσεων αυτών. Πανομοιότυπο Συμβούλιο για τα μέσα ενημέρωσης υπάρχει στην Πολωνία, όπου κυριαρχείται από το κυβερνών κόμμα και είναι υπεύθυνο σήμερα για την εκδίωξη δεκάδων ανθρώπων -δημοσιογράφων με συντηρητικό προσανατολισμό- από τα δημόσια μέσα ενημέρωσης της Πολωνίας. Κανείς στην Ευρώπη, και λιγότερο από όλους ο κ. Schulz, δεν τους υπερασπίζεται. Έτσι απλά έχει η υπόθεση.
<P>
" παράδοξη επιστολή που δημοσιεύθηκε πριν από μια εβδομάδα εις βάρος των Ούγγρων και η οποία υπογραφόταν από τους πρώην προέδρους της Τσεχικής Δημοκρατίας και της Ουγγαρίας, καθώς και από τον επικεφαλής της εφημερίδα Gazeta Wyborcza στην Πολωνία, υπογραμμίζει την υποκρισία της επίθεσης. Είναι η ίδια Gazeta Wyborcza που διασφαλίζει ότι όσοι έχουν διαφορετικές απόψεις, κατάσχεται η περιουσία τους. " αλήθεια για τη σημερινή επίθεση κατά της Ουγγαρίας είναι ότι δεν πρόκειται για τίποτε άλλο από εκδίκηση για την εφαρμογή στην πράξη επιτυχημένου συντηρητισμού. Ελπίζω ότι η Προεδρία σας της ΕΕ θα είναι εξίσου επιτυχής, κύριε Orbán, όσο ...
<P>
(" Πρόεδρος διακόπτει τον ομιλητή)
<SPEAKER ID="066" NAME="Jaroslav Paška" AFFILIATION="EFD">
(SK) Κυρία Πρόεδρε, από την 1η Ιανουαρίου την Προεδρία της Ευρωπαϊκής Ένωσης ανέλαβε η ουγγρική κυβέρνηση, η οποία μας υπενθύμισε ένα γεγονός μέσω αυτού που θα μπορούσε να ονομαστεί "πολιτιστικό μωσαϊκό". Δεν θα μιλήσω σχετικά με τον χάρτη, κύριε πρωθυπουργέ, μόνο σχετικά με τη νοοτροπία που φέρατε στις Βρυξέλλες.
<P>
Αγαπημένα σύμβολα και πορτρέτα προσωπικοτήτων για τις οποίες οι πολίτες σας είναι δικαιολογημένα υπερήφανοι στο έδαφος, καταγής, σε δημόσιο χώρο, να τα πατούν και να τα σπιλώνουν άνθρωποι από ολόκληρη την Ευρώπη. Σας φαίνεται ορθή νοοτροπία αυτό; Είναι αξιοπρεπής παρουσίαση της υπερήφανης Ουγγαρίας;
<P>
Δεν γνωρίζω τι οδήγησε τους ούγγρους διπλωμάτες να μειώσουν τα σύμβολα της ίδιας τους της ιστορίας. Θα μπορούσαν να τα έχουν τοποθετήσει με αξιοπρέπεια στα πλαίσια ή τους τοίχους αυτής ακριβώς της Αίθουσας. Έχετε δει, Viktor, πού έχουν τοποθετηθεί τα σύμβολα που αγαπούμε σε αυτήν την Αίθουσα; Βρίσκονται σε θέση τιμής, στολίζουν το τραπέζι του Προέδρου.
<P>
Γνωρίζω, κύριε πρωθυπουργέ, ότι η χώρα σας έχει πολλά προβλήματα, όμως πιστεύω ακράδαντα ότι ο υπερήφανος ουγγρικός λαός δεν αξίζει αυτήν την έλλειψη σεβασμού από την ίδια την κυβέρνησή του προς τις διάσημες προσωπικότητες και τα σύμβολά του.
<SPEAKER ID="067" NAME="Csanád Szegedi" AFFILIATION="NI">
(HU) Κυρία Πρόεδρε, κύριε πρωθυπουργέ, κυρίες και κύριοι, επιθυμούσα στην ουσία να μιλήσω σχετικά με την ουγγρική Προεδρία, όμως οι ομιλητές που προηγήθηκαν με έχουν εξαγριώσει και πρέπει πλέον να ενδώσω λίγο στην πρόκληση και να μιλήσω σχετικά με το ουγγρικό δίκαιο για τα μέσα ενημέρωσης. Για να το θέσω απλά, στην Ουγγαρία, το κίνημα Jobbik για μια καλύτερη Ουγγαρία επέκρινε επίσης τον νόμο για τη γλώσσα. Και εμείς διαφωνούμε με αυτόν. Ωστόσο, το να διαπιστώνουμε την ύπαρξη τόσο πολλών αποστατών και υποκριτών σε ένα μέρος είναι εκπληκτικό γεγονός. Πού ήταν αυτοί που τώρα προβάλλονται ως υπέρμαχοι των δικαιωμάτων, πού ήσασταν όταν θεσπίστηκε το σλοβακικό δίκαιο για τη γλώσσα; Πού ήταν ο κ. Cohn-Bendit, όταν οι Ούγγροι στη Βοϊβοδίνα τρομοκρατούνταν από σέρβους εξτρεμιστές; Πού ήταν ο κ. Martin Schulz, όταν βεβηλώνονταν τάφοι στη Βοϊβοδίνα, ουγγρικοί τάφοι, ή οι τάφοι των Ούγγρων στην Τρανσυλβανία; Για αυτό θεωρώ ότι πρόκειται για δύο μέτρα και δύο σταθμά. Δεν μπορώ να αποδεχτώ τις επικρίσεις που τολμάτε κατά της ουγγρικής κυβέρνησης, κατά της ουγγρικής Προεδρίας.
<P>
Σε αντίθεση με τους κενούς περιεχομένου κρωγμούς του MSZMP ή του MSZP, το Jobbik είχε πάντοτε θετικές προτάσεις. Ναι, πρέπει να τεθεί επί τάπητος το ζήτημα του σλοβακικού δικαίου για τη γλώσσα. Ναι, πρέπει να τεθεί επί τάπητος το ζήτημα της ακύρωσης των διαταγμάτων Beneš. Ναι, πρέπει να τεθεί επί τάπητος η εδαφική αυτονομία των Székely. Ναι, πρέπει να τεθεί επί τάπητος η παύση και η εξάλειψη της εγκληματικότητας των Ρομά στην Ουγγαρία και σε όλη την Ευρώπη, θα ήταν δε ευπρόσδεκτο το γεγονός η ουγγρική κυβέρνηση να μπορούσε να επικεντρωθεί εξίσου στο εσωτερικό καθήκον της να εφαρμόσει τη βούληση εκατομμυρίων ούγγρων ψηφοφόρων και να κλείσει επιτέλους τον πρώην δικτάτορα της Ουγγαρίας Ferenc Gyurcsány στη φυλακή. Αυτά είναι τα πραγματικά προβλήματα και σας εύχομαι καλή επιτυχία για την Προεδρία.
<SPEAKER ID="068" NAME="Werner Langen" AFFILIATION="PPE">
(DE) Κυρία Πρόεδρε, κύριε Orbán, έχετε δύο δύσκολα καθήκοντα μπροστά σας. Το πρώτο αφορά την υπέρβαση οκτώ χρόνων σοσιαλιστικής κακοδιοίκησης, την επαναφορά του πολιτικού και οικονομικού δυναμισμού και της σταθερότητας στην Ουγγαρία και τη μείωση των επιπέδων του χρέους. Το εκλογικό σώμα σάς έδωσε σαφή εντολή να το πράξετε.
<P>
Το δεύτερο καθήκον σας είναι να ηγηθείτε της Ευρώπης στον ρόλο σας ως ασκούντος την Προεδρία του Συμβουλίου σε αυτούς τους δύσκολους καιρούς και να καταβάλετε κάθε δυνατή προσπάθεια για την επίλυση της οικονομικής και χρηματοπιστωτικής κρίσης. Θα έχετε την ενεργό στήριξη του Κοινοβουλίου και της ομάδας μου. Χαιρόμαστε που δεν μας παρουσιάσατε ένα ευχολόγιο σήμερα, όπως έκαναν πολλοί Σοσιαλιστές που ασκούσαν την Προεδρία του Συμβουλίου τα τελευταία χρόνια αλλά, αντίθετα, καταστήσατε σαφείς τις προτεραιότητές σας.
<P>
Τρίτον, χαιρόμαστε που η Ουγγαρία είναι μέλος της Ευρωπαϊκής Ένωσης από το 2004 και ότι το κυβερνών κόμμα στην Ουγγαρία ανήκει στην ομάδα του Ευρωπαϊκού Λαϊκού Κόμματος (Χριστιανοδημοκράτες). " εκστρατεία σχετικά με τον νέο νόμο για τα μέσα ενημέρωσης, η οποία περιλαμβάνει εκκλήσεις για την ανάκληση του δικαιώματος του εκλέγειν σύμφωνα με το άρθρο 7 και η οποία ξεκίνησε εδώ στο Κοινοβούλιο και όχι από εσάς, αλλά από τα κόμματα που έχασαν τις εκλογές του 2010 στην Ουγγαρία, και που κάθονταν εδώ και εξακολουθούν να κάθονται τώρα εδώ μπροστά, τουλάχιστον όσοι δεν έσπευσαν κατευθείαν στον τύπο, είναι υποκριτική και απαράδεκτη. " αξιολόγηση θα καταδείξει ότι η νομοθεσία για τα μέσα ενημέρωσης στην Ουγγαρία δεν διαφέρει από πολλά άλλα κράτη.
<P>
Στην περίπτωση του κ. Schulz, ο οποίος ζήτησε την απόσυρση του νόμου, μπορώ μόνο να δηλώσω ότι προφανώς δεν έχει διαβάσει τον νόμο που ψηφίστηκε κατά πλειοψηφία υπό τη σοσιαλιστική και πράσινη κρατική κυβέρνηση της Βόρειας Ρηνανίας-Βεστφαλίας. Περιλαμβάνει διατάξεις για τη δημιουργία αρχής για τα μέσα ενημέρωσης, την επιβολή κυρώσεων και την ποικιλία των απόψεων. Αυτό ακριβώς πράττετε. " υποκριτική προσέγγιση δεν πρέπει να αποκτήσει πλειοψηφία στο Σώμα.
<P>
(Χειροκροτήματα)
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="069" NAME="Rebecca Harms" AFFILIATION="Verts/ALE">
(DE) Κυρία Πρόεδρε, κύριε Langen, εμπιστεύεται ο κρατικός νόμος για τα μέσα ενημέρωσης της Βόρειας Ρηνανίας-Βεστφαλίας την ευθύνη για την εποπτεία των μέσων ενημέρωσης στα χέρια ενός κόμματος; Θα χρησιμοποιηθεί η εποπτική αρχή για τα μέσα ενημέρωσης στη Βόρεια Ρηνανία-Βεστφαλία από την κυβέρνηση επί εννέα έτη; Στη Βόρεια Ρηνανία-Βεστφαλία, ένα κόμμα αποφασίζει για το αν η έκθεση των γεγονότων είναι ή δεν είναι ισορροπημένη; Αν συμβαίνει αυτό, τότε η κατάσταση είναι η ίδια όπως στην Ουγγαρία. Δεν νομίζω ότι αυτό θέλετε. Θα ήθελα επίσης να ρωτήσω γιατί η κ. Merkel επικρίνει την ουγγρική νομοθεσία, επειδή είναι μέλος ...
<P>
(" Πρόεδρος διακόπτει την ομιλήτρια)
<SPEAKER ID="070" NAME="Werner Langen" AFFILIATION="PPE">
(DE) Κυρία Πρόεδρε, είμαι σίγουρος ότι θα μου επιτρέψετε πέντε λεπτά.
<P>
(" Πρόεδρος διακόπτει τον ομιλητή)
<P>
Πρώτον, η κ. Merkel ρώτησε αν η νομοθεσία συνάδει με τους ευρωπαϊκούς κανονισμούς από όλες τις απόψεις και ο κ. Orbán συμφώνησε να αλλάξει τις διατάξεις του νόμου, εφόσον είναι αναγκαίο, μετά την αξιολόγηση από την Επιτροπή. Πιστεύω ότι πρόκειται για προσέγγιση σωστή, έντιμη, ανοικτή και δίκαιη για όλους τους εμπλεκόμενους.
<P>
" δεύτερη παρατήρησή μου αφορά τον κρατικό νόμο για τα μέσα ενημέρωσης της Βόρειας Ρηνανίας-Βεστφαλίας. Τα ραδιοφωνικά προγράμματα δεν επιτρέπεται να παρουσιάζουν μόνο μία γνώμη ή απλώς να καλύπτουν μόνο ένα κόμμα, ομάδα, ομάδα άσκησης πίεσης, θρησκευτικό δόγμα ή φιλοσοφία, σύμφωνα με τους όρους της παραγράφου 31.
<P>
(Διαμαρτυρίες)
<P>
Ο νόμος ορίζει επίσης ότι ο επικεφαλής του κρατιδίου της Βόρειας Ρηνανίας-Βεστφαλίας μπορεί να δώσει οδηγίες στην κρατική αρχή για τα μέσα ενημέρωσης και να επιβάλει πρόστιμα ύψους έως και 500.000 ευρώ.
<SPEAKER ID="071" NAME="Monika Flašíková Beňová" AFFILIATION="S&amp;D">
(SK) Κυρία Πρόεδρε, θα ήθελα να αναφερθώ στον επικεφαλής της ουγγρικής κυβέρνησης. Καλώς ήλθατε στο Ευρωπαϊκό Κοινοβούλιο, κύριε Orbán.
<P>
" Ουγγαρία ανέλαβε την Προεδρία της σε μια εποχή που σίγουρα δεν είναι εύκολη, το δε πρόγραμμα που μας παρουσιάσατε είναι σίγουρα γεμάτο από μεγάλες προκλήσεις. Μας ζητήσατε πολλές φορές, ως Κοινοβούλιο, να συμβάλουμε στην υλοποίηση αυτού του προγράμματος, και πιστέψτε με, κύριε Orbán, είμαστε εδώ πραγματικά για να υποστηρίξουμε ό,τι είναι θετικό και ό,τι είναι ευρωπαϊκό στο πρόγραμμά σας.
<P>
" ομιλία σας περιελάμβανε επίσης έκκληση για μια ισχυρή Ευρώπη, όμως, και πρέπει να αναφέρω ότι δεν είναι απολύτως σαφές σε εμένα πού ξεκινά η αίσθηση του ανήκειν στην Ευρώπη και ποια είναι τα όριά της, διότι δεν μπορώ να εξηγήσω διαφορετικά γιατί η κυβέρνησή σας ξεκίνησε την Προεδρία της με την παρουσίαση μιας ανύπαρκτης εδαφικής μονάδας αντί να παρουσιάσει, ως προεδρεύουσα χώρα, ένα νέο όραμα για την Ευρώπη.
<P>
Ως εκ τούτου, κύριε Orbán, ελπίζω ότι η καλή αίσθηση του ανήκειν στην Ευρώπη που έχετε θα συνεχίσει να εξελίσσεται θετικά, και ότι θα έχετε επίσης θετική αίσθηση του ανήκειν στην Ουγγαρία.
<SPEAKER ID="072" NAME="Adina-Ioana Vălean" AFFILIATION="ALDE">
(EN) Κυρία Πρόεδρε, για μεγάλο χρονικό διάστημα η Ένωσή μας ακολούθησε την οδό του προσδιορισμού στόχων επί στόχων, όμως κανείς δεν κοιτάζει πίσω για να διαπιστώσει εάν όλοι αυτοί οι στόχοι επιτεύχθηκαν ή εφαρμόστηκαν ορθά. Ανάπτυξη, θέσεις απασχόλησης, μια φιλική προς τους πολίτες Ένωση: όλοι τείνουν να καταστούν αιώνιοι στόχοι. Είμαστε ουσιαστικά στο σημείο όπου θα πρέπει να αναγνωρίσουμε την αποτυχία τουλάχιστον κάποιων από τις πολιτικές μας και τις ενιαίες λύσεις που πάρα πολύ συχνά εφαρμόζονται.
<P>
Για την τόνωση της οικονομικής ανάπτυξης της ΕΕ, ίσως πρέπει να αρχίσουμε να σκεφτόμαστε ευρύτερα και να αποδεχθούμε τα ποικίλα συμφέροντα και τις ιδιαιτερότητες των 27 κρατών μελών μας.
<P>
" Επιτροπή προτείνει, και η Προεδρία εγκρίνει, απλά τον συντονισμό των οικονομικών μας πολιτικών. Αυτό μπορεί να μετατραπεί σε παγίδα ακριβώς για την οικονομική ανάπτυξη που επιδιώκουμε μόνο με μακροοικονομικούς και χρηματοοικονομικούς στόχους και πολιτικές. Ενώ έχουμε ατελή ενιαία αγορά, γραφειοκρατία που επιβαρύνει τις εταιρείες και τους επιχειρηματίες και ακατάστατη αγορά εργασίας, η ανάπτυξη στην ΕΕ θα μπορούσε να αποδειχθεί ανάλογη φάλαινας σε μια λίμνη με μπαρακούντες - διότι τέτοια είναι η παγκόσμια αγορά στο σημερινό πλαίσιο κρίσης.
<P>
Όσον αφορά τους άλλους αιώνιους στόχους που ορίζονται στο πρόγραμμα της Προεδρίας, όπως η επίτευξη κοινής ενεργειακής πολιτικής, αυτό που χρειαζόμαστε είναι ο εντοπισμός συμφερόντων και αναγκών για την ενέργεια κοινών σε όλα τα κράτη μέλη. Δεν είμαι πεπεισμένη ότι η δαπάνη δισεκατομμυρίων ευρώ σε γιγαντιαία έργα υποδομής είναι η απάντηση.
<P>
Ο κ. Orbán μίλησε επίσης για διεύρυνση: Ελπίζω ότι αυτό δεν σημαίνει την ουγγρική προσέγγιση για τη χορήγηση υπηκοότητας σε όλους τους ουγγρικής εθνότητας πολίτες στις γειτονικές χώρες. Είναι η διεύρυνση της ΕΕ μέσα σε ευρωσκεπτικιστικό πλαίσιο και οικονομική κρίση πραγματικά ρεαλιστική;
<P>
Εν κατακλείδι, εύχομαι σε όλους μας καλή τύχη.
<SPEAKER ID="073" NAME="Peter van Dalen" AFFILIATION="ECR">
(NL) Κυρία Πρόεδρε, η ουγγρική Προεδρία ξεκίνησε κατά τρόπο δυσμενή. Το παράδειγμα που έθεσε η ουγγρική κυβέρνηση προς την Ευρωπαϊκή Ένωση με τον νέο της νόμο για τα μέσα ενημέρωσης δεν ήταν θετικό. Ο νέος νόμος αποδίδει στον παρατηρητή των μέσων ενημέρωσης πολύ εκτεταμένες εξουσίες, γεγονός το οποίο ρίχνει ανησυχητική σκιά επάνω από την έναρξη της ουγγρικής Προεδρίας. Ο νόμος αυτός αποτελεί ένα μόνο στοιχείο σε μια σειρά ανησυχητικών εξελίξεων στην Ουγγαρία.
<P>
Όπου κυριαρχεί ένα μόνο πολιτικό κόμμα, οι άλλες φωνές σιγούν. Ο γάλλος συγγραφέας του 17ου αιώνα Rochefoucauld προειδοποίησε ως προς αυτό εδώ και πολύ καιρό: "Λίγοι είναι αρκετά σοφοί ώστε να προτιμούν τη χρήσιμη επίπληξη από τον ύπουλο έπαινο". " συμβουλή μου προς την Προεδρία είναι ότι θα πρέπει να λάβει τα λόγια του Λα Ρωσφουκώ σοβαρά υπό την ιδιότητά της τόσο ως κατόχου της Προεδρίας της ΕΕ όσο και της κυβέρνησης της Ουγγαρίας.
<SPEAKER ID="074" NAME="Mario Mauro" AFFILIATION="PPE">
(IT) Κυρία Πρόεδρε, κυρίες και κύριοι, σας καλωσορίζουμε στο Στρασβούργο, κύριε Orbán. Όπως επισήμανε ο κ. Cohn-Bendit, όλοι εδώ αγαπούμε την Ουγγαρία, δεν αγαπούμε όμως όλοι την ουγγρική κυβέρνηση, όπως θα έχετε αντιληφθεί.
<P>
Εμείς, από την άλλη πλευρά, αγαπούμε την Ουγγαρία, εκτιμούμε ιδιαίτερα την ουγγρική κυβέρνηση και, επιπλέον, επευφημούμε το κόμμα σας χωρίς ντροπή. Γιατί επευφημούμε το κόμμα Fides; Επειδή το συγκεκριμένο κόμμα αποτέλεσε αποφασιστικό παράγοντα για την επιστροφή της Ουγγαρίας στο δημοκρατικό βίο μετά από μακρά και σκληρή δικτατορία.
<P>
Επευφημούμε το Fides διότι επί χρόνια, όλα αυτά τα χρόνια, επιδιώκει τις ίδιες αξίες της δημοκρατίας και της ελευθερίας, τόσο στην κυβέρνηση όσο και στην αντιπολίτευση. Επευφημούμε το Fides διότι αποτελεί σήμερα τη μόνη πραγματική εναλλακτική λύση στη λαϊκιστική τάση που φαίνεται να κερδίζει έδαφος σε τόσες πολλές χώρες της Ευρωπαϊκής Ένωσης.
<P>
Επευφημούμε επίσης το Fides διότι, μέσω των προτεραιοτήτων που αναφέρατε, το Fides μάς κάνει να συνειδητοποιήσουμε ότι η μάχη για την ενωμένη και ελεύθερη Ευρώπη δεν έχει ακόμη τελειώσει. Σας στηρίζουμε, κύριε Orbán, και σας επευφημούμε, διότι αυτό σημαίνει ότι επευφημούμε την Ουγγαρία και την Ευρώπη ως σύνολο.
<SPEAKER ID="075" NAME="Edit Herczog" AFFILIATION="S&amp;D">
(HU) Κύριε Πρόεδρε, κυρίες και κύριοι, από την ίδρυση της Ευρωπαϊκής Ένωσης ένα από τα πιο σημαντικά της θέματα και προκλήσεις είναι η ενεργειακή ασφάλεια. Για πολύ καιρό, πιστεύαμε ότι το κρισιμότερο σημείο ήταν η μείωση της εξάρτησης από τις πηγές ενέργειας. " οικονομική κρίση, ωστόσο, κατέδειξε σαφώς ότι αυτό που είναι σημαντικότερο είναι η πρόσβαση και η οικονομική προσιτότητα. Ήταν η πρώτη χρονιά στην Ουγγαρία που περισσότεροι άνθρωποι πάγωσαν μέχρι θανάτου σε θερμαινόμενα διαμερίσματα από ό,τι στους δρόμους. Λίγες ημέρες πριν, οι κάτοικοι πολυκατοικίας ζήτησαν να σβήσει η θέρμανση επειδή δεν μπορούσαν πλέον να την αντέξουν οικονομικά. Κυρίες και κύριοι, είναι πολύ σημαντικό να αντιμετωπίσουμε το θέμα της ενεργειακής ασφάλειας ως μία από τις συνέπειες της οικονομικής κρίσης, πρέπει δε να το πράξουμε αυτό στο πλαίσιο της παρωχημένης ενεργειακής μας υποδομής.
<P>
Το σημαντικότερο καθήκον της ουγγρικής Προεδρίας στη σύνοδο κορυφής για την ενέργεια είναι ο καθορισμός των βάσεων αυτής της νέας υποδομής, όχι μόνο όσον αφορά το φυσικό αέριο αλλά και τις ηλεκτρικές γραμμές. Καθήκον μας δεν είναι η αναβάθμιση των δικτύων του παρελθόντος, αλλά η εγγύηση επενδυτών και δυνατοτήτων δέσμευσης κεφαλαίων για τα ευφυή ενεργειακά δίκτυα του μέλλοντος. Το έργο που αναμένει την ουγγρική κυβέρνηση είναι να πείσει όλα τα κράτη μέλη να στηρίξουν ομόφωνα την αύξηση της ασφάλειας στη διαχείριση πυρηνικών αποβλήτων. Πρέπει να εγγυηθούμε ότι όλα αυτά θα παραμείνουν εντός των ορίων της οικονομικής προσιτότητας. Κύριε Πρόεδρε, δεν μπορούμε να το προσεγγίσουμε αυτό εν θερμώ και με ψυχραιμία, μόνο με καθαρό μυαλό, καθαρή καρδιά και ξεκάθαρο όραμα. Θα είμαστε οι εταίροι σας στην επίλυση αυτών των θεμάτων.
<SPEAKER ID="076" NAME="Marielle De Sarnez" AFFILIATION="ALDE">
(FR) Κυρία Πρόεδρε, οι λαοί της Ευρώπης βιώνουν μια σοβαρή και αποσταθεροποιητική κρίση. Θεωρώ ότι σε εποχές ακριβώς όπως η σημερινή πρέπει να επιστρέφουμε στις θεμελιώδεις αξίες επί των οποίων στηρίζεται η Ευρώπη.
<P>
" πρώτη από τις αξίες αυτές είναι η καταπολέμηση όλων των μορφών εθνικισμού. Επιτρέψτε μου να σας μεταφέρω τις ανησυχίες μου όταν, αφού έχουμε προσφέρει την ουγγρική υπηκοότητα στους πληθυσμούς των Μαγυάρων, θέτετε τώρα το ενδεχόμενο να τους δοθεί δικαίωμα ψήφου κατά παράβαση όλων των διεθνών συμβάσεων.
<P>
" δεύτερη από αυτές τις ευρωπαϊκές αξίες είναι η προάσπιση της δημοκρατίας και των ελευθεριών. Όμως, από τότε που αναλάβατε τα καθήκοντά σας, έχει ληφθεί μια σειρά μέτρων τέτοιας φύσης που μας προκαλούν ανησυχία και για τα οποία μπορείτε πλέον να μας δώσετε απαντήσεις. Περιορίστηκαν οι εξουσίες του Συνταγματικού Δικαστηρίου, υπονομεύθηκε η ανεξαρτησία της Ευρωπαϊκής Κεντρικής Τράπεζας -σε αντίθεση με τη συνθήκη προσχώρησης- και αναγκάζετε τους πολίτες να ψηφίσουν έναν νόμο ο οποίος, υπό το πρόσχημα της μεταφοράς ευρωπαϊκής οδηγίας, αποτελεί στην ουσία νόμο που καταστρέφει τις ελευθερίες του τύπου, όπως κατέδειξε πρόσφατα ο Οργανισμός για την Ασφάλεια και τη Συνεργασία στην Ευρώπη (ΟΑΣΕ).
<P>
Εξηγείτε ότι ο εν λόγω νόμος σας είναι παρόμοιος με άλλων κρατών μελών, αλλά ακόμα και αν ορισμένα από αυτά -και αναφέρομαι ειδικότερα στην πατρίδα μου- πρέπει προφανώς να επιτελέσουν πρόοδο, σε ποια άλλη χώρα της Ένωσης οποιοσδήποτε φορέας των μέσων ενημέρωσης κινδυνεύει με πρόστιμο 700.000 ευρώ για παράβαση των ηθικών προτύπων; " υπόθεση βρίσκεται πλέον στα χέρια της Ευρωπαϊκής Επιτροπής η οποία πρέπει να μας μιλήσει για το βασικό θέμα, και πέρα από τα αποκλειστικά νομικά ζητήματα να μας γνωστοποιήσει εάν ο συγκεκριμένος νόμος παραβιάζει την ελευθερία της έκφρασης. Στην περίπτωση αυτή, η Ένωση διαθέτει τα μέσα για τη διασφάλιση του σεβασμού των θεμελιωδών δικαιωμάτων. Αυτό είναι το μήνυμα αποφασιστικότητας που αναμένουμε πλέον.
<SPEAKER ID="077" NAME="Jean-Pierre Audy" AFFILIATION="PPE">
(FR) Κυρία Πρόεδρε, κύριε πρωθυπουργέ, η Ουγγαρία είναι ευρωπαϊκή χώρα. Αγαπά το Ευρωπαϊκό Κοινοβούλιο. " Ουγγαρία επέλεξε ως Πρόεδρο της Δημοκρατίας έναν από τους καλύτερους πρώην συναδέλφους μας, τον κ. Pál Schmitt, είχατε δε τη σύνεση να επιλέξετε ως μία από τις υπουργούς σας μια πολύ καλή συνάδελφό μας, την κ. Györi, την οποία εκτιμώ ιδιαίτερα.
<P>
" δημοκρατία λειτουργεί. Έχετε εκλεγεί. Συγχαρητήρια! " Ευρώπη λειτουργεί. Ένας σας νόμος τίθεται υπό αμφισβήτηση και απαντάτε "θα τον αλλάξω". Αμφισβητείστε για την εφαρμογή των αξιών, έχετε δε δηλώσει, κατά τη μεταρρύθμιση του συντάγματος, το οποίο είναι το πρώην κομμουνιστικό σύνταγμα, ότι θα εγκρίνετε το σύνολο του Χάρτη των Θεμελιωδών Δικαιωμάτων. Συγχαρητήρια! " πολιτική λειτουργεί. Σε περίπτωση που κάποιος αμφιβάλλει ως προς το γεγονός, έχουμε μια πολιτική Ευρώπη. Αυτά είναι καλά νέα!
<P>
Αντιμετωπίζετε οικονομικές προκλήσεις. Χειρίζεστε την οικονομία της Ουγγαρίας ορθά, κύριε Orbán. Είστε πιθανώς ο πρωθυπουργός που χρειαζόμαστε αυτήν τη στιγμή. Δεν είναι η πρώτη φορά που το πράττετε, ωστόσο. Το πράξατε ήδη και το 1998, όταν και τότε ήσασταν πρωθυπουργός.
<P>
Θα ολοκληρώσω εφιστώντας την προσοχή σας στην Κροατία. Θέλετε να ενταχθεί. Είμαστε υπέρ αυτού. Θα ήθελα να επιστήσω την προσοχή σας στις ανησυχίες ορισμένων ομάδων της ευρωπαϊκής κοινής γνώμης και να σας προτείνω να προβείτε σε ευρεία διαφημιστική εκστρατεία που να είναι σε θέση να αποδείξει στους ευρωπαίους πολίτες ότι η Κροατία πληροί όλα τα κριτήρια για την ένταξη, διότι δεν ακολουθούμε πλέον την πορεία τής κατά ομάδες ένταξης όπως μετά την πτώση του Τείχους του Βερολίνου.
<SPEAKER ID="078" NAME="Juan Fernando López Aguilar" AFFILIATION="S&amp;D">
(ES) Κυρία Πρόεδρε, κύριε Orbán, εξ ονόματος των ισπανών Σοσιαλιστών θα ήθελα να χαιρετίσω την ουγγρική Προεδρία, την τρίτη Προεδρία στο πρώτο τρίο προεδριών στο πλαίσιο της νέας δυναμικής που θεσπίστηκε με τη συνθήκη της Λισαβόνας. Το γεγονός αυτό απαιτεί συνέπεια με την κοινή γραφή που καθιερώθηκε από τις τρεις χώρες -Ισπανία, Βέλγιο και Ουγγαρία- αλλά, το σημαντικότερο, και συνέπεια με τις αρχές, τις αξίες και τους στόχους που καθόρισε η ίδια η συνθήκη της Λισαβόνας, εφόσον απόλυτη προτεραιότητα αποτελεί η εφαρμογή και τήρησή της.
<P>
Ορισμένες από τις κοινές αυτές αξίες και αρχές καθορίζονται στο άρθρο 2 της συνθήκης της Λισαβόνας: σεβασμός των ελευθεριών, προστασία των ανηλίκων και πολυφωνία, η οποία περιλαμβάνει την πολυφωνία της ενημέρωσης. Συνεπώς, συμμερίζομαι την ανησυχία που εκφράσατε ότι οι τόσο σημαντικοί στόχοι της ουγγρικής Προεδρίας ενδέχεται να στρεβλωθούν από εθνικές συζητήσεις ή ιδιαιτερότητες αντί να επιτευχθούν χάρη σε αυτά που μας ενώνουν.
<P>
Ο ουγγρικός νόμος για τα μέσα ενημέρωσης δεν μπορεί και δεν πρέπει κατά κανένα τρόπο να προσεγγίζεται ως θέμα της εσωτερικής αγοράς κατά τη μεταφορά στο εθνικό δίκαιο της οδηγίας για τις οπτικοακουστικές υπηρεσίες. Πρόκειται για συζήτηση που δεν επηρεάζει μόνο την εσωτερική αγορά ή μόνο την Ουγγαρία. Επηρεάζει θεμελιώδη δικαιώματα και το σύνολο της Ένωσης, συμφωνώ συνεπώς και εγώ με όσους είναι πεπεισμένοι ότι ο μόνος τρόπος να εξέλθουμε από την κρίση είναι μέσω μεγαλύτερης ολοκλήρωσης και όχι ανταγωνιστικού εθνικισμού.
<P>
" Προεδρία θα κριθεί με βάση την προθυμία της να αναλάβει ηγετικό ρόλο στην εκπλήρωση των αξιών και των στόχων της συνθήκης της Λισαβόνας παραμένοντας ταυτόχρονα πιστή στις δεσμεύσεις που ανέλαβε ότι ανήκει στην Ευρωπαϊκή Ένωση.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="079" NAME="Alejo Vidal-Quadras" AFFILIATION="PPE">
(ES) Κυρία Πρόεδρε, άκουσα με μεγάλη προσοχή όσα ανέφερε ο κ. López Aguilar, θα ήθελα δε να του υπενθυμίσω ότι η ισπανική κυβέρνηση -η οποία καθοδηγείται από το κόμμα του- ετοιμάζεται επί του παρόντος να δημιουργήσει κρατικό Συμβούλιο Μέσων Ενημέρωσης και νόμο κατά της άνισης μεταχείρισης και των διακρίσεων, ο οποίος κρέμεται επάνω από τους ενδεχόμενους πολιτικούς αντιπάλους ως δαμόκλειος σπάθη και πιθανόν θα επηρεάσει το περιεχόμενο των μέσων ενημέρωσης.
<P>
Ως εκ τούτου, κύριε López Aguilar, προτού επικρίνετε άλλους -και δεν πρόκειται να υπεισέλθω σε λεπτομέρειες σχετικά με το θέμα του ουγγρικού νόμου- προβληματιστείτε για το γεγονός ότι δεν είναι καλό να χρησιμοποιούμε διαφορετικά μέτρα και σταθμά και να έχουμε διπλά κριτήρια. Μην λησμονείτε ότι υπήρξατε υπουργός Δικαιοσύνης.
<SPEAKER ID="080" NAME="Juan Fernando López Aguilar" AFFILIATION="S&amp;D">
(ES) Κυρία Πρόεδρε, δεν είναι η πρώτη φορά που ακούμε να γίνονται εδώ εντελώς ακατάλληλες συγκρίσεις ανάμεσα σε έναν νόμο που έχει προκαλέσει ανησυχία σε ολόκληρη την Ευρωπαϊκή Ένωση, και μάλιστα σε πολύ διακεκριμένους εκπροσώπους της δικής σας πολιτικής οικογένειας, κύριε Vidal-Quadras, και τους νόμους που σέβονται τα δικαιώματα της ελευθερίας της έκφρασης, την ελεύθερη διαμόρφωση της κοινής γνώμης σε μια πλουραλιστική κοινωνία και, φυσικά, την πολυφωνία στα μέσα ενημέρωσης. Οι νόμοι αυτοί συστήνουν συμβούλια οπτικοακουστικών υπηρεσιών έργο των οποίων δεν είναι κατά κανένα τρόπο να παρεμποδίσουν την πολυφωνία στα μέσα ενημέρωσης και επ' ουδενί να προκαθορίσουν το περιεχόμενο των μέσων ενημέρωσης.
<P>
Αυτό συμβαίνει στην Ισπανία, όπως και σε πολλά άλλα παραδείγματα που παρατέθηκαν στο Σώμα και τα οποία δεν έχουν καμία σχέση με το θέμα που έχει προκαλέσει τόση ανησυχία κατά τη διάρκεια αυτής της συζήτησης.
<SPEAKER ID="081" NAME="Jacek Saryusz-Wolski" AFFILIATION="PPE">
(EN) Κυρία Πρόεδρε, η ουγγρική Προεδρία έχει τη μοναδική ευκαιρία να θέσει σε εφαρμογή την ενεργειακή ασφάλεια για την Ευρώπη. Θα υπάρχουν δύο διαδοχικές προεδρίες -η ουγγρική και η πολωνική- με ισχυρή πολιτική βούληση ώστε να χρησιμοποιήσουν όλες τις διαθέσιμες δυνατότητες. Τα θέματα που αντιμετωπίζουμε μέχρι σήμερα είναι η ενοποίηση ή το μονοπώλιο του εφοδιασμού και της διαμετακόμισης, η έλλειψη διασυνδεδεμένης ενιαίας αγοράς και η ιδιαίτερα ευάλωτη θέση στην ανατολική πλευρά της Ένωσης.
<P>
Αυτό που αναμένουμε από την ουγγρική Προεδρία είναι να χρησιμοποιήσει τη γεωμετρία της Ένωσης με τη μορφή τριγώνου: έναν άξονα ή διάδρομο βορρά-νότου Βαλτικής-Αδριατικής, με λιμένες ενέργειας στην Πολωνία και την Κροατία, ο οποίος θα συμπληρώνεται από τον αγωγό αερίου της Κασπίας που θα τροφοδοτεί την ΕΕ απευθείας, ξεχωριστά και ανεξάρτητα, αρχικά από το Αζερμπαϊτζάν και το Τουρκμενιστάν. Ο νότιος διάδρομος θα πρέπει προφανώς να περιλαμβάνει και το σχέδιο Nabucco.
<P>
Έτσι, η νέα πηγή ενεργειακής ασφάλειας για την Ευρώπη αποτελεί την απόλυτη πρόκληση για την ουγγρική Προεδρία. Οι τρεις επιτακτικοί στόχοι είναι η οικοδόμηση γραμμών διασύνδεσης, η διασφάλιση επαρκούς χρηματοδότησης και η ενίσχυση της εξωτερικής διάστασης της ενεργειακής πολιτικής της ΕΕ, επειδή δε η ενέργεια αποτελεί δημόσιο αγαθό για την Ένωση, πρέπει να είναι εξευρωπαϊσμένο, η πολιτική πρέπει να βασίζεται στην αλληλεγγύη και η πολιτική μας βούληση πρέπει να εγγυάται την εφαρμογή της.
<SPEAKER ID="082" NAME="Glenis Willmott" AFFILIATION="S&amp;D">
(EN) Κυρία Πρόεδρε, είναι εποχή που πρέπει να συζητούμε τα θέματα της οικονομικής διακυβέρνησης, των εργασιακών δικαιωμάτων και του περιβάλλοντος, θέματα που όλα βρίσκονται υψηλά στην ημερήσια διάταξή μας· είναι εποχή να εορτάζουμε το φανταστικό επίτευγμα της Ουγγαρίας η οποία, για πρώτη φορά, έχει την τιμή της Προεδρίας, με λυπεί δε το γεγονός ότι ο ουγγρικός λαός -που ύψωσε το ανάστημά του ενάντια στην καταπίεση και πολέμησε για τόσο μεγάλο διάστημα για τη δημοκρατία- ανέχεται τώρα να αμφισβητείται η δημοκρατία αυτή από τους νέους νόμους για τα μέσα ενημέρωσης στην Ουγγαρία και να πέφτει η σκιά των πολιτικών προστατευτισμού που χρησιμοποιούνται για την επίθεση σε ξένες εταιρείες, επάνω στη σημερινή περίοδο που πρέπει να προκαλεί υπερηφάνεια στον ουγγρικό λαό.
<P>
Πρόκειται για κρίσιμη στιγμή για τους πολίτες μας και πρέπει να υλοποιήσουμε το πρόγραμμά μας για τη μεταρρύθμιση. Ωστόσο, πρέπει επίσης να επαγρυπνούμε ώστε να διασφαλιστεί ότι η Ευρώπη δεν θα επιστρέψει στις σκοτεινές ημέρες του παρελθόντος. Πρέπει να συνεχίσουμε να αντιτασσόμαστε και να επισημαίνουμε κάθε μορφής κρατική λογοκρισία και πολιτικές προστατευτισμού. Πρέπει να προσεγγίσουμε τον ουγγρικό λαό, όμως η μελλοντική μας δημοκρατία δεν μπορεί να τίθεται σε κίνδυνο.
<SPEAKER ID="083" NAME="Lívia Járóka" AFFILIATION="PPE">
(HU) Κυρία Πρόεδρε, κύριε πρωθυπουργέ, κυρίες και κύριοι, η υιοθέτηση ευρωπαϊκής στρατηγικής για τους Ρομά υποβλήθηκε για πρώτη φορά από το Ευρωπαϊκό Κοινοβούλιο στις αρχές του 2008 και, στα τρία χρόνια που πέρασαν από τότε, μια ολόκληρη σειρά κοινοτικών δράσεων και εγγράφων έχουν αποδείξει τη σημασία της καταπολέμησης του διαχωρισμού και της φτώχειας που πλήττει τα 12 εκατομμύρια Ρομά της Ευρώπης. Ως μέλος του Fidesz και η μόνη βουλευτής Ρομά του Ευρωπαϊκού Κοινοβουλίου, είμαι υπερήφανη που η νέα κυβέρνηση της Ουγγαρίας ήταν η πρώτη μεταξύ των προεδριών του Συμβουλίου που ενστερνίσθηκε πλήρως τη δέσμευση και την αποστολή παροχής λύσης σε ευρωπαϊκό επίπεδο.
<P>
" κοινωνική ένταξη των Ρομά είναι μία από τις σοβαρότερες προκλήσεις στην Ευρώπη σήμερα και, ταυτόχρονα, μία από τις πλέον υποσχόμενες ευκαιρίες για το πρόβλημα της γήρανσης των κοινωνιών μας. Στην ουσία, η ενσωμάτωση των Ρομά δεν είναι μόνο υποχρέωση από άποψης ανθρωπίνων δικαιωμάτων, αλλά και οικονομική ανάγκη. Ως εισηγήτρια του Ευρωπαϊκού Κοινοβουλίου για το θέμα αυτό ελπίζω ειλικρινά ότι, με βάση την έκθεση του Κοινοβουλίου και την επικείμενη ανακοίνωση της Επιτροπής, η ουγγρική Προεδρία θα καταφέρει να διαμορφώσει μια στρατηγική η οποία θα είναι πραγματικά στο πνεύμα της Κοινότητας και η οποία θα καθορίζει την εν λόγω ομάδα στόχο βάσει οικονομικών και όχι εθνικών όρων, ενισχύοντας ταυτόχρονα την εφαρμογή των οδηγιών για την ισότητα των ευκαιριών, λαμβάνοντας υπόψη την εδαφική φύση του διαχωρισμού και αμβλύνοντας τα μειονεκτήματα των πολιτών που ζουν σε μικροπεριφέρειες.
<P>
Κύριε πρωθυπουργέ, η διαδικασία αυτή αφορά πολλά περισσότερα από την ευρωπαϊκή στρατηγική για τους Ρομά: αφορά την αμοιβαία εμπιστοσύνη, αφορά και την ικανότητα της Ευρώπης να οικοδομήσει κοινότητα αξιών και να υπερβεί τις προκλήσεις που μας περιμένουν. Σας εύχομαι καλή τύχη σε αυτά τα σπουδαία καθήκοντα. Taves bahtalo!
<SPEAKER ID="084" NAME="Jörg Leichtfried" AFFILIATION="S&amp;D">
(DE) Κυρία Πρόεδρε, κυρίες και κύριοι, ο τύπος στην Ευρώπη δεν έχει καμία υποχρέωση να λαμβάνει ισορροπημένη προσέγγιση. Στην Ευρώπη, έχουμε ελευθερία του τύπου. Εάν συστήνεται φορέας στην Ευρώπη ο οποίος αποσκοπεί στο να επιφέρει τη λεγόμενη ισορροπία μέσω κυρώσεων οι οποίες δεν μπορούν να τηρηθούν, μέσω του τερματισμού της προστασίας των πηγών και τη δημιουργία ατμόσφαιρας φόβου, αναμένω από την Επιτροπή, η οποία αποτελεί θεματοφύλακα του ευρωπαϊκού δικαίου, να αντιδράσει. Ωστόσο, δεν πρέπει να απαντήσει διστακτικά, με μισή καρδιά και αμυντική διάθεση. Πρέπει αντίθετα να αναλάβει ταχεία, αποφασιστική και αποτελεσματική δράση. Δεν έχει γίνει ακόμα αυτό.
<P>
Κύριε Orbán, δεν έχω πεισθεί από την επιθετική και παράλογη υπεράσπιση που επέδειξαν οι σύμμαχοί σας. Πιστεύαμε ότι είστε φιλελεύθερος. Φαντάζομαι ότι αυτό δεν είναι πάντοτε εύκολο. Ωστόσο, θα ήθελα να σας ρωτήσω, πώς αισθάνεστε τώρα, όταν σας θεωρούν κάποιον που εκτρέπει τη χώρα από τη δημοκρατία και την οδηγεί προς τον ολοκληρωτισμό;
<P>
(Διαμαρτυρίες)
<P>
Πώς αισθάνεστε που πρέπει να σας υπερασπιστούν οι άνθρωποι που κάθονται εκεί, κύριε Orbán; Αυτό θα ήθελα να σας ρωτήσω.
<SPEAKER ID="085" NAME="Paulo Rangel" AFFILIATION="PPE">
(PT) Κυρία Πρόεδρε, πρώτα από όλα θα ήθελα να δηλώσω ότι την ημέρα αυτή κατά την οποία συζητούμε για την ουγγρική Προεδρία, χωρίς να θίγεται η ικανότητά μας να μιλούμε για όλα τα θέματα που σκοπεύουμε, το Κοινοβούλιο πρέπει να επικεντρώνεται στα προβλήματα της Ευρωπαϊκής Ένωσης και αυτό δεν γίνεται εδώ. Επιπλέον, προκειμένου να επικεντρωθούμε στα προβλήματα της ΕΕ, είναι απαραίτητο να διαβάσουμε το παρόν προσεκτικά και να συζητήσουμε εάν συμφωνεί ή όχι με τις προτεραιότητες της ουγγρικής Προεδρίας, αντί να συζητούμε σημεία ή θέματα που σχετίζονται με τη ζωή εντός της Ουγγαρίας και τα οποία μπορούν να ρυθμιστούν, εάν είναι αναγκαίο, ως τμήμα της κανονικής και υγιούς σχέσης μεταξύ της Επιτροπής και της ουγγρικής κυβέρνησης και του Κοινοβουλίου.
<P>
Επομένως, θα ήθελα να αναφέρω εδώ ότι, πέρα από την προτεραιότητα που όπως είναι φυσικό πρόκειται να δώσει η ουγγρική Προεδρία στα επίκαιρα οικονομικά και χρηματοπιστωτικά θέματα, είμαι πολύ ευτυχής που διαπιστώνω ότι το ουγγρικό σχέδιο για τους επόμενους έξι μήνες είναι πολύ σαφές και φιλόδοξο, εστιάζοντας και αποδίδοντας προτεραιότητα σε τρία θέματα τα οποία θα είναι ζωτικής σημασίας για το μέλλον της Ευρώπης: τα τρόφιμα, τα οποία εισέρχονται σε φάση σοβαρής παγκόσμιας κρίσης, την ενέργεια, η οποία είναι ζωτικής σημασίας για την ασφάλεια και την οικονομική μας βιωσιμότητα, και το νερό, για το οποίο ελάχιστα ειπώθηκαν εδώ, αποτελεί όμως την επόμενη πρόκληση που θα κληθούν να αντιμετωπίσουν οι Ευρωπαίοι μετά τα τρόφιμα.
<P>
Ελπίζω ότι θα επιτύχετε τους στόχους σας.
<SPEAKER ID="086" NAME="Kristian Vigenin" AFFILIATION="S&amp;D">
- (BG) Κυρία Πρόεδρε, κύριε πρωθυπουργέ, το 2011 θα είναι το πρώτο έτος κατά το οποίο η Ευρωπαϊκή Ένωση θα βρίσκεται υπό την ηγεσία δύο χωρών από την κεντρική και ανατολική Ευρώπη, την Ουγγαρία και την Πολωνία. Αυτές οι δύο χώρες συνέβαλαν κατά τρόπο ιδιαίτερο στην ανάπτυξη της δημοκρατίας και την ολοκλήρωση της Ευρώπης, μου φαίνεται δε ότι τα συγκεκριμένα πλεονεκτήματα που κατέχουν οι δύο αυτές χώρες δεν θα πρέπει να παραγκωνίζονται με τον τρόπο που έγινε σήμερα.
<P>
Κύριε Orbán, σας εκλιπαρώ να απελευθερωθείτε από τη σκιά που έχει πέσει επάνω από την Προεδρία σας. Τότε θα είμαστε σε θέση να δηλώσουμε στο τέλος της ότι εκπληρώσατε τις προτεραιότητές σας. Εκεί θέλω να επικεντρωθούμε και όχι στα ψηφίσματα και τις δράσεις του ουγγρικού κοινοβουλίου, τα οποία υπολείπονται των βασικών αρχών της δημοκρατίας.
<P>
Θα έχετε την πλήρη υποστήριξη των σοσιαλιστών και των δημοκρατών για την ολοκλήρωση των διαπραγματεύσεων με την Κροατία κατά τη διάρκεια της Προεδρίας σας.
<P>
Κατά την υποβολή του προγράμματός σας, δεν άκουσα τίποτα σχετικό με την αναθεώρηση της πολιτικής γειτονίας. Ελπίζω ότι θα επιδείξετε την απαιτούμενη πρωτοβουλία, ευελπιστώ δε ότι κατά το διάστημα αυτό θα είστε σε θέση να επαναφέρετε τη Λευκορωσία στην οδό της δημοκρατικής ανάπτυξης.
<P>
Λαμβάνω το θάρρος να διαφωνήσω με τον κ. Cohn-Bendit. Δεν πιστεύω ότι ο κ. Orbán μπορεί να συγκριθεί με τον κ. Chávez· υπάρχουν άλλοι πρωθυπουργοί στην Ευρώπη πολύ καταλληλότεροι για τον ρόλο αυτόν.
<SPEAKER ID="087" NAME="Ernst Strasser" AFFILIATION="PPE">
(DE) Κυρία Πρόεδρε, κύριε Orbán, είναι αλήθεια ότι η χώρα σας υπέφερε πολλά και ότι η χώρα σας, εσείς ο ίδιος και το κόμμα σας συμβάλατε σημαντικά στην ειρήνη και στην ενωμένη Ευρώπη. Ως καλός γείτονας και ως Αυστριακός, θα ήθελα να το καταστήσω σαφές με γνήσιο σεβασμό σε αυτό που είναι ιστορική στιγμή για εσάς.
<P>
" δημιουργία θέσεων εργασίας, η προώθηση της ανάπτυξης και η αύξηση της ασφάλειας αποτελούν τις προτεραιότητες της Προεδρίας σας και είμαστε ευτυχείς που τις υποστηρίζουμε. Άλλες προτεραιότητες περιλαμβάνουν την ενίσχυση της εσωτερικής αγοράς, την πρόοδο της ενεργειακής πολιτικής, τη στρατηγική για τον Δούναβη και την ολοκλήρωση των διαπραγματεύσεων με την Κροατία. Όλοι αυτοί είναι τομείς στους οποίους θέλουμε και σκοπεύουμε να σας υποστηρίξουμε.
<P>
Θα ήθελα να σας ευχαριστήσω ιδιαίτερα για την προάσπιση της θρησκευτικής ελευθερίας. Ο χριστιανισμός αποτελεί έναν από τους ακρογωνιαίους λίθους της ευρωπαϊκής δράσης και σκέψης, σεβόμαστε δε ιδιαίτερα το γεγονός ότι μεταρρυθμίσατε την κομμουνιστική νομοθεσία για τα μέσα ενημέρωσης στην Ουγγαρία, η οποία χρονολογείται από το 1986. Είναι σημαντικό, και το σωστό που έπρεπε να γίνει. Θεωρούμε ότι πολλές από τις απόψεις που ακούστηκαν στο πλαίσιο αυτό, ακόμη και εντός του Σώματος, είναι λανθασμένες. Ορισμένες από τις φωνές μού θυμίζουν τις κυρώσεις που επιβλήθηκαν αδίκως στην αυστριακή κυβέρνηση το 2000. Πιστεύω ότι τυγχάνετε εξίσου άδικης μεταχείρισης τώρα όσο και η αυστριακή κυβέρνηση τότε.
<P>
Θα ήθελα να σας ευχαριστήσω για ό,τι έχετε πράξει και να ευχηθώ στη νέα ουγγρική Προεδρία κάθε επιτυχία.
<P>
(Χειροκροτήματα)
<SPEAKER ID="088" NAME="Victor Boştinaru" AFFILIATION="S&amp;D">
(RO) Κυρία Πρόεδρε, κύριε πρωθυπουργέ, ως ευρωπαίος πολίτης και σοσιαλιστής, επικροτώ τη δέσμευσή σας να εφαρμόσετε τη στρατηγική για τον Δούναβη, συνεκτική στρατηγική ευρωπαϊκού επιπέδου για τους Ρομά και, ως ρουμάνος υπήκοος, επικροτώ τη στήριξη της Προεδρίας σας ώστε η πατρίδα μου και η Βουλγαρία να προσχωρήσουν στον χώρο Σένγκεν.
<P>
Ωστόσο, η έναρξη της ουγγρικής Προεδρίας επισκιάζεται από τις έντονες συζητήσεις σχετικά με τον επαίσχυντο νόμο που αμαυρώνει τις θεμελιώδεις αξίες της Ένωσης. Ο νόμος αυτός φαίνεται να έχει εκπονηθεί υπό την πολιτική επιρροή του Horthy, του Kádár, του Antonescu ή του Τσαουσέσκου. Υπονομεύει την αξιοπιστία και το κύρος της Ουγγαρίας ως κράτους μέλους της ΕΕ και αποτελεί ταπείνωση για τον ουγγρικό λαό που εκτιμάται για την προσήλωσή του στην ελευθερία. Ο νόμος αυτός έχει επικριθεί έντονα από δύο σημαντικές κυβερνήσεις της ΕΕ, της Γερμανίας και της Γαλλίας, οι οποίες ανήκουν στην πολιτική σας οικογένεια. Αξιότιμοι βουλευτές του ΕΚ από την Ομάδα του Ευρωπαϊκού Λαϊκού Κόμματος (Χριστιανοδημοκράτες) επέκριναν τον νόμο αυτόν και θεωρούν ότι δεν θα αποκλειστούν σύντομα από την Ομάδα PPE.
<P>
Δεν μπορούμε να αποδεχτούμε η κατάσταση να κινείται προς αυτήν την κατεύθυνση. Δεν μπορούμε να επιτρέψουμε να συνεχιστεί.
<SPEAKER ID="089" NAME="Wim van de Camp" AFFILIATION="PPE">
(NL) Κυρία Πρόεδρε, ως αποτέλεσμα της συζήτησης για τον ουγγρικό νόμο για τα μέσα ενημέρωσης, όλοι στην Ευρώπη γνωρίζουν ποιος κατέχει σήμερα την Προεδρία της Ευρωπαϊκής Ένωσης. Αυτό δεν συνέβαινε πάντοτε στο παρελθόν. Πιστεύω ότι αποτελεί θετική εξέλιξη το γεγονός ότι ο πρωθυπουργός υπέβαλε τον νόμο στην Ευρωπαϊκή Επιτροπή και με εμπιστοσύνη αναμένουμε τη γνώμη της Ευρωπαϊκής Επιτροπής.
<P>
Στη συνέχεια, όσον αφορά τις τέσσερις προτεραιότητες της ουγγρικής προεδρίας. Ανάπτυξη και θέσεις απασχόλησης. Καταρχάς, ο διοικητικός φόρτος για τις μικρομεσαίες επιχειρήσεις (ΜΜΕ). Ποια συγκεκριμένα μέτρα προτίθεστε να λάβετε επ' αυτού; Το ψηφιακό θεματολόγιο: η Κίνα δεν πρόκειται να περιμένει την Ευρώπη να καλύψει την απόσταση που μας χωρίζει. " δεύτερη προτεραιότητα είναι η ισχυρότερη Ευρώπη. Εμείς στην Ευρώπη βρισκόμαστε σήμερα μέχρι τον λαιμό στο νερό. Δεν μιλώ για την άνοδο της στάθμης της θάλασσας, αλλά για την άνοδο της στάθμης των υδάτων του Ρήνου, του Πάδου και του Μοζέλα. Θα σας ήμουν ευγνώμων εάν μπορούσατε να αποδώσετε προσοχή και στο θέμα αυτό.
<P>
Στη συνέχεια, η φιλικότητα απέναντι στους πολίτες: τι θα πράξουμε για τον χώρο Σένγκεν, τη Ρουμανία και τη Βουλγαρία, και την προσχώρηση της Κροατίας;
<P>
Τέλος, κυρία Πρόεδρε, η Ουγγαρία επέβαλε φόρο έκτακτης ανάγκης στις επιχειρήσεις από άλλες χώρες. Ο φόρος αυτός αντίκειται προς την εσωτερική αγορά. Πότε θα καταργηθεί;
<SPEAKER ID="091" NAME="László Tőkés" AFFILIATION="PPE">
(HU) Κύριε Πρόεδρε, παρακαλώ επιτρέψτε μου να επισημάνω τον ακόλουθο παραλληλισμό σε σχέση με τον νόμο για τα μέσα ενημέρωσης: το 1956, η πλειονότητα των δυτικών κομμουνιστικών κομμάτων, καθώς και μεγάλος αριθμός δυτικών αριστερών φιλελεύθερων διανοουμένων, καταδίκασε τους ούγγρους επαναστάτες και καταφέρθηκε εναντίον τους προς υπεράσπιση των σοβιετικών μπολσεβίκων. Τηρουμένων των αναλογιών, κάτι παρόμοιο συμβαίνει και σήμερα. Πολλοί από τους δυτικούς σοσιαλιστές και φιλελεύθερους συναδέλφους μας συντάσσονται με ένα κόμμα πρώην κομμουνιστών και ψευδοφιλελεύθερων ενάντια στην αληθινή δύναμη που στηρίζει την αλλαγή του καθεστώτος, τους οπαδούς του αείμνηστου József Antall, τους αγωνιστές της ελευθερίας του Viktor Orbán. Αυτό γίνεται φανερό στο πλαίσιο του νόμου για τα μέσα ενημέρωσης. Κυρίες και κύριοι, σε καμία περίπτωση ας μην συγχέουμε τους πρώην ηγέτες και κληρονόμους του παρελθόντος, αυτούς τους μετακομμουνιστές, με την αληθινή και αξιόπιστη Αριστερά. Τα δύο αυτά δεν είναι το ίδιο. Στη δική του εποχή, ο Αλμπέρ Καμύ αναγκάστηκε επίσης να συνειδητοποιήσει ποιοι πραγματικά ήταν οι σοβιετικοί σταλινικοί και πήρε το μέρος της ουγγρικής επανάστασης.
<SPEAKER ID="092" NAME="Hannes Swoboda" AFFILIATION="S&amp;D">
(DE) Κύριε Πρόεδρε, κύριε Orbán, συμφωνώ μαζί σας σε τρία σημεία. Το πρώτο είναι το ζήτημα της Κροατίας. Έχουμε την ίδια προσέγγιση και ελπίζουμε να βρούμε τη λύση από κοινού με τον υπουργό Εξωτερικών σας. Το δεύτερο αφορά τη σημασία της ένταξης των Ρομά και το τρίτο είναι η ευρωπαϊκή σημασία της ουγγρικής επανάστασης.
<P>
Κατάγομαι από την Αυστρία και γεννήθηκα κοντά στα ουγγρικά σύνορα. Είχα επίγνωση τού τι συνέβαινε, κατά γενική ομολογία από την καλύτερη πλευρά των συνόρων. Μου είχε ανατεθεί να διδάξω σε δύο από τους συμμαθητές μου γερμανικά. Γνωρίζω τα πάντα σχετικά με τη σημασία της επανάστασης. Ωστόσο, επρόκειτο για επανάσταση κατά της διεκδίκησης της εξουσίας, κατά του μονοπωλίου της εξουσίας. Στόχος της ήταν να επιφέρει ελευθερία, μεταξύ άλλων ελευθερία του τύπου.
<P>
Κύριε Orbán, σκεφτείτε και πάλι παρακαλώ εάν ο νόμος αυτός συνάδει πραγματικά με την έννοια, το πνεύμα και τους στόχους της ουγγρικής επανάστασης. Όταν τον συγκρίνετε με τους στόχους αυτούς, θα μπορέσετε να καταρτίσετε καλύτερο νόμο. Ως εκ τούτου, σας καλώ για άλλη μια φορά να εξετάσετε μόνος σας τον τρόπο με τον οποίο μπορείτε να συντάξετε καλύτερο νόμο για τα μέσα ενημέρωσης, σύμφωνο με την ουγγρική επανάσταση και το πνεύμα αυτής της επανάστασης.
<P>
(Χειροκροτήματα)
<SPEAKER ID="093" NAME="Ivo Vajgl" AFFILIATION="ALDE">
(SL) Κύριε Πρόεδρε, θα ήθελα να απευθύνω λίγα λόγια ενθάρρυνσης και υποστήριξης προς την ουγγρική Προεδρία και την Ουγγαρία, μια χώρα η οποία αποτελεί καλή γείτονα της Σλοβενίας και με την οποία μοιραζόμαστε πολλά κοινά. Θα ήθελα επίσης να υποστηρίξω τις βασικές προτεραιότητες που επισημάνατε σήμερα, κύριε Orbán, για την Προεδρία σας.
<P>
" Ουγγαρία μπορεί να συμβάλει σημαντικά στην περαιτέρω εδραίωση της σταθερότητας στην περιοχή που όλοι ζούμε και, ιδίως, να διασφαλίσει ότι η περιοχή στο σύνολό της συμμερίζεται τις σύγχρονες αξίες και το μέλλον της.
<P>
Αυτός είναι ο λόγος για τον οποίο πρόκειται να σας πω κάτι που ίσως δεν θέλετε να ακούσετε: Πιστεύω ότι θα ήταν καλύτερο να αφήσετε την ιστορία του Τριανόν να μείνει στο παρελθόν. Μην τη χρησιμοποιείτε ως δικαιολογία για να ενοχλείτε τους γείτονές σας ή να ανοίξετε παλιές πληγές. Όλοι πρέπει να μάθουμε να ζούμε με την ιστορία μας.
<SPEAKER ID="094" NAME="Emilie Turunen" AFFILIATION="Verts/ALE">
(DA) Κύριε Πρόεδρε, θα ήθελα να σχολιάσω ένα ζήτημα που έχει ήδη ελκύσει αρκετά την προσοχή εδώ σήμερα το πρωί. Πρόκειται για τον νόμο για τα μέσα ενημέρωσης της Ουγγαρίας. Το θέμα αυτό, κύριε Orbán, δεν αφορά την Ουγγαρία ή την ουγγρική εσωτερική πολιτική· μιλούμε για τα θεμελιώδη δικαιώματα στην ΕΕ και την αξιοπιστία μας από την άποψη του υπόλοιπου κόσμου. " ελευθεροτυπία θα τεθεί σε κίνδυνο σε ολόκληρη την ΕΕ εάν η Ουγγαρία θεσπίσει πολιτικά διορισμένο συμβούλιο για τα μέσα ενημέρωσης και πρέπει να πληρώσει εκατομμύρια σε πρόστιμα.
<P>
Κύριε Orbán, ανήκω σε μια νέα ευρωπαϊκή γενιά η οποία πιθανόν θεωρεί την ελευθεροτυπία δεδομένη, σήμερα όμως διαπιστώνω ότι αυτό δεν είναι εκ προοιμίου έτσι. Χαίρομαι που υποσχεθήκατε να αναθεωρήσετε τον νόμο εάν αντιβαίνει τη νομοθεσία της ΕΕ και τις συνθήκες, πιστεύω δε ότι ακόμη και τώρα είστε σε θέση να επιστρέψετε στην πατρίδα σας και να προβείτε σε αναθεωρήσεις. Το οφείλετε σε όλους εκείνους που αγωνίστηκαν για τα θεμελιώδη δικαιώματα και την ελευθερία του τύπου, το οφείλετε και στη γενιά μου η οποία δεν έχει γνωρίσει ποτέ κάτι διαφορετικό. Πιστεύω ότι πρέπει να οικοδομήσουμε δημοκρατία στην ΕΕ, όχι να την αποδομήσουμε.
<SPEAKER ID="095" NAME="Othmar Karas" AFFILIATION="PPE">
(DE) Κύριε Πρόεδρε, ενίσχυση της Ευρώπης σημαίνει και ενίσχυση της Επιτροπής και επέκταση του δικτύου ασφαλείας, τόσο από την άποψη των οικονομικών της όσο και του περιεχομένου της. Σημαίνει ενίσχυση της δημοκρατίας στην Ευρώπη, σημαίνει κοινότητα της Ευρώπης. " διαδικασία ισχυροποίησης της Ευρώπης ξεκινά από την πατρίδα μας. Βοηθήστε μας να σημειώσουμε πρόοδο "εξευρωπαΐζοντας" την εσωτερική πολιτική και διασφαλίζοντας ότι η Ευρώπη δεν θα αποδυναμωθεί από τον εθνικισμό.
<P>
Εάν θέλουμε να ενισχύσουμε την Ευρώπη, κύριε Orbán, πρέπει να ενισχύσουμε τα κοινά μας σημεία και να μειώσουμε τις αδυναμίες μας. Τα ισχυρά μας σημεία περιλαμβάνουν τα ίδια νομικά συστήματα, τις ίδιες αξίες, τις ίδιες ελευθερίες, την κοινοτική μέθοδο, την εσωτερική αγορά με τις τέσσερις ελευθερίες της και το κοινό νόμισμα. Τα κόμματα αποτελούν απλώς μέσα της δημοκρατίας και όχι το αντίστροφο. Αδύνατα σημεία μας είναι ο εθνικισμός, ο εγωισμός, η πόλωση και ο προστατευτισμός. Ας χρησιμοποιήσουμε τους έξι αυτούς μήνες για να καταστήσουμε την Ευρώπη και την κοινότητα της Ευρώπης πιο ισχυρή.
<SPEAKER ID="096" NAME="Maroš Šefčovič" LANGUAGE="EN">
Κύριε Πρόεδρε, θα ήθελα καταρχάς να ευχαριστήσω τον πρωθυπουργό κ. Orbán για την παρουσίαση ενός πολύ φιλόδοξου προγράμματος. Θα ήθελα επίσης να ευχαριστήσω τους βουλευτές για την όμορφη συζήτηση και την έντονη ανταλλαγή απόψεων.
<P>
Πιστεύω ότι η δημοκρατική συζήτηση είναι ο καλύτερος τρόπος για την εξεύρεση των καλύτερων λύσεων για την Ευρώπη. Ωστόσο, υπάρχει μία προϋπόθεση, και αυτή είναι ότι οι συνομιλητές πρέπει να έχουν κοινό στόχο. Πιστεύω ότι έχουμε έναν τέτοιο στόχο, διότι οι περισσότεροι από εμάς στο Σώμα επιθυμούμε μια ισχυρότερη Ευρώπη. Το σύνθημα που επέλεξε η ουγγρική Προεδρία είναι συνεπώς πολύ κατάλληλο και καλό. Εξ ονόματος της Επιτροπής, θα ήθελα ως εκ τούτου να τονίσω ότι πρέπει να στηρίξουμε τους στόχους της ουγγρικής Προεδρίας.
<P>
Όπως κατέστησε σαφές η συζήτηση, υπάρχουν υψηλές απαιτήσεις για αυτό το εξάμηνο. Πρέπει να θεσπιστεί η οικονομική διακυβέρνηση, να εξευρεθούν λύσεις για την κρίση του εθνικού χρέους, καθώς και να υλοποιηθεί η στρατηγική ΕΕ 2020 πολύ ταχύτερα - για να αναφέρουμε μόνο μερικούς από τους στόχους στον οικονομικό τομέα. Ωστόσο, επικροτούμε θερμά την εστίαση της ουγγρικής Προεδρίας στην αναζήτηση καλύτερης λύσης όσον αφορά την ένταξη των Ρομά, καθώς και στη στρατηγική για τον Δούναβη.
<P>
Θα ήθελα να σχολιάσω το ζήτημα του τρόπου αποτελεσματικότερης ενσωμάτωσης των Ρομά στην Ευρωπαϊκή Ένωση. Όπως γνωρίζετε, συμμετείχαμε σε ένα ευρύτατο πρόγραμμα ευαισθητοποίησης και προώθησης συντονισμένου διαλόγου στα κράτη μέλη σχετικά με τις δυνατότητες που προσφέρουν τα κοινοτικά ταμεία. Μετά την Ουγγαρία το 2009 και τη Ρουμανία το 2010, η Σλοβακία και η Βουλγαρία θα βρίσκονται στο επίκεντρο του τρέχοντος έτους. Πιστεύω ότι, μαζί με εσάς και με την ουγγρική Προεδρία, θα μπορέσουμε τον Απρίλιο να παραδώσουμε το νέο κοινοτικό πλαίσιο για τις εθνικές στρατηγικές ένταξης των Ρομά.
<P>
Θα ήθελα να σχολιάσω τις παρατηρήσεις του κ. Cohn-Bendit διότι θεωρώ ότι είναι πολύ σημαντικό να καταδείξουμε με σαφήνεια αυτήν τη στιγμή ότι η ΕΕ συμπαραστέκεται στην Τυνησία και τον λαό της. Θα ήθελα, ιδιαίτερα, να εξάρω το θάρρος που όλοι οι Τυνήσιοι έχουν επιδείξει τις τελευταίες ημέρες. Είμαι βέβαιος ότι η ΕΕ θα υποστηρίξει τους Τυνήσιους κατά την επιδίωξη των ειρηνικών και δημοκρατικών τους φιλοδοξιών.
<P>
" νέα κυβέρνηση ενότητας πρέπει να εκπροσωπεί πραγματικά τις επιθυμίες της τυνησιακής κοινωνίας. Πρέπει να οδηγήσει τη χώρα σε ειρηνική και δημοκρατική μετάβαση και να οργανώσει πρόωρες εκλογές. Θα ήθελα να διαβεβαιώσω το Κοινοβούλιο ότι είμαστε έτοιμοι να παράσχουμε άμεση βοήθεια στην προετοιμασία και τη διοργάνωση της εκλογικής διαδικασίας και να προσφέρουμε διαρκή υποστήριξη για γνήσια δημοκρατική μετάβαση. Εάν μας ζητηθεί, είμαστε επίσης έτοιμοι να αναπτύξουμε την απαιτούμενη βοήθεια ώστε να συμβάλουμε τις αρχές της Τυνησίας στις επείγουσες ανάγκες.
<P>
Σε απάντηση στις εκκλήσεις για ταχεία ανάληψη δράσης από την Επιτροπή ως προς το θέμα του νόμου για τα μέσα ενημέρωσης, θα ήθελα να πληροφορήσω τους αξιότιμους βουλευτές ότι η συζήτησή μας με τις ουγγρικές αρχές σε πολιτικό επίπεδο και σε επίπεδο εμπειρογνωμόνων είναι έντονη και συνεχής. " Επιτροπή θα αποστείλει διευκρινιστική επιστολή προς τη Βουδαπέστη αυτήν την εβδομάδα με την οποία θα ζητούνται περαιτέρω διευκρινίσεις. Θα ήθελα να τονίσω για άλλη μια φορά ότι ενεργούμε πολύ γρήγορα με δεδομένη την πολυπλοκότητα του ζητήματος. Οφείλω επίσης να επαναλάβω τα όσα δήλωσε ο Πρόεδρος Barroso: ότι μας ενθαρρύνει πολύ η πολιτική δέσμευση του πρωθυπουργού κ. Orbán για διόρθωση του νόμου, εάν χρειαστεί.
<P>
Είμαστε πλήρως πεπεισμένοι ότι η Ουγγαρία θα λάβει όλα τα αναγκαία μέτρα προκειμένου να διασφαλίσει ότι ο νέος νόμος για τα μέσα ενημέρωσης θα εφαρμόζεται με πλήρη σεβασμό των ευρωπαϊκών αξιών για την ελευθερία των μέσων ενημέρωσης και της σχετικής νομοθεσίας της ΕΕ, καθώς και της Ευρωπαϊκής Σύμβασης των Δικαιωμάτων του Ανθρώπου. " Επιτροπή, στο πλαίσιο αυτό, θα ενεργήσει σε πλήρη συμφωνία με τον ρόλο της ως θεματοφύλακας των Συνθηκών.
<P>
Θα ήθελα να ολοκληρώσω αναφέροντας ότι έχουμε πλήρη εμπιστοσύνη στη δέσμευση και τον ενθουσιασμό της ουγγρικής Προεδρίας. Έχουμε εξακριβώσει την επαρκή προετοιμασία που έχει πραγματοποιηθεί από τις ουγγρικές αρχές ως προς το έργο αυτό, με σκοπό να καταστεί μια πολύ ενεργητική Προεδρία για το σημαντικό αυτό εξάμηνο. Πιστεύουμε ότι μαζί μπορούμε να προωθήσουμε το ευρωπαϊκό σχέδιο. Είμαι βέβαιος ότι το Ευρωπαϊκό Κοινοβούλιο θα στηρίξει το έργο αυτό και θα διαδραματίσει τον ρόλο του μέσα σε πνεύμα αγαστής συνεργασίας. Πρέπει σαφώς να σημειωθεί ουσιαστικότατη πρόοδος ως προς τις βασικές προτεραιότητές μας κατά το εξάμηνο αυτό.
<P>
Εύχομαι στην Προεδρία ό,τι καλύτερο για τους επόμενους έξι μήνες. Με χαρά θα συνεργαστούμε προς όφελος της Ευρώπης.
<P>
(Χειροκροτήματα)
<SPEAKER ID="097" NAME="Viktor Orbán" LANGUAGE="HU">
Κύριε Πρόεδρε, καταρχάς θα ήθελα να ευχαριστήσω τους βουλευτές του Κοινοβουλίου που μας τίμησαν με τις ομιλίες τους στη συναρπαστική και πολύτιμη σημερινή συζήτηση. " συζήτηση αυτή ήταν εξαιρετικά πολύτιμη για εμάς ώστε να εξετάσουμε τα επιχειρήματα που προβλήθηκαν σε μια σύντομη, ενός λεπτού απάντηση. Θα τηρήσω την προθεσμία, δεν μπορώ όμως να μην απαντήσω σε ορισμένες ερωτήσεις.
<P>
Πρώτον, απαντώντας ως πρωθυπουργός της Ουγγαρίας. Επιτρέψτε μου να εκφράσω την έκπληξή μου που τόσοι πολλοί σοβαροί και αξιοπρεπείς άνθρωποι, όπως αυτοί που προσέθεσαν τις παρατηρήσεις τους, βρίσκονται σε πλάνη. Θα ήταν ανώφελο και δύσκολο, όχι μόνο για εσάς αλλά και για εμένα, να παραθέσω όλα τα σφάλματα που διαπράχθηκαν εδώ σχετικά με τον ουγγρικό νόμο για τα μέσα ενημέρωσης και την ουγγρική δημοκρατία, αρχής γενομένης με τον κ. Schulz. Απλώς για να καταστήσω σαφή την έκταση της πλάνης σας, επιτρέψτε μου να παραθέσω ένα παράδειγμα: ο ουγγρικός νόμος για τα μέσα ενημέρωσης δεν μπορεί να τιμωρήσει τη μη ισορροπημένη έκθεση των γεγονότων, ούτε και να επιβάλει κυρώσεις για αυτή. Για ποιον λόγο διαμαρτύρεστε λοιπόν; Και ο κατάλογος θα μπορούσε να συνεχιστεί επ' άπειρον. Θα ήθελα επομένως να καταστήσω σαφές ότι λυπάμαι που διαπιστώνω ότι έχετε παραπλανηθεί και εξαπατηθεί τόσο πολύ. Μπορώ πλέον να διαπιστώσω ξεκάθαρα ότι σε αυτήν τη συζήτηση δεν μπορώ ούτε καν να ελπίζω ότι θα τύχω δίκαιης μεταχείρισης, αντ' αυτού δε θα πρέπει να έχω εμπιστοσύνη ότι το Ευρωπαϊκό Κοινοβούλιο θα είναι σε θέση να σχηματίσει μια αμερόληπτη και αντικειμενική γνώμη την οποία, ουσιαστικά, εγώ προσωπικά θα αποδέχομαι ευχαρίστως και θα ενεργώ ανάλογα, σύμφωνα με τη δεδηλωμένη διαδικασία.
<P>
Παρ' όλα αυτά, θα ήθελα να σας υπενθυμίσω ότι πιστεύω πως η ιδέα του κ. Schulz ότι η ουγγρική Προεδρία θα κριθεί όχι βάσει του προγράμματος που παρουσίασε αλλά των επιδόσεων που επέτυχε, είναι πολύτιμη. Θέλω απλώς να σας προτείνω να ακολουθήσετε την ίδια αρχή όσον αφορά την ουγγρική νομοθεσία για τα μέσα ενημέρωσης, η οποία έχει τεθεί σε ισχύ εδώ και εβδομάδες τώρα. Ευχαρίστως θα σας αποστείλω αποσπάσματα ουγγρικών εφημερίδων στη γερμανική γλώσσα και θα διαπιστώσετε ότι οι ένθερμες ομιλίες του κ. Cohn-Bendit δεν είναι παρά αθώα ψελλίσματα μωρού σε σύγκριση με όσα δημοσιεύει ο ουγγρικός τύπος. Αυτά όσον αφορά την ακρίβεια των δεδομένων.
<P>
Από την άλλη πλευρά, θα ήθελα να υπενθυμίσω στους επικριτές του νόμου για τα μέσα ενημέρωσης ότι ζούμε στον 21ο αιώνα. Πώς μπορείτε να πιστεύετε ότι οποιοσδήποτε στην Ουγγαρία, ή σε οποιαδήποτε άλλη ευρωπαϊκή χώρα, θα ήταν σε θέση να καταστείλει την ελευθερία της γνώμης στην εποχή του διαδικτύου; Κατά τη διάρκεια της προεκλογικής εκστρατείας στην Ουγγαρία, κερδίσαμε σε μεγάλο βαθμό τις εκλογές χάρη στο μη υποκείμενο σε ελέγχους διαδίκτυο και Facebook. Πώς μπορείτε να πιστεύετε ότι, στον 21ο αιώνα, θα μπορούσε κανείς να περιορίσει την ελεύθερη ροή απόψεων; Εκπλήσσομαι που διαπιστώνω πόσο πίσω είστε.
<P>
Επίσης, θα ήθελα απλώς να σημειώσω ενημερωτικά ότι ο νόμος για τα μέσα ενημέρωσης στον οποίο αντιτίθεστε, κατήργησε την πράξη περί τύπου που εγκρίθηκε το 1986, κατά τη διάρκεια του κομμουνιστικού καθεστώτος, η οποία, μέχρι την έκδοση του νέου νόμου για τα μέσα ενημέρωσης, επέτρεπε την παύση λειτουργίας εφημερίδων απλά με τη διαγραφή τους από το μητρώο. Κανείς δεν διαμαρτυρήθηκε ποτέ για αυτόν κατά τα τελευταία είκοσι έτη, παρόλο που ήταν εξαιρετικά αντιδημοκρατικός. Προτείνω, συνεπώς, να συνεχίσουμε την παρούσα συζήτηση για τον νόμο για τα μέσα ενημέρωσης σε πνεύμα λογικής και με λογικά επιχειρήματα.
<P>
Ταυτόχρονα, κυρίες και κύριοι, θα ήθελα να σας ενημερώσω ότι, σε αντίθεση με ορισμένες από τις απόψεις που εκφράστηκαν εδώ, η Ουγγαρία βρίσκεται σε διαδικασία ανοικοδόμησης του κράτους δικαίου. Θα ήθελα να επισημάνω ότι, αν και δεν αποτέλεσε αντικείμενο των συζητήσεών σας τα τελευταία χρόνια, οι ουγγρικές μυστικές υπηρεσίες είχαν χρησιμοποιηθεί για πολιτικούς σκοπούς κατά τα προηγούμενα έτη, αυτό δε αποτελεί τώρα αντικείμενο δικαστικής διαδικασίας. Στην Ουγγαρία, η αστυνομία είχε λάβει εντολή να κάνει χρήση βίας εναντίον ειρηνικών μαζών, αυτό δε αποτελεί τώρα αντικείμενο δικαστικής διαδικασίας. Στην Ουγγαρία, η ενημέρωση σε θέματα δημόσιου συμφέροντος ήταν ψευδής, και αυτό οδήγησε στη σημερινή κατάσταση της οικονομίας μας. Σήμερα, το κράτος δικαίου ενισχύεται στην Ουγγαρία μετά την πολιτική διάλυσης του κράτους δικαίου η οποία, για κάποιο λόγο, ποτέ δεν προκάλεσε οποιαδήποτε κριτική εκ μέρους σας. Ακούγοντας τη συζήτηση σχετικά με τον νόμο για τα μέσα ενημέρωσης, δυστυχώς κατέληξα αναγκαστικά στο συμπέρασμα ότι δεν έχετε πραγματικά πρόβλημα με τον νόμο αλλά με το γεγονός ότι, σε μια πράξη αλληλεγγύης χωρίς προηγούμενο στην Ευρώπη, ο ουγγρικός λαός ψήφισε κατά πλειοψηφία δύο τρίτων υπέρ μιας πολιτικής δύναμης στην Ουγγαρία. Πρόκειται, χωρίς αμφιβολία, για πολύ συναρπαστικό και ενδιαφέρον θέμα και είμαι πεπεισμένος ότι μπορεί να χρησιμοποιηθεί προς όφελος της Ευρώπης.
<P>
Δεδομένου ότι ο κ. Lambsdorff επίσης έκανε μια προσωπική παρατήρηση, επιτρέψτε μου να απαντήσω και σε αυτή. Κύριε Lambsdorff, απευθύνομαι σε εσάς ως Ευρωπαίος που απευθύνεται σε Ευρωπαίο, ως Ούγγρος που απευθύνεται σε Γερμανό. " νομοθεσία σας για τα μέσα ενημέρωσης δεν είναι ούτε κατά διάνοια περισσότερο δημοκρατική από την αντίστοιχη ουγγρική, εάν δε αμφισβητείτε τον ισχυρισμό αυτόν, παρακαλώ να το πράξετε σε μια αντικειμενική συζήτηση. Και δεν θα αποδεχτώ, ούτε από τους Γερμανούς ούτε από οποιονδήποτε άλλο, ότι απλώς και μόνο επειδή ζούσαμε υπό δικτατορικό καθεστώς επί σαράντα χρόνια, θα μπορούσε κανείς να θέσει υπό αμφισβήτηση την προσήλωση του ουγγρικού λαού προς τη δημοκρατία.
<P>
Φυσικά, ο νόμος για τα μέσα ενημέρωσης μπορεί και πρέπει να επικριθεί, και το αποδέχομαι αυτό ως φυσικό, δεν πρέπει όμως να υβρίζεται ένα έθνος. Και θα ήθελα να καταστήσω σαφές ότι το να τίθεται υπό αμφισβήτηση η προσήλωση του ουγγρικού λαού και της ουγγρικής κυβέρνησης στη δημοκρατία αποτελεί προσβολή για τον ουγγρικό λαό ... (διακοπή, χειροκροτήματα). Παρακαλώ επιτρέψτε μου να αναφερθώ στη δήλωση που κατηγορεί την Ουγγαρία ότι λαμβάνει μέτρα προς την κατεύθυνση της δικτατορίας. Ήμουν εδώ και το άκουσα με τα ίδια μου τα αυτιά. Για ποιον λόγο διαμαρτύρεστε; Ήμουν εδώ και το άκουσα με τα ίδια μου τα αυτιά! Με απειλήσατε, υποστηρίζοντας ότι η Ουγγαρία κινείται προς την κατεύθυνση της δικτατορίας. Τι είναι αυτό αν όχι προσβολή για τον ουγγρικό λαό; Και, για να καταστεί σαφές, πάντοτε θα ορθώνω το ανάστημά μου για να προστατεύσω την πατρίδα μου, την Ουγγαρία. Αυτό δεν αφορά νόμους για τα μέσα ενημέρωσης!
<P>
Όσον αφορά τα ευρωπαϊκά θέματα, αν μου επιτρέπετε, θα μιλήσω τώρα με την άλλη μου ιδιότητα. Θεωρώ το ζήτημα της αγοράς ομολόγων, όπως αναφέρθηκε από τον κ. Verhofstadt, σημαντικό, θα ήθελα δε να δηλώσω ότι η ουγγρική Προεδρία πιστεύει ότι η δημιουργία αγοράς ομολόγων είναι αναγκαία και μακροπρόθεσμα αναπόφευκτη. Επομένως, υποστηρίζουμε τις ευρωπαϊκές πολιτικές που καθοδηγούν την Ουγγαρία και τα κράτη μέλη της ΕΕ εντός της ζώνης του ευρώ, καθώς και ολόκληρη την Ευρωπαϊκή Ένωση, προς την κατεύθυνση αυτή. Θα ήθελα να επισημάνω ένα πράγμα, και συγκεκριμένα ότι θα πρέπει να πείσουμε τις δικές μας κυβερνήσεις, τις εθνικές κυβερνήσεις, ότι δεν πρέπει να χρησιμοποιήσουν τη δημιουργία της αγοράς ομολόγων σε ευρώ ως δικαιολογία για τη μη πραγματοποίηση διαρθρωτικών μεταρρυθμίσεων. Πρέπει λοιπόν πρώτα να αναλάβουμε τις απαραίτητες διαρθρωτικές μεταρρυθμίσεις και μετά από αυτό πιστεύω ότι θα είναι δυνατή η θέσπιση της αγοράς ομολόγων.
<P>
Όσον αφορά το θέμα της Τυνησίας, θα ήθελα να επισημάνω ότι βρισκόμαστε σε συνεχείς διαβουλεύσεις με τις ξένες αντιπροσωπείες και ότι στηρίζουμε εξίσου όλες τις δημοκρατικές προσπάθειες και κινήσεις εκτός των συνόρων της Ευρώπης καθώς και ότι, μαζί με τους ξένους εκπροσώπους, θα το καταδείξουμε αυτό με αρκετή έμφαση. Ωστόσο, δεν πρέπει να αντιπαραβάλλουμε το θέμα αυτό με τις παγκόσμιες τάσεις δίωξης των χριστιανών. Και τα δύο προβλήματα πρέπει να αντιμετωπιστούν.
<P>
Τέλος, κυρίες και κύριοι, υπήρξαν ορισμένες παρατηρήσεις που εξέφραζαν ανησυχία σχετικά με την ταραχώδη έναρξη της ουγγρικής Προεδρίας, και ότι αυτό θα μπορούσε να είναι επιζήμιο για την Προεδρία μας στην ΕΕ. Επιτρέψτε μου να σας πω ότι όλα θα εξαρτηθούν από εσάς. Εμείς, από την πλευρά μας, είμαστε έτοιμοι, όπως είμαι και εγώ προσωπικά, να ακολουθήσουμε και να προωθήσουμε και τα δύο νήματα του δίπτυχου αυτού διαλόγου κατά τη διάρκεια της ουγγρικής Προεδρίας. Εάν συνεπώς αισθάνεστε κατά τη διάρκεια της ουγγρικής Προεδρίας ότι θέλετε να συζητήσουμε τόσο τις πολιτικές της Ουγγαρίας όσο και της ΕΕ, θα ήθελα να δηλώσω ότι είμαστε διατεθειμένοι για αυτό και δεν θα αισθανθούμε άβολα με την κατάσταση αυτή ούτε στο ελάχιστο. Όχι ότι χαιρόμαστε με αυτό, φυσικά. Δεν χαιρόμαστε που οι επικρίσεις που απευθύνονται στην Ουγγαρία συγχέονται με τα θέματα της ευρωπαϊκής πολιτικής, όμως δεν θεωρούμε την κατάσταση αφύσικη. " Ευρώπη, επίσης, διέπεται από τη δημοκρατία, και διεξάγουμε δημοκρατικές συζητήσεις.
<P>
Ποτέ δεν ανέμενα ότι η ουγγρική Προεδρία θα ήταν μια απλή επινίκια πομπή, κάτι σαν θέαμα ομορφιάς όπου τα μοντέλα παρελαύνουν και όλοι απλώς χειροκροτούν. Ποτέ δεν πίστεψα αυτήν την αλαζονεία! Γνωρίζω καλά ότι θα έχουμε σοβαρές πολιτικές συζητήσεις. Είμαι έτοιμος για αυτό, ανεξάρτητα από το θέμα, και επιτρέψτε μου να σας διαβεβαιώσω ότι η Ουγγαρία και η ουγγρική Προεδρία διαθέτουν αρκετή δύναμη ώστε να διεξαχθεί η συζήτηση τόσο για τα ουγγρικά όσο και τα ευρωπαϊκά ζητήματα με την απαιτούμενη σοβαρότητα και ισχύ, και ότι καμία επίθεση σχετικά με την εσωτερική πολιτική ή τις ουγγρικές υποθέσεις δεν θα μας αποτρέψει από το να τηρήσουμε μέχρι τέλους τα ευρωπαϊκά προγράμματα και τις προτεραιότητές μας και να ολοκληρώσουμε μια επιτυχημένη Προεδρία. Στόχος μου είναι να μετατρέψω αυτό το εξάμηνο, το οποίο υπόσχεται να είναι το πλέον δύσκολο για την Ευρωπαϊκή Ένωση μέχρι στιγμής, σε ένα από τα πιο επιτυχημένα. Σας ευχαριστώ για την προσοχή σας.
<SPEAKER ID="098" NAME="Πρόεδρος">
Κατ' εφαρμογή του Κανονισμού, μπορούν να διατυπωθούν προσωπικές δηλώσεις στο τέλος της συζήτησης. Ο κ. Schulz ζήτησε να προβεί σε προσωπική δήλωση.
<P>
(Ψίθυροι δυσαρέσκειας)
<P>
Κυρίες και κύριοι, ενεργούμε κατ' εφαρμογή του Κανονισμού, τον οποίο εγκρίναμε από κοινού.
<SPEAKER ID="099" NAME="Martin Schulz" AFFILIATION="S&amp;D">
(DE) Κύριε Πρόεδρε, κύριε Orbán, απευθυνθήκατε σε έμενα προσωπικά. Απευθυνθήκατε επίσης απευθείας σε κάποιους άλλους βουλευτές αυτού του Σώματος. Θα ήθελα να σας δώσω τροφή για κάποιες σκέψεις για τους επόμενους έξι μήνες όσον αφορά τις παρατηρήσεις σχετικά με τον ουγγρικό λαό και με εσάς ως εκπρόσωπο του ουγγρικού λαού. Ο κ. Cohn-Bendit περιέγραψε στη βιογραφία του τη σχέση του με τον ουγγρικό λαό. Στην ομάδα μου υπάρχουν βουλευτές του Ευρωπαϊκού Κοινοβουλίου που ήταν έγκλειστοι σε κομμουνιστικές φυλακές. Στην ομάδα μου υπάρχει βουλευτής, ο κ. Miguel Angel Martínez Martínez, ο οποίος υποβλήθηκε σε βασανιστήρια στην Ισπανία λόγω της αντίθεσής του προς το καθεστώς Φράνκο. Όλοι έχουμε ένα κοινό καθήκον, εσείς και όλοι εμείς που καθόμαστε εδώ, και αυτό είναι η υπεράσπιση της δημοκρατίας, για παράδειγμα έναντι των ανθρώπων εκείνων που παρεμβαίνουν εδώ σήμερα.
<P>
Κανείς δεν υβρίζει τον ουγγρικό λαό όταν επικρίνει έναν νόμο. Μπορείτε να είστε σίγουρος για ένα πράγμα. Οι βουλευτές της Αριστεράς του Σώματος αυτού και, ειδικότερα, η Ομάδα μου, σας υποσχόμαστε ότι αξίες όπως η ελευθερία, η δημοκρατία και η δικαιοσύνη αποτελούν κοινές αξίες μας. Εάν πιστεύουμε ότι ένας νόμος δεν ανταποκρίνεται σε αυτές τις αξίες, τότε θα επικρίνουμε τον νόμο, όμως αυτό δεν σημαίνει ότι επικρίνουμε τον ουγγρικό λαό.
<P>
(Χειροκροτήματα)
<P>
Αν όλοι μας το παίρνουμε κατάκαρδα, κύριε Orbán, τότε θα συμβεί κάτι το οποίο και εμείς και εσείς χρειάζεστε. Δεν μπορούμε να δημιουργήσουμε μια επιτυχημένη Ευρώπη διαμελίζοντάς την. " Ευρώπη θα επιτύχει μόνο εάν τα κυρίαρχα κράτη μέλη και η Ένωση με την κοινότητά της εργαστούν από κοινού. Μην υποκινείτε τον έναν εναντίον του άλλου. Για τους επόμενους έξι μήνες, έχετε αναλάβει τον ρόλο του ασκούντος την Προεδρία του Συμβουλίου. Θέλουμε να συμμετέχετε μαζί μας στην προάσπιση των αξιών της Ευρώπης και όχι να υποκινείτε την Ουγγαρία κατά της Ευρωπαϊκής Ένωσης.
<P>
(Χειροκροτήματα)
<SPEAKER ID="100" NAME="Πρόεδρος">
Σας ευχαριστώ, κύριε Schulz. Κύριε πρωθυπουργέ, σας ευχαριστώ για την ομιλία σας και για την παρουσία σας. Κύριε Cohn-Bendit, θέλετε και εσείς να κάνετε προσωπική δήλωση;
<SPEAKER ID="101" NAME="Daniel Cohn-Bendit" AFFILIATION="Verts/ALE">
(FR) Κύριε Πρόεδρε, κυρίες και κύριοι, υπάρχουν στιγμές στην ιστορία -μπορώ να το αναφέρω αυτό σε οποιαδήποτε γλώσσα- που κάποιος απλά δεν πρέπει να υπερβαίνει ένα ορισμένο σημείο.
<P>
Κύριε Orbán, είστε υπερήφανος για τον ουγγρικό λαό και έχετε δίκιο να είστε, όμως η δημοκρατία μάς διδάσκει ένα πράγμα, από τον Tocqueville έως όλους τους θεωρητικούς της δημοκρατίας: "η αλήθεια δεν είναι πάντοτε με την πλευρά της πλειοψηφίας".
<P>
(Ο Πρόεδρος διακόπτει τον ομιλητή)
<SPEAKER ID="102" NAME="Πρόεδρος">
Κύριε Cohn-Bendit, πρέπει να είναι προσωπική δήλωση.
<SPEAKER ID="103" NAME="Daniel Cohn-Bendit" AFFILIATION="Verts/ALE">
(FR) Θα ησυχάσετε εκεί επάνω; Όταν ο κ. Orbán ισχυρίζεται σε αυτό το Σώμα ...
<P>
(Θόρυβος στην Αίθουσα)
<P>
Κινητοποιείτε την άκρα Δεξιά; Έχετε δίκαιο να το πράττετε.
<P>
Όταν ισχυρίζεται σε αυτό το Σώμα ότι καταφερόμαστε εναντίον του ουγγρικού λαού, αυτό είναι εθνικός λαϊκισμός, δηλαδή να θέλει κανείς όχι να συζητηθεί το περιεχόμενο, αλλά να στραφούν οι άνθρωποι ο ένας εναντίον του άλλου. Δεν το αξίζει αυτό η Ευρωπαϊκή Ένωση, κύριε Orbán. Μας προσκαλέσατε να δειπνήσουμε μαζί σας. Έχω χάσει την όρεξή μου τώρα· δεν θα δειπνήσω μαζί σας. Αυτό που κάνατε είναι ντροπή!
<SPEAKER ID="104" NAME="Gerard Batten" AFFILIATION="EFD">
(EN) Κύριε Πρόεδρε, θα ήθελα να μιλήσω βάσει του ίδιου άρθρου, όποιο και αν ήταν, που μόλις χρησιμοποίησε ο κ. Cohn-Bendit. Θα ήθελα κάποια διευκρίνιση, και γνωρίζετε πολύ καλύτερα τον Κανονισμό από εμένα, κύριε. Το μόνο άρθρο που γνωρίζω για προσωπικές δηλώσεις είναι το άρθρο 151, το οποίο αναφέρει ότι οι ομιλητές πρέπει να περιορίζονται σε δηλώσεις για τον εαυτό τους. Βάσει ποιου άρθρου δόθηκε στον κ. Schulz το δικαίωμα να προβεί σε ομιλία; Βάσει ποιου άρθρου δίδεται στον κ. Cohn-Bendit το δικαίωμα να προβεί σε ομιλία υπό αυτές τις συνθήκες; Είναι όλοι οι βουλευτές του ΕΚ ίσοι ή μερικοί είναι πιο ίσοι από τους άλλους;
<P>
(Χειροκροτήματα)
<SPEAKER ID="105" NAME="Πρόεδρος">
Κυρίες και κύριοι, ο κ. Orbán απευθυνόταν, ουσιαστικά, άμεσα στον κ. Schulz -αυτά είναι τα γεγονότα- για να εκφράσει την ανησυχία του ότι αυτό ενδέχεται να προσβάλει το ουγγρικό έθνος. Αυτά ήταν τα λόγια του.
<P>
Τα ζητήματα που τέθηκαν στην Αίθουσα έχουν αποσαφηνιστεί. Ας διατηρήσουμε την αξιοπρέπειά μας. " ουγγρική Προεδρία έκανε μια σημαντική παρουσίαση. Υιοθετήσαμε το πρόγραμμα της ουγγρικής Προεδρίας, το εγκρίναμε και ακούσαμε ορισμένες πολύ θετικές ομιλίες σχετικά με τα όσα θα πράξει η Ουγγαρία κατά τη διάρκεια των επόμενων έξι μηνών. Αυτό είναι εξαιρετικά σημαντικό για όλους μας. Ας δείξουμε την επιδοκιμασία μας για άλλη μια φορά και ας χωρίσουμε ήρεμα μετά τη συζήτηση, διότι επρόκειτο για πολύ σοβαρή συζήτηση. Σύμφωνα με τον Κανονισμό, έδωσα τον λόγο στους βουλευτές που ζήτησαν να κάνουν προσωπικές δηλώσεις. Θα ήθελα να ευχαριστήσω τον κ. Orbán για την ομιλία του και τη συμμετοχή του στη συνεδρίασή μας, καθώς και για την παρουσίαση του προγράμματος της ουγγρικής Προεδρίας.
<P>
Γραπτές δηλώσεις (άρθρο 149 του Κανονισμού)
<SPEAKER ID="106" NAME="Dominique Baudis" LANGUAGE="FR">
Για τους επόμενους έξι μήνες, θα ασκήσετε την Προεδρία του Συμβουλίου, και πολλές προκλήσεις σας περιμένουν. Καθιστάτε την έξοδο από την κρίση κορυφαία σας προτεραιότητα. Είμαι πεπεισμένος ότι υπό την Προεδρία σας, τα θεσμικά όργανα και τα κράτη μέλη θα συνεχίσουν να συνεργάζονται καλά. Είναι καθήκον μας να διασφαλιστεί η μακροπρόθεσμη επιβίωση των μηχανισμών αλληλεγγύης και σταθεροποίησης, οι οποίοι έχουν ήδη καταδείξει την αξία τους.
<P>
Για να επιτύχουμε τους στόχους μας, θα πρέπει επίσης να επικεντρωθούμε στη μεταρρύθμιση του διεθνούς χρηματοπιστωτικού συστήματος. Εμείς, στην Ευρώπη, είμαστε οι πρόδρομοι της ρύθμισης και εποπτείας των χρηματοπιστωτικών αγορών. " γαλλική προεδρία της Ομάδας των G20 αποτελεί ευκαιρία που πρέπει να εκμεταλλευτούμε. " ενωμένη Ευρώπη πρέπει να δώσει το παράδειγμα στους ξένους εταίρους της.
<P>
" ευρωπαϊκή πολιτική γειτονίας αποτελεί βασικό εργαλείο της εξωτερικής πολιτικής της Ένωσης. Χάρη σε αυτό, διατηρούμε σταθερές σχέσεις με τους κοντινότερους γείτονές μας. " ανατολική εταιρική σχέση, η οποία είναι μία από τις προτεραιότητές σας, δεν θα πρέπει να προωθείται σε βάρος της μεσογειακής εταιρικής σχέσης. " Ένωση για τη Μεσόγειο χάνει έδαφος και αξίζει εξίσου της προσοχής μας. " Ευρώπη παραμένει ο σταθερός υποστηρικτής της. Τι προτίθεστε να πράξετε για την αναβίωσή της;
<SPEAKER ID="107" NAME="Ivo Belet" LANGUAGE="NL">
Είναι θετικό το γεγονός ότι ο πρωθυπουργός της Ουγγαρίας τόνισε σαφώς την προθυμία του για προσαρμογή του νέου νόμου για τα μέσα ενημέρωσης σε περίπτωση που το ζητήσει η ΕΕ. " Ευρωπαϊκή Επιτροπή πρέπει πλέον να είναι σε θέση να επιτελέσει το έργο της με πλήρη ανεξαρτησία. Αυτός είναι ο μόνος τρόπος για να απαλλαγούμε από κομματικά παιχνίδια. " πολυφωνία των μέσων ενημέρωσης και η ελευθεροτυπία αποτελούν θεμελιώδεις ευρωπαϊκές αξίες. Όλα τα κράτη μέλη της ΕΕ, όχι μόνο η Ουγγαρία, έχουν δεσμευτεί επίσημα να τις σέβονται. Κατοχυρώνονται στη Συνθήκη της ΕΕ, το δε Συμβούλιο της Ευρώπης έχει συνάψει επίσημες συμφωνίες ως προς το θέμα αυτό. Είμαστε βέβαιοι ότι η ουγγρική κυβέρνηση δεν θα αφήσει περιθώρια αμφιβολιών.
<SPEAKER ID="108" NAME="Vilija Blinkevičiūt" LANGUAGE="LT">
Θα ήθελα να καλωσορίσω την Ουγγαρία η οποία ξεκίνησε την πρώτη της Προεδρία στην Ευρωπαϊκή Ένωση. " Ουγγαρία, η οποία ανέλαβε τα ηνία της Προεδρίας από το παλαιό κράτος μέλος του Βελγίου, ξεκινά την Προεδρία της σε μια μάλλον δύσκολη στιγμή, διότι τα κράτη μέλη της ΕΕ δεν απολαμβάνουν όλα εξίσου επιτυχούς οικονομικής ανάκαμψης μετά την οικονομική και χρηματοπιστωτική κρίση. Επιπλέον, θα πρέπει να καταβληθούν ακόμη περισσότερες προσπάθειες για να ξεπεραστεί πλήρως η κρίση και, ως εκ τούτου, συμφωνώ με τις προτεραιότητες που έθεσε η Ουγγαρία για την ευρωπαϊκή οικονομική σταθεροποίηση και τα ζητήματα της διεύρυνσης της ΕΕ, της ενέργειας και της ένταξης των Ρομά. Θα ήθελα να επιστήσω την προσοχή στο γεγονός ότι η οδηγία για την άδεια μητρότητας, η οποία απορρίφθηκε από τα κράτη μέλη, πρέπει να αναθεωρηθεί επειγόντως, για να μην αναφέρουμε την αβέβαιη προοπτική της οδηγίας κατά των διακρίσεων, η οποία ακόμη εκκρεμεί στο Συμβούλιο. Οι συγκεκριμένοι νόμοι είναι πολύ σημαντικοί για τους ευρωπαίους πολίτες, και επομένως το μέλλον τους πρέπει να αποφασιστεί το συντομότερο δυνατό. Επιπλέον, θα ήθελα να παροτρύνω τη χώρα που ασκεί την Προεδρία να δώσει μεγαλύτερη προσοχή στον εκσυγχρονισμό της τριτοβάθμιας εκπαίδευσης, η οποία έχει αντίκτυπο στην απασχόληση των νέων. Χαίρομαι που στο πρόγραμμά της η Ουγγαρία αναφέρει την καταπολέμηση της παιδικής φτώχειας ως μία από τις προτεραιότητές της, θα ήθελα όμως να παροτρύνω τη χώρα που ασκεί την Προεδρία να λάβει συγκεκριμένα μέτρα στον τομέα αυτόν και να συνεργαστεί με την Ευρωπαϊκή Επιτροπή εγκαινιάζοντας στρατηγική ή νομοθεσία για την παιδική φτώχεια. Εύχομαι συνεπώς στην Ουγγαρία μια επιτυχημένη Προεδρία τους επόμενους έξι μήνες, βελτίωση της κατάστασης για τους ευρωπαίους πολίτες και διασφάλιση των δικαιωμάτων και ελευθεριών τους.
<SPEAKER ID="108" NAME="Proinsias De Rossa" LANGUAGE="EN">
Ο νόμος για τα μέσα ενημέρωσης που εγκρίθηκε από το Κοινοβούλιο της Ουγγαρίας είναι σαφώς αντίθετος με το άρθρο 11 του Χάρτη των Θεμελιωδών Δικαιωμάτων που εγγυάται την ελευθερία της έκφρασης και της πληροφόρησης. Ο παρατηρητής που θεσπίστηκε δυνάμει του παρόντος ουγγρικού νόμου ανέλαβε το έργο της διασφάλισης ότι η δημοσιογραφική έκθεση των γεγονότων είναι "εξισορροπημένη". Αυτό θα μπορούσε να παρεμποδίσει σημαντικά την ελευθεροτυπία και να ανοίξει τον δρόμο για αυθαίρετες αποφάσεις. Επιπλέον, ο ίδιος αυτός παρατηρητής αποτελείται από εκλεγμένα μέλη του μοναδικού κόμματος στην κυβέρνηση. Μια τέτοια σύνθεση επ' ουδενί δεν διασφαλίζει είτε την αντικειμενικότητα των αποφάσεων του παρατηρητή είτε την ανεξαρτησία του ως αρχή από την κυβέρνηση της Ουγγαρίας. Καλώ την Ευρωπαϊκή Επιτροπή να προβεί άμεσα σε νομική εξέταση του εν λόγω νόμου και της εφαρμογής του και, εάν χρειαστεί, να αναλάβει δράση σε σχέση με την Ουγγαρία προκειμένου να διασφαλιστεί ότι ο νόμος θα τροποποιηθεί ώστε να συνάδει με τις θεμελιώδεις αξίες επί των οποίων βασίζεται η Ευρωπαϊκή Ένωση.
<SPEAKER ID="109" NAME="Ilda Figueiredo" LANGUAGE="PT">
Δυστυχώς, ο πρωθυπουργός κ. Orbán ξεκίνησε τη συζήτηση αυτή με τον χειρότερο δυνατό τρόπο, αρχίζοντας την ομιλία του με μια αντικομουνιστική διατριβή, επιδιώκοντας να αποσπάσει την προσοχή από τη δική του σοβαρή ενοχή στην επιδείνωση της οικονομικής κατάστασης της Ουγγαρίας και την εκθετική αύξηση της ανεργίας και της φτώχειας που βιώνει σήμερα η χώρα, και αποφεύγοντας ταυτόχρονα να αναγνωρίσει τις παραβιάσεις της δημοκρατίας, της ελευθερίας της έκφρασης, των συνδικαλιστικών δικαιωμάτων και των λοιπών εργασιακών και κοινωνικών δικαιωμάτων, μαζί με τις παραβιάσεις της ελευθερίας του τύπου και των θεμελιωδών ανθρωπίνων δικαιωμάτων.
<P>
Παρακολουθούμε τον τρόπο με τον οποίο εξελίσσεται η κατάσταση στην Ευρωπαϊκή Ένωση με μεγάλη ανησυχία. " ουγγρική Προεδρία δεν έχει δώσει αξιόπιστες απαντήσεις στα προβλήματα αυτά, τα οποία υφίστανται και σε άλλες χώρες της ΕΕ. Αντιθέτως, ο Πρόεδρος κ. Orbán επιβεβαίωσε εκ νέου αυταρχικές θέσεις επιμένοντας στην ελευθέρωση των χρηματοπιστωτικών αγορών και στις διαρθρωτικές μεταρρυθμίσεις που είναι απαραίτητες για να υλοποιηθούν πλήρως οι στόχοι του καπιταλισμού τους οποίους εξυπηρετεί η ΕΕ.
<SPEAKER ID="110" NAME="Lidia Joanna Geringer de Oedenberg" LANGUAGE="PL">
Το 2011, θα εργαστούμε σε πολλά σημαντικά θέματα, όπως η οδηγία για τα δικαιώματα των καταναλωτών, η νομοθεσία στον τομέα των χρηματοπιστωτικών υπηρεσιών και της διανοητικής ιδιοκτησίας και οι προετοιμασίες για τις μελλοντικές δημοσιονομικές προοπτικές της περιόδου 2014-2020. Λαμβάνοντας αυτά υπόψη, ελπίζω ότι η ουγγρική Προεδρία, και η πολωνική Προεδρία που ακολουθεί αμέσως μετά, θα συμβάλουν στην υλοποίηση των συγκεκριμένων αυτών έργων μετατρέποντας τη μακροχρόνια φιλία μας σε εποικοδομητική συνεργασία στο πλαίσιο της ΕΕ.
<P>
Δυστυχώς, η έναρξη της ουγγρικής Προεδρίας σπιλώθηκε αναμφισβήτητα και κυριαρχείται από τον αμφιλεγόμενο νόμο για τα μέσα ενημέρωσης που εγκρίθηκε πρόσφατα από τη χώρα. Τα θεσμικά όργανα της ΕΕ δεν μπορούσαν να αγνοήσουν το ζήτημα μετά την επιστολή που απηύθυνε στις Βρυξέλλες μεγάλος αριθμός ευρωπαίων διανοουμένων. Από τις πληροφορίες που διαθέτουμε σήμερα, φαίνεται ότι ορισμένες διατάξεις του ουγγρικού δικαίου, για παράδειγμα εκείνες που αφορούν τις διαδικασίες διορισμού και ανάκλησης της εθνικής αρχής μέσων ενημέρωσης και τηλεπικοινωνιών, καθώς και εκείνες που αφορούν το πεδίο αρμοδιοτήτων του εν λόγω φορέα, ενδεχομένως γεννούν αμφιβολίες ως προς την ανεξαρτησία των μέσων ενημέρωσης της Ουγγαρίας.
<P>
" έντονη αντίδραση της πολιτικής μου ομάδας, της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, δεν νοείται, ωστόσο, ως κριτική του ουγγρικού έθνους, αλλά του κράτους που ασκεί την Προεδρία της ΕΕ. Το ζήτημα είναι επείγον. Είναι προς το συμφέρον τόσο της Ουγγαρίας όσο και της ΕΕ στο σύνολό της να διαλευκανθεί χωρίς καθυστέρηση, έτσι ώστε να μπορέσουμε να επικεντρωθούμε πρώτα και κύρια στα εξαιρετικά επείγοντα θέματα με τα οποία πρέπει να αντιπαλέψει ολόκληρη η ΕΕ.
<SPEAKER ID="111" NAME="Robert Goebbels" LANGUAGE="FR">
Ο κ. Orbán ισχυρίζεται ότι είναι δημοκράτης. Κάθε δημοκράτης που σέβεται τον εαυτό του πρέπει να αποδέχεται την κριτική για την πολιτική του ή την πολιτική της δράση. Ωστόσο, όταν ο πρωθυπουργός της Ουγγαρίας περιγράφει οποιαδήποτε επίκριση της πολιτικής του ως επίθεση εναντίον του ουγγρικού λαού, διαπράττει ένα σοβαρό σφάλμα. Με αυτήν την εθνικιστική προσπάθεια να επισκιάσει τη συζήτηση, καταδεικνύει ότι τα διαπιστευτήριά του ως δημοκράτης είναι ύποπτα.
<SPEAKER ID="112" NAME="Kinga Göncz" LANGUAGE="HU">
Κανείς δεν μπορεί να αρνηθεί ότι η ουγγρική Προεδρία είχε ταραχώδες ξεκίνημα. Ήλπιζα ότι με το να συστηθεί πειστικά ο πρωθυπουργός της Ουγγαρίας στο Στρασβούργο, θα διέλυε τις ανησυχίες. Σημειώνω με λύπη ότι δεν συνέβη αυτό. Ο κ. Viktor Orbán δεν συστήθηκε στις ομάδες του Ευρωπαϊκού Κοινοβουλίου ως ο ευρωπαίος πολιτικός που επιδιώκει τη συναίνεση και τον συμβιβασμό, αλλά ως "μαχητής" που υιοθετεί λαϊκιστικούς και εθνικιστικούς τόνους, που "προστατεύει τον ουγγρικό λαό" από "επιθέσεις". Ωστόσο, ούτε ο ουγγρικός λαός ούτε η ουγγρική κυβέρνηση εξυβρίσθηκαν από τους βουλευτές του Κοινοβουλίου, διατυπώθηκαν όμως πολλές επικρίσεις εις βάρος των ανησυχητικών μέτρων που λαμβάνει το Fidesz, συμπεριλαμβανομένου του νόμου για τα μέσα ενημέρωσης. Κυρίως οι ευρωσκεπτικιστές και οι ακροδεξιοί ομιλητές υιοθέτησαν προσβλητικούς τόνους επιτιθέμενοι σε πασιφανή ομοφωνία εναντίον όσων επέκριναν την ουγγρική κυβέρνηση. Με λυπεί το γεγονός ότι η εφαρμογή του προγράμματος της ουγγρικής Προεδρίας μπορεί να τεθεί σε κίνδυνο από τις επιθέσεις της κυβέρνησης στο κράτος δικαίου. Το πώς θα εξελιχθούν τα γεγονότα μετά από ένα τέτοιο ταραχώδες ξεκίνημα, σε αντίθεση με την προειδοποίηση του κ. Viktor Orbán, δεν θα εξαρτηθεί από το Ευρωπαϊκό Κοινοβούλιο αλλά, αντίθετα, από το αν το Fidesz και ο ηγέτης του θα είναι πρόθυμοι και ικανοί να συμμετάσχουν στην άσκηση πολιτικής που σέβεται τις ευρωπαϊκές αξίες τόσο στην εσωτερική όσο και στην ευρωπαϊκή σκηνή. Στην ουσία, ο πρωθυπουργός δεν μπορεί να εναλλάσσει δύο ιδιότητες -μία προς χρήση στη χώρα μας ως επικεφαλής της κυβέρνησης, και μία που θα ενδύεται στην Ευρώπη ως ασκών την Προεδρία- αλλά μόνο μία: την ιδιότητα του πολιτικού, που λαμβάνει εξίσου υπόψη τις κοινές μας αρχές και αξίες, ανεξάρτητα από το πού βρίσκεται.
<SPEAKER ID="113" NAME="Zita Gurmai" LANGUAGE="EN">
Αισθάνομαι υπερήφανη που η χώρα μου ασκεί σήμερα την Προεδρία του Συμβουλίου. Αυτό που θα ήθελα να αναφέρω αντί της έλλειψης δημοκρατικής δέσμευσης εκ μέρους της κυβέρνησης Orbán, είναι η πλήρης απουσία θεμάτων που αφορούν τη διάσταση του φύλου μεταξύ των προτεραιοτήτων της Προεδρίας.
<P>
Υπάρχει μόνο μία πιθανή αναφορά στο πρόβλημα και -σε μια εποχή που οι γυναίκες στην Ευρώπη απειλούνται από την επαύριον μιας καταστροφικής οικονομικής κρίσης, που η ανεργία τους έχει εκτοξευθεί στα ύψη, που οι συντηρητικές κυβερνήσεις περικόπτουν τις κοινωνικές υπηρεσίες και θεσπίζουν δυσμενή φορολογικά συστήματα- αυτή δεν επαρκεί. " κοινωνική ένταξη, οι δημογραφικές προκλήσεις κλπ. είναι μεν σημαντικά ζητήματα όλα, όμως η κατάσταση των γυναικών πρέπει να αξιολογηθεί ξεχωριστά, διότι τα προβλήματα και οι ανάγκες τους είναι διαφορετικά από των ανδρών: στην αγορά εργασίας, καθώς και σε σχέση με τα συνταξιοδοτικά συστήματα και τα συστήματα υγειονομικής περίθαλψης, τα φορολογικά συστήματα, κλπ.
<P>
Ζητώ από την Ουγγαρία να μην φοβηθεί να χρησιμοποιήσει την επιρροή τής εκ περιτροπής Προεδρίας του Συμβουλίου προς όφελος των γυναικών. Εξασφαλίστε ότι το Συμβούλιο θα εγκρίνει την οδηγία για την άδεια μητρότητας όπως την ψήφισε το Κοινοβούλιο· ενισχύστε τα δικαιώματα της γενετήσιας και αναπαραγωγικής υγείας (αρχής γενομένης από την Ουγγαρία, φυσικά)· εργαστείτε προς την κατεύθυνση της υλοποίησης της στρατηγικής ΕΕ 2020 με βάση την ευαισθητοποίηση σε θέματα φύλου· και ασκήστε πίεση για την εκπόνηση κοινοτικού προϋπολογισμού με βάση την ευαισθητοποίηση σε θέματα φύλου.
<SPEAKER ID="114" NAME="Ivailo Kalfin" AFFILIATION="S&amp;D">
γραπτώς. - (BG) Θα ήθελα να συγχαρώ τον κ. Orbán για την έναρξη της ουγγρικής Προεδρίας της ΕΕ. Σας ευχόμαστε όλοι μια επιτυχημένη Προεδρία. Είναι κατανοητό το γεγονός ότι η επιθυμία αυτή είναι ιδιαίτερα έντονη μεταξύ των νέων κρατών μελών. Μία από τις δεδηλωμένες προτεραιότητες της ουγγρικής Προεδρίας είναι η επέκταση του χώρου Σένγκεν. Το ζήτημα αυτό είναι εξαιρετικά σημαντικό για τους βούλγαρους σοσιαλιστές και όλους τους βούλγαρους πολίτες. Από την πρώτη ημέρα ένταξης στην ΕΕ την 1η Ιανουαρίου 2007, οι βουλγαρικές αρχές εργάζονται ώστε η Βουλγαρία να καταστεί αξιόπιστο εξωτερικό σύνορο της ΕΕ. Τώρα, στις αρχές του 2011, η αποστολή αυτή έχει σχεδόν ολοκληρωθεί. Περιμένω από την ουγγρική Προεδρία να εξασφαλίσει ψήφισμα του Ευρωπαϊκού Συμβουλίου υπέρ της ένταξης της Βουλγαρίας και της Ρουμανίας στον χώρο Σένγκεν έως τα μέσα του 2011. Όταν και οι τελευταίες εκκρεμείς τεχνικές προδιαγραφές θα έχουν πληρωθεί κατά τις προσεχείς εβδομάδες, το Ευρωπαϊκό Συμβούλιο θα πρέπει να αποφασίσει την ένταξη της Βουλγαρίας και της Ρουμανίας στον χώρο Σένγκεν χωρίς την επιβολή τυχόν νέων πολιτικών προϋποθέσεων.
<SPEAKER ID="115" NAME="Tunne Kelam" LANGUAGE="EN">
Καλώ την ουγγρική Προεδρία να εξετάσει τα προβλήματα της ελεύθερης κυκλοφορίας στον τομέα της εκπαίδευσης και της αγοράς εργασίας. Σήμερα, η αμοιβαία αναγνώριση των προσόντων που αποκτώνται σε εκπαιδευτικά ιδρύματα διαφορετικών κρατών μελών, καθώς και η εμπειρία σε διάφορες αγορές εργασίας, αντιμετωπίζουν αρκετά εμπόδια.
<P>
Ποια είναι η υπάρχουσα κατάσταση: Ενώ η Επιτροπή αξιολογεί την πρόοδο στην εκπαίδευση, καλώ την ουγγρική Προεδρία να διασφαλίσει ότι το εν λόγω πρόβλημα θα αντιμετωπιστεί σοβαρά και στο Συμβούλιο. Υπάρχει ανάγκη να πεισθούν τα κράτη μέλη ώστε να συμφωνήσουν σε διαδικασίες που διευκολύνουν την αναγνώριση τίτλων σπουδών, ανεξάρτητα από τη χώρα όπου έχουν ληφθεί.
<P>
Επικροτώ τη βούληση της ουγγρικής Προεδρίας να ενεργοποιήσει τη δημιουργία ολοκληρωμένου ευρωπαϊκού συστήματος αγωγών φυσικού αερίου με το οποίο θα τεθεί τέλος στην απομόνωση ορισμένων κρατών μελών, μεταξύ αυτών της Εσθονίας, της Λετονίας και της Λιθουανίας.
<P>
Θα ήθελα να υπενθυμίσω στη νέα Προεδρία ότι το Ευρωπαϊκό Κοινοβούλιο ενέκρινε δύο σημαντικά έγγραφα σχετικά με την ενεργειακή αλληλεγγύη και ασφάλεια που πρέπει να εφαρμοστούν από το Συμβούλιο. Ελπίζω ότι το Ευρωπαϊκό Συμβούλιο του Φεβρουαρίου θα συμφωνήσει σε μια νέα ευρωπαϊκή ενεργειακή στρατηγική. Αυτή πρέπει να περιλαμβάνει επίσης σχέδιο για το δίκτυο ενεργειακών συνδέσεων της Βαλτικής Θάλασσας.
<SPEAKER ID="116" NAME="Krzysztof Lisek" LANGUAGE="PL">
Στηρίζω πλήρως τις προτεραιότητες της ουγγρικής Προεδρίας λόγω της φιλοευρωπαϊκής τους φύσης και της ομοιότητάς τους προς τα συμφέροντα της ΕΕ στο σύνολό της. Εκπροσωπώ τη χώρα που θα αναλάβει την Προεδρία στη συνέχεια και θα ήθελα να καταστήσω γνωστό ότι θα συνεργαστούμε στενά με την ουγγρική Προεδρία. " καλή συνεργασία θα διευκολύνει την ομαλή παράδοση της Προεδρίας στο τρίο Πολωνία-Κύπρος-Δανία.
<P>
Χαίρομαι ιδιαίτερα για τη δήλωση της Ουγγαρίας σχετικά με τη δέσμευσή της για την ανάπτυξη της ανατολικής εταιρικής σχέσης και της ευρωπαϊκής πολιτικής γειτονίας. Επίσης, θα ήθελα να εκφράσω την ικανοποίησή μου για το γεγονός ότι η διεύρυνση της ΕΕ αποτελεί μία από τις προτεραιότητες της ουγγρικής Προεδρίας. Το γεγονός ότι η Ουγγαρία και η Πολωνία έχουν παρόμοιες θέσεις για τη διεύρυνση της ΕΕ θα συμβάλει στη διασφάλιση συνέχειας κατά τη διάρκεια της πολωνικής Προεδρίας όσον αφορά το συγκεκριμένο ζήτημα. Ελπίζω ότι η σύνοδος κορυφής για την ανατολική εταιρική σχέση που θα πραγματοποιηθεί τον Μάιο δεν θα συνοψίσει απλώς την εφαρμογή της πρωτοβουλίας αυτής για τα δύο χρόνια της ύπαρξής της, αλλά θα αποδώσει απτά αποτελέσματα όσον αφορά την κυκλοφορία χωρίς την υποχρέωση θεώρησης, το εμπόριο και την ενέργεια.
<P>
Όπως και η ουγγρική Προεδρία, η Πολωνία πιστεύει ότι υπάρχει ανάγκη για κοινή προσέγγιση σε θέματα ελευθερίας και δικαιοσύνης μέσω της ενίσχυσης της προστασίας των δεδομένων προσωπικού χαρακτήρα και της προώθησης των πολιτικών δικαιωμάτων και των κοινών αξιών σε ολόκληρη την ΕΕ. Μία από τις προτεραιότητες ζητεί την αειφόρο χρήση των πόρων, λειτουργώντας έτσι ως συνέχεια των στόχων της προηγούμενης ισπανικής και βελγικής Προεδρίας, και αντικατοπτρίζοντας τις σημαντικές προσπάθειες της Επιτροπής στον τομέα αυτόν. Είναι ζωτικής σημασίας τα προβλεπόμενα μέτρα να λαμβάνουν υπόψη τις διαφορετικές συνθήκες και δυνατότητες που υπάρχουν στα κράτη μέλη.
<SPEAKER ID="117" NAME="Petru Constantin Luhan" LANGUAGE="RO">
Συγχαίρω την Ουγγαρία για το πρόγραμμά της το οποίο δίνει προτεραιότητα στην οικονομική ανάπτυξη και τη θέση της Ευρώπης παγκοσμίως. Ένα από τα σημαντικά θέματα στην ημερήσια διάταξη της Προεδρίας σχετίζεται με την επέκταση του χώρου Σένγκεν μέσω της εισδοχής της Ρουμανίας και της Βουλγαρίας. " προσχώρηση στον χώρο Σένγκεν αποτελεί δέσμευση την οποία ανέλαβε η Ρουμανία με πλήρες αίσθημα ευθύνης. Έχουμε καταβάλει σημαντικές προσπάθειες ώστε να καταστούν ασφαλή τα εξωτερικά σύνορα της ΕΕ και, όπως επιβεβαιώνεται από τις εκθέσεις για την προσχώρηση της χώρας μου στον χώρο Σένγκεν, η Ρουμανία είναι έτοιμη να εφαρμόσει το κεκτημένο του Σένγκεν. " Ρουμανία πρέπει να αξιολογηθεί δίκαια, σύμφωνα με τα ίδια κριτήρια που ίσχυσαν για τα κράτη που προσχώρησαν στον χώρο Σένγκεν πριν από εμάς. Είμαι βέβαιος για την υποστήριξη της ουγγρικής Προεδρίας ως προς το θέμα αυτό.
<SPEAKER ID="117" NAME="Marian-Jean Marinescu" LANGUAGE="RO">
Σας ευχαριστώ για τη δήλωση στήριξής σας για την επέκταση του χώρου Σένγκεν στη Βουλγαρία και τη Ρουμανία. Είναι αλήθεια όσα αναφέρατε για τις τεράστιες προσπάθειες που έχουν καταβληθεί. " Ρουμανία έχει καταβάλει σημαντικότατες οικονομικές και ανθρώπινες προσπάθειες. Τα συστήματα που εφαρμόζονται με την υποστήριξη της γαλλογερμανικής ομάδας EADS είναι τα πλέον εξελιγμένα στην Ευρωπαϊκή Ένωση. Πιστεύω ακράδαντα ότι τα θαλάσσια σύνορα της Ρουμανίας, για παράδειγμα, προστατεύονται ασύγκριτα καλύτερα από τα αντίστοιχα σύνορα σε άλλα κράτη μέλη του χώρου Σένγκεν.
<P>
Όλες οι εκθέσεις αξιολόγησης για τη Ρουμανία είναι θετικές. Πληροί όλες τις απαιτήσεις του κεκτημένου Σένγκεν. Είναι φυσιολογικό να αναμένουμε απάντηση σύμφωνα με τους κανόνες της ΕΕ. Απαιτείται η υποστήριξη της ουγγρικής Προεδρίας σε αυτήν τη διαδικασία.
<P>
Ένα άλλο σημαντικό θέμα στην ημερήσια διάταξη της Προεδρίας σχετίζεται με την προώθηση της στρατηγικής για τον Δούναβη. " στρατηγική για τον Δούναβη αποτελεί κοινό έργο όπου όλοι οι εταίροι πρέπει να εκπληρώσουν τις δεσμεύσεις τους προκειμένου να διασφαλιστεί ότι λειτουργεί και επιτυγχάνει τους στόχους που εγκρίθηκαν. Πρέπει να τεθεί σε εφαρμογή πρόγραμμα για την υλοποίηση των στρατηγικών προτεραιοτήτων χωρίς αύξηση της κατανομής πόρων από τα υφιστάμενα κονδύλια του προϋπολογισμού. Οι πόροι που διανέμονται πρέπει να συμπληρωθούν τόσο από τη συνεισφορά των εμπλεκόμενων κρατών όσο και από τη δυνατότητα ανακατανομής αχρησιμοποίητων κονδυλίων από άλλα τμήματα.
<SPEAKER ID="118" NAME="Cristian Dan Preda" LANGUAGE="RO">
Επικροτώ το γεγονός ότι η ουγγρική Προεδρία του Συμβουλίου της Ευρωπαϊκής Ένωσης έχει συμπεριλάβει στο εξαμηνιαίο πρόγραμμά της τη στήριξη για την ένταξη της Ρουμανίας και της Βουλγαρίας στον χώρο Σένγκεν ως πραγματικό επίτευγμα της ευρωπαϊκής ολοκλήρωσης για τους πολίτες της Ένωσης. Σύμφωνα με το έγγραφο που παρουσίασε ο πρωθυπουργός Victor Orbán, η ουγγρική Προεδρία δηλώνει: "Θα θέλαμε να δεχτούμε τα δύο αυτά κράτη μέλη στον χώρο Σένγκεν από τη στιγμή που θα πληρούν όλες τις απαραίτητες προϋποθέσεις". " δήλωση αυτή γίνεται σε μια εποχή κατά την οποία η συζήτηση σχετικά με την προσχώρηση στον χώρο Σένγκεν των δύο χωρών που προσχώρησαν στην ΕΕ το 2007, φαίνεται να μεταφέρεται από το καθαρά τεχνικό στο πολιτικό επίπεδο. Γίνεται λόγος σχετικά με αναβολή ακόμη και αν πληρούνται εξ ολοκλήρου οι τεχνικές προδιαγραφές. Γι' αυτό πιστεύω ότι πρέπει να καταβληθεί προσπάθεια για την οικοδόμηση εμπιστοσύνης. Ως εκ τούτου, ο διάλογος παραμένει σημαντικό εργαλείο. Χωρίς αυτόν, οι Ευρωπαίοι από τη Βουλγαρία ή τη Ρουμανία θα εξακολουθήσουν να αισθάνονται αποκλεισμένοι και να υφίστανται διακρίσεις. Χρειαζόμαστε πραγματικά ευρωπαίους πολίτες δεύτερης κατηγορίας;
<SPEAKER ID="119" NAME="Joanna Senyszyn" LANGUAGE="PL">
Ο αθλητισμός είναι μία από τις προτεραιότητες της ουγγρικής Προεδρίας. Αποτελεί πολύ σημαντική είδηση για τον αθλητικό κόσμο και, πάνω από όλα, για τα εκατομμύρια των Ευρωπαίων που συμμετέχουν σε αθλητικές και ψυχαγωγικές σωματικές δραστηριότητες σε επίπεδο βάσης. Παρά το νέο νομικό πλαίσιο, έχει σημειωθεί μικρή πρόοδος όσον αφορά τη δημιουργία καλύτερων συνθηκών χρηματοδότησης για τις αθλητικές επιχειρήσεις στην Ευρώπη. Ο ερασιτεχνικός αθλητισμός παραβλέπεται από τον δημόσιο διάλογο και την κοινωνική έρευνα, ο ρόλος δε που διαδραματίζει στην πρόληψη των ασθενειών και τη βελτίωση των συνθηκών διαβίωσης και της ποιότητας ζωής των Ευρωπαίων είναι υποτιμημένος. Τα οφέλη από την τακτική άσκηση μπορούν να ταξινομηθούν σε τέσσερις κατηγορίες: οφέλη για την υγεία, κοινωνικά οφέλη, οικονομικά οφέλη και πολιτικά οφέλη. Ο ερασιτεχνικός αθλητισμός καθιστά πιθανή την επίτευξη πολλών πολιτικών στόχων, μεταξύ άλλων της προώθησης της υγείας και του πολιτισμού, της εκπαίδευσης, της κοινωνικής ένταξης, της καταπολέμησης των διακρίσεων, της μείωσης της εγκληματικότητας και της καταπολέμησης της τοξικομανίας. Αθλητισμός σημαίνει επίσης μείωση του κόστους υγειονομικής περίθαλψης.
<P>
Επομένως, θα ήθελα να επιστήσω την προσοχή της ουγγρικής Προεδρίας στη γραπτή δήλωση 62/2010 του Ευρωπαϊκού Κοινοβουλίου για την αυξημένη στήριξη της Ευρωπαϊκής Ένωσης στον αθλητισμό της βάσης, της οποίας είμαι ένας εκ των συντακτών. " δήλωση αποτελεί απόδειξη της δέσμευσής μας για τον αθλητισμό και τη βελτίωση της ποιότητας ζωής των ανθρώπων που ζουν στην Ευρώπη. Σε αυτή, ζητούμε στην ανακοίνωση σχετικά με τον αθλητισμό να δοθεί η δέουσα προσοχή στον αθλητισμό της βάσης και να διασφαλιστεί επαρκής χρηματοδότηση για το αθλητικό πρόγραμμα της ΕΕ. " ενίσχυση της στήριξης της ΕΕ για τον ερασιτεχνικό αθλητισμό σημαίνει τη στήριξη υγιεινότερου τρόπου ζωής για εκατομμύρια Ευρωπαίους.
<SPEAKER ID="119" NAME="Czesław Adam Siekierski" LANGUAGE="PL">
Κεντρικό σύνθημα της Προεδρίας στο σύνολό της είναι "Ισχυρή Ευρώπη". " κρίση και οι αποφάσεις που έχουν ληφθεί μέχρι σήμερα σε επίπεδο κρατών μελών έχουν καταδείξει ότι χρειαζόμαστε περισσότερη Ευρώπη, όχι λιγότερη, για να ανταποκριθούμε στις προκλήσεις που αντιμετωπίζουμε σήμερα. " καταπολέμηση της κρίσης, η υπέρβαση του προβλήματος του δημόσιου χρέους των κρατών μελών και η συνέχιση των μέτρων που αποσκοπούν στη διασφάλιση της σταθερότητας της ζώνης του ευρώ και την ενίσχυση της οικονομικής διακυβέρνησης θα πρέπει να αντιμετωπιστούν κατά προτεραιότητα. " ουγγρική Προεδρία βασίζεται στον ανθρώπινο παράγοντα και, πάνω απ' όλα, στην αύξηση των επιπέδων απασχόλησης. " Ευρώπη έχει ως στόχο την επίτευξη αειφόρου ανάπτυξης η οποία πρέπει να εξασφαλιστεί με τη δημιουργία θέσεων απασχόλησης και την κοινωνική ένταξη. Λαμβάνοντας υπόψη την ανάγκη για αυξημένη ασφάλεια εφοδιασμού με φυσικό αέριο, πρέπει να λάβουμε μέτρα για τη θέσπιση κοινής ενεργειακής πολιτικής το συντομότερο δυνατό. Ο περιφερειακός χαρακτήρας που φαίνεται να διέπει το πρόγραμμα των δραστηριοτήτων είναι ευπρόσδεκτος. Περιλαμβάνει, μεταξύ άλλων, τη στρατηγική για τον Δούναβη, τη στρατηγική για τους Ρομά και θέματα που αφορούν την ανατολική εταιρική σχέση. Υπάρχουν επίσης σχέδια για την επέκταση του χώρου Σένγκεν ώστε να περιληφθούν η Ρουμανία και η Βουλγαρία. Πρόκειται για ζήτημα ζωτικής σημασίας, δεδομένου ότι όλα τα κράτη μέλη θα πρέπει να απολαμβάνουν τα ίδια δικαιώματα. Γίνεται επίσης λόγος για την ολοκλήρωση των διαπραγματεύσεων προσχώρησης με την Κροατία κατά τη διάρκεια της ουγγρικής Προεδρίας. Μια υπεύθυνη πολιτική διεύρυνσης θα πρέπει να αποφέρει σταθερότητα, ειρήνη και συνοχή στην ευρωπαϊκή ήπειρο. Το σημείο αναφοράς για το έργο που ανέλαβε η βελγική Προεδρία ήταν η Ευρώπη, με την πλήρη έννοια του όρου. Αυτό δεν σημαίνει ότι η εθνική προσέγγιση, η οποία είναι πιθανό ότι επιλέγεται από την Ουγγαρία, δεν μπορεί να εναρμονιστεί ή ακόμα και να έλθει σε αντίθεση με την κοινοτική προσέγγιση.
<SPEAKER ID="120" NAME="Csaba Sógor" LANGUAGE="HU">
Σε σχέση με την ουγγρική Προεδρία, πολλοί επέκριναν το χαλί που χρησιμοποιείται ως τμήμα της εικόνας της Προεδρίας, ιδίως το τμήμα του που απεικονίζει έναν χάρτη των γεγονότων του 1848. Ο περί ου ο λόγος χάρτης είναι της Ευρώπης το 1848. Μεταξύ άλλων, έχει ως στόχο να συμβολίσει ότι, ήδη από το 1848, η Ουγγαρία αγωνιζόταν για την ελευθερία των ανθρώπων που ζουν στην Ευρώπη, συμπεριλαμβανομένης της ελευθερίας του τύπου. Ως Ούγγρος με καταγωγή από την Τρανσυλβανία, είμαι σήμερα πολίτης της Ρουμανίας. Ως πολίτης της χώρας αυτής, θα ήθελα να σχολιάσω τη διαδικασία επέκτασης του χώρου Σένγκεν. Τα δώδεκα νεότερα κράτη μέλη ανέλαβαν την υποχρέωση να συμμετάσχουν στην οικοδόμηση κοινής Ευρώπης με την ελπίδα ότι θα ισχύουν για αυτά τα ίδια δικαιώματα και οι ίδιες υποχρεώσεις με τα παλαιά κράτη μέλη. " Ρουμανία, επίσης, πίστευε ότι μετά την εκπλήρωση των σχετικών τεχνικών κριτηρίων θα μπορούσε να αποτελέσει τμήμα του χώρου Σένγκεν, ενός χώρου χωρίς εσωτερικά σύνορα, κατά την προκαθορισμένη ημερομηνία. Ωστόσο πληροφορούμαστε τώρα ότι ορισμένα κράτη μέλη σκοπεύουν να επιβάλουν συμπληρωματικούς όρους στη Ρουμανία, εκτός από τα προκαθορισμένα κριτήρια. Ζητώ από την ουγγρική Προεδρία να καταβάλει κάθε δυνατή προσπάθεια για τη διασφάλιση της τήρησης των κοινών κανόνων και να υπενθυμίσει σε όσους εκφράζουν τη διαφωνία τους τις άμετρες αρνητικές συνέπειες μιας τέτοιας απόφασης, δεδομένου ότι η διατήρηση της αξιοπιστίας της ΕΕ είναι προς το συμφέρον όλων μας, και των 27 κυβερνήσεων. Ολοκληρώνοντας, μια τελευταία σκέψη σχετικά με το χαλί: το χαλί είναι ένα χρήσιμο εξάρτημα, και μας προσφέρει μια υπηρεσία: μπορούμε ακόμη και να σκουπίσουμε τα πόδια μας επάνω του. Σημαίνει ότι το σύνθημα της ουγγρικής Προεδρίας, "ισχυρή Ευρώπη", αντιπροσωπεύει την παροχή υπηρεσίας. Εμείς, οι μειονότητες της Ρουμανίας, της Σλοβακίας και της Ευρώπης, θα είμαστε εταίροι σε αυτό.
<SPEAKER ID="121" NAME="Michèle Striffler" LANGUAGE="FR">
" ουγγρική Προεδρία έρχεται σε μια κρίσιμη στιγμή για την Ευρώπη, κατά την οποία ορισμένα κράτη μέλη εξακολουθούν να αντιμετωπίζουν σοβαρή οικονομική και κοινωνική κρίση. " σταθερότητα του ευρώ πρέπει να είναι μία από τις προτεραιότητες της ουγγρικής Προεδρίας, δεν έχω δε καμία αμφιβολία ότι το Συμβούλιο θα καταβάλει κάθε δυνατή προσπάθεια για την καταπολέμηση της νομισματικής κερδοσκοπίας και θα επιτύχει αξιοσημείωτη πρόοδο στην ευρωπαϊκή οικονομική διακυβέρνηση.
<P>
Δεύτερον, αναμένω η ουγγρική Προεδρία να καταβάλει κάθε δυνατή προσπάθεια ώστε να καθορίσει, σε συνεργασία με τα άλλα ευρωπαϊκά θεσμικά όργανα, μια πραγματική ευρωπαϊκή στρατηγική για την ένταξη των Ρομά. " εφαρμογή στρατηγικής αυτού του είδους θα μού ήταν ιδιαίτερα αρεστή και θα ήθελα η ουγγρική Προεδρία να εξετάσει το συγκεκριμένο ζήτημα.
<P>
Τέλος, θα ήθελα να εκφράσω την αλληλεγγύη μου προς την ουγγρική κυβέρνηση όσον αφορά την αντιπαράθεση που περιέβαλε τις πρώτες ημέρες της ουγγρικής Προεδρίας, ειδικότερα σε σχέση με τον νόμο για τα μέσα ενημέρωσης. Κανείς δεν έχει την παραμικρή αμφιβολία ότι η Ουγγαρία είναι δημοκρατία, ο δε κ. Orbán επεσήμανε ότι θα ήταν διατεθειμένος να αλλάξει τον νόμο εάν η Επιτροπή επεσήμαινε τυχόν αντιφάσεις με το ευρωπαϊκό δίκαιο. Σας καλώ όλους να φερθείτε υπεύθυνα και να θέσετε ένα τέλος στην περιττή αυτή διαμάχη.
<SPEAKER ID="122" NAME="Nuno Teixeira" LANGUAGE="PT">
" Ουγγαρία αναλαμβάνει την Προεδρία της ΕΕ σε μια εποχή που η οικονομική και χρηματοπιστωτική κρίση συνεχίζεται. Τα βασικά θέματα του προγράμματος της τελευταίας χώρας στο τρίο των προεδριών μαζί με την Ισπανία και το Βέλγιο, είναι η οικονομική ανάκαμψη, η ενσωμάτωση των Ρομά, η ενεργειακή στρατηγική, η διαδικασία της διεύρυνσης και η συμμετοχή των πολιτών στο ευρωπαϊκό εγχείρημα. Όσον αφορά την οικονομική ανάκαμψη, το πρόγραμμα θεωρεί ουσιώδη τη θεσμοθέτηση του μηχανισμού χρηματοοικονομικής σταθεροποίησης και το Ευρωπαϊκό Εξάμηνο. Πιστεύω ότι η ενίσχυση της συνεργασίας και του συντονισμού σε οικονομικό επίπεδο είναι εξαιρετικά σημαντική ως εργαλείο για την προώθηση της ευρωπαϊκής ανταγωνιστικότητας και καινοτομίας και, συνεπώς, για την πρόληψη ή/και την πρόβλεψη μελλοντικών κρίσεων. " νέα στρατηγική 2011-2020 για τις μεταφορές θα εγκριθεί, μαζί με τις τροποποιήσεις της οδηγίας σχετικά με το δίκτυο μεταφορών που είναι απαραίτητες για την επίτευξη της εσωτερικής αγοράς και της κοινωνικής, οικονομικής και εδαφικής συνοχής. Οι οδικές μεταφορές, η ναυσιπλοΐα των ποταμών της ΕΕ και η εφαρμογή του συστήματος Galileo είναι άλλα θέματα που θα συζητηθούν. Για άλλη μια φορά, η περιφερειακή πολιτική φαίνεται να αποτελεί τον άξονα ολόκληρης της ουγγρικής στρατηγικής, ικανό να παράσχει ολοκληρωμένες απαντήσεις στην οικονομική κρίση και τις περιφερειακές ανισότητες. " κατανομή του πολυετούς δημοσιονομικού πλαισίου μετά το 2014 φαίνεται να είναι το βασικό θέμα συζήτησης για την ουγγρική Προεδρία.
<SPEAKER ID="122" NAME="Silvia-Adriana Ţicău" LANGUAGE="RO">
" ουγγρική Προεδρία του Συμβουλίου της ΕΕ υιοθέτησε ως γενικότερο στόχο της την ενίσχυση των θεσμικών, οικονομικών, κοινωνικών και πολιτικών πτυχών της Ευρωπαϊκής Ένωσης. " ουγγρική Προεδρία του Συμβουλίου δεσμεύθηκε επίσης ως προς την έγκριση και την έναρξη εφαρμογής της κοινοτικής στρατηγικής για τον Δούναβη. Αυτή θα διαδραματίσει ιδιαίτερα σημαντικό ρόλο σε όλα τα κράτη που διασχίζει ο Δούναβης και θα συμβάλει στην εδραίωση της διαδικασίας ευρωπαϊκής ολοκλήρωσης στην περιοχή των Δυτικών Βαλκανίων.
<P>
Αναμένουμε με ενδιαφέρον τη δημοσιοποίηση της "Λευκής Βίβλου για την πολιτική μεταφορών της Ευρωπαϊκής Ένωσης για την περίοδο 2011-2020", έναν βασικό τομέα για την οικονομική ανάπτυξη και την οικονομική και κοινωνική συνοχή της Ένωσης.
<P>
Λαμβάνοντας υπόψη ότι οι συζητήσεις για τις μελλοντικές δημοσιονομικές προοπτικές έχουν αρχίσει, καλούμε την ουγγρική Προεδρία να επιταχύνει τις συζητήσεις στο πλαίσιο του Συμβουλίου ως προς το έγγραφο αυτό, έτσι ώστε η διαδικασία αναθεώρησης των ΔΕΔ-Μ να μπορέσει να λάβει υπόψη το αποτέλεσμα των εν λόγω συζητήσεων.
<P>
Δεδομένου ότι ένα στα έξι άτομα που ζουν στην ΕΕ είναι εκτεθειμένο στον κίνδυνο της φτώχειας, καλούμε το Συμβούλιο να εξετάσει τη μείωση της φτώχειας ως βασική προτεραιότητα και να λάβει ειδικά μέτρα για τον σκοπό αυτόν.
<P>
Επικροτώ επίσης την πρόθεση της ουγγρικής Προεδρίας να επιτύχει πολιτική συμφωνία για τη θέσπιση ευρωπαϊκού πλαισίου για την ένταξη των Ρομά, καθώς και την πρόθεσή της να δρομολογήσει την εφαρμογή της ευρωπαϊκής στρατηγικής για την αναπηρία.
<SPEAKER ID="122" NAME="Rafał Trzaskowski" LANGUAGE="PL">
Μια ισχυρή Ευρώπη, η δημιουργία πραγματικής οικονομικής διαχείρισης στην ΕΕ, προσέγγιση με τους γείτονες της ΕΕ: επιθυμούμε να στηρίξουμε την ουγγρική Προεδρία στο έργο της προς την κατεύθυνση των προτεραιοτήτων αυτών. Είναι επίσης ιδιαίτερα σημαντικό για εμάς το γεγονός ότι η ουγγρική Προεδρία προσβλέπει σε στενή συνεργασία με το Ευρωπαϊκό Κοινοβούλιο. Υπάρχει ένα ακόμη ζήτημα που θα ήθελα να επισημάνω ως βουλευτής που ασχολείται με θεσμικά ζητήματα και, ταυτόχρονα, ως εκπρόσωπος της χώρας που θα λάβει τα ηνία της Ευρωπαϊκής Ένωσης από την Ουγγαρία. " ουγγρική Προεδρία είναι εξαιρετικά σημαντική, όχι μόνο λόγω των προτεραιοτήτων της, οι οποίες συμπίπτουν με της Πολωνίας, αλλά και διότι εξακολουθεί να παραμένει μια μεταβατική Προεδρία. " συνθήκη της Λισαβόνας αποδυνάμωσε τον ρόλο της Προεδρίας, όμως ο ρόλος αυτός δεν έχει ακόμη πλήρως οριοθετηθεί, και τώρα είναι η τελευταία ευκαιρία να το πράξουμε. Το φάσμα των μέσων που θα είναι στη συνέχεια διαθέσιμα για τους Πολωνούς, θα εξαρτηθεί από τη θέση που θα καταφέρει να καταλάβει η ουγγρική Προεδρία εντός του θεσμικού παζλ που ονομάζεται Ευρωπαϊκή Ένωση. Θα παρακολουθώ τις εργασίες της με ακόμη μεγαλύτερο ενδιαφέρον λόγω αυτού.
<SPEAKER ID="123" NAME="Angelika Werthmann" LANGUAGE="DE">
" Ουγγαρία αναλαμβάνει τη σκυτάλη της Προεδρίας του Συμβουλίου από το Βέλγιο. Αυτά τα δύο κράτη μέλη είναι εκ διαμέτρου αντίθετα. Το ένα αποτελεί την επιτομή του παραδοσιακού ευρωπαϊκού κράτους, ενώ το άλλο είναι μια χώρα που εξακολουθεί να αναζητεί τον δρόμο της προς την Ευρώπη. Ελπίζω ότι η ουγγρική Προεδρία θα ακολουθήσει τον δρόμο που χάραξε το Βέλγιο με επίκεντρο το γενικό συμφέρον της Ευρώπης. " ουγγρική Προεδρία παρουσίασε έναν ολοκληρωμένο κατάλογο προτεραιοτήτων. Ως μέσο για την προσέγγιση της ΕΕ στους πολίτες της, η Ουγγαρία έθεσε ως στόχο της την εφαρμογή του Χάρτη των Θεμελιωδών Δικαιωμάτων. Αυτό θα είναι ενδιαφέρον εάν αναλογιστεί κανείς ότι η Ουγγαρία υφίσταται επί του παρόντος σειρά διεθνών επικρίσεων λόγω του νέου νόμου της για τα μέσα ενημέρωσης, ο δε συγκεκριμένος νόμος έρχεται σαφώς σε αντίθεση με το άρθρο 11 του Ευρωπαϊκού Χάρτη των Θεμελιωδών Δικαιωμάτων. Ως πλήρες μέλος της Επιτροπής Προϋπολογισμών, ενδιαφέρομαι ιδιαίτερα για τις εξελίξεις στον τομέα της αύξησης της χρηματοπιστωτικής εποπτείας και του μόνιμου μηχανισμού για την αντιμετώπιση κρίσεων. Το Βέλγιο έδωσε καλό παράδειγμα και άνοιξε τον δρόμο ώστε να δοθεί έμφαση σε κοινωνικά θέματα. Ας ελπίσουμε ότι η Ουγγαρία θα ακολουθήσει.

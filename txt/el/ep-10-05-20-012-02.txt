<CHAPTER ID="012-02">
2. Κατάσταση στην Ταϊλάνδη
<SPEAKER ID="250" NAME="Πρόεδρος">
" ημερήσια διάταξη προβλέπει τη συζήτηση επί των έξι προτάσεων ψηφίσματος για την Ταϊλάνδη.
<SPEAKER ID="251" NAME="Marietje Schaake" LANGUAGE="EN">
Κυρία Πρόεδρε, η Ταϊλάνδη διέρχεται μια βίαιη κρίση με τους διαδηλωτές που αποκαλούνται "κόκκινα πουκάμισα" αφενός, και τον στρατό και τους διαδηλωτές που αποκαλούνται "κίτρινα πουκάμισα" αφετέρου. Περίπου 80 άτομα έχουν ήδη χάσει τη ζωή τους και σχεδόν 2.000 έχουν τραυματιστεί. " δημοκρατία απειλείται και η χώρα βρίσκεται σε κατάσταση έκτακτης ανάγκης που έχει κηρύξει η κυβέρνηση.
<P>
" κατάσταση έκτακτης ανάγκης έχει ως αποτέλεσμα τη λογοκρισία. Οι πηγές των μέσων ενημέρωσης όπως η τηλεόραση, το ραδιόφωνο και το Διαδίκτυο έχουν φιμωθεί. Το να τεθεί τέλος στη βία είναι σημαντικό, και ενθαρρύνουμε όλα τα μέρη να επιδείξουν αυτοσυγκράτηση σε αυτήν τη διαδικασία, όμως στην επιδίωξη αποκατάστασης της ηρεμίας δεν θα πρέπει να γίνεται κατάχρηση της κατάστασης έκτακτης ανάγκης για να περιοριστούν τα θεμελιώδη δικαιώματα και οι ατομικές ελευθερίες. " λογοκρισία πρέπει να σταματήσει και η ελευθερία των μέσων ενημέρωσης και της έκφρασης πρέπει να αποκατασταθούν. Αυτές οι αξίες είναι σημαντικές για το Ευρωπαϊκό Κοινοβούλιο στην πολύτιμη σχέση του με την Ταϊλάνδη.
<SPEAKER ID="252" NAME="Cristian Dan Preda" LANGUAGE="RO">
Όπως έχουμε όλοι παρατηρήσει, επειδή ήταν το βασικό θέμα της επικαιρότητας, από τις αρχές Απριλίου, η Ταϊλάνδη βιώνει μια ατμόσφαιρα πολιτικής βίας που δεν είχε γνωρίσει την τελευταία δεκαετία. Θα ήθελα καταρχάς να εκφράσω την αλληλεγγύη μου στις οικογένειες των θυμάτων της βίας στους δρόμους. Πιστεύω ότι εδώ έχουμε αυτό που θα περιέγραφα ως μια συμβατική αντιπαράθεση μεταξύ της ελευθερίας της έκφρασης και του συνεταιρίζεσθαι, αφενός, και της ανάγκης η κυβέρνηση να διατηρήσει τη δημόσια τάξη αφετέρου. " διαδοχή των γεγονότων υπήρξε ταχύτατη τις τελευταίες ημέρες και ώρες. " σχετική ηρεμία φαίνεται να έχει επανέλθει στην Μπανγκόκ, παρότι η πρωτεύουσα ήταν στις φλόγες το περασμένο βράδυ μετά την επέμβαση των κυβερνητικών δυνάμεων.
<P>
Ας ελπίσουμε ότι μια νέα κλιμάκωση της βίας μπορεί να αποφευχθεί. Ωστόσο, για να διασφαλιστεί αυτό, χρειάζεται να επιδείξουμε μετριοπάθεια διότι η δημοκρατία δεν μπορεί να επικρατήσει μέσω της βίας. Πιστεύω ότι η κυβέρνηση πρέπει να εφαρμόσει τον οδικό χάρτη τον οποίο παρουσίασε στις 3 Μαΐου. Πιστεύω επίσης ότι η έρευνα για τα πρόσφατα γεγονότα και η τιμωρία των ενόχων είναι μέτρα που απαιτούνται για να διασφαλιστεί η συμφιλίωση.
<SPEAKER ID="253" NAME="Véronique De Keyser" LANGUAGE="FR">
Κυρία Πρόεδρε, οι διαδηλώσεις των "κόκκινων πουκάμισων" κατεστάλησαν με λουτρό αίματος. Θα ήθελα να πω τα εξής, χωρίς να επιθυμώ να ρίξω λάδι στη φωτιά, δεδομένου ότι μια διαδικασία κατεπείγοντος του Ευρωπαϊκού Κοινοβουλίου απαιτεί από εμάς να κατευνάζουμε μια κρίση και να αναζητούμε λύσεις παρά να πυροδοτούμε τη λαϊκή οργή. Πρώτον, οιοσδήποτε πολίτης μπορεί νόμιμα να προσβλέπει σε ελεύθερες και έντιμες εκλογές. Αυτό είναι ένα αναμφισβήτητο δικαίωμα, και ένα δικαίωμα το οποίο πρέπει να δοθεί σε ολόκληρο τον λαό της Ταϊλάνδης. Αυτή η επιλογή προτάθηκε κάποια στιγμή από τον πρωθυπουργό Vejjajiva, στη συνέχεια απορρίφθηκε από τους διαδηλωτές που αποκαλούνται "κόκκινα πουκάμισα". Πρέπει τώρα να επιστρέψουμε σε αυτή.
<P>
Δεύτερον, καταδικάζω τη χρήση πραγματικών πυρών κατά των διαδηλωτών και τη βάναυση καταστολή των τελευταίων ημερών η οποία, σύμφωνα με επίσημες πηγές, προκάλεσε τον θάνατο τουλάχιστον 12 ανθρώπων, περιλαμβανομένου ενός ιταλού δημοσιογράφου, και τον τραυματισμό πολλών άλλων. Είναι καιρός να σταματήσει η βία η οποία έχει εξαπλωθεί σε ολόκληρη τη χώρα.
<P>
Με αυτό, δεν υποστηρίζω να πάρουμε το μέρος της μιας ή της άλλης πλευράς, αλλά ζητώ από την κυβέρνηση της Ταϊλάνδης να θέσει σε προτεραιότητα την εξεύρεση λύσης κατόπιν διαπραγματεύσεων, για να διασφαλιστεί ότι η κηρυχθείσα κατάσταση έκτακτης ανάγκης δεν περιορίζει τις ατομικές ελευθερίες ή την ελευθερία της έκφρασης, γεγονός που το μόνο που θα έκανε θα ήταν να οξύνει τις εντάσεις, και ζητώ από αυτήν ιδιαίτερα να εξετάσει την επιστροφή στις κάλπες.
<P>
" τρέχουσα αναταραχή ενέχει τον κίνδυνο διχασμού της χώρας. Στα βορειοανατολικά, αγροτική περιοχή με λαοτιανό πολιτισμό, φαίνεται να υπήρξε μια σχεδόν στασιαστική αντιπολίτευση κατά της κεντρικής περιοχής, Μπανγκόκ και του νότου, περιοχή στην οποία βρίσκονται όλα τα δημοκρατικά προπύργια. Αυτό θα μπορούσε να οδηγήσει στην εμφάνιση οιονεί τρομοκρατικών κινημάτων, επιτιθέμενων σε αυτό που θα μπορούσε να ονομαστεί γραφειοκρατία και ελίτ που είναι τα προπύργια της εξουσίας.
<P>
Είναι απόλυτη ανάγκη η επιστροφή στις εκλογές, σε διαπραγματεύσεις, και στο τέλος της βίας, ενώ θα διατηρούνται οι ελευθερίες. Φυσικά, αυτά είναι απλά λόγια, και ίσως μάλλον απλοϊκά σχέση με τη σύγχρονη βία. Αυτό το κοινοβουλευτικό ψήφισμα επελέγη σκόπιμα για να αποτραπεί οιαδήποτε έκρηξη βίας στην Ταϊλάνδη και να δημιουργηθεί περιθώριο για διάλογο, αλλά αυτό δεν σημαίνει ότι δεν μπορούμε να απευθύνουμε κάθε έκκληση για δημοκρατία.
<SPEAKER ID="254" NAME="Barbara Lochbihler" LANGUAGE="DE">
Κυρία Πρόεδρε, οι εικόνες του θυμού, της βίας και της καταστροφής στην Μπανγκόκ είναι ακόμη νωπές. Παρότι η προσοχή έχει τώρα μετακινηθεί, σε κάποιο βαθμό, από την ιδιαίτερα ηλεκτρισμένη κατάσταση στην πρωτεύουσα της Ταϊλάνδης, ο κίνδυνος περαιτέρω βίαιων συγκρούσεων επ' ουδενί έχει παρέλθει. " βίαιη σύγκρουση μεταξύ των αποκαλούμενων "κόκκινων πουκαμίσων" και της κυβέρνησης, η οποία υποστηρίζεται από τον στρατό, είχε ήδη ως αποτέλεσμα τον θάνατο πλέον των 70 ανθρώπων και τον τραυματισμό περίπου 2.000 ατόμων. " κυβέρνηση ανακοίνωσε ότι θα διεξάγει έρευνες γι' αυτούς τους θανάτους και αυτοί οι οποίοι συνέβησαν τις τελευταίες ημέρες πρέπει επίσης να περιληφθούν σε αυτές τις έρευνες.
<P>
Είναι σημαντικό να εξεταστούν οι θεμελιώδεις αιτίες αυτών των επαναλαμβανόμενων διαδηλώσεων και συγκρούσεων προκειμένου να βρεθεί μια βιώσιμη πολιτική λύση. Τμήμα του πληθυσμού της Ταϊλάνδης βρίσκεται σε ιδιαίτερα μειονεκτική κατάσταση και είναι κοινωνικά αποκλεισμένοι. Αυτοί οι άνθρωποι είναι πολύ επικριτικοί για την άδικη μεταχείρισή τους και την έλλειψη δικαιωμάτων. Μάχονται κατά του συγκριτικά χαμηλού βιοτικού επιπέδου τους. Άλλοι παράγοντες περιλαμβάνουν την αισθητή και ευρέως εκτεταμένη διαφθορά εντός της πολιτικής ηγεσίας, αλλά επίσης και μεταξύ των ατόμων με θέσεις ευθύνης εντός της κοινωνίας των πολιτών. Αυτά τα διαρθρωτικά προβλήματα πρέπει να εκτεθούν και να επιλυθούν, αν πρόκειται να βρεθεί μια μόνιμη λύση, και όχι να τεθεί μόνο τέλος στις εχθροπραξίες.
<P>
Καλούμε όλα τα ενδιαφερόμενα μέρη της σύγκρουσης να διαδραματίσουν σοβαρό και εποικοδομητικό ρόλο στην εξεύρεση λύσης σε αυτήν τη σοβαρή κρίση. Ωστόσο, αμφότερες οι πλευρές πρέπει να χρησιμοποιήσουν μόνο ειρηνικά και δημοκρατικά μέσα για να επιφέρουν αυτήν τη λύση και, γι' αυτό, χρειάζονται την στήριξη της ΕΕ.
<SPEAKER ID="255" NAME="Marie-Christine Vergiat" LANGUAGE="FR">
Κυρία Πρόεδρε, επί αρκετές εβδομάδες τώρα, το λαϊκό κίνημα των "κόκκινων πουκάμισων" διαδηλώνει στην Μπανγκόκ ζητώντας σεβασμό για τη δημοκρατία. Ας θυμηθούμε ότι η σημερινή κυβέρνηση, παρόλο που ο Πρόεδρος είναι στην εξουσία μόνο από το Δεκέμβριο του 2008, είναι ωστόσο αποτέλεσμα στρατιωτικού πραξικοπήματος που έλαβε χώρα τον Σεπτέμβριο του 2006.
<P>
Τι ζητούν οι διαδηλωτές που αποκαλούνται "κόκκινα πουκάμισα"; Την παραίτηση του πρωθυπουργού, τη διάλυση του κοινοβουλίου, τη διεξαγωγή πρόωρων εκλογών - εν ολίγοις, δημοκρατία. Στις 4 Μαΐου 2010, ο πρωθυπουργός ανακοίνωσε σχέδιο συμφιλίωσης βασισμένο σε αυτές τις περίφημες πρόωρες εκλογές, όμως η δολοφονία, στις 13 Μαΐου, του στρατηγού Khattiya, διοικητή των "κόκκινων πουκάμισων", έθεσε τέλος στις διαπραγματεύσεις.
<P>
Αυτό είναι το πλαίσιο στο οποίο εκπονήθηκε το ψήφισμα που έχουμε ενώπιόν μας σήμερα. Χθες επενέβη ο στρατός, σκοτώνοντας αρκετά άτομα περιλαμβανομένου ενός ιταλού δημοσιογράφου. Για εμάς, είναι ουσιώδες το ψήφισμα επί του οποίου θα ψηφίσουμε να λαμβάνει υπόψη αυτά τα γεγονότα, ιδιαίτερα δε δεδομένου ότι οι κυριότεροι ηγέτες του κινήματος των "κόκκινων πουκάμισων" παραδόθηκαν αμέσως και κάλεσαν τον πληθυσμό να παραμείνει ήρεμος.
<P>
Στην πραγματικότητα, αυτό που αμφισβητείται είναι το θέμα της διαδοχής του βασιλιά. Ο βασιλιάς παρέμεινε περίεργα σιωπηλός. Το μήνυμα που πρέπει να στείλουμε είναι ότι η δημοκρατία δεν μπορεί να επιβάλλεται με τη βία, και ότι δεν είναι αποδεκτό να καταπνίγονται οι διαδηλώσεις με την επέμβαση του στρατού με εντολές χρήσης όπλων. Το ψήφισμα δεν καταδικάζει καν τη βία. Δεν θα το υπερψηφίσουμε. Ο λαός της Ταϊλάνδης έχει δικαίωμα στη δημοκρατία, και πρέπει να καταβληθεί κάθε προσπάθεια για να αποφευχθεί άλλο ένα στρατιωτικό πραξικόπημα.
<SPEAKER ID="256" NAME="Adam Bielan" LANGUAGE="PL">
" Ταϊλάνδη -μια χώρα η οποία, έως πρόσφατα, θεωρείτο προπύργιο της δημοκρατίας και σταθερότητας στην Νότιο-Ανατολική Ασία- γνώρισε πρόσφατα τα δραματικότερα γεγονότα της σε σχεδόν μισό αιώνα.
<P>
Οι εχθροπραξίες συνεχίζονται στη σύγκρουση μεταξύ των υποστηρικτών του πρώην πρωθυπουργού Thaksin Shinawatra, γνωστών ως "κόκκινα πουκάμισα", και της κυβέρνησης και του στρατού. Έχουν σκοτωθεί άνω των 60 ατόμων, περιλαμβανομένων ξένων υπηκόων, και μεταξύ αυτών, πολιτών χωρών της ΕΕ, σχεδόν 2.000 άτομα έχουν τραυματιστεί, και η πρωτεύουσα, Μπανγκόκ, έχει υποστεί σημαντικές ζημιές.
<P>
Φυσικά, οι οικογένειες των θυμάτων αξίζουν την έκφραση της συμπάθειας, των συλλυπητηρίων και της αλληλεγγύης μας, όμως πρέπει επίσης να γνωρίζουμε ότι το ταϊλανδέζικο έθνος, σήμερα, είναι πολύ διχασμένο. Τα ανθρώπινα δικαιώματα όπως η ελευθερία του συνέρχεσθαι και η ελευθερία του λόγου είναι σημαντικά περιορισμένα, και η σύγκρουση θα είναι δύσκολο να επιλυθεί με ειρηνικά και πολιτικά μέσα.
<P>
Κατά συνέπεια, χρειάζεται άσκηση πίεσης -διεθνούς πίεσης, μεταξύ άλλων και από την Ευρωπαϊκή Ένωση- σε αμφότερες τις πλευρές της σύγκρουσης έτσι ώστε να ξαναρχίσουν τις συνομιλίες και να προσπαθήσουν να επιλύσουν τη διαμάχη τους με πολιτικά μέσα, και όχι με τη βία.
<SPEAKER ID="257" NAME="Thomas Mann" LANGUAGE="DE">
Κυρία Πρόεδρε, στις οδομαχίες οι οποίες τείνουν να μοιάζουν με εμφύλιο πόλεμο, 75 άτομα έχουν σκοτωθεί και πλέον των 1.800 έχουν τραυματιστεί μόνο από την περασμένη εβδομάδα. Μετά τη μεγάλη επέμβαση του στρατού, οι ηγέτες των διαδηλωτών παραδόθηκαν. Ωστόσο, η κλιμάκωση της κατάστασης στην Μπανγκόκ συνεχίζεται. Έλαβα τηλεφωνικές κλίσεις σχετικά με αυτό τόσο χθες όσο και σήμερα. Έως τώρα, ορισμένες περιοχές της πρωτεύουσας δεν έχουν επηρεαστεί από τη σύγκρουση, αλλά αυτό έχει αλλάξει. " κατάσταση στα βορειοανατολικά είναι επίσης χαοτική. Οι δραματικές εικόνες στέλνουν ένα σαφές μήνυμα. Ανεξάρτητα από το αν οι άνθρωποι φορούν κόκκινα, μαύρα, κίτρινα ή πράσινα πουκάμισα, πρέπει να σταματήσουν τη βία και να μην επιτρέψουν η κατάσταση να κλιμακωθεί περαιτέρω.
<P>
" θέση της Ομάδας του Ευρωπαϊκού Λαϊκού Κόμματος (Χριστιανοδημοκράτες) είναι σαφής. Δεν υπάρχει εναλλακτική λύση σε αντικειμενικές συζητήσεις. Όλα τα συμβάντα πρέπει να ερευνηθούν από ανεξάρτητη επιτροπή. Χαιρετίζουμε ιδιαίτερα το σχέδιο για την προώθηση των βουλευτικών εκλογών. Κύριε Tajani, η ΕΕ πρέπει να αναλάβει ενεργό ρόλο και να δράσει ως διαμεσολαβητής. Έχουμε τα διπλωματικά μέσα για να ανακόψουμε την κλιμάκωση της βίας και να αρχίσουμε τη διαδικασία εποικοδομητικού διαλόγου. Κύριε Tajani, πρέπει να δράσουμε, επειδή η Ταϊλάνδη σείεται εκ θεμελίων.
<SPEAKER ID="258" NAME="Corina Creţu" LANGUAGE="RO">
Και εγώ, επίσης, επιθυμώ να εκφράσω την αλληλεγγύη μου στις οικογένειες της Ταϊλάνδης που θρηνούν μετά τις βίαιες συγκρούσεις στην Μπανγκόκ. " κατάσταση είναι ακόμη περισσότερο ανησυχητική καθώς δεν διαφαίνονται προοπτικές επίλυσης της εσωτερικής σύγκρουσης. Τα αντίποινα στους δρόμους της πρωτεύουσας της Ταϊλάνδης, τα οποία έχουν προκαλέσει δεκάδες θανάτους και εκατοντάδες τραυματίες, δεν μπορούν να γίνουν αποδεκτά με οιονδήποτε τρόπο ως μέσο επίλυσης υφιστάμενων προβλημάτων.
<P>
" χρήση ωμής βίας και η επιβολή λογοκρισίας, η οποία απαγορεύει στα τηλεοπτικά δίκτυα να εκπέμπουν οτιδήποτε άλλο εκτός από τα προγράμματα που εγκρίνει η κυβέρνηση, συνιστούν παραβιάσεις των βασικών ανθρωπίνων δικαιωμάτων. Στην πραγματικότητα, είναι καθήκον της Ευρωπαϊκής Ένωσης και ολόκληρου του πολιτισμένου κόσμου να καταδικάσουν τη χρήση ένοπλης βίας κατά αμάχων και να ζητήσουν την απελευθέρωση όσων συνελήφθησαν παράνομα, καθώς και την όσο το δυνατόν αμερόληπτη έρευνα για τους θανάτους που σημειώθηκαν. Αν μη τι άλλο, οι απώλειες ανθρώπινων ζωών δεν χρησιμεύουν παρά μόνο για να σκληραίνει η αδιαλλαξία της αντιπολίτευσης και να τροφοδοτούν τη βία η οποία έχει επίσης εξαπλωθεί στα βορειοανατολικά της χώρας.
<P>
Υπάρχει ο κίνδυνος αυτές οι οδομαχίες να εκφυλιστούν σε εμφύλιο πόλεμο. Πιστεύω ότι οι διεθνείς οργανισμοί, κυρίως ο Ο"Ε, πρέπει να επέμβουν το συντομότερο δυνατό για να προλάβουν μια ακόμη σοβαρότερη επιδείνωση της κατάστασης και να μεσολαβήσουν για να αρχίσει ένας απαραίτητος διάλογος μεταξύ των αρχών και της αντιπολίτευσης, ως η μόνη δημοκρατική επιλογή για την αντιμετώπιση της παρούσας κρίσης με ειρηνικό τρόπο.
<SPEAKER ID="259" NAME="Joe Higgins" LANGUAGE="EN">
Κυρία Πρόεδρε, καταδικάζω τη σκληρή καταστολή από την κυβέρνηση και το κράτος της Ταϊλάνδης κατά των διαδηλωτών στη Μπανγκόκ και αλλού στην Ταϊλάνδη. Παρά την προπαγάνδα ότι αυτοί ήσαν τρομοκράτες, στην πραγματικότητα ήσαν στην πλειονότητά τους ενδεείς γεωργοί από τον βορρά και γύρω από την Μπανγκόκ, τμήματα της εργατικής τάξης των πόλεων, και οι οικογένειές τους, οι οποίοι είδαν τη διαμαρτυρία τους ως αγώνα κατά της τεράστιας φτώχειας και των στερήσεων που υφίστανται.
<P>
Δυστυχώς, αυτοί οι καταπιεσμένοι άνθρωποι προσβλέπουν για λύση στον δισεκατομμυριούχο και πρώην πρωθυπουργό, Thaksin Shinawatra. Παρά τα κάποια δημαγωγικά μέτρα κατά της φτώχειας όταν ήταν στην κυβέρνηση, ο κ. Thaksin εκπροσωπεί την καπιταλιστική ελίτ και εξαπατά τις μάζες. Από την άλλη πλευρά, υπάρχει ο σημερινός πρωθυπουργός Abhisit και το κόμμα του, ο οποίος εκπροσωπεί άλλα τμήματα της ελίτ.
<P>
Πιστεύω ότι οι φτωχές μάζες της υπαίθρου και η εργατική τάξη των πόλεων στην Ταϊλάνδη χρειάζονται επειγόντως τη δική τους ανεξάρτητη οργάνωση για να αγωνιστούν για τα δικαιώματά τους, και ελπίζω η επόμενη κινητοποίηση στην Ταϊλάνδη να είναι ένας ενωμένος αγώνας των εργαζομένων, των φτωχών γεωργών, των φοιτητών και της νεολαίας, αφιερωμένος στην ανατροπή όλων των διεφθαρμένων ελίτ και στην υπαγωγή του σημαντικότερου πλούτου της Ταϊλάνδης στη δημόσια ιδιοκτησία και τον δημοκρατικό έλεγχο και, σε μια σοσιαλιστική Ταϊλάνδη, στον μετασχηματισμό της ζωής του λαού της καθώς και στον αγώνα για τα δικαιώματα όλων των μειονοτήτων.
<SPEAKER ID="260" NAME="Monica Luisa Macovei" AFFILIATION="PPE">
(EN) Κυρία Πρόεδρε, καταδικάζω τη χρήση πυρών κατά των διαδηλωτών στην Ταϊλάνδη: χιλιάδες πολίτες έχασαν τη ζωή τους και εκατοντάδες τραυματίστηκαν. Όπως ανέφερε η Διεθνής Αμνηστία, αναφορές αυτοπτών μαρτύρων και καταγραφές βίντεο δείχνουν καθαρά ότι οι στρατιωτικοί πυροβολούν κατά άοπλων ανθρώπων οι οποίοι δεν αποτελούν οιονδήποτε κίνδυνο για τους στρατιώτες ή για άλλους. Μεταξύ των νεκρών, υπάρχουν γιατροί και παιδιά.
<P>
Οι ταϊλανδοί στρατιώτες πρέπει να σταματήσουν να πυροβολούν. " βία κατά των διαδηλωτών δεν μπορεί να οδηγήσει, και δεν θα οδηγήσει, σε δημοκρατική λύση. " κυβέρνηση πρέπει να γνωρίζει ότι η καταστολή των διαδηλωτών μπορεί να ελευθερώσει τους δρόμους προσωρινά αλλά δεν θα επιλύσει το πρόβλημα που έβγαλε τον κόσμο στους δρόμους, και ότι πάνω απ' όλα είναι η ανθρώπινη ζωή, γι' αυτό οι πυροβολισμοί πρέπει να σταματήσουν.
<SPEAKER ID="261" NAME="Miroslav Mikolášik" AFFILIATION="PPE">
(SK) Οι διαδηλώσεις στην Ταϊλάνδη συνεχίζονται δυστυχώς για αρκετές εβδομάδες. Ο άμαχος πληθυσμός υποφέρει από τη βία καθώς είναι τα άμεσα θύματα της αιματηρής αντιπαράθεσης μεταξύ ενόπλων αντικυβερνητικών διαδηλωτών και των κρατικών δυνάμεων. Συνεπώς θα ήθελα να εκφράσω τη συμπάθειά μου προς αυτούς οι οποίοι έχασαν μέλη της οικογένειάς τους.
<P>
Θεωρώ ότι είναι απόλυτη προτεραιότητα σε αυτήν την τεταμένη κατάσταση αμφότερες οι πλευρές να καταδικάσουν τη σωματική βία και να προλαμβάνουν περαιτέρω απώλειες ζωών. Στηρίζω επίσης την έκκληση για άμεσο τερματισμό της συνεχιζόμενης βίας και για την έναρξη εποικοδομητικού διαλόγου, με σκοπό τη ρύθμιση της κρίσης με ειρηνικά και δημοκρατικά μέσα. Ταυτόχρονα, καλώ την κυβέρνηση της Ταϊλάνδης να μην καταφύγει σε μη αναγκαίες και αδικαιολόγητες παραβιάσεις των ανθρωπίνων δικαιωμάτων κατά τη διάρκεια της κηρυχθείσας κατάστασης έκτακτης ανάγκης.
<SPEAKER ID="262" NAME="Jaroslav Paška" AFFILIATION="EFD">
(SK) " πολιτική σύγκρουση στην Ταϊλάνδη εξελίχθηκε γρήγορα σε σοβαρή πολιτική αναταραχή, η οποία είχε ως αποτέλεσμα τον θάνατο πολλών διαδηλωτών μετά την επέμβαση των δυνάμεων καταστολής. Αν οι κρατικές αρχές κάνουν χρήση ωμής βίας και ανεξέλεγκτης καταστολής κατά των πολιτών της ίδιας τους της χώρας, το γεγονός αυτό πρέπει να καταδικαστεί.
<P>
Κατά συνέπεια, κυρία Πρόεδρε, κύριε Επίτροπε, η ΕΕ πρέπει να χρησιμοποιήσει την πολιτική επιρροή της επί όλων των μερών που εμπλέκονται στη σύγκρουση και να ζητήσει την ειρηνική επίλυση του πολιτικού προβλήματος με τρόπο ώστε οι ταϊλανδοί πολίτες να μην καταβάλουν το τίμημα για τις πολιτικές διαμάχες μεταξύ ηγετών μεμονωμένων ομάδων. " κυβέρνηση της Ταϊλάνδης ειδικότερα πρέπει να αναλάβει την ευθύνη για την εξασφάλιση μιας ήρεμης και ειρηνικής λύσης σε αυτήν τη σύγκρουση.
<SPEAKER ID="263" NAME="Sergio Paolo Francesco Silvestris" AFFILIATION="PPE">
(IT) Κυρία Πρόεδρε, κύριε Επίτροπε, κυρίες και κύριοι, κατάπαυση του πυρός και τέλος στη λογοκρισία: πιστεύω ότι αυτές είναι οι δύο πτυχές της δράσης την οποία η Επιτροπή, με τη μεγαλύτερη αποφασιστικότητα, αλλά επίσης και με τη μεγαλύτερη συνέπεια, μαζί με τις αξίες τις οποίες αυτό το Κοινοβούλιο θεωρεί αναπαλλοτρίωτες, πρέπει να προσπαθήσει να πετύχει.
<P>
Σε ένα κλίμα εμφύλιου πολέμου όπως αυτό που επικρατεί στην Ταϊλάνδη, η επιστροφή στη δημοκρατία μέσω ελεύθερων εκλογών -οι οποίες αρχικά συζητήθηκαν, αρχικά υπήρξε ελπίδα διεξαγωγής τους, αλλά τώρα υπάρχει κάποια αμφιβολία γι' αυτές- απαιτεί κρίσιμα βήματα, ήτοι, ευαισθητοποίηση της στήριξης της διεθνούς κοινότητας για τον λαό της Ταϊλάνδης και για την επιστροφή της χώρας στην πλήρη δημοκρατία.
<P>
Για να επιτραπεί η συμμετοχή της διεθνούς κοινότητας σε αυτήν τη φάση, ο κρίσιμος παράγοντας είναι η ενημέρωση, και γι' αυτό η κατάσταση έκτακτης ανάγκης δεν πρέπει να είναι μια μορφή κεκαλυμμένης λογοκρισίας. Το Διαδίκτυο, οι εφημερίδες και τα μέσα ενημέρωσης πρέπει να είναι σε θέση να ενημερώνουν τη διεθνή κοινότητα για τη δυναμική που εξελίσσεται στην Ταϊλάνδη, έτσι ώστε η διεθνής κοινότητα, με όσο το δυνατόν περισσότερη ευαισθητοποίηση για τα γεγονότα, να είναι σε θέση να είναι υποστηρικτική αυτήν τη στιγμή για την αποκατάσταση της δημοκρατίας.
<SPEAKER ID="264" NAME="Antonio Tajani" LANGUAGE="FR">
Κυρία Πρόεδρε, αξιότιμοι βουλευτές, η Ταϊλάνδη διέρχεται μια τραγική φάση της πολιτικής ιστορίας της. " χώρα, γνωστή για τον οικονομικό και κοινωνικό δυναμισμό της, πλήττεται αυτήν τη στιγμή από βαθειά κρίση η οποία θα μπορούσε να απειλήσει την σταθερότητα αν δεν βρεθεί λύση στην τρέχουσα σύγκρουση.
<P>
Πράγματι, αυτή η κρίση χτυπά τον πυρήνα της χώρας: μεγάλο μέρος του πληθυσμού φαίνεται να έχει χάσει την εμπιστοσύνη του στους θεσμούς που τον κυβερνούν. Με τη σειρά της, η κυβέρνηση προσπαθεί να εφαρμόσει τις λύσεις που απαιτούν οι παρούσες συνθήκες. " πολιτική αστάθεια προήλθε από αυτήν την κατάσταση, οδηγώντας σε βίαιες συγκρούσεις και επιθετικές πράξεις οι οποίες πλήττουν άμεσα τα ανθρώπινα δικαιώματα και τα θεμελιώδη δικαιώματα. Υπάρχει μια επίμονη αβεβαιότητα σχετικά με το μέλλον της χώρας. Σε αυτές τις περιστάσεις, η Ευρωπαϊκή Ένωση εκφράζει τη λύπη της για το γεγονός ότι άνθρωποι έχουν χάσει τη ζωή τους, όπως ο ιταλός δημοσιογράφος Fabio Polenghi, ο οποίος σκοτώθηκε χθες το πρωί κατά τη διάρκεια συγκρούσεων μεταξύ διαδηλωτών και στρατιωτών. Καμία πολιτική ή ιδεολογική κρίση δεν μπορεί να δικαιολογήσει αυτό το γεγονός, ούτε η ένοπλη αντιπαράθεση.
<P>
Ήδη, σε δύο περιπτώσεις, η Ύπατη Εκπρόσωπος της Ένωσης για Θέματα Εξωτερικής Πολιτικής και Πολιτικής Ασφάλειας υπενθύμισε στα εμπόλεμα μέρη να επιδείξουν αυτοσυγκράτηση. Ακόμη και μια κατάσταση έκτακτης ανάγκης δεν μπορεί να επιτραπεί να έχει ως αποτέλεσμα υπερβολικά μέτρα όσον αφορά τα θεμελιώδη δικαιώματα και το δικαίωμα στην ελευθερία της έκφρασης. Αυτά τα δικαιώματα απειλούνται από τη δυσανάλογη χρήση βίας.
<P>
Για να προληφθεί η περαιτέρω επιδείνωση της κατάστασης, είναι κρίσιμης σημασίας η επανάληψη των διαπραγματεύσεων. " Επιτροπή έχει λάβει υπόψη τον χάρτη πορείας τον οποίο πρότεινε ο πρωθυπουργός Abhisit Vejjajiva. " Ταϊλάνδη δεν θα εξέλθει από την κρίση παρά μόνον αν αντιμετωπίσει τα μείζονα διαρθρωτικά προβλήματά της. Είναι ουσιώδες οι νόμιμες απαιτήσεις των μειονεκτουσών κοινωνικών ομάδων να αναγνωριστούν από όλα τα μέρη που εμπλέκονται στη διακυβέρνηση της χώρας. Αυτό είναι ένα απαραίτητο βήμα προς την εθνική συμφιλίωση. Είναι, συνεπώς, επιβεβλημένο η Ταϊλάνδη να πετύχει συναίνεση με όλα τα μέρη όσον αφορά τον τρόπο που θα κινηθεί προς μια πιο οξυδερκή κοινωνία.
<P>
Ως εταίρος της Ταϊλάνδης, η Ευρωπαϊκή Ένωση είναι έτοιμη να στηρίξει όσο περισσότερο μπορεί τη χώρα κατά τη διάρκεια αυτής της περίπλοκης διαδικασίας.
<SPEAKER ID="265" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί εντός ολίγου.
<P>
Γραπτές δηλώσεις (άρθρο 149 του Κανονισμού)
<SPEAKER ID="266" NAME="Bruno Gollnisch  " LANGUAGE="FR">
" Ταϊλάνδη διέρχεται μια πολύ σοβαρή περίοδο στην ιστορία της. " "Χώρα των Χαμόγελων" έχει γίνει χώρα δακρύων, αίματος και, ίσως αύριο, χώρα εμφυλίου πολέμου μεταξύ των κυβερνητικών δυνάμεων και των αποκαλούμενων "κόκκινων πουκάμισων". Πώς έφτασαν τα πράγματα σε αυτό το σημείο όπου μια διαδήλωση με αίτημα τη διεξαγωγή δημοκρατικών εκλογών κατέληξε σε δεκάδες νεκρούς και χιλιάδες τραυματίες, στην πολιτική δολοφονία ενός ηγέτη της αντιπολίτευσης, σε σκηνές ανταρτοπόλεμου των πόλεων, στην έναρξη εξέγερσης σε αρκετές επαρχίες και στην επιβολή κατάστασης έκτακτης ανάγκης και απαγόρευσης της κυκλοφορίας; Ο βασιλιάς, παρά το γεγονός ότι είναι μια φυσιογνωμία που χαίρει μεγάλου σεβασμού στη χώρα, εντούτοις δεν φαίνεται να είναι σε θέση να μειώσει τις εντάσεις. Οι συνεχιζόμενες αβεβαιότητες σχετικά με τη διαδοχή του δείχνουν ότι αυτή η αστάθεια θα συνεχιστεί. " βία πρέπει να σταματήσει. " παρούσα κυβέρνηση ήλθε βεβαίως στην εξουσία μέσω εκλογών, αλλά εκλογών που διεξήχθησαν μετά από πραξικόπημα και τη διάλυση των κομμάτων της αντιπολίτευσης. Αυτή η αδικία πρέπει να σταματήσει. " λύση βρίσκεται μόνο στην ταχεία διοργάνωση γενικών εκλογών και στην προηγούμενη αποκατάσταση της πολιτικής ελευθερίας όλων των εμπλεκόμενων μερών, έτσι ώστε να διασφαλιστεί ότι οι εκλογές είναι δημοκρατικές. " ΕΕ πρέπει να χρησιμοποιήσει τις οικονομικές και πολιτικές σχέσεις της με την Ταϊλάνδη για να επιφέρει αυτήν τη λύση.

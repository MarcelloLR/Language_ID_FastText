<CHAPTER ID="004-04">
4. (
<P>
- Πριν από την ψηφοφορία επί της τροπολογίας αριθ. 39
<SPEAKER ID="110" NAME="Margarita Starkevičiūtė">
εισηγήτρια. - (EN) Κύριε Πρόεδρε, το κείμενο στην παρούσα του μορφή αναφέρει: "αναθέτει στον Πρόεδρό του να διαβιβάσει το παρόν ψήφισμα στο Συμβούλιο και την Επιτροπή"· ζητώ, λοιπόν, την προσθήκη της φράσης: "καθώς και στις κυβερνήσεις και τα κοινοβούλια των κρατών μελών".
<P>
(Το Σώμα εγκρίνει την προφορική τροπολογία)
<P>
- Πριν από την ψηφοφορία επί της τροπολογίας αριθ. 6
<SPEAKER ID="113" NAME="Margarita Starkevičiūtė">
εισηγήτρια. - (EN) Κύριε Πρόεδρε, θέλω απλώς να διευκρινίσω το ζήτημα. Αν απορριφθούν αυτές οι τροπολογίες, θα χρειαστεί να διαγράψουμε τα στοιχεία 2 και 3 στην κατευθυντήρια γραμμή 7, που επανέλαβα στην κατευθυντήρια γραμμή 15. Αυτό ισχύει επίσης για την τροπολογία 13 της Ομάδας ΕΣΚ, θέλω δε να παρακαλέσω τις πολιτικές ομάδες να ψηφίσουν κατά τον τρόπο που περιέγραψα, προκειμένου να αποφευχθεί η επανάληψη του κειμένου.
<P>
- Μετά την ψηφοφορία επί της πρότασης ψηφίσματος
<SPEAKER ID="115" NAME="Pervenche Berès" AFFILIATION="PSE">
(FR) Κύριε Πρόεδρε, μόλις τροποποιήσαμε τις κατευθυντήριες γραμμές της οικονομικής πολιτικής με πολύ μεγάλη πλειοψηφία.
<P>
Ο κ. Almunia δεν είναι παρών, καλώ όμως την κ. Wallström να στηρίξει ένθερμα τις νέες προτάσεις που καταθέτει το Ευρωπαϊκό Κοινοβούλιο με σκοπό να βελτιωθεί η οικονομική κατάσταση όλων των πολιτών μας.
<P>
(Χειροκροτήματα)

<CHAPTER ID="002">
Προετοιμασία του Ευρωπαϊκού Συμβουλίου μετά το δημοψήφισμα στην Ιρλανδία (συζήτηση)
<SPEAKER ID="006" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την προετοιμασία του Ευρωπαϊκού Συμβουλίου μετά το δημοψήφισμα στην Ιρλανδία (19-20 Ιουνίου 2008).
<SPEAKER ID="007" NAME="Janez Lenarčič">
Προεδρεύων του Συμβουλίου. - (SL) " δεύτερη συνεδρίαση του Ευρωπαϊκού Συμβουλίου υπό τη σλοβενική Προεδρία θα ξεκινήσει αύριο. Επιτρέψτε μου να εκθέσω τα κύρια θέματα που θα απασχολήσουν τους αρχηγούς κρατών και κυβερνήσεων. " πρώτη συζήτηση θα αφιερωθεί κατά πάσα πιθανότητα στην εξέταση της κατάστασης μετά το δημοψήφισμα επί της Συνθήκης της Λισαβόνας που διεξήχθη την περασμένη Πέμπτη στην Ιρλανδία. Θα ήθελα εξαρχής να επαναλάβω τα λόγια του Προέδρου του Ευρωπαϊκού Συμβουλίου Janez Janša: "" Προεδρία εκφράζει τη λύπη της και, κατ' επέκταση, την απογοήτευσή της για την απόφαση που έλαβαν οι ιρλανδοί ψηφοφόροι. Είναι αυτονόητο ότι σεβόμαστε τη βούληση του ιρλανδικού λαού".
<P>
Μετά τη δημοσιοποίηση του επίσημου αποτελέσματος του δημοψηφίσματος, ο Πρόεδρος του Ευρωπαϊκού Συμβουλίου συνομίλησε με ορισμένους ηγέτες από εκείνα τα κράτη μέλη που δεν έχουν ακόμη ολοκληρώσει τη διαδικασία επικύρωσης. Είναι ενθαρρυντικό το γεγονός ότι γνωρίζουμε πως τα εν λόγω κράτη μέλη είναι αποφασισμένα να συνεχίσουν τη διαδικασία επικύρωσης. Όπως υπογράμμισε ο Πρόεδρος του Ευρωπαϊκού Συμβουλίου, η Συνθήκη της Λισαβόνας είναι ζωτικής σημασίας για την Ευρωπαϊκή Ένωση και για τους πολίτες της, δεδομένου ότι προάγει την αποτελεσματικότητα, τη δημοκρατία και τη διαφάνεια.
<P>
Είναι γεγονός ότι τα προβλήματα και οι προκλήσεις που αντιμετωπίζει η Ένωση εξακολουθούν και σήμερα να υφίστανται. Είναι επίσης γεγονός ότι η αρνητική έκβαση του ιρλανδικού δημοψηφίσματος δεν θα συμβάλει στην επίλυση των προβλημάτων αυτών. Στην αυριανή συνεδρίαση του Ευρωπαϊκού Συμβουλίου, οι αρχηγοί κρατών και κυβερνήσεων θα συσκεφθούν, προκειμένου να εξεύρουν τον καλύτερο δυνατό τρόπο για την επανόρθωση της κατάστασης. Θα επιχειρήσουν να θέσουν ένα χρονοδιάγραμμα για τη συνέχιση των εργασιών. " Προεδρία είναι πεπεισμένη ότι θα μπορούσε να εξευρεθεί μια λύση από κοινού με την Ιρλανδία και ότι η Ένωση δεν θα αντιμετωπίσει ξανά την κατάσταση του 2005.
<P>
Στο Ευρωπαϊκό Συμβούλιο θα ακούσουμε πρωτίστως τον Πρωθυπουργό κ. Brian Cowen, καθώς θα εξηγεί τις περιστάσεις που σχετίζονται με το αποτέλεσμα του δημοψηφίσματος και τους λόγους που οδήγησαν σε μια τέτοια έκβαση.
<P>
Φυσικά, το Ευρωπαϊκό Συμβούλιο δεν θα παραλείψει να εξετάσει τις υπόλοιπες σημαντικές προκλήσεις που αντιμετωπίζουμε. " ΕΕ εξακολουθεί να λειτουργεί. Συνεπώς, η δεύτερη σημαντική συζήτηση των αρχηγών κρατών και κυβερνήσεων θα εστιάσει στο ζήτημα της αύξησης της τιμής των τροφίμων και του πετρελαίου. Πράγματι, η αύξηση της τιμής βασικών προϊόντων συνέβαλε στην άνοδο του πληθωρισμού στις τιμές των τροφίμων, καθώς και του συνολικού πληθωρισμού εντός της ΕΕ. Ειδικότερα, από τις υψηλές αυτές τιμές επλήγησαν περισσότερο οι οικογένειες χαμηλού εισοδήματος.
<P>
Παγκοσμίως, οι αναπτυσσόμενες χώρες ως καθαροί εισαγωγείς τροφίμων είναι εκείνες που πλήττονται κατά κύριο λόγο. Είναι ζωτικής σημασίας για την Ευρωπαϊκή Ένωση να συμβάλει στην εξεύρεση κατάλληλων απαντήσεων και να επιδείξει ενότητα στα μέτρα που λαμβάνει για την αντιμετώπιση των επιπτώσεων, όχι μόνο εστιάζοντας στα φτωχότερα στρώματα του ευρωπαϊκού πληθυσμού αλλά και στις αναπτυσσόμενες χώρες. Συνεπώς, αναμένεται ότι το Ευρωπαϊκό Συμβούλιο θα εγκρίνει τα μέτρα που απαιτούνται εντός της ΕΕ και σε διεθνές επίπεδο. Επιτρέψτε μου να τα παρουσιάσω εν συντομία.
<P>
" Ευρωπαϊκή Ένωση έχει ήδη ενεργήσει για να μετριάσει την πίεση επί των τιμών των τροφίμων με πωλήσεις από τα παρεμβατικά αποθέματα, με μείωση των επιστροφών κατά την εξαγωγή, με την αναστολή των απαιτήσεων παύσης καλλιέργειας για το 2008, με αύξηση των γαλακτοκομικών ποσοστώσεων και με την αναστολή των εισαγωγικών δασμών επί των σιτηρών, βελτιώνοντας έτσι την προσφορά και συντελώντας στη σταθεροποίηση των γεωργικών αγορών. Δεδομένου ότι οι οικογένειες χαμηλού εισοδήματος είναι αυτές που πλήττονται περισσότερο, είναι αρκετά φυσικό να εξετάζεται από τα κράτη μέλη η λήψη βραχυπρόθεσμων μέτρων για τον μετριασμό της πίεσης που ασκείται από τις υψηλές τιμές σε αυτά τα στρώματα ειδικότερα.
<P>
Εντούτοις, το Ευρωπαϊκό Συμβούλιο πρέπει να κοιτάξει σε βάθος χρόνου. Κανείς επί της ουσίας δεν περιμένει να επιστρέψουν σύντομα οι τιμές των τροφίμων ή του πετρελαίου στα προηγούμενα επίπεδα. Είμαι πεπεισμένος ότι η επόμενη Προεδρία θα επιτύχει, σε στενή συνεργασία με το Ευρωπαϊκό Κοινοβούλιο, να καταλήξει έγκαιρα σε συμφωνία σχετικά με τον "διαγνωστικό έλεγχο" της ΚΓΠ, που θα περιλαμβάνει μέτρα για την ενίσχυση της γεωργικής παραγωγής και για τη διασφάλιση του επισιτιστικού εφοδιασμού.
<P>
Πρέπει επίσης να επιστήσουμε την προσοχή μας στις πολιτικές για τα βιοκαύσιμα και να εξεύρουμε τρόπους για να διασφαλίσουμε τη βιωσιμότητά τους, τόσο στο εσωτερικό της ΕΕ όσο και σε άλλες χώρες. Σημαντικό θα ήταν να ενθαρρύνουμε την ανάπτυξη βιοκαυσίμων δεύτερης γενιάς. Γενικότερα, πρέπει να συνεχιστούν οι εργασίες για την καινοτομία, την έρευνα και την ανάπτυξη του γεωργικού τομέα, προκειμένου να βελτιωθεί η απόδοση και η παραγωγικότητά του. Μεταξύ των πρωτοβουλιών που θα επιδιωχθούν σε διεθνές επίπεδο, το Ευρωπαϊκό Συμβούλιο προτίθεται να επισημάνει τη συμβολή της Ένωσης στις παγκόσμιες προσπάθειες που καταβάλλονται για τον μετριασμό των επιπτώσεων από την αύξηση των τιμών σε όσους ζουν υπό συνθήκες φτώχειας.
<P>
Σε αυτήν θα περιλαμβάνεται έκκληση για μια καλύτερα συντονισμένη διεθνή απόκριση στην κρίση που προκαλείται από τις αυξανόμενες τιμές των τροφίμων, ιδίως στο πλαίσιο των "νωμένων Εθνών και της ομάδας G8· στήριξη των πολιτικών ανοικτού εμπορίου· ταχεία αντιμετώπιση των άμεσων βραχυπρόθεσμων ανθρωπιστικών αναγκών· και ενθάρρυνση της παροχής στοχοθετημένης βοήθειας με σκοπό την αναζωογόνηση της γεωργίας στις αναπτυσσόμενες χώρες. Πέραν των υψηλών τιμών των τροφίμων, η ΕΕ αντιμετωπίζει και αύξηση των τιμών του πετρελαίου, γεγονός το οποίο απαιτεί προσαρμογή της ευρωπαϊκής οικονομίας, και για την αντιμετώπιση αυτού του ζητήματος έχει προγραμματιστεί για σήμερα ειδική συζήτηση.
<P>
Πρόσθετη προτεραιότητα της Προεδρίας αποτελεί η επισήμανση από το Ευρωπαϊκό Συμβούλιο εκείνων των μέτρων που λαμβάνονται για την ενίσχυση της ευρωπαϊκής προοπτικής των Δυτικών Βαλκανίων. Ειδικότερα, θα ήθελα να υπογραμμίσω τη σύναψη μιας σειράς συμφωνιών σταθεροποίησης και σύνδεσης και την έναρξη του διαλόγου για την ελευθέρωση του καθεστώτος των θεωρήσεων με όλες τις χώρες της περιοχής, καθώς και την υποβολή χαρτών πορείας. Επιπλέον, οι αρχηγοί κρατών και κυβερνήσεων θα τονίσουν τη σημασία που έχει η συμμετοχή όλων των χωρών των Δυτικών Βαλκανίων στον τομέα της περιφερειακής συνεργασίας και θα χαιρετίσουν μια σειρά τομεακών πρωτοβουλιών. Τα Δυτικά Βαλκάνια είναι μια περιφέρεια που περιβάλλεται από κράτη μέλη της ΕΕ και, ως εκ τούτου, χρήζουν επειγόντως επιβεβαίωσης της ευρωπαϊκής τους προοπτικής, καθώς και βοήθειας στην υλοποίηση μεταρρυθμίσεων. " Προεδρία θεωρεί υψίστης σημασίας τη στήριξη του Ευρωπαϊκού Κοινοβουλίου από την άποψη αυτή.
<P>
Άλλο ένα σημαντικό σημείο της ημερήσιας διάταξης θα είναι η πρόοδος που σημειώνεται προς την κατεύθυνση της επίτευξης των αναπτυξιακών στόχων της Χιλιετίας (ΑΣΧ). Το 2008 αποτελεί σημείο στο μέσον του χρονοδιαγράμματος για την επίτευξη των στόχων αυτών. " Ευρωπαϊκή Ένωση, ως ο μεγαλύτερος δωρητής αναπτυξιακής βοήθειας, έχει επίγνωση της ευθύνης της και είναι πρόθυμη να διαδραματίσει ενεργό ρόλο, προκειμένου να ενθαρρύνει τις προσπάθειες της διεθνούς κοινότητας υπέρ της επίτευξης των ΑΣΧ. Το Ευρωπαϊκό Συμβούλιο θα τονίσει, συνεπώς, τον καίριο ρόλο της ΕΕ στις διεθνείς διασκέψεις, καθώς και τις δεσμεύσεις που έχει αναλάβει.
<P>
" τρίτη δέσμη θεμάτων που πρόκειται να συζητηθούν από το Ευρωπαϊκό Συμβούλιο αφορά οικονομικά, κοινωνικά και περιβαλλοντικά ζητήματα. Θα ήθελα καταρχάς να αναφερθώ στην επισκόπηση των εργασιών που συντελούνται σε ό,τι αφορά τη δέσμη μέτρων για το κλίμα και την ενέργεια. " σλοβενική Προεδρία έχει επιτύχει όλους τους προκαθορισμένους στόχους που σχετίζονται με την εν λόγω δέσμη μέτρων. Ζωτικής σημασίας ήταν οι πολιτικές αποφάσεις που ελήφθησαν στη συνεδρίαση του Ευρωπαϊκού Συμβουλίου του Μαρτίου. Το Ευρωπαϊκό Συμβούλιο θα λάβει επίσης υπό σημείωση τη συμφωνία που επετεύχθη στον τομέα της ελευθέρωσης της αγοράς ενέργειας, κάτι το οποίο συζητήθηκε χθες στο Κοινοβούλιο.
<P>
Βάσει των συμπερασμάτων του Δεκεμβρίου του 2007, το Ευρωπαϊκό Συμβούλιο θα επανεξετάσει επίσης την πρόοδο που σημειώθηκε σε σημαντικούς φακέλους που σχετίζονται με τον τομέα της μετανάστευσης, της δικαιοσύνης και της τρομοκρατίας. Τέλος, οι αρχηγοί κρατών και κυβερνήσεων θα ασχοληθούν με θέματα που αφορούν την ευρωπαϊκή πολιτική γειτονίας. Βασιζόμενη στις προηγούμενες επιτυχίες και ενισχύοντάς τις, η "Διαδικασία της Βαρκελώνης: Ένωση για τη Μεσόγειο" θα δώσει νέα πνοή στις σχέσεις της Ένωσης με τις χώρες της Μεσογείου, συμπληρώνοντας τις παρούσες διμερείς σχέσεις, οι οποίες θα συνεχιστούν στο πλαίσιο των υφιστάμενων πλαισίων πολιτικής. Το Ευρωπαϊκό Συμβούλιο αναμένεται ότι θα επικροτήσει τις πρόσφατες προτάσεις για την ανάπτυξη ανατολικής εταιρικής σχέσης στο πλαίσιο της ευρωπαϊκής πολιτικής γειτονίας.
<P>
Στο περιθώριο της συνεδρίασης, οι αρχηγοί κρατών και κυβερνήσεων θα συζητήσουν την πρόταση της Επιτροπής για την προσχώρηση της Σλοβακικής Δημοκρατίας, ως του δέκατου έκτου κράτους μέλους, στην Οικονομική και Νομισματική Ένωση από 1ης Ιανουαρίου 2009. Θα ήθελα, συνεπώς, να εκφράσω τα θερμά μου συγχαρητήρια στη Σλοβακική Δημοκρατία.
<P>
Εν ολίγοις, οι απόψεις και οι συζητήσεις σε αυτό το Κοινοβούλιο συνέβαλαν σε μεγάλο βαθμό στη διαμόρφωση της ημερήσιας διάταξης του Ευρωπαϊκού Συμβουλίου. " συζήτηση που θα διεξαχθεί τώρα και την οποία θα παρακολουθήσουμε με προσοχή, θα αποτελέσει επίσης χρήσιμη και σημαντική συμβολή στη συζήτηση μεταξύ των αρχηγών κρατών και κυβερνήσεων, και γι' αυτό θα την ακούσω με ιδιαίτερο ενδιαφέρον.
<P>
(Χειροκροτήματα)
<SPEAKER ID="008" NAME="José Manuel Barroso">
Πρόεδρος της Επιτροπής. - (EN) Κυρία Πρόεδρε, το Ευρωπαϊκό Συμβούλιο, το οποίο ξεκινά αύριο τις εργασίες του, έχει μια φορτωμένη ημερήσια διάταξη η οποία καλύπτει πολλά θέματα για τα οποία οι πολίτες αναμένουν τη δράση της Ευρώπης.
<P>
(Ορισμένοι βουλευτές της δεξιάς πτέρυγας, που φορούν πράσινα μπλουζάκια, σηκώνονται προκειμένου να επιδείξουν πανό και αφίσες που απευθύνουν έκκληση για σεβασμό του "όχι" στην Ιρλανδία. Ο Πρόεδρος τους ζητεί να απομακρύνουν τα πανό και τις αφίσες)
<P>
Μεταξύ των θεμάτων αυτών είναι η ραγδαία αύξηση των τιμών του πετρελαίου και των τροφίμων, η κλιματική αλλαγή και η ασφάλεια του ενεργειακού εφοδιασμού, η μετανάστευση και το άσυλο, για να κατονομάσω μερικά.
<P>
Αλλά κυρίως, όπως είναι φυσικό, στον νου όλων θα είναι το "όχι" της Ιρλανδίας. Αυτό το "όχι" απογοήτευσε όλους όσοι τάσσονται υπέρ μίας ισχυρής, πιο αποτελεσματικής και πιο υπεύθυνης Ευρωπαϊκής Ένωσης. " συνθήκη της Λισαβόνας εξακολουθεί να συνεισφέρει σημαντικά στις προσπάθειες που καταβάλλουμε για να ανταποκριθούμε στις προκλήσεις που αντιμετωπίζει σήμερα η Ευρώπη· για να καταστήσουμε την Ένωση πιο δημοκρατική, αυξάνοντας τις εξουσίες αυτού του Κοινοβουλίου και αναγνωρίζοντας τον ρόλο των εθνικών κοινοβουλίων στην ευρωπαϊκή πολιτική σκηνή· για να ενισχύσουμε την ικανότητα της Ευρώπης να ενεργεί σε τομείς όπως η μετανάστευση, η ενέργεια, η κλιματική αλλαγή, η εσωτερική ασφάλεια· για να αυξήσουμε τη συνοχή και την αποτελεσματικότητα της Ευρώπης σε διεθνές επίπεδο.
<P>
Αυτές οι προκλήσεις εξακολουθούν να υφίστανται. " αλήθεια είναι ότι το "όχι" δεν επέλυσε τα προβλήματα που επιδιώκει να αντιμετωπίσει η συνθήκη.
<P>
Τα τελευταία έξι χρόνια δαπανήσαμε πολλή ενέργεια σε θεσμικά θέματα. Δεδομένων των τόσο πολλών καίριων ζητημάτων που επιτάσσουν σήμερα την ανάληψη δράσης, δεν μπορούμε να αφήνουμε αυτήν την ενέργεια να πηγαίνει χαμένη, και ο κόσμος δεν πρόκειται να σταματήσει και να περιμένει την Ευρώπη.
<P>
Όπως είπα την περασμένη εβδομάδα, η Επιτροπή σέβεται απολύτως το αποτέλεσμα του ιρλανδικού δημοψηφίσματος. Πρέπει να επιδείξουμε τον ίδιο σεβασμό έναντι όλων των εθνικών κυρώσεων,
<P>
(Χειροκροτήματα)
<P>
είτε επέλεξαν την οδό του δημοψηφίσματος είτε αυτήν της κοινοβουλευτικής επικύρωσης. Έχουν ληφθεί 19 δημοκρατικές αποφάσεις έως τώρα επί της διαδικασίας: 18 υπέρ της συνθήκης της Λισαβόνας και μία κατά. Μένει να τοποθετηθούν άλλα οκτώ κράτη μέλη.
<P>
" ιρλανδική κυβέρνηση εξέφρασε σαφώς τον σεβασμό της έναντι του δικαιώματος άλλων χωρών να συνεχίσουν τις δικές τους διαδικασίες κύρωσης. Αυτό, πιστεύω, είναι αυτονόητο. Όλες οι χώρες στην Ευρώπη είναι ίσες· όλες οι χώρες έχουν το δικαίωμα να διατυπώνουν τη γνώμη τους.
<P>
(Χειροκροτήματα)
<P>
Παρότι είναι σαφές ότι η συνθήκη της Λισαβόνας δεν μπορεί να τεθεί σε ισχύ προτού επιτευχθεί ομοφωνία επί της κύρωσής της, εξίσου σαφές είναι ότι η ψήφος των Ιρλανδών καθορίζει τη θέση της Ιρλανδίας, αλλά δεν μπορεί να καθορίσει τη θέση άλλων χωρών. Αναμένω από τα κράτη μέλη που δεν κύρωσαν τη συνθήκη της Λισαβόνας να συνεχίσουν τις δικές τους διαδικασίες κύρωσης.
<P>
(Χειροκροτήματα)
<P>
Το Ευρωπαϊκό Συμβούλιο δίνει σε όλους εμάς την ευκαιρία να ακούσουμε πολύ προσεκτικά τα όσα θα πει ο πρωθυπουργός κ. Cowen. Κατόπιν, πρέπει να συνεργαστούμε πολύ στενά με την ιρλανδική κυβέρνηση σε μια προσπάθεια επίλυσης αυτού του προβλήματος. Θα είμαι σαφής: η Ιρλανδία έχει υποχρέωση να συμβάλει στην εξεύρεση λύσης. Όταν οι κυβερνήσεις υπογράφουν τη συνθήκη, αναλαμβάνουν την υποχρέωση να εξασφαλίσουν την κύρωσή της. Για να είμαι, όμως, εξίσου σαφής: είναι καιρός να πάρουμε την αλληλεγγύη στα σοβαρά. Είκοσι επτά κράτη μέλη υπέγραψαν τη συνθήκη· πρέπει να καταβάλουμε κάθε προσπάθεια για να διασφαλίσουμε ότι τα 27 κράτη μέλη θα εξεύρουν μια λύση. Τα κράτη μέλη είναι ίσα σε αξιοπρέπεια και οφείλουμε να είμαστε σαφείς ως προς αυτό.
<P>
Θα απαιτηθεί χρόνος και προσπάθειες για τους Ιρλανδούς αλλά και για όλους εμάς. Δεν θεωρώ ότι θα πρέπει να βιαστούμε να λάβουμε πρόωρες αποφάσεις για το επόμενο βήμα. Χρειαζόμαστε χρόνο για να επιτύχουμε πραγματική συναίνεση και να δούμε τι μπορεί να γίνει με την Ιρλανδία. Αλλά ούτε και να καθυστερήσουμε πάρα πολύ. Γνωρίζω ότι το Κοινοβούλιο αυτό επιθυμεί, έως τις ευρωεκλογές, να παράσχει σαφήνεια στους εκλογείς για τη μελλοντική πορεία.
<P>
" Ευρωπαϊκή Επιτροπή είναι έτοιμη να παράσχει τη συνδρομή της -όπως και αυτό το Κοινοβούλιο, είμαι βέβαιος- αλλά δεν μπορούμε να παρακάμψουμε το γεγονός ότι οι κυβερνήσεις φέρουν ιδιαίτερη ευθύνη εδώ: στην υπογραφή της συνθήκης, στη διασφάλιση της κύρωσής της, στην προαγωγή του ευρωπαϊκού εγχειρήματος στις εθνικές κοινές γνώμες. Και στο τελευταίο αυτό σημείο, επιτρέψτε μου να κάνω μια γενική παρατήρηση που θεωρώ ίσως χρήσιμη για τη συζήτηση που διεξάγεται τώρα. " χρόνια αντιμετώπιση των ευρωπαϊκών θεσμικών οργάνων ως βολικού αποδιοπομπαίου τράγου δημιουργεί πρόσφορο έδαφος για λαϊκιστικές εκστρατείες.
<P>
(Χειροκροτήματα)
<P>
Όπως είπα αρκετές φορές προηγουμένως, δεν μπορείτε να σφυροκοπείτε τις Βρυξέλλες ή το Στρασβούργο από τη Δευτέρα έως το Σάββατο και να περιμένετε από τους πολίτες να ψηφίσουν υπέρ της Ευρώπης την Κυριακή.
<P>
(Χειροκροτήματα)
<P>
Αύριο το Ευρωπαϊκό Συμβούλιο θα τονίσει επίσης ότι η αρνητική ψήφος δεν πρέπει να αποτελέσει λόγο για την παγίδευση της Ευρωπαϊκής Ένωσης σε μια θεσμική ομφαλοσκόπηση. Σημειώσαμε σημαντική πρόοδο τα τελευταία δύο χρόνια, και αυτό χάρη σε μια αποφασιστική προσπάθεια να υλοποιήσουμε πολιτικές προς όφελος των ευρωπαίων πολιτών. Σε μια εποχή όπου η αύξηση των τιμών των τροφίμων και του πετρελαίου δημιουργούν μεγάλες προσδοκίες για δράση, δεν μπορούμε να εγκαταλείψουμε αυτήν την πορεία πλεύσης. Αυτός είναι ο λόγος που χαιρετίζω τόσο θερμά την απόφαση του πρωθυπουργού Janez Janša και της σλοβενικής Προεδρίας να περιοριστεί η συζήτηση για τη Λισαβόνα στο δείπνο που θα παρατεθεί την Πέμπτη το βράδυ και να αφιερώσουμε το υπόλοιπο του Ευρωπαϊκού Συμβουλίου για την προώθηση της πολιτικής μας ατζέντας.
<P>
Σήμερα, όλοι νιώθουν την πίεση που ασκείται από τις αυξήσεις των τιμών των τροφίμων και των καυσίμων, αλλά για ορισμένους υπάρχει μια πρόσθετη επιβάρυνση. Για τα φτωχότερα νοικοκυριά οι εν λόγω δαπάνες αντιπροσωπεύουν μεγαλύτερο μερίδιο του οικογενειακού προϋπολογισμού, άρα οι αυξήσεις αποτελούν ακόμη ισχυρότερο πλήγμα. Το ίδιο ισχύει και για ορισμένες οικονομικές δραστηριότητες, σε ορισμένους κλάδους όπου τα καύσιμα διαδραματίζουν τόσο κρίσιμο ρόλο.
<P>
Σε δύο ανακοινώσεις σχετικά με τις τιμές των τροφίμων και του πετρελαίου, η Επιτροπή διενέργησε προσεκτική ανάλυση των αιτίων της αύξησης των τιμών, των τομέων όπου επικρατεί εντονότερη πίεση και των μέτρων που μπορούμε και πρέπει να λάβουμε.
<P>
" Ευρωπαϊκή Ένωση πρέπει να καταδείξει ότι ασκεί όλο το φάσμα μέτρων που είναι διαθέσιμα σε ευρωπαϊκό και εθνικό επίπεδο. Πρέπει να εξετάσουμε με δυναμικό και ευρηματικό τρόπο τα εργαλεία που έχουμε στη διάθεσή μας - να δούμε τι θα έχει πραγματικό αντίκτυπο βραχυπρόθεσμα, μεσοπρόθεσμα και μακροπρόθεσμα. Ας μην ξεχνάμε προηγούμενες πετρελαϊκές κρίσεις, όπου η Ευρώπη δεν διδάχθηκε από τα μακροπρόθεσμα μαθήματα. Ας ελπίσουμε αυτή τη φορά ότι δεν θα συμβεί ό,τι συνέβη στο παρελθόν, όπου μετά τις πετρελαϊκές κρίσεις επιστρέψαμε ως συνήθως στα ίδια. Ελπίζω ότι αυτή τη φορά θα έχουμε πράγματι μια ευκαιρία να αλλάξουμε, και να αλλάξουμε το πρότυπο κατανάλωσης ενέργειας στην Ευρώπη και στον κόσμο.
<P>
Για τον μετριασμό των προβλημάτων που σχετίζονται με τα τρόφιμα στο εσωτερικό της Ευρωπαϊκής Ένωσης, θα υποβάλουμε προτάσεις με σκοπό την επέκταση του προγράμματος διανομής τροφίμων στους πλέον άπορους, προτού επιδιώξουμε αύξηση κατά δύο τρίτα του προϋπολογισμού για τον συγκεκριμένο τομέα.
<P>
Επιπλέον, η Ευρωπαϊκή Ένωση διαθέτει μέσα, τα οποία μπορούν και πρόκειται να χρησιμοποιηθούν: για τον έλεγχο των τιμών, για την άσκηση αρμοδιοτήτων επί του ανταγωνισμού με σκοπό τον έλεγχο της αλυσίδας προσφοράς τροφίμων, για την αύξηση των αποθεμάτων, για τη διασφάλιση της προσαρμογής της ΚΓΠ στις τρέχουσες πραγματικότητες της γεωργικής αγοράς.
<P>
Σε ό,τι αφορά τις τιμές του πετρελαίου, δικαιολογείται η λήψη άμεσων μέτρων, προκειμένου να στηριχθούν τα νοικοκυριά που υφίστανται τη μεγαλύτερη πίεση. Ωστόσο, θα ήταν άσκοπο για τις κυβερνήσεις να κάνουν χρήση δημόσιων πόρων για να αντισταθμίσουν αυξήσεις στην τιμή της ενέργειας που ήρθαν, κατά πάσα πιθανότητα, για να μείνουν. Θα πρέπει επίσης να εξετάσουμε τα διαθέσιμα στην Ευρωπαϊκή Ένωση επίπεδα σε τομείς, όπως ο ανταγωνισμός και η φορολογία. " Επιτροπή θα υποβάλει προτάσεις με σκοπό την αύξηση της διαφάνειας στα αποθέματα πετρελαίου εκτάκτου ανάγκης και στα εμπορικά αποθέματα πετρελαίου. Επίσης, θα υποβάλουμε προτάσεις για τη φορολογία με σκοπό τη στήριξη και τη διευκόλυνση της μετάβασης σε μια οικονομία χαμηλών εκπομπών CO2, κοινώς στον τομέα της ενεργειακής απόδοσης. Θα στηρίξουμε επίσης τη διοργάνωση μιας συνάντησης υψηλού επιπέδου μεταξύ παραγωγών και καταναλωτών ενέργειας που παράγεται από το πετρέλαιο και τα ορυκτά καύσιμα.
<P>
Ειδικότερα στον τομέα της αλιείας: θα υποβάλουμε επείγουσα δέσμη μέτρων για την αντιμετώπιση προβλημάτων που δημιουργούν οικονομικές και κοινωνικές δυσχέρειες, προκειμένου να επιτρέπεται στα κράτη μέλη να παρέχουν βραχυπρόθεσμη βοήθεια έκτακτης ανάγκης, και θα επανεξετάσουμε τους κανόνες για τις κρατικές ενισχύσεις χαμηλού ύψους. Στο σημείο αυτό, έχω να κάνω τρία σχόλια. Πρώτον, απαιτείται συντονισμένη δράση: θα πρέπει να αποφύγουμε οποιαδήποτε έξαρση εθνικών πρωτοβουλιών που απλώς μεταθέτουν τα προβλήματα αλλού στην Ένωση. Δεύτερον, πρέπει να εστιάσουμε τις προσπάθειες που καταβάλλουμε για την ανακούφιση της κατάστασης στα τμήματα του στόλου που πλήττονται περισσότερο. Τρίτον, πρέπει να εξεύρουμε διαρθρωτικές λύσεις για την πλεονάζουσα αλιευτική ικανότητα στον κλάδο της αλιείας.
<P>
Οι πιέσεις που υφίστανται σήμερα οι Ευρωπαίοι καταδεικνύουν γιατί οι στόχοι της Ευρωπαϊκής Ένωσης για την ενεργειακή ασφάλεια, την ενεργειακή απόδοση και την κλιματική αλλαγή είναι τόσο σημαντικοί για την ευημερία της ευρωπαϊκής κοινωνίας, και εξ ου πιο επείγοντες από ποτέ. Καθώς η ζήτηση εξακολουθεί να υπερβαίνει την προσφορά σε πετρέλαιο και αέριο, οι στόχοι που συμφωνήθηκαν πέρυσι παρέχουν μια έτοιμη λύση για τη βελτίωση της ευάλωτης θέσης της Ευρώπης και για τη μείωση της οικονομικής επιβάρυνσης από μελλοντικές αυξήσεις των τιμών. Οι κύριες πτυχές της δέσμης προτάσεων που υποβάλαμε και που εξετάζονται τώρα από αυτό το Κοινοβούλιο θα συμβάλουν αποφασιστικά.
<P>
" βασική ιδέα είναι η εξής: οι τιμές της ενέργειας κατά πάσα πιθανότητα δεν θα επιστρέψουν ποτέ στα προηγούμενα επίπεδα, άρα υπάρχει εδώ ένα διαρθρωτικό πρόβλημα. Μπορούμε, και πρέπει, να έχουμε βραχυπρόθεσμες απαντήσεις, ειδικότερα για τα πλέον ευάλωτα μέλη των κοινωνιών μας. Για τα διαρθρωτικά προβλήματα, όμως, χρειαζόμαστε διαρθρωτικές λύσεις, διαρθρωτικές απαντήσεις. Διαρθρωτική απάντηση είναι η δέσμη μέτρων που υποβάλαμε για την κλιματική αλλαγή και τις ανανεώσιμες πηγές ενέργειας· δεν είναι η εξάρτηση από τα ορυκτά καύσιμα, αλλά η προαγωγή των ανανεώσιμων πηγών ενέργειας και η περαιτέρω βελτίωση της ενεργειακής απόδοσης. Αυτός είναι ο βασικός άξονας που πρέπει να ακολουθήσουμε.
<P>
(Χειροκροτήματα)
<P>
Ευελπιστώ, λοιπόν, ότι όσοι τώρα στην Ευρώπη εξακολουθούν να έχουν αμφιβολίες για τη σημασία που έχει η αλλαγή του ενεργειακού μας μοντέλου, όσοι εξακολουθούν να έχουν αμφιβολίες για την ανάγκη καταπολέμησης της κλιματικής αλλαγής, θα κατανοήσουν επιτέλους ότι, αν όχι γι' αυτό αλλά για την ενεργειακή ασφάλεια και για την ανάγκη αύξησης της ανταγωνιστικότητάς μας στην οικονομία μας, πρέπει όντως να τηρήσουμε τις δεσμεύσεις μας σε σχέση με την κλιματική αλλαγή και τις ανανεώσιμες πηγές ενέργειας.
<P>
" διαρθρωτική απάντηση στις διαρθρωτικές προκλήσεις που αντιμετωπίζουμε κατά βάση είναι η εξοικονόμηση και η διαφοροποίηση. Με την εξοικονόμηση εννοώ αύξηση της ενεργειακής απόδοσης σε τομείς όπου διαθέτουμε τεράστιο αναξιοποίητο δυναμικό. " διαφοροποίηση καλύπτει τόσο τις πηγές όσο και τη γεωγραφική προέλευση της ενέργειας. Και οι δύο θα αυξήσουν την ενεργειακή ασφάλεια της Ευρώπης. Συνεπώς, η έγκριση της δέσμης μέτρων που υποβάλαμε για την κλιματική αλλαγή και την ενεργειακή ασφάλεια αποτελεί κατεπείγον ζήτημα. Καθήκον του Ευρωπαϊκού Συμβουλίου θα είναι να δώσει το έναυσμα για αυτό και να προετοιμάσει όλα όσα απαιτούνται για την επίτευξη πολιτικής συμφωνίας το αργότερο, ευελπιστούμε, έως τον επόμενο Δεκέμβριο.
<P>
Πιστεύω ότι σημαντικό καθήκον του Ευρωπαϊκού Συμβουλίου είναι να δείξει πως η καταψήφιση της Συνθήκης της Λισαβόνας δεν αποτελεί δικαιολογία για τη μη ανάληψη δράσης. Δεν πρέπει να σημαίνει παράλυση για την Ευρώπη. Πρέπει να δείξουμε ότι θα βρούμε τον σωστό τρόπο για να διασφαλίσουμε την αποτελεσματική και δημοκρατική Ευρώπη, για την επίτευξη της οποίας καταρτίστηκε η συνθήκη.
<P>
Επιτρέψτε μου να ολοκληρώσω με μια πιο πολιτική παρατήρηση. Πιστεύω ότι εμείς - όσοι στήριξαν και στηρίζουν τη Συνθήκη της Λισαβόνας, αυτό το Κοινοβούλιο και η Επιτροπή - δεν χρειάζεται να ζητήσουμε συγνώμη για αυτό, διότι ο ανταγωνισμός εκεί έξω είναι εντονότερος από ποτέ· θα είναι σκληρότερος από ποτέ. Αυτό που χρειαζόμαστε είναι μία Ευρωπαϊκή Ένωση που λειτουργεί καλύτερα για τους πολίτες μας, που ανταποκρίνεται στις πραγματικές προκλήσεις που αντιμετωπίζουμε. Αυτές οι προκλήσεις θα εξακολουθήσουν να υφίστανται: τα προβλήματα της ενεργειακής ασφάλειας, το πρόβλημα της κλιματικής αλλαγής, τα προβλήματα της διεθνούς τρομοκρατίας, τα προβλήματα του αυξανόμενου ανταγωνισμού που προέρχεται από αναδυόμενες δυνάμεις, καθώς και τα προβλήματα της μετανάστευσης. Αυτές οι προκλήσεις είναι εδώ και πρέπει να τις αντιμετωπίσουμε με αποτελεσματικότερο τρόπο.
<P>
Γι' αυτό, ας μην ρίχνουμε το φταίξιμο στην Ευρωπαϊκή Ένωση. Ας είμαστε ειλικρινείς. Πράγματι, μετά από δημοψηφίσματα ήρθαμε πολύ συχνά αντιμέτωποι με ένα "όχι" έναντι της Ευρώπης. Ας είμαστε, όμως, απόλυτα ειλικρινείς. Εάν διεξαγόταν δημοψήφισμα για τις περισσότερες από τις εθνικές πολιτικές μας και τις πρωτοβουλίες μας, το αποτέλεσμα θα ήταν πάντα "ναι"; Γι' αυτό, ας μην ρίχνουμε πάντα το φταίξιμο στην Ευρωπαϊκή Ένωση ή στις ευρωπαϊκές αντιλήψεις. " αλήθεια είναι ότι, στις μέρες μας, η λήψη πολιτικών αποφάσεων σε ευρωπαϊκό, εθνικό ή περιφερειακό επίπεδο είναι πολύ δύσκολο ζήτημα.
<P>
Γι' αυτό, πρέπει να είμαστε σώφρονες, συνετοί και σοβαροί. Δεν πρέπει να ρίχνουμε πάντα το φταίξιμο στην Ευρωπαϊκή Ένωση. Αντιθέτως, πρέπει να εργαζόμαστε για τη βελτίωσή της: να είμαστε μετριοπαθείς με τις αποτυχίες, να κατανοούμε τι δεν πάει καλά, να κάνουμε τις βελτιώσεις μας και να μην αθετούμε τη δέσμευσή μας. Πιστεύω ότι ο καλύτερος τρόπος για την επίτευξη αυτού είναι να αποφύγουμε τον πεσιμισμό και να μην επιστρέψουμε σε μια κατάσταση "κρισιφιλίας", κρίσης για την κρίση. Ο πεσιμισμός δεν θα επιλύσει το πρόβλημα αυτό. Πράγματι αντιμετωπίζουμε σοβαρό πρόβλημα, αλλά οφείλουμε να το επιλύσουμε και όχι να πέσουμε σε κατάθλιψη.
<P>
Ο καλύτερος τρόπος για να καταδείξουμε ότι είμαστε προσηλωμένοι στο εγχείρημά μας - και στο πλαίσιο αυτό θα ήθελα επίσης να επικροτήσω τις προθέσεις της γαλλικής Προεδρίας - είναι να εργαστούμε συγκεκριμένα στους σημαντικότερους τομείς όπου η Ευρωπαϊκή Ένωση μπορεί να ανταποκριθεί και να βοηθήσει τα κράτη μέλη να ανταποκριθούν σε αυτά τα προβλήματα που αποτελούν πράγματι την πρώτη ανησυχία των πολιτών μας. Ελπίζω ότι δεν θα πτοηθούμε από αυτό και ότι δεν θα αποδιοργανωθούμε. Αυτό που χρειαζόμαστε, φυσικά, είναι ναυτικούς και θαλασσοπόρους για μπουνάτσες αλλά και για φουρτούνες. Πιστεύω ότι πρέπει να συνεχίσουμε την πορεία μας και να συνεχίσουμε το εγχείρημά μας, ούτως ώστε η Ευρώπη να καταστεί περισσότερο απαραίτητη από ποτέ.
<P>
(Χειροκροτήματα)
<SPEAKER ID="009" NAME="Joseph Daul">
εξ ονόματος της Ομάδας PPE-DE. - (FR) Κυρία Πρόεδρε, κύριε Προεδρεύοντα του Συμβουλίου, κύριε Πρόεδρε της Επιτροπής, κυρίες και κύριοι, η πλειοψηφία των ιρλανδών ψηφοφόρων εξέφρασε την αντίθεσή της στη Συνθήκη της Λισαβόνας. " ομάδα μου σέβεται αυτήν την απόφαση ακριβώς όπως σέβεται και την απόφαση των 18 κρατών μελών που έχουν έως τώρα εκφράσει τη στήριξή τους προς τη συνθήκη και την έχουν επικυρώσει.
<P>
" Ευρωπαϊκή Ένωση βασίζεται στην ελευθερία της έκφρασης και της δημοκρατίας. Συνεπώς, επειδή είμαστε δημοκράτες, θέλουμε όλα τα κράτη μέλη να εκφράσουν τη γνώμη τους σχετικά με την κύρωση της συνθήκης. Μόνον αφού ολοκληρωθεί η εν λόγω διαδικασία θα είναι το Ευρωπαϊκό Συμβούλιο σε θέση να αποφασίσει για την τακτική την οποία θα ακολουθήσει· με άλλα λόγια - και χωρίς να υποτιμούμε την απόφαση της Ιρλανδίας - κανένα κράτος μέλος δεν μπορεί να στερεί από τα υπόλοιπα το δικαίωμα να εκφράζουν ελεύθερα τη θέση τους.
<P>
Ελπίζουμε ότι αυτήν την εβδομάδα το Ευρωπαϊκό Συμβούλιο θα προβεί σε ψύχραιμη, υπεύθυνη και εποικοδομητική ανάλυση της κατάστασης που προκύπτει από αυτήν την ψήφο. Οι βουλευτές της ομάδας μου από το ΕΛΚ ευελπιστούν ότι το Ευρωπαϊκό Συμβούλιο θα ζητήσει από τα κράτη μέλη που δεν το έχουν πράξει ακόμη να συνεχίσουν τις διαδικασίες κύρωσης με τον πιο ενδεδειγμένο τρόπο.
<P>
Κυρίες και κύριοι, ο λαός της Ιρλανδίας μίλησε. Εξέφρασαν τις ανησυχίες τους για τον σκοπό της ευρωπαϊκής ολοκλήρωσης, για τον τρόπο με τον οποίο λειτουργεί η Ευρώπη, για το μέλλον της γεωργικής πολιτικής, για τις διαπραγματεύσεις στον ΠΟΕ, για τη φορολογική πολιτική. " ιρλανδική ψήφος αντικατοπτρίζει επίσης την αδυναμία πολλών ανθρώπων να κατανοήσουν την πολυπλοκότητα της Ευρωπαϊκής Ένωσης, της οποίας η χρησιμότητα δεν τους είναι πάντοτε προφανής. Αποτελεί έκφραση του ερωτήματος που θέτουν πολλοί πολίτες σχετικά με τον σκοπό αυτό καθαυτό της ευρωπαϊκής ολοκλήρωσης. Τα δικά μου κίνητρα και αυτά της δικής μου γενεάς - με άλλα λόγια, η εξασφάλιση ειρήνης στην ήπειρό μας - δεν γίνονται πλέον κατανοητά από τις νεότερες γενεές.
<P>
Το "όχι" των Ιρλανδών αποτελεί έκκληση για καλύτερο ορισμό των στόχων της Ευρώπης και για καλύτερη διευκρίνιση των λόγων για την επιδίωξη περαιτέρω ολοκλήρωσης. Το Ευρωπαϊκό Κοινοβούλιο, το οποίο εγκρίνει κείμενα που είναι συχνά δυσανάγνωστα, οφείλει να συμμετάσχει πλήρως σε αυτήν την πρακτική. Όμως, ψηφίζοντας "όχι", ήθελαν άραγε οι Ιρλανδοί να πουν ότι, σε ό,τι αφορά το κλίμα και την ενέργεια, τη νέα κατάσταση σε σχέση με τα τρόφιμα, την προσωπική ασφάλεια, τη μετανάστευση ή την εξωτερική πολιτική, οι χώρες μας είναι αυτάρκεις και ότι μπορούν να συναγωνιστούν ισότιμα τις "νωμένες Πολιτείες, την Κίνα, την Ινδία ή τη Βραζιλία; Δεν το νομίζω. Ψηφίζοντας "όχι", ήθελαν άραγε οι Ιρλανδοί να πουν ότι η αλληλεγγύη με τις φτωχότερες χώρες, της οποίας επωφελήθηκαν σημαντικά και ορθώς τις τελευταίες δεκαετίες, δεν είναι πλέον ουσιώδης και ότι ο κανόνας εφεξής είναι "ο σώζων εαυτόν σωθήτω"; Δεν το νομίζω. Τέλος, ψηφίζοντας "όχι", ήθελαν άραγε οι Ιρλανδοί να γυρίσουν σελίδα στην ευρωπαϊκή ολοκλήρωση και εξέφρασαν άραγε αρνητική άποψη για την προσχώρηση μιας χώρας, όπως η Κροατία; Δεν το νομίζω.
<P>
Οι βουλευτές της ομάδας μου από το ΕΛΚ πιστεύουν ακράδαντα ότι η Συνθήκη της Λισαβόνας, η οποία αποτέλεσε το αντικείμενο μακρών διαπραγματεύσεων και η οποία υπεγράφη από τα 27 κράτη μέλη, αποτελεί σημαντικό βήμα προόδου σε σύγκριση με τη Συνθήκη της Νίκαιας. Επιτρέπει στην Ευρώπη να λειτουργεί με καλύτερο τρόπο και της παρέχει τα εργαλεία που χρειάζεται, ώστε να ομιλεί με ισχυρότερη φωνή στη διεθνή σκηνή. Ένα πράγμα εύχομαι μόνο, να τελειώσει η περίοδος ενδοσκόπησης της Ευρώπης το συντομότερο δυνατόν. Είναι καιρός οι χώρες μας - και ας μου επιτραπεί η έκφραση - να σταματήσουν την ομφαλοσκόπηση και να συνεργαστούν για την αντιμετώπιση των πραγματικών προβλημάτων και των πραγματικών προκλήσεων. Αυτών των ίδιων προκλήσεων που θα έπρεπε να μας κινητοποιούν και που προκαλούν επίσης σοβαρές ανησυχίες, και ορισμένες φορές οργή, όπως θα δούμε για άλλη μία φορά στις Βρυξέλλες την Πέμπτη, μεταξύ όλων εκείνων που αποδυναμώνονται και πλήττονται λόγω της υφιστάμενης κατάστασης.
<P>
Κύριε Προεδρεύοντα του Συμβουλίου, σας ζητώ αύριο στο Συμβούλιο να λάβετε υπόψη τα πραγματικά προβλήματα, την ευημερία των ευρωπαίων συμπολιτών μας και να αντιμετωπίσετε κατά μέτωπο όλες τις αυξήσεις που ανησυχούν τους πολίτες μας.
<P>
Σε αυτή τη ζωηρή συζήτηση, οι βουλευτές της ομάδας μου από το ΕΛΚ απευθύνουν έκκληση για ψυχραιμία και λογική. Πρέπει να ακούσουμε τους Ιρλανδούς, πρέπει να διδαχθούμε από την ψήφο τους και πρέπει να αντιμετωπίσουμε τους λαούς των υπολοίπων ευρωπαϊκών εθνών με τον ίδιο σεβασμό.
<P>
(Χειροκροτήματα)
<SPEAKER ID="010" NAME="Martin Schulz">
εξ ονόματος της Ομάδας PSE. - (DE) Κυρία Πρόεδρε, εδώ και οκτώ χρόνια, δεν κάνουμε τίποτε άλλο από το να κυρώνουμε διαρκώς την τάδε ή τη δείνα συνθήκη. Κυρώνουμε τον θάνατό μας. Όλα αυτά τα οκτώ χρόνια, η Ευρωπαϊκή Ένωση διανύει περίοδο ενδοσκόπησης, εστιάζοντας στις δικές της θεσμικές μεταρρυθμίσεις, αν και όχι ιδιαίτερα επιτυχώς. Πρόκειται για την ίδια Ευρωπαϊκή Ένωση που απαιτεί από τις υποψήφιες προς προσχώρηση χώρες να υποβληθούν σε διαδικασίες μεταμόρφωσης, τη στιγμή που η ίδια δεν είναι προφανώς σε θέση να το πράξει. Πόση αξιοπιστία μας απομένει;
<P>
Κύριε Πρόεδρε της Επιτροπής, είπατε πολύ ορθώς ότι δεν ευθύνονται τα θεσμικά όργανα της Ευρώπης και δεν πρέπει να επιτρέψουμε να χρησιμοποιούνται πάντα ως αποδιοπομπαίος τράγος. Έχετε απόλυτο δίκιο, αλλά ποιος ακριβώς τα χρησιμοποιεί ως αποδιοπομπαίο τράγο; Στις πρωτεύουσες της Ευρώπης, υπάρχουν πάρα πολλά άτομα που θα προσέλθουν στο Συμβούλιο την Πέμπτη, και κάθε φορά που επιστρέφουν σπίτι μετά από μία επιτυχημένη συνεδρίαση του Συμβουλίου στις Βρυξέλλες, λένε: "Σε εμάς το οφείλετε, στους αρχηγούς κρατών και κυβερνήσεων", ενώ σε περίπτωση αποτυχίας, λένε πάλι: "Αυτοί στις Βρυξέλλες φταίνε!" Πρέπει να πείτε στο Συμβούλιο ό,τι είπατε και σε εμάς εδώ. Παρεμπιπτόντως, η συζήτηση που διεξάγουμε με εσάς εδώ, σε αυτό το Σώμα, είναι δημόσια, ενώ οι αρχηγοί κρατών και κυβερνήσεων θα συνεδριάσουν την Πέμπτη για άλλη μία φορά κεκλεισμένων των θυρών. Πρέπει να τελειώνουμε και με αυτό. Την ευθύνη την φέρουν τα κράτη μέλη!
<P>
(Χειροκροτήματα)
<P>
Είμαστε αντιμέτωποι με μια κατιούσα σπείρα, μια αρνητική σπείρα, που είναι επικίνδυνη. " διαδικασία της ευρωπαϊκής ολοκλήρωσης διακυβεύεται. Οι Ιρλανδοί διεξήγαγαν το δημοψήφισμά τους και οφείλουμε να σεβαστούμε τα αποτελέσματα, ένα στοιχείο όμως με προβλημάτισε ιδιαίτερα.
<P>
Πλην του Sinn Féin - και δεν θα αναλώσω τον χρόνο μου εδώ σε δαύτους - όλα τα ιρλανδικά κόμματα, το ΕΛΚ-ΕΔ, οι Φιλελεύθεροι και το δικό μας κόμμα απηύθυναν έκκληση υπέρ του "ναι" και ο ιρλανδικός λαός ψήφισε "όχι". Πρόκειται για μια προειδοποίηση, και όλους μας, συμπεριλαμβανομένων ημών εδώ σε αυτήν την αίθουσα, δεν μας αφήνει ανεπηρέαστους το γεγονός ότι υπάρχει κρίση εμπιστοσύνης, κρίση δυσπιστίας, έναντι των εθνικών θεσμών, και δη των υπερεθνικών θεσμών. Δεν έχω ανάγκη από το χειροκρότημά σας. Το κατά πόσον η ιρλανδική κυριαρχία εκπροσωπείται από την ιδεολογία του βρετανικού Κόμματος Ανεξαρτησίας είναι συζητήσιμο, κατά τη γνώμη μου. Οι Ιρλανδοί δεν έχουν ανάγκη από την προστασία σας. Επιτρέψτε μου, όμως, να διευκρινίσω το εξής: πρέπει να συστρατευθούμε για να απαντήσουμε σε αυτήν την κρίση εμπιστοσύνης, και πρέπει να την πάρουμε στα σοβαρά.
<P>
Κύριε Πρόεδρε της Επιτροπής, αναρωτιόμουν πότε επιτέλους σήμερα θα πείτε δυο λόγια για τον Επίτροπό σας, τον κ. McCreevy.
<P>
(Χειροκροτήματα)
<P>
Αυτός ο άνδρας είναι αρμόδιος για την πολιτική εσωτερικής αγοράς στην Ευρωπαϊκή Ένωση: την ίδια εσωτερική αγορά που, εξαιτίας της κοινωνικής της ανισότητας, ολοένα και περισσότεροι πολίτες ευλόγως την θεωρούν ως απειλή παρά ως ευκαιρία. Αυτός ο άνδρας, ο οποίος είναι αρμόδιος στην Επιτροπή σας για την εσωτερική αγορά, όταν μετέβη στην Ιρλανδία, είπε ότι δεν έχει διαβάσει τη Συνθήκη της Λισαβόνας και ότι δεν αναμένει ούτε από τους εκλογείς να το πράξουν. Πώς μπορεί μια τέτοια στάση να αυξήσει την εμπιστοσύνη της κοινής γνώμης;
<P>
(Χειροκροτήματα)
<P>
Επιτρέψτε μου να πω το εξής: το καλύτερο μέτρο κοινωνικής πολιτικής για την Ευρώπη που θα μπορούσατε να προτείνετε στις 3 Ιουλίου είναι η απομάκρυνση αυτού του χαρτοφυλακίου από τον κ. McCreevy, διότι έχει αποδείξει ότι δεν είναι κατάλληλος να επιτελέσει αυτό το έργο. Δεν δέχομαι την ύπαρξη ενός Επιτρόπου για την εσωτερική αγορά, ο οποίος αντιπροσωπεύει μια τόσο στρεβλή προσέγγιση της πολιτικής. Να απορρυθμίσει σε οριακό σημείο την εσωτερική αγορά είναι αυτό που θέλει να επιτύχει ο κ. McCreevy, ανεξαρτήτως του κόστους και χωρίς να λαμβάνεται κανένα κοινωνικό παράπλευρο μέτρο σε επίπεδο ΕΕ ή κρατών μελών: αυτή η κρίση γίνεται αισθητή από τους πολίτες της Ευρώπης! Πρέπει να αναλάβετε δράση σε ό,τι αφορά τον συγκεκριμένο αυτόν Επίτροπο!
<P>
(Χειροκροτήματα)
<P>
Ήθελα επίσης να σας ακούσω να λέτε κάτι για την κρίση στις χρηματοπιστωτικές αγορές. Δεν άκουσα να λέτε ούτε μια λέξη για την αναταραχή στις χρηματοπιστωτικές αγορές. Επιτρέψτε μου να κάνω μια παρατήρηση και στον κ. Daul: σε ολόκληρη την Ευρωπαϊκή Ένωση υπάρχουν 21 αρχηγοί κυβερνήσεων οι οποίοι ανήκουν στην πολιτική σας οικογένεια ή σε αυτήν των Φιλελευθέρων, καθώς και ένας εξίσου μεγάλος αριθμός μελών της Επιτροπής. " Ομάδα του ΕΛΚ-ΕΔ σε αυτό το Σώμα διαθέτει - και το παραδέχομαι ευχαρίστως - ευρύτητα πνεύματος σε ό,τι αφορά συγκεκριμένα μέτρα κοινωνικής πολιτικής. Σας ζητώ να μιλήσετε επιτέλους στους αρχηγούς των κυβερνήσεών σας και να μιλήσετε στους συναδέλφους σας στο Συμβούλιο!
<P>
Αυτό που χρειάζεται η Ευρώπη είναι συντονισμένη δράση στον κοινωνικό τομέα. Έχετε την πλειοψηφία στην Ευρώπη, στο Συμβούλιο, στην Επιτροπή και επίσης εδώ στο Κοινοβούλιο. Θα μπορούσατε, έστω για μία φορά, να επιδείξετε την κοινωνική σας ευθύνη την οποία τώρα επικαλεσθήκατε. Σας καλώ να το πράξετε, για παράδειγμα σε σχέση με την έκθεση του συναδέλφου μου, Poul Nyrup Rasmussen, που αφορά τον έλεγχο των διεθνών χρηματοπιστωτικών αγορών. Σας καλώ να τηρήσετε τις μεγαλόσχημες δηλώσεις σας περί κοινωνικής ευθύνης επιδεικνύοντας κάποια δράση. Σας καλωσορίζω θερμά, κύριε Daul!
<P>
(Χειροκροτήματα)
<P>
Θα βρούμε έναν τρόπο για να εξέλθουμε από αυτό το αδιέξοδο, είμαι σίγουρος για αυτό. Με τον έναν ή τον άλλο τρόπο, θα κατορθώσουμε σίγουρα να επιβιβάσουμε ξανά στο πλοίο τους Ιρλανδούς. Αυτό, όμως, δεν θα μας βοηθήσει! Πρέπει να αναγνωρίσουμε ότι το κίνημα υπέρ της Ευρώπης διέθετε κάποτε ψυχή. Στα χρόνια που ακολούθησαν τον πόλεμο, όπως επεσήμανε ο κ. Daul, όταν η ειρηνευτική μαγεία της Ευρώπης έφερνε κοντά τους λαούς. Σήμερα, αυτό που διαθέτει ψυχή είναι το κίνημα κατά της Ευρώπης και, όπως βλέπετε, είναι εξαιρετικά ενεργοί. Γύρισαν ολόκληρη την Ιρλανδία, ανέβηκαν σκάλες, χτύπησαν κουδούνια, ψηφοθηρώντας και διανέμοντας ενημερωτικό υλικό. Ήταν παντού. Πού ήταν οι υπέρμαχοι της Ευρώπης; Πού είναι το κίνημα που διεξάγει εκστρατεία υπέρ της ευρωπαϊκής ολοκλήρωσης; Πού είναι το πάθος που κάποτε μας διέκρινε; Το πάθος έχει περάσει στο άλλο στρατόπεδο, στο στρατόπεδο που μέμφεται την Ευρώπη, στη δεξιά πτέρυγα του πολιτικού φάσματος. Σε όσους κατηγορούν την Ευρώπη, απλώς διότι φοβούνται. Αυτό, όμως, το αμάλγαμα κοινωνικής παρακμής και φόβου ήταν που άνοιξε στην Ευρώπη την πόρτα στον φασισμό.
<P>
Γι' αυτό, καλώ όλες τις εποικοδομητικές δημοκρατικές δυνάμεις στην Ευρώπη να λάβουν σοβαρά υπόψη τους αυτό το κίνημα! Ας ενώσουμε επιτέλους ξανά τις δυνάμεις μας για έναν σκοπό: για να υπενθυμίσουμε στους εαυτούς μας ότι ουδέποτε υπήρξε επιτυχέστερο εγχείρημα για τη διαφύλαξη της ειρήνης στην Ευρώπη και στον κόσμο από το διεθνικό, διαπολιτισμικό και διαθρησκευτικό κίνημα το οποίο βασίζεται σε μια ισορροπία κοινωνικών συμφερόντων και το οποίο ονομάζεται "Ευρωπαϊκή Ένωση". Αξίζει να αγωνιστούμε για αυτό το εγχείρημα και να μην αφήσουμε τους άλλους να ξανακερδίσουν το πάνω χέρι.
<P>
(Χειροκροτήματα)
<SPEAKER ID="011" NAME="Graham Watson">
εξ ονόματος της Ομάδας ALDE. - (EN) Κυρία Πρόεδρε, δεδομένου ότι ο ιρλανδός πρωθυπουργός αναχωρεί αύριο για τις Βρυξέλλες, θα μπορούσε να μεταφέρει τα λόγια του ιρλανδικού ποπ συγκροτήματος U2: "Where did it all go wrong?" (Τι πήγε εν τέλει στραβά;)
<P>
Οι υπόλοιποι αρχηγοί κρατών και κυβερνήσεων πρέπει επίσης να αναλογιστούν γιατί, στο κατώφλι μιας νέας γαλλικής Προεδρίας, έχουμε επιστρέψει στο ίδιο ακριβώς σημείο από όπου ξεκινήσαμε: από τη Νίκαια στη Νίκαια.
<P>
Υπάρχουν σαφείς αποδείξεις ότι μια πλειοψηφία του κόσμου σε κάθε κράτος μέλος στηρίζει την Ευρωπαϊκή Ένωση. Υπάρχουν ελάχιστες αποδείξεις ότι μια πλειοψηφία σε κάποια από αυτά τάσσεται υπέρ της περαιτέρω οικοδόμησης. Δεν μπορούμε να πούμε μετά βεβαιότητος ότι κάθε συνθήκη θα λάβει την πλειοψηφία σε κάθε χώρα. " εμπιστοσύνη στους θεσμούς φθίνει.
<P>
Άρα, δεν έχει νόημα για όσους χαίρονται στο Βερολίνο να σιγοτραγουδούν την άλλη μεγάλη επιτυχία των U2 "Με ή χωρίς εσένα", ή για εκείνους στο Παρίσι να πιέζουν την Ιρλανδία να ψηφίσει ξανά. Όπως είπε ο Μπρεχτ, δεν μπορείτε να διαλύσετε τον λαό. Παρότι λιγότεροι από ένα εκατομμύριο ψήφισαν κατά, και μάλιστα σε ένα τοπίο γεμάτο από ψεύδη, ο κόσμος δεν έχει πειστεί.
<P>
Γιατί άραγε; Πρώτον, διότι πράξαμε ελάχιστα για να τους πείσουμε για τις αλλαγές που προασπίζουμε. " Επιτροπή διαθέτει ένα σχέδιο "Δ" για τον διάλογο, ενώ οι κυβερνήσεις των κρατών μελών μας δεν έχουν κάτι αντίστοιχο. Σαφώς και είναι αρμοδιότητα του Κοινοβουλίου και της Επιτροπής το να εξηγήσουν την Ευρωπαϊκή Ένωση - όπως όμως και κάθε εθνικής κυβέρνησης, κάθε μέρα, και όχι μόνον όταν επίκειται η κύρωση της τελευταίας συνθήκης. Και αυτή εδώ η εργασία δεν αφορά μόνον τα πολιτικά κόμματα σε ευρωπαϊκό επίπεδο αλλά και τα πολιτικά κόμματα σε κάθε κράτος μέλος.
<P>
Δεύτερον, παρά τον τεράστιο πλούτο που έχει δημιουργήσει η ΕΕ, η συσσώρευσή του σήμερα γίνεται όχι και τόσο έντιμα και η κατανομή του όχι και τόσο δίκαια. Το πολιτικό και επιχειρηματικό μας επιτελείο πρέπει να επιλύσει τεράστια ηθικά ζητήματα. Και κύριε Schulz, λυπάμαι που έχετε μόνον πέντε αρχηγούς κρατών και κυβερνήσεων αυτές τις ημέρες, αλλά αυτά τα ζητήματα δεν ισχύουν λιγότερο στις χώρες που κυβερνούνται από τους Σοσιαλιστές από ό,τι σε οποιαδήποτε άλλη χώρα!
<P>
(Χειροκροτήματα)
<P>
Τρίτον, παρόλες τις ελευθερίες για τα εμπορεύματα και τα κεφάλαια - και για τις υπηρεσίες ακόμη - η Ένωσή μας δεν φημίζεται για τις ελευθερίες υπέρ των πολιτών της. Τα γραμματοκιβώτια των βουλευτών του ΕΚ κατακλύζονται από διασυνοριακές επιπλοκές στο αστικό δίκαιο - όπως για το δικαίωμα επιμέλειας τέκνων σε υποθέσεις διαζυγίου, για προβλήματα με περιουσίες στο εξωτερικό. Σε όλη αυτήν την αναστάτωση έρχεται να προστεθεί μια έλλειψη διασφαλίσεων σε διασυνοριακές ποινικές υποθέσεις, καθώς και μια υπεροπτική προσέγγιση στον τομέα της προστασίας των δεδομένων. Όσα υπόσχεται η ΕΕ θεωρητικά, πολύ συχνά είναι ανεφάρμοστα στην πράξη.
<P>
Με βάση αυτό το ιστορικό, η απάντησή μας προς την Ιρλανδία πρέπει να είναι μετρημένη. Εμείς, εδώ σε αυτό το Σώμα, θέλουμε τη νέα συνθήκη. Γνωρίζουμε ότι συμβάλλει στη διόρθωση των κακώς κειμένων. Αλλά πέρα από αυτό το δάσος από μέταλλο και γυαλί, πολύ λίγα γίνονται κατανοητά.
<P>
Για τον λόγο αυτό, η συμβουλή της ομάδας μου προς το Συμβούλιο είναι η εξής: ασχοληθείτε με τα πραγματικά προβλήματα της Ευρώπης: με την τόνωση του εμπορίου, την καταπολέμηση της κλιματικής αλλαγής, την καταπολέμηση των ανοδικών τιμών των τροφίμων και των καυσίμων. Αφήστε όσους θέλουν να συνεχίσουν την επικύρωση της συνθήκης. Αν είναι απαραίτητο, αρκεστείτε στη Νίκαια. Χρησιμοποιήστε τη ρήτρα παρέκτασης για να επιταχύνετε την ικανότητα επίλυσης προβλημάτων της Ένωσης. Αφήστε κατά μέρος τον πρόεδρο πλήρους απασχόλησης έως ότου κατασταλάξετε σχετικά με το τι πρόκειται να κάνει ο ασκούμενος των έξι μηνών. Διοργανώστε μια περιεκτική εκστρατεία για να υπενθυμίσετε στους πολίτες τον λόγο ύπαρξης της ΕΕ, για να τους ενημερώσετε σχετικά με τον τρόπο λειτουργίας της και για να εξηγήσετε γιατί, όπως λέει και η πασίγνωστη διαφήμιση της Guinness, τους κάνει καλό.
<P>
" Ευρώπη σημαίνει πάρα πολλά για πάρα πολλούς, για να αφήσουμε αυτήν την κρίση να ανακόψει την πορεία της.
<P>
(Χειροκροτήματα)
<SPEAKER ID="012" NAME="Monica Frassoni">
εξ ονόματος της Ομάδας Verts/ALE. - (IT) Κύριε Πρόεδρε, κυρίες και κύριοι, ανέκαθεν λέγαμε ότι αυτό που χρειάζεται η Ευρωπαϊκή Ένωση είναι ένα σύντομο σύνταγμα, με έναν χάρτη δεσμευτικών δικαιωμάτων, δημοκρατικές και διαφανείς διαδικασίες λήψης αποφάσεων, περιορισμένες αλλά γνήσιες εξουσίες, καθώς και τους απαραίτητους οικονομικούς πόρους. Ένα τέτοιο σύνταγμα, κυρίες και κύριοι, πρέπει να καταρτιστεί από αυτό το Σώμα ή από μια ιδρυτική συνέλευση, να υποστηριχθεί με σθένος και ζήλο, χωρίς υποκρισία, και να επικυρωθεί διά της κοινοβουλευτικής μεθόδου ή στο πλαίσιο ευρωπαϊκού δημοψηφίσματος.
<P>
Σέβομαι τη βούληση του ιρλανδικού λαού, αλλά κανείς δεν θα μπορέσει ποτέ να με πείσει ότι ένα δημοψήφισμα, στο οποίο προσήλθε το ήμισυ του εκλογικού σώματος, είναι πιο δημοκρατικό από μια κοινοβουλευτική επικύρωση. Όσοι λαοί και κράτη ψηφίσουν στην πλειοψηφία τους "υπέρ", θα συνεχίσουν την ευρωπαϊκή τους πορεία, ενώ όσοι ψηφίσουν "κατά" μπορούν ευχαρίστως να παραμείνουν εκτός και να διαπραγματευτούν ένα σύστημα νέων, χαλαρότερων σχέσεων, όπως το έθεσε η συνθήκη Spinelli του 1984.
<P>
Τι συνέβη όμως τα τελευταία χρόνια; Τα κράτη μέλη και η Επιτροπή έχουν αναλωθεί σε μια περίπλοκη, αντιφατική συνθήκη που είναι δύσκολο να πουλήσει και η οποία, στα τελικά στάδια, αποτέλεσε αντικείμενο μυστικών, βεβιασμένων διαπραγματεύσεων, με αποτέλεσμα να καταστεί ακόμα πιο δυσανάγνωστη λόγω των εξαιρέσεων και των πρωτοκόλλων της. Εν τω μεταξύ, αποφάσισαν ότι απαιτείται η ομόφωνη επικύρωσή της, ακριβώς όπως ο κηπουρός που θέλει και τον σκύλο χορτάτο και την πίτα ολόκληρη.
<P>
Και σαν να μην έφτανε αυτό, η Ευρωπαϊκή Ένωση συνεχίζει να υιοθετεί εσφαλμένες, ανίσχυρες πολιτικές, όπως η οδηγία Jackson χθες και η έκθεση Weber σήμερα, οι οποίες είναι ανίκανες να μας προσφέρουν οποιαδήποτε θετική προοπτική ή ελπίδα. Πρόκειται για μια Ένωση, όπου τα πάντα, από τα δικαιώματα των εργαζομένων έως την προστασία του περιβάλλοντος και τα δικαιώματα των μεταναστών, λαμβάνονται ολοένα και λιγότερο υπόψη, όπου οι ομάδες πίεσης της βιομηχανίας μετρούν περισσότερο από τους πολίτες, όπου το ευρωπαϊκό ενδιαφέρον έχει χαθεί, θαμμένο κάτω από τα ουρλιαχτά της μιας ή της άλλης κυβέρνησης, όπου η ελευθερία της επιλογής και οι ατομικές ελευθερίες ή η άφιξη των νέων Ευρωπαίων θεωρούνται ως απαράδεκτη επίθεση σε βάρος της ταυτότητας των πληθυσμών που, όπως εκείνοι της Ιταλίας και της Ιρλανδίας, έχουν μετανάστες σε κάθε γωνιά του κόσμου.
<P>
Είναι δυνατή, και ίσως και επιθυμητή, η κύρωση της συνθήκης από τις χώρες που δεν το έχουν πράξει ακόμη. Δεν αποκλείεται η ιρλανδική κυβέρνηση να υποβάλει μια ευφυή πρόταση. Αλλά δεν αρκεί μια διπλωματική λύση! Μια διπλωματική λύση δεν είναι αρκετή. Τώρα περισσότερο από ποτέ πρέπει να φωνάξουμε δυνατά και καθαρά ότι η Ευρώπη των κυβερνήσεων - τόσο αδιαφανής και δυσνόητη - είναι η Ευρώπη που έχει αποτύχει: εκείνη που απέρριψε το Σύνταγμα και που συνεχίζει να επιδιώκει εσφαλμένες, συντηρητικές, στενόμυαλα εθνικιστικές και εγωκεντρικές πολιτικές· εκείνη που κατέλυσε το πνεύμα της Ευρωπαϊκής Σύμβασης του 2003, καταλήγοντας αντ' αυτού σε συμφωνία επί ενός θετικού αλλά μινιμαλιστικού, άψυχου κειμένου.
<P>
Παρόλα αυτά, τίποτα από τα παραπάνω δεν καθιστά λιγότερο απαραίτητη μια πιο δημοκρατική, προορατική και ενωμένη Ευρώπη. Αυτό που απαιτείται σήμερα είναι μια πρωτοβουλία που θα προέρχεται από τις πολιτικές μας δυνάμεις και από εκείνα τα κράτη μέλη που είναι πεπεισμένα ότι υπάρχει ανάγκη για μια πιο αποτελεσματική, πιο δημοκρατική και πιο συνεκτική Ευρώπη, δεδομένου ότι τώρα δεν είναι πλέον απαραίτητο ή δυνατόν να συνεχίσουμε με τη συνθήκη της Νίκαιας. Μια τέτοια πρωτοβουλία δεν θα αφήνει χώρο για όσους αρνούνται να προχωρήσουν μπροστά.
<SPEAKER ID="013" NAME="Brian Crowley">
εξ ονόματος της Ομάδας UEN. - (EN) Κυρία Πρόεδρε, θα ήθελα να ευχαριστήσω τον Προεδρεύοντα του Συμβουλίου, τον Πρόεδρο της Επιτροπής και τους συναδέλφους μου για τις έως τώρα συνεισφορές τους.
<P>
Προφανώς, τα όσα συνέβησαν δεν ήταν αναμενόμενα. Το "όχι" της Ιρλανδίας αντιπροσωπεύει μια έντονη αλλαγή στη στάση μιας ομάδας ψηφοφόρων εντός της Ευρωπαϊκής Ένωσης έναντι του ευρωπαϊκού εγχειρήματος. Λόγω της ποικιλομορφίας όσων καταψήφισαν αυτήν τη συνθήκη στο δημοψήφισμα της Ιρλανδίας, λόγω των διαφορετικών απόψεων - τόσο πολιτικά όσο και ιδεολογικά αντίθετων σε πολλές περιπτώσεις - είναι δύσκολο να συμπεράνει κανείς για ποιον ακριβώς λόγο ψήφισαν "όχι" οι πολίτες.
<P>
Αυτό που ζητήσαμε είναι να μας δοθεί χρόνος για να εξετάσουμε και να αναλύσουμε τα αποτελέσματα αυτά, για να δούμε με ποιους τρόπους μπορούμε να προχωρήσουμε μπροστά και τι θα μπορούσε να γίνει. Διότι δεν πρόκειται για ψήφο κατά της Ευρώπης - κάτι το οποίο ομολογούν ακόμα και οι υποστηρικτές του "όχι" - παρά το γεγονός ότι ορισμένοι εξ αυτών ψήφισαν "όχι" σε κάθε ευρωπαϊκό δημοψήφισμα που διενεργήθηκε από την προσχώρηση της Ιρλανδίας το 1972 και μετά. Εντούτοις, ομολογούν ότι δεν αποτελεί ψήφο κατά της Ευρώπης. Ομοίως, ισχυρίζονται ότι δεν αποτελεί τρόπο για την υποβάθμιση όσων πράττει η Ευρώπη. Το κεντρικό τους σύνθημα, όμως, κατά τη διάρκεια της εκστρατείας ήταν 'Ψηφίστε "όχι" για μια ισχυρότερη Ευρώπη'. Ίσως τώρα οι υποστηρικτές του "όχι" θα μπορούσαν να βγουν και να μας πουν τι είδους ισχυρότερη Ευρώπη επιθυμούν, ποιες λύσεις θέλουν να υποβάλουν σε σχέση με την πορεία που πρέπει να ακολουθήσουμε για να ανταπεξέλθουμε στις παγκόσμιες προκλήσεις και δυσκολίες που αντιμετωπίζουμε.
<P>
Σήμερα στις Βρυξέλλες έχουμε αγρότες και μεταφορείς που διαδηλώνουν για την υψηλή τιμή των καυσίμων. Πέρυσι τέτοια εποχή το πετρέλαιο στοίχιζε 48 δολάρια το βαρέλι· σήμερα στοιχίζει 140 δολάρια. Πέρυσι τέτοια εποχή η τιμή των τροφίμων στην Αϊτή ήταν προσιτή ακόμη και για τους φτωχότερους πολίτες· σήμερα σημειώνονται ταραχές στους δρόμους της Αϊτής λόγω της έλλειψης τροφίμων και των δυσχερειών που αυτή δημιουργεί. Σε αυτές τις προκλήσεις πρέπει να απαντήσουμε σε ευρωπαϊκό επίπεδο· αυτές τις δυσκολίες πρέπει να αντιμετωπίσουμε.
<P>
Ας μην ξεχνάμε ότι ο κόσμος δεν πρόκειται να καταρρεύσει. Το ζήσαμε άλλωστε στο παρελθόν: τόσο οι Γάλλοι όσο και οι Ολλανδοί είπαν "όχι" σε μια προηγούμενη συνθήκη και, εντούτοις, βρέθηκε ένας μηχανισμός για τον συντονισμό και την προαγωγή του ευρωπαϊκού εγχειρήματος.
<P>
Δεν είναι ώρα τώρα για αντεγκλήσεις ή για παράδοση μαθημάτων. Ωστόσο, παρά τα όσα ίσως πιστεύουν ορισμένοι από τους διαμαρτυρόμενους σε αυτήν την αίθουσα, είναι ώρα να επιδείξουμε σεβασμό: όχι μόνον σεβασμό έναντι των ιρλανδών ψηφοφόρων, που κατέθεσαν τη δημοκρατική τους άποψη σε σχέση με την εν λόγω συνθήκη αλλά και σεβασμό έναντι των υπολοίπων χωρών και των δικαιωμάτων καθεμίας ξεχωριστά να επιλέγει το πώς θα λειτουργεί και το πώς θα κυρώνει μια συνθήκη. Εμείς δεν μπορούμε να υπαγορεύσουμε σε κανέναν ποιες πρόοδοι μπορούν ή δεν μπορούν να σημειωθούν.
<P>
Θέλω να πω σε αυτούς που φορούν μπλουζάκια εντός αυτής της αίθουσας ότι όχι μόνον ασεβούν έναντι αυτού του Σώματος και των βουλευτών του αλλά και ότι δεν αντιπροσωπεύουν επ' ουδενί τρόπο τον ιρλανδικό λαό ή το ιρλανδικό έθνος.
<P>
(Χειροκροτήματα)
<P>
Θέλω να καταστήσω σαφές ότι τα ίδια άτομα που κραδαίνουν σημαίες εδώ στα αριστερά μου, τα ίδια άτομα που ισχυρίζονται ότι προασπίζονται τα δικαιώματα του ιρλανδικού λαού, ήταν τα ίδια ακριβώς άτομα που εμφανίστηκαν στην ιρλανδική τηλεόραση πανηγυρίζοντας για το "όχι" της Ιρλανδίας σε μια παμπ στις Βρυξέλλες. Τα έτσουξαν, όπως ήταν φυσικό, αλλά πόσο σέβονται τον ιρλανδικό λαό και την ιρλανδική σημαία όταν την χρησιμοποιούν ως τραπεζομάντιλο για τα ποτά τους; Αυτό αντιπροσωπεύει αυτή η ομάδα· τέτοια έλλειψη σεβασμού επιδεικνύουν έναντι του λαού.
<P>
(Χειροκροτήματα)
<P>
Αφήστε μας να προχωρήσουμε. Το ευρωπαϊκό εγχείρημα αξίζει να σωθεί. Δεν αφορά απλώς την ειρήνη ή την ευημερία, αφορά την αλληλεγγύη. Πριν από πολλά χρόνια ο Sean O'Casey, ο ιρλανδός ποιητής, έγραψε στο Juno and the Paycock: "Κοίταζα συχνά τον ουρανό και έθετα στον εαυτό μου την ερώτηση - τι είναι το φεγγάρι, τι είναι τα αστέρια;" Ίσως σήμερα πρέπει να θέσουμε στους εαυτούς μας μια ερώτηση για αυτήν τη γενιά: τι σημαίνει πράγματι η Ευρωπαϊκή Ένωση και πού θέλουμε να φτάσει;
<P>
(Χειροκροτήματα)
<SPEAKER ID="014" NAME="Francis Wurtz">
εξ ονόματος της Ομάδας GUE/NGL. - (FR) Κυρία Πρόεδρε, κύριε Πρόεδρε της Επιτροπής, κύριε Προεδρεύοντα του Συμβουλίου, κυρίες και κύριοι, το Ευρωπαϊκό Συμβούλιο καλά θα έκανε να σταματήσει να επιδεικνύει καθ' οιονδήποτε τρόπο αλαζονεία έναντι του ιρλανδικού λαού, ο οποίος άσκησε απλώς ένα δημοκρατικό δικαίωμα που αναγνωρίζεται από το σύνταγμά τους. Αντί να ζητεί τη συνέχιση της διαδικασίας κύρωσης σε μια προσπάθεια να απομονώσει αυτό το νέο μαύρο πρόβατο, θα ήταν προτιμότερο να ασχοληθεί σοβαρά με τη διεξαγωγή σαφούς ανάλυσης της κατάστασης. Το "όχι" της Ιρλανδίας ήταν ιδιαίτερο ισχυρό μεταξύ των εργατικών τάξεων, και θα ήθελα να σας υπενθυμίσω ότι η προσέλευση ήταν πολύ μεγαλύτερη απ' ό,τι στο παρελθόν· κατά τη γνώμη της ομάδας μου, αυτό αποκαλύπτει ότι η κρίση νομιμότητας του υφιστάμενου ευρωπαϊκού μοντέλου ολοένα και βαθαίνει. Αυτή η κρίση αποτέλεσε ήδη τον πυρήνα του γαλλικού και ολλανδικού "όχι"· ίσως εκφράζεται με διαφορετικό τρόπο αλλού, αλλά αποτελεί ανέκαθεν υποκείμενο στοιχείο.
<P>
Θυμηθείτε τις ευρείας κλίμακας διαμαρτυρίες κατά της οδηγίας Bolkestein· αναλογιστείτε τη συζήτηση που προέκυψε μετά τις υποθέσεις Laval και Viking, ειδικότερα στις σκανδιναβικές χώρες, ή στη Γερμανία μετά την απόφαση Rüffert. Από αυτήν την άποψη, θέλω να πω στον φίλο μου Martin Schulz ότι συμφωνώ πλήρως με τα όσα δήλωσε για τον κ. McCreevy. Το πρόβλημα είναι ότι οι εν λόγω αποφάσεις - αυτές στις οποίες αναφέρθηκα - δεν ελήφθησαν από τον κ. McCreevy αλλά από το Δικαστήριο βάσει συγκεκριμένων άρθρων (άρθρα 43 και 49 των υφιστάμενων συνθηκών που ενσωματώθηκαν στη Συνθήκη της Λισαβόνας). Αναλογιστείτε επίσης τον πολιτικό αντίκτυπο της δυναμικής απεργίας στη Dacia της Ρουμανίας κατά της "Ευρώπης χαμηλού κόστους". Δείτε τον θυμό των αγροτών ή των αλιέων μικρής κλίμακας οι οποίοι βρίσκονται μεταξύ σφύρας και άκμονος. Πηγή όλων αυτών των καταστάσεων είναι πρωτίστως το υφιστάμενο ευρωπαϊκό οικονομικό και κοινωνικό μοντέλο, το οποίο, αντί να παρέχει ασφάλεια, οδηγεί σε μεγαλύτερη ανασφάλεια. Αυτό είναι το νούμερο 1 πρόβλημα.
<P>
Άλλος ένας παράγοντας είναι ο τρόπος λειτουργίας της Ένωσης. Οι αποφάσεις λαμβάνονται μακριά από τους πολίτες και χωρίς αυτούς. Μας αρκεί να τους δίνουμε εξηγήσεις παρά να διαβουλευόμαστε μαζί τους. " συνειδητή επιλογή να παρουσιάσουμε τη συνθήκη της Λισαβόνας υπό μια εντελώς δυσανάγνωστη μορφή για έναν μη ειδικό αποτελεί, από αυτήν την άποψη, τρανταχτό παράδειγμα αυτού που θα μπορούσα να αποκαλέσω "το σύνδρομο του χρυσελεφάντινου πύργου". Έχει καταστρεπτικές επιπτώσεις για τους συμπολίτες μας, και ειδικότερα για τα μικρότερα πληθυσμιακά έθνη, που νιώθουν να διασύρονται προς ικανοποίηση των συμφερόντων των ισχυρότερων εθνών.
<P>
Τέλος, πληθαίνουν οι ερωτήσεις σε πολλές χώρες, μεταξύ των οποίων και η Ιρλανδία, σχετικά με τον ρόλο που διαδραματίζει η Ευρώπη στον κόσμο, όπου αναμένεται να διασφαλίζει ότι η δύναμη της πολιτικής έχει πολύ μεγαλύτερη βαρύτητα από την πολιτική της δύναμης. Το να αποφεύγουμε τέτοιου είδους συζητήσεις σημαίνει επιδείνωση της κρίσης στην Ευρώπη· το να τις διεξάγουμε υπό συνθήκες πλήρους διαφάνειας θα ήταν ένα πρώτο βήμα προς την κατεύθυνση της εξεύρεσης λύσης.
<SPEAKER ID="015" NAME="Nigel Farage">
εξ ονόματος της Ομάδας IND/DEM. - (EN) Κυρία Πρόεδρε, κανείς δεν το είπε, αλλά εγώ θα το πω: εύγε στους Ιρλανδούς!
<P>
(Χειροκροτήματα από ορισμένες πλευρές)
<P>
Και εντούτοις, πριν από την ανακοίνωση του επίσημου αποτελέσματος, ο κ. Barroso, σε συνέντευξη Τύπου που έδωσε στις Βρυξέλλες και όπου εμφανίστηκε τόσο ανειλικρινής και τόσο ανέντιμος όσο κανείς άλλος στη ζωή μου, δήλωσε - αγνοώντας τους κανόνες της λέσχης - ότι η συνθήκη δεν είναι νεκρή και ότι συνεχίζουμε. Ειλικρινά, ήταν ένα αηδιαστικό θέαμα· ήταν προσβολή για τη δημοκρατία. Είναι απολύτως σαφές ότι οι διαδικασίες κύρωσης πρέπει να σταματήσουν τώρα και ότι η εφαρμογή της συνθήκης πρέπει να σταματήσει τώρα.
<P>
Πίστευα ότι, μετά τα αποτελέσματα στη Γαλλία και την Ολλανδία, δεν θέλατε να αποδεχθείτε την πραγματικότητα, αλλά τώρα συνειδητοποιώ ότι πίσω από αυτήν τη στάση κρύβεται ένα νέο φαινόμενο: ο "εθνικισμός της ΕΕ", το πιο επικίνδυνο πολιτικό φαινόμενο που σαρώνει την Ευρώπη από το 1945. Αγνοείτε τους εκλογείς, καταστρέφετε τη δημοκρατία και έχετε αποδείξει ότι τίποτα δεν μπορεί να σας σταματήσει. Οπότε αναρωτηθείτε: γιατί οι πολιτικοί, γιατί αυτή η τάξη, δεν είναι σήμερα δημοφιλείς; Ξέρετε, κύριε Barroso, το Σώμα αυτό θα ψηφίσει αργότερα για τον νέο Επίτροπο Δικαιοσύνης, και είναι πιθανόν ένας πρώην καταδικασμένος απατεώνας να αναδειχθεί, απόψε, Επίτροπος Δικαιοσύνης της Ευρωπαϊκής Ένωσης.
<P>
Στην ουσία δεν χρειάζεστε το βρετανικό Κόμμα Ανεξαρτησίας. Εσείς καταστρέφετε την Ευρωπαϊκή Ένωση στα μάτια των εκλογέων. Εύγε σε όλους!
<P>
(Χειροκροτήματα από ορισμένες πλευρές)
<SPEAKER ID="016" NAME="Ashley Mote" AFFILIATION="NI">
(EN) Κυρία Πρόεδρε, θα ήθελα να υπενθυμίσω στο Σώμα ότι το κράτος δικαίου είναι σημαντικότερο από το ίδιο το δίκαιο.
<P>
(Ζωηρές διαμαρτυρίες)
<P>
" Λισαβόνα απαιτούσε ομοφωνία. Αν το αγνοήσετε αυτό, αγνοείτε το ίδιο το κράτος δικαίου. Οι Ιρλανδοί δεν αποτελούν απλώς ένα 10% της ΕΕ, αποτελούν το 100% όσων έχουν δικαίωμα ψήφου και όλοι γνωρίζουν, όλοι γνωρίζουμε, ότι και άλλοι θα είχαν ψηφίσει "όχι" αν τους είχε δοθεί η ευκαιρία.
<P>
(Περαιτέρω ζωηρές διαμαρτυρίες)
<P>
" Λισαβόνα ήταν ακατανόητη και οι Ιρλανδοί γνωρίζουν το γιατί. Και άλλοι θα είχαν ψηφίσει "όχι" αν τους είχε δοθεί η ευκαιρία. Το να προτείνουμε τώρα τη συνέχιση της διαδικασίας, το να επινοούμε ευφυείς τρόπους για την αναβίωση της Λισαβόνας, περιφρονώντας ανοικτά τη βούληση της κοινής γνώμης, αποτελεί αλαζονεία ανατριχιαστικών διαστάσεων και την έχουμε ξαναδεί στο παρελθόν. Ο υπουργός Εξωτερικών της Αυστρίας, μετά την απόρριψη της προηγούμενης συνθήκης, σηκώθηκε εδώ και καμάρωνε για τα 36 προγράμματα και οργανισμούς που συνέχιζαν να προχωρούν· μετά την αποτυχία της συνθήκης της Λισαβόνας, εξακολουθούν να μην διαθέτουν καμία νομιμοποίηση για την επίτευξη ομοφωνίας.
<P>
Έχω ένα μήνυμα για εσάς από τον Edmund Burke: "Οι λαοί είναι οι αφέντες, όχι εσείς, και το αγνοείτε αυτό και το κράτος δικαίου με δική σας ευθύνη".
<P>
(Χειροκροτήματα από ορισμένες πλευρές)
<SPEAKER ID="018" NAME="José Manuel Barroso">
Πρόεδρος της Επιτροπής. - (FR) Κύριε Πρόεδρε, θα ήθελα επί τη ευκαιρία να επισημάνω την αξιοσημείωτη συναίνεση του Σώματος αυτού σχετικά με τα επόμενα βήματα στα οποία πρόκειται να προβούμε. Πιστεύουμε, πλην λιγοστών μόνον εξαιρέσεων που προσθέτουν απλώς χρώμα στη συζήτηση, ότι καλό θα ήταν όλα τα κράτη μέλη να ολοκληρώσουν τις διαδικασίες κύρωσης. Αυτή είναι επίσης η άποψη που διατυπώθηκε από την ιρλανδική κυβέρνηση και τους βουλευτές, ειδικότερα από τον κ. Crowley, που είναι Ιρλανδός και ο οποίος δήλωσε ότι όλες οι χώρες έχουν το ίδιο δικαίωμα να διατυπώνουν τη γνώμη τους. Εάν μπορέσουμε, συνεπώς, να ολοκληρώσουμε αυτήν τη διαδικασία, θα είμαστε σε θέση να συζητήσουμε το ζήτημα εποικοδομητικά με τους ιρλανδούς φίλους μας σε πνεύμα αλληλεγγύης, δεδομένου ότι δεν μπορεί να υπάρξει ένωση άνευ αλληλεγγύης. Πιστεύω ότι αυτή η συναίνεση είναι που παγιώνεται, και ευελπιστώ ότι θα παγιωθεί από τη συζήτηση στο Ευρωπαϊκό Συμβούλιο που θα διεξαχθεί αύριο και μεθαύριο. Σε κάθε περίπτωση, αυτή είναι η θέση που θα παρουσιάσει η Επιτροπή στο Ευρωπαϊκό Συμβούλιο.
<P>
Την ίδια στιγμή, και όπως πολλοί από εσάς επεσήμαναν, συμπεριλαμβανομένου του κ. Watson και άλλων, είναι σημαντικό να μην παραλύσουμε από την εξέταση απλώς και μόνον του θεσμικού ζητήματος. Ο καλύτερος τρόπος παγίωσης της δημοκρατικής νομιμότητας της Ευρωπαϊκής Ένωσης είναι να παράσχουμε αποτελέσματα και να καταδείξουμε ότι εργαζόμαστε προς όφελος των πολιτών μας· πράγματι, ο κόσμος δεν μπορεί να περιμένει έως ότου λάβει η Ευρώπη τις θεσμικές της αποφάσεις. Υπάρχουν επείγοντα ζητήματα, όπως η κλιματική αλλαγή, η ενεργειακή ασφάλεια και η μετανάστευση, που απαιτούν απαντήσεις από την Ένωση, ακόμη και υπό το παρόν θεσμικό πλαίσιο.
<P>
Άλλη μία παρατήρηση, που θα ήθελα να απευθύνω στον αγαπητό μου φίλο κ. Schulz, είναι ότι δεν πρέπει να καταφεύγουμε σε εύκολα εξιλαστήρια θύματα. Προφανώς και δεν με χαροποίησαν οι παρατηρήσεις του συναδέλφου μου Επιτρόπου, κ. McCreevy. Ωστόσο, θα ήθελα επίσης να αναφερθώ σε ορισμένες παρατηρήσεις εθνικών πολιτικών που δεν ήταν χρήσιμες για την εν λόγω διαδικασία, και μάλιστα βουλευτών αυτού του Σώματος που δεν λένε πάντα όσα θα θέλαμε να ακούσουμε.
<P>
Ας είμαστε ρεαλιστές! Στην εκλογική περιφέρεια όπου διεξήγαγε εκστρατεία ο κ. McCreevy, κέρδισε το "ναι", και πιστεύω ότι οι επιθέσεις που εξαπολύονται τώρα σε βάρος του ιρλανδού Επιτρόπου δεν είναι ο καλύτερος τρόπος για να διασφαλίσουμε έναν επιτυχή διάλογο με τους ιρλανδούς φίλους μας. Πρέπει να εστιάσουμε στις θετικές πτυχές και να μην καταφεύγουμε σε εύκολα εξιλαστήρια θύματα· δεν θα ήταν δίκαιο. Εάν ενεργήσουμε σε πνεύμα συνεργασίας με τα θεσμικά μας όργανα, εάν εστιάσουμε στα αποτελέσματα τα οποία αναμένουν οι πολίτες από εμάς, εάν εξεύρουμε το καλύτερο δυνατό κλίμα για τον διάλογο αυτό, πιστεύω ότι είναι δυνατή η επίλυση αυτού του προβλήματος. Είναι ένα σοβαρό πρόβλημα, αλλά είναι ένα πρόβλημα που μπορεί να επιλυθεί. Δεν πρόκειται να το επιλύσουμε με αντεγκλήσεις, ούτε με απαισιοδοξία, "κρισιφιλία" ή παρακμιολογία. Θα το επιλύσουμε εάν προσπαθήσουμε, εκ των αποτελεσμάτων μας, να ενισχύσουμε τη δημοκρατική μας νομιμότητα και αναγνωρίσουμε ότι όλοι μας πρέπει να αναλάβουμε δράση, στα ευρωπαϊκά θεσμικά όργανα και στις εθνικές κυβερνήσεις, και ότι συμμεριζόμαστε μια κοινή ευθύνη, την ευθύνη να κρατήσουμε ζωντανό το ιδεώδες μας, το ευρωπαϊκό ιδεώδες μας.
<P>
(Χειροκροτήματα)
<SPEAKER ID="019" NAME="Philip Bushill-Matthews" AFFILIATION="PPE-DE">
(EN) Κύριε Πρόεδρε, η Ευρώπη, όπως ξέρουμε, στηρίζεται σε τέσσερεις ελευθερίες: στην ελεύθερη κυκλοφορία προσώπων, εμπορευμάτων, κεφαλαίων και υπηρεσιών. " πρώτη από τις εν λόγω ελευθερίες αφορά τους ανθρώπους. Όταν ο Ζαν Μονέ εξέφρασε το όραμά του για την Ευρώπη πριν από όλα αυτά τα χρόνια, είπε - ας μου συγχωρήσουν οι συνάδελφοι τα κουτσογαλλικά μου - "Nous ne coalisons pas des États, nous unissons des homes" - "Δεν δημιουργούμε συμμαχίες κρατών, ενώνουμε ανθρώπους".
<P>
" ΕΕ υποτίθεται ότι είναι για τους λαούς, όχι για τους πολιτικούς, άρα όχι μόνο πρέπει να καθοδηγείται από τους λαούς, αλλά οι λαοί πρέπει να διαπιστώνουν και να πιστεύουν ότι καθοδηγείται από αυτούς. Την περασμένη Πέμπτη, ο λαός απεφάνθη και η ετυμηγορία του ήταν σαφής· η απάντηση ήταν ένα απλό "όχι".
<P>
Θυμάμαι το ιστορικό της πρώτης Συνταγματικής Συνθήκης. Είχε αναγνωριστεί ότι η ΕΕ απομακρυνόταν από τους πολίτες και ότι υπήρχε ανάγκη να γίνει κάτι για αυτό. " λύση που θεωρήθηκε ως ενδεδειγμένη ήταν να προετοιμαστεί μια συνθήκη που θα καθιστούσε την ΕΕ πιο απλή, πιο διαφανή, πιο κοντά στους πολίτες. Όταν, όμως, οι πολιτικοί ολοκλήρωσαν το κείμενο, το αποτέλεσμα ήταν μια συνθήκη πιο περίπλοκη, πιο αδιαφανής και ακόμη πιο μακριά από τους πολίτες. Σαφώς, αυτό εξακολουθεί να πιστεύει ο κόσμος για την τελευταία αυτή συνθήκη.
<P>
" απάντησή μας δεν μπορεί να είναι η συνέχιση της πορείας μας ωσάν να μην έχει συμβεί τίποτα. Εάν οι πολίτες αντιληφθούν ότι η ΕΕ απομακρύνεται και άλλο από αυτούς, τότε το να συνεχίσουν οι πολιτικοί εις πείσμα όλων αυτήν την πορεία απλώς θα επιδεινώσει το πρόβλημα. Το πρόβλημά μας δεν θα πρέπει να είναι μια συζήτηση για την ταχύτητα με την οποία θα πρέπει τώρα να κινείται η ΕΕ· θα πρέπει να είναι μια συζήτηση για την κατεύθυνσή της. Ακούστε τους πολίτες και αυτοί θα σας δώσουν τη λύση.
<P>
Εάν συνεχιστεί η διαδικασία κύρωσης, θα αποδείξουμε ότι οι ηγέτες της ΕΕ δεν διδάχθηκαν τίποτα και ότι οι πολιτικοί εξακολουθούν να πιστεύουν ότι είναι καλύτεροι γνώστες της κατάστασης και ότι οι πολίτες είναι αυτοί που σφάλλουν.
<P>
Εξ ορισμού, οι πολίτες έχουν πάντα δίκιο. Αυτό αποκαλείται δημοκρατία. Θέλουμε μια ΕΕ η οποία θέτει στο επίκεντρο τους πολίτες και η οποία εκπληρώνει αυτήν τη δημοκρατία. Συνεπώς, δεν πρέπει να αγνοήσουμε την ψήφο των Ιρλανδών· πρέπει να επενδύσουμε σε αυτήν. " διαδικασία κύρωσης πρέπει να σταματήσει. Πρέπει να αρχίσουμε να ακούμε τους πολίτες.
<P>
(Χειροκροτήματα)
<P>
Ολοκληρώνοντας, ο Martin Schulz δήλωσε στην πολύ δυναμική και γλαφυρή ομιλία του ότι υπάρχει κρίση εμπιστοσύνης. Συμφωνώ μαζί του. Οι πολίτες έχουν χάσει την εμπιστοσύνη τους στους πολιτικούς. Είναι μια ευκαιρία για εμάς να το αναγνωρίσουμε, να δείξουμε ότι έχουμε ακούσει και να ανακτήσουμε και να ξανακερδίσουμε την εμπιστοσύνη τους. Δεν αρκεί όλοι εμείς να γίνουμε απλώς καλοί ρήτορες· πρέπει να αποδείξουμε ότι μπορούμε να είμαστε και καλοί ακροατές.
<P>
(Χειροκροτήματα)
<SPEAKER ID="020" NAME="Poul Nyrup Rasmussen" AFFILIATION="PSE">
(EN) Κύριε Πρόεδρε, όχι, όχι, όχι! Τα όσα μόλις ανέφερε ο αξιότιμος βουλευτής δεν συνιστούν δημοκρατία. Δημοκρατία σημαίνει το να λέει κανείς: "Σεβόμαστε τους Ιρλανδούς, όπως σεβόμαστε τις αποφάσεις κάθε άλλου κράτους μέλους". Συνεπώς, υποστηρίζω τις επισημάνσεις του Προέδρου της Επιτροπής: διαθέτουμε συναίνεση εδώ στο Κοινοβούλιο επί της διαδικασίας, σεβόμενοι τους Ιρλανδούς αλλά και σεβόμενοι όλα τα άλλα κράτη μέλη. Ας συνεχίσουμε τη διαδικασία· αυτό πρέπει να συνεχίσουμε σήμερα.
<P>
Δεύτερο σημείο: σας παρακαλώ, όχι άλλες παύσεις! Φτάνει πια ο "στοχασμός". Φτάνουν πια οι σαχλοσυναισθηματισμοί. Ας εστιάσουμε στα πραγματικά προβλήματα: αυτό πρέπει να κάνουμε.
<P>
Φυσικά, ο Πρόεδρος Barroso οφείλει να υπερασπιστεί τους Επιτρόπους του, συμπεριλαμβανομένου του κ. McCreevy. Όταν επικρίνουμε τον κ. McCreevy, δεν το κάνουμε επί προσωπικού. Όταν ο πρόεδρος της ομάδας μου αναφέρεται στον κ. McCreevy, το κάνει εξαιτίας της πολιτικής του - που είναι και πολιτική του κ. Barroso.
<P>
Ο κ. Barroso είπε πολλά σωστά πράγματα σήμερα, αλλά, όταν αναφέρθηκε στις αρμοδιότητες επί του ανταγωνισμού, δεν άκουσα τίποτα για την κερδοσκοπία στις χρηματοπιστωτικές αγορές σε βάρος των τιμών των τροφίμων. Αυτό θα ήθελα να το ακούσω, όπως θα ήθελα να το ακούσω και από τον κ. McCreevy. Όταν αναφέρθηκε στο οικονομικό ζήτημα, δεν άκουσα τον κ. Barroso να λέει ότι υπάρχει έλλειψη θέσεων εργασίας στην Ευρώπη. Θα ήθελα να τον ακούσω να λέει ότι, λόγω της οικονομικής κρίσης, χάνουμε θέσεις εργασίας. Θα ήθελα να δω την Επιτροπή να υποβάλει ένα νέο σχέδιο οικονομικής αναζωογόνησης - όχι θεωρητικής φύσεως αλλά μια συντονισμένη δράση για τις επενδύσεις.
<P>
Τρίτον, ο κ. McCreevy προσπαθεί τώρα να μας πει ότι για όλη αυτήν την οικονομική κρίση ευθύνονται οι οργανισμοί και οι φορείς - Standard & Poors, FTSE κ.ά. - και ότι θα υπάρξει ρύθμιση. Αλλά με τον τρόπο αυτό, κατά μία έννοια, πυροβολούμε τον αγγελιαφόρο. Πραγματικά αισθάνομαι ότι ο Πρόεδρος της Επιτροπής όφειλε σήμερα να μας πει: πράγματι, συμφωνώ, υπάρχει οικονομική κρίση και, πράγματι, συμφωνώ, πρέπει να υπάρξει συνολική ρύθμιση, καλύτερη από την ήδη υπάρχουσα, ούτως ώστε η απάντησή μας να μπορεί να είναι η δημιουργία νέων θέσεων εργασίας και η βελτίωση του κλίματος, και όχι η παραγωγή περισσότερου χρήματος και η περαιτέρω επικέντρωση στον τρόπο δημιουργίας χρήματος από το τίποτα, αντί της παραγωγής και των θέσεων εργασίας. Δώστε μας αυτήν την εντύπωση σήμερα και θα έχετε το πραγματικό μήνυμα για τον απλό κόσμο.
<SPEAKER ID="021" NAME="Marian Harkin" AFFILIATION="ALDE">
(EN) Κύριε Πρόεδρε, ως ιρλανδή βουλευτής, αντιπροσωπεύω το 54% όσων ψήφισαν "όχι" και το 46% όσων ψήφισαν "ναι". Όσοι είναι πραγματικοί δημοκράτες δεν κοιτούν μόνο το αποτέλεσμα, αλλά αγωνίζονται για την αντιπροσώπευση ολόκληρου του λαού.
<P>
Εγώ αντιπροσωπεύω ένα κυρίαρχο κράτος, αλλά δεν μπορεί κανείς να υπεραμύνεται της κυριαρχίας του δικού του κράτους μέλους - στην περίπτωσή μου, της Ιρλανδίας - αν δεν υπεραμύνεται της κυριαρχίας όλων των κρατών μελών. Στο πλαίσιο αυτό, εάν άλλα κράτη μέλη αποφασίσουν να ασκήσουν την κυριαρχία τους κυρώνοντας ή μη τη συνθήκη της Λισαβόνας, κανένας πραγματικός δημοκράτης, κανένας δημοκράτης που σήμερα ισχυρίζεται ότι είναι Ιρλανδός, δεν νομιμοποιείται να προβάλει αντίρρηση. " Ιρλανδία ομιλεί για την Ιρλανδία· η Σλοβενία για τη Σλοβενία. Αυτή είναι πραγματική δημοκρατία και αυτή είναι πραγματική κυριαρχία.
<P>
Κεντρικό σημείο στη συζήτηση για τη Συνθήκη της Λισαβόνας στην Ιρλανδία αποτέλεσε η αρχή της ομοφωνίας. Για την κύρωση της Συνθήκης της Λισαβόνας, χρειαζόμαστε ομοφωνία. Πρέπει να συμφωνήσουν και τα 27 κράτη μέλη - αυτό είναι ουσιώδες. Αυτή είναι η πρώτη φορά που δοκιμάζεται πραγματικά η ομοφωνία δυνάμει της Λισαβόνας. Δεν πρέπει να αποτύχουμε σε αυτήν τη δοκιμή και εδώ έγκειται η πρόκληση. Ως πολιτικοί, καθήκον μας είναι να ανταποκριθούμε σε αυτήν την πρόκληση, να ακούσουμε τους πολίτες μας, να εξεύρουμε λύσεις και να συνεχίσουμε το έργο της οικοδόμησης μιας καλύτερης Ευρώπης. Ορισμένοι από το στρατόπεδο του "όχι" στην Ιρλανδία έκαναν λόγο για μια καλύτερη συμφωνία. Ας διατηρήσουμε την αισιοδοξία μας και ας αναζητήσουμε μια καλύτερη συμφωνία για όλους τους πολίτες. Χρειαζόμαστε λίγο χρόνο και χώρο στην Ιρλανδία για να σκεφτούμε και να απαντήσουμε με λύσεις. Υπάρχει στην Ιρλανδία καλή πρόθεση για την Ευρώπη.
<P>
Ποιος θα φανταζόταν το 1945, όταν η Ευρώπη ήταν ένας σωρός από συντρίμμια, ότι το 2008 θα εορτάζαμε 50 χρόνια ειρήνης; Ας εμπνευστούμε από αυτό. " Ευρώπη αποτελεί ένα έργο εν εξελίξει, μια διαδικασία - δύσκολη σαφώς, αλλά που θα αξίζει πάντα, μα πάντα τον κόπο. Γι' αυτό είμαστε εδώ. Οι ευρωπαίοι πολίτες επιθυμούν μια Ένωση η οποία θα λειτουργεί. Το ίδιο και οι ιρλανδοί πολίτες. Επ' αυτού είμαι εκατό τοις εκατό σίγουρη. Ας μην τους απογοητεύσουμε.
<SPEAKER ID="022" NAME="Johannes Voggenhuber" AFFILIATION="Verts/ALE">
(DE) Κύριε Πρόεδρε, κύριε Προεδρεύοντα, το μήνυμα που λαμβάνω από τις κυβερνήσεις είναι ότι πρόκειται για πρόβλημα της Ιρλανδίας. Όταν συνομιλώ με πολίτες, το μήνυμα που λαμβάνω από αυτούς είναι ότι πρόκειται για πρόβλημα της Ευρώπης, καθώς και για διένεξη με την Ευρώπη. Οι κυβερνήσεις μας λένε ότι πρόκειται για διπλωματική διένεξη. Οι πολίτες μας λένε ότι πρόκειται για προσβολή της κυριαρχίας τους· αισθάνονται ότι αποκλείονται από τη διαδικασία, και αισθάνονται ότι θίγονται βαθύτατα. Οι κυβερνήσεις μας λένε ότι το "όχι" είναι ακατανόητο. Όταν ακούω τους πολίτες, αυτό που μας λένε είναι ότι η συνθήκη και η διαδικασία είναι ακατανόητη. Οι κυβερνήσεις μας λένε ότι πρέπει να ασχοληθούν με τα πραγματικά ζητήματα. Οι πολίτες μας λένε ότι χρόνια τώρα εστιάζουν στα πραγματικά ζητήματα, και επιτρέψτε μου να πω στον Πρόεδρο της Επιτροπής ότι δεν εννοούν τη στρατιωτική, αστυνομική και εσωτερική ασφάλεια: εννοούν την κοινωνική ευθύνη και μια ευρωπαϊκή απάντηση στην παγκοσμιοποίηση. Εννοούν περισσότερη δημοκρατία και διαφάνεια.
<P>
Κύριε Προεδρεύοντα του Συμβουλίου, οι κυβερνήσεις προτίθενται να ρωτήσουν την ιρλανδική κυβέρνηση τι ήταν αυτό που υπαγόρευσε το "όχι". Αντ' αυτού, θα ήταν προτιμότερο οι κυβερνήσεις να αναρωτηθούν το εξής: ποιος ευθύνεται πράγματι; Οι κυβερνήσεις αγνόησαν την επιγραφή στον τοίχο μετά το "όχι" στη Γαλλία και τις Κάτω Χώρες. Αντιμετώπισαν οι κυβερνήσεις επί της ουσίας τα πραγματικά προβλήματα; Κατά την εξέταση της συνθήκης, απάντησαν όντως στις διαψευσμένες προσδοκίες; Μήπως η φωνή των Γάλλων δεν ήταν αρκετά δυνατή στις εκκλήσεις που απηύθυναν για νέα κοινωνική τάξη, για περισσότερη κοινωνική ευθύνη και αμεροληψία; Μήπως τα αιτήματα για περισσότερη δημοκρατία δεν ήταν απλώς αρκετά σαφή; Και τι κάνατε εσείς τελικά; Αναμασήσατε απλώς τη συνθήκη και δημιουργήσατε έναν δυσανάγνωστο συνονθύλευμα υποσημειώσεων, παραπομπών και συνεκδοχών, και αναρωτιέστε γιατί το απορρίπτουν οι πολίτες.
<P>
Υπάρχει ένας σημαντικός κίνδυνος σε αυτήν την προσβολή της κυριαρχίας. Δεν πρόκειται απλώς για προσβολή του ιρλανδικού λαού· υπάρχει πραγματικός κίνδυνος αυτή η αίσθηση αδικίας να εξαπλωθεί και οι Ευρωπαίοι στο σύνολό τους να πουν: ο ιρλανδικός λαός ψήφισε για εμάς! Την ευθύνη για αυτό την έχετε εσείς, οι κυβερνήσεις! Έχει έρθει πλέον η ώρα.
<P>
(Ο Πρόεδρος διακόπτει τον ομιλητή)
<SPEAKER ID="023" NAME="Konrad Szymański" AFFILIATION="UEN">
(PL) Κύριε Πρόεδρε, πρόκειται για μια πολύ τεταμένη συζήτηση. Θα ήθελα, εντούτοις, να συστήσω να είμαστε προσεχτικοί, πολύ προσεχτικοί όταν προβαίνουμε σε δηλώσεις μετά το ιρλανδικό δημοψήφισμα. Οιοσδήποτε υπαινιγμός ότι η Ιρλανδία θα πρέπει να ντρέπεται ή ακόμη και να αποκλεισθεί από την Ένωση είναι πολύ πιο επιζήμιος για την Ευρώπη από το ίδιο το αποτέλεσμα του δημοψηφίσματος. Δυστυχώς, ο κ. Schulz, ο οποίος ήταν, ως συνήθως, κάπως συγχυσμένος, υπαινίχθηκε κάτι τέτοιο. Θα πρέπει να έχουμε κατά νου ότι η πατερναλιστική στάση που υιοθετούν οι Βρυξέλλες εκνεύρισε την Ιρλανδία και ήταν ένας από τους λόγους που ο ιρλανδικός λαός καταψήφισε τη συνθήκη.
<P>
Δεν ισχύει ότι θα πληγεί η Ευρώπη χωρίς τη νέα συνθήκη. " Ευρώπη θα πληγεί ως αποτέλεσμα συγκρούσεων συμφερόντων και λόγω της εγωιστικής στάσης των κρατών μελών. " Ιρλανδία δεν έχει καμία σχέση με αυτό. " εξωτερική πολιτική της Ευρώπης θα πληγεί λόγω της Γερμανίας, για παράδειγμα. " Γερμανία επιθυμεί να συνάψει καλές σχέσεις με τη Ρωσία προς όφελος της ιδίας και εις βάρος των χωρών της Κεντρικής Ευρώπης. " Γαλλία φέρει επίσης ευθύνη, δεδομένου ότι έκανε τα στραβά μάτια στη νεοϊμπεριαλιστική πολιτική της Ρωσίας στην περιοχή, διατυπώνοντας την ίδια στιγμή αοριστολογίες σχετικά με το πώς θα προχωρήσει δυναμικά η Ευρώπη, συμπεριλαμβανομένης της Πολωνίας. " συνθήκη δεν πρέπει να χρησιμοποιηθεί ως προπέτασμα καπνού για τις δικές μας αποτυχίες. " απόφαση του ιρλανδικού λαού δεν πρέπει να χρησιμοποιηθεί για τη συγκάλυψη των δικών μας αποτυχιών.
<P>
(Χειροκροτήματα)
<SPEAKER ID="024" NAME="Bairbre de Brún" AFFILIATION="GUE/NGL">
(GA) Κύριε Πρόεδρε, ο ιρλανδικός λαός απεφάνθη. " ψήφος του ιρλανδικού λαού κατά της Συνθήκης της Λισαβόνας την περασμένη Πέμπτη δεν αποτελεί ψήφο κατά της ΕΕ. " θέση της Ιρλανδίας είναι εντός της ΕΕ. " Ιρλανδία έχει ωφεληθεί κοινωνικά και οικονομικά -τόσο στον Βορά όσο και στον Νότο - από την ιδιότητά της ως μέλους της ΕΕ, παρά την ύπαρξη ορισμένων δυσκολιών.
<P>
Το θέμα ήταν: είναι η Συνθήκη της Λισαβόνας επωφελής για τον λαό της Ιρλανδίας, για την υπόλοιπη Ευρώπη ή για τον αναπτυσσόμενο κόσμο; " Συνθήκη της Λισαβόνας τέθηκε στην κρίση του λαού της Ιρλανδίας και απερρίφθη. " Συνθήκη της Λισαβόνας αποτελεί παρελθόν. Οι ιρλανδοί πολίτες, όπως και εκείνοι στη Γαλλία και στις Κάτω Χώρες, επιθυμούν μια καλύτερη συμφωνία.
<P>
Τώρα έχουμε την ευκαιρία να ανοίξουμε εκ νέου τον διάλογο για το μέλλον της Ευρώπης. Και αυτήν την ευκαιρία πρέπει να την αδράξουμε.
<P>
Θα ήταν απαράδεκτο οι ηγέτες της ΕΕ να αναζητούν τρόπους για να αποφύγουν ή να παρακάμψουν τις δημοκρατικά εκπεφρασμένες επιθυμίες των λαών. " διαδικασία κύρωσης πρέπει να σταματήσει, όπως ακριβώς συνέβη μετά την απόρριψη του Συντάγματος της ΕΕ. Αλλά επί τη ευκαιρία πρέπει να ακούσουμε τον ιρλανδικό λαό· πρέπει να ακούσουμε τους πολίτες. Πολλές από τις ίδιες ανησυχίες που εκφράστηκαν στην Ιρλανδία είχαν ακουστεί προηγουμένως στη Γαλλία και στις Κάτω Χώρες. Οφείλουμε να ακούσουμε αυτές τις ανησυχίες. Οφείλουμε να τις αντιμετωπίσουμε.
<P>
(EN) Καθόλη τη διάρκεια της εκστρατείας για το δημοψήφισμα στην Ιρλανδία, μια σειρά από καίρια ζητήματα τέθηκε κατ' επανάληψη: το δημοκρατικό έλλειμμα, η απώλεια δύναμης της Ιρλανδίας στην Ευρώπη, η ουδετερότητα και η μη στρατιωτικοποίηση, τα δικαιώματα των εργαζομένων και οι δημόσιες υπηρεσίες, καθώς και ο αντίκτυπος της Συνθήκης στον αναπτυσσόμενο κόσμο. Τα εν λόγω ζητήματα χρήζουν αντιμετώπισης.
<P>
Το ευρωπαϊκό εγχείρημα υποβάλλεται τώρα σε δημοκρατική δοκιμή βάσει της απάντησης που θα δώσει στην ψήφο της Ιρλανδίας. Ακούει άραγε τους πολίτες, σέβεται τη δημοκρατική τους βούληση ή μήπως απομακρύνει τους πολίτες του θέτοντας όλα αυτά κατά μέρος;
<P>
Κατά τη γνώμη μου, πρέπει να υπερισχύσει η δημοκρατία. Πρέπει να ακούσουμε τα όσα είπαν οι ιρλανδοί πολίτες. Πρέπει να αφήσουμε κατά μέρος τις συζητήσεις που τους τοποθετούν στο ένα στρατόπεδο ή που μας θέλουν να συνεχίζουμε την πορεία μας χωρίς αυτούς, που τους απομονώνουν ή που τους κατηγορούν. Πρέπει να ακούσουμε πολύ προσεκτικά και ψύχραιμα τα όσα είπε ο ιρλανδικός λαός και τα προβλήματα που κατέδειξε σε σχέση με την ουδετερότητα και το όλο ζήτημα της στρατιωτικοποίησης της ΕΕ, σε σχέση με τη δημοκρατία και τη φωνή της Ιρλανδίας και άλλων μικρών εθνών στην Ευρώπη, σε σχέση με τα δικαιώματα των εργαζομένων, τις δημόσιες υπηρεσίες και την κοινωνική Ευρώπη.
<P>
Οφείλουμε να τα ακούσουμε. Πρέπει να αδράξουμε την ευκαιρία που μας δίνεται τώρα για να μιλήσουμε στην ιρλανδική κυβέρνηση, να ακούσουμε τον ιρλανδικό λαό και να χαράξουμε μια πορεία προς τα εμπρός και να συντάξουμε ένα κείμενο το οποίο θα ικανοποιεί τους πάντες στο μέλλον.
<SPEAKER ID="026" NAME="Kathy Sinnott" AFFILIATION="IND/DEM">
(EN) Κύριε Πρόεδρε, κατά τη διάρκεια της εκστρατείας ήρθα αντιμέτωπη με δύο σημαντικά συναισθήματα. Το πρώτο αφορούσε μια γενική αίσθηση ότι η λήψη αποφάσεων απομακρύνθηκε και άλλο από τους πολίτες υπέρ μιας απομακρυσμένης γραφειοκρατίας. Το δεύτερο, και ίσως πιο βαθύ, συναίσθημα ήταν ότι υπήρξε απώλεια αξιών. Για την ακρίβεια, ότι υφίσταντο αλλαγή.
<P>
" Ιρλανδία περηφανευόταν για τις χριστιανικές της αξίες, αλλά κατέληξε να γίνει υλιστικό έθνος. Από την Παρασκευή η χώρα μου υφίσταται δυσφήμιση σε μεγάλο βαθμό. Είναι σαν να προσβάλλουν εσένα τον ίδιο. Αυτό που επί της ουσίας συνέβη είναι ότι η Ιρλανδία είπε ένα αποφασιστικό "όχι, ευχαριστώ" στη Συνθήκη της Λισαβόνας.
<P>
Εάν η απάντηση στη δημοκρατική βούληση του λαού, την οποία άκουσα τις τελευταίες πέντε ημέρες, είναι μήνις, τότε κάτι δεν πάει καλά. Να είστε βέβαιοι: η Ιρλανδία είναι φιλοευρωπαϊκή χώρα. Εμείς πιστεύουμε, αλλά προφανώς όχι και εσείς, ότι το εγχείρημα έχει χάσει τον δρόμο μου. Έχει χάσει το ένα πράγμα που χρειάζεται περισσότερο - τη δημοκρατία - και έχει ξεχάσει τους μόνους που έχουν σημασία - τους πολίτες του.
<P>
Συνεπώς, προτού επιχειρήσετε να παρακάμψετε τη δημοκρατική μας απόφαση, θέστε στον εαυτό σας δύο ερωτήσεις. Πρώτον: πιστεύετε όντως ότι αυτή η συνθήκη θα επιβίωνε αν διενεργούνταν δημοψηφίσματα στις υπόλοιπες 26 χώρες; Και δεύτερον: το να εξαπολύει κανείς απειλές κατά μίας χώρας, επειδή είναι δημοκρατική, αποτελεί δημοκρατική πράξη;
<P>
(Χειροκροτήματα)
<SPEAKER ID="027" NAME="Frank Vanhecke" AFFILIATION="NI">
- (NL) Κύριε Πρόεδρε, όσο περισσότερο προχωρούμε, τόσο περισσότερο οι ευρωπαίοι μανδαρίνοι συμπεριφέρονται σαν ένα είδος αυτιστικών πολιτικών, εντελώς αποκομμένων από τον πραγματικό κόσμο, από τους πολίτες, τους οποίους εντούτοις ακόμα ισχυρίζονται ότι υπηρετούν. Τώρα λένε ότι η μικρή Ιρλανδία δεν έχει το δικαίωμα να απορρίψει μια ευρωπαϊκή συνθήκη, την οποία ενδέχεται σύντομα να κυρώσουν 26 από τα 27 κράτη μέλη. Τι αλαζονεία! Μόνο η Ιρλανδία είπε "όχι" τελικά, διότι μόνο στην Ιρλανδία δόθηκε η ευκαιρία να πει "όχι". Όλοι ξέρουν ότι το τέρας της Λισαβόνας, το οποίο προέκυψε από το θνησιγενές Ευρωπαϊκό Σύνταγμα όπως το τέρας του Φρανκενστάιν, θα απορριπτόταν μαζικά από τους εκλογείς όλων σχεδόν των υπολοίπων κρατών μελών, εάν τους είχε δοθεί η ευκαιρία να ψηφίσουν. Στο όνομα της δημοκρατίας, το αποτέλεσμα μιας δημοκρατικής εκλογής γιουχάρεται και παραγκωνίζεται. Κατευθυνόμαστε πρόσω ολοταχώς προς το ολοκληρωτικό ευρωναζιστικό κράτος.
<SPEAKER ID="028" NAME="Alojz Peterle" AFFILIATION="PPE-DE">
(SL) " απόφαση του ιρλανδικού λαού ήταν δημοκρατική και την σεβόμαστε, και εμείς οι δημοκράτες δεν χρειαζόμαστε εκκλήσεις για να επιδείξουμε σεβασμό. Επ' αυτού δεν υπάρχει ουδεμία αμφιβολία· για εμάς, όμως, δεν αρκεί μόνον ο σεβασμός, πρέπει να έχουμε και επίγνωση των συνεπειών και πρέπει να κατανοήσουμε, υπό το ιρλανδικό και ευρωπαϊκό πρίσμα, γιατί η πλειοψηφία σε ένα από τα πλέον επιτυχημένα κράτη μέλη της Ευρωπαϊκής Ένωσης στράφηκε κατά μιας συνθήκης, που υπεγράφη πέρυσι από τους αρχηγούς κρατών και κυβερνήσεων - και της Ιρλανδίας - με την πρόθεση να δοθεί μια αποτελεσματική κοινή απάντηση στις δύσκολες νέες προκλήσεις, είτε σχετίζονται με το περιβάλλον, την ενέργεια, τη μετανάστευση ή την υγεία.
<P>
Συμφωνώ ότι χρειαζόμαστε χρόνο για να σκεφτούμε, αλλά αυτό δεν πρέπει να ισχύσει για τη συνέχιση της κύρωσης. Για τη συνέχιση της κύρωσης δεν απαιτείται περαιτέρω σκέψη, και η διαδικασία πρέπει να συνεχιστεί. Αυτό δεν αφορά μόνον την Ιρλανδία και ολόκληρη τη σημερινή Ευρωπαϊκή Ένωση αλλά και το μέλλον της Ευρώπης, που δεν είναι ακόμα καθ' ολοκληρία ενωμένη. Στο πλαίσιο αυτό, συγχαίρω τη σλοβένικη Προεδρία για όλα όσα επέτυχε στην προσέγγιση των χωρών των Δυτικών Βαλκανίων, και ειδικότερα για τις συμφωνίες σταθεροποίησης και σύνδεσης με τη Σερβία και τη Βοσνία-Ερζεγοβίνη. Πρέπει να μας χαροποιεί εν προκειμένω κάθε βήμα προόδου που σημειώνεται προς την κατεύθυνση της ευρωπαϊκής προοπτικής και πρέπει να εξαλείψουμε εν προκειμένω κάθε πηγή ανάπτυξης συγκρούσεων, κάτι το οποίο κατέστησε δυνατό η ευρωπαϊκή προοπτική. Συστήνω να παραμείνουμε άοκνοι.
<P>
Ελπίζω ότι η επικράτηση φιλοευρωπαϊκών δυνάμεων στη Μακεδονία θα συμβάλλει στο να λάβει το Συμβούλιο μια απόφαση σχετικά με την έναρξη των διαπραγματεύσεων με την εν λόγω χώρα, η οποία είναι ήδη υποψήφια και έχει περάσει μεγάλο χρονικό διάστημα στην αίθουσα αναμονής. Επίσης ελπίζω ότι η νέα κυβέρνηση της Μακεδονίας, η οποία έχει λάβει ισχυρή εντολή, θα αξιοποιήσει αυτήν τη νέα εμπιστοσύνη σε μια πολιτική που θα ενισχύσει τις εξελίξεις προς την έναρξη των διαπραγματεύσεων.
<SPEAKER ID="029" NAME="Jo Leinen" AFFILIATION="PSE">
(DE) Κύριε Πρόεδρε, αυτό που θέλω αύριο από το Ευρωπαϊκό Συμβούλιο είναι να κάνει την αυτοκριτική του χωρίς περιστροφές: αυτοκριτική για την αξιοθρήνητη αποτυχία του να επικοινωνήσει και να ενημερώσει τον κόσμο για τη νέα αυτή ευρωπαϊκή συνθήκη. Προκαλεί πραγματικά έκπληξη το γεγονός ότι οι κυβερνήσεις διαπραγματεύονται συνθήκες, διοργανώνοντας μάλιστα εξεζητημένες τελετές υπογραφής, και εν συνεχεία επιστρέφουν πίσω στις πρωτεύουσές τους και δεν ξανασχολούνται με το θέμα. Αυτός είναι ο κύριος λόγος για την αναστάτωση που βιώσαμε στο παρελθόν και που τώρα αντιμετωπίζουμε με την Ιρλανδία.
<P>
(Χειροκροτήματα)
<P>
Ζητώ επίσης να αντλήσουμε ορισμένα διδάγματα: το Συμβούλιο πρέπει επιτέλους να εγκαταλείψει τις τακτικές παρακώλυσης που ακολουθεί και να εγκαινιάσει μια κοινή στρατηγική επικοινωνίας ή δημοσίων σχέσεων με την Επιτροπή και το Κοινοβούλιο, ούτως ώστε να μπορέσουμε επί της ουσίας να πάρουμε τους πολίτες μαζί μας στο ταξίδι μας προς την Ευρώπη, και όχι να τους αφήσουμε πίσω. Επί του παρόντος, αυτά τα θεσμικά όργανα συμπεριφέρονται σαν εκείνους τους γονείς που, αφού φέρουν στον κόσμο ένα παιδί, στη συνέχεια το πετούν σε έναν υπόνομο και ξεχνούν το όλο θέμα. Είναι εντελώς απαράδεκτο. Πρέπει τώρα να υποστούμε τις συνέπειες, και αυτό σημαίνει να αναπτύξουμε μια κοινή πολιτική επικοινωνίας και πληροφόρησης, η οποία θα αποτελεί και τμήμα της δημοκρατικής διαδικασίας. Αυτή είναι η βάση για τη δημοκρατία, ούτως ώστε οι πολίτες να κατανοήσουν περί τίνος πρόκειται η Ευρώπη και να συνειδητοποιήσουν ότι αποτελούν τμήμα της διαδικασίας.
<P>
Ευχαρίστως θα ακούσω τα μηνύματα που απέστειλε ο λαός της Ιρλανδίας, αλλά όταν η κ. Sinnott μας λέει, όπως έκανε χτες, ότι η πλειοψηφία των εκλογέων σε μία πόλη ψήφισε κατά της συνθήκης της Λισαβόνας λόγω της κατασκευής μονάδας αποτέφρωσης αποβλήτων στην περιοχή και ότι εμείς διαθέτουμε μία ευρωπαϊκή νομοθεσία που ζητεί την αποτέφρωση των αποβλήτων, τότε πραγματικά απορώ τι σχέση έχει αυτό με τη Συνθήκη της Λισαβόνας. Ακούσαμε πολλά τέτοια επιχειρήματα, και πρέπει να είμαστε ειλικρινείς: δεν είναι όλα σχετικά και δεν χρήζουν όλα εξέτασης.
<P>
Πρέπει να εξεύρουμε μια νέα φόρμουλα για την κύρωση των ευρωπαϊκών συνθηκών. Κάθε χώρα πρέπει να είναι σε θέση να διατυπώνει τις απόψεις της, και ευελπιστώ ότι σήμερα το απόγευμα, η Βουλή των Λόρδων θα κυρώσει τη Συνθήκη και θα αποστείλει ένα σαφές μήνυμα ότι η διαδικασία συνεχίζεται.
<SPEAKER ID="030" NAME="Andrew Duff" AFFILIATION="ALDE">
(EN) Κύριε Πρόεδρε, σήμερα το απόγευμα το βρετανικό κοινοβούλιο στο Westminster θα ολοκληρώσει τη διαδικασία κύρωσης της Συνθήκης της Λισαβόνας. Θα είναι αναζωογονητικό να διαπιστώσουμε, διαβάζοντας τον αυριανό Τύπο, ότι επιτέλους η Βρετανία λέει "ναι" στην Ευρώπη. Θα συμβάλλει σημαντικά στην αποκατάσταση του ηθικού κύρους και της πολιτικής αξιοπιστίας του "νωμένου Βασιλείου και θα συνδράμει τους Ιρλανδούς να βρουν μια νέα συναίνεση, βασισμένη σε λιγότερη libertas και περισσότερη veritas.
<P>
Είναι περίεργο που ο κ. Farage και οι δεξιές δυνάμεις του σε αυτήν την αίθουσα προτιμούν να αφήσουν ένα δημοψήφισμα σε μια ξένη χώρα να αποφασίσει για λογαριασμό και αντί του βρετανικού κυρίαρχου κοινοβουλίου. Αυτό επιβεβαιώνει την άποψή μου ότι το δημοψήφισμα αποτελεί μια μορφή δημοκρατίας, η οποία αρμόζει πιθανώς σε επαναστατικές συνθήκες, αλλά η οποία είναι εντελώς ακατάλληλη για τη λήψη τεκμηριωμένων αποφάσεων κατόπιν διαβούλευσης σχετικά με την αναθεώρηση μιας περίπλοκης συνθήκης. Αυτός είναι ο λόγος για τον οποίο το Κοινοβούλιο οφείλει να συνδράμει το Συμβούλιο, προκειμένου να τηρήσει το περιεχόμενο της συνθήκης της Λισαβόνας.
<SPEAKER ID="031" NAME="Ian Hudghton" AFFILIATION="Verts/ALE">
(EN) Κύριε Πρόεδρε, η Συνθήκη της Λισαβόνας είναι νεκρή. Χωρίς την επίτευξη ομοφωνίας, συνιστά απλώς ένα νομικό γεγονός. Οι εκλογείς, όχι μόνον στην Ιρλανδία αλλά και στη Γαλλία και τις Κάτω Χώρες, είπαν "όχι" στο κείμενο της συνθήκης ή στον δίδυμο αδερφό της.
<P>
Για να ανακτήσουμε την εμπιστοσύνη των λαών μας, πρέπει να κάνουμε πολύ περισσότερα από το να αλλάξουμε απλώς το περιτύλιγμα και το όνομα του κειμένου της Λισαβόνας και να επιχειρήσουμε να το προωθήσουμε. " νέα συνθήκη ήταν πολύ εύκολο να γελοιοποιηθεί και πολύ περίπλοκη και ασαφής για να εξηγηθεί, δυσκολεύοντας έτσι τους συμμετέχοντες στην εκστρατεία υπέρ του "ναι" σε οποιαδήποτε χώρα και εάν διενεργείτο δημοψήφισμα.
<P>
Πολλές από τις αλλαγές που προβλέποντο σε αυτήν τη συνθήκη ήταν καλές, και αναγκαίες ακόμη, αλλά διατυπώθηκαν σε μια τόσο ασαφή, δυσνόητη γλώσσα που σχεδόν κανείς δεν μπορούσε να καταλάβει.
<P>
" απόφαση για το εάν και το πώς θα συνεχιστεί η κύρωση εξαρτάται από τα υπόλοιπα οκτώ κράτη μέλη, ωστόσο θεωρώ ότι θα ήταν πολύ χρήσιμο εάν, για παράδειγμα, το "νωμένο Βασίλειο αποφάσιζε να διενεργήσει δημοψήφισμα, για να διαπιστώναμε εάν έχουμε την εμπιστοσύνη του λαού για να συνεχίσουμε αυτήν τη διαδικασία.
<SPEAKER ID="032" NAME="Mario Borghezio" AFFILIATION="UEN">
(IT) Κύριε Πρόεδρε, κυρίες και κύριοι, εάν το ιρλανδικό δημοψήφισμα είναι ασήμαντο και επουσιώδες, τότε γιατί διεξήχθη; Γιατί αποφασίστηκε να δοθεί αυτή η ευκαιρία για τη διενέργεια δημοψηφίσματος, όπως ακούσαμε;
<P>
Το να αρνείται ένα κοινοβούλιο τη δυνατότητα και τη σπουδαιότητα άσκησης του δικαιώματος των πολιτών να εκφράζονται με απόλυτη ελευθερία, όπως έπραξε ο ιρλανδικός λαός, αποτελεί σοβαρό ζήτημα. " ψήφος αυτή αποτελεί απλούστατα μια ωραιότατη ταφόπλακα, διακοσμημένη με έναν κέλτικο σταυρό, στην προοπτική ενός ευρωπαϊκού υπερκράτους που τόσο απεχθάνονται οι λαοί μας. Απεχθάνονται το ξεπούλημα της πολιτικής, καθώς και της νομισματικής κυριαρχίας.
<P>
Πρόκειται, λοιπόν, για μια κατάσταση η οποία δίνει ελπίδα σε εκείνους από εμάς που, όπως οι Ιρλανδοί, πιστεύουν ακράδαντα σε μια Ευρώπη των λαών και των περιφερειών. Για τον λόγο αυτό, εμείς στην Παδανία ζητούμε ομοίως τη διεξαγωγή δημοψηφίσματος, παρόλο που, από νομικής άποψης, η συνθήκη θεωρείται τώρα απορριφθείσα, νεκρή. Είναι νεκρή εξαιτίας αυτής της απίστευτης διαδικασίας που θέλει μια συνθήκη η οποία επηρεάζει το μέλλον των λαών μας να εγκρίνεται διά της κοινοβουλευτικής οδού, αποκλείοντας τη συμμετοχή των λαών και των πολιτών.
<P>
Ευτυχώς, υπάρχει ένα ελεύθερο έθνος που έχει στο DNA του μια αίσθηση της δικής του ελευθερίας. Ίσως αυτή η δύναμη να πηγάζει από το γεγονός ότι έπρεπε να παλέψουν για την ελευθερία. Είναι πλέον καιρός να πούμε τι πραγματικά σημαίνει αυτή η ψήφος: λέει "φτάνει πια" στους ευρωκράτες των Βρυξελλών που επιθυμούν να οικοδομήσουν ένα υπερκράτος πολύ μακριά από τα συμφέροντα και την ψυχή των συμπολιτών μας. Όλοι εμείς, στην Παδανία, αισθανόμαστε σήμερα Ιρλανδοί.
<SPEAKER ID="033" NAME="Vladimír Železný" AFFILIATION="IND/DEM">
(CS) Κύριε Πρόεδρε, μετά το ιρλανδικό δημοψήφισμα, ο κ. Schulz, ο πρόεδρος της Σοσιαλιστικής Ομάδας, επιπλήττει εμάς, τους πολίτες μικρών κρατών μελών, και ειδικότερα της Ιρλανδίας και της Τσεχικής Δημοκρατίας, με την υπεροπτική αλαζονεία που διακρίνει τους Γερμανούς. Κατά την άποψή του, όταν μικρές χώρες σαν και αυτές παρακωλύουν την κοινή μεταρρυθμιστική διαδικασία, οφείλουμε να τις ρωτήσουμε εάν επιθυμούν να παραμείνουν στην Ένωση ή όχι. Σας διαβεβαιώνω, κύριε Πρόεδρε (και μπορείτε να το μεταφέρετε στον κ. Schulz) ότι τώρα που οι Ιρλανδοί φόνευσαν αυτό το αρρωστημένο προϊόν της γερμανικής Προεδρίας που ονομάζεται Συνθήκη της Λισαβόνας, οι Τσέχοι με μεγάλη χαρά θα το θάψουν, παραμένοντας όμως κράτος μέλος. Θα το θάψουν, διότι περιέχει τον Χάρτη και, ως εκ τούτου, για πρώτη φορά μετά από 60 χρόνια, ανοίγει η πόρτα στη χώρα μας για την επιστροφή των περιουσιών του Sudetenland και για την αναθεώρηση της δίκαιης έκβασης του Δευτέρου Παγκοσμίου Πολέμου, και όχι των αποκαλούμενων διαταγμάτων Beneš. Επίσης θα το θάψουν, διότι στερεί από τα μικρά κράτη μέλη το δικαίωμα αρνησικυρίας και αυξάνει την ισχύ της Γερμανίας από 9 σε 18 ψήφους. Ο κ. Schulz καλά θα έκανε να αναρωτηθεί ποια θα ήταν η έκβαση στη Γερμανία εάν η Συνθήκη της Λισαβόνας είχε τεθεί σε δημοψήφισμα ενώπιον του γερμανικού λαού. Τα συγχαρητήριά μου στους Ιρλανδούς και σε όλους εμάς.
<SPEAKER ID="034" NAME="Jana Bobošíková" AFFILIATION="NI">
(CS) Κυρίες και κύριοι, το να παραδεχθούμε ότι η συνθήκη της Λισαβόνας είναι νεκρή και ότι ήταν αδιέξοδη είναι η μόνη δημοκρατική και ειλικρινής λύση. Αύριο, οι αρχηγοί κρατών οφείλουν να αναγνωρίσουν επιτέλους ότι στις δημοκρατίες οι πολιτικές δεν χαράσσονται πάνω από πιάτα με φουά γκρα σε κλιματιζόμενες αίθουσες, και να σταματήσουν κάθε προσπάθεια διαχείρισης των ζωών άλλων ανθρώπων από τις Βρυξέλλες. Το ιρλανδικό δημοψήφισμα δείχνει σαφώς ότι οι πολίτες δεν είναι πρόθυμοι να ανεχθούν αποφάσεις εκ των άνω και την αλαζονεία που επιδεικνύει η ισχυρή ελίτ της Ένωσης. Το Συμβούλιο πρέπει να καταστήσει τη διαδικασία λήψης αποφάσεων προσβάσιμη στο κοινό και να σταματήσει να εξαπατά τους πολίτες. Δεν μπορούμε να διδαχθούμε από την ιστορία μας; Ύστερα από όλα αυτά τα αιματηρά γεγονότα του 20ού αιώνα, θέλει πράγματι η πολιτική ελίτ να δει τις μεγάλες χώρες να λαμβάνουν ξανά αποφάσεις για τις μικρότερες; Το ότι έζησαν σημαντικό μέρος της ζωής τους υπό ολοκληρωτικό καθεστώς δεν ήταν αρκετό για ορισμένους πρωθυπουργούς και πρόεδρους;
<P>
Κυρίες και κύριοι, αύριο το Συμβούλιο θα μας υπενθυμίσει ξανά τα βασικά: γιατί δημιουργήθηκε η Ένωση και σε ποιες αξίες έχει οικοδομηθεί. Οφείλει να σεβαστεί το δίκαιο και τους κανόνες, και να διακηρύξει αμέσως ότι η περαιτέρω επικύρωση της νεκρής πλέον συνθήκης της Λισαβόνας αποτελεί εντελώς άσκοπη πρακτική.
<SPEAKER ID="035" NAME="Avril Doyle" AFFILIATION="PPE-DE">
(EN) Κύριε Πρόεδρε, αν περιμένετε να σας εξηγήσω εγώ την ιρλανδική ψήφο επί της συνθήκης της Λισαβόνας, καλύτερα να ψάξετε αλλού: δεν μπορώ. Παρότι όμως είμαι βαθιά απογοητευμένη από το αποτέλεσμα, για ένα πράγμα είμαι σίγουρη: πρέπει να το αποδεχθούμε ως τη δημοκρατική βούληση του λαού και να το σεβαστούμε.
<P>
Τι προσέλευση και αυτή για τα βιβλία της ιστορίας, καθώς κοιτάζω πίσω μου εδώ σήμερα και βλέπω μια ετερόκλητη ομάδα ακροδεξιών βρετανών συναδέλφων, συμπεριλαμβανομένου του Jim Allister και του βρετανού κατάδικου που επιστρατεύθηκε και αυτός, να φορούν όλοι τους το πράσινο μπλουζάκι, απαιτώντας σεβασμό για την ψήφο των Ιρλανδών.
<P>
(Διαμαρτυρίες από ορισμένους βουλευτές της Ομάδας IND/DEM)
<P>
Πόσο διαφορετικά θα είχαν γραφεί τα βιβλία της ιστορίας εάν ο σεβασμός για την ψήφο των Ιρλανδών από βρετανούς συναδέλφους ήταν πάντα παρών! Πόσο διαφορετικά θα ήταν τα πράγματα! Πόσες ζωές θα είχαν σωθεί! Το επικροτώ, αν και πολύ αργά. Όλοι μας πρέπει να σεβαστούμε την ψήφο των Ιρλανδών.
<P>
(Υπόκωφες διαμαρτυρίες)
<P>
Είχε πολύ καιρό στη φυλακή για να φωνάζει· ίσως θα μπορούσε να σωπάσει τώρα για λίγο...
<P>
(Χειροκροτήματα)
<P>
Μία από τους ιρλανδούς βουλευτές σε αυτό το Σώμα, η οποία μίλησε ήδη σήμερα το πρωί, μοίρασε, κατά τη διάρκεια της εκστρατείας, φυλλάδια με πάνω τους μια σύριγγα. Ίσως θα μπορούσε να πει στο Σώμα σε ποιο σημείο της Συνθήκης της Λισαβόνας υπάρχει πρόβλεψη για την ευθανασία, σε ποιο σημείο της Συνθήκης της Λισαβόνας αναφέρεται η άμβλωση, η πορνεία, η απόφαση για τον φόρο των εταιρειών, οι κίνδυνοι για την ουδετερότητα της Ιρλανδίας. Αναμένω την αλήθεια.
<P>
" ιρλανδική κυβέρνηση πρέπει να αναλύσει το αποτέλεσμα με ψυχραιμία, να διαπιστώσει ακριβώς αυτό που συνέβη στο κείμενο της συνθήκης και καταψηφίστηκε από τους εκλογείς, και πρέπει να δώσουν αποδεκτές απαντήσεις όχι μόνον σε όσους είπαν "όχι" στην Ιρλανδία αλλά και σε όλες τις κυβερνήσεις των κρατών μελών και στους πολίτες τους που, κατά την άποψή μου, δικαιούνται εξίσου να έχουν λόγο και να εκφράζουν τη θέση τους, η οποία πρέπει επίσης να γίνεται σεβαστή.
<P>
Πρέπει να δώσουμε μια μετρημένη απάντηση στις ειλικρινείς ανησυχίες του ιρλανδικού εκλογικού σώματος, χωρίς όμως να προσφέρουμε ικανοποίηση στους εξτρεμιστές. Όταν ηρεμήσουν τα πράγματα, ελπίζω ότι οι συνάδελφοι θα συμφωνήσουν μαζί μου πως μία Ευρώπη δύο ταχυτήτων δεν είναι η απάντηση αλλά η αρχή του τέλους της Ένωσής μας, του πλέον επιτυχημένου δημοκρατικού εγχειρήματος υπέρ της ειρήνης στις μέρες μας.
<P>
Ανέκαθεν ήταν ευκολότερο να σπέρνει κανείς τον φόβο παρά την ελπίδα. Ένας διάσημος ιρλανδός πολιτικός, που ανήκε στο κόμμα μας - ο James Dillon - είπε κάποτε: "ένα καλά ειπωμένο ψέμα που λέγεται αρκετά συχνά, ανάθεμα και αν θα μπορούσε ποτέ να το ξεπεράσει η αλήθεια". Πράγματι. Αποτύχαμε να διαχωρίσουμε τα γεγονότα από τα εφευρήματα στο μυαλό ικανού αριθμού εκλογέων μας, παρά τις γενναίες προσπάθειες του Διευθυντή των Εκλογών μας, Gay Mitchell, και των συναδέλφων μου. Επαφίεται τώρα στον νέο μας πρωθυπουργό, ο οποίος ξεκίνησε τη θητεία του κάπως δυσοίωνα, να εξεύρει λύση.
<P>
(Χειροκροτήματα)
<SPEAKER ID="036" NAME="Richard Corbett" AFFILIATION="PSE">
(EN) Κύριε Πρόεδρε, δεν πρέπει επί της ουσίας μόνον να ακούσουμε το ιρλανδικό αποτέλεσμα αλλά και να το σκεφτούμε και να το χωνέψουμε. Όπως όμως ειπώθηκε, πρέπει να ακούσουμε και τις υπόλοιπες 26 χώρες, τα αποτελέσματά τους, καθώς και τις ανησυχίες που ενδέχεται να εκφραστούν κατά τη διάρκεια της δικής τους διαδικασίας κύρωσης. Και στη συνέχεια πρέπει να ανταποκριθούμε στην τεράστια πρόκληση και να γεφυρώσουμε το χάσμα.
<P>
Εάν όντως εξασφαλίσουμε 26 κυρώσεις και μία απόρριψη, δεν είναι ούτε παράλογο ούτε αντιδημοκρατικό να καλέσουμε τη μία αυτήν χώρα να εξετάσει το ενδεχόμενο προσαρμογής, αναθεώρησης, καλύτερης διευκρίνισης της δέσμης μεταρρυθμίσεων, ή ίσως να επιδιώξουμε έναν νέο συμβιβασμό αντί για το μπλοκάρισμα ολόκληρης της μεταρρύθμισης. Δεν υπάρχει τίποτα το παράλογο ή το αντιδημοκρατικό σε αυτό. Εξάλλου, ακόμη και ορισμένοι συμμετέχοντες στην εκστρατεία υπέρ του "όχι" στην Ιρλανδία ισχυρίστηκαν ότι η πρόθεσή τους ήταν η επαναδιαπραγμάτευση και η εξεύρεση καλύτερης συμφωνίας.
<P>
Μερικοί - και το ακούσαμε αυτό από ορισμένες πτέρυγες αυτού του Σώματος - θέλουν να ακούν μόνον τη μία πλευρά, την απάντηση που τους αρέσει, δηλαδή το "όχι". Εγώ θέλω να ακούσω και τις δύο πλευρές και κατόπιν να βρω μια λύση που θα είναι αποδεκτή και στις 27 χώρες. Αυτή είναι η πρόκληση στην οποία πρέπει όλοι μας να ανταποκριθούμε.
<SPEAKER ID="037" NAME="Marielle De Sarnez" AFFILIATION="ALDE">
(FR) Κύριε Πρόεδρε, όταν οι πολίτες ερωτούνται για το μέλλον της Ευρώπης και απαντούν με "όχι" προφανώς και δεν αποτελεί σε καμία περίπτωση δευτερεύον γεγονός, και δεν μπορούμε, και ούτε πρέπει, να αγνοήσουμε αυτό το "όχι". Αντιθέτως, οφείλουμε να το αντιμετωπίσουμε κατά πρόσωπο και να προσπαθήσουμε να απαντήσουμε σε αυτό.
<P>
Κατά τη γνώμη μου, δύο είναι τα ζητήματα που πρέπει να αντιμετωπίσουμε. Το πρώτο σχετίζεται με τη δημοκρατία. Οι πολίτες αναμένουν από την Ευρώπη να παρέχει σαφήνεια, διαφάνεια, κατανόηση, διευκρινίσεις, εκπαίδευση, στήριξη. Το εν λόγω ζήτημα επηρεάζει τον καθένα από εμάς, και όχι μόνον τις εθνικές κυβερνήσεις. Το ίδιο ισχύει για τα ευρωπαϊκά θεσμικά όργανα, και δη την Επιτροπή και το Συμβούλιο. Αυτό είναι το πρώτο ζήτημα.
<P>
Το δεύτερο αφορά την έννοια της Ευρώπης, την ψυχή της, και, όπως μόλις ανέφερε ο Martin Schulz, τον λόγο ύπαρξής της. Γιατί οικοδομήσαμε την Ευρώπη; Ο λόγος δεν μπορεί να συνοψίζεται μόνον στα ζητήματα της αγοράς. Δεν οικοδομήσαμε την Ευρώπη μόνον για τον ανταγωνισμό· είμαστε μαζί εξαιτίας αξιών, έχουμε ένα σχέδιο για την κοινωνία, έχουμε ένα μοντέλο για την κοινωνία - οικονομικό, κοινωνικό, βιώσιμο, ανθρώπινο - και αυτό το μοντέλο αξίζει να το επιδιώξουμε, να το προωθήσουμε και να το προασπίσουμε. Αυτό αναμένουν οι συμπολίτες μας.
<P>
Ο κόσμος έχει υποστεί σημαντικές αλλαγές από τη Συνθήκη της Ρώμης. Πρέπει να επανεξετάσουμε, να θεμελιώσουμε εκ νέου το ευρωπαϊκό εγχείρημα, ούτως ώστε να ανταποκρίνεται στις κρίσεις που αντιμετωπίζουμε επί του παρόντος -οικονομική κρίση, επισιτιστική κρίση, ενεργειακή κρίση - αλλά και να απαντά στα σοβαρά προβλήματα που οφείλουμε να αντιμετωπίσουμε. Πώς μπορούμε να δημιουργήσουμε, πώς μπορούμε να σχεδιάσουμε μια ανάπτυξη που θα είναι ποιοτικά καλύτερη, πιο βιώσιμη και πιο δίκαιη; Πώς μπορούμε να αμβλύνουμε τις ανισότητες; Πώς μπορούμε να επιτύχουμε μια νέα παγκόσμια ισορροπία; Πώς μπορούμε να επανεξετάσουμε το ζήτημα των αναπτυσσόμενων χωρών και, ειδικότερα, της αυτάρκειάς τους;
<P>
Αυτά είναι τα ερωτήματα στα οποία πρέπει να δώσουμε απαντήσεις, και φρονώ ότι τώρα περισσότερο από ποτέ έχει έρθει πλέον η ώρα να επιστρέψει η Ευρώπη στην πολιτική.
<SPEAKER ID="038" NAME="Mogens Camre" AFFILIATION="UEN">
(DA) Κύριε Πρόεδρε, ένας επιφανής και δημοφιλής δανός επιχειρηματίας έγραψε χθες τα εξής στην εφημερίδα Berlingske Tidende: "Οι Ευρωπαίοι στηρίζουν πλήρως τη διεθνή πολιτική συνεργασία και την παγκόσμια ευθύνη. Όταν οι ευρωπαίοι πολίτες δηλώνουν τη στήριξή τους στη δημοκρατία σε εθνικό επίπεδο, στηρίζουν φυσικά και τη δημοκρατία σε ευρωπαϊκό επίπεδο, και αυτό ακριβώς είναι που δεν εισπράττουν". Έχουμε κατ' επανάληψη δώσει διαβεβαιώσεις ότι η Συνθήκη της Λισαβόνας δεν μπορεί να τεθεί σε ισχύ εάν απορριφθεί έστω και από μία χώρα· τι αναφέρει όμως ο κ. Pöttering στη δήλωσή του της 13ης Ιουνίου;
<P>
(DE) "" απόρριψη του κειμένου της συνθήκης από μία χώρα της Ευρωπαϊκής Ένωσης δεν σημαίνει ότι οι διαδικασίες επικύρωσης, που έχουν ήδη διεξαχθεί σε 18 χώρες της ΕΕ, καθίστανται άκυρες".
<P>
(DA) Την εποχή της απολυταρχίας, οι βασιλείς και οι αυτοκράτορες συναντούνταν, προκειμένου να συμφωνήσουν μεταξύ τους για την κατανομή της εξουσίας. Αυτές οι εποχές έχουν επιστρέψει. Ο πρίγκιπας Pöttering, ο αυτοκράτορας Barroso και οι κυβερνήτες των υποτελών κρατών τους αποφάσισαν ότι οι πολίτες της Ευρώπης είναι ασήμαντοι. Σε είκοσι έξι χώρες δεν επετράπη η διεξαγωγή ψηφοφορίας, και η μοναδική χώρα που όντως ψήφισε, η Ιρλανδία, ανακάλυψε ότι δεν είχε καμία ουσία. " Ένωση δεν διαθέτει καμία λαϊκή εντολή.
<SPEAKER ID="041" NAME="Hanne Dahl" AFFILIATION="IND/DEM">
(DA) Κύριε Πρόεδρε, την περασμένη Παρασκευή, οι Ιρλανδοί ψήφισαν κατά της Συνθήκης της Λισαβόνας, μιας φθηνής απομίμησης του Συντάγματος, το οποίο επίσης καταψηφίσθηκε από τη Γαλλία και τις Κάτω Χώρες. Εντούτοις, ο Πρόεδρος της Επιτροπής δηλώνει ότι η διαδικασία κύρωσης θα συνεχισθεί. Μας λένε ότι η δυσπιστία μίας χώρας δεν μπορεί να αποτελέσει τροχοπέδη για την ανάπτυξη. Το όλο ζήτημα μας το παρουσιάζουν με τέτοιο τρόπο, ώστε να φαίνεται ότι υπάρχει πρόβλημα με τον ιρλανδικό λαό. Όμως δεν υπάρχει. Το χάσμα δεν είναι μεταξύ του ιρλανδικού λαού και της Ευρώπης· το χάσμα είναι μεταξύ των λαών και των αρχηγών κρατών και κυβερνήσεων της Ευρώπης. Το χάσμα δεν είναι μεταξύ ορισμένων ευρωπαϊκών χωρών και της υπόλοιπης Ευρώπης. " Γαλλία, οι Κάτω Χώρες και η Ιρλανδία δεν επιθυμούν να ανακόψουν την ανάπτυξη· επιθυμούν μια ανάπτυξη άλλου είδους. Γιατί είναι τόσο δύσκολο να το καταλάβουμε; Όσο για εσάς, κύριε Schulz, ντροπή σας! Συγκρίνετε αυτούς που εσείς αποκαλείτε "αντιευρωπαϊστές" με τους φασίστες, αλλά φασιστική είναι η δική σας ρητορική. Λέτε ότι αντιευρωπαϊστές ανεβοκατέβηκαν σκάλες, ότι επιδόθηκαν σε ψηφοθηρία. Δεν απαιτείται μεγάλη ιστορική γνώση για να θυμηθεί κανείς τι είχε ειπωθεί για τους μαύρους τον προηγούμενο αιώνα. Αίσχος! Ντροπή σας!
<SPEAKER ID="042" NAME="Andreas Mölzer" AFFILIATION="NI">
(DE) Κύριε Πρόεδρε, ο ιρλανδικός λαός είπε "όχι" στη συνθήκη, και η απάντηση των τρανών της ΕΕ ήταν να προκαλέσουν την οργή των Ιρλανδών με την κλήτευση του πρωθυπουργού στο Ευρωπαϊκό Συμβούλιο, προκειμένου να λογοδοτήσει για αυτό τους το "παράπτωμα". Είναι παιδαριώδες και ανάξιο του ευρωπαϊκού οράματος των ιδρυτών της Ευρώπης. Ακόμη, όμως, πιο κοντόφθαλμο είναι να ζητείται ο αποκλεισμός της Ιρλανδίας ή να επιχειρείται η προώθηση της συνθήκης. Εάν επαναλαμβάνουμε την ψηφοφορία έως ότου επιτύχουμε το επιθυμητό αποτέλεσμα, η εικόνα της Ευρώπης θα υποστεί το δίχως άλλο ανεπανόρθωτη ζημία.
<P>
Διενεργήσαμε 290 δημοψηφίσματα στην Ευρώπη από το 1990, και εντούτοις κανένα δημοψήφισμα δεν διενεργήθηκε για θεμελιώδεις αποφάσεις μείζονος σημασίας, όπως η προσχώρηση της Τουρκίας ή η εισαγωγή του ευρώ, και τώρα δεν μας επιτρέπεται να αποφανθούμε για κάτι τόσο σημαντικό όπως η Συνθήκη της Λισαβόνας. " αντίληψη των Βρυξελλών για το τι συνιστά δημοκρατία - σύμφωνα με την οποία το μόνο που αναμένεται από τους πολίτες είναι να δίδουν τις ευλογίες τους στις αποφάσεις της ΕΕ ή να ψηφίζουν υπέρ κομμάτων που έχουν την έγκριση της ΕΕ - μας φέρνει πράγματι στη μνήμη τη Σοβιετική Ένωση. Αντί να δυσανασχετεί, η ΕΕ οφείλει να αποδεχθεί το "όχι" των Ιρλανδών ως τέτοιο: ως μια ευκαιρία για αλλαγή κατεύθυνσης, με γνώμονα πολιτικές που είναι προσανατολισμένες στους λαούς και τους πολίτες της Ευρώπης.
<SPEAKER ID="043" NAME="Elmar Brok" AFFILIATION="PPE-DE">
(DE) Κύριε Πρόεδρε, όπως πολύ ωραία το έθεσε ο Martin Schulz, υπάρχουν πράγματι πολλοί αρχηγοί κυβερνήσεων από το ΕΛΚ-ΕΔ, και αυτό αντικατοπτρίζει το γεγονός ότι το ΕΛΚ-ΕΔ βρίσκεται πιο κοντά στους πολίτες και, συνεπώς, κερδίζει περισσότερες εκλογές. Εντούτοις, η ουσία του θέματος είναι ότι υπάρχουν αρκετές ενδείξεις που συνηγορούν υπέρ της ανάγκης να επιτύχουμε μια χρυσή τομή μεταξύ ορθολογικής οικονομικής πολιτικής και κοινωνικής πολιτικής.
<P>
Σέβομαι πλήρως το αποτέλεσμα του ιρλανδικού δημοψηφίσματος. Αυτό, όμως, το οποίο δεν σέβομαι είναι οι εκστρατείες ψεύδους που διεξήγαγαν αρκετά άτομα της Αριστεράς και της Δεξιάς σε μια προσπάθεια να παραπλανήσουν τους πολίτες και να τους στρέψουν κατά της ενωμένης αυτής Ευρώπης: μιας ενωμένης Ευρώπης που αποτελεί την πλέον επιτυχημένη σύλληψη στην ιστορία αυτής της ηπείρου, και η οποία έχει οδηγήσει σε ειρήνη, ελευθερία και ευημερία.
<P>
(Χειροκροτήματα)
<P>
Αυτό που οφείλουμε να αναγνωρίσουμε είναι ότι από αυτήν την Ευρώπη επωφελούνται ιδιαίτερα τα μικρότερα έθνη. Παρακάθονται μαζί μας στο τραπέζι, κατέχουν έδρες σε αυτό το Κοινοβούλιο και καμία απόφαση δεν μπορεί να ληφθεί στην Ευρώπη χωρίς την έγκρισή τους, τη στιγμή που στο παρελθόν τα μεγαλύτερα έθνη μπορούσαν να ισοπεδώσουν τα μικρότερα. Αυτή είναι η διαφορά: στην Ευρώπη μας όλα τα έθνη είναι ίσα, και αυτό ακριβώς επιχειρείτε να καταστρέψετε, κύριε Farage, με τις βρετανικές ιμπεριαλιστικές σας αντιλήψεις.
<P>
Χρειαζόμαστε αυτήν τη Συνθήκη, για να μπορέσει η διεύρυνση να λειτουργήσει αποτελεσματικά και για να μπορέσουμε να επιτύχουμε περισσότερη δημοκρατία, αμβλύνοντας το δημοκρατικό χάσμα και ενισχύοντας τα εθνικά κοινοβούλια. Χρειαζόμαστε αυτήν τη συνθήκη, για να διασφαλίσουμε τη ρήτρα επικουρικότητας και για να μπορέσουμε να δαμάσουμε τις προκλήσεις του μέλλοντος - από την ενεργειακή κρίση έως το οργανωμένο έγκλημα - καθώς και για να αποκτήσουμε την ικανότητα να απαντούμε στις τιμές των τροφίμων και του πετρελαίου, καθώς και σε άλλες παρόμοιες προκλήσεις. Όλα αυτά θα χαθούν αν δεν εξοπλιστούμε με τα μέσα εκείνα που προβλέπονται από τη Συνθήκη της Λισαβόνας, και ειδικότερα όσα αφορούν τα κοινωνικά δικαιώματα, ήτοι τον Χάρτη των Θεμελιωδών Δικαιωμάτων και την "κοινωνική ρήτρα", σύμφωνα με την οποία πρέπει να λαμβάνονται υπόψη τα κοινωνικά θέματα κατά τη χάραξη και εφαρμογή κάθε πολιτικής.
<P>
Είκοσι έξι κράτη μέλη μπορούν τώρα να κυρώσουν τη συνθήκη, κάτι για το οποίο έχουν όλα τους δεσμευθεί. Το "νωμένο Βασίλειο με δίδαξε ότι σε μια αντιπροσωπευτική δημοκρατία, το Κοινοβούλιο δύναται να ομιλεί εξ ονόματος του λαού, και δεν θα αφήσω το βρετανικό Κόμμα Ανεξαρτησίας να καταστρέψει όσα έμαθα από το "νωμένο Βασίλειο. Τα 26 αυτά κράτη μέλη μπορούν να κυρώσουν τη Συνθήκη διά της κοινοβουλευτικής οδού και, εφόσον η εν λόγω διαδικασία στεφθεί με επιτυχία, μπορεί εν συνεχεία ο ιρλανδικός λαός να αναθεωρήσει τη θέση του. Αναμένουμε ορισμένες προτάσεις από την Ιρλανδία, προκειμένου να διατηρηθεί η συνοχή της Κοινότητάς μας των 27 κρατών μελών, διότι δεν θέλω να δω μια διαιρεμένη Ευρώπη, όπως δεν θέλω να δω και μια πυρηνική Ευρώπη. Θέλω να δω μια Ευρώπη η οποία παραμένει μια ένωση μεταξύ ίσων, με 27 χώρες, και για αυτόν τον λόγο στηρίζω τη Συνθήκη της Λισαβόνας.
<SPEAKER ID="044" NAME="Proinsias De Rossa" AFFILIATION="PSE">
(EN) Κύριε Πρόεδρε, δεν είμαι τόσο διπλωμάτης όσο οι περισσότεροι συνάδελφοί μου σε αυτό το Σώμα. Γεγονός είναι ότι ψεύδη, ποταπά ψεύδη και στατιστικές συγκάλυψαν την αλήθεια του ιρλανδικού δημοψηφίσματος.
<P>
" Λισαβόνα δεν είναι νεκρή. Εντούτοις, η επιλογή της Ιρλανδίας αποτελεί μια κυρίαρχη απόφαση του ιρλανδικού λαού. Οι μόνοι που μπορούν να μεταβάλουν αυτήν την απόφαση επί αυτής της Συνθήκης είναι οι Ιρλανδοί.
<P>
Το αν θα υπάρξει μια τέτοια εξέλιξη ή όχι εξαρτάται από τις συζητήσεις που θα ξεκινήσουν αύριο μεταξύ της ιρλανδικής κυβέρνησης και των υπολοίπων 26 αρχηγών κρατών. Δεν υπάρχει μαγικό ραβδί. Θα χρειαστεί χρόνος για να καταλήξουμε σε συμπεράσματα.
<P>
Προτείνω να ορισθεί μια νέα ημερομηνία για την κύρωση της Λισαβόνας. Θεωρώ εύλογη την επιλογή μιας ημερομηνίας πριν από τις ευρωπαϊκές εκλογές.
<P>
Αν ο ιρλανδικός λαός εξακολουθεί να είναι δυσαρεστημένος με τη Λισαβόνα, οποιαδήποτε μορφή και αν αυτή λάβει τελικά κατόπιν συμφωνίας μεταξύ ημών και της υπόλοιπης Ευρώπης, τότε η Ιρλανδία δεν θα έχει άλλη επιλογή παρά να επαναδιαπραγματευθεί τη σχέση της με την Ένωση.
<P>
Μια τέτοια εξέλιξη θα ήταν καταστροφική για τη χώρα μας. " Ευρώπη έχει πολύ λίγα να χάσει αν χάσει την Ιρλανδία, αλλά η Ιρλανδία έχει τα πάντα να χάσει αν χάσει την Ευρώπη.
<P>
Οι παγκόσμιες προκλήσεις που αντιμετωπίζουμε όλοι μας σε αυτόν τον διαρκώς μεταβαλλόμενο και διασυνδεδεμένο κόσμο είναι σαφείς: κλιματική αλλαγή, δημογραφική αλλαγή, μετανάστευση και ενεργειακή κρίση, εκατομμύρια θάνατοι λόγω πείνας και ένδειας, ανθρώπινη ανασφάλεια, διεθνές έγκλημα, στα οποία έρχεται να προστεθεί μια κρίση ταυτότητας σε όλα επί της ουσίας τα κράτη μέλη μας. Τα προβλήματα αυτά δεν μπορούν να επιλυθούν από κανένα κράτος μέλος που κλείνει τα μάτια, τρέφοντας την ελπίδα ότι θα εξαφανιστούν διά μαγείας.
<P>
Ολοκληρώνοντας, θα ήθελα να παροτρύνω την Ευρώπη να αποδείξει ότι είναι όντως σε θέση να επιτύχει αξιοπρεπείς συνθήκες διαβίωσης και εργασίας. Έτσι θα ενισχυθεί η ενότητά μας και η αλληλεγγύη μας και θα υπάρξει θετική λύση σε αυτήν την κρίση.
<P>
(Χειροκροτήματα)
<SPEAKER ID="045" NAME="Gunnar Hökmark" AFFILIATION="PPE-DE">
(ΕΝ) Κύριε Πρόεδρε, θα ήθελα να σκεφτείτε το εξής: εάν οι Ιρλανδοί είχαν ψηφίσει "ναι", πιστεύει κανείς εδώ ότι τα πράσινα μπλουζάκια μας θα έφεραν το σύνθημα "Σεβαστείτε την ψήφο των Ιρλανδών"; " αλήθεια είναι ότι ούτε τους Ιρλανδούς σέβονται ούτε τη δημοκρατία. Το μόνο που σέβονται είναι το "όχι", και αυτό αποτελεί πρωτοτυπία.
<P>
Όταν η Σουηδία προσχώρησε στην Ευρωπαϊκή Ένωση το 1995, υπήρχαν 12 κράτη μέλη. Σήμερα υπάρχουν 27 κράτη μέλη. Πρόκειται για σημαντική αλλαγή, και φρονώ ότι ελάχιστοι μπορούν να αμφισβητήσουν το γεγονός ότι η Ευρώπη έγινε καλύτερη, πολύ καλύτερη εξαιτίας αυτής της διεύρυνσης και αυτής της σπουδαίας εξέλιξης. Σήμερα μπορούμε να ισχυριζόμαστε, στις συζητήσεις που διεξάγουμε για το ιρλανδικό δημοψήφισμα, ότι όσοι έλεγαν πάντα "όχι" είχαν πάντα άδικο, ενώ εμείς που ταχθήκαμε υπέρ μιας μελλοντικής ανάπτυξης της Ευρωπαϊκής Ένωσης αποδειχθήκαμε ότι είχαμε δίκιο.
<P>
Ας συνεχίσουμε, λοιπόν, την πορεία μας με το ίδιο πνεύμα που επιτύχαμε αυτά τα αποτελέσματα, με επιμονή, όραμα, δημοκρατία και σεβασμό έναντι κάθε κράτους μέλους. Ας συνεχίσουμε με πνεύμα δημοκρατίας τη διαδικασία κύρωσης σε κάθε κράτος μέλος, αλλά ας σεβαστούμε επίσης την απόφαση κάθε κράτους μέλους, χωρίς να ξεχνάμε και την επιμονή. Πρέπει να προχωρήσουμε περαιτέρω σε ό,τι αφορά την αγορά ενέργειας, την εσωτερική αγορά και τους τρόπους για την επίτευξη καλύτερων αποτελεσμάτων σε όλους τους τομείς, αλλά και να κατανοήσουμε ότι η συνθήκη της Νίκαιας δεν επαρκεί εάν θέλουμε να συνεχίσουμε την πορεία μας διατηρώντας την ίδια ανάπτυξη και τα ίδια οράματα με τα οποία επιτύχαμε τόσα πολλά. Ας συνεχίσουμε λοιπόν και ας γίνουμε η Ευρώπη που λέει "ναι". Ας μην ξεχνάμε ότι όσοι λένε "όχι" δεν έχουν επιτύχει τίποτα σε αυτήν την Ευρώπη.
<P>
(Χειροκροτήματα)
<SPEAKER ID="046" NAME="Borut Pahor" AFFILIATION="PSE">
(SL) Δεν πρόκειται για νέα συζήτηση. Διεξαγάγαμε ήδη μια παρόμοια συζήτηση, όταν οι ψηφοφόροι στη Γαλλία και τις Κάτω Χώρες απέρριψαν τη Συνταγματική Συνθήκη, και εκείνη την εποχή η Επιτροπή και το Συμβούλιο μας διαβεβαίωναν ότι η διαδικασία επικύρωσης θα συνεχιστεί, αλλά στη συνέχεια και τα δύο αυτά όργανα, μαζί με το Κοινοβούλιό μας, υπέκυψαν στον πειρασμό σταματώντας την τότε διαδικασία κύρωσης.
<P>
Σήμερα, παρότι σεβόμαστε την απόφαση των ιρλανδών ψηφοφόρων, θα στηρίξω τη μη διακοπή αυτής της διαδικασίας επικύρωσης τώρα και τη συνέχισή της έως τέλους. Φρονώ ότι, στη δεδομένη περίπτωση, θα ήταν πιο εύκολο να εξεύρουμε λύσεις για την αποδοχή της Συνθήκης της Λισαβόνας παρά να υποκύψουμε και πάλι στον πειρασμό και να σταματήσουμε τη διαδικασία εξαιτίας ενός δημοψηφίσματος.
<P>
Δεύτερον, κάτι πρέπει να καταστεί απολύτως σαφές σε εμάς: υπάρχει σημαντική διάσταση απόψεων μεταξύ της πολιτικής ελίτ σε κάθε χώρα, σε εθνικούς κύκλους, στην Ευρωπαϊκή Ένωση και της πλειοψηφίας των πολιτών μας σε σχέση με το πώς αντιλαμβάνονται τη σημασία της Ευρωπαϊκής Ένωσης. Πρέπει, εν προκειμένω, να αναρωτηθούμε εάν το Κοινοβούλιο, το Συμβούλιο και η Ευρωπαϊκή Επιτροπή μπορούν να κάνουν κάτι για να γεφυρώσουν αυτό το χάσμα επικοινωνίας και να εμφυσήσουν ξανά στους πολίτες μας την ευρωπαϊκή ιδέα.
<P>
Πιστεύω ότι, κατά τον χαιρετισμό των σχεδίων της σλοβενικής Προεδρίας για το αυριανό Συμβούλιο, θα πρότεινα να συζητηθεί και αυτό - μια νέα δηλαδή επικοινωνιακή στρατηγική για τον διάλογο μεταξύ των πολιτών και της Ευρωπαϊκής Ένωσης- όχι μόνο για την ολοκλήρωση της κύρωσης της Συνθήκης της Λισαβόνας, αλλά και για άλλους λόγους.
<P>
(Χειροκροτήματα)
<SPEAKER ID="047" NAME="Íñigo Méndez de Vigo" AFFILIATION="PPE-DE">
(ES) Κύριε Πρόεδρε, η συζήτηση που διεξάγουμε σήμερα εδώ αφορά τον σεβασμό και δεν υπάρχει καμία αμφιβολία ότι σεβόμαστε το αποτέλεσμα του δημοψηφίσματος που διενεργήθηκε στην Ιρλανδία, στο οποίο ορισμένοι ψήφισαν υπέρ και ορισμένοι κατά.
<P>
Όλοι μας συμφωνούμε, πιστεύω, ότι πρέπει να σεβαστούμε τις υπόλοιπες χώρες και, ως εκ τούτου, να συνεχίσουμε τη διαδικασία κύρωσης. Θέλω, όμως, να αναφερθώ στον σεβασμό της δημοκρατίας και θέλω να καταστήσω σαφές ότι η λαϊκή έγκριση έχει την ίδια αξία με την κοινοβουλευτική έγκριση· ακριβώς την ίδια αξία. Πρέπει να θυμόμαστε το πρώτο "σ": τον σεβασμό.
<P>
Το δεύτερο "σ" είναι ο στοχασμός. Πρέπει να εξετάσουμε τους λόγους που οδήγησαν στο "όχι" στην Ιρλανδία, πρέπει να καταβάλουμε προσπάθειες προκειμένου να εξηγήσουμε γιατί η Συνθήκη της Λισαβόνας είναι καλύτερη από τις ισχύουσες συνθήκες, και όλα αυτά πρέπει να τα πράξουμε βάσει αποδείξεων και στοιχείων.
<P>
Πρέπει να εξηγήσουμε στους πολίτες ότι η Συνθήκη της Λισαβόνας - όπως ακριβώς το ιρλανδικό άλογο με το όνομα "Νέα Προσέγγιση", που κέρδισε την ιπποδρομία Epsom πριν από λίγες ημέρες- είναι επίσης μία "νέα προσέγγιση", την οποία χρειάζεται η Ευρώπη προκειμένου να προσφέρει προστιθέμενη αξία στους πολίτες της.
<P>
Μετά τον στοχασμό, ακολουθεί η αναζήτηση λύσης Πρέπει να εξεύρουμε μια λύση, και επιτρέψτε μου εν προκειμένω να γίνω εντελώς σαφής: ορισμένοι υποστηρικτές του "όχι" χρησιμοποίησαν ολέθρια και επαίσχυντα επιχειρήματα. Είπαν: 'ψηφίστε "όχι" και μετά θα επαναδιαπραγματευθούμε τη Συνθήκη της Λισαβόνας προς όφελος της Ιρλανδίας'.
<P>
Θέλω να καταστήσω σαφές στο σημείο αυτό ότι η Ευρώπη είναι μια κοινότητα δικαίου, όπου βασιλεύει το κοινωνικό αίσθημα και όπου οι αποφάσεις πρέπει να γίνονται σεβαστές. Εμείς στο Ευρωπαϊκό Κοινοβούλιο ξεκαθαρίζουμε ότι δεν θα υπάρξει επαναδιαπραγμάτευση της Συνθήκης της Λισαβόνας. Οι Ευρωπαίοι και αυτό το Κοινοβούλιο πιστεύουν ότι αυτό αποτελεί σημαντικό στοιχείο για να προχωρήσει η Ευρώπη μπροστά. Όσοι από εμάς τάσσονται υπέρ της Συνθήκης θέλουν να οικοδομήσουν πάνω σε όσα έχουμε.
<P>
Το ερώτημά μου είναι το εξής: ποια εναλλακτική λύση προτάσσουν όσοι υποστηρίζουν το "όχι"; Θα ήθελα να μου την εξηγήσουν.
<SPEAKER ID="048" NAME="Bernard Poignant" AFFILIATION="PSE">
(FR) Κύριε Πρόεδρε, σήμερα έχουμε 18 Ιουνίου και, ως γάλλος, με έχει προβληματίσει η έκκληση από το Λονδίνο: αντισταθείτε, συνεχίστε, επιμείνετε και ποτέ μην εγκαταλείπετε. " λέξη "veto" (βέτο) γράφεται με τα ίδια τέσσερα γράμματα όπως και η λέξη "vote" (ψήφος), αλλά δεν υπάρχει βέτο για τους άλλους, άρα πρέπει να συνεχίσουμε. Τούτου λεχθέντος, πρόκειται για το έκτο "όχι" στα εννέα δημοψηφίσματα που διενεργήθηκαν μετά την πτώση του Τείχους του Βερολίνου. Αυτό εγείρει ερωτηματικά.
<P>
Λέγεται ότι η Ευρώπη δεν είναι αρκετά κοινωνική· ποτέ δεν θα είναι. Ότι δεν είναι αρκετά δημοκρατική· ποτέ δεν θα γίνει τέλεια. Ότι είναι υπερβολικά γραφειοκρατική· πάντα θα υπάρχουν τεχνικοί που θα αποκαλούνται τεχνοκράτες. Κατά την άποψή μου, η Ευρώπη διέρχεται μια τρομερή κρίση ταυτότητας. Παλιά, τα πράγματα ήταν απλούστερα. Σήμερα, η κατάσταση είναι ολίγον συγκεχυμένη· η Ευρώπη δεν είναι πλέον τόσο σίγουρη για το νόημά της, την ιστορία της, το πεπρωμένο της, και αυτό ακριβώς πρέπει να αντιμετωπίσουμε. Γι' αυτό χρειαζόμαστε χαρισματικούς ηγέτες και, από αυτήν την άποψη, είμαστε κάπως "ορφανοί".
<P>
(Χειροκροτήματα)
<SPEAKER ID="049" NAME="Stefano Zappalà" AFFILIATION="PPE-DE">
(IT) Κύριε Πρόεδρε, κυρίες και κύριοι, έχω την αίσθηση ότι στην πραγματικότητα - όπως δήλωσε τόσο ο Προεδρεύων του Συμβουλίου όσο και ο Πρόεδρος Barroso - το Ευρωπαϊκό Συμβούλιο, στην αυριανή του συνεδρίαση, έχει και άλλα θέματα στην ημερήσια του διάταξη και όχι μόνον το αποτέλεσμα του δημοψηφίσματος στην Ιρλανδία.
<P>
Όπως είναι προφανές, όμως, στο εν λόγω ζήτημα έχει πρακτικά αναλωθεί ολόκληρη η σημερινή συζήτηση. Είναι σημαντικό θέμα. Πολλά ειπώθηκαν και αναλύθηκαν σχετικά με τους λόγους που ο ιρλανδικός λαός απάντησε όπως απάντησε: στην πραγματικότητα, με μόνο ένα μικρό ποσοστό πάνω από το "ναι".
<P>
Παρά τα όσα ειπώθηκαν, φρονώ ότι πρέπει πρακτικά να εξετάσουμε γιατί η απάντηση των Ιρλανδών ήταν αυτή που ήταν, και εν συνεχεία να αποφασίσουμε πώς θα προχωρήσουμε. Επαναλαμβάνω, παρά τα όσα ειπώθηκαν, φρονώ ότι η απάντηση έγκειται στο ότι οι πολίτες της Ευρώπης δεν λαμβάνουν επαρκή ενημέρωση. Όλοι φέρουν ευθύνη: μερίδιο της ευθύνης έχουμε και εμείς, όπως έχουν και οι κυβερνήσεις. Σε γενικές γραμμές αυτό που ειπώθηκε - και συμφωνώ - είναι ότι, όταν τα πράγματα βαίνουν καλώς, οι κυβερνήσεις καρπώνονται την επιτυχία, ενώ, όταν τα πράγματα βαίνουν κακώς ή όταν υπάρχουν επικρίσεις, η Ευρώπη είναι πάντα αυτή που φταίει. Και αυτό είναι απολύτως αληθές.
<P>
Παρόλα αυτά, κύριε Πρόεδρε του Συμβουλίου, κύριε Πρόεδρε της Επιτροπής, κανείς δεν υποχρεώνει κανέναν να παραμείνει στην Ευρώπη. Κατά την άποψή μου, οφείλουμε να σεβαστούμε την έκβαση του ιρλανδικού δημοψηφίσματος. Εξίσου, όμως, οφείλουμε να σεβαστούμε τη βούληση των υπολοίπων 26 κρατών μελών· 18 επί του παρόντος αλλά σύντομα 26. Κανείς δεν εξαναγκάζεται, ούτως ειπείν, να παραμείνει σε ένα κλουβί που δεν του αρέσει. " Ευρώπη πρέπει να προχωρήσει· η Ευρώπη δεν μπορεί να ακινητοποιηθεί.
<P>
Για να συνοψίσω, κύριε Πρόεδρε. Αύριο, κατά την άποψή μου, το Ευρωπαϊκό Συμβούλιο πρέπει να αποφασίσει απερίφραστα για μια νέα στρατηγική - οι αρχηγοί κρατών και κυβερνήσεων είναι σε θέση να το πράξουν - μια νέα στρατηγική δυνάμει της οποίας όσοι επιθυμούν να παραμείνουν στην Ένωση μπορούν να παραμείνουν, η Ευρώπη όμως πρέπει να προχωρήσει μπροστά για το συμφέρον όλων.
<SPEAKER ID="050" NAME="Gary Titley" AFFILIATION="PSE">
(EN) Κύριε Πρόεδρε, υποθέτω ότι η εμμονή με τους απατεώνες που διακατέχει τον αρχηγό του βρετανικού Κόμματος Ανεξαρτησίας εξηγείται λόγω της στενής σχέσης του κόμματός του με την απάτη και τους απατεώνες.
<P>
Για να επιστρέψω στο κύριο θέμα της συζήτησης: σαφώς η Συνθήκη της Λισαβόνας δεν μπορεί να τεθεί σε ισχύ από 1ης Ιανουαρίου, όπως ευελπιστούσαμε. Πρέπει να περιμένουμε την ιρλανδική κυβέρνηση να μας πει πώς σκέφτονται ότι πρέπει να προχωρήσουμε. Εν τω μεταξύ, όμως, τα υπόλοιπα κράτη οφείλουν να ασκήσουν το κυριαρχικό τους δικαίωμα και να κυρώσουν αυτήν τη συνθήκη. Το δικό μου κράτος μέλος θα ολοκληρώσει την κύρωση σήμερα, σύμφωνα με τη μακρόχρονη και ευρέως σεβαστή κοινοβουλευτική παράδοση.
<P>
" παγκοσμιοποίηση, εν τω μεταξύ, συνεχίζεται με γοργούς ρυθμούς και μαζί της και η ανασφάλεια που αυτή δημιουργεί, για την οποία το ιρλανδικό δημοψήφισμα μας παρείχε ουκ ολίγες αποδείξεις. " ΕΕ είναι μια πολιτική διαδικασία με σκοπό την αντιμετώπιση αυτών των ζητημάτων, επομένως αυτό οφείλουμε να πράξουμε: να εξετάσουμε τους αναπτυξιακούς στόχους της Χιλιετίας, την κλιματική αλλαγή, τη μετανάστευση. Και από δράσεις; Για αυτόν τον λόγο θα αποφύγω την υπερβολικά εσωστρεφή θεσμική ομφαλοσκόπηση και θα σκεφτώ δράσεις για τη βελτίωση της μοίρας των πολιτών μας.
<P>
Έχω, όμως, να θέσω μία ερώτηση στη σλοβενική Προεδρία: θα μπορούσατε να μου πείτε ποιες είναι οι επιπτώσεις της ιρλανδικής ψήφου στην προσχώρηση της Κροατίας στην Ευρωπαϊκή Ένωση;
<SPEAKER ID="051" NAME="Jerzy Buzek" AFFILIATION="PPE-DE">
(PL) Κύριε Πρόεδρε, συζητούμε για τις προετοιμασίες του Ευρωπαϊκού Συμβουλίου. Φυσικά και θεωρώ ότι όλοι οι βουλευτές που έλαβαν τον λόγο έχουν δίκιο από τη σκοπιά ορισμένων μεγαλύτερων ή μικρότερων ομάδων Ευρωπαίων. Πρέπει να έχουμε, όμως, κατά νου ότι, εάν αυτή η συζήτηση δεν είχε διεξαχθεί την περασμένη Τετάρτη, τα πράγματα θα ήταν κάπως διαφορετικά. Δεν θα συζητούσαμε ασφαλώς για το πρόβλημα της συνθήκης της Λισαβόνας. Αντιθέτως, θα συζητούσαμε για τα καθημερινά προβλήματα των πολιτών της Ευρώπης.
<P>
Όπως έχουν τα πράγματα, η απόρριψη της Συνθήκης από τον ιρλανδικό λαό δεν απασχολεί ιδιαίτερα τους πολίτες της Ευρωπαϊκής Ένωσης. Αυτό που τους απασχολεί πολύ περισσότερο είναι η τιμή του πετρελαίου στα πρατήρια καυσίμων και τα άλλα προβλήματα που ανακύπτουν καθημερινά. Θα ήταν λάθος η Συνθήκη της Λισαβόνας να μονοπωλήσει τις σημερινές μας συζητήσεις και το αποτέλεσμα της συνόδου κορυφής.
<P>
Αυτό που πρέπει να καταλάβουμε, ως πολιτικοί, είναι ότι καλούμαστε επί του παρόντος να αντιμετωπίσουμε δύο σημαντικά ζητήματα. Το ένα αφορά το πώς θα απαντήσουμε στις καθημερινές προσδοκίες των συμπολιτών μας και το άλλο αφορά τη Συνθήκη της Λισαβόνας και την εφαρμογή της. Το τελευταίο θα καθορίσει την ικανότητα μας στο μέλλον να ανταποκρινόμαστε στις ανησυχίες των πολιτών της Ευρώπης. Πρέπει, συνεπώς, να προσπαθήσουμε να διαχωρίσουμε αυτά τα θέματα και να συζητήσουμε όχι μόνον για τη Συνθήκη της Λισαβόνας αλλά και για τα θέματα που απασχολούν επί τους παρόντος τους συμπολίτες μας.
<P>
Πρέπει να εξηγήσουμε στους πολίτες γιατί η έγκριση και η εφαρμογή της Συνθήκης θα καταστήσει ευκολότερη την επίλυση των καθημερινών προβλημάτων τους. Πρέπει να εξηγήσουμε γιατί οι θεσμικές λύσεις που προτείνουμε είναι επωφελείς για την Ευρωπαϊκή Ένωση. Οι προταθείσες ρυθμίσεις θα έχουν ως αποτέλεσμα την ενίσχυση της αλληλεγγύης και του ενδιαφέροντος που τρέφουμε ο ένας για τον άλλον, καθώς και την αύξηση του σεβασμού έναντι όσων αντιπροσωπεύουμε σε καθεμία από τις χώρες μας.
<SPEAKER ID="052" NAME="Jan Andersson" AFFILIATION="PSE">
(SV) Συμφωνώ απολύτως με την άποψη ότι κάθε κράτος μέλος έχει δικαίωμα λόγου. Πρόκειται για δημοκρατικό δικαίωμα. Είμαι επίσης της γνώμης ότι η Συνθήκη της Λισαβόνας είναι, από πολλές απόψεις, καλύτερη από την ισχύουσα Συνθήκη. Αυτό ισχύει τόσο για την προοπτική της συνέχισης της διεύρυνσης και της αύξησης της διαφάνειας, όσο και για τα δικαιώματα των εργαζομένων.
<P>
Στο πλαίσιο της επίσκεψής μου στην Ιρλανδία και σε συναντήσεις μου με αντιπροσώπους των συνδικάτων κατά τη διάρκεια της εκστρατείας, διατυπώθηκε η εύλογη ανησυχία ότι η σχέση μεταξύ της αγοράς και των κοινωνικών δικαιωμάτων δεν είναι επί του παρόντος ισόρροπη. Στην Ιρλανδία επίσης, υπήρξαν αναφορές στις αποφάσεις του Ευρωπαϊκού Δικαστηρίου επί των υποθέσεων Laval και Rüffert. Οι δύο σοβαρότερες συνέπειες είναι οι εξής: πρώτον, η ίση μεταχείριση παύει πλέον να ισχύει μετά τις δικαστικές αυτές αποφάσεις. Όσοι προέρχονται από κράτη μέλη με χαμηλότερα επίπεδα αποδοχών θα πρέπει να είναι ευχαριστημένοι με τον ελάχιστο μισθό και δεν θα λαμβάνουν ίσες αποδοχές. Δεύτερον, το δικαίωμα απεργίας περιορίστηκε κατά τρόπο εντελώς απαράδεκτο.
<P>
Το Συμβούλιο και η Επιτροπή πρέπει να εξετάσουν αυτά τα θέματα. Είναι ζήτημα ισορροπίας μεταξύ μιας κοινωνικής Ευρώπης και μιας Ευρώπης της αγοράς. Εάν δεν επιτύχουμε αυτήν την ισορροπία, οι συμπολίτες θα στρέψουν τα νώτα τους στην ΕΕ. Όλοι μας έχουμε εν προκειμένω ευθύνη, και τα τρία θεσμικά όργανα, και πρέπει να αναλάβουμε ταχέως δράση.
<SPEAKER ID="053" NAME="Tunne Kelam" AFFILIATION="PPE-DE">
(EN) Κύριε Πρόεδρε, δεν υπάρχει κανένα πρόβλημα σε ό,τι αφορά τον σεβασμό έναντι των ιρλανδών ψηφοφόρων, θα πρέπει όμως να σεβόμαστε εξίσου τις αποφάσεις που έλαβαν 18 δημοκρατικά εκλεγμένα εθνικά κοινοβούλια και, κατ' επέκταση, να επιδεικνύουμε τον ίδιο σεβασμό έναντι των υπολοίπων οκτώ κρατών μελών, επιτρέποντας και σε αυτά να αποφασίσουν ελεύθερα για τη Μεταρρυθμιστική Συνθήκη. Με όλον τον σεβασμό έναντι της ιρλανδικής ψήφου, η ΕΕ των 27 δεν μπορεί να κρατείται σε πολιτική ομηρία από τον περιορισμένο αριθμό όσων αντιστρατεύονται τη Συνθήκη της Λισαβόνας. Δεν υπάρχει καμία εναλλακτική λύση για τη μεταρρύθμιση της ΕΕ. Πράγματι, η Ευρώπη μπορεί να σταματήσει, αλλά ο κόσμος γύρω μας δεν πρόκειται να σταματήσει για εμάς, και το πιο δραματικό θύμα αυτής της ψήφου θα είναι η αλληλεγγύη της Ευρώπης: η αλληλεγγύη μας στον τομέα της κοινής εξωτερικής πολιτικής και πολιτικής ασφάλειας, καθώς και της ενέργειας.
<P>
Υπάρχει επίσης μια ηθική διάσταση την οποία πρέπει να εξετάσουμε. Το εν λόγω δημοψήφισμα αποτελεί προειδοποίηση για μια αξιόπιστη δέσμευση έναντι των κυριότερων αξιών μας. Οι πολίτες μας μπορεί ποτέ να μην ενημερωθούν πλήρως για τις λεπτομέρειες των συνθηκών, αλλά μπορούν πάντα να διακρίνουν μεταξύ ακεραιότητας και πραγματικής δέσμευσης, αφενός, και μισόλογων και Realpolitik, αφετέρου. Αντί να ζούμε από τη μία εθνική εκλογή στην άλλη, αντί να ενδίδουμε σε μια δημοκρατία της κατανάλωσης που έχει ως γνώμονα την απορρόφηση όλο και περισσότερων χρημάτων από την Ευρώπη, χρειαζόμαστε ηγέτες που θα μπορούν να απευθύνουν αυτήν την έκκληση στους συμπολίτες μας: "Καταρχάς, τι μπορείτε να κάνετε εσείς για την Ευρώπη;" Και πιστέψτε με, με τέτοιους ηγέτες, θα βρούμε πολίτες να μας στηρίξουν.
<SPEAKER ID="054" NAME="Libor Rouček" AFFILIATION="PSE">
(CS) Κυρίες και κύριοι, πριν από έξι μήνες, 27 ευρωπαίοι αρχηγοί κρατών και κυβερνήσεων δεσμεύθηκαν να κυρώσουν τη Μεταρρυθμιστική Συνθήκη, υπογράφοντας το έγγραφο. Θέλω να το υπενθυμίσω αυτό στο Ευρωπαϊκό Συμβούλιο, δεδομένης της συνεδρίασής του την Πέμπτη. Ειδικότερα, θέλω να υπενθυμίσω στον τσέχο Πρωθυπουργό, κ. Mirek Topolánek, το καθήκον του να προχωρήσει σε κύρωση. Ο ίδιος, όπως και ο τσέχος Πρόεδρος, ισχυρίζεται ότι η Συνθήκη της Λισαβόνας είναι νεκρή και ότι δεν υπάρχει λόγος για τη συνέχιση της διαδικασίας κύρωσης. Θα ήθελα ειδικότερα να καλέσω τους πρωθυπουργούς, που ανήκουν στην Ομάδα του Ευρωπαϊκού Λαϊκού Κόμματος, να υπενθυμίσουν στον τσέχο Πρωθυπουργό την υποχρέωσή του και την ευθύνη που φέρει μια χώρα η οποία πρόκειται να αναλάβει την Προεδρία. Δεδομένου ότι η Τσεχική Δημοκρατία θα αναλάβει την Προεδρία της ΕΕ την 1η Ιανουαρίου 2009, το τελευταίο κεφάλαιο της διαδικασίας κύρωσης, τη λύση σε όλο αυτό το πρόβλημα της Συνθήκης της Λισαβόνας, θα την επωμισθεί ακριβώς αυτή η χώρα. Επαναλαμβάνω ότι θα ήθελα το Ευρωπαϊκό Λαϊκό Κόμμα να υπενθυμίσει στον τσέχο Πρωθυπουργό το εν λόγω καθήκον του.
<SPEAKER ID="055" NAME="Monica Maria Iacob-Ridzi" AFFILIATION="PPE-DE">
(RO) Το Ευρωπαϊκό Συμβούλιο, με τις προετοιμασίες του οποίου ασχολούμαστε σήμερα, είναι αποφασιστικής σημασίας για το μέλλον της Ευρώπης. Μία από τις πλέον ευημερούσες ευρωπαϊκές χώρες, η οποία αντιπροσωπεύει την οικονομική επιτυχία έχοντας εφαρμόσει τις διαδικασίες της ευρωπαϊκής ολοκλήρωσης, είπε "όχι" στη Συνθήκη της Λισαβόνας. Παράλληλα, 18 ευρωπαϊκές χώρες ενέκριναν το εν λόγω έγγραφο, στην πλειοψηφία τους οι ίδιες 18 χώρες που είχαν πει "ναι" και στην Ευρωπαϊκή Συνταγματική Συνθήκη.
<P>
Είμαι εξίσου απογοητευμένη, όπως και πολλοί προηγούμενοι ομιλητές, από το αποτέλεσμα του δημοψηφίσματος στην Ιρλανδία. Παρόλα αυτά, η Ευρωπαϊκή Ένωση πρέπει να συνεχίσει τις μεταρρυθμίσεις που είναι αναγκαίες για την ίδια. Μία Ευρώπη διαφορετικών ταχυτήτων, για τις οποίες υπήρχαν διαδικασίες ήδη από τη συνθήκη του Άμστερνταμ, και με σαφώς καθορισμένες επιλογές αποκλεισμού είναι ο μόνος τρόπος με τον οποίο μπορούμε να προχωρήσουμε τη δεδομένη στιγμή. " ευκαιρία που δόθηκε στην Ιρλανδία πρέπει να δοθεί και στις χώρες που προσχώρησαν πρόσφατα στην ΕΕ, όπως η Ρουμανία. Σε εποχές σαν και αυτές, οφείλουμε να θυμόμαστε και να ανασυντασσόμαστε γύρω από τα πράγματα που μας ενώνουν και μας παρέχουν έναν λόγο για να προχωρήσουμε προς τα εμπρός.
<P>
Στην περίφημη ομιλία του υπέρ των "νωμένων Πολιτειών της Ευρώπης, ο σερ Ουίνστον Τσόρτσιλ είπε ότι, εάν μπορούσε κάποτε να ενωθεί η Ευρώπη στη βάση της κοινής της κληρονομιάς, η ευτυχία, η ευημερία και το μεγαλείο που θα απολάμβαναν οι λαοί της θα ήταν απεριόριστα. Πιστεύω σε αυτό το όραμα και, συνάμα, ξέρω ότι απαιτούνται τεράστιες προσπάθειες για να επιτευχθεί κάτι τέτοιο. Αυτό, όμως, δεν θα πρέπει να σταθεί εμπόδιο στο να συνεχίσουμε.
<SPEAKER ID="056" NAME="Othmar Karas" AFFILIATION="PPE-DE">
(DE) Κύριε Πρόεδρε, χρειαζόμαστε βελτιώσεις, όχι δικαιολογίες! Εντούτοις, πρέπει να καταστεί απολύτως σαφές ότι οι εθνικές κυβερνήσεις είναι αυτές που φέρουν το μεγαλύτερο μερίδιο ευθύνης για τη στάση που τηρεί η κοινή γνώμη στα κράτη μέλη μας έναντι της ΕΕ. Ένα πράγμα πρέπει να προκύψει από τη σύνοδο κορυφής της ΕΕ που θα διεξαχθεί αύριο και μεθαύριο: μια συγγνώμη από τους αρχηγούς κρατών και κυβερνήσεων προς τους πολίτες των κρατών μελών τους για την ανέντιμη εκ μέρους τους στάση σε σχέση με κοινοτικές αποφάσεις, για την αδυναμία τους να παράσχουν επαρκή ενημέρωση στην κοινή γνώμη, για την αδυναμία τους να επικοινωνήσουν μαζί τους, καθώς και για την έλλειψη σθένους και ακεραιότητας σε σχέση με το μερίδιο ευθύνης που φέρουν για τις αποφάσεις στην Ευρώπη.
<P>
" ευρωπαϊκή πολιτική είναι εσωτερική πολιτική. Γι' αυτό, πρέπει να αποτελεί αναπόσπαστο τμήμα της πολιτικής πληροφόρησης και επικοινωνίας των κυβερνήσεων. Το να χρησιμοποιούμε ως αποδιοπομπαίο τράγο την Ευρωπαϊκή Ένωση για κάθε πρόβλημα αντί να θεωρούμε ότι φέρουν και αυτοί ευθύνη και, εν συνεχεία, να ζητούμε από τους πολίτες, δύο εβδομάδες πριν από το δημοψήφισμα, να παράσχουν τη στήριξή τους είναι ανέντιμο, ανεύθυνο και υποκριτικό. Κυρίες και κύριες, πρέπει να υπάρξουν βελτιώσεις εδώ.
<SPEAKER ID="057" NAME="Ioan Mircea Paşcu" AFFILIATION="PSE">
(EN) Κύριε Πρόεδρε, το ιρλανδικό "όχι" καταδεικνύει ότι η ΕΕ, ένα άνευ προηγουμένου και επιτυχημένο πείραμα στην παγκόσμια πολιτική σκηνή, βρίσκεται σε δυσχερή θέση. Για να είναι, όμως, πραγματικά ενδεικτικό της λαϊκής βούλησης, πριν από κάθε δημοψήφισμα πρέπει να διενεργείται εκστρατεία ενημέρωσης. Στην περίπτωση των Ιρλανδών, μπορούμε να το μετρήσουμε αυτό από τον βαθμό αντιστοιχίας, ή από την παντελή απουσία αυτής, μεταξύ της Συνθήκης της Λισαβόνας και των επιχειρημάτων που χρησιμοποιήθηκαν κατά αυτής.
<P>
Φυσικά, η δημοκρατία μας υποχρεώνει να λάβουμε υπόψη το ιρλανδικό αποτέλεσμα, όπως και κάνουμε. Εξίσου, όμως, η δημοκρατία δεν μπορεί να ασκείται σε βάρος των δικαιωμάτων των υπολοίπων, όσων δηλαδή έχουν ήδη κυρώσει τη Συνθήκη της Λισαβόνας, και, το κυριότερο, δεν μπορεί να χρησιμοποιείται καταχρηστικά ως μέσο εκβιασμού της πλειοψηφίας από μια μειοψηφία.
<P>
Φοβούμαι ότι το ιρλανδικό "όχι" θα ενθαρρύνει, παρά θα αποθαρρύνει τις υπάρχουσες τάσεις επανεθνικοποίησης ορισμένων κοινών πολιτικών, επεκτείνοντας έτσι το νομικό κενό στο οποίο βρίσκεται η ΕΕ μετά την απόρριψη της Συνταγματικής Συνθήκης.
<P>
Ολοκληρώνοντας, θα ήθελα να πω ότι, ως βουλευτής του ΕΚ από μία πρώην κομμουνιστική χώρα που κατέβαλε μεγάλες προσπάθειες προκειμένου να γίνει δεκτή στην Ένωση, σε καμία περίπτωση δεν θα ήθελα να διαπιστώσω ότι ο κομμουνισμός είναι μακροβιότερος από την Ευρωπαϊκή Ένωση.
<SPEAKER ID="058" NAME="Mirosław Mariusz Piotrowski" AFFILIATION="UEN">
(PL) Κύριε Πρόεδρε, φαίνεται ότι όλες οι συμφωνίες που επιτεύχθηκαν στη Λισαβόνα είναι καταδικασμένες. " στρατηγική της Λισαβόνας και η Συνθήκη της Λισαβόνας κατέληξαν και οι δύο σε φιάσκο.
<P>
Την περασμένη εβδομάδα, η Ιρλανδία απέρριψε μέσω δημοψηφίσματος τη Συνθήκη της Λισαβόνας. Αυτό σημαίνει ότι το έγγραφο είναι τώρα νεκρό. " επικείμενη σύνοδος κορυφής θα πρέπει να προσδιορίσει κατά πόσον υπάρχει ελπίδα για την αναβίωση της Συνθήκης. Το Ευρωπαϊκό Κοινοβούλιο οφείλει να αποστείλει ένα σαφές μήνυμα ότι αποδέχεται τους κανόνες της δημοκρατίας, ακόμη και αν το αποτέλεσμα ενδέχεται να δυσαρεστήσει ορισμένους βουλευτές. Είναι απαράδεκτη κάθε προσβολή ή καταναγκασμός του λαού της Ιρλανδίας. Ένας τρόπος για την άσκηση αποδεκτής πίεσης θα μπορούσε να είναι η συνέχιση της διαδικασίας κύρωσης της συνθήκης σε άλλες χώρες. Τα ακραία και ανεύθυνα σχόλια περί του ενδεχόμενου αποκλεισμού μιας δήθεν τόσο αλαζονικής χώρας από την Ένωση συνιστούν λόγο ανησυχίας.
<P>
Ευελπιστούμε ότι το Ευρωπαϊκό Συμβούλιο θα εξετάσει μια νέα και δημοκρατικότερη φόρμουλα για την Ευρωπαϊκή Ένωση.
<SPEAKER ID="059" NAME="Marie Anne Isler Béguin" AFFILIATION="Verts/ALE">
(FR) Κύριε Πρόεδρε, όλοι γνωρίζουμε ότι η δημοκρατία δεν είναι ένα μακρύ ήσυχο ποτάμι, όπως και όλοι γνωρίζουμε ότι τη δημοκρατία επιλέξαμε για την οργάνωση της κοινωνίας μας. Συνεπώς, κατά την άποψή μου, το ιρλανδικό "όχι" δεν διαφέρει σε τίποτα από το γαλλικό ή το δανικό "όχι" αλλά, όπως συνέβη το 2005, δεν κατορθώσαμε να εξηγήσουμε γιατί η Ευρώπη είναι επωφελής για τους πολίτες μας. Δεν κατορθώσαμε να τους παράσχουμε διαβεβαιώσεις για την οικολογική κρίση που ευθέως τους πλήττει. Εντούτοις, είμαι αντίθετη με τις εικασίες και πιστεύω ότι πρέπει να περιμένουμε έως ότου ολοκληρωθεί η διαδικασία κύρωσης. Θα ήθελα, όμως, να ζητήσω από το Συμβούλιο να στείλει ένα ισχυρό μήνυμα στους πολίτες που θα καταδεικνύει ότι υπάρχει πραγματική επιθυμία για διαφάνεια, καθώς και επιθυμία για ενίσχυση της δημοκρατίας έναντι των συμπολιτών μας. Θα ήθελα να ζητήσω από το Συμβούλιο να ανοίξει τις πόρτες του και θα ήθελα να ζητήσω οι Προεδρίες της Επιτροπής και του Συμβουλίου να διορίζονται την ίδια χρονική στιγμή που διενεργούνται οι ευρωπαϊκές εκλογές. Πράγματι, αυτό θα ήταν ένα ισχυρό μήνυμα και δεν απαιτείται η κύρωση της Συνθήκης για να κάνουμε αυτού του είδους την αλλαγή.
<SPEAKER ID="060" NAME="Mairead McGuinness" AFFILIATION="PPE-DE">
(EN) Κύριε Πρόεδρε, πρόκειται για μία ζωηρή συζήτηση, την οποία και άκουσα με μεγάλη προσοχή. Πράγματι, οι Ιρλανδοί αποφάνθηκαν, και είπαν "όχι". Ένα όμως από τα πράγματα που μου δημιουργούν μεγάλο προβληματισμό είναι το γεγονός ότι όσοι ψήφισαν "όχι" δεν ένιωσαν ότι αυτή τους η απάντηση εγκυμονεί κινδύνους: αυτό που ένιωσαν, ίσως, ήταν ότι θα υπερισχύσει η σημερινή κατάσταση. Από τη συζήτηση καθίσταται τώρα εξαιρετικά σαφές ότι οι υπόλοιπες χώρες θεωρούν πως η διαδικασία κύρωσης μέσω του κοινοβουλίου έχει το ίδιο κύρος και ότι θα προχωρήσουν σε αυτήν.
<P>
Συνεπώς, θα υπάρξει κάποιου είδους δίλημμα για την Ιρλανδία και τους Ιρλανδούς σε περίπτωση που 26 χώρες κυρώσουν τη Συνθήκη, και αποτελεί επιτακτική ανάγκη ο Πρωθυπουργός μας, Brian Cowen, να υποβάλει τις επόμενες μερικές ημέρες σαφώς μία σκέψη, ίσως και προτάσεις, για το πώς θα προχωρήσουμε μπροστά.
<P>
Αν μου επιτρέπετε, θα ήθελα να απευθυνθώ ειδικότερα στην Kathy Sinnott η οποία, κατά την άποψή μου, διεξήγαγε εκστρατεία χρησιμοποιώντας ορισμένα μάλλον φρικτά επιχειρήματα υπέρ του "όχι". Θέλω να της πω ότι, σε σχέση με αυτήν την ανησυχία για την απώλεια αξιών στην Ιρλανδία, δεν μπορούμε να κατηγορούμε την Ευρώπη. Εμείς οι ίδιοι ευθυνόμαστε για αυτό· ας σταματήσουμε να πετάμε το μπαλάκι στην Ευρωπαϊκή Ένωση και ας κοιτάξουμε τις δικές μας υλιστικές αξίες στην Ιρλανδία και αλλού.
<SPEAKER ID="061" NAME="Genowefa Grabowska" AFFILIATION="PSE">
(PL) Κύριε Πρόεδρε, πιστεύω ακράδαντα ότι η διαδικασία κύρωσης της Συνθήκης της Λισαβόνας πρέπει να συνεχιστεί. Για τις χώρες που υπέγραψαν το εν λόγω έγγραφο, συνιστά διεθνή νομική υποχρέωση, σύμφωνα με τη σύμβαση της Βιέννης για το δίκαιο των συνθηκών.
<P>
" Συνθήκη παρέχει μια ευκαιρία για την πραγματοποίηση σημαντικών μεταρρυθμίσεων στην Ένωση. Για παράδειγμα, θα καταστήσει δυνατή τη δημιουργία κοινής ενεργειακής πολιτικής στην Ευρώπη. Μια τέτοια πολιτική είναι πολύ σημαντική για την Ένωση, καθώς επίσης και για τη χώρα μου, την Πολωνία, δεδομένου ότι θα μπορούσε να εγγυηθεί την ασφάλεια του ενεργειακού εφοδιασμού σε όλους μου τους συμπολίτες. Εκπροσωπώ τη Σιλεσία, που διαθέτει πληθυσμό πέντε εκατομμυρίων. Για την περιοχή μου, μια τέτοια πολιτική θα συνιστούσε ευκαιρία για πρόοδο και ανάπτυξη, δεδομένου ότι η Σιλεσία είναι πλούσια σε ενεργειακούς πόρους.
<P>
Θέτω, συνεπώς, την εξής ερώτηση: θα ματαιωθούν όλα αυτά εξαιτίας του ιρλανδικού "όχι"; Σέβομαι το αποτέλεσμα του δημοψηφίσματος στην Ιρλανδία, αλλά παράλληλα δεν μπορώ να δεχτώ με ευκολία ότι οι ψήφοι των 109 964 ιρλανδών πολιτών, που αντιπροσωπεύουν τη διαφορά μεταξύ του "όχι" και του "ναι", μπορούν να καθορίσουν το μέλλον της χώρας μου, της περιφέρειάς μου και κυρίως το μέλλον της Ευρωπαϊκής Ένωσης. Θεωρώ ότι δεν πρέπει να επιτρέψουμε να συμβεί κάτι τέτοιο.
<SPEAKER ID="062" NAME="Tobias Pflüger" AFFILIATION="GUE/NGL">
(DE) Κύριε Πρόεδρε, θα ήθελα να εκφράσω τις ευχαριστίες μου προς τον ιρλανδικό λαό, καθώς και προς την CAEUC για την εκστρατεία της κατά της Συνθήκης της Λισαβόνας στην Ιρλανδία. Υπήρξαν έως τώρα τρεις απορρίψεις αυτής της συνθήκης: μία στη Γαλλία, μία στις Κάτω Χώρες και τώρα στην Ιρλανδία, με την απόρριψη μιας ελαφρώς τροποποιημένης έκδοσης της Συνθήκης. Πρέπει πραγματικά να το αποδεχτούμε αυτό επιτέλους. Θυμήθηκα τον Μπέρτολτ Μπρεχτ, που είχε πει κάποτε: "Δεν θα ήταν σε αυτήν την περίπτωση πιο απλό για την κυβέρνηση να διαλύσει τον λαό και να εκλέξει έναν άλλο;" Έτσι αντιλαμβάνομαι εγώ ορισμένες δηλώσεις που ακούστηκαν εδώ. " ουσία της Συνθήκης όντως συζητήθηκε στην Ιρλανδία, ειδικότερα ο νεοφιλελεύθερος προσανατολισμός της, η επικέντρωσή της στη στρατιωτικοποίηση, και πάνω από όλα, ο αντιδημοκρατικός χαρακτήρας της.
<P>
Πραγματικά, οφείλουμε να αποδεχθούμε αυτήν την ψήφο. " Συνθήκη είναι νεκρή και χρειαζόμαστε μια διαφορετική συνθήκη. Εμείς, από την πλευρά μας, θα καταγράφουμε πάντως και θα τεκμηριώνουμε τις διάφορες αντιδημοκρατικές δηλώσεις που ακούγονται εδώ.
<SPEAKER ID="063" NAME="Janez Lenarčič">
Προεδρεύων του Συμβουλίου. - (SL) " λέξη που ακούστηκε - και διαβάστηκε - συχνότερα σε αυτήν την αίθουσα σήμερα ήταν η λέξη "σεβασμός". Θα μου επιτρέψετε, πιστεύω, να προσθέσω ότι πρέπει επίσης να σεβόμαστε ορισμένα στοιχεία, και θα ήθελα να επισημάνω τα εξής.
<P>
Πρώτον: η κύρωση μιας νέας Συνθήκης για την Ευρωπαϊκή Ένωση εμπίπτει στην αποκλειστική αρμοδιότητα των κρατών μελών. Στην αποκλειστική. Το Συμβούλιο δεν διαδραματίζει απολύτως κανέναν ρόλο στην εν λόγω διαδικασία και η Προεδρία ακόμη λιγότερο.
<P>
Επόμενο δεδομένο: κάθε κράτος μέλος διενεργεί αυτήν τη διαδικασία σύμφωνα με τους δικούς του κανόνες, τους οποίους το ίδιο αυτό κράτος διατυπώνει σύμφωνα με τον δικό του ανεξάρτητο και κυρίαρχο τρόπο. Έτσι ερχόμαστε ίσως στο επίμαχο σημείο. Ορισμένα κράτη μέλη προέβησαν σε κοινοβουλευτική επικύρωση ή πρόκειται να προβούν, ενώ ένα κράτος μέλος δεσμεύεται από δημοψήφισμα. Αυτό όμως δεν σημαίνει ότι υπάρχει οιοδήποτε πρόβλημα με την κοινοβουλευτική επικύρωση. Απορρίπτω απολύτως τους ισχυρισμούς όσων πιστεύουν ότι η κοινοβουλευτική επικύρωση είναι ατελής ή λιγότερο δημοκρατική από ένα δημοψήφισμα. Αυτό δεν είναι ισχύει. Δεν ισχύει. Δεν υπάρχει απολύτως τίποτα το μεμπτό στην κοινοβουλευτική επικύρωση. Από την σκοπιά της Ευρωπαϊκής Ένωσης, είναι απολύτως ισότιμη με τις υπόλοιπες δημοκρατικές διαδικασίες.
<P>
Τρίτο δεδομένο: κάθε κράτος μέλος ομιλεί για τον εαυτό του. Οι ιρλανδοί ψηφοφόροι αποφάνθηκαν για την Ιρλανδία. Δεν αποφάνθηκαν για κανένα άλλο κράτος μέλος. Αυτό σημαίνει ότι όλα τα άλλα κράτη μέλη έχουν ακριβώς το ίδιο δικαίωμα. Δεκαοχτώ κράτη μέλη έχουν ήδη επικυρώσει τη Συνθήκη της Λισαβόνας, τα υπόλοιπα δεν έχουν ακόμη προβεί σε δήλωση, και η άποψη της Προεδρίας είναι ότι οι επικυρώσεις πρέπει να συνεχιστούν. Όσοι ισχυρίζονται ότι η Συνθήκη της Λισαβόνας είναι νεκρή, όσοι απαιτούν την άμεση διακοπή της διαδικασίας κύρωσης, αρνούνται το δικαίωμα των κρατών μελών να τοποθετηθούν, το ίδιο δικαίωμα το οποίο προασπίζουν με τόσο πάθος στην περίπτωση της Ιρλανδίας.
<P>
(Χειροκροτήματα)
<P>
Τέταρτο στοιχείο: έχουμε ξαναβρεθεί σε αυτήν την κατάσταση και βρήκαμε λύση. Και σε αυτήν την περίπτωση, θα βρούμε μία λύση, που θα στηρίζεται στους λόγους που πυροδότησαν την κατάσταση αυτή, η Προεδρία όμως δεν επιθυμεί να προβεί σε εικασίες σχετικά με αυτό. " Προεδρία δεν επιθυμεί να συρθεί σε μία συζήτηση για το εάν η Συνθήκη ήταν ίσως εξαιρετικά πολύπλοκη, για το εάν υπήρξε πρόβλημα στην επικοινωνία ή για το εάν, όπως επεσήμανε ο κ. De Rossa, ειπώθηκαν ίσως πολλά ψέματα. Όχι, θα αφήσουμε τους ιρλανδούς συναδέλφους μας να αναλύσουν τα αίτια αυτής της έκβασης και επίσης να προτείνουν αυτό που οι ίδιοι οραματίζονται ως πιθανή λύση στο αδιέξοδο. Και θα βρούμε αυτήν τη λύση, είμαι σίγουρος γι' αυτό. Θα την βρούμε. Και η αυριανή συνεδρίαση του Ευρωπαϊκού Συμβουλίου σηματοδοτεί την έναρξη της αναζήτησής μας για να εξέλθουμε από το αδιέξοδο.
<P>
Και το τελευταίο δεδομένο: το θέμα στην ημερήσια διάταξη της σημερινής πρωινής συνεδρίασης δεν ήταν το αποτέλεσμα του ιρλανδικού δημοψηφίσματος αλλά οι προετοιμασίες για το Ευρωπαϊκό Συμβούλιο. " Προεδρία θα διεξαγάγει τη συζήτηση στο Ευρωπαϊκό Συμβούλιο κατά τέτοιον τρόπο, ώστε να καταστήσει σαφές ότι η Ευρώπη δεν έχει λόγο να ανακόψει την πορεία της, ότι η Ευρώπη συνεχίζει να λειτουργεί, και για τον λόγο αυτό θα εξετάσουμε πολλά άλλα θέματα σύμφωνα με την προγραμματισμένη ημερήσια διάταξη.
<P>
Θα εξετάσουμε το πρόβλημα με τις τιμές των τροφίμων και του πετρελαίου, θα εξετάσουμε οικονομικά, κοινωνικά και περιβαλλοντικά θέματα, θα εξετάσουμε τις διεθνείς αναπτυξιακές προκλήσεις και θα εξετάσουμε το ζήτημα των Δυτικών Βαλκανίων. Στο σημείο αυτό, θα ήθελα επίσης να απαντήσω στον κ. Titley - δεν υπάρχουν άμεσες επιπτώσεις για την πολιτική διεύρυνσης της Ευρωπαϊκής Ένωσης, η οποία θα συνεχιστεί, όπως άλλωστε και η ευρωπαϊκή πολιτική γειτονίας και άλλες πολιτικές.
<P>
Σας ευχαριστώ όλες και όλους, και κυρίως όσους εξέφρασαν τις απόψεις τους σε αυτά τα άλλα θέματα, και είμαι πεπεισμένος ότι το Ευρωπαϊκό Συμβούλιο θα προχωρήσει επιτυχώς.
<P>
(Χειροκροτήματα)
<SPEAKER ID="064" NAME="Margot Wallström">
Αντιπρόεδρος της Επιτροπής. - (EN) Κύριε Πρόεδρε, θα ήθελα να ευχαριστήσω τους αξιότιμους βουλευτές για όλες τις εξαιρετικά ενδιαφέρουσες συνεισφορές τους. Αυτός είναι, φυσικά, ο σωστός χώρος για τη διεξαγωγή συζήτησης σχετικά με τη δημοκρατία και τον σεβασμό των ψηφοφοριών.
<P>
Οι Ιρλανδοί ψήφισαν "όχι", τότε γιατί δεν ήρθε ακόμη το τέλος; Γιατί δεν λέει απλώς η ΕΕ, "η συνθήκη είναι νεκρή: ας προχωρήσουμε"; Γιατί ορισμένοι λαοί και ορισμένα κράτη μέλη επιμένουν να διενεργούν τις δικές τους διαδικασίες επικύρωσης; Γιατί επιμένουμε να ανατρέχουμε στους λόγους για τους οποίους ξεκινήσαμε όλη αυτήν τη συζήτηση για τη νέα συνθήκη για την Ευρωπαϊκή Ένωση;
<P>
Θα μου επιτρέψτε, ελπίζω, να πω δυο λόγια για αυτό το ζήτημα, διότι, ας μην ξεχνάμε, οι ευρωπαίοι ηγέτες έχουν επενδύσει μεγάλο πολιτικό κεφάλαιο σε όλη αυτήν τη διαδικασία. Χρειάστηκε πολύς χρόνος και πολλή ενέργεια για να συζητήσουμε τα ζητήματα και τα προβλήματα που βρίσκονται πίσω από την ανάγκη για μία νέα συνθήκη, η οποία δημιουργεί έναν νέο μηχανισμό για την Ευρωπαϊκή Ένωση που έχει υποστεί τόσο δραματικές αλλαγές σε σύντομο χρονικό διάστημα.
<P>
Επιτρέψτε μου απλώς να παραθέσω τρεις λόγους για τους οποίους θεωρούμε ότι είναι αναγκαία μια νέα Συνθήκη.
<P>
Πρώτον, θα έδινε στον Χάρτη των Θεμελιωδών Δικαιωμάτων νομικά δεσμευτική ισχύ. " Ευρώπη δεν είναι μόνον η εσωτερική αγορά - όπως είπε κάποιος εδώ - αλλά και τα δικαιώματα των προσώπων και τα δικαιώματα των εργαζομένων.
<P>
Ένας δεύτερος λόγος είναι, φυσικά, ότι θα θέλαμε να είμαστε σε θέση να ομιλούμε με μία ενιαία ισχυρή φωνή στον κόσμο, να είμαστε ισχυρότεροι στο διεθνές προσκήνιο, και να τα πράξουμε όλα αυτά βάσει των αξιών μας. Θα θέλαμε να ορθώσουμε το ανάστημά μας στη διεθνή σκηνή, να πολεμήσουμε για την αειφόρο ανάπτυξη, να συζητήσουμε για τις τιμές του πετρελαίου, για την πρόληψη των συγκρούσεων και για άλλα σημαντικά θέματα. Αυτός είναι ένας από τους λόγους πίσω από τη συζήτηση για μια νέα συνθήκη.
<P>
Ο τρίτος λόγος είναι, φυσικά, να καταστήσουμε την Ευρωπαϊκή Ένωση περισσότερο δημοκρατική. Αποτελεί ειρωνεία για όσους κάνουν λόγο για σεβασμό του "όχι" και του αποτελέσματος το ότι η Συνθήκη δίνει επί της ουσίας περισσότερες εξουσίες στο άμεσα εκλεγμένο Ευρωπαϊκό Κοινοβούλιο. Σημαίνει μεγαλύτερη συμμετοχή των εθνικών κοινοβουλίων, όπως σημαίνει ότι το Συμβούλιο οφείλει να συσκέπτεται δημόσια, με την πρωτοβουλία των πολιτών να αποτελεί ένα από τα σημαντικά στοιχεία ενός κεφαλαίου για τη συμμετοχική δημοκρατία, που αποτελεί νέα βελτίωση στη συνθήκη.
<P>
" ομάδα με τα μπλουζάκια εκεί πάνω έχουν το σύνθημα 'Σεβαστείτε το "όχι"'. Μια τέτοια πράξη, κατ' εμέ, περιλαμβάνει γνώση των ανησυχιών των ιρλανδών πολιτών. Σημαίνει κατανόηση γιατί ψήφισαν "όχι". Αυτοί έχουν δώσει τις δικές τους ερμηνείες, αλλά θεωρώ πολύ σημαντικό η ιρλανδική κυβέρνηση, με τη βοήθεια των δημοσκοπήσεων του Ευρωβαρόμετρου, να κατανοήσει καλύτερα ποιες είναι οι ανησυχίες και κατά πόσον μπορούμε να κάνουμε κάτι.
<P>
Αυτή δεν είναι η ιδέα της δημοκρατίας; Έτσι πρέπει να προχωρήσουμε - να κατανοήσουμε τα επιχειρήματά τους, να συνεργαστούμε με τα υπόλοιπα κράτη μέλη και να κερδίσουμε επίσης τον σεβασμό τους για τα προβλήματα που μπορούμε, ελπίζω, να επιλύσουμε από κοινού. Όπως πράξαμε και μετά το "όχι" στο γαλλικό και το δανικό δημοψήφισμα, έχουμε ήδη διενεργήσει δημοσκόπηση του Ευρωβαρόμετρου, η οποία θεωρώ ότι θα συμβάλλει επίσης στο να κατανοήσουμε καλύτερα τις προκλήσεις οιουδήποτε δημοψηφίσματος. " διενέργεια δημοψηφίσματος έχει τα υπέρ της αλλά και τα κατά της - ή μάλλον, από δημοκρατικής άποψης, προκλήσεις. Μετά την παρουσίαση στους ψηφοφόρους ενός τόσο πολυσύνθετου κειμένου όπως μια νέα διεθνής συνθήκη, φυσικά υπάρχει χώρος για διαφορετικές ερμηνείες των αποτελεσμάτων.
<P>
Πρέπει να κατανοήσουμε καλύτερα την ετυμηγορία των Ιρλανδών, τους φόβους τους και τις προσδοκίες τους. Από τα πρώτα αποτελέσματα καταλαβαίνω πάντως ότι δεν πρόκειται για ένα συνολικό "όχι" στην Ευρώπη. Πρόκειται για την κατανόηση και τον σεβασμό του ρόλου τους σε μια Ευρωπαϊκή Ένωση.
<P>
Το θετικό στοιχείο της διενέργειας δημοψηφίσματος είναι ότι πρέπει επίσης να ενημερώσετε και να επικοινωνήσετε με τους πολίτες, με όλες τις προκλήσεις που αυτό συνεπάγεται. Όπως όλοι μπορούν να διαπιστώσουν, πιστεύω ότι πρέπει επίσης να αναλύσουμε τι μπορούμε να βελτιώσουμε από την άποψη της επικοινωνίας και της πληροφόρησης των πολιτών. Ανέκαθεν έλεγα ότι η επικοινωνία είναι εργαλείο της δημοκρατίας. Πρέπει να στηρίζεται στο δικαίωμα των πολιτών να γνωρίζουν τι συμβαίνει σε ευρωπαϊκό επίπεδο, τι αποφασίζεται και με ποιον τρόπο μπορούν οι πολίτες να έχουν λόγο. Αυτή η εργασία πρέπει να ενισχυθεί περαιτέρω και, για αυτόν τον λόγο, η Επιτροπή θα συνεχίσει επίσης αυτό που ξεκινήσαμε πριν από λίγα χρόνια, το αποκαλούμενο σχέδιο "Δ", για τη δημοκρατία, τον διάλογο και τη δημόσια συζήτηση. " ιδέα στην οποία θα στηρίζεται είναι να δοθεί στους πολίτες η δυνατότητα να εξοικειωθούν με τις ευρωπαϊκές πολιτικές...
<SPEAKER ID="065" NAME="Πρόεδρος">
Κυρία Επίτροπε, κυρίες και κύριοι, κατανοώ την αναταραχή που επικρατεί δεδομένου ότι πολλοί συνάδελφοι εισέρχονται στην αίθουσα, αλλά θα ήθελα να τους ζητήσω να μην συνομιλούν μεταξύ τους, διότι πολλοί συνάδελφοι επιθυμούν να ακούσουν τα συμπεράσματα της Επιτρόπου.
<SPEAKER ID="066" NAME="Margot Wallström">
Αντιπρόεδρος της Επιτροπής. - (EN) Κύριε Πρόεδρε, συνοψίζοντας, πρέπει να δώσουμε στους πολίτες τη δυνατότητα να εξοικειωθούν με τις ευρωπαϊκές πολιτικές, να τις καταστήσουμε κατανοητές και συναφείς, και να καταστήσουμε τα ευρωπαϊκά θεσμικά όργανα υπεύθυνα και αξιόπιστα έναντι όσων υπηρετούν.
<P>
Πρέπει να διεξάγουμε μία ευρεία και μόνιμη συζήτηση για το μέλλον της Ευρωπαϊκής Ένωσης μεταξύ των δημοκρατικών θεσμικών οργάνων της ΕΕ και των πολιτών, τόσο σε εθνικό όσο και σε ευρωπαϊκό επίπεδο, και πρέπει να επιτρέψουμε στους πολίτες πρόσβαση στην πληροφόρηση, ούτως ώστε να είναι σε θέση να διεξάγουν τεκμηριωμένη συζήτηση για την Ευρωπαϊκή Ένωση. Έχουμε ήδη προτείνει τη δημιουργία ενός πλαισίου προς τον σκοπό αυτό, όπως επεσήμανε ήδη ο Jo Leinen - και σας ευχαριστώ για αυτό. Ευχαριστώ τον κ. Lenarčič για την προσπάθειά του να εξεύρει λύση.
<P>
Ευχαριστώ το Κοινοβούλιο που μας παρέχει στήριξη στην προσπάθεια να καταστούμε πιο αποτελεσματικοί στην επικοινωνία μας με τους πολίτες, διότι σε αυτήν την περίπτωση θα πρέπει να φανούμε σοβαροί και να διαθέσουμε τους πόρους και το πλαίσιο που χρειαζόμαστε για να εργαστούμε από κοινού με τα κράτη μέλη, καθώς και να καταστήσουμε, όπως είναι φυσικό, τα κείμενά μας και τις αποφάσεις μας όσο το δυνατόν πιο ευανάγνωστα.
<P>
Διεξαγάγαμε μια συζήτηση για την ενοποιημένη συνθήκη. Το Συμβούλιο άργησε πάρα πολύ να αποδεχθεί και να δημοσιοποιήσει μια ενοποιημένη συνθήκη, αλλά στο τέλος το έπραξε, και αυτό, φυσικά, είναι ένα εργαλείο με το οποίο μπορούμε να προσεγγίσουμε καλύτερα τους πολίτες μας.
<P>
Πρέπει να συνεχίσουμε να αντλούμε συμπεράσματα και να διδασκόμαστε μαθήματα και από το ιρλανδικό παράδειγμα, αλλά και να σεβόμαστε το "όχι". Ο καλύτερος τρόπος για να πράξουμε κάτι τέτοιο είναι να κατανοήσουμε όντως τις ανησυχίες τους, να βρούμε τις λύσεις από κοινού και να επιτρέψουμε και στα άλλα κράτη μέλη να εκφράσουν τη γνώμη τους. Ελπίζω ότι αυτή η συζήτηση θα συμβάλλει στη συνεδρίαση των αρχηγών που θα διεξαχθεί αύριο και την Παρασκευή. Σας ευχαριστώ πολύ για την καλή και εποικοδομητική συζήτηση.
<P>
(Χειροκροτήματα)
<SPEAKER ID="067" NAME="Πρόεδρος">
Σας ευχαριστώ, κυρία Επίτροπε.
<P>
" συζήτηση έληξε.
<P>
Θα ήθελα να ενημερώσω το Σώμα ότι, σύμφωνα με το άρθρο 145 του Κανονισμού, ο κ. Hans-Peter Martin ζήτησε να λάβει τον λόγο για προσωπικό ζήτημα. Όπως προβλέπεται στο άρθρο 145, θα δώσω τον λόγο στον κ. Martin κατά την έγκριση των Συνοπτικών Πρακτικών αυτής της συνεδρίασης.
<P>
Γραπτές δηλώσεις (άρθρο 142 του Κανονισμού)
<SPEAKER ID="068" NAME="Jim Allister  " AFFILIATION="NI">
γραπτώς. - Συγχαίρω θερμά τους ψηφοφόρους της Δημοκρατίας της Ιρλανδίας γιατί απέρριψαν πειστικά το ανασυσκευασμένο Σύνταγμα. Με αυτόν τον τρόπο κατάφεραν ένα χτύπημα εξ ονόματος εκατομμυρίων δημοκρατών σε ολόκληρη την Ευρώπη οι οποίοι είχαν στερηθεί το δικαίωμα λόγου εξαιτίας της απολυταρχικής προσπάθειας της ελίτ της ΕΕ να επιβάλει σε όλους μας τη Συνθήκη της Λισαβόνας. " πρόκληση πλέον έγκειται στο εάν τμήμα αυτής της ελίτ διαθέτει την εντιμότητα και ακεραιότητα να παραδεχθεί ότι η Συνθήκη είναι νεκρή. " Συνθήκη της Λισαβόνας έχει τη δική της δοκιμασία επιβίωσης: την ομόφωνη επικύρωση. Όμως απέτυχε παταγωδώς σε αυτή τη δοκιμασία. Όπως και ο προκάτοχός της, το Σύνταγμα, καταποντίστηκε στο βράχο της δημοκρατίας. Αντί να αντιμετωπίσουμε την πραγματικότητα, φοβούμαι ότι για άλλη μια φορά θα έλθουμε αντιμέτωποι με μια συνωμοσία των Βρυξελλών ώστε να παρακαμφθούν οι πολίτες. Αν συμβεί αυτό, θα έχετε τελικά την ίδια κατάληξη. Γι' αυτό κάντε τη χάρη στον εαυτό σας και παραδεχθείτε ότι η Συνθήκη είναι νεκρή και ότι δεν έχει προοπτική αναβίωσης.
<SPEAKER ID="069" NAME="Κώστας Μποτόπουλος  " AFFILIATION="PSE">
γραπτώς. - (EN) Σε αυτήν την εποχή της κρίσης και της θεσμικής αβεβαιότητας αισθάνομαι την ανάγκη να εκθειάσω τη Συνθήκη της Λισαβόνας. Δεν γνωρίζω αν θα τεθεί ποτέ σε ισχύ, αλλά αν θέλουμε να αποφύγουμε τον λαϊκισμό, θα πρέπει να αναγνωρίσουμε ότι πρόκειται για μια αξιόλογη συνθήκη. Φυσικά και δεν δομήθηκε με τόσο δημοκρατικό τρόπο ούτε συζητήθηκε όσο η Συνταγματική Συνθήκη. Φυσικά και δεν είναι το τέλειο κείμενο - άλλωστε, δεν υπάρχει τέλειο κείμενο. Φυσικά και είναι εξαιρετικά περίπλοκη - όμως ποια ευρωπαϊκή Συνθήκη δεν είναι; Όσοι δηλώνουν ότι δεν την κατανοούν, στην ουσία δείχνουν ότι δεν εμπιστεύονται τους ηγέτες τους. Πρόκειται, ωστόσο, για ένα κείμενο το οποίο προάγει τη δημοκρατία στην Ευρώπη. Θα καθιστούσε την Ευρώπη πιο ανοικτή, αποτελεσματική και κοινωνικά ευαίσθητη. Ιδού ένα απλό παράδειγμα: αν είχε τεθεί σε ισχύ, αν ο Χάρτης των Θεμελιωδών Δικαιωμάτων είχε τεθεί σε ισχύ, το Δικαστήριο δεν θα μπορούσε να λάβει τις αποφάσεις Viking και Laval, οι οποίες είναι τόσο επιζήμιες για τους εργαζομένους. Χρειαζόμαστε συνεπώς περισσότερη Ευρώπη και όχι λιγότερη. Περισσότερη δημοκρατία. Περισσότερη πολιτική. Ως σοσιαλιστές είναι καθήκον μας τώρα να απευθυνθούμε στο λαό και να του εξηγήσουμε τι είδους νέα και διαφορετική Ευρώπη επιθυμούμε.
<SPEAKER ID="070" NAME="Alexandra Dobolyi  " AFFILIATION="PSE">
γραπτώς. - (HU) Ανήκω σε αυτούς που πιστεύουν ότι η κατάσταση στην Ευρώπη δεν θα είναι πλέον η ίδια μετά το ιρλανδικό "όχι". Ένα πράγμα που σε καμία περίπτωση δεν μπορούμε να κάνουμε είναι να αγνοήσουμε το αποτέλεσμα του ιρλανδικού δημοψηφίσματος. Ανήκω όμως και σε αυτούς που πιστεύουν ότι πρέπει να συνεχίσουμε τη διαδικασία επικύρωσης· κάθε κράτος μέλος έχει το ίδιο δικαίωμα να εκφράζει την άποψή του σχετικά με το κοινό μέλλον της Ευρώπης.
<P>
Πρέπει να λύσουμε αυτόν τον περίπλοκο γρίφο, αφενός αφουγκραζόμενοι τη φωνή των ιρλανδών πολιτών, και αφετέρου αντιμετωπίζοντας με τη δέουσα προσοχή τη θέση όλων των υπόλοιπων κρατών μελών που επιθυμούν να συνεχίσουν την κοινή ευρωπαϊκή τους πορεία.
<P>
" εξίσωση είναι δύσκολη, όμως πρέπει να αδράξουμε κάθε ευκαιρία για αξιολόγηση. Προς τούτο, χρειαζόμαστε και τα 27 κράτη μέλη. Φρονώ ότι τα 27 κράτη μέλη οφείλουν να εξεύρουν κοινή λύση και να αποφασίσουν από κοινού αναφορικά με το επόμενο βήμα.
<P>
Όπως δήλωσε ο Επίτροπος Barroso, "τα 27 κράτη μέλη υπέγραψαν τη Συνθήκη· πρέπει λοιπόν να καταβάλουμε κάθε δυνατή προσπάθεια για να διασφαλίσουμε ότι και τα 27 κράτη μέλη θα βρουν τρόπο να προχωρήσουν". Πρέπει να βρούμε λύση, να βρούμε έναν τρόπο να αρθεί το αδιέξοδο.
<SPEAKER ID="071" NAME="Titus Corlăţean  " AFFILIATION="PSE">
γραπτώς. - (RO) " ευρωπαϊκή διαδικασία πρέπει να συνεχισθεί.
<P>
" καταψήφιση της Συνθήκης της Λισαβόνας από τους ιρλανδούς πολίτες πρέπει να γίνει σεβαστή.
<P>
Την ίδια στιγμή, πρέπει να λάβουμε υπόψη το ευρύτερο συμφέρον όλων των πολιτών της Ευρωπαϊκής Ένωσης, προκειμένου το ευρωπαϊκό οικοδόμημα να καταστεί πιο αποτελεσματικό και να συνεχισθεί η διαδικασία διεύρυνσης της Ένωσης.
<P>
Οι ιρλανδοί πολίτες δεν έχουν μόνο δικαιώματα αλλά και υποχρεώσεις εντός της ΕΕ. Οφείλουν να έχουν επίγνωση των συνεπειών που επιφέρει η καταψήφιση της Συνθήκης της Λισαβόνας.
<P>
Οι ιρλανδοί πολίτες θα κληθούν να αποφασίσουν με νέο δημοψήφισμα αν θα εγκαταλείψουν την Ευρωπαϊκή Ένωση ή αν θα παραμείνουν στην ΕΕ με βάση τη Συνθήκη της Λισαβόνας.
<P>
" διακοπή της ευρωπαϊκής διαδικασίας, με την επίκληση της "ακέραιης κυριαρχίας" των Ιρλανδών, συνεπάγεται στην πραγματικότητα την ακύρωση των εύλογων προσδοκιών των πολιτών της Κροατίας, της Δημοκρατίας της Μολδαβίας κλπ. για προσέγγιση στην ΕΕ.
<P>
Ακριβώς όπως η Ιρλανδία και οι ιρλανδοί πολιτικοί εκπρόσωποι δικαιούνται να αγωνισθούν για τις προσδοκίες των πολιτών τους, έτσι και η Ρουμανία δικαιούται να αγωνισθεί για την ένταξη της Δημοκρατίας της Μολδαβίας στην Ευρωπαϊκή Ένωση.
<SPEAKER ID="072" NAME="Ilda Figueiredo  " AFFILIATION="GUE/NGL">
γραπτώς. - (PT) Κατόπιν του νικηφόρου "ΟΧΙ" στο ιρλανδικό δημοψήφισμα για τη Συνθήκη της Λισαβόνας, οι ηγέτες της Ευρωπαϊκής Ένωσης θα έπρεπε να παραδεχθούν το προφανές: ότι η Συνθήκη της Λισαβόνας απέτυχε. Γνωρίζουν ότι αρκεί η μη κύρωση της Συνθήκης μόνο από ένα κράτος μέλος ώστε αυτή να μην τεθεί σε ισχύ. Αυτοί είναι οι κανόνες. Επιπλέον, αξίζει να σημειωθεί ότι αυτή είναι η τρίτη απόρριψη μετά από άλλα δύο πανομοιότυπα αποτελέσματα στη Γαλλία και τις Κάτω Χώρες για το αποκαλούμενο Ευρωπαϊκό Σύνταγμα, τον προπομπό της Συνθήκης της Λισαβόνας.
<P>
Ωστόσο, ο Πρόεδρος της Ευρωπαϊκής Επιτροπής αναγνώρισε μόνον ότι θα χρειαστεί χρόνος και προσπάθεια για να επιλυθεί το πρόβλημα που δημιουργήθηκε από το ιρλανδικό δημοψήφισμα. Επιχειρεί να επιρρίψει ευθύνες στην Ιρλανδία, ενώ αρνείται να παραδεχθεί ότι το πρόβλημα εκπηγάζει από τη βαθιά κρίση νομιμότητας των νεοφιλελεύθερων, μιλιταριστικών και φεντεραλιστικών πολιτικών οι οποίες εφαρμόζονται.
<P>
Επομένως, το Ευρωπαϊκό Συμβούλιο πρέπει αυτήν την εβδομάδα να απαντήσει σε ένα θεμελιώδες ερώτημα: αν θα εγκαταλείψει τη διαδικασία κύρωσης της Συνθήκης της Λισαβόνας, δεδομένου ότι δεν έχει καμία πιθανότητα επιτυχίας, ή αν θα ξεκινήσει δημόσια συζήτηση για τους πραγματικούς λόγους της δυσαρέσκειας των πολιτών και θα προβεί στις απαραίτητες πολιτικές αλλαγές, προκειμένου να αντιμετωπίσει την τρέχουσα κρίση, αν δηλαδή, με άλλα λόγια, θα προαγάγει περισσότερη κοινωνική δικαιοσύνη και ασφάλεια στην απασχόληση με δικαιώματα, αν θα καταπολεμήσει την κερδοσκοπία και τις κερδοσκοπικές τιμές και αν θα δώσει προτεραιότητα στον αγώνα για κοινωνική ένταξη.
<SPEAKER ID="073" NAME="Petru Filip  " AFFILIATION="PPE-DE">
γραπτώς. - (RO) " πρόσφατη ψήφος των Ιρλανδών έτυχε διάφορων ερμηνειών στην Ευρωπαϊκή Κοινότητα, ενώ τις δυσκολίες που ενδέχεται να προκύψουν από αυτήν επιβεβαιώνουν ήδη οι ομιλίες στο Ευρωπαϊκό Κοινοβούλιο.
<P>
Θα ήθελα να αναφερθώ εν συντομία στα προβλήματα που η ψήφος των ιρλανδών πολιτών ενδέχεται να προκαλέσει στην κοινή γνώμη των χωρών οι οποίες προσφάτως προσχώρησαν στην ΕΕ, κυρίως των χωρών της Ανατολικής Ευρώπης. Οι πολίτες των χωρών αυτών θα δυσκολευθούν πολύ να κατανοήσουν το δεσμευτικό χαρακτήρα της υιοθέτησης των ευρωπαϊκών κανόνων εκείνων, οι οποίοι συνεπάγονται οικονομικές θυσίες σε εθνικό πλαίσιο, καθώς και μια σειρά δημόσιων πολιτικών, τις οποίες οι πολίτες θεωρούν εξαιρετικά περιοριστικές για το οικονομικό στάδιο, στο οποίο βρίσκονται τώρα αυτές οι χώρες.
<P>
Αυτό που θα ήθελα να τονίσω εδώ είναι ότι οποιαδήποτε απόπειρα ειδικής μεταχείρισης σε κοινοτικό πλαίσιο θα αποτυπωθεί οπωσδήποτε στο αποτέλεσμα των εκλογών του 2009, γεγονός που ενδέχεται να αποτελέσει αφορμή για τη ριζοσπαστικοποίηση ενός εκλογικού σώματος το οποίο υπερψήφισε με μεγάλο ενθουσιασμό την ένταξη των χωρών αυτών στην ΕΕ.
<SPEAKER ID="074" NAME="Gyula Hegyi  " AFFILIATION="PSE">
γραπτώς. - (HU) Υπάρχουν πολλοί τρόποι ερμηνείας του ιρλανδικού δημοψηφίσματος. Πρόκειται για νίκη της λαϊκής κυριαρχίας: δεν μπορούμε να αρνηθούμε αυτό το απλό γεγονός. Την ίδια στιγμή, ωστόσο, οι περισσότεροι ψηφοφόροι δεν γνώριζαν τι ακριβώς ψήφιζαν, όπως αποκαλύφθηκε από το γεγονός ότι οι υποστηρικτές της εκστρατείας του "όχι" έκαναν λόγο για ιστορικές αδικίες, οι οποίες στην πραγματικότητα αποκαταστάθηκαν με την προσχώρηση στην Ευρωπαϊκή Ένωση. Μπορεί να θεωρούμε άδικο το γεγονός ότι το 53% των ψηφοφόρων μιας σχετικά μικρής χώρας διαθέτει τη δύναμη να εμποδίζει είκοσι έξι άλλα έθνη να εμβαθύνουν τη συνεργασία τους και να εκπληρώσουν το ευρωπαϊκό τους όραμα. Ωστόσο, ένα είναι βέβαιο ότι, δηλαδή, στο μέλλον θα πρέπει να συζητήσουμε το θέμα της ολοκλήρωσης με τους πολίτες της Ευρωπαϊκής Ένωσης με τρόπο πιο ευφυή, πιο πειστικό και άμεσα κατανοητό. Γι' αυτό το λόγο, η Επιτροπή Πολιτισμού και Παιδείας του Ευρωπαϊκού Κοινοβουλίου συντάσσει έκθεση με τίτλο εργασίας "Ενεργός διάλογος με τους πολίτες σχετικά με την Ευρώπη". Μου ζητήθηκε να εκπονήσω την εν λόγω έκθεση. Ζητώ από τους συναδέλφους βουλευτές να στηρίξουν το έργο μας μοιραζόμενοι μαζί μας τις ιδέες τους· ας συγκεντρώσουμε τις σκέψεις μας, ώστε όχι μόνο να κατανοήσουμε και να ενστερνισθούμε το ζήτημα τις ολοκλήρωσης και της συνεργασίας, αλλά και να διασφαλίσουμε ότι και οι ευρωπαίοι πολίτες θα το κατανοήσουν και θα το ενστερνισθούν με τη σειρά τους.
<SPEAKER ID="075" NAME="Mieczysław Edmund Janowski  " AFFILIATION="UEN">
γραπτώς. - (PL) Σήμερα συζητάμε το μέλλον της Ευρωπαϊκής Ένωσης. Κι αυτό στον απόηχο των έντονων αντιδράσεων που προκάλεσε το αποτέλεσμα του δημοψηφίσματος στην Ιρλανδία. Καλώ όλους τους ενδιαφερόμενους, βουλευτές του Ευρωπαϊκού Κοινοβουλίου και εκπροσώπους της Επιτροπής και του Συμβουλίου, να μην ψέξουν το λαό της Ιρλανδίας και να μην τον απειλήσουν με σειρά αντιποίνων, όπως είναι, μεταξύ άλλων, ο αποκλεισμός από την Ένωση. Γεγονός είναι ότι η Ένωση υπάρχει και ότι η ψήφος της Ιρλανδίας δεν είναι ψήφος κατά της Ένωσης. Κατά τη γνώμη μου, αποτελεί έκφραση αντίθεσης στο έγγραφο με τίτλο "Μεταρρυθμιστική Συνθήκη της Λισαβόνας". Ο ιρλανδικός λαός απέρριψε τη συγκεκριμένη εκδοχή της μεταρρύθμισης που του παρουσιάσθηκε.
<P>
Είναι πολύ πιθανό, αν ετίθετο το ίδιο ερώτημα στους πολίτες άλλων χωρών μέσω δημοψηφίσματος, να έδιναν και εκείνοι ακριβώς την ίδια απάντηση. Άλλωστε, η Συνθήκη είναι ακατάληπτη ακόμη και για τους μορφωμένους πολίτες της Ευρωπαϊκής Ένωσης. Καλό θα ήταν να σκεφθούμε μήπως πρόκειται για μια πρωτοφανή ένδειξη ότι η αποκαλούμενη ελίτ οφείλει να γεφυρώσει το σημαντικό κενό που υφίσταται σήμερα ανάμεσα στους πολίτες των κρατών μελών και τους ηγέτες των πολιτικών ομάδων σε εθνικό και κοινοτικό επίπεδο.
<P>
Πράγματι, σύμφωνα με τις σχετικές διατάξεις του διεθνούς δικαίου, ακόμη κι αν ένα μόνο από τα κράτη τα οποία είναι αντισυμβαλλόμενα μέρη στη συμφωνία δεν αποδέχεται τη διεθνή συμφωνία, τότε η συμφωνία δεν είναι δεσμευτική υπό τη μορφή που έχει. Αυτό είναι σαφές, ανεξαρτήτως των απόψεών μας για το έγγραφο στο σύνολό του. Ο λαός της Ιρλανδίας αποφάσισε ελεύθερα. Οφείλουμε να σεβασθούμε την απόφασή του και να αναζητήσουμε θετικές λύσεις για το μέλλον της Ευρώπης. Όπως λέει και το ρητό, "Φωνή λαού, φωνή Θεού".
<SPEAKER ID="999" NAME="Anneli Jäätteenmäki  " AFFILIATION="ALDE">
γραπτώς. - (FI) Κρίση! Κρίση! Για άλλη μια φορά ο κόσμος φωνάζει ότι η ΕΕ βρίσκεται σε κρίση, γιατί οι Ιρλανδοί απέρριψαν τη Συνθήκη της Λισαβόνας με το δημοψήφισμά τους την Πέμπτη 12 Ιουνίου. " Συνθήκη μπορεί να τεθεί σε ισχύ μόνο αν επικυρωθεί από όλα τα κράτη μέλη. Οι ηγέτες της ΕΕ αναζητούν νέες λύσεις, αλλά ελάχιστοι είναι εκείνοι που έχουν να προσφέρουν κάτι σχετικό.
<P>
Τα προβλήματα είναι τουλάχιστον δύο. " Συνθήκη της Λισαβόνας είναι τόσο ασαφής ώστε είναι σχεδόν αδύνατο να γίνει κατανοητή. Εσείς θα ήσαστε πρόθυμοι να την υπογράψετε; Επιπλέον, η ελίτ της ΕΕ φαίνεται ότι θέλει να προχωρήσει υπερβολικά γρήγορα.
<P>
Τώρα είναι η ώρα τα μικρά κράτη μέλη να αναλάβουν δράση. Θα πρέπει να επιμείνουν ώστε κάθε κράτος μέλος να έχει το δικό του Επίτροπο. Αυτή ήταν αρχικά η επιθυμία της Φινλανδίας και πολλών άλλων χωρών.
<P>
" Συνθήκη της Λισαβόνας, αν ετίθετο σε ισχύ, θα οδηγούσε σε μια κατάσταση όπου κάθε κράτος μέλος θα στερείτο Επιτρόπου το ένα τρίτο του χρόνου από το 2014 και μετά. " διατύπωση της Συνθήκης είναι τόσο αόριστη ώστε, στην πράξη, τα μικρά κράτη μέλη δεν θα διαθέτουν Επίτροπο για χρονικό διάστημα μεγαλύτερο απ' ό,τι τα μεγάλα κράτη μέλη. Ορισμένοι θεωρούν ότι η Ιρλανδία καταψήφισε τη Συνθήκη εν μέρει λόγω του ζητήματος του Επιτρόπου.
<P>
Ο Επίτροπος της Φινλανδίας είναι καθοριστικής σημασίας για τα μικρά κράτη μέλη, παρότι καθήκον των Επιτρόπων είναι να προωθούν τα συμφέροντα της ΕΕ στο σύνολό της. Στη Φινλανδία κάθε περιφέρεια είναι ευτυχής όταν αποκτά το "δικό" της υπουργό στο Υπουργικό Συμβούλιο.
<P>
Οι ηγέτες της ΕΕ πρέπει σήμερα να διερευνήσουν προσεκτικά ποια είναι η πηγή της διογκούμενης δυσπιστίας των πολιτών προς την ΕΕ. Έδρασε η Ένωση προς το συμφέρον όλων των πολιτών της κατά τον καλύτερο δυνατό τρόπο; Ενίσχυσε τη συνεργασία σε διαφορετικούς τομείς ή μήπως η διεύρυνση πραγματοποιήθηκε υπερβολικά γρήγορα;
<SPEAKER ID="076" NAME="Filip Kaczmarek  " AFFILIATION="PPE-DE">
γραπτώς. - (PL) " απόφαση του ιρλανδικού λαού έφερε την Ευρώπη σε δεινή θέση. Αποδεικνύει επίσης ότι η Ευρώπη βασίζεται στην ενεργό δημοκρατία. " μοίρα της Συνθήκης της Λισαβόνας δεν είναι δεδομένη. Παρόμοιες καταστάσεις έχουν προκύψει και κατά το παρελθόν. Το 1993, μετά από το αρνητικό αποτέλεσμα αναφορικά με την κύρωση της Συνθήκης για την Ευρωπαϊκή Ένωση, η Δανία αποφάσισε να διεξαγάγει ένα ακόμη δημοψήφισμα. Ομοίως, αποφασίσθηκε να διεξαχθεί δεύτερο δημοψήφισμα στην Ιρλανδία μετά το καταστροφικό αποτέλεσμα σχετικά με την κύρωση της Συνθήκης της Νίκαιας το 2001. Πιστεύω ακράδαντα ότι και σε αυτήν την περίπτωση, οφείλουμε να σεβαστούμε το αποτέλεσμα του ιρλανδικού δημοψηφίσματος ως κυρίαρχη απόφαση της Ιρλανδίας. " Ένωση βασίζεται στο σεβασμό του δικαιώματος όλων των κρατών μελών να εκφράζουν τη βούλησή τους. Θα πρέπει να καταστεί σαφές ότι η απόρριψη της Συνθήκης δεν σημαίνει ότι ο ιρλανδικός λαός αντιτίθεται στην Ένωση.
<P>
" προσεχής σύνοδος του Ευρωπαϊκού Συμβουλίου αποτελεί ευκαιρία προβληματισμού σχετικά με τις αιτίες και τις επιπτώσεις της κατάστασης που έχει προκύψει. Ο προβληματισμός αυτός δεν πρέπει να περιοριστεί στο να ψέξουμε και να επικρίνουμε αυστηρά την Ιρλανδία. Το Συμβούλιο, η Ευρωπαϊκή Επιτροπή και το Ευρωπαϊκό Κοινοβούλιο πρέπει να σκεφθούν τι μπορεί να γίνει, ώστε οι Ευρωπαίοι να κατανοήσουν καλύτερα τη Συνθήκη και τις προθέσεις της ελίτ. Αντιτίθεμαι στην επανέναρξη διαπραγματεύσεων για τη μεταρρύθμιση της Συνθήκης. " Ευρώπη δεν πρέπει να καταστεί Ευρώπη δύο ή περισσότερων ταχυτήτων. Πρέπει να αποδείξει στους πολίτες της ότι πρόκειται για ένα κοινό σχέδιο το οποίο διέπει η έννοια της αλληλεγγύης. Πιστεύω ότι το Συμβούλιο θα βρει λύση αποδεκτή από όλες τις χώρες οι οποίες έχουν ήδη επικυρώσει τη Συνθήκη, από την Ιρλανδία, καθώς και από τα κράτη μέλη που δεν έχουν αποφασίσει ακόμη πώς θα κινηθούν.
<SPEAKER ID="077" NAME="Bogusław Liberadzki  " AFFILIATION="PSE">
γραπτώς. - (PL) Το αποτέλεσμα του ιρλανδικού δημοψηφίσματος διατάραξε τη διαδικασία κύρωσης της Μεταρρυθμιστικής Συνθήκης. Επιπλέον, μέσω του δημοψηφίσματος δόθηκε έμφαση στο γεγονός ότι πρέπει να αντιμετωπίζουμε με ιδιαίτερη φροντίδα το μεγάλο ευρωπαϊκό μας σχέδιο, με στόχο τη δημιουργία μιας Ευρώπης, όπου θα κυριαρχούν η ειρήνη και η αλληλεγγύη, κύριο μέλημα της οποίας θα είναι το καλό των πολιτών της και η ανάληψη ρόλου ισχύος στην παγκόσμια οικονομική και πολιτική σκηνή. Σήμερα γνωρίζουμε πόσο βαρύ θα είναι το τίμημα που θα καταβάλλουμε αν δεν ξεκινήσουμε διάλογο με τις κοινωνίες των χωρών μας για να εξηγήσουμε στους πολίτες τι σημαίνει ολοκλήρωση.
<P>
" διαδικασία επικύρωσης πρέπει να συνεχισθεί, και πιστεύω ότι η Ιρλανδία θα καταβάλλει κάθε δυνατή προσπάθεια για να επιλυθεί το πρόβλημα. Συμφωνώ με την άποψη του κ. Schulz, του αρχηγού της Σοσιαλιστικής Ομάδας του Ευρωπαϊκού Κοινοβουλίου, ότι, δηλαδή, ο τρόπος λειτουργίας της Ευρωπαϊκής Επιτροπής και του Ευρωπαϊκού Συμβουλίου είναι ένας από τους λόγους που οδήγησαν στην παρούσα κατάσταση. " ενίσχυση των αρμοδιοτήτων του Ευρωπαϊκού Κοινοβουλίου ως δημοκρατικού θεσμού θα μπορούσε να συμβάλει περισσότερο στη βελτίωση της Ένωσης σε σχέση με τις βαρύγδουπες διακηρύξεις και τα προγράμματα, δεδομένου ότι αυτά δεν κατορθώνουν να γίνουν αποδεκτά από τους πολίτες.
<SPEAKER ID="078" NAME="Marianne Mikko  " AFFILIATION="PSE">
γραπτώς. - (ET) Κυρίες και κύριοι, το "όχι" του Δουβλίνου στη Συνθήκη της Λισαβόνας αποτέλεσε έκπληξη γιατί με την υποστήριξη της ΕΕ κατόρθωσε η Ιρλανδία να οικοδομήσει ανταγωνιστική οικονομία, να σταθεροποιήσει την αγορά εργασίας της και να δημιουργήσει κοινωνία πρόνοιας. Οι Ιρλανδοί θα μπορούσαν να έχουν ψηφίσει υπέρ μιας ισχυρότερης και πιο ανταγωνιστικής Ευρωπαϊκής Ένωσης, η οποία θα υπηρετούσε τα συμφέροντα των κρατών μελών περισσότερο από ό,τι στο παρελθόν.
<P>
Προσωπικώς θεωρώ ότι το να θέσουμε τη Συνθήκη της Λισαβόνας σε δημοψήφισμα φαινόταν μεν να αποτελεί δημοκρατική κίνηση, αλλά αυτό ήταν απατηλό. Εσωτερικά προβλήματα, στα οποία δεν παρεμβαίνει η ΕΕ, αναπόφευκτα προκάλεσαν εντάσεις οι οποίες έπρεπε να εκτονωθούν. Ως εκ τούτου, είναι εύκολο να δημιουργηθούν επίπλαστες ευκαιρίες για να εκφράσει κάποιος τη δυσαρέσκειά του χωρίς να λαμβάνεται υπόψη ο τρόπος. Εξίσου ενδεικτικές της ψευδεπίγραφης δημοκρατίας και των εντάσεων που εκδηλώνονται ήταν οι δημοσκοπήσεις που διεξήχθησαν πριν από το δημοψήφισμα, από τις οποίες προέκυψε ότι οι πολίτες που ψήφισαν "όχι" δεν γνώριζαν το πραγματικό περιεχόμενο ούτε πολλά σχετικά με τη σημασία της Συνθήκης της Λισαβόνας.
<P>
Οι ιρλανδοί πολιτικοί οφείλουν να απαντήσουν στην ερώτηση "γιατί;". " Ιρλανδία είναι επί σειρά ετών ένας από τους πλέον επιτυχημένους αποδέκτες επιδοτήσεων της ΕΕ. Οι Ιρλανδοί είναι γνωστοί για τη φιλοευρωπαϊκή τους στάση. Συνεπώς, αυτό καθιστά ακόμη πιο ειρωνικό το γεγονός ότι, εξαιτίας της Ιρλανδίας, θα πρέπει να αναστείλουμε τη δημιουργία ενός πιο ισχυρού κοινού μέλλοντος.
<P>
" Εσθονία επικύρωσε τη Συνθήκη της Λισαβόνας μια ημέρα πριν από τη διεξαγωγή του ιρλανδικού δημοψηφίσματος. Αυτό σημαίνει ότι, σε αντίθεση με το Δουβλίνο, το Ταλίν συνέβαλε στην οικοδόμηση ενός κοινού μέλλοντος. Υποστηρίζω ένθερμα τη διαδικασία επικύρωσης και φρονώ ότι η Ιρλανδία θα προσπαθήσει εκ νέου να διαβεβαιώσει τα 500 εκατομμύρια των ευρωπαίων πολιτών ότι και αυτοί φέρουν την ιδιότητα του ευρωπαίου πολίτη με τιμή. Είναι προφανές ότι το Δουβλίνο οφείλει ευγνωμοσύνη στην Ευρώπη.
<SPEAKER ID="079" NAME="Toomas Savi  " AFFILIATION="ALDE">
γραπτώς. - Κύριε Πρόεδρε, παρότι το αποτέλεσμα του ιρλανδικού δημοψηφίσματος απογοήτευσε βαθιά την Ευρωπαϊκή Ένωση, οι ώρες δεν είναι κατάλληλες για να αντιδράσουμε με πανικό και να αναζητήσουμε αποδιοπομπαίο τράγο. Το Ευρωπαϊκό Συμβούλιο πρόκειται να συνεδριάσει στις 19 και 20 Ιουνίου στις Βρυξέλλες. Καταρχάς, θα πρέπει να αφιερώσουμε χρόνο, ώστε να ακούσουμε τις εξηγήσεις του ιρλανδού πρωθυπουργού Brian Cowen, καθώς και τις προτάσεις του για το πώς να αντιμετωπίσουμε την Ιρλανδία.
<P>
Κατά τη γνώμη μου, τα υπόλοιπα οκτώ κράτη μέλη πρέπει να συνεχίσουν την επικύρωση, όπως αυτή έχει προγραμματισθεί, παρά το ιρλανδικό "όχι".
<P>
" Συνθήκη της Λισαβόνας είναι απαραίτητη για την επιτυχή συνέχιση του ευρωπαϊκού σχεδίου. Θα ήταν αδιανόητο να αρχίσουν εκ νέου διαπραγματεύσεις, δεδομένου ότι η Ευρωπαϊκή Ένωση εμπλέκεται σε διαπραγματεύσεις για το μέλλον της εδώ και εννέα χρόνια. " Συνθήκη της Λισαβόνας δημιουργεί μια πιο κατανοητή, δημοκρατική και αποτελεσματική Ευρωπαϊκή Ένωση και δεν μπορούμε να εγκαταλείψουμε αυτήν την προσπάθεια ακόμη.
<SPEAKER ID="080" NAME="Esko Seppänen  " AFFILIATION="GUE/NGL">
γραπτώς. - (FI) Δημοκρατία σημαίνει κυριολεκτικά εξουσία του λαού. Δεν μπορεί να υπάρξει δημοκρατία χωρίς το λαό, ενώ αντιστοίχως δεν είναι καλό για έναν λαό να ζει χωρίς δημοκρατία. Στην Ιρλανδία ο λαός είχε τη δυνατότητα να ψηφίσει σχετικά με το νέο σύνταγμα, τη Συνθήκη της Λισαβόνας. Αυτό ήταν πράξη δημοκρατίας, αλλά οι Ιρλανδοί ψήφισαν "όχι" εκ μέρους όλων των άλλων εθνών. Οι αρνητικές ψήφοι ανήλθαν στο 53,4% των συνολικών ψήφων, ενώ θετικά ψήφισε το 46,6%. Στην Ιρλανδία οι πολίτες δεν ήθελαν η ΕΕ να κινηθεί προς την κατεύθυνση της ομοσπονδίας, να στρατιωτικοποιηθεί ή να βιώσει μια ακόμη στροφή της εξουσίας προς τις μεγάλες χώρες.
<P>
" ιδέα της ομοσπονδίας προωθείται από άνδρες και γυναίκες που δεν εμφορούνται από δημοκρατικά ιδεώδη και δεν ξέρουν να χάνουν. Άρχισαν να αναβιώνουν το σώμα διά της βίας. Δηλώνουν ότι οι μικρές χώρες δεν είναι απαραίτητες αν δεν συμμορφώνονται με την πραγματική εξουσία των μεγάλων. Με αυτόν τον τρόπο παρανοούν την έννοια της δημοκρατίας στην ΕΕ.
<P>
Οι Ιρλανδοί επικρίνονται για τον τρόπο με τον οποίο άσκησαν την εξουσία τους, αλλά κανείς δεν χλευάζει τους Ούγγρους, αν και το ουγγρικό κοινοβούλιο ψήφισε "ναι", προτού καν του υποβληθεί προς εξέταση η δυσανάγνωστη Συνθήκη. " απόφαση του ιρλανδικού λαού συνάδει με τις δημοκρατικές αρχές, αλλά όχι και αυτή του ουγγρικού κοινοβουλίου.
<P>
" επιθυμία να υπάρξει ένα σύνταγμα για την ΕΕ δεν απορρέει από τις ανάγκες του λαού αλλά από τη βούληση να ενισχυθεί η εξουσία της ελίτ. Χωρίς τη διεξαγωγή δημοψηφισμάτων θα πρόκειται για πραξικόπημα - τόσο στις μικρές όσο και στις μεγάλες χώρες.
<SPEAKER ID="081" NAME="Adrian Severin  " AFFILIATION="PSE">
γραπτώς. - Ενώ κλείνουμε την πόρτα σε κράτη, όπως η Κροατία, η Τουρκία, η Ουκρανία και η Μολδαβία, τα οποία αγωνίζονται να γίνουν μέλη, προσπαθούμε να κρατήσουμε κράτη τα οποία δεν είναι βέβαια ότι αξίζει τον κόπο να είναι μέλη μιας ισχυρής ένωσης. Είναι άδικο, αντιπαραγωγικό και μη βιώσιμο να αντιμετωπίζουμε τους ευρωσκεπτικιστές με καλύτερο τρόπο απ' ό,τι τους ευρωλάτρες.
<P>
Ίσος σεβασμός προς όλα τα κράτη σημαίνει ότι κάθε κράτος έρχεται αντιμέτωπο με τις δικές του ευθύνες. Το να προσπαθούμε να εξαπατήσουμε και να δελεάσουμε κάποιον με απατηλά πρωτόκολλα και παραχωρήσεις, προκειμένου να αλλάξει απόφαση χωρίς να αλλάζει πεποιθήσεις, θα αποτελούσε προσβολή και έλλειψη δημοκρατικού σεβασμού.
<P>
Ο ιρλανδικός λαός πρέπει να έχει στη διάθεσή του όσο χρόνο χρειάζεται για να σκεφθεί το ευρωπαϊκό του μέλλον. Ενδεχομένως το καλύτερο πλαίσιο για ανάλογους προβληματισμούς περί δημοκρατίας θα ήταν οι πρόωρες εκλογές. Εν πάση περιπτώσει, οι Ιρλανδοί πρέπει να καταναλώσουν το δικό τους χρόνο και όχι των άλλων. Ως εκ τούτου, πρέπει να εξετασθεί το ενδεχόμενο να εκχωρηθεί στην Ιρλανδία ένα προσωρινό καθεστώς εντός της ΕΕ, αφήνοντας την ευρωπαϊκή ολοκλήρωση να προχωρήσει με λιγότερα συμμετέχοντα κράτη.
<P>
Κάποια στιγμή ο ιρλανδικός λαός θα πρέπει να απαντήσει, μέσω νέου δημοψηφίσματος, στο ερώτημα αν επιθυμεί να παραμείνει στην Ευρωπαϊκή Ένωση με βάση τη Συνθήκη της Λισαβόνας ή αν επιθυμεί να αναλάβει το ρόλο του "μοναχικού καβαλάρη" μέσα στην αντάρα της παγκόσμιας τάξης.
<SPEAKER ID="082" NAME="Czesław Adam Siekierski  " AFFILIATION="PPE-DE">
γραπτώς. - (PL) " απόρριψη της Συνθήκης της Λισαβόνας από τον ιρλανδικό λαό κατέπνιξε κάθε ελπίδα για ταχεία θεσμική μεταρρύθμιση της Ευρωπαϊκής Ένωσης. Είναι η δεύτερη ευκαιρία που χάνεται. " πορεία ανακόπηκε και στο παρελθόν λόγω του αρνητικού αποτελέσματος των δημοψηφισμάτων σε Γαλλία και Ολλανδία.
<P>
Κατά τη γνώμη μου, ο ιρλανδικός λαός σε καμία περίπτωση δεν πρέπει να κατηγορηθεί για ό,τι συνέβη. Το γεγονός ότι καταψήφισε τη Συνθήκη δεν σημαίνει ότι διάκειται αρνητικά προς την Ευρωπαϊκή Ένωση στο σύνολό της. " Συνθήκη απερρίφθη από τους Ιρλανδούς λόγω του ακατάλληλου τρόπου με τον οποίο τα ευρωπαϊκά θεσμικά όργανα και οι κυβερνήσεις των κρατών μελών χειρίσθηκαν το ζήτημα της επικύρωσής της και της συμμετοχής των πολιτών στη διαδικασία. Υποθέτω ότι αν είχε διεξαχθεί δημοψήφισμα σε όλα τα κράτη μέλη, η Ιρλανδία δεν θα ήταν η μόνη που θα είχε απαντήσει "όχι".
<P>
Μια τέτοια αντίδραση των πολιτών προς τη Συνθήκη οφείλεται περισσότερο στην παραπληροφόρηση παρά στην κακή προαίρεση.
<P>
" δράση που πρέπει να αναλάβει τώρα η Ένωση αναφορικά με τη μοίρα της Συνθήκης της Λισαβόνας πρέπει να είναι παρόμοια με αυτήν που ακολούθησε την απόρριψη της Συνταγματικής Συνθήκης από τις Κάτω Χώρες και τη Γαλλία.
<P>

<P>
Ευτυχώς η Ένωση είναι ακόμη σε θέση να λειτουργεί αποτελεσματικά επί τη βάσει της Συνθήκης της Νίκαιας και των άλλων ισχυουσών συνθηκών. Αυτό σημαίνει ότι μπορούμε να αφιερώσουμε χρόνο και να σκεφθούμε προσεκτικά πώς θα διορθώσουμε τα σφάλματα που έγιναν.
<SPEAKER ID="083" NAME="Marek Siwiec  " AFFILIATION="PSE">
γραπτώς. - (PL) Υπό το φως της απόφασης του ιρλανδικού λαού, όπως αυτή εκφράσθηκε στο πρόσφατο δημοψήφισμα, είναι ακόμη πιο σημαντικό για την Πολωνία να οριστικοποιήσει την κύρωση της Συνθήκης της Λισαβόνας. Αν ο Πρόεδρος της Πολωνίας διακόψει την εξέλιξη της διαδικασίας επί τη βάσει του επιχειρήματος αναφορικά με την οριστική υπογραφή, θα ευθυγραμμίσει τη χώρα μας με εκείνες που τάσσονται κατά της Συνθήκης και σε αντίθεση με τη συντριπτική πλειονότητα των χωρών που την έχουν αποδεχθεί.
<P>
Κάτι τέτοιο δεν θα ήταν προς όφελός μας. Στο παρελθόν καταφύγαμε σε απειλές, κάποιοι μάλιστα θα έκαναν λόγο και για εκβιασμό, όμως τελικά καταλήξαμε σε συμβιβασμό. Πρέπει να δεχθούμε τις συνέπειες του τελευταίου, κυρίως μετά το αποτέλεσμα του ιρλανδικού δημοψηφίσματος. Πράγματι η Πολωνία έχει την ευκαιρία να διαδραματίσει σημαντικό ρόλο σε μια καθοριστική κίνηση, με στόχο τη δημιουργία μιας ισχυρής Ευρώπης. " ταχεία επικύρωση της Συνθήκης δεν θα αποτελέσει βήμα ρουτίνας αλλά μια σπουδαία πολιτική χειρονομία.
<P>
Πιστεύω ότι μπορεί να θεωρηθεί δεδομένο πως αργά ή γρήγορα, με ή χωρίς την Ιρλανδία, η ουσία της Συνθήκης θα υλοποιηθεί. Είναι επομένως σημαντικό για μας να είμαστε στην κατάλληλη πλευρά την κατάλληλη στιγμή.
<SPEAKER ID="084" NAME="Theodor Dumitru Stolojan  " AFFILIATION="PPE-DE">
γραπτώς. - (RO) Το Ευρωπαϊκό Κοινοβούλιο και οι άλλοι ευρωπαϊκοί θεσμοί οφείλουν να σεβασθούν το αποτέλεσμα της ψηφοφορίας του ιρλανδικού λαού στο δημοψήφισμα. Το δηλώνω σαφέστατα: οι ιρλανδοί πολίτες δεν καταψήφισαν την Ευρωπαϊκή Ένωση αλλά τη Συνθήκη της Λισαβόνας. Έχουμε σαφείς ενδείξεις ότι το περιεχόμενο και το σκεπτικό αυτής της Συνθήκης δεν έγιναν κατανοητά, ενώ οι φόβοι του ιρλανδικού λαού αναφορικά με το φορολογικό σύστημα και τη διατήρηση της ουδετερότητας ενισχύθηκαν από ορισμένα πολιτικά κόμματα.
<P>
Το Ευρωπαϊκό Κοινοβούλιο πρέπει να στείλει σαφές μήνυμα υποστήριξης της διαδικασίας επικύρωσης στα υπόλοιπα κράτη μέλη. Την ίδια στιγμή, πρέπει να παρουσιάσουμε βιώσιμες λύσεις στους ιρλανδούς πολίτες και την ιρλανδική κυβέρνηση, προκειμένου να αρθεί το αδιέξοδο. Σε τελική ανάλυση, η Συνθήκη της Λισαβόνας είναι το απαραίτητο βήμα, ώστε το σύστημα των ευρωπαϊκών θεσμών να λειτουργεί πιο αποτελεσματικά, υπό τις όλο και πιο αντίξοες διεθνείς συνθήκες, στις οποίες καλείται να αντεπεξέλθει κάθε κράτος μέλος: οικονομική ανταγωνιστικότητα, αλλαγή του κλίματος, αυξήσεις των τιμών των φυσικών πόρων και πολλές άλλες πτυχές που μας επηρεάζουν όλους.
<SPEAKER ID="085" NAME="Daniel Strož  " AFFILIATION="GUE/NGL">
γραπτώς. - (CS) " Συνθήκη της Λισαβόνας είναι πλέον νεκρό έγγραφο, ακριβώς όπως τότε που Γάλλοι και Ολλανδοί απέρριψαν το σχέδιο της Συνταγματικής Συνθήκης της ΕΕ. Αν και ο Πρόεδρος του Ευρωπαϊκού Κοινοβουλίου, ο κ. Pöttering, δήλωσε ότι σκοπός της Συνθήκης ήταν η επίτευξη περισσότερης δημοκρατίας, μεγαλύτερης πολιτικής αποτελεσματικότητας, σαφήνειας και διαφάνειας, καθώς και ότι η διαδικασία επικύρωσης πρέπει να συνεχισθεί στα κράτη μέλη τα οποία δεν την έχουν κυρώσει ακόμη, πρόκειται ουσιαστικά για λόγια χωρίς νόημα.
<P>
Αν είχαν διεξαχθεί δημοψηφίσματα σε άλλες χώρες, εκτός από την Ιρλανδία, το ιρλανδικό "όχι" σίγουρα δεν θα ήταν το μοναδικό. Σκεφθείτε την απάτη της ευρωπαϊκής "ελίτ", η οποία ουσιαστικά κατέθεσε προς επικύρωση το σκονισμένο και τροποποιημένο σχέδιο του Συντάγματος της ΕΕ! Εκτός από τους Ιρλανδούς, και οι Γάλλοι και οι Ολλανδοί θα έλεγαν και πάλι "όχι"· άλλωστε, αυτό δείχνουν οι δημοσκοπήσεις που διεξήχθησαν σε αυτές τις χώρες. Εκείνοι που "κατευθύνουν" την πολιτική της ΕΕ πρέπει να συνειδητοποιήσουν επιτέλους ότι οι περισσότεροι πολίτες απορρίπτουν την Ένωση ως ένα μιλιταριστικό και νεοφιλελεύθερο σχέδιο το οποίο είναι ουσιαστικά αντικοινωνικό!
<P>
Το αποτέλεσμα του ιρλανδικού δημοψηφίσματος δεν αποτελεί καταστροφή για την Ευρώπη, όπως θα ήθελαν ορισμένοι να πιστέψουμε. Αποτελεί ευκαιρία να αρχίσει νέα διαδικασία διαλόγου, στην οποία θα πρέπει επιτέλους να συμμετάσχουν ευρέως και οι απλοί πολίτες. Άλλωστε, οι Ιρλανδοί δεν καταψήφισαν την Ευρωπαϊκή Ένωση. Καταψήφισαν το περιεχόμενο της Συνθήκης της Λισαβόνας η οποία θα κατέστρεφε τα κοινωνικά πρότυπα τα οποία έχουν επιτευχθεί μέχρι σήμερα, και θα μετέτρεπε την Ένωση σε ένα μιλιταριστικό μόρφωμα. " αποκαλούμενη ευρωπαϊκή ιδέα δεν κινδυνεύει από εκείνους που απορρίπτουν τη Συνθήκη της Λισαβόνας. Κινδυνεύει από εκείνους, οι οποίοι τώρα φωνάζουν "αφήστε μας να προχωρήσουμε" ή σκέφτονται να δημιουργήσουν μια Ευρώπη "δύο ταχυτήτων".
<SPEAKER ID="086" NAME="Margie Sudre  " AFFILIATION="PPE-DE">
γραπτώς. - (FR) Από αύριο το Ευρωπαϊκό Συμβούλιο θα κληθεί να εξαγάγει τα συμπεράσματα του αποτελέσματος του ιρλανδικού δημοψηφίσματος για τη Συνθήκη της Λισαβόνας. Από την Ιρλανδία εξαρτάται να παρουσιάσει, μέσω του Πρωθυπουργού της, ανάλυση αυτού του αποτελέσματος και να επαναλάβει την επιθυμία της να δει την ευρωπαϊκή ολοκλήρωση να προχωρά.
<P>
Ελπίζω ότι η ΕΕ των 27 θα συμφωνήσει να συνεχισθεί η διαδικασία επικύρωσης στα κράτη μέλη τα οποία δεν έχουν αποφανθεί ακόμη, ώστε να μάθουμε κάποια στιγμή την ακριβή θέση κάθε χώρας ως προς αυτό το κείμενο.
<P>
Οι Προεδρίες της Σλοβενίας και, στη συνέχεια, της Γαλλίας πρέπει να συνεργασθούν με την Ιρλανδία, ώστε να βρεθεί μια νομικώς αποδεκτή λύση η οποία θα θέσει μια και καλή τέρμα σε προσπάθειες πλέον των 15 ετών για τη μεταρρύθμιση των μηχανισμών λειτουργίας της διευρυμένης Ευρώπης.
<P>
Οι ευθύνες της γαλλικής προεδρίας οπωσδήποτε θα αυξηθούν σημαντικά, δεδομένου ότι το ευρωπαϊκό πλαίσιο εμφανίζει ρήξη και στις παγκόσμιες αγορές οι τιμές πρώτων υλών τροφίμων και καυσίμων παρουσιάζουν κατακόρυφη αύξηση.
<P>
Οι λαοί της Ευρώπης αισθάνονται ανασφαλείς. Το Ευρωπαϊκό Συμβούλιο πρέπει να τους δείξει ότι η Ευρώπη συμβάλλει στην εκπλήρωση των προσδοκιών τους, λαμβάνοντας αποφάσεις σε θεμελιώδη ζητήματα. Παρότι ενδέχεται να μη λυθεί άμεσα το θεσμικό ζήτημα, είναι ο καλύτερος τρόπος να δείξουμε στους Ιρλανδούς ότι η φωνή τους ακούσθηκε.
<SPEAKER ID="087" NAME="Csaba Sándor Tabajdi  " AFFILIATION="PSE">
γραπτώς. - (HU) " Συνθήκη της Λισαβόνας απορρίφθηκε από την ίδια τη χώρα η οποία μέχρι τώρα αποτελούσε παράδειγμα προς μίμηση για τον τρόπο πλήρους αξιοποίησης των πλεονεκτημάτων της ευρωπαϊκής ολοκλήρωσης. " βαθύτατη κρίση εμπιστοσύνης στην πολιτική το δείχνει επίσης. " ελλιπής επικοινωνία, όσον αφορά την ανάδειξη των πλεονεκτημάτων της Συνθήκης της Λισαβόνας, διαδραμάτισε εξίσου καθοριστικό ρόλο σε αυτήν την αποτυχία. " Ιρλανδία δεν αποφάνθηκε για τη Συνθήκη· το αποτέλεσμα του δημοψηφίσματος καθορίσθηκε από εσωτερικά πολιτικά ζητήματα. Το δημοψήφισμα ως θεσμός αποδείχθηκε ακατάλληλο μέσο λήψης αποφάσεων επί περίπλοκων θεμάτων, όπως αυτό. " Συνθήκη της Λισαβόνας δεν αφορά μόνο τη θεσμική μεταρρύθμιση της Ευρωπαϊκής Ένωσης· η Συνθήκη και ο Χάρτης των Θεμελιωδών Δικαιωμάτων καθιστούν την Ευρώπη μια πραγματική πολιτική κοινότητα και κοινότητα αξιών. Πρόκειται για νέο στάδιο στην εξέλιξη της ευρωπαϊκής ολοκλήρωσης από ποιοτική άποψη.
<P>
Το ιρλανδικό δημοψήφισμα συνιστά σοβαρό πρόβλημα, αλλά εξαρτάται από εμάς αν η Ευρωπαϊκή Ένωση θα βυθισθεί στην κρίση αυτή τη φορά ή αν θα αντιδράσει γρήγορα και αποφασιστικά. Στην παρούσα κατάσταση το μεγαλύτερο σφάλμα θα ήταν να γίνουν εκ νέου διαπραγματεύσεις σχετικά με τη συμφωνία, για την επίτευξη της οποίας καταβλήθηκαν τόσες προσπάθειες· ως εκ τούτου, πρέπει να διατηρήσουμε τη Συνθήκη της Λισαβόνας ως έχει. Σχεδόν τα δύο τρίτα των κρατών μελών έχουν εγκρίνει τη Συνθήκη, μεταξύ των οποίων η Ουγγαρία, η πρώτη χώρα που την επικύρωσε. " διαδικασία επικύρωσης πρέπει να συνεχισθεί. " Ιρλανδία πρέπει να αποφασίσει το συντομότερο δυνατόν αν επιθυμεί να εξακολουθήσει να αποτελεί τμήμα της ολοένα βαθύτερης ολοκλήρωσης. Μια χώρα δεν μπορεί να στέκεται εμπόδιο στο δρόμο άλλων 26, οι οποίες θέλουν να προχωρήσουν.
<P>
Είμαι απόλυτα πεπεισμένος ότι το Ευρωπαϊκό Συμβούλιο, η σύνοδος του οποίου αρχίζει αύριο, θα βρει τρόπο άρσης του αδιεξόδου. Το έργο οικοδόμησης της Ευρώπης πρέπει να συνεχισθεί και γι' αυτό χρειαζόμαστε τη Συνθήκη της Λισαβόνας.
<SPEAKER ID="088" NAME="Silvia-Adriana Ţicău  " AFFILIATION="PSE">
γραπτώς. - (RO) " Ευρωπαϊκή Ένωση χρειάζεται νέο θεσμικό πλαίσιο μετά τη Συνθήκη της Νίκαιας, και η Συνθήκη της Λισαβόνας, αν και λιγότερο φιλόδοξη από το ευρωπαϊκό Σύνταγμα, είναι αξιόλογο κείμενο.
<P>
Μέχρι τώρα 18 κράτη μέλη έχουν επικυρώσει τη Συνθήκη της Λισαβόνας στα εθνικά τους κοινοβούλια. " Ιρλανδία αποφάσισε να διεξαγάγει δημοψήφισμα για την επικύρωση, στο οποίο οι ιρλανδοί πολίτες απέρριψαν τη Συνθήκη. Και το 2001, η Ιρλανδία είχε καταψηφίσει τη Συνθήκη της Νίκαιας, την οποία κύρωσε τελικά ένα χρόνο αργότερα.
<P>
" ψήφος του ιρλανδικού λαού δείχνει ότι ο πληθυσμός αυτής της χώρας θεωρεί πως το κοινοτικό θεσμικό οικοδόμημα είναι περίπλοκο. Είναι καθήκον μας να εξηγήσουμε στους ευρωπαίους πολίτες την ανάγκη ύπαρξης και τις διατάξεις αυτής της Συνθήκης. " εν λόγω Συνθήκη ασχολείται με το ζήτημα της αλλαγής του κλίματος, ορίζει την ευρωπαϊκή οικονομία ως κοινωνική οικονομία της αγοράς, τονίζει την ανάγκη για κοινή ενεργειακή πολιτική και, κυρίως, προσδίδει νομική αξία στον ευρωπαϊκό Χάρτη των Θεμελιωδών Δικαιωμάτων. " μεταρρυθμιστική συνθήκη ενισχύει το επίπεδο του δημοκρατικού χαρακτήρα, αυξάνοντας τις εξουσίες του Ευρωπαϊκού Κοινοβουλίου, και επιτρέπει στο ήμισυ των εθνικών κοινοβουλίων να απορρίπτουν ένα νομοθετικό σχέδιο, εφόσον κρίνεται ότι παραβιάζει την αρχή της επικουρικότητας.
<P>
" ψήφος του ιρλανδικού λαού δείχνει ότι χρειαζόμαστε υπευθυνότητα και περισσότερο διάλογο, ότι πρέπει να εξηγήσουμε περισσότερο και καλύτερα στους ευρωπαίους πολίτες τις διατάξεις αυτής της νέας Συνθήκης, καθώς και τους λόγους για τους οποίους είναι απαραίτητη.
<SPEAKER ID="089" NAME="Witold Tomczak  " AFFILIATION="IND/DEM">
γραπτώς. - (PL) Τα ευρωπαϊκά κράτη, τα οποία επιζητούν την ελευθερία και την κυριαρχία, έχουν πλέον λόγο να αισθάνονται ευγνωμοσύνη προς την Ιρλανδία. " μικρή Ιρλανδία έστειλε δυνατά και καθαρά μήνυμα ελευθερίας και ελπίδας. Αυτό το μήνυμα πρέπει να μας αφυπνίσει κατά των εχθρών της δημοκρατίας, οι οποίοι αγνοούν τη βούληση του λαού και παραβιάζουν τους προσυμφωνηθέντες κανόνες του παιχνιδιού.
<P>
Προέκυψε το ερώτημα του τι πρέπει να γίνει στη συνέχεια. Προτείνω, αντί να οραματιζόμαστε ένα ανέφικτο ευρωπαϊκό υπερκράτος, να ξεκινήσουμε δημόσια συζήτηση για τα δικαιώματα των κρατών. Καταρχάς, πρέπει να συμφωνήσουμε σε ένα χάρτη αναφορικά με τα δικαιώματα των κρατών και να τον χρησιμοποιήσουμε ως βάση, επί της οποίας θα ορισθούν οι αρχές της ευρωπαϊκής ολοκλήρωσης.
<P>
Κυρίες και κύριοι, είστε οι αρχιτέκτονες της Ευρωπαϊκής Ένωσης. Σας καλώ να σταματήσετε τη χειραγώγηση και να επιτρέψετε στους πολίτες να προσδιορίσουν οι ίδιοι το μέλλον τους, καθιστώντας τους κοινωνούς της αλήθειας. Σας καλώ να επιτρέψετε στα κράτη να ζήσουν στις κυρίαρχες χώρες τους, οι οποίες θα αποφασίζουν από μόνες τους πώς και με ποιον θα συνεργάζονται και πώς και με ποιον θα επιδιώκουν την ολοκλήρωση.
<SPEAKER ID="090" NAME="Γεώργιος Τούσσας  " LANGUAGE="EL">
To ηχηρό "OXΙ" του Ιρλανδικού λαού κατέστησε τη "Συνθήκη της Λισαβόνας" ανεφάρμοστη.
<P>
Το Συμβούλιο, η Ευρωπαϊκή Επιτροπή και το Ευρωκοινοβούλιο, μαζί με τις κεντροδεξιές και κεντροαριστερές κυβερνήσεις στα κράτη μέλη της ΕΕ - τη NΔ και το ΠAΣOK στη χώρα μας - καθώς και γενικότερα οι εκπρόσωποι του κεφαλαίου, που πρωτοστάτησαν να ακυρώσουν την καταψήφιση του "Eυρωσυντάγματος" από τους λαούς της Γαλλίας και της Ολλανδίας και να ανακόψουν το αυξανόμενο κίνημα αμφισβήτησης και απόρριψης της "Συνθήκης της Λισαβόνας", της ίδιας της ΕΕ, δέχθηκαν σημαντική ήττα.
<P>
Οι ίδιες αυτές πολιτικές δυνάμεις είναι εκείνες που συγκροτούν τη μεγάλη συμμαχία στο Συμβούλιο, στην Ευρωπαϊκή Επιτροπή και στο Ευρωκοινοβούλιο της ΕΕ- Λαϊκό Κόμμα, Σοσιαλδημοκράτες, Φιλελεύθεροι, Πράσινοι και άλλοι θιασώτες του ευρωμονόδρομου- με τη συμμετοχή των Eυρωβουλευτών της ΝΔ και του ΠΑΣΟΚ, που κατά τη διάρκεια της Ολομέλειας του Ευρωκοινοβουλίου στις 20 Φλεβάρη 2008, καταψήφισαν τόσο την πρόταση να γίνει σεβαστή η ετυμηγορία του ιρλανδικού λαού, όσο και να πραγματοποιηθούν δημοψηφίσματα για τη "Συνθήκη της Λισαβόνας" στα κράτη μέλη.
<P>
H πολιτική πυγμής του Συμβουλίου και της Ευρωπαϊκής Επιτροπής να προχωρήσουν οι διαδικασίες επικύρωσης της "Συνθήκης της Λισαβόνας" αποτελεί αυταρχική πράξη περιφρόνησης της βούλησης του ιρλανδικού λαού, γενικότερα των λαών.

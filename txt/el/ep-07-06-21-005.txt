<CHAPTER ID="005">
Εμπιστοσύνη των καταναλωτών στο ψηφιακό περιβάλλον (συζήτηση) 
<SPEAKER ID="024" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Roithová εξ ονόματος της Επιτροπής Εσωτερικής Αγοράς και Προστασίας του Καταναλωτή όσον αφορά την εμπιστοσύνη των καταναλωτών στο ψηφιακό περιβάλλον.
<SPEAKER ID="025" NAME="Zuzana Roithová " AFFILIATION="PPE-DE">
εισηγήτρια. - (CS) Κύριε Πρόεδρε, κύριε Επίτροπε, κυρίες και κύριοι, εκφράζω την ικανοποίησή μου που, μετά από εργασία ενός έτους, εγώ και οι σκιώδεις εισηγητές μπορούμε τώρα να σας υποβάλουμε την ολοκληρωμένη έκθεση όσον αφορά την εμπιστοσύνη των καταναλωτών στο ψηφιακό περιβάλλον.
<P>
Με την έκθεση αυτή το Κοινοβούλιο στέλνει ένα ισχυρό πολιτικό αίτημα στην Επιτροπή και τα κράτη μέλη να ανανεώσουν τις όρους για τις ηλεκτρονικές επιχειρήσεις και να κάνουν βήματα για την ενίσχυση της εμπιστοσύνης των καταναλωτών όσον αφορά τις πιο πρόσφατες τάσεις στο ψηφιακό περιβάλλον. Οι επιχειρήσεις και οι καταναλωτές αναμένουν κατηγορηματικούς, απλούς, εκτελεστούς κανόνες που θα ενισχύσουν τη νοοτροπία των ηλεκτρονικών επιχειρήσεων στην ευρωπαϊκή αγορά. " έκθεση αποτελεί απλώς την αρχή της συνολικής διαδικασίας. Γνωρίζω πως η έγκριση θα απαιτούσε σημαντική δουλειά για την Επιτροπή, κάτι που περιορίζεται ήδη όσον αφορά τους οικονομικούς και ανθρώπινους πόρους.
<P>
Δημόσιες ακροάσεις και μελέτες αποκάλυψαν κάποια εντυπωσιακά στοιχεία, τα οποία δεν μπορούμε να αγνοήσουμε. Μόλις το 6% των καταναλωτών πραγματοποιούν ηλεκτρονικές αγορές σε άλλα κράτη μέλη. Το ένα τρίτο δεν λαμβάνει τα προϊόντα ή τις υπηρεσίες που παραγγέλνει λόγω της εθνικότητάς του, της χώρας διαμονής τους ή της χώρας στην οποία εκδόθηκε η κάρτα πληρωμών του. Ορισμένες σύγχρονες ηλεκτρονικές υπηρεσίες που προσφέρουν ψηφιακό περιεχόμενο είναι διαθέσιμες μόνο σε πελάτες των παλαιών 15 κρατών μελών.
<P>
Οι χρήστες δεσμεύονται από διάφορες ψηφιακές συμβάσεις τις οποίες αποδέχτηκαν χωρίς καν να τις διαβάσουν. Δεν γνωρίζουν επομένως πως οι συμβάσεις αυτές μπορεί να περιλαμβάνουν έναν αριθμό άδικων και παραπλανητικών συμβατικών ρυθμίσεων. Ανακαλύψαμε ότι ούτε καν οι νομικοί εμπειρογνώμονες δεν μπορούν να αποκρυπτογραφήσουν το ακριβές περιεχόμενο ψηφιακών συμβάσεων, για παράδειγμα, το καθεστώς εκδόσεων άδειας εκμετάλλευσης με τον τελικό χρήστη. Οι μικρές επιχειρήσεις δεν γνωρίζουν τις υποχρεώσεις τους στο ηλεκτρονικό εμπόριο και αντιμετωπίζουν δυσκολίες να αντιμετωπίσουν 27 διαφορετικά νομικά συστήματα. Οι καταναλωτές δεν γνωρίζουν τα διαδικτυακά τους δικαιώματα και πράγματι, δεν υπάρχει κάποιο έγγραφο που να συνοψίζει αυτά τα δικαιώματα. Οι χρήστες δεν είναι σίγουροι για το τι μπορούν και τι δεν μπορούν να πράξουν με το ψηφιακό περιεχόμενο που αγόρασαν. Φοβούνται να διεκδικήσουν αποζημιώσεις σε μια άλλη χώρα και δεν γνωρίζουν για τις απομιμήσεις φαρμάκων που πωλούνται στο Διαδίκτυο. Προτείνουμε επομένως τα παρακάτω: να ξεκινήσει μια παγκόσμια εκστρατεία από την Επιτροπή για να επισημανθούν οι κίνδυνοι των απομιμήσεων φαρμάκων· τη δημιουργία ενός πανευρωπαϊκού συστήματος έγκαιρης προειδοποίησης για την καταπολέμηση αθέμιτων δραστηριοτήτων στο Διαδίκτυο· και την επέκταση του πεδίου εφαρμογής των συμβάσεων στις οποίες πρέπει να επιβληθούν περιορισμοί λόγω αθέμιτων συμβατικών συμφωνιών.
<P>
" αρχή της ενιαίας αγοράς περιλαμβάνει λιγότερους περιορισμούς και περισσότερες ευκαιρίες. Παραδόξως, ωστόσο, είναι σαν να μην εφαρμόστηκε η αρχή αυτή στο ηλεκτρονικό περιβάλλον, παρά τις διασυνοριακές ευκαιρίες. Θα τολμούσα να πω πως οι 27 διαφορετικές εθνικές αγορές εμποδίζουν την ανάπτυξη της κοινωνίας της πληροφορίας στην Ευρώπη, η οποία εξακολουθεί να υστερεί από αυτήν των "ΠΑ και της Ασίας.
<P>
Αν πρόκειται να υπερβούμε τα τεχνητά ή φυσικά εμπόδια του ηλεκτρονικού εμπορίου, πρέπει να υπερβούμε τους κατακερματισμένους κανόνες των κρατών μελών. Αυτό θα είναι δυνατό μακροπρόθεσμα αν υπάρξει η πολιτική βούληση προκειμένου να επιτευχθεί πλήρης εναρμόνιση. Ένας τόσο δυναμικός τομέας ωστόσο, απαιτεί μια ταχύτερη και πιο ευέλικτη λύση. Αυτός είναι ο λόγος για τον οποίον στην έκθεση επέλεξα τη συντονισμένη εργασία με εθελοντικά πρότυπα ή μάλλον ενισχυμένα πρότυπα, για παράδειγμα μια προαιρετική τυποποιημένη σύμβαση που θα επικεντρώνεται στο διασυνοριακό εμπόριο. Το περιεχόμενο πρέπει να συμφωνηθεί με τις εταιρείες και τις οργανώσεις καταναλωτών, στο οποίο η Επιτροπή θα διαδραματίσει καθοριστικό ρόλο όσον αφορά τη συνεργασία. Κάτοχοι του ευρωπαϊκού σήματος εμπιστοσύνης για το διασυνοριακό ηλεκτρονικό εμπόριο πρέπει να τηρήσουν αυτά τα πρότυπα. Οι οργανώσεις καταναλωτών χαιρετίζουν την έγκριση του σήματος εμπιστοσύνης και δεσμεύονται να αποκαλύψουν και να δημοσιεύσουν οποιαδήποτε παρατυπία, με τη βοήθεια των υπαρχόντων τεχνικών και νομικών πηγών.
<P>
Ζητούμε επίσης τη δημιουργία ενός ευρωπαϊκού χάρτη για τα δικαιώματα των χρηστών στην κοινωνία της πληροφορίας. Το Ευρωπαϊκό Κοινοβούλιο είναι ένα από τα πρώτα κοινοβούλια στον κόσμο που προσπαθεί να διασαφηνίσει τα ηλεκτρονικά δικαιώματα των καταναλωτών. Αν ο χάρτης είναι ευρέως προσβάσιμος και διαθέσιμος σε όλες τις επίσημες γλώσσες, οι καταναλωτές θα αρχίσουν να απαιτούν τα δικαιώματά τους και οι επιχειρήσεις θα αρχίσουν να τηρούν τον χάρτη και δεν θα διακινδυνεύσουν να δαπανήσουν χρήματα για την επίλυση των διαφορών τους.
<P>
Πιστεύω πως η έκθεση θα λειτουργήσει ως έμπνευση για τη βελτίωση των προδιαγραφών στο ψηφιακό περιβάλλον.
<P>
Θα ήθελα τώρα να ευχαριστήσω τους σκιώδεις εισηγητές για την εξαιρετική βοήθειά τους: την κ. Herczog, την κ. Rühle, τον κ. Schmidt και την κ. Jäätteenmäki και τους βοηθούς, κυρίως τον κ. Jirsa για τις ανεκτίμητες συμβουλές του ως εμπειρογνώμονες. Εκτιμώ επίσης τη στήριξη των συντονιστών, του προέδρου και της γραμματείας της επιτροπής και των υπηρεσιών. Εκφράζω την ικανοποίησή μου για την εποικοδομητική επικοινωνία με τις οργανώσεις καταναλωτών, τις επιχειρήσεις και με κάθε μέλος του προσωπικού της Επιτροπής. Θα ήθελα κυρίως να αναφερθώ στην εξυπηρετική και την εξαιρετικά ανοιχτή στάση της κ. Kuneva. Ξεκίνησε αναλαμβάνοντας τη νέα της θέση στην Επιτροπή με εντυπωσιακό τρόπο. Πιστεύω πως θα καταφέρουμε να ξεπεράσουμε οποιαδήποτε δυσκολία μπορεί να προκύψει όταν οι προτάσεις μας σχετικά με την ενισχυμένη εμπιστοσύνη στο ευρωπαϊκό ψηφιακό περιβάλλον τεθούν σε εφαρμογή.
<SPEAKER ID="026" NAME="Meglena Kuneva">
Επιτροπή. (EN) Κύριε Πρόεδρε, εκφράζω πραγματικά την ικανοποίησή μου που βρίσκομαι εδώ σήμερα, για να συζητήσω μαζί σας το πολύ σημαντικό ζήτημα του τρόπου με τον οποίο μπορούμε να ενισχύσουμε την εμπιστοσύνη των καταναλωτών στο ψηφιακό περιβάλλον.
<P>
Θα ήθελα να ξεκινήσω την ομιλία μου ευχαριστώντας την κ. Roithová και όλους τους σκιώδεις εισηγητές για την εξαιρετική και πολύ στενή συνεργασία τους - και δεν πρόκειται απλώς για ένα ζήτημα ευγένειας, αλλά για την ειλικρινή αναγνώριση της πολύ σκληρής δουλειάς.
<P>
Εκφράζω την ικανοποίησή μου για το γεγονός ότι η Επιτροπή και το Ευρωπαϊκό Κοινοβούλιο συμφωνούν όσον αφορά μια κοινή γραμμή προσέγγισης αυτού του εξαιρετικά σημαντικού και δύσκολου ζητήματος. Πρόκειται σαφώς για μια σημαντική και φιλόδοξη έκθεση, και πιστεύω πως συμμεριζόμαστε σε μεγάλο βαθμό τους ίδιους στόχους και αναλύσεις των προβλημάτων.
<P>
" ψηφιακή οικονομία -και πιο συγκεκριμένα το ηλεκτρονικό εμπόριο- διαθέτει τεράστιες δυνατότητες για τη βελτίωση της ευημερίας του καταναλωτή, καθιστώντας προσιτό μεγαλύτερο φάσμα προϊόντων, ενισχύοντας τον ανταγωνισμό των τιμών και αναπτύσσοντας νέες αγορές. " ολοκλήρωση της λιανικής διάστασης της εσωτερικής αγοράς είναι επίσης πρωταρχικής σημασίας.
<P>
Επί του παρόντος, οι αγορές λιανικής εξακολουθούν να είναι κατακερματισμένες ανά κράτος σε μικρές αγορές, όπως ανέφερε η κ. Roithová. Αυτό δεν έχει νόημα στην εποχή του ηλεκτρονικού εμπορίου και του Διαδικτύου. Το ηλεκτρονικό εμπόριο αλλάζει την όψη της λιανικής πώλησης, όμως μόνο σε εθνικό επίπεδο. Το Διαδίκτυο δεν έχει σύνορα, αλλά οι καταναλωτές, οι εταιρείες και οι ρυθμιστικές αρχές, έχουν. Ένα ποσοστό 50% των ευρωπαίων καταναλωτών οι οποίοι διαθέτουν υπολογιστή στο σπίτι τους, πραγματοποίησαν μια ηλεκτρονική αγορά τους τελευταίους 12 μήνες, αλλά μόνο το 12% όσων διαθέτουν υπολογιστή στο σπίτι τους, πραγματοποίησαν διασυνοριακή αγορά. Αυτό υποδηλώνει την ανάγκη ανάληψης δράσης για την ενίσχυση της εμπιστοσύνης του καταναλωτή στη λιανική διάσταση της εσωτερικής αγοράς και την ανάγκη επίλυσης του κατακερματισμού της αγοράς για να επιτευχθεί τελικά μια αγορά πολιτών.
<P>
Όπως γνωρίζετε, από την αρχή του έτους ξεκινήσαμε δύο κύριες πρωτοβουλίες για τους καταναλωτές: τη στρατηγική πολιτικής των καταναλωτών και τη διαβούλευση όσον αφορά την αναθεώρηση της υφιστάμενης νομοθεσίας για την προστασία του καταναλωτή. Στόχος μας ως Επιτροπή είναι να βοηθήσουμε την ΕΕ να ανταποκριθεί στις προκλήσεις της ανάπτυξης και της δημιουργίας θέσεων εργασίας και να συνδεθεί εκ νέου με τους πολίτες της. Ο στόχος αυτός θα επιτευχθεί αν, από το 2013, μπορέσουμε να αποδείξουμε με αξιοπιστία σε όλους τους πολίτες ότι μπορούν να πραγματοποιούν αγορές οπουδήποτε στην ΕΕ -από έναν συνοικιακό λιανοπωλητή έως έναν δικτυακό τόπο- έχοντας τη βεβαιότητα ότι προστατεύονται εξίσου και αποτελεσματικά.
<P>
" ανάγκη ενίσχυσης της εμπιστοσύνης των καταναλωτών στην ψηφιακή οικονομία εξαρτάται από κάθε πτυχή αυτής της στρατηγικής. " έκθεση της κ. Roithová δείχνει ότι τα εμπόδια -μεταξύ άλλων τα ρυθμιστικά εμπόδια- είναι πολλά. Οι προκάτοχοί μου σημείωσαν πρόοδο όσον αφορά την αντιμετώπιση ορισμένων από αυτά με την οδηγία σχετικά με τις αθέμιτες εμπορικές πρακτικές και τον Κανονισμό σχετικά με τη συνεργασία για την προστασία του καταναλωτή, που συγκρότησε το δίκτυο των Ευρωπαϊκών Κέντρων Καταναλωτή (ΕΚΚ). Προτεραιότητά μου τώρα είναι να αντιμετωπιστούν τα εναπομείναντα εμπόδια, με τη μεταρρύθμιση της υφιστάμενης νομοθεσίας για την προστασία του καταναλωτή σχετικά με τις συμβάσεις που συνάπτονται με τους καταναλωτές.
<P>
Όπως γνωρίζετε, ξεκινήσαμε μια ευρεία διαβούλευση όσον αφορά το μέλλον της προστασίας του καταναλωτή και αρχίσαμε να αναλύουμε τις αντιδράσεις των φορέων. Αναμένουμε με ανυπομονησία την έκθεση της κ. Petre μετά το καλοκαίρι. Οι απόψεις και η υποστήριξή σας θα αποτελέσουν σημαντική αναφορά για τη συνέχεια της δουλειάς μας και για συγκεκριμένες προτάσεις. " συμβολή της Επιτροπής στην αναθεώρηση του κεκτημένου αποτελεί τη βάση στην οποία οικοδομείται η εμπιστοσύνη του καταναλωτή. " ανάπτυξη τυποποιημένων συμβάσεων καταναλωτή μπορεί να αποτελέσει αφορμή για περαιτέρω έρευνα από τη στιγμή που καθιερωθεί αυτή η σταθερή βάση.
<P>
Ένας από τους στόχους αυτής της διαδικασίας είναι η μείωση του ρυθμιστικού κατακερματισμού της εσωτερικής αγοράς μέσω της στοχοθετημένης εναρμόνισης ζητημάτων που προκαλούν συγκεκριμένα προβλήματα σε καταναλωτές και εταιρείες. Θα εξετάσουμε, μεταξύ άλλων, αν τα πρότυπα και η τυποποίηση μπορούν να διαδραματίσουν έναν ρόλο σε αυτή τη διαδικασία.
<P>
Το ίδιο ισχύει και για την αυτορρύθμιση. " Επιτροπή έχει επιτελέσει σημαντικό έργο για την εφαρμογή ενός μοντέλου βέλτιστων πρακτικών για την αυτορρύθμιση και την από κοινού ρύθμιση και θα συνεχίσουμε έτσι και στο μέλλον. Συμμερίζομαι τις ανησυχίες σας όσον αφορά την αλληλεπίδραση διαφορετικών νομοθεσιών που διέπουν τις ηλεκτρονικές συναλλαγές ή τα ψηφιακά αγαθά. Υπάρχουν πολλοί συγκεκριμένοι νόμοι και οι καταναλωτές και οι εταιρείες μπορεί να μην είναι επαρκώς ενημερωμένοι για τα δικαιώματα και τις υποχρεώσεις τους στο ψηφιακό περιβάλλον. Θα εξετάσω τον καλύτερο τρόπο για να αποσαφηνιστούν αυτά τα θέματα με τους συναδέλφους μου, κ. Reding και κ. McCreevy.
<P>
Χάρη στη συμβολή σας, θα εξετάσουμε την ιδέα ενός πρακτικού οδηγού ο οποίος θα καλύπτει τις υπηρεσίες της κοινωνίας της πληροφορίας και θα βοηθήσει τους πολίτες να αντιληφθούν καλύτερα τα δικαιώματά τους. Θα ήθελα επίσης να σας ευχαριστήσω για το γεγονός ότι επιμείνατε όσον αφορά τη σημασία της εφαρμογής - συμφωνώ απολύτως μαζί σας. " ποιοτική νομοθεσία δεν είναι αρκετή αν δεν συνοδεύεται από αποτελεσματική εφαρμογή. Συγκροτήσαμε ένα δίκτυο εθνικών φορέων επιβολής νόμων στην Ευρωπαϊκή Ένωση και θα διευρύνουμε τώρα σταδιακά το δίκτυο σε εταίρους τρίτων χωρών προκειμένου να βελτιωθεί η αποτελεσματικότητά του.
<P>
Συμπερασματικά, θα ήθελα να σας ευχαριστήσω όλους για τη δέσμευσή σας να βοηθήσετε τους ευρωπαίους πολίτες να απολαύσουν όλα τα οφέλη της εσωτερικής αγοράς και της ψηφιακής οικονομίας. Προσβλέπω στη συνεργασία μαζί σας για να εκπληρωθούν οι κοινοί μας στόχοι και να επιτευχθεί μια εσωτερική αγορά των πολιτών.
<SPEAKER ID="027" NAME="David Hammerstein " AFFILIATION="Verts/ALE">
συντάκτης της γνωμοδότησης της Επιτροπής Βιομηχανίας, Έρευνας και Ενέργειας. - (ES) Κύριε Πρόεδρε, θέλω να ευχαριστήσω την κ. Roithová γι' αυτή την εξαιρετική έκθεση.
<P>
" εμπιστοσύνη των καταναλωτών στο ψηφιακό περιβάλλον εξαρτάται σε μεγάλο βαθμό από την ικανότητά μας να παρέχουμε στους καταναλωτές προστασία και σαφήνεια στο πλαίσιο αυτού του περιβάλλοντος.
<P>
Πρέπει να έχουμε υπόψη ότι οι ΜΜΕ είναι επίσης καταναλωτές και η Ευρωπαϊκή Ένωση πρέπει να προωθήσει τη χρήση αυτών των νέων τεχνολογιών και να ενθαρρύνει τις ΜΜΕ να συμμετάσχουν στις ηλεκτρονικές αγορές. Ταυτόχρονα, πρέπει να προωθήσουμε την εμπιστοσύνη των καταναλωτών σε αυτές τις πλατφόρμες διασφαλίζοντας ότι οι συναλλαγές είναι διαφανείς και δίκαιες.
<P>
Οι καταναλωτές πρέπει να γνωρίζουν τις υποχρεώσεις τους και τα δικαιώματά τους στον ψηφιακό κόσμο. Για ορισμένα προϊόντα, όπως MP3, DVD και κονσόλες ηλεκτρονικών παιχνιδιών, ο καταναλωτής είναι υποχρεωμένος να δεχτεί πολύ αυστηρούς όρους γραμμένους με ψιλά γράμματα, και σε ορισμένες περιπτώσεις αυτό αγγίζει τα όρια του παράνομου και παραβιάζει το δικαίωμα στην ιδιωτική ζωή.
<P>
Ταυτόχρονα, οι κατασκευαστές αυτών των συσκευών επεκτείνουν τη χρήση των συστημάτων διαχείρισης των ψηφιακών δικαιωμάτων προκειμένου να αποτρέψουν μη εξουσιοδοτημένα αντίγραφα. Αυτό δημιουργεί φόβο και μπορεί να υπονομεύσει την εμπιστοσύνη των καταναλωτών. Προκειμένου να επιλυθεί το πρόβλημα της διαλειτουργικότητας, απαιτούνται ανοιχτά πρότυπα, τα οποία δημιουργούν ένα πιο ασφαλές, πιο ανοιχτό και πιο αξιόπιστο περιβάλλον.
<P>
Τα διπλώματα ευρεσιτεχνίας λογισμικού αποτελούν επίσης μια σοβαρή απειλή για τους δημιουργούς λογισμικού στις ΜΜΕ, οι οποίοι δεν μπορούν να αντέξουν το νομικό κόστος. Ο φόβος σε αυτό το περιβάλλον δεν συνάδει με την εμπιστοσύνη ούτε μεταξύ ΜΜΕ ούτε μεταξύ καταναλωτών.
<P>
Οι ψηφιακές πλατφόρμες μπορούν να παρέχουν πρόοδο και ανάπτυξη μόνο αν βασίζονται σε ανοικτά και διαλειτουργικά πρότυπα. Τα πρότυπα μπορούν να συμβάλουν στον μικρότερο κατακερματισμό των αγορών και η χρήση του λογισμικού ανοιχτού κώδικα μπορεί επίσης να έχει σημαντική συμβολή στην προώθηση της ηλεκτρονικής ασφάλειας.
<P>
" βελτίωση της ασφάλειας και η εμπιστοσύνη των καταναλωτών εξαρτώνται από ορισμένα βασικά στοιχεία: νομοθεσία, μηχανισμούς για την ενίσχυση και τη δημιουργία ρυθμιστικών μέσων, όπως κώδικες δεοντολογίας και δείκτες εμπιστοσύνης.
<SPEAKER ID="028" NAME="Malcolm Harbour">
εξ ονόματος της Ομάδας PPE-DE. - (EN) Κύριε Πρόεδρε, με μεγάλη μου ευχαρίστηση χαιρετίζω αυτή την έκθεση και ευχαριστώ τη συνάδελφό μου, κ. Roithová για την εξαιρετική δουλειά της και τους σκιώδεις εισηγητές, οι οποίοι βρίσκονται επίσης εδώ. Ήταν μια πολύ καλή ομαδική προσπάθεια. Θα ήθελα επίσης να ευχαριστήσω την κ. Kuneva για την πολύ θετική της ανταπόκριση.
<P>
" έκθεση αυτή αποδεικνύει την αξία που μπορεί να δώσει μια κοινοβουλευτική επιτροπή σε ένα περίπλοκο ζήτημα, ιδιαίτερα ένα ζήτημα που αφορά τόσους τομείς πολιτικής. Το ειδικό μήνυμα που θα ήθελα να διαβιβάσω στην Επίτροπο είναι ότι ελπίζω πως θα το προωθήσει και θα αποτελέσει υπέρμαχο των καταναλωτών στον ηλεκτρονικό κόσμο και το ηλεκτρονικό εμπόριο, γιατί, όπως ανέφερε, δεν έχουν μόνο οι υπηρεσίες της μερίδιο σε αυτό - αλλά και αυτές της κ. Reding και του κ. McCreevy, καθώς και του κ. Frattini και του κ. Verheugen, στον ρόλο του ως υπέρμαχου των επιχειρήσεων και κυρίως των μικρών επιχειρήσεων. Όσον αφορά τον κ. Frattini, θα ήθελα να επισημάνω και πάλι την ανησυχία που αισθανόμαστε αρκετοί από εμάς για την προτεινόμενη μεταρρύθμιση του κανονισμού Ρώμη Ι κυρίως, ο οποίος κινδυνεύει σοβαρά να υπονομεύσει τις διατάξεις σχετικά με την ενεργό συμμετοχή των μικρών επιχειρήσεων στον κόσμο του ηλεκτρονικού εμπορίου. Υπάρχουν επίσης σημαντικές διατάξεις προστασίας δεδομένων για τις οποίες ανησυχούν οι καταναλωτές, όσον αφορά την καταχώρηση των δεδομένων τους στο διαδίκτυο, γεγονός που εντάσσεται επίσης σε αυτόν τον τομέα. Επομένως, θεωρώ πως χρειάζεται αυτή η συντονισμένη προσέγγιση.
<P>
Θα ήθελα να αναφερθώ σε αυτό που είπε ο κ. Hammerstein-Mintz, ότι οι μικρές υπηρεσίες είναι αυτές που πρέπει να προσέξουμε ιδιαίτερα. Οι μεγάλες επιχειρήσεις μπορούν να κατασκευάσουν περίπλοκους δικτυακούς τόπους σε διάφορες γλώσσες, να είναι εγκατεστημένες σε διάφορες χώρες, αλλά θέλουμε να επιτρέψουμε σε μικρές εταιρείες που διαθέτουν καινοτόμο και ενδιαφέρον προϊόν και υπηρεσίες και που είναι εγκατεστημένες σε μια χώρα της ΕΕ, να μπορούν να έχουν πρόσβαση σε αυτή την αγορά της ΕΕ ελεύθερα και απλά, να εκμεταλλευτούν πραγματικά τη δύναμη που τους προσφέρει το ηλεκτρονικό εμπόριο. Πρέπει να προσέξουμε ιδιαίτερα ώστε να σχεδιάσουμε το καθεστώς με τέτοιον τρόπο ώστε να διασφαλίσουμε ότι δεν θα τους αποθαρρύνουμε να το κάνουν, γιατί δεν θέλουμε απλώς οι καταναλωτές να χρησιμοποιούν το Διαδίκτυο, αλλά και οι εταιρείες να πωλούν τα προϊόντα τους ηλεκτρονικά και να κάνουν και τα δύο συγχρόνως, γιατί αυτό έχουμε την ευκαιρία να κάνουμε στη δυναμική ηλεκτρονική μας αγορά η οποία προχωράει μπροστά.
<SPEAKER ID="029" NAME="Edit Herczog">
εξ ονόματος της Ομάδας PSE. - (HU) Θα ήθελα να ευχαριστήσω την εισηγήτρια για την εργασία της τους τελευταίους 18 μήνες, κατά τη διάρκεια των οποίων επέδειξε σημαντικό ανοικτό πνεύμα και προθυμία για συμβιβασμό. Κυρίως, θα ήθελα να ευχαριστήσω την Επίτροπο για το ανοικτό πνεύμα της κατά τη διάρκεια της συνεργασίας μας σε αυτόν τον τομέα, από τη στιγμή που εκλέχθηκε σε αυτήν τη θέση.
<P>
Το αποτέλεσμα αυτής της δουλειάς είναι μια έκθεση της οποίας τα φιλόδοξα πολιτικά μηνύματα, αντίθετα με ό,τι συμβαίνει συνήθως, δεν εξαλείφθηκαν από τους αρκετούς συμβιβασμούς που πραγματοποιήθηκαν. Αν μη τι άλλο, ενισχύθηκαν από αυτούς. Αυτό ακριβώς χρειαζόμαστε τελικά, αυτός είναι ο τρόπος με τον οποίον προετοιμάζονται η κοινωνία και η οικονομία της Ευρώπης για την ψηφιακή εποχή η οποία διακυβεύεται. Αυτό που απαιτείται εδώ είναι οι ολοένα και πιο ευρείς τομείς της ευρωπαϊκής κοινωνίας να έχουν πρόσβαση στις τεχνολογίες της πληροφορίας. Πρέπει επομένως να τονίσουμε, με κάθε τρόπο, ως υποσημείωση σε αυτήν την έκθεση, τη σημασία της ηλεκτρονικής ένταξης, με άλλα λόγια, πόσο σημαντικό είναι για τους κατοίκους των αγροτικών περιοχών, τα άτομα με αναπηρία, τις μεγαλύτερες γενεές και τα άτομα με χαμηλότερα εισοδήματα να συμπεριληφθούν στη δυναμική ψηφιακή κοινωνία.
<P>
Αναμφίβολα το μέλλον ανήκει στην κοινωνία της πληροφορίας και στη βασισμένη στη γνώση τεχνολογία. Όπως συνειδητοποιήσαμε ήδη, πρέπει επίσης να αποδεχτούμε ότι οι επιχειρήσεις, η αγορά αγαθών και υπηρεσιών μαζί με την ίδια την κατανάλωση καθίστανται βασισμένες στη γνώση και ψηφιακές. Ωστόσο, οι καταναλωτές εξακολουθούν να είναι καταναλωτές ακόμη και στο Διαδίκτυο, με δικαιώματα και υποχρεώσεις. Πρέπει να γνωρίζουν, πάνω από όλα, ακριβώς τι αντιμετωπίζουν: φυλλάδια, δωρεάν εφημερίδες, προϊόντα ή ακόμη υπηρεσίες.
<P>
Διαθέτοντας αυτή τη γνώση, πρέπει να συμπεριφερθούν με την ίδια αντίληψη, σαν να ήταν σε μια συμβατική βιβλιοθήκη, τράπεζα, τουριστικό γραφείο ή κατάστημα. Πρέπει να γνωρίζουν τι μπορούν να πράξουν και τι όχι. Σε αντιστάθμιση της συμμόρφωσής τους, μπορούν να λάβουν την προστασία που παρέχεται σε νομοταγείς καταναλωτές στην παραδοσιακή αγορά επίσης. Ωστόσο, υπάρχουν πολλές πτυχές του ψηφιακού περιβάλλοντος που τροφοδοτούν την έλλειψη της εμπιστοσύνης των καταναλωτών. " εύκολη, ταχεία ροή πληροφοριών, η συχνή έλλειψη ενημέρωσης για τους καταναλωτές και η ταχεία και εντατική εξάπλωση της παράνομης συμπεριφοράς είναι απλώς μερικοί από τους πολλούς λόγους για τους οποίους οποιοσδήποτε χρησιμοποιεί το Διαδίκτυο μπορεί να υπερβεί το σύνορο της νομοταγούς δραστηριότητας του καταναλωτή, ενεργώντας ακόμη και καλόπιστα. Είναι πολιτική μας ευθύνη ως πολιτικών να θεσπίσουμε αυτά τα εργαλεία για το ψηφιακό περιβάλλον της Ευρώπης, το οποίο θα επιτρέψει στους χρήστες του Διαδικτύου να παραμείνουν νομοταγείς καταναλωτές.
<P>
Εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, μπορώ να πω πως θα στηρίξουμε την ιδέα ενός χάρτη του ψηφιακού καταναλωτή μακροπρόθεσμα, ο οποίος θα παράσχει σε κάθε καταναλωτή σαφείς, κατανοητές πληροφορίες για όσα πρέπει να πράξουν σε συγκεκριμένες περιστάσεις όταν χρησιμοποιούν το Διαδίκτυο. Το Κοινοβούλιο έχει επίσης επίγνωση της δυναμικής ανάπτυξης του ψηφιακού περιβάλλοντος και η συνεχής παρακολούθηση της νομοθεσίας για την προστασία του καταναλωτή θα έχει τεράστιο αντίκτυπο στο περιεχόμενο οποιουδήποτε μελλοντικού χάρτη. Ωστόσο, οι καταναλωτές έχουν επίσης ανάγκη από ενημέρωση έως τότε, αυτός είναι και ο λόγος που ζητούμε από την Επιτροπή, ακόμη και υπό τις παρούσες συνθήκες και βάσει της υφιστάμενης νομοθεσίας, να παράσχει κάποια καθοδήγηση όσον αφορά τα δικαιώματα και την προστασία των καταναλωτών του ηλεκτρονικού εμπορίου.
<P>
Λαμβάνοντας αυτό υπόψη, προτείνουμε τη θέσπιση ενός δικτύου κέντρων για την προστασία των καταναλωτών, βασισμένου στο πρότυπο του συστήματος SOLVIT και του ιστοτόπου Dolceta. Με άλλα λόγια, μια ευρωπαϊκή πύλη για την ενημέρωση και την υποστήριξη του καταναλωτή του ηλεκτρονικού εμπορίου, η οποία μπορεί να βοηθήσει τους ηλεκτρονικούς καταναλωτές της Ευρώπης προσφέροντας συμβουλές, απαντήσεις και λύσεις. Ομοίως, στηρίζουμε την αποσαφήνιση της νομοθεσίας που διέπει τη χρήση και την προστασία του ψηφιακού περιεχομένου. Εξάλλου, η διαλειτουργικότητα μεταξύ μέσων και περιεχομένου, από τη μια πλευρά και η ηλεκτρονική διαχείριση των δικαιωμάτων από την άλλη, είναι δύο σημαντικές αρχές.
<P>
Τέλος, θα ήθελα να επιστήσω την προσοχή των καταναλωτών και της βιομηχανίας στο γεγονός ότι πρόκειται για το δικό τους κοινό συμφέρον. Βάσει του προτύπου των παραδοσιακών αγορών, η ψηφιακή αγορά εξαρτάται επίσης από την νομοταγή συμπεριφορά. Υπάρχουν επί του παρόντος πολλές επιτροπές που ασχολούνται με αυτόν τον τομέα. Θα επιθυμούσαμε λοιπόν από την Επιτροπή Εσωτερικής Αγοράς και Προστασίας του Καταναλωτή, η οποία συνδέεται με τους καταναλωτές και ανταποκρίνεται περισσότερο, να συνεργαστεί με την Επιτροπή για τις περαιτέρω προσπάθειες σε αυτόν τον τομέα.
<SPEAKER ID="031" NAME="Olle Schmidt">
εξ ονόματος της Ομάδας ALDE. - (SV) Κύριε Επίτροπε, κύριε Πρόεδρε, λίγοι θα μπορούσαν να φανταστούν πως το Διαδίκτυο θα άλλαζε ριζικά τον κόσμο, τόσο πολιτικά όσο και οικονομικά. Παρά τις απόπειρες απολυταρχικών καθεστώτων να περιορίσουν τη ροή πληροφοριών, το Διαδίκτυο κερδίζει εκατομμύρια νέους χρήστες. Ο τρόπος με τον οποίον χρησιμοποιούμε το Διαδίκτυο μετατρέπεται ταχύτατα από μια παθητική απόκτηση πληροφοριών σε μια διαδραστική προσέγγιση. Πουλάμε και αγοράζουμε αγαθά και υπηρεσίες σε αυτό και συνομιλούμε και συναντάμε ο ένας τον άλλον εκεί. Αποκτήσαμε επίσης μια άλλη ζωή στο Διαδίκτυο, μια εικονική πραγματικότητα η οποία, για ορισμένους ανθρώπους, καθίσταται πιο σημαντική από την ίδια την πραγματικότητα.
<P>
Υπάρχουν στατιστικές οι οποίες δείχνουν μια ετήσια αύξηση κατά 21% του διαδικτυακού εμπορίου και ακόμη και αν οι διασυνοριακές αγορές εντός της ΕΕ δεν είναι εκτεταμένες, υπάρχουν πολλές ενδείξεις ότι θα αυξηθεί. Περισσότερα από τα μισά νοικοκυριά διαθέτουν υπολογιστή - μια αύξηση περίπου 4% μέσα σε ένα έτος. Το 42% όλων των νοικοκυριών έχουν πρόσβαση στο Διαδίκτυο και εκεί επίσης η αύξηση είναι της τάξης του 4% σε ένα έτος. Στη χώρα μου, το 75% του πληθυσμού διαθέτει σύνδεση στο Διαδίκτυο στο σπίτι. Είναι ωστόσο ικανοποιητικό το γεγονός ότι η μεγαλύτερη αύξηση σημειώνεται στα νέα κράτη μέλη.
<P>
Όπως πολλοί από τους συναδέλφους μου βουλευτές επεσήμαναν στο Κοινοβούλιο, ο αριθμός των περιπτώσεων απάτης και άλλων πράξεων πλάνης, αυξάνεται ταυτόχρονα με αυτήν την εξέλιξη. Υπό αυτό το πρίσμα, η έκθεση της κ. Roithová αποτελεί ένα σημαντικό βήμα για τη βελτίωση της πίστης των καταναλωτών στην ψηφιακή αγορά. Γνωρίζουμε ότι, παράλληλα με την εργασία του Κοινοβουλίου, η Επιτροπή αναθεωρεί συνολικά την ευρωπαϊκή νομοθεσία για τους καταναλωτές.
<P>
" παράγραφος 19 προτείνει αυτό που αποκαλείται ευρωπαϊκό σήμα αξιοπιστίας. Πρόκειται προφανώς για μια καλή ιδέα, αλλά διακρίνω ορισμένα προβλήματα. Πρώτον, οι δαπάνες για να διατηρηθεί ενημερωμένο ένα τέτοιο σήμα ποιότητας μπορεί να αποδειχτούν σημαντικές. " ίδια η Επιτροπή υπολόγισε πως οι δαπάνες θα ανέρχονται σε ένα εκατομμύριο ευρώ ετησίως ανά χώρα, κάτι που αποτελεί ένα σημαντικό χρηματικό ποσό. Δεύτερον, υπάρχει ο κίνδυνος της κλοπής, κακής χρήσης ή νοθείας του σήματος εμπιστοσύνης. Ένα άλλο σημαντικό σημείο είναι η δημιουργία ενός ευρωπαϊκού χάρτη δικαιωμάτων και υποχρεώσεων των χρηστών στην κοινωνία της πληροφορίας. Δεν πρόκειται για ένα νέο ζήτημα και αποτελεί προφανώς έναν σημαντικό τομέα για την Επιτροπή, όπως επίσης επεσήμανε ο Επίτροπος σχετικά με την αναθεώρηση που βρίσκεται σε εξέλιξη. Πιστεύω πως οι διατυπώσεις που προτάθηκαν στις τροπολογίες λαμβάνουν περισσότερο υπόψη την πολυπλοκότητα και την ταχύτητα των αλλαγών στο ψηφιακό περιβάλλον.
<P>
Ίσως δεν πρέπει καν να το αναφέρουμε, αλλά το ψηφιακό περιβάλλον χρειάζεται προφανώς ένα αποτελεσματικό πλαίσιο με τη μορφή κανόνων και νομοθεσίας. Όλοι οι φορείς που χρησιμοποιούν το Διαδίκτυο πρέπει να γνωρίζουν τα δικαιώματα και τις υποχρεώσεις τους. Χρειαζόμαστε ενημερωμένους και καταρτισμένους καταναλωτές. Δεν χρειαζόμαστε μόνο πωλητές και επιχειρηματίες με αίσθηση υπευθυνότητας αλλά και τολμηρούς μεταρρυθμιστές οι οποίοι εξετάζουν νέες δυνατότητες και νέες εργασίες. Χρειαζόμαστε επίσης νόμους που λειτουργούν σε ένα μεταβαλλόμενο περιβάλλον.
<P>
" Επιτροπή πρέπει να ισορροπήσει όλα αυτά τα συμφέροντα αποσκοπώντας σε μια ΕΕ που είναι περισσότερο ικανή να καταστεί πιο ανταγωνιστική και να συμμορφωθεί με τις απαιτήσεις της Στρατηγικής της Λισαβόνας.
<P>
Τέλος, θα ήθελα να επισημάνω πως δεν πρέπει ποτέ να λησμονούμε πως η ελευθερία και η ελεύθερη πρόσβαση στην ενημέρωση είναι αυτές που δημιούργησαν τη βάση για την τεράστια επιτυχία του Διαδικτύου.
<SPEAKER ID="032" NAME="Mieczysław Edmund Janowski">
εξ ονόματος της ομάδας UEN. - (PL) Κύριε Πρόεδρε, θα ήθελα να ευχαριστήσω την κ. Roithová για την αντιμετώπιση ενός τόσο σημαντικού ζητήματος. Πρέπει να θυμόμαστε ότι η δουλειά για την ανάπτυξη του Διαδικτύου ξεκίνησε μόλις πριν 40 χρόνια, κι όμως τώρα μπορούμε να μιλήσουμε για επανάσταση του Διαδικτύου.
<P>
Αυτό το καταπληκτικό εργαλείο προσφέρει τεράστιες ευκαιρίες σε πολλούς τομείς. Μας θέτει επίσης πολλές προκλήσεις. Μπορεί να χρησιμοποιηθεί για αξιέπαινους σκοπούς αλλά μπορεί δυστυχώς να αξιοποιηθεί και για εγκληματικές δραστηριότητες. Το ίδιο ισχύει για πολλά άλλα μέσα που χρησιμοποιήθηκαν από άνδρες και γυναίκες κατά την εξέλιξη των πολιτισμών.
<P>
" χρήση της ψηφιακής τεχνολογίας στο ηλεκτρονικό εμπόριο για την αγορά αγαθών και υπηρεσιών πρέπει να ληφθεί υπόψη βάσει αυτού του πλαισίου. Όπως αναφέρεται στην έκθεση, οι νομικές και τεχνικές λύσεις που εφαρμόζονται πρέπει να συμμορφώνονται με ένα εύρος κριτηρίων. Θα ήθελα να κάνω μερικές επισημάνσεις όσον αφορά αυτό το θέμα.
<P>
Πρώτον, η πρόσβαση στη λιανική αγορά του Διαδικτύου πρέπει να διευρυνθεί πολύ περισσότερο. Αυτό συνδέεται με την πιο γενικευμένη πρόσβαση στο ευρυζωνικό δίκτυο, ένα θέμα που αναφέρθηκε πολλές φορές στο Κοινοβούλιο. Επί του παρόντος, περίπου το 25% των νοικοκυριών στην Ευρωπαϊκή Ένωση διαθέτουν ευρυζωνική σύνδεση και επομένως απολαμβάνουν σύνδεση υψηλής ποιότητας.
<P>
Δεύτερον, ένας αγοραστής πρέπει να είναι σίγουρος ότι πραγματοποιώντας αγορές με αυτόν τον τρόπο είναι ασφαλής, τόσο όσον αφορά την ίδια τη συναλλαγή όσο και όσον αφορά τη σχετική εγγύηση για τα αγαθά και τις υπηρεσίες που αγοράζει, ανεξαρτήτως των συνόρων.
<P>
Τρίτον, το γεγονός ότι οι συναλλαγές είναι συνήθως ανώνυμες, δεν πρέπει να συμβάλει στη διευκόλυνση της εγκληματικής δραστηριότητας με οποιοδήποτε τρόπο. Αναφέρομαι την πειρατεία ταινιών ή μουσικών έργων που προστατεύονται από κανόνες πνευματικής ιδιοκτησίας. Είναι επομένως σημαντικό να διασαφηνιστεί η έκφραση "μόνο για προσωπική χρήση".
<P>
Τέταρτον, άλλες δραστηριότητες που πραγματοποιούνται μέσω του Διαδικτύου, όπως για παράδειγμα η αγορά παιδοφιλικού ή πορνογραφικού υλικού και η διάδοση της πορνείας απαιτεί συγκεκριμένη δράση από την αστυνομία και τις διωκτικές αρχές. Αυτό επιβαρύνει τις συνειδήσεις μας.
<P>
Πέμπτον, οι πληρωμές στο Διαδίκτυο πρέπει να πραγματοποιηθούν με έναν τρόπο που διασφαλίζει πλήρη προστασία και για τις δύο πλευρές. Έκτον, οι διαφημίσεις για αγαθά ή υπηρεσίες που μπορούν να αγοραστούν ηλεκτρονικά πρέπει να επιτρέψουν σε δυνητικούς αγοραστές να επιβεβαιώσουν την πληροφορία που προωθείται.
<P>
" έβδομη παρατήρησή μου είναι ότι η ασφάλεια τραπεζικών συναλλαγών που πραγματοποιούνται με ηλεκτρονικά μέσα πρέπει να βελτιωθεί δραστικά. " όγδοη παρατήρησή μου είναι η επισήμανση της σημασίας της χρήσης ψηφιακών μέσων για την παροχή ορισμένων ιατρικών υπηρεσιών, διάγνωσης και παρακολούθησης από απόσταση, κυρίως σε πιο απομακρυσμένες περιοχές.
<P>
" προτελευταία παρατήρησή μου σχετίζεται με τη σημασία της εξ αποστάσεως εκπαίδευσης. Τέλος θα ήταν καλό να θυμόμαστε ότι τα άτομα με αναπηρία κυρίως θα επωφεληθούν σημαντικά από την ευκαιρία της χρήσης ψηφιακών πλατφόρμων ως καταναλωτές.
<P>
Συμπερασματικά θα ήθελα να τονίσω ότι η υψηλή ποιότητα, η ειλικρίνεια, η διαφάνεια και η ευελιξία πρέπει να είναι βασικά χαρακτηριστικά της εξαιρετικά βασισμένης σε ψηφιακές υπηρεσίες αγοράς που είναι ανοιχτή στον ανταγωνισμό που επιθυμούμε να δημιουργήσουμε.
<SPEAKER ID="033" NAME="Heide Rühle">
εξ ονόματος της Ομάδας Verts/ALE. - (DE) Κύριε Πρόεδρε, κυρία Επίτροπε, κυρίες και κύριοι, ευχαριστώ θερμά την εισηγήτρια, χάρη στην οποία το Σώμα μπορεί να εγκρίνει σήμερα μία εξαίρετη έκθεση πρωτοβουλίας. Ελπίζω και περιμένω ότι η Επιτροπή θα λάβει υπόψη τις συστάσεις και τα συμπεράσματα της έκθεσης κατά την αναθεώρηση του ευρωπαϊκού δικαίου για τους καταναλωτές.
<P>
Κυρία Roithová, η Ομάδα μας υποστηρίζει την έκθεσή σας και τις περισσότερες από τις συμβιβαστικές τροπολογίες σας. Ωστόσο λυπόμαστε γιατί δεχτήκατε την αποδυνάμωση της έκθεσής σας στο θέμα του ευρωπαϊκού σήματος αξιοπιστίας. Γι' αυτό, δεν θα εγκρίνουμε την τροπολογία 4, ενώ απορρίπτουμε και τις τροπολογίες των Φιλελευθέρων.
<P>
" προστασία της πνευματικής ιδιοκτησίας δεν πρέπει να οδηγεί σε υπονόμευση των δικαιωμάτων των καταναλωτών. Οι καταναλωτές χρειάζονται σαφή ενημέρωση για τη νομική τους θέση σε σχέση με τα ψηφιακά περιεχόμενα και τη διαχείριση ψηφιακών δικαιωμάτων και έχουν δικαίωμα σε διαλειτουργικές λύσεις.
<P>
" έκθεση θίγει σημαντικά ζητήματα όπως: το αίτημα για έναν ευρωπαϊκό χάρτη των δικαιωμάτων των χρηστών, η καθιέρωση ενός ευρωπαϊκού συστήματος έγκαιρης προειδοποίησης και η δημιουργία βάσης δεδομένων για την καταπολέμηση της απάτης στο διαδίκτυο, η καθιέρωση υποχρεωτικής διεξαγωγής εξωτερικών ελέγχων για ορισμένες ειδικές ηλεκτρονικές υπηρεσίες όπως για παράδειγμα το online banking και η τυποποίηση των ευρωπαϊκών κανόνων που διέπουν τη διασυνοριακή έκδοση τιμολογίων. Τέλος, ζητεί μια συντονισμένη προσέγγιση του ζητήματος του ψηφιακού περιβάλλοντος συνολικά, συμπεριλαμβανομένων αναλύσεων μη εμπορικών παραγόντων όπως η προστασία της ιδιωτικής ζωής, η πρόσβαση των πολιτών στις τεχνολογίες της πληροφορίας και η ασφάλεια του διαδικτύου.
<P>
Επίσης, η έκθεση καλεί την Επιτροπή να επιταχύνει την εξέταση μέτρων όσον αφορά τις συλλογικές προσφυγές για διασυνοριακές διαφορές μεταξύ επιχειρηματικών και καταναλωτών εντός του ψηφιακού περιβάλλοντος. Εμείς θα την υποστηρίξουμε και ελπίζουμε ότι θα εγκριθεί στην Ολομέλεια.
<SPEAKER ID="034" NAME="Nils Lundgren">
εξ ονόματος της Ομάδας IND/DEM. - (SV) Κύριε Πρόεδρε, το εμπόριο και η ανταλλαγή αγαθών, υπηρεσιών και κεφαλαίου αποτελούν τις βάσεις της οικονομικής ευημερίας. Επομένως, οποιαδήποτε τεχνολογία που μειώνει το κόστος συναλλαγών για το εμπόριο είναι επίσης θεμελιώδης για την αυξημένη ευημερία. Τη στιγμή που ο κόσμος καθίσταται ολοένα και πιο αλληλοεξαρτώμενος με τη βοήθεια των σύγχρονων επικοινωνιών, τις ασφαλείς και γρήγορες μεθόδους πληρωμής και την άρση μεγάλου μέρους του προστατευτισμού, ακόμα περισσότερες χώρες στον κόσμο εντάσσονται στο παγκόσμιο εμπόριο. Μακροπρόθεσμα, αυτό θα αποτελεί πλεονέκτημα για οποιονδήποτε στον κόσμο. Ο πιο σημαντικός στόχος λοιπόν της ΕΕ είναι να καταβάλει κάθε δυνατή προσπάθεια για να διευκολύνει το εμπόριο, πρώτον εντός της ΕΕ και δεύτερον μεταξύ της ΕΕ και του υπόλοιπου κόσμου.
<P>
" ΕΕ διευκολύνει με μεγάλη επιτυχία το εμπόριο εντός της ΕΕ και έχει συμβάλει σημαντικά στην οικονομική ανάπτυξη των χωρών της ΕΕ. Μεγάλη εξαίρεση αποτελεί η γεωργία, όπου ακριβώς δεν έχει επιτευχθεί καμία ελευθέρωση και στην οποία υπάρχουν ακόμα πολλά κέρδη που πρόκειται να προκύψουν όσον αφορά την ευημερία.
<P>
Όσον αφορά το εμπόριο μεταξύ της ΕΕ και του υπόλοιπου κόσμου, τα ζητήματα δεν δείχνουν τόσο ευχάριστα. Ο προστατευτισμός της ΕΕ όσον αφορά τον περιβάλλοντα κόσμο είναι εντατικός και καλύπτει όχι μόνο τη γεωργική σφαίρα αλλά και τα σκληρής εργασίας βιομηχανικά προϊόντα. Οι οικονομικές δαπάνες για τις φτωχές χώρες του κόσμου και για τους καταναλωτές της ΕΕ είναι πολύ μεγάλες. Επομένως, σε όλους αυτούς τους τομείς επιθυμούμε να επενδύσουμε πάνω από όλα τους πολιτικούς μας πόρους προκειμένου να σχεδιάσουμε μια πολιτική της ΕΕ με αυξημένο εμπόριο και αυξημένη ευημερία.
<P>
Το εμπόριο της ΕΕ αποτελεί σήμερα ένα φαινόμενο περιορισμένου πεδίου, αλλά τολμώ να πω πως πιστεύουμε όλοι ότι είναι μια μορφή εμπορίου με εξαιρετικό μέλλον. " κ. Roithová αναφέρεται επομένως σε έναν τομέα που θα αποδειχτεί πολύ σημαντικός στο μέλλον, το ερώτημα όμως είναι ποιος θα είναι ο ρόλος της ΕΕ σε αυτόν τον τομέα, σε αυτό το στάδιο της ανάπτυξης του ηλεκτρονικού εμπορίου.
<P>
" κ. Roithová και η Επιτροπή Βιομηχανίας, Έρευνας και Ενέργειας ισχυρίζονται ότι οι καταναλωτές δεν τολμούν να πραγματοποιήσουν διασυνοριακές αγορές μέσω Διαδικτύου εντός της ΕΕ λόγω φτωχής νομικής βεβαιότητας. Ίσως συμβαίνει αυτό, αλλά το γνωρίζουμε σίγουρα; Κάθε νέος τομέας και κάθε νέο πρόβλημα που αναγνωρίζεται, παρουσιάζεται στο Κοινοβούλιο ως απόδειξη ότι η ΕΕ πρέπει να παρέμβει. " κουραστική φράση "αυτό αποδεικνύει ότι είναι απαραίτητη η ΕΕ" επαναλαμβάνεται σαν μάντρα. Σε οποιαδήποτε κοινωνικοοικονομική ανάλυση παρόμοιων προβλημάτων ωστόσο, η απόπειρα γίνεται πρώτα για να καταδείξει τις αποτυχίες της αγοράς, αν μπορούν να διορθωθούν μέσω πολιτικών μέτρων και, αν γίνεται αυτό, ποια μπορεί να είναι αυτά τα μέτρα και σε ποιο πολιτικό επίπεδο θα πρέπει να προσφύγουν.
<P>
Στο Κοινοβούλιο, το σημείο έναρξης είναι, συνήθως, ότι οι αποτυχίες μπορούν και πρέπει να αντιμετωπιστούν σε επίπεδο ΕΕ. Κάθε πρόβλημα που αναγνωρίζεται λαμβάνεται ως πρόσχημα για την προώθηση των στρατηγικών θέσεων της ΕΕ εις βάρος των κρατών μελών ή των διεθνών θεσμικών οργάνων που έχουν πιο συνολικό πεδίο εφαρμογής. Συνεχώς, man merkt die Absicht ["η πρόθεση γίνεται αντιληπτή"].
<P>
Το ηλεκτρονικό εμπόριο βρίσκεται ακόμη σε πρώιμο στάδιο και δεν γνωρίζουμε τι περιορίζει την ανάπτυξή του, σε ποιες περιοχές θα ανθίσει και ποιες μορφές θα πάρει στη συνέχεια. Θα συνιστούσα επομένως στο Κοινοβούλιο να αντιταχθεί σε όλες αυτές τις προτάσεις σχετικά με τα προγράμματα επιχορηγήσεων που κατευθύνονται και χρηματοδοτούνται από προγράμματα επιδοτήσεων της ΕΕ και τις εκπαιδευτικές και ενημερωτικές εκστρατείες και να περιμένει πριν ζητήσει χάρτες δικαιωμάτων, μηχανισμούς επίλυσης διαφορών και εναρμόνιση του δικαίου των συμβάσεων σε επίπεδο ΕΕ. Το συμβουλεύω επίσης να πει όχι σε ένα λογότυπο για ένα ευρωπαϊκό σήμα εμπιστοσύνης σε αυτόν τον τομέα.
<P>
Οι χώρες και οι περιοχές αυτές που είναι δημιουργικές και πρωτοπόροι σε πολλούς τομείς είναι αυτές που προσφέρουν στους επιχειρηματίες την ελευθερία να αναζητήσουν μόνοι λύσεις που οι πολιτικοί και οι υπάλληλοι δεν μπορούν φυσιολογικά να προβλέψουν. Όσον αφορά το ηλεκτρονικό εμπόριο, πρέπει να δούμε ότι υπάρχουν πολύ ισχυρά κίνητρα για τις εταιρείες για τη δημιουργία ασφάλειας στους καταναλωτές. Μια τέτοια ασφάλεια θα προκύψει επομένως από τη χρηματοπιστωτική αγορά με τη βοήθεια νέων ασφαλιστικών υπηρεσιών και μέσω της ανάπτυξης εμπορικών σημάτων από τους ίδιους τους παραγωγούς.
<SPEAKER ID="035" NAME="Milan Gaľa" AFFILIATION="PPE-DE">
- (SK) Επιτρέψτε μου να ευχαριστήσω την κ. Roithová για αυτήν την έκθεση. Ανταποκρίνεται σε ένα δυναμικά αναπτυσσόμενο ψηφιακό περιβάλλον. Πρόκειται για έναν τομέα της καθημερινής ζωής για όλους μας, είτε είμαστε καταναλωτές, είτε επιχειρηματίες. Οι νέες τεχνολογίες προσφέρουν τεράστιες ευκαιρίες για την πλήρη χρήση της εσωτερικής αγοράς. Οι στατιστικές, ωστόσο, δείχνουν ότι μόνο το 6% των ευρωπαίων καταναλωτών πραγματοποιούν ηλεκτρονικές συναλλαγές και το 33% αντιμετωπίζει προβλήματα, γιατί η χώρα διαμονής τους διαφέρει από αυτή των πωλητών των αγαθών.
<P>
Σύμφωνα με την έρευνα του Ευρωβαρόμετρου, το 48% των εμπόρων στην Ευρωπαϊκή Ένωση είναι έτοιμοι να πραγματοποιήσουν πωλήσεις εκτός των συνόρων, αλλά μόνο το 29% των εταιρειών συμμετέχουν σήμερα στις διασυνοριακές συναλλαγές με τουλάχιστον άλλη μια χώρα της Ευρωπαϊκής Ένωσης. Και παρόλα αυτά το 57% των εμπόρων στην Ευρωπαϊκή Ένωση πραγματοποιούν πωλήσεις μέσω του Διαδικτύου. Τα μεγαλύτερα εμπόδια για τις διασυνοριακές συναλλαγές περιλαμβάνουν την αβεβαιότητα των συναλλαγών, διαφορετικούς λογιστικούς κανόνες, δυσκολίες στην επίλυση παραπόνων και διαφορών, διαφορές στην εθνική νομοθεσία για την προστασία του καταναλωτή, προβλήματα στην παροχή υπηρεσιών μετά την πώληση, επιπλέον δαπάνες που προκύπτουν λόγω της διασυνοριακής παράδοσης, και το κόστος των συναλλαγών.
<P>
" χρήση του ηλεκτρονικού περιβάλλοντος είναι πιο περίπλοκη από το συμβατικό περιβάλλον λόγω των πολλών του εμποδίων. Για αυτόν τον λόγο, θεωρώ σημαντική την πρόταση θέσπισης μια στρατηγικής για την οικοδόμηση της εμπιστοσύνης των καταναλωτών. Θα πρέπει να είναι μια απόπειρα ανταπόκρισης και έγκρισης βημάτων για να καταστούν πιο ελκυστικές οι συναλλαγές, θέτοντας έτσι ένα τέλος στον κατακερματισμό της εσωτερικής αγοράς στο ψηφιακό περιβάλλον. Αυτό πρέπει να οδηγήσει σε βελτιώσεις όσον αφορά την πρόσβαση στα αγαθά και τις υπηρεσίες που προσφέρονται ηλεκτρονικά σε άλλα κράτη μέλη.
<SPEAKER ID="036" NAME="Evelyne Gebhardt" AFFILIATION="PSE">
(DE) Κύριε Πρόεδρε, κυρία Roithová, ευχαριστώ πολύ για την εξαίρετη έκθεσή σας και ευχαριστώ επίσης θερμά την σκιώδη εισηγήτρια κ. Herczog που ήταν υπεύθυνη της Ομάδας μου για την εργασία για την έκθεση αυτή.
<P>
Πρόκειται για ένα θέμα που έχει ιδιαίτερη σημασία για τους πολίτες. Θεωρώ ιδιαίτερα θετικό το γεγονός ότι στον τομέα αυτόν θα δραστηριοποιηθεί η Επίτροπος Kuneva, γιατί αυτό είναι απολύτως απαραίτητο και θα την υποστηρίξουμε οπωσδήποτε. Θα την υποστηρίξουμε απόλυτα.
<P>
Οι πολίτες αντιμετωπίζουν πάρα πολλά προβλήματα στον ψηφιακό τομέα. Οι παραγγελίες τους δεν φθάνουν ή δεν φθάνουν έγκαιρα. Θέλουν να παραγγείλουν κάτι σε μία άλλη χώρα, αλλά δεν μπορούν γιατί -όπως λένε οι επιχειρήσεις- μένουν στη λάθος χώρα, ή παραγγέλνουν κάτι και βρίσκονται ξαφνικά με μία συνδρομή που δεν ήθελαν. Αυτά είναι τα προβλήματα που αντιμετωπίζουν οι πολίτες. Ασφαλώς υπάρχουν ήδη στην ΕΕ πολύ θετικές ρυθμίσεις στον τομέα αυτόν, όμως είναι πολύ διαφορετικές. Είναι εξαιρετικά σημαντικό να επιτύχουμε τη δημιουργία μίας θετικής νομοθεσίας που θα εκπληρώνει τις προσδοκίες των πολιτών, κυρίως δε των καταναλωτών, στον εν λόγω τομέα.
<P>
Εμείς ασφαλώς θέλουμε να επωφεληθούν οι πολίτες από τον τομέα αυτόν της εσωτερικής αγοράς, αυτό όμως μπορεί να γίνει μόνον εάν τους προσφέρουμε νομική ασφάλεια, αν γνωρίζουν σε ποια βάση κάνουν συναλλαγές, αν γνωρίζουν πως εφόσον αντιμετωπίσουν πρόβλημα με μία επιχείρηση, θα δικαιωθούν και δεν θα χρειαστεί να περιμένουν γι' αυτό 12 ή 15 χρόνια. Επίσης, θα μπορέσουν να επωφεληθούν από αυτό το άνοιγμα εάν έχουν καλύτερες δυνατότητες σύγκρισης τιμών και καλύτερη ενημέρωση. Βλέπετε ότι στον τομέα αυτόν θα πρέπει να κάνουμε ακόμα πολλά.
<P>
Οι πολίτες δεν περιμένουν δηλαδή από εμάς μόνο να ρυθμίσουμε την εσωτερική αγορά, να διαμορφώσουμε κανόνες θετικούς για τους επιχειρηματίες, να προβούμε σε απλουστεύσεις και να φροντίσουμε να μπορούν να κινηθούν ελεύθερα οι επιχειρήσεις στην ΕΕ. Περιμένουν και μία Ευρώπη που θα φροντίζει και γι' αυτούς και θα διαμορφώσει μία πολιτική για την οποία δεν θα γίνεται προς χάριν της οικονομίας, ενώ οι πολίτες πρέπει να συνεισφέρουν σε αυτή την οικονομία. Το αντίθετο πρέπει να ισχύει στην πολιτική, ιδίως μάλιστα στον τομέα της προστασίας των καταναλωτών στο ψηφιακό περιβάλλον. " πολιτική πρέπει να γίνεται για τους καταναλωτές και η οικονομία πρέπει να εξυπηρετεί τους καταναλωτές. Κυρία Kuneva, ξέρω ότι θέλετε να ενεργήσετε ανάλογα, και αν γίνει αυτό, θα επιτύχουμε αυτό ακριβώς που θέλουμε, δηλαδή μία Ευρώπη των πολιτών, μία Ευρώπη όπου θα μπορούν να κάνουν αγορές online σε ένα άλλο κράτος χωρίς προβλήματα και εμπόδια, γιατί θα ξέρουν ότι έχουν δικαιώματα και ότι μπορούν να τα διεκδικήσουν πλήρως. Θα έχετε οπωσδήποτε την πλήρη υποστήριξη της Ομάδας μου, κυρία Επίτροπε, και θα συνεχίσουμε να συνεργαζόμαστε ευχαρίστως μαζί σας προς αυτήν την κατεύθυνση.
<SPEAKER ID="037" NAME="Marek Aleksander Czarnecki" AFFILIATION="UEN">
- (PL) Κύριε Πρόεδρε, ο ρόλος της αγοράς των ηλεκτρονικών συναλλαγών όσον αφορά την παροχή προϊόντων, υπηρεσιών ή πληροφοριών για αυτά, είναι σήμερα ανεκτίμητος. " κ. Roithová ωστόσο, επεσήμανε ορθά στην έκθεσή της ότι η ανάπτυξη και η αυξανόμενη σημασία αυτής της αγοράς επηρεάζεται από τον κατακερματισμό της στα διάφορα κράτη μέλη της Ευρωπαϊκής Ένωσης.
<P>
Συμφωνώ πως η προαναφερθείσα έλλειψη εναρμόνισης των διατάξεων στην επικράτεια της Ευρωπαϊκής Ένωσης και η έλλειψη εμπιστοσύνης των καταναλωτών για τις συναλλαγές στην ψηφιακή αγορά μπορεί να θέσει σε κίνδυνο την ανταγωνιστικότητα της Ευρωπαϊκής Ένωσης στην παγκόσμια αγορά, κυρίως καθώς η Ευρώπη έχει μείνει σήμερα πίσω από τις "νωμένες Πολιτείες και ορισμένες ασιατικές χώρες.
<P>
" δημιουργία ενός ευρωπαϊκού συστήματος πληροφόρησης είναι ασφαλώς μια καλή ιδέα, παρόλο που απαιτεί χρόνο και εξαιρετικά μεγάλες οικονομικές επενδύσεις. Φαίνεται, ωστόσο, ότι μια τέτοια πρόταση μπορεί να αυξήσει την ασφάλεια των ηλεκτρονικών συναλλαγών μεταξύ φορέων σε διαφορετικές χώρες. Αυτό συμβαίνει γιατί ακριβώς η ποικιλομορφία των διατάξεων στα κράτη μέλη και η έλλειψη πρόσβασης σε αυτές, είναι αυτές που οι επιχειρήσεις επικαλούνται ως τον βασικό λόγο της αβεβαιότητας για τη συμμετοχή σε συναλλαγές τέτοιου είδους.
<P>
Πιστεύω πως η κατάσταση στα νέα κράτη μέλη όπου υπάρχει έλλειψη χρηματοοικονομικών πόρων για ενημερωτικές εκστρατείες όσον αφορά την πρόσβαση στις ηλεκτρονικές υπηρεσίες και την ποιότητά τους είναι επίσης ένα επείγον ζήτημα. Οι πολίτες αυτών των χωρών συχνά δεν έχουν πρόσβαση σε υπηρεσίες αυτού του είδους, κυρίως σε απομακρυσμένες περιοχές. " έκθεση ορθά αναφέρεται σε διακρίσεις εις βάρος καταναλωτών σε αυτή την ομάδα χωρών όσον αφορά το ηλεκτρονικό εμπόριο. Κατά τη γνώμη μου, η Επιτροπή οφείλει να αντιμετωπίσει αυτήν την κατάσταση ως ένα επείγον ζήτημα, γιατί όλοι οι καταναλωτές της Ένωσης δικαιούνται ισότιμη μεταχείριση.

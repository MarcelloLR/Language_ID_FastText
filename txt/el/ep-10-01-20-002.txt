<CHAPTER ID="002">
Ανακοίνωση της Προεδρίας
<SPEAKER ID="005" NAME="Πρόεδρος">
Θα ήθελα να ενημερώσω το Σώμα ότι έλαβα επιστολή από τον Πρόεδρο του Ευρωπαϊκού Συμβουλίου Herman Van Rompuy, με την οποία με ενημερώνει για την απόφαση του Ευρωπαϊκού Συμβουλίου να διαβουλευθεί με το Ευρωπαϊκό Κοινοβούλιο επί της πρότασης της ισπανικής κυβέρνησης σχετικά με τη σύνθεση του Ευρωπαϊκού Κοινοβουλίου και να ζητήσει τη συγκατάθεση του Κοινοβουλίου ώστε να μην συγκαλέσει Συνέλευση για το θέμα αυτό. Αφορά τους 18 επιπλέον βουλευτές του Ευρωπαϊκού Κοινοβουλίου. Διαβίβασα την πρόταση στην Επιτροπή Συνταγματικών Υποθέσεων, η οποία μόλις άρχισε να εργάζεται επί του ζητήματος αυτού και σύντομα θα ορίσει εισηγητή. Οι εργασίες για το θέμα αυτό θα συνεχιστούν.
<P>
Θα ήθελα επίσης να σας ενημερώσω ότι η βουλγαρική κυβέρνηση, μετά την απόφασή της να αποσύρει την υποψήφια Επίτροπό της, πρότεινε νέα υποψήφια. " Διάσκεψη των Προέδρων θα αποφασίσει αύριο σχετικά με το τελικό χρονοδιάγραμμα, αλλά η πιθανότερη ημερομηνία για την ακρόαση της νέας υποψήφιας Επιτρόπου είναι η 3η Φεβρουαρίου, με την ψηφοφορία να διεξάγεται στις 9 Φεβρουαρίου. Αυτό, βεβαίως, εξαρτάται και από την απόφαση του κ. Barroso και τις συνομιλίες του με τη νέα υποψήφια που επέλεξε η βουλγαρική κυβέρνηση. Τίποτα δεν έχει αποφασιστεί ακόμη, αλλά θα ήθελα να γνωρίζει το Σώμα αυτές τις γενικές πληροφορίες σχετικά με τα επόμενα βήματά μας. Σε κάθε περίπτωση, το Ευρωπαϊκό Κοινοβούλιο ελέγχει πλήρως την κατάσταση. Δεν κάνουμε εξαιρέσεις εδώ, και ενεργούμε σύμφωνα με τις δημοκρατικές διαδικασίες. Οι διαδικασίες αυτές είναι θεμελιώδους σημασίας για εμάς και αυτός είναι ο τρόπος με τον οποίο θα εργάζεται πάντα το Ευρωπαϊκό Κοινοβούλιο υπό την Προεδρία μου.
<P>
Θα ήθελα επίσης να σας ενημερώσω πώς το Ευρωπαϊκό Κοινοβούλιο προβλέπει να συνεργαστεί με τη διάρκειας δυόμισι ετών μόνιμη Προεδρία της Ευρωπαϊκής Ένωσης και του Ευρωπαϊκού Συμβουλίου και πώς πρόκειται να συνεργαστεί με την εκ περιτροπής Προεδρία. " εκ περιτροπής Προεδρία, στην προκειμένη περίπτωση η ισπανική Προεδρία, θα παρουσιάζει πάντα το εξαμηνιαίο σχέδιο δράσης της στην αρχή του εξαμήνου και στο τέλος της περιόδου αυτής θα υποβάλει έκθεση σχετικά με τις εργασίες της. " μόνιμη Προεδρία του Ευρωπαϊκού Συμβουλίου θα παρουσιάζει τα αποτελέσματα των εργασιών της σε ευρωπαϊκές συνόδους κορυφής. Όπως γνωρίζετε, σε κάθε εξάμηνο διοργανώνονται δύο σύνοδοι κορυφής, και ο Πρόεδρος του Ευρωπαϊκού Συμβουλίου θα παρουσιάζει τα αποτελέσματα της συνόδου κορυφής δύο φορές σε κάθε περίοδο, δηλαδή τέσσερις φορές ετησίως.

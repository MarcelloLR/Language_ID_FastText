<CHAPTER ID="012">
Προπαρασκευή της συνεδρίασης του Ευρωπαϊκού Συμβουλίου (25-26 Μαρτίου 2010) (συζήτηση)
<SPEAKER ID="024" NAME="Πρόεδρος">
" ημερήσια διάταξη προβλέπει τη συζήτηση της δήλωσης του Συμβουλίου και της Επιτροπής σχετικά με την προετοιμασία για τη σύνοδο του Ευρωπαϊκού Συμβουλίου (25-26 Μαρτίου 2010).
<SPEAKER ID="025" NAME="Diego López Garrido" LANGUAGE="ES">
Κύριε Πρόεδρε, παρατηρείται, κατά τους πρώτους μήνες του 2010, εξαιρετικά ισχυρή δυναμική στην Ευρωπαϊκή Ένωση, εν μέσω της πιο σοβαρής οικονομικής κρίσης που γνωρίσαμε εδώ και ογδόντα χρόνια. Ταυτόχρονα, θέτουμε σε εφαρμογή νέα συνθήκη, τη Συνθήκη της Λισαβόνας, αναπτύσσοντας νέα θεσμικά όργανα και διεξάγοντας ευρύτατη αναδιάταξη της ρύθμισης των οικονομικών μας συστημάτων.
<P>
Αυτό συμβαίνει με τρόπο ασύνδετο μερικές φορές, που ανταποκρίνεται στις μεγάλες προκλήσεις που συναντάμε στην πορεία· όπως σήμερα, για παράδειγμα, η κατάσταση του ελληνικού χρηματοπιστωτικού συστήματος. Εντούτοις, η Ευρώπη ανταποκρίνεται σε αυτήν την κατάσταση με τη δημιουργία νέων εργαλείων οικονομικής πολιτικής σε όλους τους τομείς.
<P>
Μερικές φορές, συνεπώς, βλέπουμε το δέντρο και χάνουμε το δάσος, δημιουργείται όμως ένας εντελώς νέος τρόπος αντιμετώπισης της εξαιρετικά πολύπλοκης οικονομίας του 21ου αιώνα, και μάλιστα μέσα από ευρωπαϊκή προσέγγιση.
<P>
Συνέβη με αυτόν τον τρόπο κατά την ανταπόκρισή μας στην πολύ σοβαρή κρίση, υπήρξε δε άμεση αντίδραση από την άποψη της χορήγησης δημόσιου χρήματος στις οικονομίες της Ευρώπης, η οποία οδήγησε σε μεγάλα ελλείμματα.
<P>
Έτσι συνέβη με την προσπάθεια -και βρισκόμαστε εδώ στο Κοινοβούλιο για να την εγκρίνουμε- της πλήρους μεταρρύθμισης της εποπτείας του χρηματοπιστωτικού συστήματος.
<P>
Έτσι συμβαίνει με τον συντονισμό των οικονομικών πολιτικών. " Επιτροπή ανέφερε ότι θα υποβάλει πρόταση προς αυτήν την κατεύθυνση, για τον συντονισμό των οικονομικών πολιτικών, κυρίως εντός της ευρωζώνης. Επιπλέον, βιώνουμε επίσης, συγκεκριμένα, πολύ αποφασιστική και σαφή δράση από την Ευρωπαϊκή Ένωση για τη στήριξη της χρηματοπιστωτικής σταθερότητας στην ευρωζώνη. Αυτή η πολιτική δέσμευση εγκρίθηκε στις 11 Φεβρουαρίου, προκειμένου να παγιώσει και να διατηρήσει τη χρηματοπιστωτική σταθερότητα της ευρωζώνης.
<P>
Υπάρχει μια ακόμη πρωτοβουλία που αποτελεί αναμφίβολα μέρος αυτού του συνόλου: η δέσμευση για μια νέα στρατηγική για την ανάπτυξη και τη δημιουργία υψηλής ποιότητας θέσεων εργασίας. Αυτό είναι το κύριο θέμα εργασίας του Ευρωπαϊκού Συμβουλίου αυτό το σαββατοκύριακο· μια στρατηγική που χαράχθηκε και αναπτύχθηκε από την Ευρωπαϊκή Επιτροπή στο έγγραφο της 3ης Μαρτίου και ουσιαστικά πρέπει να μελετηθεί από τους αρχηγούς κρατών ή κυβερνήσεων στο εαρινό Συμβούλιο, κυρίως από την άποψη των λεγόμενων "στρατηγικών στόχων". Πρόκειται για τους στρατηγικούς στόχους που ανέφερε η Ευρωπαϊκή Επιτροπή στο έγγραφό της, όπως είναι τα θέματα της απασχόλησης, οι επενδύσεις στην έρευνα και την ανάπτυξη, η κλιματική αλλαγή και η ενέργεια, η πρόωρη εγκατάλειψη του σχολείου, η εκπαίδευση γενικά και η φτώχεια. Επιπλέον, το Ευρωπαϊκό Συμβούλιο θα εξετάσει το θέμα της διακυβέρνησης, την οποία θεωρούμε μία από τις ατέλειες της λεγόμενης στρατηγικής της Λισαβόνας. Το Συμβούλιο θέλει η διακυβέρνηση αυτή να περιστρέφεται γύρω από τη δική του πολιτική ηγεσία και τη δράση της Επιτροπής όσον αφορά την εποπτεία εκπλήρωσης εκ μέρους των κρατών μελών των δεσμεύσεων που έχουν αναλάβει. Αυτό θα γίνεται, φυσικά, με τη στενή συνεργασία και την παρακολούθηση των πάντων από το Κοινοβούλιο και, φυσικά, από τα θεσμικά όργανα της Ένωσης στο σύνολό τους.
<P>
Αυτός θα είναι ουσιαστικά ο στόχος των συνεδριάσεων του Ευρωπαϊκού Συμβουλίου αυτό το σαββατοκύριακο, περιλαμβανομένου του εξίσου σημαντικού τομέα της καταπολέμησης της αλλαγής του κλίματος, στον οποίο η ΕΕ εξακολουθεί να κατέχει ηγετική θέση. " Ευρωπαϊκή Ένωση διατηρεί την παγκόσμια πρωτοπορία της στον αγώνα κατά της αλλαγής του κλίματος· οφείλει να το πράττει, πρέπει να συνεχίσει να διατηρεί αυτόν τον ηγετικό ρόλο. Υπάρχει, επίσης, ποσοτικοποιημένη δέσμευση ως προς τη λεγόμενη "ταχεία εκκίνηση". Ας ελπίσουμε, συνεπώς, ότι το Ευρωπαϊκό Συμβούλιο θα ποσοτικοποιήσει και θα επιβεβαιώσει εκ νέου τη δέσμευσή του να βοηθήσει τις αναπτυσσόμενες χώρες στην καταπολέμηση της αλλαγής του κλίματος και κατά τα επόμενα χρόνια. Μια δέσμευση των αναπτυγμένων χωρών γενικώς να συνεργαστούν με εκείνες που δεν έχουν ακόμη αναπτυχθεί, ώστε να φθάσουμε όλοι στην πολύ σημαντική διάσκεψη του Κανκούν με τους καλύτερους δυνατούς όρους. Σε αυτήν τη διάσκεψη, η Ευρωπαϊκή Ένωση πρέπει -επαναλαμβάνω- να διατηρήσει τον ηγετικό ρόλο που έχει σήμερα, χωρίς τον οποίο ούτε καν οι συμφωνίες της Κοπεγχάγης, οι οποίες θεωρούμε ότι είναι ανεπαρκείς, δεν θα είχαν επιτευχθεί.
<P>
Τα κράτη μέλη επιβεβαίωσαν εκ νέου ομόφωνα την πλήρη συμφωνία τους με τους εν λόγω στόχους, και ότι θέλουν να κινηθούν κατηγορηματικά προς την κατεύθυνση νομικά δεσμευτικών υποχρεώσεων κατά τη διάσκεψη του Κανκούν στο Μεξικό.
<P>
Οι αρχηγοί κρατών ή κυβερνήσεων θα ασχοληθούν σε μεγάλο βαθμό με τα θέματα αυτά. Είναι επίσης δυνατόν -ανάλογα με το τι συμβαίνει τώρα, ενώ τα ευρωπαϊκά θεσμικά όργανα στο σύνολό τους ξεκαθαρίζουν το πώς θα αντιμετωπίσουμε την κρίση σχετικά με τη λεγόμενη ελληνική περίπτωση- να ασχοληθούν με το θέμα της χρηματοοικονομικής κατάστασης στην Ελλάδα και την αναχρηματοδότηση του δημοσίου χρέους της χώρας. Το ζήτημα αυτό θα εγερθεί και εκεί, δεν υπάρχει αμφιβολία, διότι εντάσσεται σε πολιτική δέσμευση που εγκρίθηκε από την Ευρωπαϊκή Ένωση στις 11 Φεβρουαρίου σε επίπεδο αρχηγών κρατών ή κυβερνήσεων. Ήταν μια πολιτική δέσμευση για τη στήριξη της χρηματοπιστωτικής σταθερότητας της ευρωζώνης, υπό την έννοια ότι, εάν είναι αναγκαίο να ληφθούν ειδικά μέτρα για τη διατήρηση αυτής της χρηματοπιστωτικής σταθερότητας, τα μέτρα αυτά πρέπει να ληφθούν.
<P>
Αυτή είναι, εν πάση περιπτώσει, η αρχή που θα ληφθεί πολύ σοβαρά υπόψη κατά τη συνεδρίαση του Ευρωπαϊκού Συμβουλίου αυτό το σαββατοκύριακο.
<SPEAKER ID="026" NAME="José Manuel Barroso" LANGUAGE="EN">
Κύριε Πρόεδρε, η σημερινή μας συνάντηση αποτελεί πράγματι μια πολύ καλή και κατάλληλη ευκαιρία - μία ημέρα πριν από το σημαντικό εαρινό Ευρωπαϊκό Συμβούλιο. Έχουμε πολύ απαιτητικά καθήκοντα μπροστά μας. Για τα καθήκοντα αυτά, η νωπή και ισχυρή στήριξη του Ευρωπαϊκού Κοινοβουλίου έχει μεγάλη σημασία. Κατόπιν τούτου, θέλω να ευχαριστήσω και να συγχαρώ το Κοινοβούλιο για το ψήφισμά του για την Ευρώπη του 2020, το οποίο εξέδωσε στο Στρασβούργο πριν από δύο εβδομάδες με ευρεία κομματική στήριξη.
<P>
Θα ήθελα επίσης να εκμεταλλευτώ την ευκαιρία για να ευχαριστήσω την ισπανική Προεδρία του Συμβουλίου για τη στήριξή της προς τη στρατηγική για την Ευρώπη του 2020. " στήριξη αυτή εκφράσθηκε με σαφήνεια σε διάφορες συνθέσεις του Συμβουλίου των Υπουργών.
<P>
Τώρα, όμως, ως προς το Ευρωπαϊκό Συμβούλιο: πιστεύω ότι κάθε Ευρωπαϊκό Συμβούλιο πρέπει να πράττει δύο πράγματα. Πρέπει να δείχνει ότι ανταποκρίνεται στις ανάγκες της στιγμής, και πρέπει να εργάζεται για το μακροπρόθεσμο στρατηγικό πλαίσιο της Ευρώπης και μακροπρόθεσμους στρατηγικούς στόχους.
<P>
" κρίση συνεπάγεται διάφορα πιεστικά προβλήματα για τις κοινότητες, τους εργαζομένους και τις επιχειρήσεις της Ευρώπης. Και, όπως γνωρίζουμε, τα δημόσια οικονομικά σε εθνικό επίπεδο είναι υπό πρωτοφανή πίεση. " Ευρωπαϊκή Ένωση πρέπει, βεβαίως, να αντιμετωπίσει αυτά τα θέματα, περιλαμβανομένης της χρηματοπιστωτικής σταθερότητας. Θα επανέλθω σε αυτό αργότερα.
<P>
" Ευρώπη δεν πρέπει να κάνει το λάθος να παραγνωρίσει ότι είναι επιτακτική ανάγκη να εργασθεί τώρα, ώστε να επιτευχθεί μακροπρόθεσμη αλλαγή. Αυτός είναι ο λόγος για τον οποίο το Ευρωπαϊκό Συμβούλιο θα ασχοληθεί με δύο από τις πιο προφανείς μακροπρόθεσμες προκλήσεις μας: το οικονομικό μας μέλλον και την αλλαγή του κλίματος.
<P>
Έχουμε ήδη συζητήσει μαζί τη στρατηγική για την Ευρώπη του 2020 στο Κοινοβούλιο. " συμβολή και η δέσμευσή σας θα είναι απαραίτητες για την εκπλήρωση των φιλοδοξιών μας για έξυπνη, αειφόρο, χωρίς αποκλεισμούς ανάπτυξη. Το ίδιο, επίσης, και η συμβολή του Ευρωπαϊκού Συμβουλίου.
<P>
Το επίπεδο των φιλοδοξιών μας πρέπει να καθορίζεται από την κλίμακα των μελλοντικών μας καθηκόντων. Πρέπει να αποδείξουμε ότι διαθέτουμε το όραμα και τη συνοχή, ώστε να δράσουμε. Πρέπει δε να είμαστε σε θέση να γνωστοποιήσουμε το γεγονός αυτό, να δείξουμε στους ανθρώπους ότι οι ενέργειές μας θα κάνουν τη διαφορά εκεί που έχει σημασία. Γι' αυτό πιστεύω ότι είναι τόσο σημαντικό να συμφωνήσει σε σαφείς στόχους το Ευρωπαϊκό Συμβούλιο αυτήν την εβδομάδα.
<P>
Οι στόχοι που έθεσε η Επιτροπή στο τραπέζι των διαπραγματεύσεων ήταν προσεκτικά επιλεγμένοι. Ασχολούνται με την ανάγκη να αυξηθεί το επίπεδο της απασχόλησης, να επενδυθούν περισσότερα στην έρευνα και την καινοτομία, να επιτευχθούν οι στόχοι μας του 2020 για το κλίμα και την ενέργεια, να βελτιωθούν οι εκπαιδευτικές επιδόσεις μας και να καταπολεμηθεί η φτώχεια.
<P>
Αυτοί οι πέντε πρωταρχικοί στόχοι αντιστοιχούν σε πεδία τα οποία οι άνθρωποι θεωρούν ότι τους αφορούν, και καταδεικνύουν ότι η Ευρωπαϊκή Ένωση είναι ικανή για μεταρρυθμίσεις σε τομείς που όλοι γνωρίζουν ότι είναι σημαντικοί. Αφορά, επίσης, την πολιτική βούληση για την αντιμετώπιση των δυσεπίλυτων προβλημάτων.
<P>
Φυσικά, οι στόχοι πρέπει να είναι εφικτοί. Πρέπει επίσης να απαιτούν επιπλέον προσπάθεια σε σχέση με την υφιστάμενη τάξη πραγμάτων, αναγνώριση από τα κράτη μέλη μας ότι η αλλαγή είναι απαραίτητη, θα προσπαθήσω δε να μεταφέρω στο Ευρωπαϊκό Συμβούλιο αυτήν την αίσθηση του επείγοντος για την οικονομική κατάσταση στην Ευρώπη σήμερα και την ανάγκη μεταρρυθμίσεων για πιο βιώσιμη και με λιγότερους αποκλεισμούς οικονομία και κοινωνία στην Ευρώπη.
<P>
Αυτό που είναι πραγματικά σημαντικό είναι τα μέτρα τα οποία θα λάβει κάθε κράτος μέλος για την ενίσχυση του ποσοστού ανάπτυξής του και την αντιμετώπιση των ελλείψεων που όλοι γνωρίζουμε ότι υπάρχουν. Χρειαζόμαστε εθνικά μέτρα για την αντιμετώπιση εθνικών προβλημάτων, τα οποία καθορίζονται μεν σύμφωνα με τις εθνικές συνθήκες και με πλήρη σεβασμό της επικουρικότητας, εντάσσονται δε σε κοινό ευρωπαϊκό πλαίσιο.
<P>
Εάν υπάρχει ένα δίδαγμα από τη χρηματοπιστωτική κρίση, είναι ότι είμαστε όλοι αλληλεξαρτώμενοι στον κόσμο. Δεν μπορούμε συνεπώς να δεχόμαστε τις αρχές της αλληλεξάρτησης σε παγκόσμιο επίπεδο και να τις απορρίπτουμε, όταν συζητούνται σε ευρωπαϊκό επίπεδο.
<P>
Ένα κοινό πλαίσιο, επίσης, το οποίο στηρίζεται και πρέπει να ενισχυθεί με συγκεκριμένα μέτρα της Ευρωπαϊκής Ένωσης, αυτά που στο έγγραφό μας αποκαλούμε "εμβληματικές πρωτοβουλίες".
<P>
Αυτές οι εμβληματικές προτάσεις θα καταδείξουν το επίπεδο της Ευρωπαϊκής Ένωσης, όταν ενεργεί σε κρίσιμης σημασίας τομείς, όπως το ψηφιακό θεματολόγιο, η καινοτομία, η αποδοτική χρησιμοποίηση των πόρων και η βιομηχανική πολιτική - και, βεβαίως, σε ορισμένες περιπτώσεις, θα συμβάλουν επίσης στην επίτευξη στόχων σε εθνικό επίπεδο.
<P>
Αυτό που προτείνουμε εδώ είναι μια νέα αφετηρία. Χάρη στη Συνθήκη της Λισαβόνας, μπορούμε να επιδιώξουμε νέα προσέγγιση στον οικονομικό συντονισμό, ενισχυμένη οικονομική διακυβέρνηση της Ευρώπης - που δίνει μεν την αναγκαία ελευθερία, ώστε να επικεντρωθούμε σε εθνικό επίπεδο, αλλά φέρει και ισχυρή ευρωπαϊκή διάσταση και χρησιμοποιεί όλα τα μέσα σε ευρωπαϊκό επίπεδο, ώστε να δοθεί ώθηση στην οικονομία. " αποδοχή αυτής της προσέγγισης θα αποτελέσει την πραγματική δοκιμασία για το Ευρωπαϊκό Συμβούλιο.
<P>
Τα αποτελέσματα του άτυπου Ευρωπαϊκού Συμβουλίου είναι ενθαρρυντικά. Ελπίζω ότι οι ευρωπαίοι ηγέτες θα είναι παρόντες και θα πουν "ναι" στην αντιμετώπιση αυτών των προκλήσεων με συλλογικό πνεύμα.
<P>
Όσον αφορά την αλλαγή του κλίματος, γνωρίζω ότι το Κοινοβούλιο συμμερίζεται την πεποίθησή μου ότι η κλιματική αλλαγή δεν είναι θέμα που μπορεί να τεθεί σε δεύτερο πλάνο. Πρέπει να διατηρηθεί στην κορυφή της ατζέντας μας.
<P>
" Ευρωπαϊκή Ένωση είχε το προβάδισμα, και εξακολουθούμε να το έχουμε - είμαστε οι μόνοι που διαθέτουμε δεσμεύσεις για μείωση με σαφή στήριξη και με τους μηχανισμούς για να την πραγματοποιήσουμε· είμαστε οι υπ' αριθμόν ένα χορηγοί βοήθειας προς τις αναπτυσσόμενες χώρες σε θέματα κλίματος. Επομένως, ας ξεφύγουμε από τον προβληματισμό σχετικά με την Κοπεγχάγη και ας αναλάβουμε την πρωτοβουλία για μία ακόμη φορά.
<P>
Χρειαζόμαστε σαφή, ενιαία και φιλόδοξη θέση. Αυτός είναι ο λόγος για τον οποίο η Επιτροπή έχει υποβάλει ανακοίνωση που καθορίζει τα βήματα που απαιτούνται για την αναζωογόνηση των διεθνών διαπραγματεύσεων. Την ίδια στιγμή, ο Επίτροπος Hedegaard έχει ξεκινήσει σειρά από διαβουλεύσεις με τους κύριους εταίρους μας.
<P>
Γι' αυτό πρέπει να καταβάλουμε σοβαρές προσπάθειες να σημειώσουμε πρόοδο στο Κανκούν - με βάση την ουσία και μόνο της συμφωνίας της Κοπεγχάγης. Πρέπει να διατηρήσουμε το Κιότο στην ημερήσια διάταξη, αλλά να καταστήσουμε σαφές ότι μπορεί να αξιολογηθεί μόνο υπό το πρίσμα παγκόσμιας συμφωνίας και όχι νωρίτερα. Πρέπει να εντείνουμε τις δραστηριότητες προβολής και να οικοδομήσουμε εμπιστοσύνη, κατά τα φαινόμενα με τις αναπτυσσόμενες χώρες - γι' αυτό είναι τόσο σημαντικό να σεβαστούμε τις δεσμεύσεις μας για τη χρηματοδότηση ταχείας εκκίνησης.
<P>
Και φυσικά, την ίδια στιγμή, συνεχίζουμε την εφαρμογή της δέσμης μέτρων μας 20-20-20 καταδεικνύοντας, ιδιαίτερα, το πώς είναι συμβατή με το έργο του οικονομικού εκσυγχρονισμού και της μεταρρύθμισης που ορίζονται στη στρατηγική 2020.
<P>
Οι δύο αυτοί τομείς δείχνουν ανάγλυφα πώς βλέπουν οι Ευρωπαίοι την πολιτική ηγεσία της Ευρωπαϊκής Ένωσης ως προς τη δράση. Είμαι πεπεισμένος ότι, εάν έχουμε τη βούληση να είμαστε τολμηροί, μπορούμε να αποδείξουμε ότι η Ευρώπη αποτελεί τον καθοριστικό παράγοντα επιρροής στην οικοδόμηση του σωστού μέλλοντος για τους πολίτες μας.
<P>
Στο ίδιο πνεύμα, θα παρουσιάσω στο Ευρωπαϊκό Συμβούλιο ορισμένες από τις μεγαλύτερες προκλήσεις για την ομάδα G20, που θα συνεδριάσει τον Ιούνιο στον Καναδά. Στην πραγματικότητα, δεν πρέπει ποτέ να ξεχνάμε ότι ορισμένα από τα θέματα αυτά είναι ευρωπαϊκά, πρέπει όμως επίσης να αντιμετωπίζονται σε παγκόσμιο επίπεδο.
<P>
" χρηματοπιστωτική σταθερότητα και η οικονομική και δημοσιονομική κατάσταση στην Ελλάδα δεν είναι στην επίσημη ημερήσια διάταξη του επικείμενου Ευρωπαϊκού Συμβουλίου. Ωστόσο, μιλώντας ειλικρινά, δεν μπορώ να πιστέψω ότι είναι δυνατόν για τους αρχηγούς κρατών ή κυβερνήσεων, ιδίως εκείνων στην ευρωζώνη, να μην συζητήσουν το θέμα αυτό. Επιτρέψτε μου λοιπόν να δηλώσω τη θέση μας σχετικά με αυτό.
<P>
" Ελλάδα βρίσκεται επί του παρόντος στη διαδικασία διόρθωσης του υπερβολικού δημοσιονομικού της ελλείμματος. " ταχύτατη μείωση του ελλείμματος είναι ζωτικής σημασίας, και η Ελλάδα λαμβάνει ήδη μέτρα για τον σκοπό αυτό. Ειδικότερα, η Ελλάδα λαμβάνει μέτρα που οδηγούν σε μείωση του ελλείμματός της το τρέχον έτος κατά 4% του ΑΕγχΠ. " εν λόγω δημοσιονομική προσπάθεια είναι σύμφωνη με την πορεία δράσης που συνέστησε η Επιτροπή και το Συμβούλιο, όπως αναγνωρίζεται από το Συμβούλιο στις 16 Μαρτίου. Φυσικά, η δημοσιονομική προσπάθεια της Ελλάδας πρέπει να συνεχιστεί· είναι ο μόνος τρόπος για να διασφαλιστεί διαρκής μείωση του κόστους χρηματοδότησης του χρέους.
<P>
Σε απάντηση στην οικονομική και δημοσιονομική κατάσταση στην Ελλάδα, η άτυπη σύνοδος των αρχηγών κρατών ή κυβερνήσεων στις 11 Φεβρουαρίου δήλωσε ότι, και το παραθέτω, "τα μέλη της ευρωζώνης θα αναλάβουν αποφασιστική και συντονισμένη δράση, εάν χρειαστεί, για να διασφαλίσουν τη δημοσιονομική σταθερότητα στο σύνολο της ευρωζώνης".
<P>
" Επιτροπή θεωρεί ότι είναι πλέον σκόπιμο να δημιουργηθεί, εντός της ευρωζώνης, ένα μέσο για την ανάληψη συντονισμένης δράσης, που θα μπορούσε να χρησιμοποιηθεί για την παροχή βοήθειας στην Ελλάδα σε περίπτωση ανάγκης. Πρέπει να καταστεί σαφές ότι η δημιουργία τέτοιου μηχανισμού δεν θα συνεπάγεται την αυτόματη ενεργοποίησή του. " δημιουργία τέτοιου μηχανισμού είναι επίσης θέμα υπευθυνότητας και αλληλεγγύης.
<P>
" αλληλεγγύη είναι οδός διπλής κατεύθυνσης. " Ελλάδα καταβάλλει οικονομική προσπάθεια σε αυτό το σημείο, και, με τη στήριξη αυτής της προσπάθειας, δεν βοηθούμε μόνο την Ελλάδα, αλλά τη σταθερότητα της ευρωζώνης στο σύνολό της. Το πλαίσιο για την ανάληψη συντονισμένης δράσης πρέπει να νοηθεί ως δίχτυ ασφαλείας που πρέπει να χρησιμοποιείται μόνο, όταν όλα τα άλλα μέσα για να αποφευχθεί μια κρίση έχουν εξαντληθεί, περιλαμβανομένου, πρωτίστως, του να έχουν εξαντληθεί τα περιθώρια δράσης σε εγχώριο επίπεδο.
<P>
Πέρα από τις τεχνικές πτυχές, κάθε πιθανή λύση πρέπει να ενισχύει και να ενδυναμώνει την ενότητα και τη συνοχή της ευρωζώνης και της διακυβέρνησής της. " παγκόσμια οικονομία χρειάζεται σταθερότητα. " ευρωζώνη αποτελεί πόλο σταθερότητας, και είναι σημαντικό να ενισχυθεί περαιτέρω η ικανότητά της να παρέχει σταθερότητα. Μπορεί να χρειαστεί να καταφύγουμε σε διακυβερνητικούς μηχανισμούς για ορισμένα θέματα, πρέπει όμως να εγγράφονται σε κοινό ευρωπαϊκό πλαίσιο.
<P>
Είναι ακλόνητη πεποίθησή μου ότι η ανταπόκριση στις συγκεκριμένες προκλήσεις θα αποτελέσει επίσης δοκιμασία για τους ευρωπαίους ηγέτες και την προσήλωσή τους στην Ευρωπαϊκή -και νομισματική- Ένωση. Αυτό που διακυβεύεται είναι η βασική αρχή της χρηματοπιστωτικής σταθερότητας, η οποία είναι κεντρικής σημασίας για το ευρώ· και το ευρώ είναι ένα από τα σημαντικότερα δημιουργήματα του ευρωπαϊκού σχεδίου και της πορείας της ευρωπαϊκής οικοδόμησης μέχρι σήμερα.
<P>
Ελπίζω ότι αυτό το θέμα θα επιλυθεί με πνεύμα ευθύνης και αλληλεγγύης. Αυτός είναι ο ευρωπαϊκός τρόπος να το πράξουμε.
<P>
(Χειροκροτήματα)
<SPEAKER ID="027" NAME="Joseph Daul" LANGUAGE="FR">
Κύριε Πρόεδρε, κύριε López Garrido, κύριε Πρόεδρε της Επιτροπής, κυρίες και κύριοι, η Ομάδα του Ευρωπαϊκού Λαϊκού Κόμματος (Χριστιανοδημοκράτες) αναμένει από το Ευρωπαϊκό Συμβούλιο να επιβεβαιώσει εκ νέου κατηγορηματικά την ευρωπαϊκή αλληλεγγύη, ενώ, ταυτόχρονα, θα καθιστά τον καθένα υπεύθυνο των πράξεών του ή των πράξεών της.
<P>
" Ομάδα PPE αναμένει επίσης από τους αρχηγούς κρατών ή κυβερνήσεων να καθορίσουν τον χάρτη πορείας τους, ώστε να εξέλθει η Ευρώπη από την κρίση. Σε ποιον βαθμό είναι πρόθυμοι να συνεργαστούν, και ποια είναι τα όρια που δεν προτίθενται να υπερβούν; Πιστεύουν ότι η ανάκαμψη της ανάπτυξης και της απασχόλησης εξαρτάται από την πραγματική κοινή δράση, με τους πόρους που αυτό απαιτεί, ή μήπως προτιμούν να ενεργούν μόνοι τους όσον αφορά την καινοτομία, την εκπαίδευση, την κατάρτιση, τη στήριξη των ΜΜΕ και την καταπολέμηση της ανεργίας και της φτώχειας, με τις τόσο γνωστές συνέπειες;
<P>
Θα ήθελα να σας υπενθυμίσω ότι τα κράτη μέλη μας προσυπέγραψαν όλα, το 2000, τις προτεραιότητες της στρατηγικής της Λισαβόνας. Ωστόσο, επειδή δεν εφοδιάστηκαν με τους πόρους, επειδή δεν έλαβαν σοβαρά υπόψη τους στόχους, τώρα είμαστε πολλά χρόνια πίσω, και όλα όσα είχαμε πει ότι θα συμβούν συνέβησαν, αλλά εκτός Ευρώπης.
<P>
" Ομάδα μου αναμένει ως εκ τούτου από το Ευρωπαϊκό Συμβούλιο να προχωρήσει πέρα από τα λόγια και να λάβει σοβαρά υπόψη τους κοινούς οικονομικούς μας στόχους, με βάση τις προτάσεις της Επιτροπής για το 2020, τροποποιημένη έκδοση των οποίων θα προτείνει το Κοινοβούλιο τον Ιούνιο.
<P>
Επανέρχομαι στην αλληλεγγύη, την αλληλεγγύη για την οποία πολλά έχουν ειπωθεί εδώ και μερικές εβδομάδες και η οποία αποτελεί το άλφα και το ωμέγα της ευρωπαϊκής ολοκλήρωσης, από τη δημιουργία της ενιαίας αγοράς μέχρι την κοινή άμυνα, μέσω του ευρώ. Αυτή η αλληλεγγύη κατέστη φανερή από την αρχή της χρηματοπιστωτικής κρίσης, και δεν πρέπει να την αρνηθούμε στους έλληνες φίλους μας, ή σε οποιαδήποτε άλλη χώρα της ΕΕ αντιμετωπίζει τις ίδιες δυσκολίες.
<P>
Αυτήν την εβδομάδα, είναι επιτακτική η ανάγκη εξεύρεσης ευρωπαϊκής λύσης στην κρίση αυτή, και η λύση αυτή πρέπει να εδράζεται σε κοινοτική βάση -επαναλαμβάνω, λύση σε κοινοτική βάση- η οποία πρέπει να προβλεφθεί σύμφωνα με τους ευρωπαϊκούς κανόνες και στο πλαίσιο των ευρωπαϊκών μηχανισμών χρηματοδοτικής ενίσχυσης. Εξάλλου, εάν θέλουμε, μπορούμε να περιλάβουμε ακόμη και το Διεθνές Νομισματικό Ταμείο στο πλαίσιο αυτό, πάντοτε σύμφωνα με τους ευρωπαϊκούς κανόνες. Είναι προς το συμφέρον όλων να διασφαλιστεί η σταθερότητα της Ευρώπης και του ευρωπαϊκού νομισματικού συστήματος.
<P>
Κυρίες και κύριοι, στην πίσω όψη της Ευρώπης υπάρχει αλληλεγγύη και, στην μπροστινή όψη, ευθύνη. Πρόκειται για την ευθύνη κάθε κράτους μέλους να εγγυάται ακριβείς και αξιόπιστους δημόσιους λογαριασμούς. Πρόκειται, επίσης, για την ευθύνη των πολιτών των κρατών που αντιμετωπίζουν προσωρινά προβλήματα πληρωμών να κάνουν θυσίες, να συμμετέχουν στη συλλογική προσπάθεια, ώστε να επανακάμψουν τα δημόσια οικονομικά, και να δέχονται τις μεταρρυθμίσεις που είναι απαραίτητες για να επιτευχθεί αυτό, όσο επώδυνες και αν είναι.
<P>
Με άλλα λόγια, ναι, η Ευρώπη πρέπει να δείξει αλληλεγγύη προς την Ελλάδα. Πρέπει να διασφαλιστεί ότι η Ελλάδα θα ξεπεράσει αυτήν τη δύσκολη περίοδο. Εντούτοις, και η Ελλάδα πρέπει να πραγματοποιήσει τις εσωτερικές μεταρρυθμίσεις που απαιτούνται, βραχυπρόθεσμα και μεσοπρόθεσμα, ώστε να ανταποκριθεί σε αυτήν την αλληλεγγύη, και πράγματι προτάθηκαν στο Κοινοβούλιο εχθές. Μένει τώρα η Ελλάδα να τις εφαρμόσει.
<P>
Κύριε Πρόεδρε, κυρίες και κύριοι, η κρίση μάς αναγκάζει να αλλάξουμε. " πρώτη αλλαγή αφορά την Επιτροπή, την οποία καλώ να ασκήσει πλήρως και, πάνω απ' όλα, με τρόπο επιτακτικό, τον ρόλο της ως θεματοφύλακα των συνθηκών. Τα κριτήρια του συμφώνου σταθερότητας και ανάπτυξης πρέπει να εφαρμόζονται, και η Επιτροπή πρέπει να το διασφαλίσει αυτό. Το Κοινοβούλιο θα την στηρίξει σε αυτό το δύσκολο έργο.
<P>
" δεύτερη αλλαγή αφορά τη διαχείριση των δημόσιων οικονομικών μας. Σε περίοδο ανάπτυξης, κυριαρχεί γενικά η αίσθηση ότι έχει κανείς το δικαίωμα να ασκεί τη δική του δημοσιονομική, φορολογική και κοινωνική πολιτική, χωρίς να ανησυχεί πραγματικά για κανέναν άλλο. Ωστόσο, σε περίοδο κρίσης, αυτοί που έχουν δαπανήσει τα περισσότερα απευθύνουν έκκληση για αλληλεγγύη προς εκείνους που υπήρξαν, ας πούμε, πιο λογικοί.
<P>
Μπορεί αυτό να συνεχιστεί; Δεν νομίζω. Είναι καιρός τα κράτη μέλη να συντονίσουν τη δημοσιονομική, φορολογική και κοινωνική τους πολιτική καλύτερα, και ας μην φοβόμαστε να το πούμε: θέλουμε περισσότερη ευρωπαϊκή διακυβέρνηση! Ο εν λόγω συντονισμός θα καταστήσει την εφαρμογή αρχών με βάση την αλληλεγγύη πιο εύκολη, πιο δίκαιη και πιο φυσική.
<P>
Κύριε Προεδρεύοντα του Συμβουλίου, σας καλώ να αναλάβετε πρωτοβουλίες προς αυτήν την κατεύθυνση. Όπως γνωρίζετε, έχω κάποια εμπειρία: πάντα σε περιόδους κρίσης δίδεται κάποια ώθηση. Βρισκόμαστε στη μέση πραγματικής κρίσης όσον αφορά τους πολίτες μας και την κατάσταση στην περιοχή μας και χρειαζόμαστε πολιτικό θάρρος.
<P>
(Χειροκροτήματα)
<SPEAKER ID="028" NAME="Martin Schulz" LANGUAGE="DE">
Κύριε Πρόεδρε, η ευρωπαϊκή σύνοδος κορυφής πρέπει και θα ασχοληθεί με την κρίση στην Ελλάδα· μέχρι εδώ είναι προφανές. " International Herald Tribune γράφει κάτι ενδιαφέρον στο κύριο άρθρο της σήμερα: "" Ελλάδα υποσχέθηκε να μελετήσει τα μαθήματά της και να εξισορροπήσει τον προϋπολογισμό της". Τα κράτη μέλη που ανήκουν στην ευρωζώνη εξάρτησαν την αλληλεγγύη τους από τη συμμόρφωση της Ελλάδας με τις απαιτήσεις τους ως προς το θέμα αυτό.
<P>
" Ελλάδα παραδόθηκε, γράφει η International Herald Tribune. Τα κράτη μέλη της ευρωζώνης δεν έχουν παραδοθεί - και ιδίως η Ομοσπονδιακή Δημοκρατία της Γερμανίας, η οποία αρνείται να τηρήσει την υπόσχεσή της. Αυτό είναι το πρώτο σημείο.
<P>
(Χειροκροτήματα)
<P>
Ο Πρόεδρος της Επιτροπής ορθώς μίλησε για δίχτυ ασφαλείας. Δεν πρόκειται για μεταφορά χρημάτων από τους φορολογούμενους στη Γερμανία, τη Γαλλία, την Ιταλία ή οποιαδήποτε άλλη χώρα, στα ταμεία της Ελλάδας. Δεν είναι αυτός ο στόχος. Πρόκειται για την εξασφάλιση ότι η Ελλάδα μπορεί να δανείζεται χρήματα στις διεθνείς αγορές με τα ίδια επιτόκια που είναι στη διάθεση των άλλων χωρών. Τα επιτόκια κυμαίνονται συνήθως στο 2,5 με 3%. Ως αποτέλεσμα της κερδοσκοπίας που προκαλείται από την αδυναμία να επιδείξουμε αλληλεγγύη προς την Ελλάδα, η χώρα αυτή πληρώνει 6%. Για να γίνω σαφής, οι προσπάθειες της Ελλάδας να εξισορροπήσει τον προϋπολογισμό της γεμίζουν τις τσέπες των κερδοσκόπων στις διεθνείς χρηματοοικονομικές αγορές.
<P>
(Χειροκροτήματα)
<P>
Αυτό σημαίνει ότι οι άνθρωποι εκεί ληστεύονται. Είναι ανόητο, διότι, εάν αυτό δημιουργήσει προηγούμενο - εάν η αδυναμία να επιδείξουμε αλληλεγγύη επιτρέπει την κερδοσκοπία σε βάρος χώρας της ευρωζώνης που είναι ελλειμματική σε βαθμό ώστε, τελικά, η εσωτερική αλληλεγγύη δεν είναι βιώσιμη και πρέπει να παρέμβει το Διεθνές Νομισματικό Ταμείο, τότε η Ελλάδα θα είναι απλώς η αρχή. Οι κερδοσκόποι θα στρέψουν στη συνέχεια την προσοχή τους στην Ιταλία, το "νωμένο Βασίλειο και την Ισπανία. Εάν δεν θέλουμε να δούμε μεγάλης κλίμακας ανάφλεξη, πρέπει να επιδείξουμε την αλληλεγγύη μας προς την Ελλάδα τώρα.
<P>
" αλληλεγγύη προς την Ελλάδα ως εκ τούτου -και αυτό είναι μήνυμα που πρέπει να περάσουμε στη γερμανίδα καγκελάριο ειδικότερα- έχει οικονομική λογική. Δεν χορηγούμε ενίσχυση, μόνο για να την χορηγήσουμε.
<P>
(Χειροκροτήματα)
<P>
Κατά συνέπεια, δεν μπορούμε να απαλλάξουμε τον κ. Barroso από την υποχρέωση αυτή, λέγοντας ότι πρέπει να το διευθετήσει το Διεθνές Νομισματικό Ταμείο. " Επιτροπή πρέπει να προτείνει πώς μπορούμε να επιτύχουμε λογική σταθεροποίηση στην ευρωζώνη. " Επιτροπή έχει καταθέσει καλές προτάσεις, και πιστεύω ότι το Συμβούλιο πρέπει να συμφωνήσει μαζί τους. Αυτές δεν περιλαμβάνουν την έκκληση προς το Διεθνές Νομισματικό Ταμείο. Γιατί όχι; Είμαστε σε θέση να επιλύσουμε το πρόβλημα εντός της ευρωζώνης μόνοι μας.
<P>
Εξάλλου, με εκπλήσσει το γεγονός ότι η καγκελάριος κ. Merkel βάζει το Διεθνές Νομισματικό Ταμείο στο παιχνίδι. " γερμανική Bundesbank -η οποία για τους γερμανούς Συντηρητικούς είναι ό,τι το Βατικανό για τους Καθολικούς- γράφει στη μηνιαία έκθεσή της για τον Μάρτιο: "Ωστόσο, οι χρηματοπιστωτικές συνεισφορές από το Διεθνές Νομισματικό Ταμείο για την επίλυση διαρθρωτικών προβλημάτων -όπως είναι η άμεση χρηματοδότηση του ελλείμματος του προϋπολογισμού ή η χρηματοδότηση της ανακεφαλαιοποίησης των τραπεζών- είναι ασυμβίβαστες με τη νομισματική του εντολή". Αυτό είναι απόσπασμα από τη γερμανική Bundesbank. Σε αντίθεση με τις δηλώσεις του υπουργού Οικονομικών της, η γερμανίδα καγκελάριος δηλώνει ότι το Διεθνές Νομισματικό Ταμείο πρέπει να επιλύσει το πρόβλημα. Δεν είναι αυτός ο σωστός τρόπος να πορευθούμε.
<P>
Αυτό που χρειαζόμαστε τώρα είναι να στείλουμε ένα μήνυμα στις διεθνείς αγορές: μπορείτε να κερδοσκοπείτε όσο θέλετε, δεν θα διασπάσετε όμως την ευρωζώνη. " κερδοσκοπία δεν θα σταματήσει, έως ότου σταλεί ένα τέτοιο σήμα. Για να καταστήσουμε σαφές για τι είδους κερδοσκοπία μιλάμε, πρέπει να επιστήσουμε την προσοχή για μία ακόμη φορά στις συμβάσεις αντιστάθμισης κινδύνου πιστοληπτικής ικανότητας, ή CDS. Αυτό δεν είναι τίποτα περισσότερο από ένα παιχνίδι: ασφαλίζομαι εγώ έναντι του να καεί το σπίτι του γείτονά μου. Εάν τυχόν το σπίτι του γείτονά μου καεί, παίρνω τα χρήματα της ασφάλισης. Εάν επρόκειτο να το κάνω αυτό, τότε θα είχα έννομο συμφέρον να καεί το σπίτι του.
<P>
Δεν μπορούμε να εφαρμόσουμε την αρχή του Φλωριανού "Άγιε μου Φλωριανέ, σώσε το σπίτι μου, κάψε τα άλλα" στην Ευρωπαϊκή Ένωση. Αυτός είναι ο λόγος για τον οποίο η αλληλεγγύη προς την Ελλάδα αποτελεί πράξη για τη σταθεροποίηση του ευρώ στην ευρωζώνη. Σε τελική ανάλυση, πρέπει να αποφασίσετε εάν θέλετε να έχετε ευρωπαϊκή αλληλεγγύη ή εάν θέλετε να υποκύψετε στην πολιτική της πολυθρόνας. Δεν θέλω να γίνει το δικό μου, σας καλώ όμως όλους να ακούσετε προσεκτικά το παρακάτω απόσπασμα από τον Wolfgang Münchau στους Financial Times Deutschland - η οποία δεν είναι σοσιαλιστική εφημερίδα, και ο άνθρωπος αυτός δεν είναι σοσιαλδημοκράτης: "Σε μια κατάσταση κατά την οποία οι ευρωπαϊκές αναγκαιότητες έρχονται αντιμέτωπες με τον γερμανικό λαϊκισμό, ας επιλέξουμε τις ευρωπαϊκές αναγκαιότητες".
<P>
(Χειροκροτήματα)
<SPEAKER ID="029" NAME="Guy Verhofstadt" LANGUAGE="FR">
Κύριε Πρόεδρε, πιστεύω ότι το συμπέρασμα που όλοι μας -η Ομάδα του Ευρωπαϊκού Λαϊκού Κόμματος (Χριστιανοδημοκράτες), οι Πράσινοι, οι Σοσιαλιστές, οι Φιλελεύθεροι και όλες οι άλλες ομάδες, εκτός από τις ομάδες των ευρωσκεπτικιστών, οι οποίες είναι ίσως ικανοποιημένες με ό,τι συμβαίνει τώρα στην Ευρώπη- μπορούμε να αντλήσουμε, είναι ότι απαιτείται μεγαλύτερη διαφάνεια στο πλαίσιο του Ευρωπαϊκού Συμβουλίου.
<P>
" μάχη μαίνεται εδώ και εβδομάδες τώρα εκτός των ευρωπαϊκών θεσμικών οργάνων, σχετικά με το ζήτημα του τι πρέπει να γίνει για να βοηθηθεί η Ελλάδα και η ευρωζώνη. Ποτέ δεν το έχουμε δει αυτό πριν: για εβδομάδες τώρα, αντί να λαμβάνονται αποφάσεις, υπήρξαν διαπληκτισμοί σχετικά με τα μέτρα που πρέπει να ληφθούν, και μπορεί κανείς να ακούσει να λέγεται οτιδήποτε.
<P>
Θα προχωρήσω περισσότερο, κύριε Πρόεδρε. Έχω την αίσθηση ότι, σε τέσσερις ημέρες, ορισμένα μέλη του Συμβουλίου έχουν κάνει μεγαλύτερη ζημιά στο ευρωπαϊκό σχέδιο από ό,τι όλοι οι ευρωσκεπτικιστές μαζί σε τέσσερα χρόνια. Αυτή είναι η αίσθησή μου σήμερα.
<P>
(Χειροκροτήματα)
<P>
Ο μόνος τρόπος για να αλλάξει και να σταματήσει αυτό είναι να λάβουμε οριστική απόφαση με βάση πρόταση της Επιτροπής. Χαίρομαι που ο κ. Barroso ανακοίνωσε σήμερα ότι πρόκειται να προτείνει λύση στο Συμβούλιο, λύση -και επαναλαμβάνω αυτό που είπε ο κ. Daul- η οποία πρέπει να είναι ευρωπαϊκή και με κοινοτική βάση και δεν θα αφορά το να ζητήσουμε ό,τι έχει ήδη ζητηθεί εδώ και μήνες, δηλαδή να παρθούν χρήματα από τις τσέπες των φορολογουμένων και να δοθούν στην Ελλάδα. Δεν πρόκειται γι' αυτό. Πρόκειται, στην πραγματικότητα, για την ανάγκη να έχουμε ένα ευρωπαϊκό μέσο που θα επιτρέψει τη μείωση των επιτοκίων των κρατικών ομολόγων της Ελλάδας. Ο καλύτερος τρόπος για να γίνει αυτό είναι να μην εκδίδει μία μόνο χώρα -η Ελλάδα- αυτά τα κρατικά ομόλογα, αλλά να εκδίδονται σε ευρωπαϊκό επίπεδο, δεδομένου ότι η Ευρώπη διαθέτει ρευστότητα και αξιοπιστία.
<P>
Υπάρχουν δύο στοιχεία που μετρούν από την άποψη του να γνωρίζει κανείς ποιο είναι το επιτόκιο: η ρευστότητα και η αξιοπιστία. " Ευρώπη διαθέτει την απαραίτητη αξιοπιστία και ρευστότητα, και με αυτό ακριβώς το σκεπτικό θα καταστεί δυνατό να μειωθούν τα επιτόκια της Ελλάδας χωρίς να πάει στην Ελλάδα ούτε ένα ευρώ από τα χρήματα των φορολογουμένων. Αυτό είναι απολύτως αναγκαίο, κύριε Πρόεδρε, επειδή σήμερα η διαφορά αποδόσεων -δηλαδή η απόκλιση μεταξύ του γερμανικού επιτοκίου, το οποίο σήμερα ανέρχεται σε 3,05%, και του ελληνικού επιτοκίου, το οποίο είναι 6,5% προς το παρόν- είναι 350 μονάδες βάσης. Ο μόνος τρόπος επίλυσης αυτού είναι πραγματικά να λάβουμε το απαραίτητο μέτρο καθιέρωσης αυτού του ευρωπαϊκού μέσου.
<P>
Ένας δεύτερος λόγος για να εξηγηθεί αυτή η απαίτηση είναι ότι οι προσπάθειες που πρόκειται να καταβάλουν οι Έλληνες -πρέπει να καταβάλουν, είναι υποχρεωμένοι να καταβάλουν- πρέπει να υπηρετούν έναν σκοπό. Διότι, εάν δεν επιλεγεί ευρωπαϊκή λύση, εάν αυτά τα επιτόκια δεν μπορούν να μειωθούν, όλες οι προσπάθειες που πρόκειται να κάνουν οι Έλληνες τελικά θα καταλήξουν στις αγορές κεφαλαίων. Αυτό θα συμβεί, εάν δεν ληφθεί σταθερή απόφαση κατά τη διάρκεια αυτού του Συμβουλίου. Οι Έλληνες πρόκειται να καταβάλουν προσπάθειες, πρόκειται να κάνουν οικονομίες, και ποιος πρόκειται να επωφεληθεί; Οι κερδοσκόποι, οι αγορές κεφαλαίων και ούτω καθεξής, αφού πρόκειται να έχουν πολύ υψηλότερα επιτόκια.
<P>
(Χειροκροτήματα)
<P>
Αυτός είναι ο λόγος για τον οποίο η Ευρώπη πρέπει να παρέμβει. " Ευρώπη πρέπει να παρέμβει, προκειμένου να διασφαλιστεί ότι τα μέτρα εξυγίανσης της Ελλάδας έχουν αντίκρισμα. Είναι αναγκαία, αλλά πρέπει να έχουν και αντίκρισμα. Αυτός είναι ο λόγος για τον οποίο στηρίζουμε, και ο λόγος για τον οποίο όλο το Κοινοβούλιο πρέπει τώρα να στηρίξει, την πρόταση που πρόκειται να κάνει η Επιτροπή, και πρέπει να ελπίζουμε ότι τα μέλη του Συμβουλίου δεν θα αντιδράσουν και θα την εγκρίνουν. Αυτό πρέπει να ελπίζουμε.
<SPEAKER ID="030" NAME="Rebecca Harms" LANGUAGE="DE">
Κύριε Πρόεδρε, θα ήθελα να υπενθυμίσω σύντομα και για μία ακόμη φορά σε όλους πόσο γρήγορα -μερικές φορές σχεδόν εν μία νυκτί- αποφασίσαμε τη διάσωση των τραπεζών της Ευρώπης, όταν αντιμετώπιζαν πρόβλημα.
<P>
Μόνο τώρα, ωστόσο, συζητάμε για τους όρους βάσει των οποίων χορηγείται η βοήθεια αυτή. Δεν έχουν ακόμη αποσαφηνιστεί οι όροι της αποπληρωμής και οι ευθύνες, ούτε έχει προσδιοριστεί πώς θα εποπτεύονται οι τράπεζες. Έχοντας αυτό κατά νου, πρέπει επίσης να επισημάνω ότι αυτή η ελληνική κρίση -αυτή η κρίση που αντιμετωπίζει το ευρώ- είναι ουσιαστικά ευρωπαϊκή κρίση, και ότι οι συζητήσεις συνεχίζονται εδώ και εβδομάδες και μήνες χωρίς να μπορούν οι Ευρωπαίοι να συγκεντρωθούν, ώστε να λάβουν τις απαραίτητες αποφάσεις· κατά τη γνώμη μου, είναι απλώς ντροπή. Ως γερμανίδα βουλευτής του ΕΚ -ελπίζω ότι με ακούτε, κύριε Langen- ντρέπομαι για την εθνική μου κυβέρνηση.
<P>
Διαβάζουμε σήμερα ότι πραγματοποιείται στις Βρυξέλλες έκτακτη σύνοδος κορυφής, κατά την οποία θα ληφθούν αποφάσεις για την Ελλάδα σύμφωνα με τη βούληση της καγκελαρίου Merkel -εκείνο που θέλει και εκείνο που θα της επιτρέψει να επιστρέψει στο Βερολίνο από τις Βρυξέλλες νικήτρια- χωρίς στην πραγματικότητα να συζητηθούν ικανοποιητικές λύσεις με τους άλλους. Νομίζω ότι είναι ντροπή. Αυτό σημαίνει ότι κέρδισαν οι σκανδαλοθηρικές εφημερίδες και η πολιτική της πολυθρόνας, και πιστεύω ότι πρέπει να σκεφτούμε πολύ προσεκτικά -και εσείς, κύριε Langen, στη γερμανική αντιπροσωπεία σας- ως προς το αν το "να ζει κανείς ή να μην ζει" της αλληλεγγύης στην Ευρωπαϊκή Ένωση πρέπει να εξαρτάται από τα αποτελέσματα των σφυγμομετρήσεων της κοινής γνώμης, που επί του παρόντος λαμβάνονται από γερμανικό κόμμα, μέλος του οποίου είναι η καγκελάριος της Γερμανίας, σχετικά με τις προοπτικές εκλογικής επιτυχίας σε ένα ομόσπονδο γερμανικό κρατίδιο.
<P>
Νομίζω ότι απηχεί πάρα πολύ λαϊκισμό, και είναι απαράδεκτο ότι δεν έχει ακόμη διασφαλισθεί ότι οι αρχηγοί κρατών ή κυβερνήσεων θα συμφωνήσουν κατά τη διάρκεια των τακτικών συνόδων του Συμβουλίου την Πέμπτη και την Παρασκευή σχετικά με τον τρόπο με τον οποίο η ευρωζώνη θα αντιμετωπίσει την κρίση στην Ελλάδα.
<P>
(Χειροκροτήματα)
<P>
Παρακολουθώ τις συζητήσεις στη Γερμανία με προσοχή και την περασμένη εβδομάδα επισκέφθηκα και την Ελλάδα και θα ήθελα να καταστήσω σαφές για μία ακόμη φορά στους πολίτες της χώρας μου, της Ελλάδας και της ΕΕ, ότι ήρθε η ώρα της αλληλεγγύης· αλλά και ότι, στο εξής, η Ελλάδα θα είναι σε θέση να λαμβάνει πιστώσεις με ευνοϊκούς όρους, εάν αυτό δεν αποτελέσει μονόδρομο. Οι ημέρες που πέρασα στην Ελλάδα μού έδειξαν ότι ο λαός της Ελλάδας έχει τώρα την ευκαιρία να δημιουργήσει ένα καλύτερο κράτος. Το ελληνικό κράτος πρέπει να εκμεταλλευθεί την κρίση για να επιφέρει ουσιαστικές μεταρρυθμίσεις. Δεν ευνοούμε κανέναν, εάν δείξουμε τώρα αλληλεγγύη χωρίς να ζητήσουμε από τον κ. Παπανδρέου να πραγματοποιήσει ακόμα πιο ριζικές μεταρρυθμίσεις από ό,τι έχει ανακοινωθεί μέχρι σήμερα. Όπως έχω πει, οι Έλληνες αξίζουν πολλά περισσότερα.
<P>
Δεδομένου ότι διαπιστώνω ότι αυτός ο λαϊκισμός είναι τόσο διαδεδομένος στη Γερμανία, και επειδή τον θεωρώ τόσο επικίνδυνο, θα ήθελα επίσης να το υποστηρίξω αυτό υπό ένα άλλο πρίσμα: σύμφωνα με την ανάλυσή μας, η μελλοντική επιβίωση του ευρώ -του ενιαίου νομίσματος- σε μακροπρόθεσμη βάση μπορεί να επιτευχθεί μόνο, εάν οι Ευρωπαίοι συνεργαστούν και ολοκληρώσουν την οικονομική τους πολιτική. Σε αντίθετη περίπτωση, ο ανταγωνισμός για τα λεγόμενα σκληρά συμφέροντα, σε περιπτώσεις αμφιβολίας, θα μας οδηγεί πάντα στις δυσκολίες που αντιμετωπίζουμε αυτήν τη στιγμή. Έτσι, θα έχουμε πολλά να κάνουμε, και για άλλη μία φορά τα πράγματα θα εξελιχθούν άσχημα, κύριε Langen. Πρέπει να εξηγήσουμε την αναγκαιότητα της ολοκλήρωσης στους πολίτες μας.
<P>
Έχουμε συναντήσει τόσες δυσκολίες με αυτό, όπως και κατά τη συζήτηση του Συντάγματος. Χαιρόμαστε τόσο που επιτέλους εφαρμόζεται η Συνθήκη της Λισαβόνας, αλλά, όταν ερχόμαστε αντιμέτωποι με την πρώτη μας πρόκληση μετά από τη Λισαβόνα, επιτρέπουμε στον κίτρινο Τύπο και στην πολιτική της πολυθρόνας να υπερισχύσουν της λογικής. Καλό θα ήταν να συμβουλεύσετε την καγκελάριο Merkel -και αυτό σημαίνει και εσείς, συνάδελφοί μου Γερμανοί στην Ομάδα του Ευρωπαϊκού Λαϊκού Κόμματος (Χριστιανοδημοκράτες)- να βάλει φρένο. Στο εξής πρέπει να συζητηθεί η αναγκαιότητα ολοκλήρωσης της οικονομικής πολιτικής. Πρέπει να καθοδηγούμαστε από τη διαφάνεια, τη λογική και τα επιχειρήματα που μπορούμε να παραθέσουμε στους πολίτες μας, όχι από τον κίτρινο Τύπο, όπως η Bild-Zeitung. Διαφορετικά, όπως έγραψε ο κ. Münchau σήμερα, σε λίγο καιρό, η καγκελάριος Merkel θα επιστρέφει ηττημένη από τις Βρυξέλλες. Τότε η Bild-Zeitung θα γράφει: το ευρώ πρέπει να καταργηθεί - πρέπει να επαναφέρουμε το γερμανικό μάρκο. Τι θα κάνουμε τότε;
<P>
Δεν είναι ακόμη πολύ αργά. H Γερμανία βρίσκεται σε αποφασιστική θέση. Ελπίζω ότι ο κ. Sarkozy δεν θα ενδώσει, και ότι θα είναι, αντίθετα, πιο λογικός από την καγκελάριο Merkel.
<SPEAKER ID="031" NAME="Michał Tomasz Kamiński" LANGUAGE="PL">
Κύριε Πρόεδρε, υπάρχει λόγος που συζητάμε σε αυτήν την αίθουσα, σήμερα, για την Ελλάδα, παρά το γεγονός ότι, δυστυχώς, η Ελλάδα δεν είναι στην ημερήσια διάταξη της συνεδρίασης. Θα ήθελα, σε αυτήν την αίθουσα, να εκφράσω την επιδοκιμασία μου για την ελληνική κυβέρνηση. Πρόκειται για μια κυβέρνηση η οποία, σήμερα, βρίσκεται αντιμέτωπη με διαμαρτυρίες στους δρόμους της. Μπορεί οι διαμαρτυρίες να προέρχονται από το ίδιο το σοσιαλιστικό εκλογικό σώμα της κυβέρνησης, πρόκειται όμως για μια κυβέρνηση η οποία, στο όνομα της ορθολογικής οικονομίας και της ευρωπαϊκής αλληλεγγύης, λαμβάνει δύσκολες αποφάσεις και δεν υποκύπτει στον λαϊκισμό. Με λύπη μου πρέπει να πω ότι δεν είναι σε θέση όλοι οι ευρωπαίοι ηγέτες, σήμερα, να αντισταθούν και να μην υποκύψουν σε τέτοιου είδους λαϊκισμό.
<P>
Μου φαίνεται ότι η Ελλάδα όντως έχει ανάγκη την αλληλεγγύη μας, διότι η Ευρώπη έχει οικοδομηθεί με βάση την αρχή της αλληλεγγύης, αλλά, φυσικά, δεν πρέπει να επιτρέψουμε σε οποιονδήποτε πολιτικό σε οποιαδήποτε χώρα να αντιμετωπίζει την οικονομική πολιτική σαν να πηγαίνει για ψώνια με μια πιστωτική κάρτα χωρίς όριο, διότι τα πράγματα θα καταλήξουν όπως στην Ελλάδα. Στο μέλλον, πρέπει να θεσπίσουμε με πολύ σθένος προϋποθέσεις για τα κράτη μέλη, ώστε να διασφαλιστεί ότι ακολουθούν ορθολογική οικονομική πολιτική, διότι πολιτική που δεν βασίζεται σε ορθολογικά θεμέλια καταλήγει όπως κατέληξε.
<P>
Δυστυχώς, οφείλω να πω ότι, σήμερα, αντιμετωπίζουμε και ένα πρόβλημα το οποίο παρατηρείται πολύ συχνά στην Ευρώπη, ότι δηλαδή η ιδεολογία και η πολιτική είναι πιο σημαντικές από την οικονομία. Αυτή, δυστυχώς, είναι η κατάληξη, και είχαμε τέτοιο παράδειγμα με την καθιέρωση του ευρώ. Μπορούμε να πούμε σήμερα ότι η Ελλάδα ίσως υιοθέτησε το ευρώ πολύ νωρίς, αλλά, επειδή η πολιτική τέθηκε πριν από την οικονομία, έχουμε την κρίση που αντιμετωπίζουμε σήμερα. Θα ήθελα να πω ότι ελπίζω η Ευρωπαϊκή Επιτροπή, υπό την ηγεσία του κ. Barroso, να είναι ο θεματοφύλακας της ευρωπαϊκής αλληλεγγύης και της ευρωπαϊκής οικονομικής λογικής, διότι χρειαζόμαστε αυτήν τη λογική και την αλληλεγγύη.
<P>
Θα ήθελα επίσης να επισημάνω ότι, για την αντιμετώπιση της κρίσης στην οποία βρισκόμαστε, δεν πρέπει να αναζητούμε φάρμακα που απλώς θα κάνουν την κατάσταση χειρότερη. Δεν νομίζω ότι η μεγαλύτερη γραφειοκρατία, ολοκλήρωση και ρύθμιση στην Ευρώπη θα μπορούσαν να βοηθήσουν σε αυτό που είναι, και θα έπρεπε να είναι, ο μεγαλύτερος στόχος - στην αύξηση της ανταγωνιστικότητας. Δεν πρέπει να βασιζόμαστε σε υπαλλήλους που είναι σε θέση να αποφασίσουν για το πώς θα κάνουμε την ήπειρό μας καλύτερη, αντί να επιτρέπουμε στην ελεύθερη οικονομία να το πράττει. Πρέπει επίσης να σεβόμαστε τις διαφορές στην οικονομική και κοινωνική πολιτική που χωρίζουν τις ευρωπαϊκές χώρες και προκύπτουν από τη διαφορετική τους ιστορία, πολιτισμό και άλλους παράγοντες. Μπορούμε, και πρέπει, να απευθύνουμε έκκληση για ευρωπαϊκή αλληλεγγύη προς την Ελλάδα, και ελπίζω ότι θα ακουστούν, σε αυτήν την αίθουσα, εκφράσεις επιδοκιμασίας για την ελληνική κυβέρνηση.
<SPEAKER ID="032" NAME="Lothar Bisky" LANGUAGE="DE">
Κύριε Πρόεδρε, σπάνια συμφωνώ με τον Πρόεδρο του Κοινοβουλίου και τον Πρόεδρο της Επιτροπής. Ωστόσο, όταν και οι δύο απευθύνουν έκκληση για αλληλεγγύη προς την Ελλάδα και προειδοποιούν για επανεθνικοποίηση, τότε δεν μπορώ παρά να συμφωνήσω μαζί τους, διότι αυτό που λένε είναι σωστό. Επιπλέον, πρόσφατα στο Στρασβούργο, ακούσαμε τον κ. Barroso να σκέφτεται μεγαλόφωνα για το κατά πόσο η χειρότερη μορφή κερδοσκοπίας στις χρηματοοικονομικές αγορές πρέπει να απαγορευτεί εντελώς. Το αυξανόμενο κοινωνικό χάσμα στην Ευρωπαϊκή Ένωση και στο εσωτερικό των κρατών μελών δεν μπορεί πλέον να αγνοηθεί από κανέναν, και όμως τα επιτακτικά ζητήματα που συνδέονται με αυτό δεν περιλαμβάνονται στην ημερήσια διάταξη των αρχηγών κρατών κατά την πρώτη σύνοδο κορυφής τους μετά την έναρξη ισχύος της Συνθήκης της Λισαβόνας.
<P>
" συζήτηση για την οικονομική στρατηγική ΕΕ 2020 βρίσκεται φυσικά ήδη στην ημερήσια διάταξη. Όπως γνωρίζετε, η Ομάδα μου δεν είναι καθόλου σύμφωνη με τη στρατηγική αυτή, όπως έχει συνταχθεί από την Επιτροπή, διότι βασίζεται στην αποτυχημένη ιδεολογία του ανταγωνισμού που οδήγησε στην κρίση. Θέλουμε μια στρατηγική για την Ευρώπη που να δίνει προτεραιότητα στις κοινωνικές και οικολογικές ανάγκες έναντι των ανταγωνιστικών συμφερόντων. H ΕΕ 2020 απέχει πολύ από αυτό. Είναι κάτι, ωστόσο, όταν μεμονωμένα μέλη της ομοσπονδιακής γερμανικής κυβέρνησης εμφανίζονται και βάλλουν κατά των λίγων δεσμευτικών στόχων της στρατηγικής ΕΕ 2020, όπως για το ποσοστό απασχόλησης, την έρευνα και την εκπαίδευση και την καταπολέμηση της φτώχειας - και μάλιστα κατά το Ευρωπαϊκό Έτος για την καταπολέμηση της φτώχειας! Ελπίζω ότι αυτή η στάση δεν θα επικρατήσει στην πλειοψηφία των αρχηγών κυβερνήσεων.
<SPEAKER ID="033" NAME="Νίκη Τζαβέλα">
εξ ονόματος της ομάδας EFD. - Κύριε Πρόεδρε, η πατρίδα μου η Ελλάδα έχει πολλά κοινά σημεία με την Καλιφόρνια. Έχουμε πολύ ωραίο κλίμα, το περιουσιακό μας στοιχείο είναι η γη μας, καήκαν τα δάση μας όπως καήκαν και τα δάση στην Καλιφόρνια, κάνανε Ολυμπιακούς Αγώνες όπως κάναμε κι εμείς· καταλήξαμε να έχουμε τα ίδια προβλήματα με την Καλιφόρνια.
<P>
Διερωτώμαι, εάν η Καλιφόρνια είχε πρόβλημα δανεισμού, θα αφηνόταν από την κεντρική κυβέρνηση των "ΠΑ έρμαιο των κερδοσκόπων...
<P>
(" ομιλήτρια διακόπτεται από σχόλιο βουλευτή.)
<P>
Είναι η οικονομία - ναι, είναι. Το αντιλαμβάνομαι. Γι' αυτό είπα ό,τι είπα πριν.
<P>
...ή το πρόβλημά της θα το έλυνε η κεντρική κυβέρνηση των "ΠΑ; Έχουμε ή δεν έχουμε κεντρική κυβέρνηση στην Ευρωπαϊκή Ένωση; Είναι βέβαιο ότι η Ελλάδα, η οποία αντιστοιχεί στο 2% της ευρωπαϊκής οικονομίας, έχει δημιουργήσει τόσο μεγάλο πρόβλημα στο ευρώ; Έχει πριονίσει τη συνοχή του ευρώ και απειλεί την ενότητα της Ένωσης;
<P>
Είναι σαφές λοιπόν ότι βρισκόμαστε μπροστά σε ένα κρας τεστ των αντοχών του ευρωνομίσματος αλλά κυρίως των προθέσεων των ηγεσιών της Ευρωπαϊκής Ένωσης να το υπερασπιστούν. Αν κάνουμε μία αναδρομή, να δούμε τι έχουμε επιτύχει (30 χρόνια πριν ήμουνα νεαρή υπάλληλος του Υπουργείου Εργασίας και εκπαιδευόμουνα εδώ, στις Βρυξέλλες, για την ενιαία ευρωπαϊκή αγορά)! Έχουμε επιτύχει την ενιαία ευρωπαϊκή αγορά. Έχουμε επιτύχει το ευρώ. Δεν νομίζω ότι επιτύχαμε τίποτε άλλο κοινό. Γι' αυτό με βλέπετε και στους ευρωσκεπτικιστές.
<P>
Ελπίζω λοιπόν αύριο να αποδείξουμε ότι πράγματι έχουμε επιτύχει σύμπνοια και κάτι κοινό.
<SPEAKER ID="036" NAME="Zoltán Balczó" AFFILIATION="NI">
(HU) Αυτοί που μίλησαν πριν από εμένα ανέφεραν όλοι τη λύση για την ελληνική κρίση. Εν τω μεταξύ, κύριε Barroso, η σύνοδος κορυφής ούτε καν την έθεσε στην ημερήσια διάταξή της. Δεν το θεωρείτε αυτό αντίφαση ή υποκρισία; Διότι δεν αναγράφεται στην επίσημη ημερήσια διάταξη. Φυσικά, δεν είναι μόνο η Ελλάδα που βρέθηκε σε δύσκολη κατάσταση κατά το 2008-2009. " Ουγγαρία ήταν η χώρα που ήρθε κοντά στην πτώχευση, εν μέρει λόγω των σοβαρών σφαλμάτων που έγιναν από την κυβέρνηση. Έγινε δεκτό δάνειο του ΔΝΤ, κίνηση η οποία έχει εξαιρετικά σοβαρές συνέπειες για τον πληθυσμό. Πρέπει να απαντήσουμε στο ερώτημα ποια είναι τα διδάγματα της χρηματοπιστωτικής κρίσης. Είναι ότι τα πάντα συνδέονται μεταξύ τους; Όχι. Το αληθινό δίδαγμα διατυπώθηκε από τον πρωθυπουργό Γεώργιο Παπανδρέου, ο οποίος είπε ότι, τα τελευταία είκοσι χρόνια, έπεσε το Τείχος του Βερολίνου, έπεσε και η Wall Street. Έπεσε η "Wall" Street. Ναι, αυτό το παγκόσμιο χρηματοπιστωτικό σύστημα, το οποίο είχε αποσυνδεθεί από την οικονομία, είναι ο θεμελιώδης λόγος για τον οποίο κάποιες χώρες βρίσκονται σε αυτήν την κατάσταση.
<SPEAKER ID="037" NAME="José Manuel García-Margallo y Marfil" AFFILIATION="PPE">
(ES) Κύριε Πρόεδρε, κύριε Προεδρεύοντα του Συμβουλίου, γνωρίζετε περισσότερο από τον καθένα πόσο ήθελε το κόμμα μου να βοηθήσει την ισπανική Προεδρία να επιτύχει. Θέλουμε να συνεχίσουμε να το κάνουμε, αλλά γι' αυτό θα χρειαστεί να κάνετε ορισμένες προσαρμογές και πρέπει να αναλάβετε την ηγεσία της Ένωσης αμέσως.
<P>
"γεσία της Ένωσης σημαίνει εξεύρεση λύσης για την Ελλάδα. Το είπαν όλοι, και δεν πρόκειται να το επαναλάβω και εγώ. "γεσία της Ένωσης σημαίνει έγκριση της οδηγίας σχετικά με τους διαχειριστές εναλλακτικών επενδυτικών κεφαλαίων το συντομότερο δυνατό και χωρίς να την καθυστερείτε, πράγμα το οποίο έκανε η ισπανική Προεδρία. "γεσία της Ένωσης σημαίνει έγκριση της δέσμης μέτρων χρηματοπιστωτικής εποπτείας το συντομότερο δυνατό, χωρίς να στηρίζετε πάση θυσία συμφωνία του Συμβουλίου που είναι πολύ πιο συντηρητική από την πρόταση της Επιτροπής και ακόμη περισσότερο από την έκθεση de Larosière, επί της οποίας βασίζεται.
<P>
Το Κοινοβούλιο θα παράσχει στην ισπανική Προεδρία συμφωνία χρηματοπιστωτικής εποπτείας η οποία μπορεί να συνοψιστεί σε δύο λέξεις: περισσότερη εποπτεία και περισσότερη Ευρώπη. Είμαι βέβαιος ότι η ισπανική κυβέρνηση, η οποία πάντοτε διακήρυσσε αυτές τις ιδέες, θα στηρίξει το Κοινοβούλιο και όχι τις άλλες θέσεις που προέρχονται από την άλλη πλευρά της Μάγχης.
<P>
"γεσία της Ένωσης σημαίνει ενίσχυση της δημοσιονομικής πειθαρχίας, και ενίσχυση της δημοσιονομικής πειθαρχίας σημαίνει παρουσίαση νέων ιδεών για την ενίσχυση της προληπτικής πτυχής. Ο ισπανός πρωθυπουργός γνωρίζει ότι η αναθεώρηση των δεκατεσσάρων προγραμμάτων σταθερότητας που μόλις αναφέρθηκαν, ήταν καθαρά γραφειοκρατική διαδικασία ελλείψει καλύτερης ιδέας.
<P>
Το προληπτικό σκέλος θα έπρεπε να λαμβάνει υπόψη την ανταγωνιστικότητα των οικονομιών -επειδή, χωρίς πλούτο, δεν υπάρχει τρόπος ισοσκέλισης των δημόσιων λογαριασμών- καθώς και την κατάσταση των ξένων λογαριασμών. Πρέπει επίσης να εφαρμοστούν αυστηρότερες κυρώσεις, ώστε η συμφωνία να φαίνεται πραγματικά δεσμευτική.
<P>
"γεσία της Ένωσης σημαίνει παρουσίαση νέας ιδέας για το θέμα της διακυβέρνησης, σχετικά με την οποία μόλις γράψατε σε μια εφημερίδα. Ο ισπανός πρωθυπουργός μάς είπε εδώ πως ήθελε περισσότερη διακυβέρνηση, όταν τα άρθρα 121 και 136 της Συνθήκης της Λισαβόνας, που είναι εκείνα στα οποία αναφέρεται τώρα η ισπανική Προεδρία, έχουν ήδη τεθεί σε ισχύ.
<P>
Τι άλλο συνεπάγεται; Πείτε μας τι συνεπάγεται, και εμείς θα σας βοηθήσουμε. Για να σας βοηθήσουμε, όμως, πρέπει να γνωρίζουμε τι περιμένετε και επιθυμείτε, διότι στο Κοινοβούλιο οι αόριστες, κούφιες και κενές ιδέες δεν έχουν απήχηση για πολύ.
<SPEAKER ID="039" NAME="Stephen Hughes" AFFILIATION="S&amp;D">
(EN) Κυρία Πρόεδρε, πιστεύουμε ότι το σχέδιο συμπερασμάτων του Συμβουλίου που όλοι είδαμε να έχει διαρρεύσει αυτήν την εβδομάδα, θα μπορούσε να σημαίνει πραγματικό κίνδυνο για την Ευρωπαϊκή Ένωση.
<P>
Τα συμπεράσματα μιλούν για έγκαιρη έξοδο από τα έκτακτα μέτρα στήριξης. Τι σημαίνει αυτό στην πράξη; Είδαμε από τα συμπεράσματα του ECOFIN την περασμένη εβδομάδα ότι επιθυμούν την απόσυρση των μέτρων στήριξης από την αγορά εργασίας από το τέλος του 2010. Τον Δεκέμβριο, το Συμβούλιο μίλησε για την ανάγκη να επιστρέψουν όλα τα κράτη μέλη στα κριτήρια του συμφώνου σταθερότητας μέχρι το τέλος του 2013.
<P>
Πιστεύουμε ότι το χρονοδιάγραμμα είναι απελπιστικά αισιόδοξο. Εάν ακολουθήσουμε αυτήν την εντολή για άκαμπτη επιστροφή στα κριτήρια του συμφώνου σταθερότητας μέχρι το τέλος του 2013, θα πρόκειται για συνταγή για τεράστια μείωση των δημόσιων δαπανών και των δημόσιων παροχών, η ανεργία θα αυξηθεί, οι φορολογικές εισπράξεις θα μειωθούν, και θα εισέλθουμε σε περίοδο βραδείας ανάπτυξης που θα μπορούσε να οδηγήσει σε πραγματική μείωση των οικονομικών δυνατοτήτων της Ευρωπαϊκής Ένωσης για πολλά χρόνια στο μέλλον. Πρόκειται για τη συνταγή της καταστροφής.
<P>
Αυτό που χρειαζόμαστε, αντίθετα, είναι έξυπνη ισορροπία μεταξύ της υπεύθυνης δημοσιονομικής πολιτικής, αφενός, και της συνεχούς στήριξης της αγοράς εργασίας, αφετέρου. Χρειαζόμαστε σταθερή κοινωνική στρατηγική και βιώσιμη στρατηγική εξόδου.
<P>
Το Ινστιτούτο Εργασίας της Δανίας δημοσιεύει στοιχεία σήμερα. Λένε ότι, εάν ισχύσουν οι στρατηγικές εξόδου κινδύνου που συμφωνήθηκαν από 20 κράτη μέλη με την Επιτροπή, επιπλέον 4,5 εκατομμύρια ευρωπαίοι πολίτες θα βρεθούν χωρίς λόγο στις ουρές των ταμείων ανεργίας έως το τέλος του 2013. Αυτό μπορεί να αποφευχθεί. Πρέπει να το αποφύγουμε. Μία από τις εκκλήσεις που κάνουμε, ως εκ τούτου, αφορά διετές δικαιοστάσιο στην απόσυρση των μέτρων στήριξης.
<P>
Παρεμπιπτόντως, αυτήν την εβδομάδα, προτείνουμε επίσης νέο ευρωπαϊκό μηχανισμό για τη χρηματοπιστωτική σταθερότητα. Ήλπιζα να είναι ακόμη εδώ ο Πρόεδρος Barroso, γιατί ήθελα να πω ότι δεν θα μας πείραζε καθόλου, εάν έκλεβε τις ιδέες μας και τις παρουσίαζε ως σύσταση στο Συμβούλιο αύριο.
<SPEAKER ID="040" NAME="Lena Ek" AFFILIATION="ALDE">
(EN) Κυρία Πρόεδρε, το Συμβούλιο θα συνεδριάσει αύριο για να συζητήσει το μέλλον μιας Ευρώπης που βρίσκεται αντιμέτωπη με τεράστιες προκλήσεις. Προς το παρόν, έχουμε να κάνουμε με μια χρηματοπιστωτική κρίση η οποία οδηγεί σε κρίση απασχόλησης, σε συνδυασμό με κρίση του κλίματος.
<P>
Οικονομική ανάπτυξη θεμελιωμένη σε κοινωνικές και περιβαλλοντικές βάσεις είναι ζωτικής σημασίας για να δοθεί ώθηση στην Ευρώπη, φοβάμαι όμως ότι το Συμβούλιο και οι προτάσεις της Επιτροπής για τη διακυβέρνηση -όσο και αν είναι ευπρόσδεκτες- θα είναι υπερβολικά ασαφείς και δεν θα συμβάλουν στην επίτευξη των στόχων που έχουν τεθεί. Εάν εφαρμοστεί ως έχει, η Ευρώπη του 2020 θα είναι μια άλλη στρατηγική της Λισσαβόνας - μια αποτυχία.
<P>
" Ευρώπη πρέπει, αντίθετα, να τολμήσει να αντιπαρατεθεί κατά μέτωπο σε αυτές τις προκλήσεις με τολμηρές προτάσεις διακυβέρνησης.
<P>
Πρώτον, η ανοικτή μέθοδος συντονισμού δεν λειτουργεί και πρέπει να εγκαταλειφθεί. Αντ' αυτής, πρέπει να καθοριστούν δεσμευτικοί στόχοι που θα παρακολουθούνται από την Επιτροπή, σύμφωνα με τα αντίστοιχα άρθρα της Συνθήκης της Λισαβόνας.
<P>
Δεύτερον, εάν η χρηματοδότηση πρέπει να εξαρτάται από το πόσο καλά ανταποκρίνεται ένα κράτος μέλος στις υποχρεώσεις του σύμφωνα με τη στρατηγική 2020, δεν μπορούμε να συνεχίσουμε να δαπανούμε χρήματα των φορολογουμένων για κυβερνήσεις που ψεύδονται και εξαπατούν με τη στατιστική - αλληλεγγύη, ναι, αλλά με βάση τη διαφάνεια.
<P>
Τρίτον, η Επιτροπή πρέπει να δημοσιεύει τις ετήσιες εκθέσεις της με τις συστάσεις πολιτικής προς το Κοινοβούλιο πριν από την εξέτασή τους στο Συμβούλιο.
<P>
Μια ανοικτή διαδικασία θα δημιουργούσε διαφάνεια και θα επέτρεπε τη συμμετοχή των πολιτών. Ως ευρωπαίοι πολιτικοί, πρέπει πάντα να προσπαθούμε να θέτουμε τους πολίτες στο επίκεντρο της πολιτικής μας. Ας κάνουμε λοιπόν αυτήν την υπόσχεση πραγματικότητα και ας αναβαθμίσουμε την Επιτροπή από γατάκι σε τίγρη - και μάλιστα τίγρη με δόντια.
<SPEAKER ID="041" NAME="Roberts Zīle" AFFILIATION="ECR">
(LV) Σας ευχαριστώ, κυρία Πρόεδρε. Πρέπει να ασχοληθούμε με το θέμα της αλληλεγγύης όχι μόνο ως προς την περίπτωση της Ελλάδας, αλλά και ως προς τη διαμόρφωση των μακροπρόθεσμων πολιτικών της Ευρωπαϊκής Ένωσης, και το λέω αυτό στο πλαίσιο της συμφωνίας που αναμένουμε στο Συμβούλιο σχετικά με τους στόχους της στρατηγικής 2020. Αυτό που με ανησυχεί στο σχέδιο της Επιτροπής είναι ότι δεν δίδεται πουθενά έμφαση στην οικονομική συνοχή της στρατηγικής αυτής, παράλληλα με την έμφαση στην κοινωνική συνοχή. Εάν το εξετάσουμε αυτό σε συνάρτηση με την έμφαση στις δημοσιονομικές προβλέψεις για την περίοδο 2014-2020, τότε, στην πραγματικότητα, αυτές οι έννοιες της οικονομικής συνοχής εξασθενούν σημαντικά σε νομισματικούς όρους. Με άλλα λόγια, αυτό σημαίνει ότι, μέχρι το 2020, η εξίσωση των οικονομικών ανισοτήτων θα είναι λιγότερο δυναμική. Στην ουσία, θα μπορούσε να συμβεί το αντίθετο, το 2020 οι οικονομικές ανισότητες στην Ευρωπαϊκή Ένωση θα μπορούσαν να είναι μεγαλύτερες από ό,τι το 2010. Αυτό θέλουμε να συμβεί, και αυτός είναι πραγματικά ο τρόπος που κατανοούμε την αλληλεγγύη εντός της Ευρωπαϊκής Ένωσης; Οφείλω να καλέσω το Συμβούλιο να επιδείξει πολύ μεγάλη προσοχή στην επίτευξη της ανωτέρω πολιτικής συμφωνίας, αλλά και να τονίσει, παράλληλα, τον στόχο της οικονομικής συνοχής. Σας ευχαριστώ.
<SPEAKER ID="042" NAME="Τάκης Χατζηγεωργίου" AFFILIATION="GUE/NGL">
Κυρία Πρόεδρε, έχουμε ασχοληθεί νομίζω αρκετά και δίκαια με το θέμα της Ελλάδας. Εγώ θέλω να θίξω ένα ζήτημα που αφορά και άλλες χώρες. Ο κύριος Schulz έχει πει ότι σήμερα το επιτόκιο στην Ευρώπη είναι 2-3%. Εγώ θέλω να σας πω ότι στην Κύπρο σήμερα το επιτόκιο είναι 6%. Είναι γονατισμένες οι τράπεζες πάνω σ' αυτό το επίπεδο και τίποτα δεν μπορεί να αλλάξει αυτή την εικόνα. Θεωρούμε ότι το Συμβούλιο πρέπει να εργαστεί και προς την κατεύθυνση μελλοντικά, για να μη δούμε άλλα κράτη να μπαίνουν σ' αυτό τον κυκεώνα που έχει μπει η Ελλάδα.
<P>
Θέλω να κάνω δύο προτάσεις:
<P>
Δώσαμε δισεκατομμύρια στις τράπεζες με στόχο να κυλήσει η οικονομία. Δεν θα ήταν καλύτερα το κράτος να έδινε αυτά τα λεφτά ως επιτόκιο για το δάνειο πρώτης κατοικίας, εφόσον ο καταναλωτής πήγαινε στο ταμείο για να πληρώσει τη δόση του;
<P>
Και μια δεύτερη πρόταση: Δεν θα μπορούσαμε να δούμε την επιβολή φόρων στις μεγάλες διασυνοριακές συναλλαγές μεταξύ των κρατών;
<P>
Και μια φράση για το ένα λεπτό, κυρία Πρόεδρε· με συγχωρείτε αλλά θέλω να το πω: Το ένα λεπτό δεν επιτρέπει σε κάποιον να στοιχειοθετήσει την άποψή του. Στο τέλος τέλος είναι κι ένας εξευτελισμός να καταντά να λέει συνθήματα.
<SPEAKER ID="043" NAME="Πρόεδρος">
Αντιλαμβάνομαι ότι σε ένα λεπτό δεν μπορείτε να πείτε πολλά πράγματα· πάντως, θα δώσω τώρα τον λόγο στον κ. Borghezio για άλλο ένα λεπτό.
<SPEAKER ID="044" NAME="Mario Borghezio" AFFILIATION="EFD">
(IT) Κυρία Πρόεδρε, κυρίες και κύριοι, είναι σαφές σε όλους μας ότι η διακυβέρνηση της ευρωζώνης γίνεται όλο και πιο δύσκολη μέρα με την ημέρα.
<P>
Ο κίνδυνος της πτώχευσης ενός κράτους δεν έχει εξαλειφθεί, αλλά, παρά τις εβδομαδιαίες συνεδριάσεις και συνόδους κορυφής των ηγετών και των υπουργών Οικονομικών, σαφής λύση δεν έχει ακόμη τεθεί σε εφαρμογή. Ελπίζω ότι δεν έχουμε να αντιμετωπίσουμε ανέφικτη αποστολή. " διάσωση ενός κράτους μέλους μπορεί να μην αντέξει σε πιθανή συνταγματική προσφυγή στη Γερμανία. Αυτά όλα είναι ζητήματα που πρέπει να έχουμε κατά νου, και τα οποία δεν νομίζω ότι ανεφάνησαν κατά τη διάρκεια αυτής της συζήτησης.
<P>
Θα ήθελα, ωστόσο, να επωφεληθώ της ευκαιρίας για να αναφέρω ότι, μέσω των χρηματοδοτικών της μέτρων, η Ευρωπαϊκή Ένωση πρέπει να δώσει σταθερή, πρακτική έμφαση στην αποτελεσματική ανάκαμψη του τομέα των μικρομεσαίων επιχειρήσεων, ο οποίος έχει εγκαταλειφθεί.
<P>
Τι ποσοστό από τα τεράστια ποσά που δίνονται στις τράπεζες καταλήγει πραγματικά στον τομέα των μικρών επιχειρήσεων, στην πατρίδα μου -την Ιταλία- για παράδειγμα; Πόσα χρήματα από τα διαρθρωτικά ταμεία; Μόνο το 1-2% χρησιμοποιείται στον τομέα των ΜΜΕ σε ορισμένες περιφέρειες, σύμφωνα με τα αντιπροσωπευτικά όργανα των ΜΜΕ. Αυτά είναι τα πραγματικά προβλήματα που επηρεάζουν την πραγματική οικονομία, και τα οποία η Ευρώπη πρέπει να αντιμετωπίσει πολύ σοβαρά και επειγόντως.
<SPEAKER ID="045" NAME="Werner Langen" AFFILIATION="PPE">
(DE) Κυρία Πρόεδρε, θα ήθελα να ξεκινήσω με ορισμένους επαίνους για την Ελλάδα. " λύση για την ελληνική κρίση πρέπει να συνεπάγεται σκληρά μεταρρυθμιστικά μέτρα στην Ελλάδα. Αυτός είναι ο σωστός δρόμος που πρέπει να ακολουθήσουμε. Οτιδήποτε άλλο έχει προταθεί εδώ έρχεται σε αντίθεση με τις ευρωπαϊκές συνθήκες, και περιμένω τόσο ο Πρόεδρος της Επιτροπής όσο και το Κοινοβούλιο να τηρήσουν τις συνθήκες και να μην υποβάλουν προτάσεις που είναι αντίθετες με τις συνθήκες.
<P>
Στον κ. Schulz, θα ήθελα να πω: η αύξηση της έντασης του ήχου δεν αποτελεί υποκατάστατο της γνώσης των πραγματικών περιστατικών. Δεν οδήγησαν οι κερδοσκόποι στα προβλήματα της Ελλάδας, αλλά οι εσωτερικοί κανόνες - το γεγονός ότι τα κράτη μέλη δεν έχουν προετοιμαστεί για τη συμμόρφωση με το σύμφωνο σταθερότητας και ανάπτυξης. " Γερμανία και η Γαλλία -όχι η Ελλάδα- ήταν οι ένοχοι, με το να δώσουν σε όλα τα άλλα κράτη μέλη το κακό παράδειγμα ήδη από το 2003 και το 2004. Όχι οι άλλοι.
<P>
Δεν επιθυμώ να επικρίνω την Ελλάδα, αλλά, εάν δεν αλλάξουμε τους κανόνες και τα κράτη μέλη δεν είναι διατεθειμένα να τηρήσουν τους δικούς τους κανόνες, τότε η ευρωζώνη θα έχει προβλήματα. Ισχυριζόμαστε τώρα ότι η ευθύνη βαρύνει τους κερδοσκόπους. Λιγότερο από το ένα τρίτο του ελληνικού εθνικού χρέους είναι εξασφαλισμένο από συμβάσεις αντιστάθμισης κινδύνου πιστοληπτικής ικανότητας. Λιγότερο από το ένα χιλιοστό των παραγώγων CDS παγκοσμίως αφορούν την Ελλάδα. Είναι απλώς πρόσχημα.
<P>
Για όσο χρονικό διάστημα δεν είμαστε σε θέση να εφαρμόζουμε τους κανόνες και να επιμένουμε σε αυτούς -και οι ένοχοι εδώ είναι οι υπουργοί Οικονομικών- θα βρισκόμαστε κατ' επανάληψη σε δυσκολίες. Αυτό είναι το κλειδί· όχι να κατακρίνουμε συγκεκριμένη αρχηγό κυβέρνησης, η οποία τηρεί τις ευρωπαϊκές συνθήκες και το σύνταγμα της χώρας της.
<P>
(Χειροκροτήματα)
<SPEAKER ID="046" NAME="Hannes Swoboda" AFFILIATION="S&amp;D">
(DE) Κυρία Πρόεδρε, κυρίες και κύριοι, είναι σαφές -και έχει ήδη αναφερθεί, κύριε Langen- ότι η Ελλάδα πρέπει να μελετήσει τα μαθήματά της. Κατά τη δική μου άποψη, πάντως, έχει επίσης δηλωθεί ξεκάθαρα ότι πρέπει να υπάρξει αλληλεγγύη. Αλληλεγγύη που να βοηθήσει την Ελλάδα να επιτύχει αυτό που πρέπει να κάνει. Όποια και αν είναι τα ποσοστά, η κερδοσκοπία δεν μπορεί να είναι υπεύθυνη για την κρίση στην Ελλάδα, είναι όμως υπεύθυνη για την τεράστια επιβάρυνση που πρέπει να επωμισθεί τώρα η Ελλάδα πέρα από τα αναγκαία όρια. Αυτό είναι το καθοριστικό σημείο.
<P>
Επίσης, κύριε Langen, οι Financial Times -μια εφημερίδα που είναι πιο κοντά πολιτικά στις απόψεις σας από ό,τι στις δικές μου- το έθεσαν ξεκάθαρα: αυτή είναι η διαφορά μεταξύ του καγκελαρίου Κολ και της καγκελαρίου Merkel. Ο καγκελάριος Κολ θα είχε πει "Ας λύσουμε αυτό το πρόβλημα από κοινού με την Ελλάδα". " καγκελάριος Merkel τρέπεται σε φυγή και λέει: "Λοιπόν, τι λέει η συνθήκη; Τι λένε το Δικαστήριο και το γερμανικό σύνταγμα;" Αυτή είναι η διαφορά - είτε είστε πολιτικά υπέρ της ολοκλήρωσης της Ευρώπης, είτε κοιτάζετε πάντα πίσω προς την πατρίδα, είτε έχετε έναν υπουργό Εξωτερικών που λέει "Εμείς δεν πρόκειται να βάλουμε χρήματα στο τραπέζι αυτήν τη στιγμή". Κανείς δεν ζήτησε να πέσουν χρήματα στο τραπέζι.
<P>
Εάν ακολουθείτε πάντα την οδό του λαϊκισμού και αδυνατείτε να σκεφτείτε το κοινό μέλλον της Ευρώπης, τότε καταλήγετε σε αυτήν την κακοφωνία. Ή, όπως λέει μια άλλη εφημερίδα που είναι πιο κοντά σε εσάς, η Frankfurter Allgemeine Zeitung: κάθε μέρα και άλλη πρόταση. Αυτό δεν ισχύει μόνο για τη Γερμανία, αλλά και για την Ευρωπαϊκή Ένωση στο σύνολό της. " απάντηση, ή η έλλειψη απάντησης, που δώσαμε μέχρι στιγμής δεν είναι αποδεκτή. Χρειαζόμαστε προσέγγιση "επιβράβευσης και τιμωρίας". Απαιτούνται μέτρα στην Ελλάδα -δεν υπάρχει καμία αμφιβολία ως προς αυτό- και θα είναι σκληρά, πολύ σκληρά. Ωστόσο, χρειαζόμαστε επίσης συνεργασία σε ευρωπαϊκό επίπεδο, ιδίως για την πρόληψη τέτοιων προβλημάτων. Αυτό μπορεί να συμβεί μόνο -είτε στο πλαίσιο Ευρωπαϊκού Νομισματικού Ταμείου, όπως προτείνεται από τον κ. Schäuble, είτε με άλλο τρόπο- εάν διαθέτουμε και ευρωπαϊκή αλληλεγγύη. Γι' αυτό αναμένω από τη σύνοδο κορυφής να επιδείξει ευρωπαϊκή αλληλεγγύη, προκειμένου να δημιουργηθεί καλύτερο μέλλον.
<SPEAKER ID="047" NAME="Fiona Hall" AFFILIATION="ALDE">
(EN) Κυρία Πρόεδρε, η εαρινή σύνοδος κορυφής υποτίθεται ότι αποτελεί τη σύνοδο κορυφής για την ενέργεια.
<P>
Εάν η διάσκεψη της Κοπεγχάγης έληγε με παγκόσμια συμφωνία, θα συζητούσαμε ήδη τις τεχνικές λεπτομέρειες της μετάβασης σε μείωση των εκπομπών κατά 30%, και πρέπει να εξακολουθήσουμε να το επιδιώκουμε.
<P>
Πρώτον, διότι το επίπεδο των φιλοδοξιών που συμφωνήθηκε κατά την εαρινή σύνοδο κορυφής του 2007 μεταφράζεται σε πολύ υψηλότερη μείωση από το 20% στις σημερινές οικονομικές συνθήκες. Μόλις την περασμένη εβδομάδα, ο Nobuo Tanaka, εκτελεστικός διευθυντής του πολύ συνετού Διεθνούς Οργανισμού Ενέργειας (IEA), είπε σε βουλευτές του ΕΚ ότι το World Energy Outlook του IEA για το 2009 προβλέπει μείωση των εκπομπών της ΕΕ κατά 23%, και ότι το 30% θα αποτελούσε καλό στόχο.
<P>
Δεύτερον, εάν εξετάζουμε σοβαρά το ενδεχόμενο επίτευξης στόχου έως 95% μέχρι το 2050, τότε ο χάρτης πορείας απαιτεί περικοπή τουλάχιστον 30% μέχρι το 2020.
<P>
Και, τέλος, μόνο η μετατροπή της ΕΕ σε βιώσιμη οικονομία χαμηλών εκπομπών άνθρακα και υψηλής ενεργειακής αποδοτικότητας θα διασφαλίσει την ευρωπαϊκή οικονομική ανάκαμψη και τη δημιουργία θέσεων εργασίας.
<P>
Οι πράσινες θέσεις εργασίας βρίσκονται στο επίκεντρο της στρατηγικής ΕΕ 2020. Ως εκ τούτου, το Συμβούλιο πρέπει να στηρίξει τον Επίτροπο Hedegaard και να αναγνωρίσει ότι οι συνθήκες είναι πλέον κατάλληλες για τη μετάβαση προς τον στόχο του 30%, και να αναγνωρίσει το Συμβούλιο ότι ο φθηνότερος και ευκολότερος τρόπος για να προβούμε σε αυτήν την περαιτέρω περικοπή είναι μέσω της ενεργειακής αποδοτικότητας και, πιο συγκεκριμένα, μέσω δεσμευτικού στόχου ενεργειακής αποδοτικότητας.
<P>
Οι ηγέτες της ΕΕ πρέπει να αποστείλουν τόσο σαφές μήνυμα σε αυτήν την εαρινή σύνοδο κορυφής του 2010, όσο και την άνοιξη του 2007.
<SPEAKER ID="048" NAME="Konrad Szymański" AFFILIATION="ECR">
(PL) Αντί να συζητούμε σχετικά με την υλοποίηση της στρατηγικής για την Ευρώπη του 2020, προτείνω να επικεντρωθούμε σε τομείς στους οποίους μπορούμε, πραγματικά, να ασκήσουμε επιρροή. Είμαστε, βεβαίως, σε θέση να συμβάλουμε στη διαφύλαξη της κοινής αγοράς από τον προστατευτισμό. Είμαστε, βεβαίως, σε θέση να καταστήσουμε την ευρωπαϊκή νομοθεσία ευκολότερη για τους επιχειρηματίες, ώστε να μην περιορίζει την ανταγωνιστικότητα της ευρωπαϊκής οικονομίας. " βελτίωση της νομοθεσίας αποτελεί, φυσικά, ιδιαίτερη ευθύνη αυτού ακριβώς του Σώματος, αυτού του Κοινοβουλίου.
<P>
Τα κράτη μέλη θα προβούν σε μεταρρυθμίσεις, εάν βρεθούν εκτεθειμένα σε πιέσεις από την παγκόσμια οικονομία. Γι' αυτό είναι τόσο σημαντικό να δοθεί στα κράτη μέλη η μέγιστη ελευθερία στον τομέα της ανταγωνιστικότητας των φορολογικών συστημάτων, των κοινωνικών συστημάτων και της οικονομικής νομοθεσίας. Επιφέροντας εναρμόνιση σε αυτούς τους τομείς, απλώς συντηρούμε τα δεινά του ευρωπαϊκού κοινωνικού μοντέλου. " ελευθερία, και όχι οι διαδοχικές στρατηγικές, αποτελεί τη σωστή απάντηση στην κρίση.
<SPEAKER ID="049" NAME="Corien Wortmann-Kool" AFFILIATION="PPE">
(NL) Κυρία Πρόεδρε, καμία λύση έκτακτης ανάγκης δεν έχει εφαρμοσθεί για την Ελλάδα μέχρι τώρα, αυτό δε στην πραγματικότητα δεν αποτελεί πρόβλημα επί του παρόντος, καθώς ακόμα και ο έλληνας πρωθυπουργός δήλωσε εδώ στο Κοινοβούλιο ότι η χώρα επιθυμεί να τακτοποιήσει τα του οίκου της. Πράγματι, αυτή είναι η ορθή διαδικασία σύμφωνα με τους θεμελιώδεις κανόνες του συμφώνου σταθερότητας και ανάπτυξης και αποτελεί η ίδια ένα είδος αλληλεγγύης.
<P>
Αντιμετωπίζουμε, ωστόσο, ένα πρόβλημα. Το ευρώ κλονίζεται, όμως αυτό μπορεί να αποδοθεί κατά κύριο λόγο στον δημόσιο διάλογο μεταξύ των πρωτευουσών, ο οποίος δίνει την εντύπωση ότι δεν μπορούμε να επιτύχουμε λύση. Πρέπει να θέσουμε τέλος σε αυτό τώρα, και ελπίζω ότι θα το κάνουμε αύριο. Κατά τη γνώμη μου, χρειαζόμαστε ένα μέτρο έκτακτης ανάγκης για τέτοια περίπτωση επείγουσας ανάγκης, το οποίο πρέπει να ενώνει την Ευρωπαϊκή Επιτροπή, τα κράτη μέλη και το Διεθνές Νομισματικό Ταμείο (ΔΝΤ). Πρέπει να υπάρχουν δάνεια έκτακτης ανάγκης και τίποτα περισσότερο.
<P>
Κυρία Πρόεδρε, ελπίζω ότι αύριο θα κοιτάξουμε πέρα από τη συζήτηση για την παρούσα κρίση. Ελπίζω ότι θα εξετάσουμε επίσης μεσοπρόθεσμες και μακροπρόθεσμες λύσεις. Πρέπει να ενισχύσουμε την προληπτική δύναμη του συμφώνου σταθερότητας και ανάπτυξης. Εξάλλου, όπως είπαν και άλλοι ομιλητές, η νέα στρατηγική για την Ευρώπη του 2020 μπορεί να είναι επιτυχής μόνο, εάν επιτύχουμε πραγματικά σταθερή ευρωπαϊκή οικονομική διακυβέρνηση. Αυτό συνεπάγεται όχι μόνο να εμφανίζονται ενωμένα τα κράτη μέλη στη σύνοδο κορυφής, αλλά και η Ευρωπαϊκή Επιτροπή να αναπτύξει το σύνολο των εξουσιών που της παρέχει η Συνθήκη της Λισαβόνας· όλες τις εξουσίες, ώστε να ενεργεί πραγματικά και να επιβάλλει πράγματα. Σε τελική ανάλυση, όπως ανέφερε και η κ. Ek, η πλήρης ελευθερία δεν αποτελεί τον δρόμο προς την επιτυχία.
<P>
Ελπίζω πάρα πολύ να έχει συμφωνηθεί το έκτακτο μέτρο πριν ξεκινήσει η σύνοδος κορυφής αύριο, ώστε να μπορέσουμε να εστιάσουμε στον τρόπο με τον οποίο θα διασώσουμε τις Κάτω Χώρες από την κρίση με σταθερή στρατηγική 2020, καθώς και στην επίτευξη λύσης όσον αφορά την περαιτέρω πορεία μετά την Κοπεγχάγη.
<SPEAKER ID="050" NAME="Νικόλαος Χουντής" AFFILIATION="GUE/NGL">
Κυρία Πρόεδρε, από δηλώσεις αξιωματούχων αλλά και από δημοσιεύματα του Τύπου το τελευταίο διάστημα, εμφανίζεται ως το επικρατέστερο σενάριο "διάσωσης" της ελληνικής οικονομίας μια σύμπραξη χωρών μελών της Ευρωπαϊκής Ένωσης με το Διεθνές Νομισματικό Ταμείο. Ενδεχομένως προς τα εκεί ωθεί τα πράγματα και η κυρία Merkel.
<P>
Θα ήθελα να σας πω ότι αυτό είναι το χειρότερο, το πιο αντικοινωνικό σενάριο τόσο για την Ελλάδα όσο και για την ευρωζώνη. Για την Ευρωπαϊκή Ένωση ένα τέτοιο ενδεχόμενο παραβιάζει την κοινοτική νομιμότητα -και το λέω γι' αυτούς που την υπερασπίζονται κατά τ' άλλα-, καθώς σε καμία Συνθήκη, σε κανένα νομικό κείμενο δεν αναφέρεται τέτοια παρέμβαση του Διεθνούς Νομισματικού Ταμείου ή άλλου διεθνούς οργανισμού σ' αυτές τις διαδικασίες. Ταυτόχρονα δημιουργείται πολιτικό και νομικό προηγούμενο, καθώς αυστηροποιεί το Σύμφωνο Σταθερότητας και εισάγει από το παράθυρο τις "νωμένες Πολιτείες στην ευρωζώνη.
<P>
Όσον αφορά την Ελλάδα, μια τέτοια επιλογή θα εντείνει στο έπακρο τα αντεργατικά και αντικοινωνικά μέτρα που έχει πάρει η κυβέρνηση -εσείς τα λέτε θαρραλέα-, που έχουν αυξήσει τη φτώχεια, που έχουν αυξήσει την ανεργία, που έχουν κόψει κάθε αναπτυξιακή προοπτική, που έχουν κόψει κάθε ελπίδα να βγει η Ελλάδα από την κρίση.
<P>
Μια τέτοια προοπτική περιμένει και τις άλλες χώρες που ενδεχομένως εφαρμόζουν τέτοια μέτρα κάτω από τέτοιες πιέσεις.
<SPEAKER ID="051" NAME="Pervenche Berès" AFFILIATION="S&amp;D">
(FR) Κυρία Πρόεδρε, κύριε López Garrido, κύριε Επίτροπε, είναι φυσιολογικό να χρειάζονται δύο Ευρωπαϊκά Συμβούλια για την επίλυση του ζητήματος τού να επιδείξουν οι χώρες της ευρωζώνης αλληλεγγύη προς την Ελλάδα;
<P>
Άκουσα τον κ. Langen να ερμηνεύει τη συνθήκη. Ναι, υπάρχει η συνθήκη, το γράμμα και το πνεύμα. Επιπλέον, εάν κάποιος διαβάσει τα άρθρα 143 και 122, κανένας από τους συντάκτες της συνθήκης δεν διανοείτο ότι, μετά τη μετάβαση στο ευρώ, θα μπορούσαμε να βρεθούμε αντιμέτωποι με ένα πρόβλημα του είδους που αντιμετωπίζουμε σήμερα. Αυτός είναι ο λόγος για τον οποίο πρέπει να είμαστε δημιουργικοί· γι' αυτό πρέπει να δείξουμε αλληλεγγύη. " ιδέα να παραπέμψουμε την Ελλάδα στο Διεθνές Νομισματικό Ταμείο είναι κατά τη γνώμη μας -για εμάς που φιλοδοξούμε να είμαστε υπεύθυνοι και συνεπείς Ευρωπαίοι στη διεθνή σκηνή- εντελώς ανόητη.
<P>
Υπάρχει ένα πράγμα που πρέπει να κάνουμε, και που πρέπει να ελπίζουμε ότι θα κάνει το Ευρωπαϊκό Συμβούλιο, δηλαδή να στείλουμε μήνυμα αλληλεγγύης προς την Ελλάδα και μήνυμα υπευθυνότητας όσον αφορά το θέμα της οικονομικής διακυβέρνησης. Το ζήτημα αυτό βρίσκεται τώρα στο τραπέζι των διαπραγματεύσεων· είναι σοβαρό, είναι άλυτο. Πρέπει να το αντιμετωπίσουμε με νηφαλιότητα, πρέπει να μειώσουμε την πίεση και δεν πρέπει να ξεκινήσουμε με την παραδοχή ότι πρέπει, καταρχήν, να ενισχύσουμε το εργαλείο -αναποτελεσματικό μέχρι σήμερα- που είναι το σύμφωνο σταθερότητας και ανάπτυξης, δεδομένου ότι αποδείχθηκε περισσότερο κατασταλτικό παρά συνεργατικό.
<P>
Πρέπει να επιδιώξουμε στόχους από την άποψη του δημόσιου ελλείμματος, από την άποψη του χρέους, αλλά πρέπει επίσης να επινοήσουμε τους όρους της συνεργασίας, της καλής προστιθέμενης αξίας μεταξύ των μελών της ευρωζώνης. Αυτή είναι η πρόκληση που αντιμετωπίζει το Ευρωπαϊκό Συμβούλιο, και ελπίζω ότι θα αρθεί στο ύψος των περιστάσεων με αίσθημα ευθύνης.
<SPEAKER ID="052" NAME="Mirosław Piotrowski" AFFILIATION="ECR">
(PL) Κυρία Πρόεδρε, τις παραμονές της συνόδου του Ευρωπαϊκού Συμβουλίου που θα καθορίσει τη νέα οικονομική στρατηγική της Ένωσης, πρέπει να αντλήσουμε διδάγματα από το φιάσκο της στρατηγικής της Λισαβόνας και, από κοινού, να ρίξουμε μια προσεκτική ματιά σε όλα τα κράτη μέλη. Για να είμαστε ανταγωνιστικοί στις παγκόσμιες αγορές, πρέπει να είμαστε καινοτόμοι, όμως η αναδιανομή του κύριου μέρους των πόρων του προϋπολογισμού μας αποκλειστικά για τον σκοπό αυτό θα δημιουργήσει εκ των πραγμάτων διακρίσεις εις βάρος πολλών χωρών της Κεντρικής και Ανατολικής Ευρώπης, περιλαμβανομένης της Πολωνίας.
<P>
Υπάρχει μεγάλη προσδοκία ότι, χάρη σε πόρους της ΕΕ -όπως συνέβη νωρίτερα στην Ισπανία, την Πορτογαλία και άλλες χώρες της Ευρωπαϊκής Ένωσης- θα επεκταθούν οι υποδομές των αεροπορικών, οδικών και σιδηροδρομικών μεταφορών, καθώς και το Διαδίκτυο. Ιδιαίτερη προτεραιότητα πρέπει να δοθεί στη βοήθεια προς τις περιφέρειες των ανατολικών συνόρων της Ευρωπαϊκής Ένωσης, όπως η περιοχή γύρω από τη Lublin στην Πολωνία, για την οποία πρέπει να θεσπιστεί ειδική γραμμή του προϋπολογισμού ως μέρος της στρατηγικής 2020.
<P>
" σύνοδος του Ευρωπαϊκού Συμβουλίου δεν πρέπει να στείλει το μήνυμα ότι οι φτωχές περιοχές της Ένωσης πρόκειται να χρηματοδοτήσουν ιδέες που θα αποφέρουν τα μέγιστα οφέλη μόνο στα παλαιά κράτη μέλη.
<SPEAKER ID="053" NAME="Γεώργιος Τούσσας" AFFILIATION="GUE/NGL">
Κυρία Πρόεδρε, η στρατηγική της Ευρωπαϊκής Ένωσης "Ευρώπη 2020" που συζητιέται στη Σύνοδο Κορυφής, σε συνέχεια της στρατηγικής της Λισαβόνας, αποδεικνύει ότι τα αντιλαϊκά μέτρα-φωτιά που προωθεί η κυβέρνηση του ΠΑΣΟΚ στη χώρα μας με την ουσιαστική συμφωνία όλων των πολιτικών δυνάμεων του κεφαλαίου και των κομμάτων του ευρωμονόδρομου δεν αποτελούν ελληνική ιδιαιτερότητα.
<P>
Είναι προαποφασισμένα από τα πολιτικά επιτελεία και τις κυβερνήσεις των κρατών μελών της Ευρωπαϊκής Ένωσης. Εντάσσονται στο συνολικό στρατηγικό σχεδιασμό του Kεφαλαίου και προωθούνται με ενιαίο τρόπο σε ολόκληρη την Ευρωπαϊκή Ένωση με ένταση της ιδεολογικής τρομοκρατίας για τη χειραγώγηση του εργατικού λαϊκού κινήματος. Χρεοκοπούν τα ψέματα, οι δημαγωγικές δηλώσεις των εκπροσώπων των αστικών κυβερνήσεων, των δυνάμεων του ευρωμονόδρομου, ότι η Ευρωπαϊκή Ένωση και η ΟΝΕ θα αποτελέσουν ασπίδα κατά των κρίσεων, τα παραμύθια για την ευρωπαϊκή αγορά των 480 εκατομμυρίων, τη μεγάλη ευρωπαϊκή οικογένεια, την κοινοτική αλληλεγγύη και άλλα τέτοια ιδεολογήματα. " Ευρωπαϊκή Ένωση είναι ιμπεριαλιστική διακρατική Ένωση του Κεφαλαίου και των μονοπωλίων, που με ενιαία στρατηγική επιτίθενται στους λαούς και διασταυρώνουν τα μαχαίρια τους για τη μοιρασιά της λείας.
<P>
Τα οικονομικά πολιτικά προβλήματα στην Ελλάδα, στα κράτη μέλη της Ευρωπαϊκής Ένωσης, θα λυθούν με την πάλη του εργατικού λαϊκού κινήματος, την πάλη και την αλληλεγγύη των λαών. Είναι προφανές ότι αυτό που γίνεται στην Ελλάδα έχει άμεση σχέση με τον έντονο διαγκωνισμό μεταξύ των ιμπεριαλιστικών κρατών και μεταξύ της Ευρωπαϊκής Ένωσης, των "ΠΑ, της Κίνας και άλλων αναπτυγμένων χωρών.
<P>
Έτσι, μπροστά και απέναντι στη στρατηγική του κεφαλαίου, η εργατική τάξη και τα λαϊκά στρώματα επιβάλλεται να αντιτάξουν τη δική τους στρατηγική πάλη για την ανατροπή αυτής της αντιλαϊκής πολιτικής, προκειμένου να ικανοποιηθούν οι σύγχρονες ανάγκες της εργατικής λαϊκής οικογένειας.
<SPEAKER ID="054" NAME="Gunnar Hökmark" AFFILIATION="PPE">
(EN) Κυρία Πρόεδρε, δύο πράγματα. Το πρώτο αφορά τα δημόσια οικονομικά, και το δεύτερο την ανταγωνιστικότητα.
<P>
Πέρυσι τέτοια εποχή, συζητούσαμε στο Κοινοβούλιο πώς θα αντιμετωπίσουμε την κρίση. Υπήρχαν εκείνοι που έλεγαν "ας ανταποκριθούμε στην κρίση δαπανώντας περισσότερα και αποδεχόμενοι μεγαλύτερα ελλείμματα", και όσοι από εμάς έλεγαν "τώρα πρέπει να διατηρήσουμε τον έλεγχο των δημοσίων δαπανών, προκειμένου να διασφαλίσουμε σταθερότητα για το μέλλον".
<P>
Τώρα βλέπουμε τα αποτελέσματα. Ορισμένα κράτη μέλη ακολούθησαν την πολιτική των δαπανών και της αποδοχής μεγαλύτερων ελλειμμάτων, και βλέπουμε όλοι τις συνέπειες: αύξηση του δημόσιου χρέους και του κόστους εξυπηρέτησης του δημόσιου χρέους, λόγω αυξημένων επιτοκίων. Αυτή είναι η πραγματικότητα που συμπιέζει τις κοινωνικές δαπάνες και τις επενδύσεις σε πολλά κράτη μέλη.
<P>
Νομίζω ότι πρέπει να διδαχθούμε από αυτό: πρέπει να τηρούμε τους κανόνες που ήδη έχουμε, και να αναπτύξουμε και να βελτιώσουμε το σύμφωνο σταθερότητας και ανάπτυξης και να το καταστήσουμε ικανότερο να ανταποκριθεί σε κρίσεις στο μέλλον.
<P>
Την ίδια συζήτηση όμως κάνουμε και σήμερα, επειδή ορισμένοι λένε τώρα ότι πρέπει να καθυστερήσουμε τις στρατηγικές εξόδου και την έξοδο από τα δημόσια ελλείμματα. Αυτό είναι λάθος, διότι τότε θα υπονομεύσουμε την ικανότητά μας να ανακάμψουμε και θα αυξήσουμε το κόστος των επιτοκίων στα κράτη μέλη.
<P>
Το δεύτερο σημείο είναι ότι η ανταγωνιστικότητα συμβαδίζει με την ικανότητά μας να έχουμε σταθερότητα στα δημόσια οικονομικά και να πραγματοποιήσουμε τις πραγματικές αλλαγές για τις οποίες μιλάμε επί δεκαετίες. Εναπόκειται στους αρχηγούς των κυβερνήσεων να το πράξουν αυτήν την εβδομάδα.
<SPEAKER ID="055" NAME="Udo Bullmann" AFFILIATION="S&amp;D">
(DE) Κυρία Πρόεδρε, κύριε Hökmark, νομίζω ότι είμαστε σε διαφορετικά κοινοβούλια τα τελευταία χρόνια, διότι το κοινοβούλιο που βίωσα είναι διαφορετικό από το δικό σας! Βίωσα ένα κοινοβούλιο στο οποίο ορισμένοι λένε ότι πρέπει να εξετάσουμε πιο προσεκτικά τους οίκους αξιολόγησης, τα αμοιβαία κεφάλαια κινδύνου και τις ιδιωτικές εταιρείες μετοχικού κεφαλαίου. Πρέπει να τα ρυθμίσουμε, πρέπει να διενεργούμε ελέγχους στους κρίσιμους φορείς των χρηματοπιστωτικών αγορών και στα κρίσιμα προϊόντα, ώστε να διασφαλιστεί ότι δεν οδεύουμε προς διεθνές φιάσκο. Έχω ακούσει, επίσης, άλλους να λένε "κάτω τα χέρια": η αγορά θα αυτορυθμιστεί, δεν τα χρειαζόμαστε όλα αυτά. Ή, όπως είπε ο κ. McCreevy - κάθε φορά που παρεμβαίνει η πολιτική, το αποτέλεσμα είναι πάντα χειρότερο. Είδαμε τα αποτελέσματα.
<P>
Το διεθνές φιάσκο αποτελεί την αιτία της υπερχρέωσης των κρατών μελών της Ευρωπαϊκής Ένωσης. Ωστόσο, δεν μπορούμε να βρισκόμαστε σήμερα εδώ και να λέμε ότι ήταν λάθος να εστιάζουμε την πολιτική ανάπτυξής μας στην απασχόληση και την οικονομική δραστηριότητα. Είναι άσχετο προς τη συζήτηση, ακριβώς όπως είναι άσχετο προς τη συζήτηση, όταν λέει ο κ. Langen ότι η καγκελάριος Merkel κατανόησε την Ευρωπαϊκή Συνθήκη. Όχι, δεν την κατανόησε καθόλου. Και το χειρότερο, είναι πιθανώς σε θέση να υποτάξει την Ευρωπαϊκή Συνθήκη και τους στόχους της για την Ευρώπη στον φόβο της μήπως χάσει τις σημαντικές περιφερειακές εκλογές στη Βόρεια Ρηνανία-Βεστφαλία.
<P>
Δεν είναι αυτές οι δεξιότητες ηγεσίας που χρειαζόμαστε στην Ευρωπαϊκή Ένωση. Έχουμε πει στην Επιτροπή εδώ ότι η ΕΕ 2020 έχει αποδυναμωθεί πάρα πολύ. Δεν έχει περιεχόμενο. Παρακαλούμε να αναφέρετε κάποια στοιχεία που να αποδεικνύουν ότι είστε σε θέση να εξασφαλίσετε νέα κεφάλαια. Παρακαλούμε να αγωνιστείτε για φόρο επί των χρηματοοικονομικών συναλλαγών. Παρακαλούμε να αγωνιστείτε για περισσότερη οικονομική δραστηριότητα και μεγαλύτερες προοπτικές ανάπτυξης στην Ευρωπαϊκή Ένωση, για να δώσετε στις μικρομεσαίες επιχειρήσεις και στους εργαζομένους μια ευκαιρία. Αυτήν τη στιγμή, ωστόσο, σχεδόν σας λυπόμαστε, καθώς πρέπει να σώσετε την Ευρωπαϊκή Ένωση με τέτοιες κυβερνήσεις, όπως αυτές που έχουμε σήμερα - κυβερνήσεις, όπως αυτή που εκπροσωπείται από την καγκελάριο Merkel. Παραμείνετε ισχυροί και δημιουργήστε ευρωπαϊκά μέσα! Αυτό είναι το κύριο μήνυμά μας για τη σύνοδο κορυφής, γιατί μόνο τότε μπορούν οι άνθρωποι να ελπίζουν ότι θα τους προσφέρουμε τις σωστές απαντήσεις.
<SPEAKER ID="056" NAME="Manfred Weber" AFFILIATION="PPE">
(DE) Κυρία Πρόεδρε, κυρίες και κύριοι, ο κ. Schulz είπε ότι η Ελλάδα παραδόθηκε, και ότι είναι πλέον η σειρά της Ευρώπης. Αναρωτιέμαι εάν η Ευρώπη πραγματικά πρέπει να λέει "ευχαριστώ", σήμερα, όταν τα κράτη μέλη της ευρωζώνης απλώς τηρούν τους κανόνες, με άλλα λόγια εάν καταφέρουν να επανέλθουν στο κριτήριο του 3%. Διερωτώμαι επίσης ποια ήταν η διαφορά πέρυσι, όταν η Ιρλανδία αντιμετώπισε την ίδια κατάσταση και θέσπισε σκληρές περικοπές. Κανείς δεν παρουσιάστηκε την εποχή εκείνη με την ιδέα να επικαλεστούμε Ευρωπαϊκό Νομισματικό Ταμείο.
<P>
Ο κ. Verhofstadt λέει ότι ευθύνονται οι κερδοσκόποι. Είναι προφανές ότι υπάρχει πίεση από την άποψη αυτή επί του παρόντος, το γεγονός όμως είναι ότι η Ελλάδα επωφελήθηκε από σημαντικά πλεονεκτήματα ως προς τα επιτόκια, χάρη στη συμμετοχή της στην ευρωζώνη. Οι ιταλοί συνάδελφοί μας χρησιμοποίησαν το πλεονέκτημα του επιτοκίου που απέκτησαν από την ένταξή τους στην ευρωζώνη, ώστε να σταθεροποιηθούν. " Ελλάδα το κατανάλωσε. Μπορούμε συνεπώς πραγματικά να πούμε ότι καλός Ευρωπαίος σήμερα δεν είναι αυτός που βάζει τα χρήματά του ή χρήματά της στο τραπέζι· καλός Ευρωπαίος είναι αυτός που ουσιαστικά εφαρμόζει τους κανόνες που όλοι υπογράψαμε και αποδεχθήκαμε, ώστε να τηρούνται πράγματι στην Ευρωπαϊκή Ένωση.
<P>
Ως δεύτερο σημείο, θα ήθελα να στηρίξω την Επιτροπή, διότι οι προτάσεις που έχουν τεθεί στο τραπέζι για το μακροπρόθεσμο μέλλον αποτελούν κίνηση προς τη σωστή κατεύθυνση. Έχουμε συμφωνήσει το 3% και γι' αυτό χρειαζόμαστε ισχυρή Επιτροπή που, στο μέλλον, θα παρακολουθεί αλλά και θα επιβάλλει αυτό το όριο του 3%. Έχουμε δει πώς τα κράτη μέλη της ευρωζώνης δεν είναι σε θέση να επιτηρήσουν το ένα το άλλο και να τηρήσουν το δικό τους όριο του 3%. Αυτός είναι ο λόγος για τον οποίο είμαι υπέρ ισχυρής Επιτροπής, η οποία θα είναι σε θέση, στο μέλλον, να επιβλέπει την τήρηση των κριτηρίων.
<P>
Έχω μία ακόμη σκέψη. Πρέπει να μιλήσουμε θετικά για το ευρώ. Δεν αντιμετωπίζουμε νομισματική κρίση· αντιμετωπίζουμε οικονομική κρίση. Το ευρώ είναι σημαντικό όφελος για όλους. Εάν οι ηγέτες μας στην Ευρωπαϊκή Ένωση δεν το λένε πλέον αυτό, εάν αυτό δεν αναφέρεται πλέον στο Συμβούλιο, οι άνθρωποι δεν θα το γνωρίζουν. Αυτός είναι ο λόγος για τον οποίο είμαι υπέρ αυτού του σημαντικού, ισχυρού νομίσματος.
<SPEAKER ID="057" NAME="Jo Leinen" AFFILIATION="S&amp;D">
(DE) Κυρία Πρόεδρε, κυρίες και κύριοι, η ελληνική κρίση αποτελεί τρέχον πρόβλημα, ενώ η κρίση της ανάπτυξης και η περιβαλλοντική κρίση είναι μακροπρόθεσμα προβλήματα, και χρειάζεται και τα δύο να αντιμετωπιστούν δυναμικά με αποφάσεις που θα ληφθούν από το Ευρωπαϊκό Συμβούλιο.
<P>
" στρατηγική για την Ευρώπη του 2020 αναφέρει σωστά ότι η ανάπτυξη πρέπει να είναι έξυπνη, αειφόρος και χωρίς αποκλεισμούς. Όταν κοιτάζω τα συμπεράσματα του Συμβουλίου, ωστόσο, βλέπω ότι είναι πολύ πιο στενά εστιασμένα και περιορισμένα στην κλασική στρατηγική ανάπτυξης - στρατηγική που έχει αποτύχει και δεν μας οδήγησε πουθενά. " ανάπτυξη δεν μπορεί να είναι έξυπνη, εάν δεν είναι αειφόρος, και δεν είναι, επίσης, έξυπνη, εάν κάνει αποκλεισμούς. Αυτός είναι ο λόγος για τον οποίο θα ήθελα να ζητήσω από το Συμβούλιο και την Προεδρία του Συμβουλίου να διασφαλίσουν ότι αυτή η τριάδα, οι τρεις αυτοί πυλώνες, διατηρούνται. Αυτή είναι η νέα εξέλιξη που πρέπει πραγματικά να εφαρμοστεί τώρα.
<P>
Χαίρομαι πολύ που η ανάπτυξη που εξοικονομεί πόρους και ενέργεια θα γίνει η ναυαρχίδα της Ευρωπαϊκής Ένωσης. Βεβαίως, συζητούμε γι' αυτό εδώ και πολύ καιρό. Πράγματι θα μας βοηθήσει να εξοικονομήσουμε κόστος, να μειώσουμε τις εξαρτήσεις και να επιλύσουμε σειρά προβλημάτων.
<P>
Περιμένω από την Επιτροπή να μας παράσχει χάρτη πορείας κατά τη διάρκεια του 2010, δεδομένου ότι είναι κοινή ευθύνη της ίδιας της ΕΕ, αλλά και των κρατών μελών, και πολλοί τομείς βρίσκονται ως εκ τούτου σε σαθρό έδαφος και είναι πολύ ασαφείς. Πάνω απ' όλα, πρέπει να καταστήσουμε δεσμευτικό τον στόχο της εξοικονόμησης ενέργειας κατά 20%. Αυτός ο στόχος αποδοτικότητας πρέπει, επομένως, να καταστεί νομικά δεσμευτικός, ώστε καθένας να ξέρει πού οδηγούνται τα πράγματα και η βιομηχανία να μπορέσει να υλοποιήσει τις σχετικές επενδύσεις.
<SPEAKER ID="058" NAME="Mario Mauro" AFFILIATION="PPE">
(IT) Κυρία Πρόεδρε, κυρίες και κύριοι, εάν επρόκειτο να θέσω στον εαυτό μου την ερώτηση που τίθεται συχνά στα μισά μπαρ στην Ιταλία, θα ρωτούσα ποιο είναι το νόημα της Ευρώπης, και θα απαντούσα αστραπιαία, από τα βάθη της καρδιάς μου.
<P>
Ποιο είναι το νόημα της Ευρώπης, αν όχι να βοηθήσει την Ελλάδα αυτήν τη στιγμή; Δεν νομίζω ότι αυτή η ιδέα είναι τρελή, γιατί είναι στο DNA μας, στη φύση του πολιτικού μας εγχειρήματος: στη φύση του πολιτικού μας εγχειρήματος, διότι περιλαμβάνει την αλληλεγγύη. Ταυτόχρονα, όμως, μου κάνει εντύπωση ότι αυτοί που λένε ότι επιθυμούν την καταπολέμηση της χρηματοπιστωτικής κερδοσκοπίας σκοπεύουν να αντικαταστήσουν τη χρηματοπιστωτική κερδοσκοπία με την πολιτική κερδοσκοπία.
<P>
Πράγματι, πώς μπορούν να σκέφτονται ότι διεξάγουν αυτήν τη μάχη εναντίον της καγκελαρίου Merkel; Με άλλα λόγια, πώς μπορούν να νομίζουν ότι στόχος της προσπάθειας να επιδείξουν αλληλεγγύη προς την Ελλάδα είναι η επίθεση σε άλλο κράτος μέλος, επειδή απλώς μας υπενθυμίζει ότι η πολιτική της αλληλεγγύης πρέπει να συμβαδίζει με την πολιτική της υπευθυνότητας; Αυτό είναι κάτι που έχουμε πολλές φορές υπενθυμίσει στον εαυτό μας, με μία φωνή, διότι γνωρίζουμε ότι η αλληλεγγύη και η υπευθυνότητα θα μας επιτρέψουν να καταστήσουμε το ευρωπαϊκό πολιτικό εγχείρημα εφικτό για όλους.
<P>
Πρέπει να είμαστε βέβαιοι ότι αυτά που μας ενώνουν είναι πιο ισχυρά από αυτά που μας χωρίζουν, και, υπό το πρίσμα αυτό, πρέπει να ζητήσουμε από την Επιτροπή, από αύριο, να είναι φιλόδοξη και να απαιτεί την αναγκαία αυστηρότητα από τα κράτη μέλη, ώστε να διασφαλίσουν ότι είναι σε θέση να παράσχουν αλληλεγγύη μέσω σχεδίου το οποίο, μακροπρόθεσμα, θα είναι σε θέση να δώσει απτή μορφή στο ευρωπαϊκό μας εγχείρημα.
<SPEAKER ID="059" NAME="Sergio Gaetano Cofferati" AFFILIATION="S&amp;D">
(IT) Κυρία Πρόεδρε, κυρίες και κύριοι, η ελληνική κρίση είναι σαφώς το πιο σοβαρό πρόβλημα που αντιμετωπίζει η Ευρώπη, και προκαλείται αναμφισβήτητα από έλλειψη αυστηρότητας στη διαχείριση των δημοσίων δαπανών.
<P>
Ωστόσο, η καθυστέρηση των ευρωπαϊκών θεσμικών οργάνων να λάβουν μέτρα για την αντιμετώπιση των δυσκολιών αυτού του κράτους μέλους είναι ακατανόητη και απαράδεκτη. Επιπλέον, η καθυστέρηση αυτή είχε ήδη αρνητικές επιπτώσεις: άνοιξε, ουσιαστικά, την πόρτα στην κερδοσκοπία· δημιούργησε, στο εσωτερικό της Ένωσης, αμφιβολίες ως προς τις προθέσεις ορισμένων χωρών όσον αφορά το μέλλον της Ευρώπης (δεν θέλω να ξεχνάμε ότι αυτό είναι το πρώτο μεγάλο θέμα που είχαμε να αντιμετωπίσουμε μετά την έναρξη ισχύος της Συνθήκης της Λισαβόνας)· ενίσχυσε ακόμη περισσότερο τις δυσκολίες της ελληνικής κυβέρνησης, η οποία χρειάστηκε να εφαρμόσει αντιλαϊκά μέτρα -όχι ασήμαντες ή ήσσονος σημασίας αποφάσεις- που επηρεάζουν εκατομμύρια ανθρώπους, και το έκανε χωρίς να είναι βέβαιη ότι η βοήθεια ήταν καθ' οδόν.
<P>
Επιπλέον, έχει καταστρέψει σαφώς τη θεμελιώδη αξία της αλληλεγγύης, η οποία αποτελεί τον ακρογωνιαίο λίθο και τη δεσμευτική ισχύ της ιδέας που όλοι συμμεριζόμαστε για την Ευρωπαϊκή Ένωση. " παρέμβασή μας συνεπώς πρέπει να είναι απαλλαγμένη από κάθε κερδοσκοπία. Θα ήθελα να υπενθυμίσω στον κ. Mauro ότι η Γερμανία είναι, χωρίς αμφιβολία, μία από τις χώρες που έχουν ωφεληθεί περισσότερο από την έναρξη ισχύος του ευρώ και τις επιπτώσεις του στα επιτόκια.
<P>
Πρέπει να δράσουμε γρήγορα για να βοηθήσουμε την Ελλάδα. " Ευρώπη πρέπει να το πράξει προς όφελος της Ευρώπης.
<SPEAKER ID="060" NAME="Marian-Jean Marinescu" AFFILIATION="PPE">
(RO) Το Συμβούλιο της Ευρωπαϊκής Ένωσης χαιρέτισε με ενθουσιασμό την ανακοίνωση της Επιτροπής για την Ευρώπη 2020.
<P>
Το έγγραφο αυτό αποτελεί, αναμφισβήτητα, απόλυτη αναγκαιότητα, και γι' αυτό ακριβώς οφείλουμε να διερευνήσουμε το περιεχόμενό του εκ του σύνεγγυς. Νομίζω ότι στερείται χρηματοοικονομικής συνοχής.
<P>
Είναι καθήκον του Συμβουλίου να ζητήσει από την Επιτροπή να διευκρινίσει τους πόρους του προϋπολογισμού και την κατανομή τους στα βασικά στοιχεία του προϋπολογισμού.
<P>
Κατά την άποψή μου, ο προϋπολογισμός δεν μπορεί να συνταχθεί πριν από τη μεταρρύθμιση της κοινής γεωργικής πολιτικής και της πολιτικής συνοχής.
<P>
Ένας από τους μεγάλους τομείς στήριξης της ανάπτυξης και της σταθερότητας της ΕΕ ελλείπει εντελώς, δηλαδή η υποδομή και για τις μεταφορές και για την ενέργεια.
<P>
" ανάπτυξη των υποδομών μεταφορών και ενέργειας στην Ευρωπαϊκή Ένωση, σε συνάρτηση με την εναρμόνισή τους με τις υποδομές που υφίστανται σε γειτονικές χώρες, μπορεί να παράσχει ισχυρή κινητήρια δύναμη για την προώθηση της αειφόρου ανάπτυξης και τη διασφάλιση μόνιμων θέσεων εργασίας. Μπορούν επίσης να παράσχουν στην Ευρωπαϊκή Ένωση την πολυπόθητη ασφάλεια, τόσο στον τομέα της ενέργειας όσο και στον τομέα των μεταφορών.
<P>
Για τον λόγο αυτό, καλώ το Συμβούλιο να ζητήσει από την Επιτροπή να συμπεριλάβει αυτούς τους καίριους τομείς στη στρατηγική ΕΕ 2020 προς όφελος των πολιτών της Ευρώπης.
<SPEAKER ID="061" NAME="Άννυ Ποδηματά" AFFILIATION="S&amp;D">
Κυρία Πρόεδρε, η συνεδρίαση του Ευρωπαϊκού Συμβουλίου της 11ης Φεβρουαρίου, που ήταν να στείλει ένα μήνυμα υποστήριξης στην Ελλάδα ώστε να ηρεμήσουν οι αγορές, έχει στην ουσία ακυρωθεί εξαιτίας της κακοφωνίας και της αβεβαιότητας που επικράτησε στους κόλπους της Ευρωπαϊκής Ένωσης.
<P>
Το Ευρωπαϊκό Συμβούλιο, που αρχίζει αύριο τις εργασίες του, δεν έχει καμία πολυτέλεια να διατηρήσει το σημερινό κλίμα αβεβαιότητας και κακοφωνίας. Οι πάντες αναγνωρίζουν πλέον ότι η ελληνική κυβέρνηση έχει πάρει πολύ σκληρά μέτρα, τα περισσότερα από τα οποία έχουν ήδη αρχίσει να εφαρμόζονται με κόστος και θυσίες από τον ελληνικό λαό. Όμως την ίδια ώρα συνεχίζει να δανείζεται με εξαιρετικά υψηλά επιτόκια, με τελευταίο παράδειγμα αυτό της 5ης Μαρτίου, γιατί υπάρχουν κερδοσκόποι στις αγορές που κάνουν περιουσίες στοιχηματίζοντας στις πιθανότητες χρεοκοπίας μιας χώρας και εν τέλει δημιουργώντας τις συνθήκες και τις προϋποθέσεις για να συμβεί αυτό.
<P>
Σήμερα η συζήτηση αφορά στην Ελλάδα, αύριο ενδεχομένως να αφορά σ' ένα άλλο κράτος μέλος. Θα το σταματήσει αυτό το Ευρωπαϊκό Συμβούλιο δημιουργώντας έναν ευρωπαϊκό αποτελεσματικό αποτρεπτικό μηχανισμό, που θα θωρακίσει τις εθνικές οικονομίες και τη σταθερότητα της ζώνης του ευρώ;
<P>
Μίλησε ο Πρόεδρος της Ευρωπαϊκής Επιτροπής για ευθύνη και αλληλεγγύη. Και είχε δίκιο. Χρειάζονται και τα δύο όταν συμμετέχει κανείς σε μία οικογένεια, όπως είναι η ζώνη του ευρώ. Αλλά δεν νομίζω να υπάρχει κανείς που να αμφιβάλλει ότι η Ελλάδα έχει πλήρως αναλάβει τις ευθύνες της. Αλλά δεν μπορεί να αντιμετωπίσει μόνη της σ' αυτή τη δύσκολη φάση τα θηρία των αγορών. Πριν από ενάμισι χρόνο, οι αγορές απείλησαν με κατάρρευση την παγκόσμια οικονομία. Δεν θα απειληθεί η Ελλάδα σήμερα;
<P>
Εδώ λοιπόν έρχεται η έννοια της αλληλεγγύης, που θα έπρεπε να είναι αυτονόητη και σύμφυτη με τη συμμετοχή στο ευρώ.
<SPEAKER ID="062" NAME="Andreas Schwab" AFFILIATION="PPE">
(DE) Κυρία Πρόεδρε, κυρίες και κύριοι, αρκετά ειπώθηκαν για την Ελλάδα - θέλω να στραφώ προς το μέλλον τώρα. Με τη στρατηγική για την Ευρώπη του 2020, η Επιτροπή έφερε ένα σημαντικό έγγραφο στη συζήτηση, ένα έγγραφο που έχει ως στόχο τον καθορισμό αρκετά ευρέων κατευθυντήριων γραμμών για τον τρόπο με τον οποίο θα πρέπει να διοικείται η Ευρωπαϊκή Ένωση στο μέλλον.
<P>
Πιστεύω ότι, στο τέλος, όλοι θα πρέπει να επιτύχουμε τους κοινούς στόχους που καθορίζουμε στη στρατηγική για την Ευρώπη του 2020. Αυτό ήταν ένα από τα μεγαλύτερα προβλήματα με τη στρατηγική της Λισαβόνας, για την οποία, σε τελική ανάλυση, όλοι έχουμε ακόμη δουλειά να κάνουμε. Μόνο εάν όλα τα κράτη μέλη πραγματικά εμείνουν στους στόχους που ορίζονται στη στρατηγική, θα μπορέσουμε να επιτύχουμε αυτούς τους στόχους μαζί. Δεν θα επιτύχει, εάν το Ευρωπαϊκό Συμβούλιο πιστεύει ότι το ίδιο είναι το διοικητικό όργανο, και αν τα πράγματα οργανώνονται την τελευταία στιγμή. Θα επιτύχει μόνο, εάν όσοι εργάζονται σε αυτό το θεσμικό όργανο συνειδητοποιήσουν πραγματικά τον ηγετικό πολιτικό ρόλο που οφείλει να διαδραματίσει.
<P>
Επιπλέον, θα επιτύχει πραγματικά μόνο, εάν η αρχή της αλληλεγγύης καθοριστεί με τρόπο θεμελιώδη στην παρούσα στρατηγική για την Ευρώπη του 2020. Αυτό σημαίνει, πρώτα απ' όλα, την ατομική ευθύνη εκ μέρους των κρατών μελών σε όλους τους τομείς στους οποίους τα ίδια είναι υπεύθυνα. Τούτο περιλαμβάνει τις προσπάθειες μεταρρύθμισης της αγοράς εργασίας, αλλά και την εθνική δημοσιονομική πολιτική. Αντίστροφα, αυτό σημαίνει επίσης, φυσικά, υποχρέωση σε βοήθεια από την πλευρά των άλλων κρατών μελών - με άλλα λόγια, κράτη μέλη που αντιμετωπίζουν δυσκολίες χωρίς καμία ευθύνη εκ μέρους τους, θα λαμβάνουν επίσης βοήθεια. Επιπλέον, αυτό θα επιτύχει μόνο, εάν η Επιτροπή αναλάβει την ηγεσία σε πολιτικό επίπεδο. Με άλλα λόγια, πρέπει οπωσδήποτε να αποφύγουμε τα λάθη της στρατηγικής της Λισαβόνας. Έχει συχνά ειπωθεί στο παρελθόν ότι η στρατηγική συνεργασίας που χαρακτήρισε τη στρατηγική της Λισαβόνας απέτυχε. Χρειαζόμαστε σαφείς στόχους από την Επιτροπή, και πιστεύω ότι το Κοινοβούλιο θα στηρίξει την Επιτροπή στον τομέα αυτό.
<SPEAKER ID="063" NAME="Juan Fernando López Aguilar" AFFILIATION="S&amp;D">
(ES) Κυρία Πρόεδρε, νομίζω ότι έχουμε όλοι επίγνωση ότι πεντακόσια εκατομμύρια πολίτες θα παρακολουθούν το Ευρωπαϊκό Συμβούλιο που θα πραγματοποιηθεί την επόμενη εβδομάδα με ασυνήθιστη προσοχή.
<P>
Ο λόγος είναι ότι το Ευρωπαϊκό Συμβούλιο θα έχει την ευκαιρία να περάσει μήνυμα δέσμευσης για την έξοδο από την κρίση, κάτι το οποίο εκείνοι που υποφέρουν περισσότερο από αυτήν περιμένουν απεγνωσμένα. Επιπλέον, η έξοδος από την κρίση πρέπει, φυσικά, να αντικατοπτρίζεται στη δέσμευση αυτή στη στρατηγική, πρέπει να είναι πειστική ως προς την αλλαγή του μοντέλου ανάπτυξης και στην έμφαση που δίνει σε οικονομικές, κοινωνικές και περιβαλλοντικές πτυχές.
<P>
Από οικονομικής απόψεως, πρέπει να αντικατοπτρίζεται στη δέσμευση για τη διακυβέρνηση. Από κοινωνική σκοπιά, πρέπει να αντικατοπτρίζεται στη δέσμευση προς τους εργαζόμενους και την κοινωνική προστασία -το μοντέλο που μας έκανε Ευρωπαίους- και, ιδίως, την ισότητα· θέλω να υπογραμμίσω την έμφαση αυτή σε ένα έγγραφο στο οποίο η δέσμευση στην ισότητα επιδέχεται σαφώς βελτίωσης. Επιπλέον, από περιβαλλοντική άποψη, πρέπει να αντικατοπτρίζεται στη δέσμευση για την ανάκτηση του πνεύματος που κατέστησε την Ευρώπη ηγέτιδα στη δέσμευση για την περιβαλλοντική βιωσιμότητα και την πρόληψη της κλιματικής αλλαγής στη διάσκεψη της Κοπεγχάγης και, πάνω απ' όλα, στην αναγνώριση αυτής της εξαιρετικά πικρής γεύσης στο στόμα με την οποία φύγαμε από τη διάσκεψη της Κοπεγχάγης.
<P>
Ωστόσο, το πιο σημαντικό από όλα στη συνεδρίαση του Συμβουλίου είναι ότι πρέπει να υπάρξει σαφώς ευρωπαϊκή δέσμευση για τη στήριξη της νομισματικής ένωσης, με τον συντονισμό της φορολογικής, δημοσιονομικής και οικονομικής πολιτικής στον ίδιο βαθμό με τη νομισματική ένωση.
<P>
Το μήνυμα της αλληλεγγύης προς την Ελλάδα δεν είναι μήνυμα για την Ελλάδα· είναι μήνυμα για την Ευρώπη και τους Ευρωπαίους. Δεν είναι το θέμα η διάσωση της Ελλάδας· το θέμα είναι να δοθούν ευρωπαϊκά σημάδια ζωής, σύνδεσης με την πραγματικότητα, με τη βαθιά ιστορική δέσμευση που αντιπροσώπευε η νομισματική ένωση.
<P>
Κατανοήστε το μια για πάντα, συνεπώς, ότι δεν μιλάμε για την Ελλάδα· μιλάμε για όλους μας.
<P>
Υπήρξαν καθυστερήσεις στο να θέσουμε τα νέα θεσμικά όργανα σε λειτουργία· δεν πρέπει να υπάρξει καμία καθυστέρηση στο να δώσουμε τις απαντήσεις που αναμένουν οι Ευρωπαίοι από το επόμενο Συμβούλιο.
<SPEAKER ID="064" NAME="Γεώργιος Κουμουτσάκος" AFFILIATION="PPE">
Κυρία Πρόεδρε, είναι αλήθεια ότι η χώρα μου, η Ελλάδα, διαχρονικά δεν ανέπτυξε, όταν και όσο έπρεπε, την οικονομία της με μέτρο και με σύνεση. Τώρα έχει αναλάβει όμως πλήρως τις ευθύνες της. Ο ελληνικός λαός καταβάλλει δυσβάσταχτο τίμημα.
<P>
Ας μην κρυβόμαστε όμως! " Ελλάδα δεν είναι η μόνη χώρα της ΟΝΕ που αντιμετωπίζει μεγάλα προβλήματα. Δεν ήταν η μόνη που προσέφυγε στις δηλητηριώδεις υπηρεσίες γνωστών χρηματοπιστωτικών ιδρυμάτων. Δεν είναι ούτε θα μείνει ο μόνος στόχος των κερδοσκόπων.
<P>
Όλοι γνωρίζουμε -και το γνωρίζουμε καλά- ότι το ελληνικό ζήτημα είναι και ευρωπαϊκό ζήτημα. " ΟΝΕ θα μείνει ακρωτηριασμένη χωρίς περισσότερο συντονισμό οικονομικής και φορολογικής πολιτικής και, πάνω απ' όλα, χωρίς αλληλεγγύη.
<P>
" κρίση, κάθε κρίση, είναι μητέρα αλλαγών. " σημερινή κρίση μπορεί να γεννήσει μια ισχυρότερη Ευρώπη, και η Ελλάδα μπορεί να είναι η μαία αυτής της αλλαγής. Ας μην πυροβολούμε λοιπόν την Ελλάδα! Ας πυροβολήσουμε όλοι μαζί τους κερδοσκόπους, που θα ήθελαν να δουν ένα γονατισμένο ευρώ, και αυτό οφείλει να πράξει το αυριανό Ευρωπαϊκό Συμβούλιο.
<SPEAKER ID="065" NAME="Csaba Sándor Tabajdi" AFFILIATION="S&amp;D">
(HU) Κυρία Πρόεδρε, θα ήθελα να επιστήσω την προσοχή της Επιτροπής και του Συμβουλίου στο γεγονός ότι, κατά τον καθορισμό των νέων στόχων της στρατηγικής ΕΕ 2020, δεν πρέπει να ξεχάσουν τις πολιτικές που σήμερα λειτουργούν καλά, δηλαδή την πολιτική συνοχής και την κοινή γεωργική πολιτική. Πρόκειται για δοκιμασμένα και αληθινά μέσα τα οποία, έστω και αν χρειάζονται μεταρρύθμιση, μπορούν να συμβάλουν σημαντικά στην επίτευξη των νέων στόχων της ΕΕ 2020. Είναι λυπηρό το γεγονός ότι αυτές οι δύο πολύ σημαντικές κοινοτικές πολιτικές παραλείφθηκαν από το προγενέστερο υλικό που παρέδωσε η Επιτροπή. " Ουγγαρία και τα νέα κράτη μέλη θεωρούν, κατά συνέπεια, τη χάραξη των πολιτικών αυτών, τη νομική εναρμόνιση της εσωτερικής αγοράς και την αποσυμφόρηση στις υποδομές και την ενεργειακή ασφάλεια, θέματα εξαιρετικά σημαντικά. Και, τέλος, αυτή η στρατηγική της ΕΕ δεν μπορεί να υποκαταστήσει την κατάλληλη συζήτηση για την οδηγία του προϋπολογισμού, θεωρούμε δε πολύ σημαντικό το να συμπεριληφθεί και η περιφερειακή διάσταση της πολιτικής συνοχής. Σας ευχαριστώ για την προσοχή σας.
<SPEAKER ID="066" NAME="Michael Theurer" AFFILIATION="ALDE">
(DE) Κυρία Πρόεδρε, κυρίες και κύριοι, η συζήτηση για το ευρώ, η συζήτηση για την Ελλάδα, έχει σημαδέψει τις τελευταίες ημέρες. Θα ήθελα να επιστήσω την προσοχή σας, σε αυτό το σημείο, σε μια ανησυχητική, όπως μου φαίνεται, είδηση, ότι δηλαδή το 40% των Γερμανών πιστεύουν πλέον ότι η καθιέρωση του ευρώ ήταν λάθος. Πρέπει να μας ταράξει αυτό, επειδή η καθιέρωση κοινοτικού νομίσματος δεν είναι μονόδρομος. " διαδικασία ολοκλήρωσης της Ευρώπης είναι αναστρέψιμη. Πιστεύω ότι πρέπει να τηρήσουμε την υπόσχεση που δώσαμε στον γερμανικό λαό, όταν εγκατέλειψε το εθνικό του νόμισμα, ότι δηλαδή το ευρώ θα είναι εξίσου σταθερό με το γερμανικό μάρκο.
<P>
Είμαι επίσης πεπεισμένος ότι εμείς στην Ευρώπη χρειάζεται να διεξαγάγουμε συζήτηση σχετικά με την κοινωνική οικονομία της αγοράς, σχετικά με το κανονιστικό πλαίσιο. Δεν πρέπει να συζητάμε για το πώς θα καταστήσουμε τη Γερμανία λιγότερο ανταγωνιστική. Αντ' αυτού, πρέπει να συζητάμε για το πώς μπορούμε να καταστήσουμε ολόκληρη την Ευρώπη ανταγωνιστική, ώστε να μπορούμε να είμαστε επιτυχείς στις παγκόσμιες αγορές. Αυτός πρέπει να είναι ο στόχος μας· γι' αυτό ζητώ τη διεξαγωγή συζήτησης σχετικά με την κοινωνική οικονομία της αγοράς στην Ευρώπη.
<SPEAKER ID="067" NAME="Ulrike Lunacek" AFFILIATION="Verts/ALE">
(DE) Κυρία Πρόεδρε, συμφωνώ με τον καθένα που αισθάνεται την ανάγκη, σε αυτό το χρονικό σημείο, για την ενίσχυση της ευρωπαϊκής ολοκλήρωσης, ιδιαίτερα στον οικονομικό τομέα, και ελπίζω ότι αυτό δεν θα συζητηθεί μόνο στη σύνοδο κορυφής της ευρωζώνης αλλά και στο Ευρωπαϊκό Συμβούλιο.
<P>
Ωστόσο, η αλήθεια είναι ότι ο πληθυσμός όντως -και ο συνάδελφός μου το ανέφερε μόλις τώρα- βλέπει και αρνητικές πλευρές στο ευρώ. Υπήρξε μια γενετική ανωμαλία, όταν ξεκινήσαμε τη νομισματική ένωση, από την άποψη ότι, ενώ υπήρχε ενιαίο νόμισμα, δεν μπορούσαμε συγχρόνως να διαμορφώνουμε την οικονομική πολιτική περισσότερο από κοινού. Πρέπει τώρα να αναγνωρίσουμε ότι αυτό ήταν μεγάλο λάθος. " φωνή της λογικής μάς λέει ότι τώρα πρέπει να δημιουργηθεί ταμείο αλληλεγγύης -για την Ελλάδα επίσης- ώστε να μπορέσει η Ελλάδα να εξασφαλίσει χαμηλότερα επιτόκια.
<P>
Έγινε, ωστόσο, πολύ μικρή αναφορά σε αυτήν τη συζήτηση στο γεγονός ότι και η ίδια η Ελλάδα πρέπει να κάνει κάτι. Ένα σημαντικό στοιχείο θα ήταν να μειώσει τον στρατιωτικό της προϋπολογισμό. Ένα κράτος μέλος της ΕΕ που αφιερώνει περισσότερο από το 4% του ακαθάριστου εθνικού εισοδήματός του για στρατιωτικές δαπάνες, για εξοπλισμό από χώρες όπως η Γερμανία, η Γαλλία και άλλες, δεν είναι αυτό που χρειαζόμαστε στην Ευρωπαϊκή Ένωση, και γι' αυτό είναι σωστό να υπάρξουν περικοπές στον τομέα αυτό.
<SPEAKER ID="068" NAME="John Bufton" AFFILIATION="EFD">
(EN) Κυρία Πρόεδρε, θα ήθελα να επισημάνω ότι δεν μπορέσατε να συμβιβάσετε τα πράγματα σήμερα. Σχεδόν όλοι οι ομιλητές εδώ συζήτησαν για την Ελλάδα -την κρίση στην Ελλάδα- και όμως ο κ. Barroso είπε στην αρχή ότι δεν είναι καν στην επίσημη ημερήσια διάταξη για τις δύο ημέρες στο Ευρωπαϊκό Συμβούλιο. Αυτό είναι απίστευτο. Όλος ο κόσμος παρακολουθεί καθημερινά όσα συμβαίνουν εδώ.
<P>
" αλήθεια είναι ότι προσπαθείτε και πάλι να κρύψετε το γεγονός ότι το σχέδιο αυτό δεν λειτουργεί. Αποτυγχάνει με ταχείς ρυθμούς. Έχουμε ήδη δει τον καλό λαό της Γερμανίας να λέει ότι δεν είναι ευχαριστημένος με την κατάσταση. Αλλά δεν θα έπρεπε να εκφράσει την άποψή του και ο λαός της Ελλάδας, και όχι οι δικτάτορες σε αυτόν τον τόπο; Σίγουρα μάλλον θα έπρεπε ο καλός λαός της Ελλάδας να κάνει δημοψήφισμα για το αν πρέπει να είναι στην ευρωζώνη. Δική τους είναι η υπόθεση. Δικός τους είναι ο σκοπός.
<P>
Έχω απηυδήσει με όσα άκουσα σήμερα από πολλούς. Είναι εγωκεντρική η γνώμη να φροντίζουν τα άλλα κράτη μέλη για τον εαυτό τους. " Ελλάδα είναι το πρόβλημα αυτήν τη στιγμή. Πιστεύω ότι θα περάσει από την Ελλάδα στην Ισπανία και, στη συνέχεια, στην Πορτογαλία και στην Ιταλία, και ούτω καθεξής. Το τρενάκι θα ξεκινήσει. Σημειώστε τα λόγια μου: το πρόβλημα είναι εδώ για να μείνει.
<SPEAKER ID="069" NAME="Andrew Henry William Brons" AFFILIATION="NI">
(EN) Κυρία Πρόεδρε, τα προβλήματα της Ελλάδας και της ευρωζώνης δεν πρέπει να θεωρούνται ως η εξαίρεση. Ένα ενιαίο νόμισμα για τόσο μεγάλη και οικονομικά ετερογενή περιοχή του κόσμου είναι αυτονόητα προβληματικό.
<P>
" αξία ενός νομίσματος πρέπει να αντανακλά την κατάσταση της οικονομίας ενός κράτους. Όταν η οικονομία αναπτύσσεται, η αξία του νομίσματος του κράτους τείνει να αυξηθεί. Όταν η οικονομία πέφτει σε ύφεση, η αξία του νομίσματος τείνει να μειωθεί.
<P>
" κατάσταση της οικονομίας της Ελλάδας απαιτεί την υποτίμηση του νομίσματός της. Εάν είχε βιώσει αυτήν την υποτίμηση, θα είχε ωφεληθεί από την τουριστική ανάπτυξη.
<P>
Το ευρώ δεν αποτελεί λύση στα οικονομικά προβλήματα του κόσμου. Είναι το πρόβλημα.
<P>
" δυσκολία για την Ελλάδα είναι ότι, εάν αποχωρούσε από το ευρώ σήμερα, θα διαπίστωνε ότι η πτώση της αξίας του νομίσματος στο οποίο επανήλθε θα πολλαπλασίαζε το εξωτερικό της χρέος. Είναι πραγματικά φυλακισμένη στην ευρωζώνη.
<P>
Αυτό πρέπει να αποτελέσει προειδοποίηση προς τις χώρες εκτός ευρωζώνης. Γίνεστε μέλη με δική σας ευθύνη. Όταν μπείτε, μένετε εγκλωβισμένοι για πάντα.
<SPEAKER ID="070" NAME="Monika Flašíková Beňová" AFFILIATION="S&amp;D">
(SK) Θα είμαι πολύ σύντομη, εφόσον τα περισσότερα από τα ζητήματα έχουν ήδη αναφερθεί, φυσικά.
<P>
" προσωπική μου γνώμη είναι ότι η κατάσταση που αντιμετωπίζουμε ήδη εδώ και μερικούς μήνες στην Ελλάδα δεν είναι μοναδική, και φαίνεται να καταδεικνύει ότι απαιτείται νέα προσέγγιση από την άποψη της τήρησης ή, ανάλογα με την περίπτωση, της μη τήρησης του συμφώνου σταθερότητας. Έχουμε, καταρχήν, δύο εναλλακτικές λύσεις: είτε επιμένουμε στην τήρηση όσων ισχύουν και όσων αναφέρονται στις συνθήκες και υφιστάμεθα όλες τις συνέπειες της επιλογής αυτής, είτε αντιλαμβανόμαστε ότι το σύμφωνο σταθερότητας, όπως και οτιδήποτε άλλο, υπόκειται ως κάποιο βαθμό σε βελτίωση, και πρέπει κατά συνέπεια να υποβληθεί σε ορισμένες αλλαγές, οπότε συντάσσουμε αυτές τις αλλαγές και τις φέρουμε εις πέρας κατά τέτοιον τρόπο, ώστε όχι μόνο να διατηρηθεί η ανάπτυξη και η οικονομική σταθερότητα άμεσα στα κράτη που είναι μέλη της ευρωζώνης, αλλά και να προετοιμαστούν και άλλα κράτη μέλη της ΕΕ, που δεν ανήκουν ακόμη στην ευρωζώνη, να ενταχθούν, χωρίς να χρειαστεί να κάνουμε ευρύτατη χρήση των διαρθρωτικών ταμείων, για παράδειγμα, στις χώρες αυτές.
<SPEAKER ID="071" NAME="Jean-Pierre Audy" AFFILIATION="PPE">
(FR) Κυρία Πρόεδρε, έχω μία παρατήρηση και τρεις προτάσεις. Πρώτον, η παρατήρησή μου: δεν καταλαβαίνω γιατί ο Πρόεδρος κ. Van Rompuy απουσιάζει από μια τόσο σημαντική συνεδρίαση -κύριε υπουργέ, εσείς δεν είστε μέλος του Ευρωπαϊκού Συμβουλίου- και πιστεύω ότι θα μπορούσε να είναι εδώ.
<P>
Οι τρεις προτάσεις μου αφορούν το σχέδιο ανάκαμψης της Ελλάδας. Σε μεσοπρόθεσμη βάση, στηρίζω την ιδέα του κ. Cohn-Bendit, η οποία στην ουσία αναφέρθηκε μόλις τώρα: εάν η Ευρωπαϊκή Ένωση ήταν σε θέση να κάνει συμφωνία με την Τουρκία για την επίλυση του Κυπριακού, θα μπορούσαμε να βοηθήσουμε την Ελλάδα να ανακτήσει δύο τοις εκατό του ΑΕγχΠ της.
<P>
" δεύτερη πρότασή μου αφορά τη χρηματοδότηση, εφόσον δεν έχουμε τα μέσα. Γιατί δεν στηρίζει η Ευρωπαϊκή Ένωση σειρά από χρηματοοικονομικές δεσμεύσεις, οι οποίες θα επιτρέψουν τη μείωση των επιτοκίων και αποτελούν στόχο για τον οποίο επιτεύχθηκε συναίνεση στο πλαίσιο του Ευρωπαϊκού Κοινοβουλίου;
<P>
Τέλος, ειπώθηκε ότι η λογιστική της Ελλάδας ήταν ατελής. Δεν είναι μόνο στην Ελλάδα οι λογαριασμοί ατελείς. Προτείνω να δημιουργήσουμε λογιστικά πρότυπα δημόσιου τομέα για το σύνολο της Ευρωπαϊκής Ένωσης, ώστε να έχουμε οικονομικές καταστάσεις που να είναι σταθερές, αδιάβλητες και αξιόπιστες για όλα τα κράτη μέλη.
<SPEAKER ID="072" NAME="Maroš Šefčovič" LANGUAGE="EN">
Κυρία Πρόεδρε, καταρχάς επιτρέψτε μου να σας πω πόσο εντυπωσιάστηκα από τη σαφή επίδειξη αλληλεγγύης και τις εκκλήσεις για υπευθυνότητα από τους περισσότερους ομιλητές. Αυτό ακριβώς χρειαζόμαστε αυτήν τη στιγμή, διότι είναι σαφέστατο ότι ένα ευρωπαϊκό πρόβλημα χρειάζεται ευρωπαϊκή λύση.
<P>
Μερικές φορές, αναρωτιέμαι μήπως δεν έχουμε πάρει ακόμη αρκετά διδάγματα όσον αφορά τις συνέπειες της πορείας των ενεργειών μας, όταν δεν εφαρμόζουμε ευρωπαϊκές λύσεις σε ευρωπαϊκά προβλήματα και προσπαθούμε να βρούμε κάτι εξειδικευμένο, παρόλο που χρειάζεται να το αντιμετωπίσουμε συλλογικά.
<P>
Νομίζω ότι είναι πολύ σαφές ότι δεν είμαστε απλώς μια ομάδα χωρών. Είμαστε μια ευρωπαϊκή οικογένεια, και, αν ένα από τα μέλη της οικογένειάς μας αντιμετωπίζει πρόβλημα, πρέπει οπωσδήποτε να σπεύσουμε να το σώσουμε.
<P>
" Επιτροπή είναι συνεπώς έτοιμη να προτείνει ένα μέσο για συντονισμένη βοήθεια στην Ελλάδα, η οποία θα είναι πλήρως συμβατή με το ευρωπαϊκό δίκαιο, και είμαι βέβαιος ότι αυτό είναι δυνατό.
<P>
Θα ήθελα να σας ευχαριστήσω όλους για τη στήριξη όσον αφορά τη στρατηγική ΕΕ 2020. Δεν μπορώ παρά να τονίσω πόσο περιμένουν οι πολίτες μας ηγεσία αυτήν τη στιγμή, πόσο περιμένουν από εμάς να βελτιώσουμε τις επιδόσεις μας, πόσο περιμένουν από εμάς να τους καθοδηγήσουμε μετά την κρίση και να καθιερώσουμε πολύ σταθερές μεσοπρόθεσμες στρατηγικές κατά το πρότυπο των διεθνών μας εταίρων, όπως η Κίνα, οι "νωμένες Πολιτείες, η Ινδία και άλλοι.
<P>
Έχει έρθει ο καιρός για τη λήψη απόφασης. Άκουγα πολύ προσεκτικά τις εκκλήσεις για καλύτερη διακυβέρνηση. Άκουγα πολύ προσεκτικά όσα αφορούν τη βελτίωση της νομισματικής και οικονομικής εποπτείας, και ότι οφείλουμε να κάνουμε καλύτερη δουλειά ως προς την εφαρμογή του συμφώνου σταθερότητας και ανάπτυξης. Αυτό ακριβώς έχει η Επιτροπή κατά νου, και αυτές οι συγκεκριμένες προτάσεις θα παρουσιαστούν πολύ σύντομα.
<P>
Θα ήθελα να ευχαριστήσω όλους όσοι από εσάς στήριξαν την Επιτροπή, ώστε να έχει πολύ σαφείς και συγκεκριμένους στόχους για τα συμπεράσματα του Ευρωπαϊκού Συμβουλίου αύριο. Πιστεύω ότι είναι πολύ σημαντικό να έχουμε μεσοπρόθεσμη στρατηγική, πρέπει όμως να έχουμε πολύ σαφείς δείκτες για το πού βαδίζουμε και τι στόχους έχουμε. " Επιτροπή επιμένει, συνεπώς, το Ευρωπαϊκό Συμβούλιο να αποδεχθεί αυτούς τους συγκεκριμένους βασικούς στόχους μετά τις διαβουλεύσεις αύριο και μεθαύριο.
<P>
Χρειαζόμαστε αύξηση της απασχόλησης, χρειαζόμαστε καλύτερη ισορροπία μεταξύ των φύλων, χρειαζόμαστε ισχυρότερη εκπαίδευση. Είναι σαφέστατο ότι πρέπει να επενδύσουμε περισσότερο στην έρευνα και την ανάπτυξη, και είναι απολύτως σαφές ότι πρέπει να καταπολεμηθεί η φτώχεια.
<P>
Ως εκ τούτου, η Επιτροπή επιμένει στην αλληλεγγύη, την υπευθυνότητα και στο να υπάρχει συγκεκριμένη στρατηγική για την Ευρώπη και τους ευρωπαίους πολίτες.
<P>
Επιτρέψτε μου να εκφράσω μόνο την ελπίδα μου ότι το θετικό πνεύμα που ήταν παρόν εδώ, το οποίο στήριζε σαφώς την αλληλεγγύη και την υπευθυνότητα, θα είναι εξίσου παρόν και κατά τις εργασίες των ηγετών μας αύριο.
<SPEAKER ID="073" NAME="Diego López Garrido" LANGUAGE="ES">
Κυρία Πρόεδρε, πιστεύω ότι ήταν πολύ σημαντική συζήτηση: συζήτηση για ένα θέμα που βρίσκεται στο επίκεντρο των ευρωπαϊκών ανησυχιών επί του παρόντος -το θέμα της Ελλάδας- αλλά, πέραν αυτού, για την οικονομική κατάσταση της Ευρωπαϊκής Ένωσης στο σύνολό της, συζήτηση κατά την οποία, παρεμπιπτόντως, κύριε Audy, η Προεδρία του Συμβουλίου είναι παρούσα, όπως συμφωνήθηκε στο Κοινοβούλιο: εκπροσωπώ την Προεδρία του Συμβουλίου εδώ.
<P>
Όσον αφορά το θέμα της Ελλάδας, για το οποίο υπήρξε πάρα πολλή συζήτηση και έγιναν οι περισσότερες αναφορές, η Προεδρία του Συμβουλίου έχει πολύ σαφείς απόψεις. Πρώτον, η Ευρώπη αποτελεί την ολοκλήρωση των οικονομικών πολιτικών: έχουμε ολοκληρωμένες οικονομίες. Δεύτερον, η Ευρώπη βασίζεται στην αλληλεγγύη και ως εκ τούτου διαθέτει ισχυρό κοινωνικό περιεχόμενο. Τρίτον, η Ευρώπη έχει οικονομική και χρηματοπιστωτική σταθερότητα.
<P>
Αυτά τα τρία ευρωπαϊκά χαρακτηριστικά εξυπακούονται σαφώς στο θέμα της Ελλάδας. Αυτός είναι και ο λόγος που οι τρεις τρόποι θεώρησης της Ευρώπης λαμβάνουν υπόψη και επιβεβαιώνουν ο ένας τον άλλο στην πολύ σημαντική δήλωση στην οποία προέβη το άτυπο Ευρωπαϊκό Συμβούλιο στις 11 Φεβρουαρίου 2010. Επρόκειτο, νομίζω, για μία από τις πιο σημαντικές δηλώσεις που έχουν ποτέ πραγματοποιηθεί στο πλαίσιο του Συμβουλίου, διότι είναι μια δήλωση που αντιμετωπίζει το πρόβλημα της Ελλάδας μιλώντας για αλληλεγγύη και την απόλυτη πολιτική δέσμευση για χρηματοπιστωτική σταθερότητα στην ευρωζώνη· για τη δέσμευση δράσης, όταν κρίνεται απαραίτητο να προστατευθεί η σταθερότητα αυτή.
<P>
Είμαι βέβαιος ότι το Ευρωπαϊκό Συμβούλιο αυτού του σαββατοκύριακου, το οποίο είναι το ίδιο Ευρωπαϊκό Συμβούλιο που συνεδρίασε στις 11 Φεβρουαρίου, θα ενισχύσει και θα διατηρήσει αυτήν τη σταθερότητα. Από αυτό το Ευρωπαϊκό Συμβούλιο θα σταλεί ισχυρό πολιτικό μήνυμα για την Ευρώπη· μήνυμα στήριξης για την οικονομία της, στήριξης για το νόμισμά της και, ως εκ τούτου, μήνυμα στήριξης προς την αλληλεγγύη, διότι αυτό ελπίζει το κοινό, αν και είναι αλήθεια ότι συγκεκριμένος αριθμός ευρωσκεπτικιστών ελπίζουν σε αποτυχία. Τέτοια αποτυχία δεν θα συμβεί στο Ευρωπαϊκό Συμβούλιο. Να είστε βέβαιοι ότι τέτοια αποτυχία δεν θα συμβεί, αλλά ότι θα επιβεβαιωθεί η πολιτική δέσμευση για αλληλεγγύη στο επίκεντρο της Ευρωπαϊκής Ένωσης και της ευρωζώνης.
<P>
Επιπλέον, πρόκειται να εξετάσουμε την περαιτέρω πορεία. Θα την εξετάσουμε και βραχυπρόθεσμα και μακροπρόθεσμα. Θα συζητήσουμε για το πώς μπορούμε να απεργασθούμε συντονισμένη έξοδο από την κρίση, έχοντας κατά νου ότι δεν θα υπάρξει πλήρης απόσυρση των φορολογικών κινήτρων μέχρι να υπάρξει οικονομική ανάκαμψη. Πρόκειται, επίσης, να συζητήσουμε για πιο μακροπρόθεσμους στόχους, στόχους που θα ήθελα να ξεχωρίσω, ιδιαίτερα το στοιχείο της οικονομικής, εδαφικής και κοινωνικής συνοχής· κατ' ουσίαν, την αλληλεγγύη. Πρόκειται ακόμη να συζητήσουμε για το πού θα υπάρχει νέα μορφή εποπτείας, διαφορετική από τη στρατηγική της Λισαβόνας. Είναι σαφές ότι θα υπάρξουν αλλαγές στον τομέα αυτό: η ηγεσία του Ευρωπαϊκού Συμβουλίου δεν περιλαμβάνετο στη στρατηγική της Λισαβόνας.
<P>
Ο συντονισμός των οικονομικών, εργασιακών και κοινωνικών πολιτικών που περιλαμβάνεται στη Συνθήκη της Λισαβόνας δεν υπήρχε στη στρατηγική της Λισαβόνας. " σημασία του ρόλου της Επιτροπής -εποπτείας, επίβλεψης, παρακολούθησης, ελέγχου και καθορισμού των απαιτήσεων για την επίτευξη των στόχων- δεν υπήρχε στη στρατηγική της Λισαβόνας. Τα στοιχεία για τη δημιουργία κινήτρων με τα διαρθρωτικά ταμεία δεν υπήρχαν στη στρατηγική της Λισαβόνας. Σημειώνεται, σαφώς, πολύ σημαντική πρόοδος.
<P>
Τέλος, κυρία Πρόεδρε, θα αναφερθώ στην ομιλία του κ. García-Margallo, η οποία ήταν η μόνη ομιλία που απευθύνετο άμεσα στην ισπανική Προεδρία, επικρίνοντας τον τρόπο με τον οποίο καθοδηγείται, κατά τη γνώμη του, η Ευρωπαϊκή Ένωση.
<P>
Οφείλω να σας πω, κύριε García-Margallo, ότι η ισπανική Προεδρία του Συμβουλίου εργάζεται σε στενή συνεργασία και με συντονισμένο τρόπο -κατά τη μέθοδο της Κοινότητας- με τον κ. Van Rompuy, Πρόεδρο του Ευρωπαϊκού Συμβουλίου, προκειμένου να προωθήσει τους θεμελιώδεις στόχους. Συνεργάζεται επίσης στενά με την Επιτροπή και το Κοινοβούλιο.
<P>
Αναφερθήκατε εκτεταμένα στο οικονομικό ζήτημα. Θα ήθελα να σας ρωτήσω εάν πιστεύετε, για παράδειγμα, ότι η έγκριση απόφασης όπως αυτή που εγκρίθηκε κατά το Ευρωπαϊκό Συμβούλιο -προφανώς με τη συμμετοχή της Προεδρίας του Συμβουλίου- για την πολιτική δέσμευση της Ευρώπης στη χρηματοπιστωτική σταθερότητα της ευρωζώνης δεν αποτελεί ένδειξη ηγεσίας της Ευρωπαϊκής Ένωσης.
<P>
Θα ήθελα να μάθω εάν πιστεύετε ότι δεν αποτελεί ένδειξη ηγεσίας της Ευρωπαϊκής Ένωσης η συμβολή στη διεξαγωγή συζήτησης αυτό το σαββατοκύριακο για ένα θέμα τόσο σημαντικό όσο η στρατηγική για την Ευρώπη του 2020, στην οποία, παρεμπιπτόντως, επιτεύχθηκε γενικά στήριξη της πλειοψηφίας για τις ομιλίες που πραγματοποιήθηκαν στο Κοινοβούλιο. " συζήτηση αφορούσε επίσης τη διακυβέρνηση, ως θεμελιώδες στοιχείο από την άποψη αυτή.
<P>
Θα ήθελα να μάθω εάν πιστεύετε ότι δεν αποτελεί ένδειξη ηγεσίας της Ευρωπαϊκής Ένωσης η διεξαγωγή διαπραγματεύσεων επί του παρόντος με το Κοινοβούλιο σχετικά με τη δέσμη μέτρων χρηματοπιστωτικής εποπτείας. Επιπλέον, θα σας συνέστηνα, κύριε García-Margallo, να συνεργαστείτε με αυτήν την Προεδρία, προκειμένου να μπορέσουμε να καταλήξουμε σε συμφωνία το ταχύτερο δυνατό μεταξύ του Συμβουλίου, το οποίο έχει εγκρίνει θέση, και του Κοινοβουλίου. Κατά τη διάρκεια της ισπανικής Προεδρίας, με την ευκαιρία, θέλουμε να καταργήσουμε την οδηγία για τα "αμοιβαία κεφάλαια κινδύνου" από την Ευρωπαϊκή Ένωση, και να την καταργήσουμε με τη μεγαλύτερη δυνατή συμφωνία και συναίνεση. Δεν νομίζω ότι αυτό πρέπει να επικριθεί, το αντίθετο μάλιστα.
<P>
Πιστεύω επίσης ότι αποτελεί ένδειξη ηγεσίας της Ευρωπαϊκής Ένωσης η συμφωνία σε πολύ μεγάλο βαθμό και η συνεργασία με την Επιτροπή σχετικά με την πρόταση που θα υποβάλει η Επιτροπή για τον συντονισμό των οικονομικών πολιτικών κατ' εφαρμογή του άρθρου 136 της Συνθήκης της Λισαβόνας. Ομοίως, αποτελεί ένδειξη ηγεσίας της Ευρωπαϊκής Ένωσης το να υπάρχει γενική πολιτική για την έξοδο από τέτοιου είδους χρέος, χρέος που ήταν απαραίτητο για την Ευρωπαϊκή Ένωση για την αντιμετώπιση της κρίσης και της κοινωνικής αναγκαιότητας να αντιμετωπισθεί η κρίση και να προστατευθούν οι πλέον ευάλωτοι. Πρόκειται για αναπόφευκτο χρέος που πρέπει να αντιμετωπιστεί τώρα, σωστά, σύμφωνα με τη Συνθήκη της Λισαβόνας, προκειμένου να επανέλθουμε σε τροχιά από την άποψη των παραμέτρων της Συνθήκης της Λισαβόνας.
<P>
Αυτό σημαίνει ηγεσία της Ευρωπαϊκής Ένωσης σύμφωνα με τη μέθοδο της Κοινότητας. Αυτό σημαίνει ηγεσία της Ευρωπαϊκής Ένωσης, και ηγεσία της Ευρωπαϊκής Ένωσης σημαίνει τη διεξαγωγή Ευρωπαϊκού Συμβουλίου αυτό το σαββατοκύριακο, που θα εκφράσει σαφώς τη στήριξή του προς την Ελλάδα και την ελληνική κυβέρνηση.
<SPEAKER ID="074" NAME="Πρόεδρος">
Όχι, δεν μπορείτε να λάβετε τον λόγο χρησιμοποιώντας τη διαδικασία της γαλάζιας κάρτας, διότι αυτή απευθύνεται αποκλειστικά σε βουλευτές του ΕΚ. Ως εκ τούτου, η ομιλία του υπουργού φέρνει τη συζήτηση στο τέλος της.
<P>
Γραπτές δηλώσεις (άρθρο 149 του Κανονισμού)
<SPEAKER ID="075" NAME="Elena Băsescu  " LANGUAGE="RO">
Ένα από τα σημαντικά θέματα στην ημερήσια διάταξη του Ευρωπαϊκού Συμβουλίου αφορά τη στρατηγική ΕΕ 2020 σχετικά με τη δημιουργία θέσεων εργασίας και την οικονομική ανάπτυξη. Είναι ανάγκη να συντονίσουμε τις ευρωπαϊκές πολιτικές, ώστε να μπορέσουμε να ανταποκριθούμε στις προκλήσεις και τις ανάγκες που αντιμετωπίζουμε αυτήν τη στιγμή. Πρέπει επίσης να καθοριστούν σαφείς μακροπρόθεσμοι στόχοι. Πρέπει να δοθεί προτεραιότητα στην αειφόρο ανάπτυξη της ευρωπαϊκής οικονομίας. " νέα στρατηγική της Επιτροπής για τα επόμενα 10 χρόνια προβλέπει πέντε πορείες δράσης: τη δημιουργία νέων θέσεων εργασίας, την καταπολέμηση της φτώχειας, τη μείωση του επιπέδου πρόωρης εγκατάλειψης του σχολείου, τις επενδύσεις στην έρευνα και την ανάπτυξη και τη μείωση των εκπομπών αερίων θερμοκηπίου. Τα κράτη μέλη που προσχώρησαν τελευταία στην ΕΕ χρειάζονται πόρους και στήριξη από την Ευρωπαϊκή Ένωση, προκειμένου να επιτευχθούν οι φιλόδοξοι αυτοί στόχοι. " Ρουμανία στηρίζει τον στόχο 20-20-20 για μείωση των εκπομπών διοξειδίου του άνθρακα κατά 20%, αύξηση του ποσοστού της ενέργειας που προέρχεται από ανανεώσιμες πηγές κατά 20% και αύξηση της ενεργειακής απόδοσης κατά 20%. Ο πιο φιλόδοξος στόχος 30-30-30, ο οποίος προβλέπει την επίτευξη του ορίου του 30% και στους τρεις τομείς, θα επιβάρυνε σίγουρα με δαπάνες οι οποίες είναι υπερβολικά υψηλές για την πατρίδα μου. Ο στόχος αυτός δεν θα ήταν ρεαλιστικός για πολλά ευρωπαϊκά κράτη.
<SPEAKER ID="076" NAME="José Manuel Fernandes  " LANGUAGE="PT">
Ως εγχείρημα, η Ευρώπη αφορά την ειρήνη, την κοινωνική ευημερία, την ελευθερία και την ανάπτυξη. Αποτελεί παράδειγμα από την άποψη του κοινωνικού της μοντέλου, έχει δε αναλάβει επίσης ηγετικό ρόλο σε περιβαλλοντικά ζητήματα, χωρίς επάξιο αντίπαλο σε παγκόσμιο επίπεδο.
<P>
" οικονομική, χρηματοπιστωτική και κοινωνική κρίση που βιώνουμε σήμερα απαιτεί συντονισμένη απάντηση σε ευρωπαϊκό επίπεδο. " κρίση στην Ελλάδα και η επίθεση κατά του ευρώ απαιτούν κοινή αντιμετώπιση, αλλά, δυστυχώς, αυτή έχει καθυστερήσει. Είναι και δυνατόν και επιθυμητό να εξευρεθεί ευρωπαϊκή λύση, ώστε να αποφευχθούν αυτές οι διαρκείς κερδοσκοπικές επιθέσεις κατά του ευρώ.
<P>
" ΕΕ διαθέτει και αξιοπιστία και ρευστότητα. Εάν ο απαιτούμενος συντονισμός εφαρμοσθεί σε ευρωπαϊκό επίπεδο, αυτό θα είναι αρκετό, ώστε να ηρεμήσει η αγορά γρήγορα και να καλυφθεί το κόστος των δανείων που χρειάζεται η Ελλάδα. Είναι μια εποχή κατά την οποία απαιτείται αλληλεγγύη μεταξύ των κρατών μελών και των θεσμικών οργάνων της Ευρώπης. Είναι και ζήτημα καθήκοντος. Ελπίζουμε ότι το επερχόμενο Ευρωπαϊκό Συμβούλιο θα λάβει μέτρα για την επίτευξη ολοκληρωμένης και συντονισμένης αλληλεγγύης. Μια τέτοια στάση είναι απαραίτητη, εάν θέλουμε το ευρωπαϊκό εγχείρημα να προχωρήσει προς τα εμπρός. Οι λύσεις για την παρακολούθηση του ελλείμματος κάθε κράτους μέλους πρέπει να αναζητηθούν αργότερα.
<SPEAKER ID="077" NAME="Ilda Figueiredo  " LANGUAGE="PT">
" σοβαρότητα των κοινωνικών προβλημάτων που βιώνουν διάφορα κράτη μέλη της ΕΕ, περιλαμβανομένης της ανεργίας, της επισφαλούς εργασιακής κατάστασης και της φτώχειας, καθιστούν απαραίτητο το εαρινό Ευρωπαϊκό Συμβούλιο να δώσει σοβαρή και εμπεριστατωμένη απάντηση. Ωστόσο, φοβούμαστε ότι οι απαντήσεις του αποσκοπούν κυρίως στην υποτιθέμενη βιωσιμότητα των δημόσιων οικονομικών, ενώ παραμελούν τα μέτρα που αποσκοπούν στην κοινωνική βιωσιμότητα.
<P>
" απάντηση στην κατάσταση στην Ελλάδα είναι σημαντικό ζήτημα, ιδίως επειδή ό,τι συμβαίνει εκεί έρχεται σε αντίθεση με όλα όσα εξαγγέλλονταν σχετικά με τις αρετές του ευρώ και την ευλογία του να είσαι στην ευρωζώνη: του να είσαι στην εμπροσθοφυλακή του ισχυρού νομίσματος των πλουσίων χωρών. Ειπώθηκε ότι η συμμετοχή στην ευρωζώνη θα αποτελούσε εγγύηση έναντι χρηματοπιστωτικών κρίσεων, καθώς η εν λόγω χώρα θα ήταν σε θέση να αποφύγει τα δάνεια και το να λάβει χρήματα από το Διεθνές Νομισματικό Ταμείο (ΔΝΤ).
<P>
" αρχική κρίση ήταν αρκετή για να αποδειχθεί ότι δεν υπάρχει πραγματική αλληλεγγύη εντός της ευρωζώνης, και ότι η λεγόμενη "οικονομική και κοινωνική συνοχή" δεν είναι τίποτε περισσότερο από προπαγάνδα που χρησιμοποιείται κατά τις προεκλογικές εκστρατείες. Τώρα η κ. Merkel απειλεί μάλιστα ότι τα κράτη μέλη τα οποία δεν πληρούν τις απαιτήσεις του συμφώνου σταθερότητας, όπως η Ελλάδα, μεταξύ άλλων, θα αποβάλλονται από την ευρωζώνη, λησμονώντας ότι η Γερμανία ήταν και είναι ο κύριος ωφελημένος των πολιτικών που βασίζονται σε ισχυρό ευρώ...
<P>
(" αιτιολόγηση ψήφου συντομεύεται κατ' εφαρμογή του άρθρου 170 του Κανονισμού)
<SPEAKER ID="078" NAME="Othmar Karas  " LANGUAGE="DE">
" οικονομική και χρηματοπιστωτική κρίση, και η Ελλάδα, απαιτούν ευρωπαϊκή δράση. Πρέπει να τεθεί τέλος στις δημόσιες διαφωνίες. Αναμένουμε κοινή απάντηση από τη σύνοδο κορυφής. Λέμε "ναι" στο πρόγραμμα αποταμίευσης και μεταρρυθμίσεων της ελληνικής κυβέρνησης - η Ελλάδα είναι αποφασισμένη να μελετήσει τα μαθήματά της και να συμμορφωθεί με τους ευρωπαϊκούς κανόνες. Λέμε επίσης "ναι" στον δανεισμό χρημάτων, όπου το πρόγραμμα μεταρρυθμίσεων διαφορετικά θα απειλείτο. Λέμε, ωστόσο, οριστικό "όχι" στα πρόστιμα και στην αποβολή μιας χώρας από την ευρωζώνη. Το μόνο που θα προκαλούσε θα ήταν αλυσιδωτή επίπτωση, που θα οδηγούσε σε απώλεια εμπιστοσύνης εκ μέρους των αγορών. Λέμε επίσης "ναι" στην πρόταση του Επιτρόπου Rehn για την προηγούμενη έγκριση των σχεδίων προϋπολογισμών από την Επιτροπή. Τα δημοσιονομικά και οικονομικά δεδομένα πρέπει να ελέγχονται από τη Eurostat και την Επιτροπή. Ζητώ την αυστηρή επανεξέταση των βιβλίων σε όλα τα κράτη μέλη βάσει κοινού καταλόγου κριτηρίων. Τα συστήματα φορολογίας και οι φορολογικοί συντελεστές που αφορούν την εσωτερική αγορά πρέπει να εναρμονιστούν, οι οικονομικές, δημοσιονομικές και κοινωνικές πολιτικές να συντονιστούν. Ζητώ επιτροπή σχεδιασμού για την "Ευρώπη του 2020" με συμμετοχή της Επιτροπής, των κρατών μελών, της Ευρωπαϊκής Τράπεζας Επενδύσεων, της Ευρωπαϊκής Κεντρικής Τράπεζας και της Eurostat. Καλώ συνεπώς τους αρχηγούς κρατών ή κυβερνήσεων να στοιχειοθετήσουν κοινή ευρωπαϊκή βούληση για σαφή δράση. " Ελλάδα αποτελεί παράδειγμα από το οποίο η Ευρώπη πρέπει να διδαχθεί. Τα συμπεράσματα πρέπει να εξαχθούν σε τοπικό, ευρωπαϊκό και παγκόσμιο επίπεδο. Περισσότερη ευρωπαϊκή συνεργασία και λιγότερος εθνικός εγωισμός πρέπει να αποτελούν καθημερινό φαινόμενο.
<SPEAKER ID="079" NAME="Ivari Padar  " LANGUAGE="EN">
Θα ήθελα να μιλήσω για την ευρωπαϊκή ψηφιακή ατζέντα. Τα στοιχεία της Επιτροπής δείχνουν ότι υπάρχουν εμπόδια στην ενιαία ψηφιακή αγορά: μόλις το 7% των ηλεκτρονικών συναλλαγών είναι διασυνοριακές. Αν και το Διαδίκτυο και οι συναφείς στόχοι υποδομής χρησιμεύουν ως σταθερές προϋποθέσεις για περαιτέρω ανάπτυξη, η βελτίωση της υποδομής πρέπει να συμπληρωθεί με τη δημιουργία πανευρωπαϊκού κανονιστικού πλαισίου, τη χρήση των υπηρεσιών και τη βελτίωση των δεξιοτήτων ΤΠΕ. Μέχρι το 2020, πρέπει να δημιουργηθεί ενιαίος και ασφαλής ευρωπαϊκός τομέας ηλεκτρονικών υπηρεσιών. Θα παρέχει στους πολίτες της ΕΕ εύκολη και ασφαλή πρόσβαση σε όλες τις ψηφιακές υπηρεσίες, τόσο δημόσιες όσο και εμπορικές. Τα κράτη μέλη πρέπει να αναπτύξουν εθνικά σχέδια για την ψηφιακή μετάβαση των δημόσιων υπηρεσιών. Ιδιαίτερη προσοχή πρέπει να δοθεί στην ενθάρρυνση της συμμετοχής των χαμηλότερων κοινωνικοοικονομικών ομάδων, καθώς είναι οι πιο πιθανές να αποκλειστούν από την ψηφιακή κοινωνία. " διασυνοριακή ηλεκτρονική επαλήθευση ταυτότητας και οι ψηφιακές υπογραφές πρέπει να χαρακτηρίζονται από νομική και τεχνική διαλειτουργικότητα, ώστε η διασυνοριακή ηλεκτρονική επαλήθευση ταυτότητας να μπορεί να χρησιμοποιηθεί από όλους τους φορείς παροχής υπηρεσιών και τους καταναλωτές σε όλη την Ευρώπη. " ολοκληρωμένη προσέγγιση της ενιαίας ψηφιακής αγοράς πρέπει να περιλαμβάνει τη μείωση του εναπομένοντος κατακερματισμού στις χρηματοπιστωτικές υπηρεσίες, τα συστήματα επιμελητείας, την προστασία των καταναλωτών και την πνευματική ιδιοκτησία. Πρέπει να τεθεί ο στόχος του 100%, ώστε οι πολίτες να έχουν και πρόσβαση και τη δυνατότητα χρήσης ηλεκτρονικών υπηρεσιών.
<SPEAKER ID="080" NAME="Γεώργιος Παπαστάμκος  " AFFILIATION="PPE">
γραπτώς. - " βαθύτατη δημοσιονομική κρίση στην Ελλάδα, αλλά και η δημοσιονομική ανισορροπία σε άλλα κράτη μέλη της ζώνης του ευρώ, εγείρουν ζήτημα στατικής-δυναμικής-αντοχής της ίδιας της κατασκευής της ΟΝΕ. Δεν χωρεί αμφιβολία ότι η εξυγίανση των δημοσίων οικονομικών ενός κράτους μέλους της ευρωζώνης βαρύνει το ίδιο. Ωστόσο, η δημοσιονομική κρίση έφερε στην επιφάνεια την αναντιστοιχία μεταξύ της πλήρους και ενιαίας νομισματικής ένωσης και της ατελούς οικονομικής ένωσης της ΕΕ. Ανέδειξε επιτακτικότερα την ανάγκη για συγκρότηση μίας πολιτικά κατευθυνόμενης ευρωπαϊκής οικονομικής διακυβέρνησης, για εξευρωπαϊσμό της οικονομικής πολιτικής και του οικονομικού κινδύνου, για κάλυψη των δομικών ελλειμμάτων της ΟΝΕ, για περισσότερη Ευρώπη, για συντονισμένη και αλληλέγγυα ευρωπαϊκή δράση. Ζητούμενο είναι η καθίδρυση ενός ευρωπαϊκού μηχανισμού στήριξης, ενός Ευρωπαϊκού Νομισματικού Ταμείου, εξοπλισμένου με απαραίτητους πόρους και παρεμβατικές δυνατότητες. Συντονισμένη ρυθμιστική παρέμβαση απαιτείται για τη θωράκιση του κοινού νομίσματος έναντι κερδοσκοπικών παιγνίων. Αναγκαία είναι και η ενδελεχής εξέταση της λειτουργίας της αγοράς των "credit default swaps". Το Ευρωπαϊκό Συμβούλιο καλείται να δώσει ουσιαστική απάντηση στην κρίση της ζώνης του ευρώ, να εκφράσει έμπρακτη αλληλεγγύη έναντι της Ελλάδος για την υπέρβαση της δημοσιονομικής κρίσης. " Ελλάδα δεν επαιτεί. Απαιτεί να μην εξανεμίζεται το υστέρημα των Ελλήνων πολιτών υπέρ των διεθνών κερδοσκόπων.
<SPEAKER ID="081" NAME="Rovana Plumb  " LANGUAGE="RO">
Κατά τη διάρκεια της τρέχουσας οικονομικής και κοινωνικής κρίσης, σε συνδυασμό με την κρίση του κλίματος, η ΕΕ επινόησε νέα στρατηγική για τα επόμενα 10 έτη. " στρατηγική ΕΕ 2020 πρέπει να συμβάλει στη δημιουργία μιας Ευρώπης με λιγότερους αποκλεισμούς, με οικονομία ολοκληρωμένη και φιλική προς το περιβάλλον. " ανάπτυξη της έρευνας και της καινοτομίας πρέπει να αποτελέσει προτεραιότητα, ώστε να μας δώσει τη δυνατότητα να καταπολεμήσουμε τις επιπτώσεις της αλλαγής του κλίματος και να δημιουργήσουμε πράσινες, "έξυπνες" θέσεις εργασίας. Για τον λόγο αυτό, οι στόχοι που τέθηκαν πρέπει να είναι υποχρεωτικοί, προκειμένου να διασφαλιστεί η αειφόρος ανάπτυξη και η δημιουργία αγοράς εργασίας με λιγότερους αποκλεισμούς και αξιοπρεπείς συνθήκες διαβίωσης για όλους τους πολίτες.
<SPEAKER ID="082" NAME="Richard Seeber  " LANGUAGE="DE">
" ΕΕ μπορεί να επιτύχει μόνο, εάν γνωρίζουμε ποια κατεύθυνση θέλουμε να πάρουμε όσον αφορά την οικονομία και την κοινωνική πολιτική. Για τον λόγο αυτό, πρέπει να δοθεί ιδιαίτερη προσοχή στην εκπόνηση της στρατηγικής για το 2020. Τα κράτη μέλη πρέπει να προσκομίσουν σαφείς απόψεις, οράματα και ιδέες. " εκπόνηση στρατηγικής για τα επόμενα 10 χρόνια αποτελεί σίγουρα φιλόδοξο εγχείρημα, πρέπει όμως να θυμόμαστε ότι αυτή δεν αφορά τις τελευταίες λεπτομέρειες. " ΕΕ πρέπει να αναλογιστεί ως προς το πού θέλει να λάβει θέση και ποιες προτεραιότητες πρόκειται να ορίσει. Ένας στόχος που, μακροπρόθεσμα, θα αποφέρει επίσης θετικές κοινωνικές και οικονομικές επιπτώσεις, θα ήταν η δημιουργία βιώσιμου ενεργειακού μείγματος για την Ευρώπη. Ο επανασχεδιασμός είναι αναγκαίος σε αυτόν τον τομέα, και όχι μόνο λόγω της διαρκώς φθίνουσας προσφοράς ορυκτών καυσίμων και των επιπτώσεων που έχουν στο κλίμα οι μη ανανεώσιμες πηγές ενέργειας. " Ευρώπη πρέπει επίσης να αναλάβει ηγετικό ρόλο όσον αφορά τις φιλικές προς το περιβάλλον τεχνολογίες. Κατά την άποψή μου, ωστόσο, η πυρηνική ενέργεια είναι ελάχιστα κατάλληλη να οδηγήσει την Ευρώπη προς βιώσιμο ενεργειακό μέλλον.
<SPEAKER ID="999" NAME="Czesław Adam Siekierski  " LANGUAGE="PL">
Ο σκοπός της συνεδρίασης του Ευρωπαϊκού Συμβουλίου η οποία αρχίζει αύριο είναι, κυρίως, η συζήτηση του γενικού πλαισίου της νέας στρατηγικής της Ένωσης για την Ευρώπη του 2020 και η αξιολόγηση της εξόδου από την οικονομική κρίση, καθώς και η κατάσταση στην Ελλάδα και άλλες χώρες της ευρωζώνης. Πρόκειται για θέματα στενά συνδεδεμένα μεταξύ τους, καθώς η στρατηγική της Ένωσης για την οικονομική ανάπτυξη και την απασχόληση σχετίζεται με τα θέματα αυτά. Κατά την αξιολόγηση της σημερινής κατάστασης, πρέπει να απαντήσουμε σε ερωτήματα σχετικά με τον τρόπο με τον οποίο παρακολουθούνται οι αρχές του συμφώνου σταθερότητας και ανάπτυξης στις διάφορες χώρες, και πού βρισκόταν η Ευρωπαϊκή Επιτροπή σε όλα αυτά; Μπορούμε να υποθέσουμε ότι η στρατηγική για την Ευρώπη του 2020 θα εξεταστεί με διάφορους τρόπους μεταξύ των αρχηγών κρατών ή κυβερνήσεων των κρατών μελών. Αυτό είναι το αποτέλεσμα των σημαντικών συγκρούσεων συμφερόντων των επιμέρους χωρών, οι οποίες, με τη σειρά τους, προέρχονται από τις διαφορές στο επίπεδο ανάπτυξης. Για προφανείς λόγους, οι χώρες των δύο τελευταίων διευρύνσεων, αλλά όχι μόνο αυτές, θα αγωνιστούν, ώστε να δοθεί μεγαλύτερη έμφαση στην πολιτική συνοχής, στην ανάπτυξη των υποδομών και στη γεωργία, αν και δεν πρέπει να λησμονούμε την καινοτομία και τις νέες τεχνολογίες. " επιτυχής εξέλιξη της Ευρώπης και η επιστροφή στην πορεία της ανάπτυξης κατά την επόμενη δεκαετία θα εξαρτηθούν εξίσου από την υλοποίηση των στόχων της στρατηγικής που περιέχεται στις προτάσεις της Επιτροπής, αλλά και από την εξακολούθηση των πιο παραδοσιακών πολιτικών. Για να αντιμετωπίσει η Ένωση τις δύσκολες προκλήσεις σε παγκόσμιο επίπεδο, πρέπει πρώτα να μειώσει τις εσωτερικές ανισότητες, και αυτό δεν μπορεί να επιτευχθεί χωρίς τον σεβασμό της αρχής της αλληλεγγύης σύμφωνα με τις συνθήκες.
<SPEAKER ID="998" NAME="Silvia-Adriana Ţicău  " LANGUAGE="RO">
Το κύριο θέμα του εαρινού Ευρωπαϊκού Συμβουλίου είναι η στρατηγική ΕΕ 2020. Στην αρχή του τρέχοντος έτους, το ποσοστό ανεργίας ανήλθε στο 10%, ενώ το ποσοστό σε χώρες όπως η Ισπανία και η Λετονία έφθασε σχεδόν το 20%. Το 67% των ευρωπαίων πολιτών πιστεύουν ότι οι απώλειες θέσεων απασχόλησης είναι το κύριο μέλημά τους. Το κύριο μέλημα των ευρωπαίων ηγετών πρέπει να είναι η διατήρηση των υφιστάμενων θέσεων εργασίας και η δημιουργία άλλων, νέων, που θα επιτρέψουν στους ευρωπαίους πολίτες αξιοπρεπή διαβίωση. Ο στόχος αυτός μπορεί να διασφαλιστεί μόνο μέσω της πραγματοποίησης σημαντικών επενδύσεων στην οικονομική και κοινωνική ανάπτυξη, στις υποδομές μεταφορών και ενέργειας, στη γεωργία, στην έρευνα, στην εκπαίδευση και στην υγεία. Αυτός είναι ακριβώς ο λόγος για τον οποίο το Ευρωπαϊκό Συμβούλιο πρέπει να δώσει ιδιαίτερη προσοχή στη βιομηχανική πολιτική της ΕΕ. Σύμφωνα με ευρωπαϊκές στατιστικές, σε σύγκριση με τον Δεκέμβριο του 2009, τον Ιανουάριο του 2010 η βιομηχανική παραγωγή μειώθηκε κατά 2% στην ευρωζώνη και κατά 0,2% σε επίπεδο ΕΕ των 27. Σε κοινοτικό επίπεδο, η βιομηχανία παράγει το 26,4% του ΑΕγχΠ, υπάρχουν όμως κράτη μέλη στα οποία η βιομηχανική παραγωγή συμβάλλει μόνο κατά 14% στο ΑΕγχΠ. " Ευρωπαϊκή Ένωση πρέπει να διατηρήσει την παγκόσμια ανταγωνιστικότητά της. Για να επιτευχθεί αυτό, πρέπει να διατηρηθούν οι θέσεις εργασίας και η βιομηχανική παραγωγή εντός της Ευρωπαϊκής Ένωσης και να μην μετεγκατασταθούν σε τρίτες χώρες.

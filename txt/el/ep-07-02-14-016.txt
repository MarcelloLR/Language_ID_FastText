<CHAPTER ID="016">
Ελεύθερη κυκλοφορία των Ρομά στο εσωτερικό της Ευρωπαϊκής Ένωσης (συζήτηση) 
<SPEAKER ID="435" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την ελεύθερη κυκλοφορία των Ρομά στο εσωτερικό της Ευρωπαϊκής Ένωσης.
<SPEAKER ID="436" NAME="Joaquín Almunia">
Μέλος της Επιτροπής. (ES) Πριν από δύο εβδομάδες εγκαινιάστηκε το Ευρωπαϊκό Έτος Ίσων Ευκαιριών για Όλους. Οι ίσες ευκαιρίες και το δικαίωμα μιας ζωής χωρίς διακρίσεις είναι μεταξύ των βασικών αξιών στις οποίες βασίζεται η ΕΕ.
<P>
" Επιτροπή έχει επίγνωση του γεγονότος ότι οι Ρομά συγκαταλέγονται στις ομάδες που διατρέχουν περισσότερο τον κίνδυνο διακρίσεων και αποκλεισμού από την αγορά εργασίας, από την κοινωνία, από τη συμμετοχή στον σχεδιασμό πολιτικών και από την πολιτιστική ζωή.
<P>
Κατά συνέπεια, η Επιτροπή έχει δεσμευτεί να χρησιμοποιήσει όλα τα μέσα που έχει στη διάθεσή της για να αντιμετωπίσει το θέμα του αποκλεισμού της μειονότητας των Ρομά.
<P>
Θα ήθελα να αναφέρω δύο από αυτά: καταρχάς, την εφαρμογή της οδηγίας 2000, που παρέχει προστασία κατά των διακρίσεων για φυλετικούς ή εθνικούς λόγους. " Επιτροπή επιθυμεί να διασφαλίσει ότι αυτή η οδηγία θα ενσωματωθεί στη νομοθεσία και θα εφαρμοστεί σωστά σε όλα τα κράτη μέλη. Δεύτερον, επιθυμώ να αναφέρω τη χρήση οικονομικών μέσων, ιδιαίτερα των Διαρθρωτικών Ταμείων και, κυρίως, του Ευρωπαϊκού Κοινωνικού Ταμείου.
<P>
" Επιτροπή έχει ζητήσει από τα κράτη μέλη να ενσωματώσουν τον στόχο της ένταξης της κοινότητας των Ρομά όταν καταρτίζουν τα επιχειρησιακά τους σχέδια για τις δημοσιονομικές προοπτικές για την περίοδο 2007-2013.
<P>
Απαιτείται τεράστια προσπάθεια για να αυξηθεί η ευαισθητοποίηση μεταξύ των Ρομά και μεταξύ του πληθυσμού στο σύνολό του για το δικαίωμα σε μια ζωή χωρίς διακρίσεις απολαμβάνοντας τα οφέλη της πολυμορφίας. Από αυτή την άποψη, το Ευρωπαϊκό Έτος Ίσων Ευκαιριών για Όλους και η συνεχιζόμενη ενημερωτική εκστρατεία με τίτλο "Ναι στην Πολυμορφία, Όχι στις Διακρίσεις" είναι, κατά την άποψή μας, εξαιρετικά χρήσιμα μέσα.
<P>
" Επιτροπή χαιρετίζει την πρόοδο που έχει σημειωθεί μέχρι στιγμής στο πλαίσιο της Δεκαετίας της Ενσωμάτωσης των Ρομά 2005-2015 στην οποία συμμετέχουν επί του παρόντος εννέα κυβερνήσεις από την Κεντρική και την Ανατολική Ευρώπη και τα Δυτικά Βαλκάνια, συμπεριλαμβανομένων πέντε κρατών μελών της ΕΕ. Για πρώτη φορά, οι εθνικές κυβερνήσεις αυτών των χωρών ανέλαβαν τη δέσμευση να μάθουν η μία από την άλλη και να ανταλλάξουν στρατηγικές για τη βελτίωση της ζωής της μειονότητας των Ρομά σε τομείς όπως η απασχόληση, η εκπαίδευση, η στέγαση και η υγειονομική περίθαλψη.
<P>
" Επιτροπή χαιρετίζει το γεγονός ότι όλα αυτά γίνονται σε στενή συνεργασία με την κοινότητα των Ρομά. Επίσης, χρειαζόμαστε πολιτικές που να είναι προσανατολισμένες στο μέλλον. " ομάδα υψηλού επιπέδου για την κοινωνική ένταξη των εθνικών μειονοτήτων και την ένταξή τους στην αγορά εργασίας, που δημιουργήθηκε από την Επιτροπή, δίνει ιδιαίτερη προσοχή σε θέματα σχετικά με την κοινότητα των Ρομά. " ομάδα θα δημοσιεύσει τις συστάσεις της στο τέλος του έτους και είμαστε σίγουροι ότι αυτές θα παρέχουν εξαιρετικά πολύτιμες πληροφορίες για μια μελλοντική ευρωπαϊκή πολιτική σχετικά με την ενσωμάτωση των εθνικών μειονοτήτων, συμπεριλαμβανομένων των Ρομά.
<P>
Τέλος, κυρία Πρόεδρε, θα ήθελα να επισημάνω ότι η Ομάδα των Επιτρόπων για τα Θεμελιώδη Δικαιώματα θα εξετάσει όλα αυτά τα θέματα στη συνάντησή τους που έχει προγραμματιστεί για τον Ιούλιο του τρέχοντος έτους.
<SPEAKER ID="437" NAME="Lívia Járóka">
εξ ονόματος της Ομάδας PPE-DE. - (HU) Γνωρίζουμε ότι μετά τη διεύρυνση του 2004, πολλοί Ρομά προσπάθησαν να έλθουν στην Ευρώπη - τη Δυτική Ευρώπη. Γνωρίζουμε επίσης ότι τα πραγματικά στοιχεία δεν ήταν πολύ υψηλά, αλλά τόνιζαν την τρομερή και απελπιστική κατάσταση στην οποία βρίσκονται οι Ρομά. Γνωρίζαμε ότι οι Ρομά δεν ήταν επιθυμητοί επισκέπτες στην Ευρώπη. Αβέβαιες ακόμα για το πώς να αντιμετωπίσουν τη μετανάστευση των Ρομά, οι περισσότερες χώρες υποδοχής ανταποκρίθηκαν καθιστώντας αυστηρότερες τις διαδικασίες για τους αιτούντες άσυλο, γεγονός που υποχρέωσε πολλούς Ρομά να επιστρέψουν στις χώρες προέλευσής τους. Καθώς είχαν πουλήσει όλα τα υπάρχοντά τους, επέστρεψαν σε πολύ χειρότερες συνθήκες από αυτές που είχαν αφήσει πίσω τους.
<P>
Γνωρίζουμε επίσης ότι λόγω των υπερβολικών, υστερικών και αναληθών δηλώσεων των μέσων ενημέρωσης, η κατάσταση προκάλεσε θεμελιώδεις φόβους στις χώρες της Δυτικής Ευρώπης. " κατάσταση αυτή παρακίνησε πολλές χώρες να προσπαθήσουν ακόμα και να εμποδίσουν την περαιτέρω διεύρυνση. Γνωρίζουμε επίσης ότι αυτή η άτυπη τάση για μετανάστευση των ευρωπαίων Ρομά οφείλεται στην πραγματικότητα στον διαχωρισμό στα σχολεία, στο τεράστιο ποσοστό ανεργίας, στις πολύ έντονες προκαταλήψεις και στην περιορισμένη πρόσβαση στις υπηρεσίες υγειονομικής περίθαλψης που υφίστανται στις χώρες τους. Γνωρίζουμε επίσης ότι οι Ρομά θέλουν να ζήσουν και να αναπτυχθούν στις χώρες τους.
<P>
Παρά τα τεράστια κονδύλια στο πλαίσιο του προγράμματος PHARE, η γκετοποίηση, ο διαχωρισμός, ο αποκλεισμός και το αίσθημα κατά των Ρομά εξακολούθησαν να αυξάνονται μετά τη διεύρυνση, και στη Δυτική Ευρώπη. " Ευρωπαϊκή Ένωση έχει μεγάλη ευθύνη και όφελος από την προώθηση της ένταξης των Ρομά. Εκτός από τη διασφάλιση του χρηματοδοτικού πλαισίου, το έργο της Ευρωπαϊκής Επιτροπής πρέπει να περιλαμβάνει την προώθηση και την εποπτεία. Πρέπει να χρησιμοποιηθεί κάθε μέσο για την επιρροή των κρατών μελών και πρέπει να αναπτυχθεί μια ευρωπαϊκή στρατηγική.
<P>
Θέλουμε να δούμε μια Πράσινη Βίβλο και κυρώσεις κατά των χωρών που δεν τηρούν τις οδηγίες με στόχο την εξάλειψη του διαχωρισμού και τις οδηγίες που αφορούν την απασχόληση, τις ίσες ευκαιρίες και την ισότητα των ευκαιριών. Αυτό πρέπει να γίνει ώστε η Ευρώπη και οι χώρες προέλευσης να εκμεταλλευτούν στο μέγιστο την ευημερία των Ρομά, ειδικά υπό το πρίσμα των προβλεπόμενων ευρωπαϊκών δημογραφικών δεικτών, σε μια εποχή που μιλάμε για μια Ευρώπη που γερνά. Οι Ρομά προσπαθούν βασικά να ευημερήσουν σε αυτές τις χώρες και δεν θέλουν να εγκαταλείψουν τις χώρες τους.
<SPEAKER ID="438" NAME="Claude Moraes">
εξ ονόματος της Ομάδας PSE. - (EN) Κυρία Πρόεδρε, είναι έτσι οργανωμένη αυτή η κατάσταση, ώστε να έχω εγώ περισσότερο χρόνο αγόρευσης από ό,τι η κ. Járóka, γεγονός που δεν είναι σωστό. Συμφωνώ με όλα όσα είπε και ο λόγος γι' αυτό είναι ότι οι ομιλητές που παρίστανται εδώ αισθάνονται ενωμένοι όταν ρωτούν την Επιτροπή τι ακριβώς σημαίνει πραγματικά η ελεύθερη κυκλοφορία των Ρομά στο εσωτερικό της Ευρωπαϊκής Ένωσης. Αυτό που αντιλαμβανόμαστε είναι ότι αυτό είναι τώρα το επίπεδο των διακρίσεων - όχι μόνο πραγματικές διακρίσεις κατά του ομογενούς πληθυσμού των Ρομά αλλά και παραβιάσεις της δυνατότητας κυκλοφορίας τους, δηλαδή παραβιάσεις της δυνατότητας των επί μακρόν διαμενόντων Ρομά στις συγκεκριμένες χώρες να κυκλοφορούν στην πραγματικότητα ελεύθερα. Αυτό μπορεί να οφείλεται σε απτούς περιορισμούς, για παράδειγμα μέσω των θεωρήσεων και των πρακτικών περιορισμών, και μπορεί επίσης να σημαίνει, όπως υπονόησε η κ. Járóka, περιορισμούς μέσω των διακρίσεων: όταν οι Ρομά μετακινούνται παραδοσιακά από χώρα σε χώρα αντιμετωπίζουν διακρίσεις.
<P>
Αυτό που θα ήθελα να ακούσω από την Επιτροπή στη δήλωσή της είναι πώς ακριβώς αντιλαμβάνεται αυτές τις παραβιάσεις και τους περιορισμούς. Ποια μελέτη ανέλαβε να εκπονήσει σχετικά με το ποιες είναι αυτές οι παραβιάσεις και τι πιστεύει ότι μπορεί να κάνει για να εξαλείψει αυτούς τους περιορισμούς για την κοινότητα των Ρομά;
<P>
Επίσης, τι λέει η Επιτροπή για το Έτος Ίσων Ευκαιριών 2007; Άκουσα πολύ λίγα σχετικά με το θέμα των Ρομά σε αυτό το πλαίσιο. Άκουσα πολλά για το θέμα της γήρανσης, της αναπηρίας, της φυλής και της θρησκείας. Αλλά συγκεκριμένα για το θέμα των Ρομά, ποιο είναι το πρόγραμμα της Επιτροπής; Ξέρω ότι είναι κάπως άδικο να ρωτώ εσάς, κύριε Almunia. Δεν είναι ο τομέας της αρμοδιότητάς σας, γι' αυτό σας παρακαλώ μην νομίζετε ότι στρέφομαι εναντίον σας. Ωστόσο, σας παρακαλώ πείτε στους Επιτρόπους ότι δεν ακούσαμε λεπτομερή στοιχεία. Σας παρακαλώ μεταβιβάστε αυτό το μήνυμα. Τι θα κάνετε φέτος;
<P>
Τι κάνει η ομάδα εμπειρογνωμόνων υψηλού επιπέδου σχετικά με την ελεύθερη κυκλοφορία; Τι ετοιμάζει σχετικά με το θέμα των Ρομά, δηλαδή σχετικά με θέματα πραγματικών διακρίσεων, θέματα παρενόχλησης; Πώς δαπανώνται τα χρήματα; Πηγαίνουν στην προσπάθεια εξάλειψης της φτώχειας; Πηγαίνουν σε εκπαιδευτικά προγράμματα; Όλα αυτά είναι πράγματα για τα οποία η κ. Járóka, η κ. Mohácsi και άλλοι αγωνίζονται και πολεμούν εδώ και καιρό.
<P>
" Ομάδα ΕΣΚ υποστηρίζει πλήρως την προσέγγισή τους, βάσει της οποίας ζητούν απαντήσεις από την Επιτροπή, και πιστεύω ότι σήμερα το απόγευμα είναι μια καλή στιγμή για να δοθούν αυτές οι απαντήσεις. Αν δεν μπορείτε να τις δώσετε εσείς, κύριε Almunia, σας παρακαλώ να μεταφέρετε αυτό το επείγον μήνυμα στους συναδέλφους σας Επιτρόπους, διότι είναι καιρός να λάβουμε ορισμένες σαφείς απαντήσεις σε αυτές τις ερωτήσεις.
<SPEAKER ID="439" NAME="Viktória Mohácsi">
εξ ονόματος της Ομάδας ALDE. - (HU) Καταρχάς, θα ήθελα να αποσαφηνίσω το εξής: το υπόβαθρο των παρατηρήσεών μου δεν είναι η επιθυμία να αμφισβητήσω το δικαίωμα ελεύθερης κυκλοφορίας των Ευρωπαίων, και ως εκ τούτου και των Ρομά, ούτε θέλουμε ή θέλω να ζητήσω πρόσθετα δικαιώματα γι' αυτόν τον λαό, γι' αυτή τη μειονότητα. Ο αρχικός στόχος μου ήταν να εξετάσει η Ευρωπαϊκή Ένωση πώς μπορεί να καταγράψει -κάτι που ανέφερε και ο συνάδελφός μου βουλευτής κ. Moraes- τον αριθμό των αναγκαστικών μεταναστών, των ανθρώπων εκείνων που υποχρεώνονται να εγκαταλείψουν τα σπίτια τους διότι υφίστανται συνεχείς διακρίσεις.
<P>
Ο Επίτροπος ανέφερε ότι δεν είναι αρκετό να λάβει μια χώρα μέτρα κατά των διακρίσεων, αλλά ότι τα εν λόγω κράτη μέλη της ΕΕ πρέπει επίσης να διασφαλίσουν ότι υπάρχει ένταξη. Εκτιμώ ότι δεν έχουμε φτάσει ακόμα σε αυτό το στάδιο, ούτε καν στο στάδιο όπου μπορεί να είμαστε σε θέση να εποπτεύουμε τις διακρίσεις σε κάθε κράτος μέλος ή να λαμβάνουμε τα κατάλληλα μέτρα για την αντιμετώπισή τους.
<P>
Τον Απρίλιο του 2005, το Κοινοβούλιο ενέκρινε ένα ψήφισμα το οποίο αναφέρει στην πρώτη πρόταση ότι υπάρχουν διακρίσεις κατά των Ρομά στα κράτη μέλη της Ευρωπαϊκής Ένωσης. Δεν γνωρίζουμε πόσοι εγκαταλείπουν τις πατρίδες τους επειδή υφίστανται συνεχείς διακρίσεις και ελπίζουν ότι η ζωή τους θα είναι λιγότερη προβληματική σε μια χώρα της Δυτικής Ευρώπης.
<P>
Την προσεχή εβδομάδα, θα έχουμε τη δεύτερη ευκαιρία, όταν το ουγγρικό δικαστήριο θα εκδικάσει την υπόθεση σχετικά με την τοποθέτηση παιδιών σε ειδικά σχολεία χωρίς καμία αιτιολόγηση. Αν και είναι υγιή πνευματικά, υποχρεώνονται να πηγαίνουν σε εκπαιδευτικά ιδρύματα που προορίζονται για παιδιά με ειδικές αναπτυξιακές ανάγκες. Εγώ προσωπικά ανέλαβα τις υποθέσεις 12 παιδιών διότι τα ουγγρικά ειδικά σχολεία είναι γενικά γεμάτα παιδιά Ρομά που ανέρχονται τουλάχιστον στο 70% του πληθυσμού ειδικών μαθητών στην Ουγγαρία και δυστυχώς δεν υπάρχουν πολλά κράτη μέλη όπου τα στοιχεία είναι πολύ διαφορετικά.
<P>
Πριν από λίγους μήνες, αρκετές εκατοντάδες ούγγρων Ρομά ζήτησαν άσυλο από το σουηδικό κράτος, το οποίο φυσικά -στον βαθμό που γνωρίζω- απέρριψε το αίτημά τους. Δεν ξέρω πόσες από αυτές τις οικογένειες έχουν παιδιά που υφίστανται διακρίσεις σε μια παρόμοια κατάσταση. Το σίγουρο είναι ότι, αν κάτι παρόμοιο συνέβαινε στα δικά μου παιδιά, θα αναζητούσα άσυλο σε άλλη χώρα.
<P>
Ο αγώνας για την εξάλειψη των διακρίσεων και την προστασία των ανθρωπίνων δικαιωμάτων εντός των συνόρων των κρατών μελών μας είναι κοινή μας ευθύνη. Έχουμε τη δυνατότητα να λάβουμε μέτρα κατά των διακρίσεων και πρέπει να το κάνουμε. Από το 2000 έχουμε δαπανήσει 750 εκατ. ευρώ εντός της επικράτειας της ΕΕ για την ένταξη των Ρομά, ωστόσο το ποσοστό των ανέργων και το ποσοστό των παιδιών που δηλώνονται ως άτομα με ειδικές αναπτυξιακές ανάγκες έχουν αυξηθεί. Ήρθε η στιγμή τώρα να αναπτύξει η Ευρωπαϊκή Επιτροπή, λαμβάνοντας σοβαρά υπόψη το μέχρι στιγμής έργο, μια στρατηγική η οποία -όπως ανέφερε και η συνάδελφός μου κ. Járóka- θα καταφέρει να θέσει τέλος στις διακρίσεις και να ανακαλέσει στην τάξη εκείνες τις χώρες που καθυστερούν όσον αφορά την εφαρμογή νομοθεσίας.
<SPEAKER ID="440" NAME="Elly de Groen-Kouwenhoven">
εξ ονόματος της Ομάδας Verts/ALE. - (EN) Κυρία Πρόεδρε, θα ξεκινήσω με μια ερώτηση. Πότε επιτέλους η ΕΕ θα πάρει στα σοβαρά την κατάσταση της μεγαλύτερης μειονότητάς της;
<P>
Δεκαπέντε εκατομμύρια άνθρωποι στην Ευρώπη παραμένουν αποκλεισμένοι από βασικά ανθρώπινα δικαιώματα, όπως το δικαίωμα στην εκπαίδευση, στην απασχόληση ή στη σωματική ακεραιότητα, απλώς και μόνο επειδή είναι Ρομά ή τσιγγάνοι όπως τους αποκαλούν οι περισσότεροι. Πριν από έναν μήνα, δύο ακόμα χώρες προσχώρησαν στην ΕΕ. " συμπεριφορά προς τους Ρομά σε αυτές τις χώρες απέχει πολύ από τους κανόνες της ΕΕ. Όπως γνωρίζουμε από την τελευταία έκθεση του ευρωπαϊκού παρατηρητηρίου των φαινομένων ρατσισμού και ξενοφοβίας (EUMC), η κατάσταση δεν είναι καλύτερη σε πολλά από τα παλιά κράτη μέλη.
<P>
Όταν μιλάμε για τη μετανάστευση των Ρομά, οι περισσότεροι από εμάς φέρνουμε στο μυαλό μας εικόνες φτωχών, πεινασμένων ανθρώπων που έρχονται για να διαταράξουν την άνετη διαβίωσή μας, αντί να θυμόμαστε ότι έχουν δικαιώματα. Το 1999, υπό τη φινλανδική Προεδρία, η ΕΕ ενέκρινε μια σύσταση προς τα κράτη μέλη ότι έπρεπε να δοθεί ιδιαίτερη προσοχή στην κατάσταση των μειονοτήτων, ειδικά εκείνων που δεν έχουν πατρίδα, δηλαδή των Ρομά. " Επιτροπή δαπάνησε δεκάδες χιλιάδες ευρώ για τη βελτίωση της κατάστασης των Ρομά χωρίς να αναπτύξει μια σαφή στρατηγική και μια στοχοθετημένη προσέγγιση, ακολουθώντας το μοντέλο άλλων διακυβερνητικών οργανώσεων. Υπό αυτές τις συνθήκες, η μετανάστευση γίνεται συχνά η ύστατη λύση για τους Ρομά.
<SPEAKER ID="441" NAME="Giusto Catania">
εξ ονόματος της Ομάδας GUE/NGL. - (IT) Κυρία Πρόεδρε, κυρίες και κύριοι, πρόσφατα το Ευρωπαϊκό Παρατηρητήριο των Φαινομένων Ρατσισμού και Ξενοφοβίας ανακοίνωσε ορισμένα ανησυχητικά στοιχεία που αποκαλύπτουν ότι ολοένα και πιο συχνά διαπράττονται στην Ευρώπη πράξεις ρατσισμού και ξενοφοβίας εναντίον των μειονοτήτων. Ειδικότερα, οι πράξεις αυτές διαπράττονται κατά των Ρομά, οι οποίοι αποτελούν τη μεγαλύτερη εθνοτική μειονότητα της Ευρωπαϊκής Ένωσης.
<P>
Οι διακρίσεις αυτές αφορούν την εργασία και το δικαίωμα στην εκπαίδευση, ενώ συχνά οι Ρομά ζουν σε συνθήκες ένδειας και κοινωνικής περιθωριοποίησης. Ορισμένες φορές οι διακρίσεις αυτές διαπράττονται από τα ίδια τα όργανα που θα έπρεπε να υπερασπίζονται τα δικαιώματα των ανθρώπων. Πρόσφατο παράδειγμα αποτελεί η περίπτωση μιας ολόκληρης ομάδας που ζούσε επί χρόνια στη Σλοβενία και η οποία μεταφέρθηκε μακριά από την περιοχή όπου είχε ζήσει όλο αυτό το διάστημα. Πιστεύω ότι θα πρέπει να ενθαρρύνουμε τη συμμετοχή των Ρομά στην κοινωνική και πολιτική ζωή, αλλά για τον σκοπό αυτόν τα κράτη μέλη πρέπει καταρχάς να τους αναγνωρίσουν ως εθνοτική και γλωσσική μειονότητα. Πρέπει να καταργηθεί το σύστημα των καταυλισμών και να προωθηθούν μορφές στέγασης που θα διευκολύνουν την ενσωμάτωση καταργώντας κάθε μορφή διαχωρισμού.
<P>
Οι Ρομά έχουν κληρονομήσει έναν πολιτισμό πολλών αιώνων και πιστεύω πως οφείλουμε να σεβόμαστε τους νομαδικούς πολιτισμούς. Σε αυτούς οφείλουμε τη γέννηση του αποκαλούμενου Δυτικού πολιτισμού, ο οποίος ξεκίνησε από τη Μεσοποταμία, το σημερινό Ιράκ που τελεί σήμερα υπό στρατιωτική κατοχή με πρόσχημα τη σύγκρουση των πολιτισμών. Οφείλουμε πολλά στους Ρομά, αν και πιστεύω ότι η πολιτισμένη Ευρώπη συχνά τους κακομεταχειρίσθηκε και τους έθεσε στο περιθώριο.
<P>
Θα πρέπει, συνεπώς, να διευκολύνουμε την κοινωνική τους ενσωμάτωση και την ελεύθερη κυκλοφορία τους. Για τον λόγο αυτόν, συντάσσομαι με τους άλλους συναδέλφους στο αίτημα για μια αποφασιστικότερη δέσμευση από την Επιτροπή -μολονότι γνωρίζουμε ότι ο Επίτροπος Almunia δεν είναι αρμόδιος και πιθανώς δεν θα μπορέσει να μας δώσει πλήρεις απαντήσεις- αλλά θεωρούμε σκόπιμο να προβεί η Επιτροπή το ταχύτερο δυνατόν στις αναγκαίες ενέργειες.
<SPEAKER ID="442" NAME="Sarah Ludford" AFFILIATION="ALDE">
(EN) Κυρία Πρόεδρε, η οδηγία της ΕΕ για τις φυλετικές διακρίσεις δεν είναι επαρκώς αποτελεσματική για την καταπολέμηση των πολλαπλών διακρίσεων που υφίστανται οι Ρομά. Μιλώντας προσωπικά -και όχι εκφράζοντας απαραίτητα την άποψη της Ομάδας μου, την οποία δεν συμβουλεύτηκα- έχω καταλήξει στην άποψη, όπως το δίκτυο ανεξάρτητων εμπειρογνωμόνων για τα θεμελιώδη δικαιώματα, ότι χρειαζόμαστε ένα νομοθετικό μέσο που θα προορίζεται ειδικά για την προστασία και την προώθηση της ισότητας της κοινότητας των Ρομά. Δεν το λέω αυτό χωρίς περίσκεψη, διότι συνήθως δεν είμαι φανατική των ειδικών μέτρων, αλλά αντιλαμβάνομαι ότι η Ευρωπαϊκή Επιτροπή δεν είναι υπέρ αυτής της ιδέας και, χωρίς αυτό το εστιασμένο και στοχοθετημένο μέσο, νομίζω ότι το μόνο που θα κάνουμε είναι να μιλάμε.
<P>
Το ευρωπαϊκό κέντρο για τα δικαιώματα των Ρομά και το ευρωπαϊκό δίκτυο κατά του ρατσισμού επεσήμανε πρόσφατα, σε ένα κοινό έγγραφο, ότι οι αναγκαστικές εξώσεις, η στέγαση σε εξαιρετικά υποτυπώδεις συνθήκες, η άρνηση των βασικών κοινωνικών και οικονομικών δικαιωμάτων και ο σχολικός διαχωρισμός συχνά προκαλούνται ή παραβλέπονται από την τοπική ή περιφερειακή διοίκηση και οι κεντρικές κυβερνήσεις είναι αναποτελεσματικές ως προς την αντιμετώπισή τους.
<P>
Νωρίτερα σήμερα το απόγευμα, απηύθυνα μια ερώτηση προς το Συμβούλιο για τη θέση των Ρομά και η απάντηση από την Προεδρία ήταν ουσιαστικά ότι, μολονότι οι νόμοι κατά των διακρίσεων εμπίπτουν στην αρμοδιότητα της ΕΕ, η κοινωνική ενσωμάτωση αποτελεί θέμα των εθνικών κυβερνήσεων - πρόκειται για θέμα επικουρικότητας. Έχοντας να αντιμετωπίσει αυτή τη στάση, πώς θα προωθήσει η Επιτροπή ένα αποτελεσματικό πανευρωπαϊκό πρόγραμμα ενσωμάτωσης και ισότητας των ευκαιριών;
<P>
Κυρία Πρόεδρε, ήλπιζα ότι θα έπαιρνα μια απάντηση από τον Επίτροπο, αλλά βλέπω ότι δεν έχει προγραμματιστεί ομιλία του. Στον δικτυακό τόπο το πρόγραμμα ανέφερε ότι θα απαντούσε στη συζήτηση, αλλά εδώ δεν έχει προγραμματιστεί απάντηση. Θα πάρουμε απάντηση ή όχι;
<SPEAKER ID="443" NAME="Πρόεδρος">
Ο Επίτροπος δήλωσε ότι δεν επιθυμεί να απαντήσει, αλλά είμαι βέβαιη ότι, υπό το πρίσμα των ηχηρών δηλώσεων που έγιναν απόψε, θα μεταφέρει το μήνυμα στους συναδέλφους του.
<P>
" συζήτηση έληξε.

<CHAPTER ID="020">
Παρεμβάσεις διάρκειας ενός λεπτού (άρθρο 150 του Κανονισμού) 
<SPEAKER ID="295" NAME="Πρόεδρος">
" ημερήσια διάταξη προβλέπει τις παρεμβάσεις διάρκειας ενός λεπτού επί σημαντικών πολιτικών ζητημάτων, σύμφωνα με το άρθρο 150 του Κανονισμού.
<SPEAKER ID="296" NAME="Θεόδωρος Σκυλακάκης" AFFILIATION="PPE">
Κυρία Πρόεδρε, θα ξεκινήσω εκτάκτως με την Αίγυπτο. Πρέπει στο δύσκολο επόμενο διάστημα να ενεργοποιηθεί στο μέγιστο η εξωτερική υπηρεσία για την προστασία των ευρωπαίων πολιτών στην Αίγυπτο, των δικαιωμάτων των μειονοτήτων στην Αίγυπτο, αλλά και των ιστορικών θεσμών που τις εκπροσωπούν όπως το Ελληνοορθόδοξο Πατριαρχείο Αλεξανδρείας.
<P>
Στο βασικό μου θέμα τώρα, τα απορρίμματα. Ενώ έχουμε ένα υψηλό επιπέδου νομοθετικό πλαίσιο, όλα σχεδόν τα κράτη μέλη αντιμετωπίζουν διαδικασίες επί παραβάσει. Σε πολλά αναφέρονται κρίσεις σκουπιδιών και υπάρχουν τομείς όπου καταγράφεται μαζική παραβίαση του κοινοτικού δικαίου, όπως οι διασυνοριακές μεταφορές απορριμμάτων. Ταυτόχρονα τα κράτη μέλη για λόγους πολιτικούς, το περίφημο 'όχι στη δική μου αυλή', δεν συμμετέχουν όσο αποτελεσματικά θα έπρεπε στην προσπάθεια.
<P>
Χρειάζεται λοιπόν η Επιτροπή να προτείνει νέα συμπληρωματικά εργαλεία, όπως η επέκταση των αρμοδιοτήτων του Ευρωπαϊκού Οργανισμού Περιβάλλοντος και η δυνατότητα αποστολών της Ένωσης για εξακρίβωση στοιχείων στα κράτη μέλη. Ας τα σκεφτεί αυτά η Επιτροπή ενόψει των προτάσεων για το 2012.
<SPEAKER ID="297" NAME="Vasilica Viorica Dăncilă" AFFILIATION="S&amp;D">
(RO) Κυρία Πρόεδρε, θέλω να υπογραμμίσω την κατάσταση που επικρατεί στη Ρουμανία όσον αφορά την κατάφορη παραβίαση των αρχών του κράτους δικαίου από τη σημερινή κυβέρνηση. " σύλληψη ενός επιφανούς μέλους της αντιπολίτευσης, του Constantin Nicolescu, μια σύλληψη που είχε ανακοινωθεί πριν από την έναρξη της ακροαματικής διαδικασίας και χωρίς την ύπαρξη σοβαρών αποδεικτικών στοιχείων, είναι αποκαλυπτική της αντιδημοκρατικής συμπεριφοράς της σημερινής κυβέρνησης. " σύλληψη, η οποία πραγματοποιήθηκε με εντολή της πολιτικής ηγεσίας, σε συνδυασμό με την περιφρόνηση που επιδεικνύεται για τους απλούς πολίτες μέσω των αντικοινωνικών μέτρων που ενέκρινε η κυβέρνηση, βγάζει στους δρόμους τους ανθρώπους που έχουν περιφρονηθεί και καταδικαστεί στη φτώχεια. Προκειμένου να καταστείλει το κύμα δυσαρέσκειας έναντι των καταχρηστικών, αντιδημοκρατικών μέτρων που εφαρμόζει, η κυβέρνηση παρήγγειλε εξοπλισμό καταστολής διαδηλώσεων αξίας 10 εκατ. ευρώ.
<P>
Όλα αυτά διαμορφώνουν μια σαφή εικόνα πολιτικής δικτατορίας και προοιωνίζουν τι πρόκειται να συμβεί στο μέλλον αν μείνουν ατιμώρητες αυτές οι ενέργειες, οι οποίες έρχονται σε αντίθεση με τις ευρωπαϊκές αξίες. Δεν διαμαρτυρόμαστε κατά της δικαιοσύνης, αλλά κατά πολιτικά υποκινούμενων καταχρήσεων. " Ευρωπαϊκή Ένωση απαιτεί σεβασμό για τη δημοκρατία σε χώρες όπως η Τυνησία και η Αίγυπτος, όμως οι αρχές της δημοκρατίας πρέπει να τηρούνται αυστηρά και στα ίδια τα κράτη μέλη.
<SPEAKER ID="298" NAME="Metin Kazak" AFFILIATION="ALDE">
(BG) Κυρία Πρόεδρε, κυρίες και κύριοι, τα ανεπίλυτα προβλήματα των καπνοπαραγωγών στη Βουλγαρία οδήγησαν σε κλιμάκωση της έντασης σε ορισμένες περιοχές της χώρας και σε διαδηλώσεις με συμμετοχή άνω των 10.000 πολιτών. Οι πολίτες αυτοί διαδήλωσαν την αντίθεσή τους προς τη δήλωση που εγκρίθηκε σχετικά με την εφαρμοζόμενη πολιτική, στην οποία οφείλεται η δεινή οικονομική θέση τους, σχετικά με τον τερματισμό των εθνικών συμπληρωματικών πληρωμών για την παραγωγή καπνού κατά την καλλιεργητική περίοδο του 2010.
<P>
Στην Ευρώπη ο καπνός καλλιεργείται σε 17 από τα 27 κράτη μέλη και σε όλες τις περιπτώσεις οι επιδοτήσεις χορηγούνται από τις εθνικές κυβερνήσεις. Διαπιστώνεται ότι η Βουλγαρία είναι το μόνο κράτος μέλος που καθυστερεί την εκτέλεση του εγκεκριμένου εθνικού προγράμματος συμπληρωματικών πληρωμών, το οποίο έχει εγκριθεί διά νόμου και έχει κοινοποιηθεί στην Ευρωπαϊκή Επιτροπή. Προβλέπει, ειδικότερα, τη χορήγηση ενισχύσεων ύψους 76 εκατ. ευρώ στους καπνοπαραγωγούς της Βουλγαρίας, η καταβολή των οποίων σημειώνει καθυστέρηση. " εν λόγω καθυστέρηση καταδικάζει εκατοντάδες οικογένειες σε πείνα και μετανάστευση και θέτει σε κίνδυνο την εσωτερική ειρήνη στη χώρα.
<SPEAKER ID="299" NAME="Μιχάλης Τρεμόπουλος" AFFILIATION="Verts/ALE">
Κυρία Πρόεδρε, σήμερα σε ένα αξιοσημείωτο κλίμα ομοφωνίας, το Ευρωπαϊκό Κοινοβούλιο δέχθηκε την έκκληση του Προέδρου του κ. Buzek με σκοπό να αναγνωρίσει επισήμως η Ευρωπαϊκή Ένωση τη γενοκτονία των Ρομά, που ήταν θύματα, κατά τη διάρκεια του 2ου Παγκοσμίου Πολέμου, των Ναζί. Ανέφερε, μάλιστα, ότι οι Ρομά αποτελούν την πιο καταπιεσμένη, για μακρύ χρονικό διάστημα, μειονότητα.
<P>
Σε ποιους απευθυνόμαστε όμως; Ποιος θα εφαρμόσει τις πολιτικές που συναποφασίζουμε; " Επιτροπή είχε παραγγείλει από τον Ιούλιο του 2008 μια έκθεση για τις ευρωπαϊκές πολιτικές, για τους Ρομά, που αφορά 18 χώρες και την οποία έχει στα χέρια της ήδη από τον Ιούνιο. Έκανα λοιπόν σχετική ερώτηση, γιατί θεωρώ ότι είναι απολύτως αδικαιολόγητη η καθυστέρηση στη δημοσιοποίηση μιας παρόμοιας πολύτιμης έκθεσης. Έγινε μάλιστα και διεθνής κίνηση για τη δημοσιοποίησή της. " κα Reding απάντησε στην ερώτηση και δεσμεύθηκε στη δημοσιοποίησή της μέχρι το τέλος του Δεκεμβρίου 2010. Ήδη έχουμε Φεβρουάριο του 2011 και η έκθεση δεν δημοσιοποιήθηκε ακόμη. Θα ήθελα πάρα πολύ να μάθω το γιατί.
<SPEAKER ID="300" NAME="Zbigniew Ziobro" AFFILIATION="ECR">
(PL) Κυρία Πρόεδρε, έχω εκφράσει πολλές φορές τη γνώμη μου στις συζητήσεις του Ευρωπαϊκού Κοινοβουλίου σχετικά με την πολιτική της ΕΕ στον τομέα του περιορισμού των εκπομπών αερίων του θερμοκηπίου, μια πολιτική η οποία υποστηρίζεται με μεγάλη θέρμη από το Ευρωπαϊκό Κοινοβούλιο και την Ευρωπαϊκή Επιτροπή. Έχω, ωστόσο, επιστήσει προσοχή στο γεγονός ότι η αυτή πολιτική επιφέρει συγχρόνως πολύ αρνητικές οικονομικές αλλαγές. Σε πολλούς τομείς, έχει ως αποτέλεσμα τη μετεγκατάσταση βιομηχανικών μονάδων σε άλλες χώρες εκτός της Ευρωπαϊκής Ένωσης.
<P>
Δυστυχώς, η Ευρωπαϊκή Επιτροπή δεν έδειξε το παραμικρό ενδιαφέρον, αν και πολλοί συνάδελφοι βουλευτές έχουν τονίσει τις αρνητικές συνέπειες του δραστικού περιορισμού των εκπομπών CO2. Έτσι, προσφάτως πληροφορηθήκαμε τα τελευταία εκτεταμένα βιομηχανικά σχέδια που προβλέπουν τη μεταφορά της παραγωγής από τη Γερμανία και την Πολωνία σε χώρες της πρώην Σοβιετικής Ένωσης ή ακόμη και στην Αφρική ή τη Νότια Αμερική. Οι εξελίξεις αυτές καθιστούν αναγκαία τη λήψη απτών μέτρων από την Επιτροπή, η οποία συνεχίζει να επιδεικνύει έλλειψη οράματος και προοπτικής.
<SPEAKER ID="301" NAME="Ilda Figueiredo" AFFILIATION="GUE/NGL">
(PT) Κυρία Πρόεδρε, όπως υποσχέθηκα στην Αγορά των Πολιτών που διοργάνωσε την περασμένη εβδομάδα το Ευρωπαϊκό Κοινοβούλιο, θέλω να μεταφέρω στο Σώμα τις κραυγές αποδοκιμασίας που μας εξέφρασαν οι διάφορες κοινωνικές οργανώσεις που συζήτησαν μαζί μας την οικονομική και χρηματοπιστωτική κρίση και τις σοβαρές επιπτώσεις της στην αύξηση της ανεργίας, την όξυνση των κοινωνικών ανισοτήτων και τη φτώχεια, παρά το γεγονός ότι το 2010 κηρύχθηκε ευρωπαϊκό έτος για την καταπολέμηση της φτώχειας και του κοινωνικού αποκλεισμού.
<P>
Στο εν λόγω φόρουμ διατυπώθηκε το αίτημα οι δραστηριότητες και το έργο του Ευρωπαϊκού Κοινοβουλίου να αντικατοπτρίζουν την έντονη δυσαρέσκεια των οργανώσεων που αγωνίζονται για την καταπολέμηση της φτώχειας, λαμβάνοντας υπόψη τις κοινωνικές συνέπειες της κρίσης και της σοβαρότητας και της έκτασης της φτώχειας.
<P>
Από τα αναρίθμητα παραδείγματα κατάφορης εκμετάλλευσης, φτώχειας, διακρίσεων και κοινωνικού αποκλεισμού και από τις διάφορες προτάσεις, αιτήματα και συστάσεις, θέλω να υπογραμμίσω όσα αναφέρονται στον ρόλο που πρέπει να διαδραματίσει το Ευρωπαϊκό Κοινοβούλιο στην καταδίκη αυτής της κατάστασης. Ειδικότερα, πρέπει να συστήσει μια ομάδα εργασίας επιφορτισμένη με την παρακολούθηση των συνεπειών της κρίσης σε κοινωνικό πεδίο, καθώς και των μέτρων που λαμβάνονται από το Συμβούλιο και την Επιτροπή μετά από αποφάσεις του Ευρωπαϊκού Κοινοβουλίου, όπως αυτά που σχετίζονται με το ελάχιστο εισόδημα...
<P>
(" Πρόεδρος διακόπτει την ομιλήτρια)
<SPEAKER ID="302" NAME="Marian-Jean Marinescu" AFFILIATION="PPE">
(RO) Κυρία Πρόεδρε, η ομάδα εργασίας για την αξιολόγηση του Σένγκεν ενέκρινε όλες τις εκθέσεις αξιολόγησης που αφορούν τη Ρουμανία. Από τα συμπεράσματά της προκύπτει ότι η Ρουμανία πληροί όλες τις προϋποθέσεις του κεκτημένου Σένγκεν. Δυστυχώς, το Ευρωπαϊκό Συμβούλιο αρνείται να διαβιβάσει τις εκθέσεις στο Ευρωπαϊκό Κοινοβούλιο, εμποδίζοντας έτσι την εκτέλεση των διαδικασιών του Κοινοβουλίου. Οι βουλευτές του ΕΚ δεν μπορούν να ψηφίσουν χωρίς να γνωρίζουν το περιεχόμενο των εκθέσεων. " Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων ζήτησε τα έγγραφα, ενώ η Ρουμανία έχει ταχθεί υπέρ της κοινοποίησής τους. Ωστόσο, το Συμβούλιο καθυστερεί να λάβει απόφαση χωρίς να προβάλλει κανέναν βάσιμο λόγο.
<P>
Εκτιμώ ότι, ενόψει της κατάστασης αυτής, η Ρουμανία δικαιούται να διαβιβάσει στο Κοινοβούλιο όλες τις εκθέσεις που αφορούν την ένταξή της στη ζώνη Σένγκεν. Οι εκθέσεις αυτές αποτελούν τα μόνα κριτήρια που μπορούν να χρησιμοποιηθούν για τη λήψη απόφασης σχετικά με την ένταξη. Το αίτημα για προσθήκη περαιτέρω κριτηρίων δεν συνάδει με τις ευρωπαϊκές Συνθήκες, δεν συνιστά ευρωπαϊκή προσέγγιση και δεν στηρίζεται σε βάσιμα επιχειρήματα. " Ρουμανία έχει εκπληρώσει τη νομική της υποχρέωση να προετοιμαστεί προκειμένου να έχει τη δυνατότητα να προστατεύσει τα εξωτερικά σύνορα της Ένωσης, και έχει δικαίωμα σε ανάλογη απάντηση από τα όργανα της ΕΕ.
<SPEAKER ID="303" NAME="Rovana Plumb" AFFILIATION="S&amp;D">
(EN) Κυρία Πρόεδρε, θέλω να σας ενημερώσω ότι την τελευταία 20ετία η δημοκρατία στη Ρουμανία ποτέ δεν φάνηκε να βρίσκεται υπό μεγαλύτερη πίεση. Σας έχουμε ήδη ενημερώσει για τον Πρόεδρο της Βουλής των Αντιπροσώπων, ο οποίος νόθευσε την ψηφοφορία για την έγκριση του ζωτικής σημασίας συνταξιοδοτικού νόμου. " πρόσφατη υπόθεση του σοσιαλδημοκράτη Constantin Nicolescu, προέδρου του κομητειακού συμβουλίου της Argeş στη Ρουμανία, αποδεικνύει για μια ακόμη φορά ότι οι μέθοδοι που χρησιμοποιεί το κυβερνών κόμμα στη Ρουμανία απειλούν ωμά τα θεμελιώδη δικαιώματα και τις ελευθερίες των πολιτών.
<P>
Όλα τα μέτρα που έχουν ληφθεί από την κυβέρνηση καταδεικνύουν ότι το Φιλελεύθερο Δημοκρατικό Κόμμα της Ρουμανίας βρίσκεται σε πόλεμο με ολόκληρο τον ρουμανικό λαό. Δεν μπορούμε να επιτρέψουμε σε ένα δημοκρατικό μέλος της Ευρωπαϊκής Ένωσης να συμπεριφέρεται αντιδημοκρατικά, να συλλαμβάνει αυθαίρετα πολίτες και να χρησιμοποιεί τους δημόσιους θεσμούς για προσωπικές αντεκδικήσεις. Μαζί οφείλουμε να υπερασπιστούμε τα δικαιώματά μας, τις ελευθερίες μας και τη δημοκρατία μας.
<SPEAKER ID="304" NAME="Marian Harkin" AFFILIATION="ALDE">
(EN) Κυρία Πρόεδρε, ως βουλευτής του ΕΚ από την Ιρλανδία, καλώ την ΕΕ να αντιμετωπίσει δίκαια την απίστευτη οικονομική κατάσταση στην οποία βρίσκεται σήμερα η Ιρλανδία.
<P>
Ναι, οφείλουμε να αναλάβουμε την ευθύνη για τα πολλά σφάλματά μας, όμως δεν τα πράξαμε μόνοι μας. Οι ιρλανδικές τράπεζες πλημμύρισαν από την εισροή επενδύσεων τύπου καζίνο από πολλές χώρες. Μετά κατέρρευσαν σαν τραπουλόχαρτα και οι ιρλανδοί φορολογούμενοι έχουν επιφορτιστεί ένα αβάσταχτο βάρος.
<P>
Καταβάλλουμε ένα δυσβάστακτο επιτόκιο 5,8%, και η δυνατότητά μας να εξοφλήσουμε το χρέος, το οποίο επισφραγίστηκε με ένα τετραετές σχέδιο λιτότητας από την ΕΕ, προϋποθέτει μια ανάπτυξη που δεν μπορεί να επιτευχθεί. Γιατί; Διότι η ανεργία αυξάνεται την ίδια στιγμή που η μετανάστευση αυξάνεται κατακόρυφα. Οι επιχειρήσεις καταρρέουν, και για τέταρτη συνεχή χρονιά το ακαθάριστο εθνικό προϊόν μας σημείωσε μείωση.
<P>
Επίσης, ενώ η ΕΚΤ διοχετεύει στις ιρλανδικές τράπεζες 132 δισ. ευρώ από την κύρια είσοδο, το 2010 διέφυγαν από την πίσω πόρτα 110 δισ. ευρώ από τις ίδιες αυτές τράπεζες· 40 δισ. ευρώ τον Δεκέμβριο του 2010.
<P>
" κατάσταση καθίσταται με γοργούς ρυθμούς μη βιώσιμη και αν, όπως δήλωσε ο Πρόεδρος Barroso, η Ευρώπη είναι μέρος της λύσης, τότε πρέπει να ληφθούν σοβαρά μέτρα τώρα.
<SPEAKER ID="305" NAME="Diane Dodds" AFFILIATION="NI">
(EN) Κυρία Πρόεδρε, μόλις την περασμένη εβδομάδα στην εκλογική μου περιφέρεια, στη Βόρεια Ιρλανδία, διαφωνούντες ρεπουμπλικάνοι τρομοκράτες άφησαν δύο ενεργές βόμβες στην περιοχή Antrim Road του Βορείου Μπέλφαστ. Ειλικρινά, μόνον χάρη στη θεϊκή πρόνοια δεν μιλάμε σήμερα για πολυάριθμα θύματα. Εκατοντάδες άτομα απομακρύνθηκαν από τις κατοικίες τους ενώ οι δυνάμεις ασφαλείας προσπαθούσαν να αντιμετωπίσουν τον άμεσο κίνδυνο που απειλούσε αυτήν την κοινότητα.
<P>
Στόχος αυτής της αποτυχημένης επίθεσης ήταν αστυνομικοί, στην πιο πρόσφατη από μια σειρά αποπειρών δολοφονίας αστυνομικών που υπηρετούν στην Αστυνομική Αρχή της Βόρειας Ιρλανδίας.
<P>
Οι επιθέσεις αυτές δεν προβάλλονται από τα ειδησεογραφικά προγράμματα του "νωμένου Βασιλείου, πόσο μάλλον της υπόλοιπης Ευρώπης, μας υπενθυμίζουν όμως ότι, παρά την τεράστια πρόοδο που έχει επιτευχθεί στη Βόρεια Ιρλανδία, εξακολουθούν να υπάρχουν άνθρωποι που θέλουν να επιστρέψουμε στο παρελθόν.
<P>
Πριν από τα Χριστούγεννα, ο Πρόεδρος Barroso συναντήθηκε με τον πρωθυπουργό της Βόρειας Ιρλανδίας Peter Robinson και επαναβεβαίωσε την προσήλωσή του στην ομάδα εργασίας Barroso. Χαιρετίζω αυτό το έργο, όπως και τις προκαταρκτικές εργασίες που πραγματοποιήθηκαν στο Σώμα σε σχέση με τη χρηματοδότηση της ειρηνευτικής διαδικασίας.
<SPEAKER ID="306" NAME="Csaba Sógor" AFFILIATION="PPE">
(HU) Κυρία Πρόεδρε, ακούσαμε πολλές διαμαρτυρίες και φωνές αποδοκιμασίας σε σχέση με την ουγγρική Προεδρία. Είναι ενδιαφέρον ότι καμία από αυτές δεν αφορούσε το πρόγραμμα της Προεδρίας του Συμβουλίου της ΕΕ. Ορισμένοι κατήγγειλαν τη νομοθεσία για τα μέσα ενημέρωσης. " Ευρωπαϊκή Επιτροπή έχει ήδη διατυπώσει τις αντιρρήσεις της και η ουγγρική κυβέρνηση εκδήλωσε την προθυμία της να τροποποιήσει τον νόμο.
<P>
Αναρωτιέμαι όμως γιατί δεν έχει επιδειχθεί το ίδιο διεθνές ενδιαφέρον για τον νόμο περί κρατικής γλώσσας που ισχύει έως σήμερα στη Σλοβακία, η οποία συνεχίζει να επιβάλλει πρόστιμα για τη χρήση της μητρικής γλώσσας ορισμένων πολιτών. Γιατί οι φωνές διαμαρτυρίας που ακούστηκαν υπέρ της προάσπισης των θεμελιωδών δικαιωμάτων σε σχέση με τον νόμο για τα μέσα ενημέρωσης δεν επέδειξαν το ίδιο ενδιαφέρον όταν τέθηκε υπό αμφισβήτηση ένα από τα πιο φυσικά ανθρώπινα δικαιώματα της ουγγρικής μειονότητας της Σλοβακίας; Άλλοι ενοχλήθηκαν από το γιγαντιαίο χαλί που ξεδιπλώθηκε στο κτίριο του Συμβουλίου, στο οποίο εμφανίζεται ένας χάρτης της Ουγγαρίας πριν από 160 χρόνια. Ο χάρτης αυτός προβάλλει την ιδέα ότι μπορούμε να οικοδομήσουμε μια ισχυρή Ευρώπη μόνον εάν γνωρίζουμε, και σεβόμαστε, την κοινή μας Ιστορία και τις εθνικές μας αξίες.
<SPEAKER ID="307" NAME="Catherine Stihler" AFFILIATION="S&amp;D">
(EN) Κυρία Πρόεδρε, την 14η Φεβρουαρίου, ημέρα του Αγίου Βαλεντίνου, είναι η πρώτη φορά που θα τιμηθεί η ευρωπαϊκή ημέρα επιληψίας. Ο ίδιος ο Άγιος Βαλεντίνος αναφέρεται ότι έπασχε από επιληψία.
<P>
Σήμερα, πάσχουν από επιληψία έξι εκατομμύρια Ευρωπαίοι. Στη Σκωτία ο αριθμός ανέρχεται σε περίπου 39.000 άτομα, αλλά μόλις 20.000 έχουν διαγνωστεί και ελέγχουν την κατάστασή τους με φαρμακευτική αγωγή. Τούτο σημαίνει ότι 19.000 άτομα ζουν καθημερινά με τον φόβο της εκδήλωσης μιας επιληπτικής κρίσης. Αν προβάλουμε τα στοιχεία αυτά στο σύνολο της ΕΕ, με τον ίδιο φόβο ζουν εκατομμύρια άνθρωποι.
<P>
Στις 14 Φεβρουαρίου πρέπει να προωθήσουμε την ευαισθητοποίηση του κοινού σχετικά με την επιληψία. Πρέπει να προσπαθήσουμε επίσης να βοηθήσουμε όσους πάσχουν από επιληψία να διαγνωστεί σωστά η πάθησή τους και να καλέσουμε τα κράτη μέλη να αποκτήσουν περισσότερους νευρολόγους με ειδίκευση στην επιληψία. Στις 15 Φεβρουαρίου θα διοργανωθεί σειρά εκδηλώσεων στο Κοινοβούλιο, στις οποίες ενθαρρύνω τους συναδέλφους να συμμετάσχουν. Θα είναι παρόντες πολλοί από τους ψηφοφόρους σας.
<P>
Θα ήθελα επίσης με την ευκαιρία αυτή να χαιρετίσω την Joanne Hill, νοσοκόμο με ειδίκευση στην επιληψία, καθώς και τη Fiona Nicholson, διευθύντρια υπηρεσιών σε ένα κέντρο αντιμετώπισης της επιληψίας στη Σκωτία.
<SPEAKER ID="308" NAME="Csanád Szegedi" AFFILIATION="NI">
(HU) Κυρία Πρόεδρε, κυρίες και κύριοι, επιτρέψτε μου, παρακαλώ, να αφιερώσω τον χρόνο που έχω στη διάθεσή μου στην περίπτωση του λαού των Székely. Τις τελευταίες ημέρες, ο Πρόεδρος της Ρουμανίας δήλωσε, ατυχώς, για μια ακόμη φορά ότι δεν υποστηρίζει την περιφερειακή αυτονομία των Székely. Θα ήμουν ευγνώμων αν μπορούσαμε άπαξ διά παντός να ξεκαθαρίσουμε τα πράγματα εδώ στο Ευρωπαϊκό Κοινοβούλιο και να δηλώσουμε κατηγορηματικά ότι ο λαός των Székely έχει δικαίωμα στην περιφερειακή αυτονομία. Αυτό δεν είναι θέμα καλής προαίρεσης του Traian Băsescu· ο λαός των Székely έχει όντως δικαίωμα στην αυτονομία. Υπενθυμίζω σε όλες και όλους ότι η αυτονομία είναι διεθνώς αναγνωρισμένο, δεσμευτικό δικαίωμα και τα δύο μέτρα και σταθμά που εφαρμόζει η Ευρωπαϊκή Ένωση όταν υποστηρίζει ότι ορισμένες εθνότητες έχουν δικαίωμα στην αυτονομία ενώ άλλες όχι είναι απαράδεκτα. Οι Βάσκοι και οι Καταλανοί έχουν δικαίωμα στην αυτονομία, αλλά όχι και οι Székely. Με βάση αυτή τη λογική, οφείλω να πω με απόλυτη βεβαιότητα ότι όσοι δεν υποστηρίζουν τις προσπάθειες του λαού των Székely για αυτονομία δεν είναι Ευρωπαίοι.
<SPEAKER ID="309" NAME="Seán Kelly" AFFILIATION="PPE">
(GA) Κυρία Πρόεδρε, θέλω να επισημάνω ότι η ελευθερία είναι ένας από τους θεμελιώδεις σκοπούς της Ευρωπαϊκής Κοινότητας: ελευθερία κυκλοφορίας, ελευθερία εμπορικών συναλλαγών και εργασιακή ελευθερία. Δεν έχουμε εργασιακή ελευθερία διότι δεν έχουμε αμοιβαία αναγνώριση των επαγγελματικών προσόντων.
<P>
Σήμερα ενημερώθηκα για την περίπτωση ενός ιατρού που εργαζόταν στην Ιταλία και χρειάστηκε να περάσουν εννέα μήνες προκειμένου να του δοθεί άδεια εργασίας στην Ιρλανδία. Αυτό δεν έχει καμία λογική. Πρέπει να μελετήσουμε το σύστημα UPMC που εφαρμόζεται στις "νωμένες Πολιτείες της Αμερικής· είναι ένα χρήσιμο παράδειγμα που θα μπορούσαμε να λάβουμε υπόψη. Ειδικότερα, αν θέλουμε να αποκτήσουμε ιατρικές ηλεκτρονικές υπηρεσίες, πρέπει να καθιερώσουμε την αναγνώριση αυτών των προσόντων. Διαφορετικά, δεν πρόκειται να σημειώσουμε πρόοδο.
<SPEAKER ID="310" NAME="Claudiu Ciprian Tănăsescu" AFFILIATION="S&amp;D">
(RO) Κυρία Πρόεδρε, οι επαναλαμβανόμενες καταχρήσεις εξουσίας από τους σημερινούς κυβερνώντες στη Ρουμανία έχουν βυθίσει τη χώρα στη σκοτεινότερη περίοδο της Ιστορίας της μετά το 1989. Ενώ η Ρουμανία διαθέτει δημοκρατικό σύνταγμα, τα άρθρα του συχνά καταστρατηγούνται με κατάφορο τρόπο. Μολονότι, θεωρητικά, ισχύει η διάκριση των εξουσιών σύμφωνα με τις δημοκρατικές αρχές, στην πράξη, ένας άνδρας, ο Πρόεδρος Traian Băsescu, ελέγχει όλη την εξουσία στη Ρουμανία, μοιράζοντας διαταγές εδώ και εκεί και κάνοντας κατάχρηση των εξουσιών του σε καθημερινή βάση - όλα αυτά σε μια προσπάθεια να συντρίψει την αντιπολίτευση και να καταπνίξει κάθε φωνή που μιλά για μια βιώσιμη εναλλακτική αντί της καταστροφικής διακυβέρνησης Băsescu-Boc.
<P>
Δεδομένου ότι είναι κράτος μέλος της Ευρωπαϊκής Ένωσης, το μέλλον της Ρουμανίας δεν πρέπει να αντιμετωπίζεται με αδιαφορία από τα θεσμικά όργανα της ΕΕ ή από τους εκπροσώπους των υπολοίπων κρατών μελών της ΕΕ, οι οποίοι οφείλουν να τοποθετηθούν επί του θέματος. Σας παρακαλώ να μην παρασυρθείτε από τις ασυνάρτητες και ορισμένες φορές θλιβερές δικαιολογίες τις οποίες προβάλλουν οι κυβερνώντες στη Ρουμανία και όσοι τους υποστηρίζουν ανοικτά, είτε από φόβο είτε προκειμένου να προστατεύσουν τα μικροσυμφέροντά τους. Οι ίδιες οι ενέργειές τους είναι αρκετά εύγλωττες για όσους θέλουν να καταλάβουν ποια είναι η θλιβερή πραγματικότητα που επικρατεί στη χώρα μου.
<SPEAKER ID="311" NAME="Cătălin Sorin Ivan" AFFILIATION="S&amp;D">
(RO) Κυρία Πρόεδρε, αποφάσισα να υπενθυμίζω τακτικά στον κ. Buzek το πώς εξελίσσεται η δημοκρατία στη Ρουμανία. Έχει βρεθεί στο ρουμανικό κοινοβούλιο και έχει υποστηρίξει την κυβέρνηση Boc και τον Traian Băsescu. Θέλω να πω στον κ. Buzek ότι το ρουμανικό κοινοβούλιο δεν διαθέτει καμία εξουσία και ότι όλοι οι νόμοι εγκρίνονται και εφαρμόζονται από την κυβέρνηση. Ωστόσο, ούτε η ρουμανική κυβέρνηση διαθέτει εξουσία, διότι ο Traian Băsescu είναι το πρόσωπο που διορίζει υπουργούς, ορίζει τα καθήκοντά τους και προβαίνει σε ανακοινώσεις κάθε φορά που πρόκειται να ληφθούν σημαντικά μέτρα. Στη Ρουμανία επίσης αθώοι άνθρωποι κλείνονται στη φυλακή για 30 ημέρες, μετά την πάροδο των οποίων πρέπει να περάσουν από δίκη.
<P>
Ζήτησα από τον κ. Buzek να τοποθετηθεί επισήμως επί του θέματος και έλαβα απάντηση μέσω μιας ανακοίνωσης Τύπου του κόμματος PD-L και του Traian Băsescu. Ζητώ και περιμένω επίσημη τοποθέτηση από την πλευρά του κ. Buzek.
<SPEAKER ID="312" NAME="Alexander Mirsky" AFFILIATION="S&amp;D">
(LV) Κύριε Πρόεδρε, γιατί, κατά τη γνώμη σας, εγκρίνει ψηφίσματα το Ευρωπαϊκό Κοινοβούλιο; Μα, για να εφαρμοστούν στην πράξη. Φαίνεται, όμως, ότι η κυβέρνηση της Λετονίας δεν προτίθεται να εφαρμόσει το ψήφισμα της 11ης Μαρτίου 2004. Στο εν λόγω ψήφισμα υποστηρίζεται ρητώς ότι το δικαίωμα ψήφου στις τοπικές εκλογές πρέπει να χορηγείται σε όλα τα άτομα που διαμένουν μονίμως στη λετονική επικράτεια. Στο ερώτημα πότε θα εφαρμόσει η Λετονία αυτό το ψήφισμα, κατά πάσα πιθανότητα θα λάβουμε την ακόλουθη απάντηση: "Kad pūcei aste ziedēs" (στα λετονικά). Στα ρωσικά, μπορεί κανείς να πει: "Kogda rak na gore svistnet", και στα ελληνικά: "Στις τριάντα του Φλεβάρη". " ουσία του θέματος λοιπόν είναι η εξής - είτε θα αποκτήσει τριάντα ημέρες ο Φλεβάρης είτε πρέπει να θέσουμε συλλογικά τέρμα στις διακρίσεις εις βάρος 335.000 ανθρώπων που ζουν στη Λετονία.
<P>
Σας ευχαριστώ.
<SPEAKER ID="313" NAME="Ioan Enciu" AFFILIATION="S&amp;D">
(RO) Κυρία Πρόεδρε, σήμερα γινόμαστε μάρτυρες γεγονότων τα οποία θα αλλάξουν τον ρουν της Ιστορίας στη Βόρεια Αφρική και αλλού. Τα δικτατορικά καθεστώτα δεν μένουν για καιρό στην εξουσία σε καμία περιοχή του κόσμου. Ωστόσο, θέλω να επιστήσω την προσοχή σας στο γεγονός ότι μπορούν να εμφανιστούν νέες μορφές δικτατορίας, ακόμη και σε ένα κράτος μέλος της Ευρωπαϊκής Ένωσης που θεωρείται δημοκρατικό, συγκεκριμένα στη Ρουμανία. Σύμφωνα με τις αρχές του κράτους δικαίου, κάθε άτομο θεωρείται αθώο μέχρις ότου καταδικαστεί από τη δικαιοσύνη, και πρέπει να προσάγεται σε δίκη ως ελεύθερος πολίτης, εκτός εάν είναι επικίνδυνος για την κοινωνία.
<P>
Αυτές οι οικουμενικές αρχές του δικαίου έχουν πάψει να ισχύουν στη Ρουμανία όσο περνάει από το χέρι του Προέδρου Băsescu και του Φιλελεύθερου Δημοκρατικού Κόμματος που βρίσκεται στην εξουσία. Ξεκάθαρη απόδειξη του γεγονότος ότι στη Ρουμανία πραγματοποιούνται συλλήψεις μετά από πολιτικές εντολές αποτελεί η δήλωση του Προέδρου Băsescu στο Στρασβούργο, η οποία έγινε πέντε ώρες πριν από τη σύλληψη του Constantin Nicolescu, και αναφέρω επί λέξει: "Ένα σημαντικό μέλος της αντιπολίτευσης συνελήφθη", αυτή ακριβώς ήταν η δήλωση, μολονότι η υπόθεση δεν είχε φτάσει ακόμη στο δικαστήριο. Πόσο πιο σαφείς αποδείξεις απαιτούνται για να γίνει εμφανές ότι ο Πρόεδρος Băsescu αποφασίζει ποιος και πότε θα συλληφθεί;
<SPEAKER ID="314" NAME="Corina Creţu" AFFILIATION="S&amp;D">
(RO) Κυρία Πρόεδρε, συμμερίζομαι και εγώ τα αισθήματα των συναδέλφων μου οι οποίοι επέστησαν προσοχή στις διώξεις που υφίσταται η αντιπολίτευση στη Ρουμανία, μέσω της χρήσης των νομικών μέσων που έχει στη διάθεσή της μια κυβέρνηση η οποία προβαίνει σε όλο και μεγαλύτερες αυταρχικές καταχρήσεις εξουσίας. Με τη δημοτικότητά της να βρίσκεται σε ελεύθερη πτώση και μετά τη λήψη μιας σειράς άγριων μέτρων λιτότητας, τα οποία έχουν δραστικό αντίκτυπο στο επίπεδο διαβίωσης, η ρουμανική κυβέρνηση προσφεύγει σε όλο και πιο βίαιες αντιδημοκρατικές μεθόδους προκειμένου να κρατηθεί στην εξουσία.
<P>
Όπως ανέφεραν οι συνάδελφοί μου, η αναίτια και βάναυση σύλληψη ενός εξέχοντος μέλους της αντιπολίτευσης, που εκλέγεται άμεσα από τους πολίτες, είναι το πλέον πρόσφατο ανησυχητικό παράδειγμα μιας σειράς απειλών και παρενοχλήσεων εις βάρος ομάδων της αντιπολίτευσης. Ταυτόχρονα, ο κρατικός προϋπολογισμός λεηλατείται από τους πολιτικούς υποστηρικτές της κυβέρνησης, τα χαοτικά μέτρα της οποίας βαθαίνουν την οικονομική και κοινωνική κρίση και αυξάνουν τις κοινωνικές εντάσεις σε ανησυχητικό βαθμό. Γι' αυτό διαμαρτυρόμαστε για μια ακόμη φορά από κοινού κατά των επιθέσεων που έχουν εξαπολυθεί σε μια προσπάθεια εκφοβισμού πολιτικών της αντιπολίτευσης και συνδικάτων. Εκτιμώ ότι τα όργανα της ΕΕ οφείλουν να τοποθετηθούν κατά των κατάφορων παραβιάσεων των δημοκρατικών δικαιωμάτων στη Ρουμανία.
<SPEAKER ID="315" NAME="Ricardo Cortés Lastra" AFFILIATION="S&amp;D">
(ES) Κυρία Πρόεδρε, θέλω να μοιραστώ με όλες και όλους μια εξέλιξη την οποία θεωρώ εξαιρετικά σημαντική. Προσφάτως, συνήφθη ένα σπουδαίο κοινωνικό και οικονομικό σύμφωνο μεταξύ της κυβέρνησης και των εκπροσώπων των συνδικάτων και του επιχειρηματικού κόσμου στην Ισπανία. " συμφωνία αυτή αποδεικνύει ότι η Ισπανία είναι μια χώρα που μπορεί να ενώσει τις δυνάμεις της για να ξεπεράσει τα προβλήματά της, να ανταποκριθεί στις προκλήσεις που αντιμετωπίζει και να ενισχύσει το κράτος πρόνοιας. Κυρίες και κύριοι, σε αυτήν την παγκόσμια κρίση, η εν λόγω συμφωνία είναι ένα μοναδικό παράδειγμα του πώς, όταν η κοινωνία αναλαμβάνει τις ευθύνες της ως σύνολο, μπορούμε να συναινέσουμε επί των μέτρων που απαιτούνται ώστε να εξασφαλίσουμε το μέλλον μας και να οικοδομήσουμε μια ισχυρή Ισπανία σε μια Ένωση ο ρόλος της οποίας ενισχύεται διαρκώς.
<SPEAKER ID="316" NAME="Πρόεδρος">
" συζήτηση έληξε.

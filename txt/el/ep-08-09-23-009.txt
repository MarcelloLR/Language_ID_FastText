<CHAPTER ID="009">
Κοινοτικό σύστημα παρακολούθησης της κυκλοφορίας των πλοίων και ενημέρωσης - Διερεύνηση των ατυχημάτων στον τομέα των θαλάσσιων μεταφορών - Ευθύνη των μεταφορέων στις θαλάσσιες και εσωτερικές πλωτές μεταφορές επιβατών σε περίπτωση ατυχήματος - Έλεγχος των πλοίων από το κράτος λιμένα (αναδιατύπωση) - Κοινοί κανόνες και πρότυπα για τους οργανισμούς επιθεώρησης και εξέτασης πλοίων και για τις συναφείς δραστηριότητες των ναυτικών αρχών (αναδιατύπωση) - Κοινοί κανόνες και πρότυπα για τους οργανισμούς επιθεώρησης και εξέτασης πλοίων (αναδιατύπωση) (συζήτηση)
<SPEAKER ID="269" NAME="Πρόεδρος">
Το επόμενο στοιχείο είναι η κοινή συζήτηση για
<P>
τη σύσταση για δεύτερη ανάγνωση, εκ μέρους της Επιτροπής Μεταφορών και Τουρισμού, σχετικά με την κοινή θέση του Συμβουλίου (05719/3/2008 - C6-0225/2008 - ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου που αφορά την τροποποίηση της οδηγίας 2002/59/ΕΚ για τη δημιουργία κοινοτικού συστήματος παρακολούθησης της κυκλοφορίας των πλοίων και ενημέρωσης (Εισηγητής: Dirk Sterckx),
<P>
τη σύσταση για δεύτερη ανάγνωση, εκ μέρους της Επιτροπής Μεταφορών και Τουρισμού, σχετικά με την κοινή θέση του Συμβουλίου (05721/5/2008 - C6-0226/2008 - ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου που αφορά τον καθορισμό των θεμελιωδών αρχών που διέπουν τη διερεύνηση των ατυχημάτων στον τομέα των θαλάσσιων μεταφορών και για την τροποποίηση των οδηγιών 1999/35/ΕΚ και 2002/59/ΕΚ (Εισηγητής: Jaromír Kohlíček),
<P>
τη σύσταση για δεύτερη ανάγνωση, εκ μέρους της Επιτροπής Μεταφορών και Τουρισμού, σχετικά με την κοινή θέση του Συμβουλίου (06389/2/2008 - C6-0227/2008 - ενόψει της έγκρισης του κανονισμού του Ευρωπαϊκού Κοινοβουλίου και του Συμβουλίου που αφορά την ευθύνη των μεταφορέων στις θαλάσσιες και εσωτερικές πλωτές μεταφορές επιβατών σε περίπτωση ατυχήματος (Εισηγητής: Paolo Costa),
<P>
τη σύσταση για δεύτερη ανάγνωση, εκ μέρους της Επιτροπής Μεταφορών και Τουρισμού, σχετικά με την κοινή θέση του Συμβουλίου (05722/3/2008 - C6-0224/2008 - ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου που αφορά τον έλεγχο των πλοίων από το κράτος λιμένα (Αναδιατύπωση) (Εισηγητής: Dominique Vlasto),
<P>
τη σύσταση για δεύτερη ανάγνωση, εκ μέρους της Επιτροπής Μεταφορών και Τουρισμού, σχετικά με την κοινή θέση του Συμβουλίου (05724/2/2008 - C6-0222/2008 - 2005/0237Α(COD)) ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου που αφορά τους κοινούς κανόνες και πρότυπα για τους οργανισμούς επιθεώρησης και εξέτασης πλοίων και για τις συναφείς δραστηριότητες των ναυτικών αρχών (αναδιατύπωση) (Εισηγητής: Luis de Grandes Pascual), και
<P>
τη σύσταση για δεύτερη ανάγνωση, εκ μέρους της Επιτροπής Μεταφορών και Τουρισμού, σχετικά με την κοινή θέση του Συμβουλίου (05726/2/2008 - C6-0223/2008 - 2005/0237Β(COD)) ενόψει της έκδοσης κανονισμού του Ευρωπαϊκού Κοινοβουλίου και του Συμβουλίου σχετικά με κοινούς κανόνες και πρότυπα για τους οργανισμούς επιθεώρησης και εξέτασης πλοίων (αναδιατύπωση) (Εισηγητής: Luis de Grandes Pascual).
<SPEAKER ID="270" NAME="Dirk Sterckx" LANGUAGE="NL">
Κύριε Πρόεδρε, κύριε Επίτροπε, κύριε εν ενεργεία Πρόεδρε του Συμβουλίου, αυτό που πρέπει να αναρωτηθούμε είναι αν, εννιά χρόνια μετά από το ατύχημα του Erika και σχεδόν έξι χρόνια μετά από εκείνο του Prestige, είμαστε αρκετά προετοιμασμένοι, σε περίπτωση που συμβεί ξανά κάτι τέτοιο. Αυτό είναι το πραγματικό ερώτημα που καλούμαστε να απαντήσουμε.
<P>
Είναι όλα εντάξει; Έχουμε επαρκή αριθμό εμπειρογνωμόνων, οι οποίοι να είναι αρκετά ανεξάρτητοι, ώστε να μπορούν να λάβουν αποφάσεις; Μπορούν να δουλέψουν αρκετά γρήγορα; Έχουμε ολοκληρώσει όλες τις προετοιμασίες που τους επιτρέπουν να ζητήσουν από άλλους ειδικούς ή υποστηρικτικό προσωπικό να επιλύσει το θέμα; Το προσωπικό του πλοίου λαμβάνει την κατάλληλη αντιμετώπιση σε μια τέτοια περίπτωση; Καταβάλλεται αποζημίωση; Γνωρίζουμε αρκετά για τα πλοία που πλέουν κατά μήκος των ακτών μας; Αυτές είναι οι ερωτήσεις που υποβάλαμε τόσο σχετικά με το Erika όσο και σχετικά με το Prestige. Τότε η Επιτροπή δεν είχε χάσει χρόνο υποβάλλοντας προτάσεις σχετικά με το θέμα, και είχαμε διατυπώσει γραπτώς μόνο μερικά πράγματα - τα οποία τώρα πρέπει να αναθεωρήσουμε.
<P>
Μετά από την πρώτη ανάγνωση, το Συμβούλιο ανταποκρίθηκε υπό τη μορφή μιας ιδιαίτερα απογοητευτικής κοινής θέσης. Εντούτοις, οφείλω να πω ότι, προς μεγάλη μου ικανοποίηση, μετά από αυτή την ανταπόκριση είχαμε άτυπες συνομιλίες με το Συμβούλιο - πρώτα σε τη σλοβένικη προεδρία και τώρα, ιδιαίτερα, με τη γαλλική - οι οποίες παρήγαγαν πολύ καλά αποτελέσματα.
<P>
Όσο για την αρμόδια αρχή, έχουμε σχεδόν καταλήξει και σχετικά με αυτήν. Έχουμε συντάξει ένα αξιόλογο κείμενο το οποίο θα υποστηρίξω σε κάθε περίπτωση ενώπιον των συναδέλφων μου Ευρωβουλευτών. Πρόκειται για μια αρχή, η οποία συμμετέχει στο σχεδιασμό, είναι μόνιμου χαρακτήρα, διαθέτει τις απαραίτητες εξειδικευμένες γνώσεις και μπορεί να λάβει ανεξάρτητες αποφάσεις για τη βελτίωση της υποστήριξης των πλοίων. Επίσης, έχουμε σημειώσει πρόοδο στον τομέα της παρακολούθησης σκαφών, όχι μόνο με την τυπική μέθοδο του ραντάρ, αλλά και μέσω δορυφόρου. Έχουμε πιο αναλυτικές πληροφορίες σχετικά με το φορτίο και γνωρίζουμε ποιος είναι αρμόδιος για την παροχή των πληροφοριών αυτών. Σε παρακολούθηση υποβάλλονται επίσης τα αλιευτικά σκάφη, έτσι ώστε να μπορέσει να αυξηθεί η ασφάλεια και των μικρών σκαφών. Έχουμε καταλήξει στο ποια είναι τα μέτρα που πρέπει να λαμβάνονται υπό συνθήκες πάγου.
<P>
Όλα αυτά δείχνουν ότι έχουμε σημειώσει πρόοδο, δεν έχουμε όμως ολοκληρώσει το έργο μας. Ποια θέματα απομένει να επιλυθούν; " τάση να αντιμετωπίζονται τα μέλη του πληρώματος ως εγκληματίες, η αποζημίωση σε περίπτωση οικονομικής ζημίας για τα λιμάνια και η υποχρεωτική ειδοποίηση για την ποσότητα καυσίμων στη δεξαμενή. Εξάλλου, ακόμα και μικρές ποσότητες αυτού του εξαιρετικά επιβλαβούς καυσίμου μπορούν μερικές φορές να προκαλέσουν πολύ μεγάλη ζημία στο περιβάλλον - όπως συνέβη, για παράδειγμα, στην περίπτωση του ατυχήματος του Tricolor στα ανοιχτά των βελγο-γαλλικών ακτών, κατά την οποία 180 τόνοι καυσίμου προκάλεσαν σημαντική ζημία, παρότι η ποσότητα αυτή δεν ήταν μεγάλη.
<P>
Κύριε εν ενεργεία Πρόεδρε, θα ήθελα να εκφράσω τις ευχαριστίες μου για το έργο που το Κοινοβούλιο και το Συμβούλιο έχουμε από κοινού κατορθώσει να υλοποιήσουμε, σε σχέση με την έκθεσή μου, και θα ήθελα να ενθαρρύνω το Κοινοβούλιο και το Συμβούλιο να εξακολουθήσουν με το ίδιο πνεύμα συνεργασίας.
<P>
Αυτό με πηγαίνει στα δύο κείμενα, επί των οποίων δεν έχουμε υιοθετήσει κοινή θέση. Ως ο εισηγητής ενός εκ των κειμένων, παρακινώ το Συμβούλιο να λάβει μια απόφαση επίσης σχετικά με τα δύο κείμενα που λείπουν. Γνωρίζω ότι ο εν ενεργεία Πρόεδρος εργάζεται σκληρά σε αυτή την κατεύθυνση, όμως τα δύο ζητήματα της οικονομικής ευθύνης των πλοιοκτητών και του έργου των κρατών σημαίας θεωρούνται από το Κοινοβούλιο ως απαραίτητα στοιχεία για την ενίσχυση της ασφάλειας στη θάλασσα. " διεθνής σύμβαση σχετικά με την αστική ευθύνη και την αποζημίωση για ζημίες σε σχέση με τη μεταφορά επικίνδυνων και επιβλαβών ουσιών δια θαλάσσης (Σύμβαση 'HNS'), για παράδειγμα, πρέπει να επικυρωθεί από όλα τα κράτη μέλη, αν θέλουμε να αναπτυχθεί ένα σωστό σύστημα για την υποστήριξη των πλοίων για τα διάφορα κράτη μέλη και για την Ένωση.
<P>
Το Κοινοβούλιο παρακινεί τον εν ενεργεία Πρόεδρο να καταβάλει κάθε δυνατή προσπάθεια για να διασφαλίσει το ότι το Συμβούλιο θα εγκρίνει μια απόφαση σχετικά και με αυτά τα δύο κείμενα. Διαφορετικά, θα βρεθούμε μπροστά σε ένα πολύ σοβαρό πρόβλημα· το Κοινοβούλιο ενδέχεται να θεωρήσει μη ικανοποιητικά όλα όσα έχουμε επιτύχει, όσο κι αν τα εκτιμώ. Θα ήθελα, έτσι, να ενθαρρύνω τον εν ενεργεία Πρόεδρο να εξακολουθήσει τη σωστή δουλειά. Το Κοινοβούλιο - εν πάσει περιπτώσει, ο παρών εισηγητής - θα τον στηρίξει. Ας εξακολουθήσουμε να εργαζόμαστε με στόχο τα καλύτερα δυνατά αποτελέσματα για την ασφάλεια της ναυτιλίας.
<SPEAKER ID="271" NAME="Πρόεδρος">
Δεν βλέπω τον κο Kohlíček στη θέση του. Θα συνεχίσουμε με τους άλλους εισηγητές και αν έρθει εγκαίρως θα τον καλέσουμε στο βήμα.
<SPEAKER ID="272" NAME="Paolo Costa" LANGUAGE="IT">
Κύριε Πρόεδρε, κύριε εν ενεργεία Πρόεδρε του Συμβουλίου, κύριε Επίτροπε, κυρίες και κύριοι, η πρώτη ανάγνωση πραγματοποιήθηκε σε αυτή την αίθουσα τον Απρίλιο του 2007. Τώρα είναι Σεπτέμβριος 2008, και θεωρώ ότι ο χρόνος δεν πέρασε άσκοπα. Έχουν σημειωθεί πολλές εξελίξεις και μεγάλη πρόοδος και εξακολουθώ να είναι αισιόδοξος ότι θα καταφέρουμε να διανύσουμε τα τελευταία βήματα, τα οποία θα μας οδηγήσουν στην ολοκλήρωση ενός σημαντικού έργου, της παροχής σε όλους τους πολίτες που πλέουν στις θάλασσες της Ευρώπης, Ευρωπαίους και μη, ασφαλείς συνθήκες, οι οποίες να είναι ασφαλώς καλύτερες από τις ήδη υπάρχουσες.
<P>
Θα ήθελα να επαναφέρω στη μνήμη όλων όχι μόνο το Erika ή το Prestige, τα οποία ανέφερε ο κος Sterckx, αλλά - και αυτό είναι το αντικείμενο της έκθεσής μου στον τομέα αυτό - θα ήθελα να πω ότι πρέπει να αποφύγουμε στο μέλλον τραγωδίες όπως εκείνη του Princess of the Stars, με 800 νεκρούς στις Φιλιππίνες, καθώς και τους "μόνο" 4 νεκρούς που καταγράφηκαν μετά τη σύγκρουση μεταξύ πλοίου μεταφοράς εμπορευματοκιβωτίων και υδροολισθητήρα στο στενό της Μεσίνα και τους "μόνο" 2 νεκρούς πριν από μερικές μέρες μεταξύ των επιβατών του La Besogne, το οποίο συγκρούστηκε με ένα bateau mouche στο Παρίσι. Εν ολίγοις, όλα τα υδάτινα περιβάλλοντα εγκυμονούν κινδύνους, και οφείλουμε να αναλάβουμε δράση σε όλα τα εν λόγω περιβάλλοντα.
<P>
Οι οδηγίες είναι ωστόσο πολύ απλές: μου φαίνεται ότι δεν πρέπει να βρεθούμε σε τέτοια θέση που να μετανιώσουμε για το ότι δεν πήραμε τις απαραίτητες αποφάσεις σε σχέση με τα επαναλαμβανόμενα ατυχήματα. Θα ήθελα να επισημάνω για ακόμα μια φορά ότι οι αποφάσεις αυτές δεν αφορούν μόνο την προστασία του περιβάλλοντος, των ακτών και της θάλασσας, όπως στις περιπτώσεις του Erika και του Prestige, αλλά και την προστασία ανθρώπινων ζωών, ανάγκη την οποία κατέδειξαν τα σοβαρά ατυχήματα τα οποία, μόνο από τύχη, έλαβαν μέρος σε πολύ μακρινές μας θάλασσας - πρόσφατα - όπως και τα συμβάντα εκείνα που φαντάζουν λιγότερο σημαντικά. Μόλις έδωσα δύο παραδείγματα: το ένα στο στενό της Μεσίνα και το άλλο στον ποταμό Σηκουάνα πριν από μερικές ημέρες.
<P>
" έκθεσή μου περιέχει επίσης μια στρατηγική, την οποία θεωρώ ότι θα πρέπει όλοι να εγκρίνουμε: την κατά το δυνατόν βέλτιστη αξιοποίηση όλων των ευρωπαϊκών αρμοδιοτήτων όσον αφορά την προστασία του περιβάλλοντος και των καταναλωτών. Στην περίπτωση αυτή, αυτό σημαίνει την προστασία ανθρώπινων ζωών, ατόμων, και τη διαφύλαξη της ασφάλειας και της προστασίας, με σκοπό τη βελτίωση της τρέχουσας κατάστασης.
<P>
Πρέπει, ωστόσο, να είμαστε προσεκτικοί: πρέπει να αξιοποιήσουμε τις αρμοδιότητες που μας παραχωρεί η Συνθήκη χωρίς καμία απόλυτη μεταφορά περαιτέρω κυριαρχίας και χωρίς να παίρνουμε κανέναν τομέα από τα κράτη μέλη τα οποία, όπως θέλουμε να πιστεύουμε, μοιράζονται πλήρως αυτό το στόχο.
<P>
Από αυτή την άποψη, τότε, θεωρώ ότι πρέπει να εξακολουθήσουμε να εργαζόμαστε στον τομέα με τον οποίο σχετίζεται η έκθεσή μου, προκειμένου να βρούμε μηχανισμούς, των οποίων το εύρος μπορεί να επεκταθεί με τρόπους που κανένας δεν μπορεί να απορρίψει, και να εντοπίσουμε μεθόδους για τη σταδιακή εφαρμογή τους σε εύλογη χρονική περίοδο, η οποία θα παράσχει σε όλους τη δυνατότητα να προσαρμοστούν, χωρίς να απαιτούμε να γίνουν τα πράγματα εν μία νυκτί. Όσον αφορά τον περιορισμό της αστικής ευθύνης, πρέπει να βρούμε έναν τρόπο με τον οποίο να συνδυάσουμε τη σιγουριά εκ μέρους του πλοιοκτήτη αναφορικά με την αστική ευθύνη που αναλαμβάνει και με το ποσό στο οποίο μπορεί να ανέλθουν οι ζημίες, με τη σιγουριά εκ μέρους των πιθανών θυμάτων ότι θα λάβουν αποζημίωση. Επομένως, πρέπει να βρούμε κάποιες λύσεις οι οποίες συμπεριλαμβάνουν την επιλογή της παράκαμψης του ανώτατου ή του κατώτατου ορίου - τα οποία σήμερα είναι καθορισμένα - και τις οποίες επιθυμούμε ή θα μπορέσουμε να επιβάλουμε. Πρέπει να βεβαιωθούμε ότι όσοι ταξιδεύουν με τα πλοία μας θα έχουν καλύτερη πληροφόρηση και πρέπει να καταστήσουμε δυνατή την άμεση ανάληψη δράσης μόλις σημειωθούν ατυχήματα, συμπεριλαμβανομένης της καταβολής προκαταβολών σε περιορισμένο αριθμό κατάλληλων περιπτώσεων, οι οποίες μπορούν να επιβεβαιωθούν.
<P>
Θεωρώ ότι σε τέτοιου είδους ζητήματα, μπορούμε να καταλήξουμε πολύ εύκολα σε συμφωνία· μπορούμε να βρούμε έναν τρόπο να ανταποκριθούμε στα σημεία που εξακολουθούν να υπάρχουν και να κλείσουμε το φάκελο. Ωστόσο, εξακολουθεί να υπάρχει το βασικό θέμα: δεν πρέπει να επιτρέψουμε την αντιμετώπιση ενός σημείου μόνο, πρέπει να κλείσουμε το θέμα και να μπορέσουμε να πούμε στους ευρωπαίους πολίτες ότι ασχολούμαστε με όλα τα μέτωπα και με όλους τους τομείς.
<P>
Δεν θα επαναλάβω το θέμα που συσχετίζει τις δύο - ας πούμε - εκθέσεις που λείπουν, τις δύο διατάξεις που λείπουν. Θα ήθελα να πω στη γαλλική Προεδρία ότι η προσπάθεια που έχει κάνει είναι τεράστια και ότι είμαι βέβαιος ότι θα εξακολουθήσει. Προσωπικά, και όσον αφορά το Κοινοβούλιο, μπορώ να σας διαβεβαιώσω ότι σε κάθε περίπτωση θα εργαζόμαστε καθημερινά, συνεχώς, από τώρα ως τις 31 Δεκεμβρίου, για να διασφαλίσουμε ότι ο φάκελος θα κλείσει στο πλαίσιο της παρούσας προεδρίας και ότι θα μπορέσει να κλείσει με τον καλύτερο δυνατό τρόπο για όλους όσοι μας παρακολουθούν. Είμαι πεπεισμένος ότι στο τέλος θα μπορέσουμε να νιώσουμε υπερήφανοι για το ότι σημειώσαμε πρόοδο στον τομέα της ασφάλειας της ναυτιλίας στην Ευρώπη, χωρίς να νιώθει κανείς - πώς να το πω; - ότι χάνει κάποια από την αρμοδιότητα που επιθυμεί να ασκήσει άμεσα.
<SPEAKER ID="273" NAME="Dominique Vlasto">
εισηγήτρια. - (FR) Κύριε Πρόεδρε, Εν Ενεργεία Πρόεδρε του Συμβουλίου, Επίτροπε, κυρίες και κύριοι, κατ' αρχάς, θα ήθελα να υπενθυμίσω σε όλους σας εδώ ότι η ασφάλεια των θαλάσσιων μεταφορών πρέπει να συνεχίσει να αποτελεί μια προτεραιότητα στην ευρωπαϊκή πολιτική ατζέντα. Δεν μπορούμε να καθόμαστε να περιμένουμε το επόμενο μεγάλο ατύχημα στη θάλασσα για να μας κάνει να συνειδητοποιήσουμε ότι η ασφάλεια των θαλάσσιων μεταφορών αποτελεί μια προτεραιότητα για μας ως πολιτικοί ηγέτες, καθώς και για τον κόσμο, ο οποίος θα πάψει να ανέχεται να βλέπει τις ακτές του να ρυπαίνονται, για να μην αναφερθώ στο γεγονός ότι αυτά τα ατυχήματα αποτελούν μια περιβαλλοντική καταστροφή και προκαλούν οικονομικές καταστροφές.
<P>
" πρώτη ανάγνωση στο Κοινοβούλιο έλαβε χώρα τον Απρίλιο 2007. Το Συμβούλιο χρειάστηκε πάνω από ένα χρόνο για να μας συμβουλέψει για τις Κοινές του Θέσεις και αυτό έγινε μόνο για πέντε από τα επτά κείμενα του πακέτου. Οφείλω να παραδεχτώ ότι δυσκολεύομαι αρκετά να το αποδεχτώ αυτό.
<P>
Μπορεί ασφαλώς ορισμένα ζητήματα να εγείρουν μεγάλα προβλήματα και να δυσχεραίνουν την επίτευξη συναίνεσης. Τουλάχιστον συμφωνούμε για το νομοθετικό πακέτο, το οποίο πράγματι είναι σύνθετο, αλλά δεν βλέπω αρκετούς βάσιμους λόγους που να αποτρέπουν τη συμφωνία πάνω σε τεχνικά αν και συγκεκριμένα κείμενα τα οποία μάλιστα σχηματίζουν ένα ιδιαίτερα συνεκτικό σύνολο. Αν θυμάμαι καλά, πριν από έναν χρόνο ήμασταν όλοι πολύ χαρούμενοι - ακόμα και ικανοποιημένοι με τους εαυτούς μας. Προφανώς, κι εγώ και οι συνάδελφοι Βουλευτές, θα θέλαμε να μάθουμε γιατί το Συμβούλιο χρειάστηκε τόσο πολύ χρόνο να εξετάσει αυτόν το φάκελο και θα ήθελα επίσης το Συμβούλιο να μας πει τι ήταν αυτό που τους εμπόδισε να καταλήξουν σε συμφωνία πάνω σε δύο σημαντικές προτάσεις, συγκεκριμένα την αστική ευθύνη των πλοιοκτητών και τις υποχρεώσεις του κράτους σημαίας, ιδιαίτερα γιατί το κείμενο που αφορά τα κράτη σημαίας αποτελεί φυσικό συμπλήρωμα της έκθεσής μου αναφορικά με τον έλεγχο από το κράτος λιμένα. Λαμβάνοντας αυτά υπόψη, είναι αρκετά εύκολο να δει κανείς με ποιο τρόπο η αλληλεπίδραση ενός κειμένου με τα υπόλοιπα κείμενα δικαιολογεί απόλυτα την προσέγγιση του παρόντος 'πακέτου' και την ανάγκη να υπάρξει συμφωνία για όλα τα κείμενα.
<P>
Ίσως να ακούγομαι κάπως σκληρή, αλλά θέλω να μάθω τι συμβαίνει. Εντούτοις, επικροτώ τις γνήσιες προσπάθειες της Γαλλικής Προεδρίας της ΕΕ, η οποία προσπάθησε να άρει τα κωλύματα και να αναθερμάνει το διάλογο πάνω στις δύο προτάσεις οι οποίες λείπουν σήμερα: αυτές των εκθέσεων Savary και Fernandez. Δεν ήταν η έλλειψη προόδου σε κάθε έκαστο κείμενό μας ή μεμονωμένες δυσκολίες της κάθε πρότασης που μας απέτρεψαν να καταλήξουμε σε συμφωνία με το Συμβούλιο, αλλά το γεγονός ότι δύο προτάσεις δεν συμπεριλαμβάνονται σήμερα στο πακέτο, πράγμα το οποίο προφανώς συνιστά πρόβλημα για όλους τους εισηγητές.
<P>
Προσωπικά, πιστεύω ότι σύντομα θα καταλήξουμε σε συμφωνία πάνω σε καθεμία από τις προτάσεις, γιατί θα αναγκαστούμε να το κάνουμε, ακόμα και αν χρησιμοποιηθεί η διαδικασία της συνδιαλλαγής. Όπως και να 'χει, γνωρίζω ότι η Γαλλική Προεδρία καταβάλει προσπάθειες γι' αυτό το θέμα κι ελπίζω οι προσπάθειές της να είναι επιτυχείς.
<P>
Δεν ανησυχώ ιδιαίτερα για την έκθεσή μου σχετικά με τον έλεγχο του κράτους λιμένος γιατί γνωρίζω ότι στο τέλος του άτυπου τριμερούς διαλόγου μας αντιμετωπίστηκαν πολλά προβλήματα. Πέραν ποικίλων διαφορών ως προς τη διατύπωση, παραμένουν τρεις μείζονες διαφορές με το Συμβούλιο, για τις οποίες προτίμησα να αποκαταστήσω τη θέση της πρώτης ανάγνωσης του Κοινοβουλίου.
<P>
Το πρώτο σημείο ήταν η εφαρμογή της οδηγίας στα αγκυροβόλια, το οποίο αποτελεί ένα ζωτικής σημασίας θέμα για την ασφάλεια των θαλάσσιων μεταφορών. Πρέπει να συμπεριλάβουμε τα αγκυροβόλια στο παρόν κείμενο. Πιστεύω ότι στέλνουμε το μήνυμα μιας αυστηρής και συνεπούς πολιτικής. Τα πλοία που δεν πληρούν τα πρότυπα πρέπει να μη μπορούν να διαφύγουν της επιθεώρησης, ανεξαρτήτως της οδού πλεύσης τους και του τόπου απόσυρσης στα ευρωπαϊκά ύδατα.
<P>
Το δεύτερο σημείο αφορά την εφαρμογή μόνιμων απαγορεύσεων. Και πάλι, πιστεύω ότι αυτό είναι ένα μέτρο που θα πρέπει να διατηρηθεί ως μέσο πρόληψης κακών συμπεριφορών. Αυτό το μέτρο θα πρέπει, μάλιστα, να χρησιμοποιείται με πολλή φειδώ, γιατί θα πρέπει να είναι λίγα τα πλοία που πληρούν τις συνθήκες εφαρμογής του, αλλά θα πρέπει να υπάρχει για πλοία που δεν πληρούν τα πρότυπα, ούτως ώστε αυτά τα πλοία να μην υπάρχει πιθανότητα να παρουσιάσουν νέα προβλήματα και να δημιουργήσουν μια αίσθηση ατιμωρησίας.
<P>
Το τρίτο σημείο αφορά τα μέτρα ελαστικότητας για την εφαρμογή του συστήματος επιθεώρησης. Στην πρώτη ανάγνωση επιλέξαμε μηχανισμούς ευελιξίας βάσει συγκεκριμένων περιστάσεων· για παράδειγμα, μη πραγματοποίηση επιθεωρήσεων γιατί η κακοκαιρία δεν επέτρεψε τη διενέργεια των επιθεωρήσεων ή όπου δεν τηρούνται οι συνθήκες ασφάλειας. Συμπεριλήφθηκε η δυνατότητα αναβολής της επιθεώρησης ενός πλοίου από έναν κοινοτικό λιμένα σε έναν άλλον.
<P>
Το Συμβούλιο ζητά περισσότερα.
<P>
(Ο Πρόεδρος διακόπτει την ομιλήτρια)
<SPEAKER ID="274" NAME="Luis de Grandes Pascual" LANGUAGE="ES">
Κύριε Πρόεδρε, κύριε Bussereau, Επίτροπε, κυρίες και κύριοι, σήμερα για μία ακόμα φορά επανερχόμαστε στη συζήτηση την οποία ολοκληρώσαμε στην πρώτη ανάγνωση πριν από ενάμιση χρόνο.
<P>
Το κάνουμε αυτό με περισσότερους λόγους από ότι είχαμε τότε να χαρούμε με τα αποτελέσματα των προσπαθειών μας, τα οποία υπήρξαν καρπός της συνεργασίας και της συναίνεσης που υπάρχει στο Σώμα για ένα τόσο ευαίσθητο θέμα για το λαό, όπως η ασφάλεια των θαλασσών μας.
<P>
Εντούτοις, λυπάμαι που η χαρά μας δεν ολοκληρώθηκε ή δεν είχε την πορεία που ελπίζαμε, καθώς παρ' όλο το γεγονός ότι όλοι μας έχουμε διδαχτεί από τις εμπειρίες του παρελθόντος, με τα τραγικά παραδείγματα της καταστροφής του Erika και του Prestige, τα οποία είναι ακόμα νωπά στις μνήμες και παρά την ανάγκη να δράσουμε αμέσως και όχι να περιμένουμε την επίτευξη συναίνεσης που πάντα έπεται των καταστροφών, η στάση του Συμβουλίου δυστυχώς δεν μας επέτρεψε να κλείσουμε σήμερα αυτό το ζήτημα υιοθετώντας τις οκτώ προτάσεις που συνιστούν 'το τρίτο πακέτο' για την ασφάλεια των θαλάσσιων μεταφορών.
<P>
Αυτό δεν θα με αποτρέψει από το να αναγνωρίσω και να εκφράσω τις ευχαριστίες μου στην Γαλλική Προεδρία για τη βούλησή της, καθώς πήρε τη σκυτάλη από την Πορτογαλική και την Σλοβένικη Προεδρία και όρισε το σωστό τέμπο στο Συμβούλιο, με σαφή πρόθεση να επιτευχθεί συμφωνία πάνω σε ένα πακέτο προτάσεων το οποίο θα πρέπει να αντιμετωπίζεται ως ενιαίο, όπως όλοι μας συμφωνούμε, καθώς υπάρχουν αλληλεπικαλύψεις μεταξύ τους και αφορά όλους τους εμπλεκόμενους στην αλυσίδα των θαλάσσιων μεταφορών.
<P>
Επομένως, δεν υπάρχουν καθόλου περιθώρια να συζητήσουμε, όπως δυστυχώς πολλές ή τουλάχιστον ορισμένες κυβερνήσεις πιστεύουν, το κατά πόσο οποιαδήποτε από αυτές τις προτάσεις είναι περιττή ή ανάρμοστη. Κάθε έκαστη εξ αυτών είναι ουσιαστική.
<P>
Βάσει αυτού, καλώ το Συμβούλιο να μην αφήσει να πάει χαμένη μια πολύτιμη ευκαιρία να κλείσουμε αυτό το ζήτημα με τη διαδικασία της συνδιαλλαγής, στην οποία κάποιοι από εμάς θα έρθουμε έχοντας σχεδόν ολοκληρώσει τη δουλειά μας, καθώς οι άτυποι τριμερείς διάλογοι που έλαβαν χώρα μέχρι στιγμής και η πλήρης συναίνεση που υπάρχει με όλους τους σκιώδεις εισηγητές, έχουν παράγει πολύ ικανοποιητικά αποτελέσματα και θα μπορούσαν να αποτελέσουν μία καλή βάση για την οριστική συμφωνία.
<P>
Σε συνέχεια των όσων είπα, κυρίες και κύριοι, υπάρχει ακόμα ένα ζήτημα που με προβληματίζει έντονα και το οποίο θα ήθελα να αναφέρω, καθώς αφορά μία ουσιαστική πτυχή του πακέτου, κατά τη γνώμη μας. Αναφέρομαι στην ανεξαρτησία των οργανισμών και των αρχών που δημιουργήθηκαν ειδικά με σκοπό να λαμβάνουν τις καλύτερες δυνατές αποφάσεις στο συντομότερο δυνατό διάστημα.
<P>
Από αυτήν την άποψη, αναφέρομαι συγκεκριμένα στην ανεξάρτητη αρχή που πρόκειται να δημιουργηθεί για να λαμβάνει μια απόφαση που ποτέ δεν παύει να είναι δύσκολη: να φιλοξενήσει ένα σκάφος που κινδυνεύει σε ένα καταφύγιο.
<P>
Κυρίες και κύριοι, δεν θα είχε κανένα νόημα να δημιουργήσουμε μία αρχή ανεξάρτητη από τις επιρροές της πολιτικής εξουσίας, εάν αυτή δεν διέθετε τους απαραίτητους πόρους και τις δυνατότητες λήψης αποφάσεων. Αλλά αυτό που είναι ακόμα πιο σοβαρό είναι να της παραχωρήσουμε εξουσίες εάν, την ώρα της αλήθειας, δεν θα έχει παρά μόνο μία επιλογή: υποχρεωτική φιλοξενία του πλοίου, ακόμα κι αν δεν διαθέτει ασφάλιση ή εγγυήσεις.
<P>
Έτσι εχόντων των πραγμάτων, όλο το βάρος θα πέφτει στο εμπλεκόμενο κράτος μέλος, το οποίο θα καταλήξει να είναι θύμα της οικολογικής και κοινωνικής καταστροφής που μπορεί να προκληθούν από την υποδοχή στέγαση ενός πλοίου σε ένα καταφύγιο, καθώς και να υποχρεώνεται να καλύψει αυτήν την καταστροφή.
<P>
Συνεπώς λέω ναι στη δημιουργία αυτής της αρχής, αλλά θα πρέπει να της δώσουμε εξουσίες και ένα πλοίο σε κίνδυνο θα πρέπει να φιλοξενείται μόνο εάν η προηγηθείσα εκτίμηση της κατάστασης οδηγεί στο συμπέρασμα ότι αυτή είναι η καλύτερη απόφαση και οι κίνδυνοι είναι υπό έλεγχο.
<P>
Πρέπει να σας πω ότι δεν είμαι μόνος μου σε αυτόν τον αγώνα, καθώς ο ευρωπαϊκός σύνδεσμος που εκπροσωπεί όλα μας τα λιμάνια επίσης έχει διαμαρτυρηθεί έντονα για αυτό το θέμα.
<P>
Σε συνέχεια των όσων είπα, θα ήθελα να ευχαριστήσω τον κύριο Sterckx για την επιμονή του σε αυτό το δύσκολο εγχείρημα, για το οποίο χρειάστηκε να δώσει μάχη.
<P>
Χαιρετίζω την πρόοδο που επιτεύχθηκε με τα εργαλεία παρακολούθησης πλοίων, τα οποία είναι απαραίτητα για τη μείωση των επικίνδυνων καταστάσεων.
<P>
Όσον αφορά τις διαφορές, θα υπάρξει χρόνος στη συνδιαλλαγή και θα καταβάλλουμε κάθε προσπάθεια για να επιτύχουμε συμβιβασμούς. Δεν έχω καμία αμφιβολία ότι θα πετύχουμε το στόχο μας.
<P>
Τέλος, θα προχωρήσω στην έκθεσή μου. Αφού εξετάστηκε από το Συμβούλιο, αυτό που προηγουμένως αποτελούσε μόνο μια πρόταση οδηγίας έχει πλέον χωριστεί σε δύο νομικά έγγραφα, μία πρόταση για κανονισμό και μία πρόταση για οδηγία και τα μέλη της Επιτροπής Μεταφορών και Τουρισμού θεώρησαν ότι αυτό ήταν που έπρεπε να γίνει. " άποψή μας για την κοινή θέση είναι επομένως θετική, καθώς δέχεται σε μεγάλο βαθμό τη γραμμή που υποστηρίζει το Κοινοβούλιο: Τη δυνατότητα ενίσχυσης των μηχανισμών παρακολούθησης για αναγνωρισμένους οργανισμούς μέσα από τη δημιουργία μιας επιτροπής εκτίμησης ανεξάρτητης φύσης με μόνιμες εξουσίες και η οποία να δρα αυτόνομα· επίτευξη ενός πιο ευέλικτου, δίκαιου συστήματος κυρώσεων, το οποίο θα είναι εντέλει πιο αποτελεσματικό, καθώς θα τιμωρεί αυτούς που παραλείπουν να προβούν στις απαραίτητες ενέργειες, αλλά αυτό θα το πετυχαίνει ανάλογα με τη σοβαρότητα της διαπραττόμενης παράβασης και των οικονομικών δυνατοτήτων του οργανισμού· τέλος, έχοντας καταφέρει να προχωρήσουμε ένα βήμα παραπέρα στο πολύ ακανθώδες θέμα της αναγνώρισης των πιστοποιητικών καταχώρησης, που ορίζουν τις συνθήκες υπό τις οποίες οι αναγνωρισμένοι οργανισμοί θα πρέπει να αναγνωρίζουν ο ένας τον άλλον, χωρίς να θέτουν σε κίνδυνο την ασφάλεια των θαλάσσιων μεταφορών και χρησιμοποιώντας τους πιο απαιτητικούς κανόνες ως σημείο αναφοράς.
<P>
Εν πάσει περιπτώσει, κυρίες και κύριοι, είμαι πεπεισμένος ότι υπάρχουν γερά θεμέλια για την επίτευξη οριστικής συμφωνίας και ότι μαζί θα βρούμε μια βιώσιμη λύση για ολόκληρο το λαό της Ευρώπης.
<SPEAKER ID="275" NAME="Jaromír Kohlíček">
εισηγητής. - (CS) Κυρίες και κύριοι, σε όλους τους τομείς των μεταφορών, διερευνούνται προσεκτικά εδώ και πάρα πολλά χρόνια τα αίτια των σοβαρών ατυχημάτων. Μεμονωμένα κράτη μέλη θεωρούν αυτές τις έρευνες και τον εντοπισμό των τεχνικών αιτιών μια ουσιαστική συνιστώσα για τη μείωση των ατυχημάτων. Μέχρι σήμερα, τη μοναδική εξαίρεση αποτελούν οι θαλάσσιες μεταφορές. Υπάρχουν ασφαλώς ορισμένοι κανονισμοί πλαίσιο, αλλά οι θαλάσσιες μεταφορές και η ναυτιλία είναι κατά πολύ περισσότερο σύνθετες από τους άλλους τύπους μεταφορών, όταν καλούμαστε να ορίσουμε ποιο κράτος πρέπει να φέρει την ευθύνη διερεύνησης των αιτιών των ατυχημάτων. Ένας πλοιοκτήτης δεν είναι απαραίτητο να είναι και ο εφοπλιστής του πλοίου και επίσης αμφότεροι μπορεί να προέρχονται από διαφορετικά κράτη. Οι ναυτικοί μπορεί να είναι διαφόρων εθνικοτήτων και υπηκοοτήτων. Οι επιβάτες επίσης μπορεί να είναι διαφορετικών υπηκοοτήτων. Το αυτό ισχύει για τα εμπορεύματα και για τον πελάτη που δίνει την εντολή για το ταξίδι. Ένα πλοίο καταπλέει από ένα λιμάνι στα χωρικά ύδατα ενός κράτους προς ένα άλλο, διερχόμενο στη διαδρομή από τα χωρικά ύδατα άλλων κρατών ή διεθνών υδάτων. Σαν να μην έφτανε αυτό, που είναι ήδη ένα αρκετά σύνθετο θέμα, σε ορισμένα κράτη τα σώματα επιθεώρησης που ζητάμε υπάγονται σε διαφορετικές κρατικές υπηρεσίες. Κατά συνέπεια, δεν διαθέτουν καν οργανωτική ανεξαρτησία.
<P>
" διερεύνηση των ατυχημάτων στον κλάδο των θαλάσσιων μεταφορών έχει συζητηθεί με σκιώδεις εισηγητές και με την Προεδρία. " Επιτροπή Μεταφορών και Τουρισμού αποφάσισε ότι είναι επιθυμητό να διατηρηθεί το βασικό περίγραμμα του σχεδίου της οδηγίας. Αυτό αφορά τυποποιημένες επιθεωρήσεις σύμφωνα με μία κοινή μεθοδολογία, σύμφωνα με την οποία θα ορίζονται οι προθεσμίες για τον καθορισμό του κράτους που θα διεξάγει έρευνα και για την υποβολή οριστικής αναφοράς. Είναι ασφαλώς ανοιχτό προς συζήτηση το θέμα των κατηγοριών των ατυχημάτων που θα διερευνώνται υποχρεωτικά σύμφωνα με τη μεθοδολογία που θα εγκριθεί και του βαθμού στον οποίο η οργανωτική ανεξαρτησία του σώματος επιθεώρησης θα ορίζεται επ' ακριβώς. Κατά τη συζήτηση των εργαλείων, καταλήξαμε σε συμφωνία ότι τα συμπεράσματα μιας τεχνικής έρευνας θα μπορούν να χρησιμοποιηθούν σε περαιτέρω έρευνες, όπως ποινικές. Οι λεπτομέρειες μιας τεχνικής έρευνας πρέπει, ωστόσο, να παραμένουν απόρρητες. Διευκρινίστηκε επίσης σε επιτροπή ότι δεν είναι δυνατόν να αγνοούνται οι διατάξεις που απαιτούν δίκαιη αντιμετώπιση των ναυτικών στα πλοία που έχουν εμπλακεί σε ναυτικά ατυχήματα, εκτός και αν αυτό αποτρέπεται από την ένταξη τέτοιων διατάξεων σε άλλους κανονισμούς. Υπάρχει επίσης συμφωνία ως προς το ότι το ανεξάρτητο σώμα επιθεωρητών πρέπει να απαρτίζεται από εμπειρογνώμονες από αρκετές χώρες και ότι μεμονωμένα κράτη θα μπορούν να συμφωνήσουν αμοιβαία για την αντιπροσώπευσή τους στη διερεύνηση ναυτικών ατυχημάτων.
<P>
Θα ήθελα να υπογραμμίσω ότι ένας από τους κύριους στόχους του θαλάσσιου πακέτου που εξετάζουμε είναι να ενισχύσει την υπευθυνότητα του κράτους σημαίας. Ενδείκνυται συνεπώς η προτεινόμενη διατύπωση που συνδέεται με τη γρήγορη ειδοποίηση για τεχνικές ελλείψεις που εντοπίζονται να παραμείνει μέρος της οδηγίας, όπως θα πρέπει να γίνει και με τον προσδιορισμό των πλοίων στα οποία αφορά η οδηγία. Δεν πιστεύω ότι θα ήταν καλή ιδέα, μετά τις εμπειρίες με τα ατυχήματα των τάνκερ στην ισπανική ακτή, να συνεχίσει να υπάρχει η δυνατότητα αρκετά σώματα τεχνικών επιθεωρητών να μπορούν να εργαστούν παράλληλα. Εάν η Ευρωπαϊκή Επιτροπή δεν αισθάνεται επαρκώς αρμόδια να αποφασίσει για τη διεξαγωγή των ερευνών, τότε η μοναδική επιλογή θα είναι αυτές οι αποφάσεις να λαμβάνονται στο Ευρωπαϊκό Συμβούλιο. Ασφαλώς και θεωρώ την έναρξη αρκετών παράλληλων τεχνικών ερευνών μια κακή λύση. " ακόμα μη ολοκληρωθείσα έρευνα του ατυχήματος του τάνκερ Prestige δείχνει πού μπορεί να οδηγήσει η αποποίηση των ευθυνών διεξαγωγής μιας έρευνας μέσω της διασποράς αυτών. Το ορθό είναι ολόκληρο το ναυτιλιακό πακέτο να συζητηθεί ταυτόχρονα, αποφεύγοντας κατά αυτόν τον τρόπο τυχόν αποκλίσεις στον ορισμό μεμονωμένων εννοιών στις διάφορες επί μέρους οδηγίες κι ενισχύοντας τη σαφήνεια των εργαλείων που προκύπτουν.
<P>
Πιστεύω ότι, ακόμα και με την οδηγία για τις ναυτικές καταστροφές, μπορούμε να καταλήξουμε σε ένα λογικό συμβιβασμό, ο οποίος θα είναι πρακτικά εφαρμόσιμος και θα συμβάλλει σε μια μείωση της πιθανότητας να σημειωθούν κι άλλες ναυτικές καταστροφές και ίσως σε μία σε βάθος επανεξέταση, συμπεριλαμβανομένων των τεχνικών πτυχών.
<SPEAKER ID="276" NAME="Dominique Bussereau">
Εν Ενεργεία Πρόεδρε του Συμβουλίου. - (FR) Κύριε Πρόεδρε, Επίτροπε, κυρίες και κύριοι, αύριο θα ψηφίσετε για το τρίτο πακέτο για την ασφάλεια των θαλάσσιων μεταφορών. Όπως γνωρίζετε, η οικονομία της ναυτιλίας προσφέρει θέσεις εργασίας σε περίπου 3 εκατομμύρια ανθρώπους, γεγονός που την καθιστά έναν ζωτικής σημασίας κλάδο για την Ευρωπαϊκή Ένωση.
<P>
Υπήρχαν επτά νομοθετικές προτάσεις στο πακέτο που στάλθηκε από την Επιτροπή στις αρχές του 2006. Στόχο είχαν να εισάγουν μέτρα για την αποτροπή ατυχημάτων στη θάλασσα και να θεσπίσουν μέτρα που θα πρέπει να λαμβάνονται μετά τα ατυχήματα - ήτοι, να αναλύονται τα αίτια και να αποζημιώνονται τυχόν θύματα. " προτεραιότητα του πακέτου είναι να εξασφαλίσει την ασφάλεια και την ποιότητα των θαλάσσιων μεταφορών, σεβόμενο ταυτόχρονα το περιβάλλον, καθώς και βελτιώνοντας την ανταγωνιστικότητα της ευρωπαϊκής ναυτιλίας.
<P>
Το Συμβούλιο, το Κοινοβούλιο και η Επιτροπή όλοι υποστηρίζουν το σκοπό της προώθησης της ασφάλειας των θαλάσσιων μεταφορών. Στο Ευρωπαϊκό Συμβούλιο της Κοπεγχάγης το 2002, το Συμβούλιο χαιρέτησε τις προσπάθειες βελτίωσης της ασφάλειας των θαλάσσιων μεταφορών και απεύθυνε έκκληση στην αποφασιστικότητα της Ευρωπαϊκής Ένωσης "να λάβει όλα τα απαραίτητα μέτρα για να αποφύγει την επανάληψη παρόμοιων καταστροφών" με εκείνη του ατυχήματος του Erika. Το Συμβούλιο δεν μπορεί επίσης να έχει ενδοιασμούς να αποδεχτεί πολλές από τις απαιτήσεις που εκφράζει το Κοινοβούλιο στο ψήφισμα της 27ης Απριλίου 2004. Εντούτοις, εξακολουθούν να υπάρχουν κάποιες διαφορές για το τρίτο πακέτο της ναυτιλίας και αυτές θα απαιτήσουν περαιτέρω διαβούλευση μεταξύ των μερών.
<P>
Από τότε που το πακέτο παρουσιάστηκε από την Επιτροπή, στα πλαίσια των εργασιών αρκετών προεδρείων - με πιο πρόσφατη την Προεδρεία της Σλοβενίας - το Συμβούλιο έχει εγκρίνει έξι Κοινές Θέσεις για τις εξής προτάσεις: διερεύνηση των ατυχημάτων, νηογνώμονες, έλεγχος κράτος λιμένος, παρακολούθηση κυκλοφορίας και τη Σύμβαση της Αθήνας, λαμβάνοντας παράλληλα υπόψη τις γνώμες του Ευρωπαϊκού Κοινοβουλίου όπως αυτές που υιοθετήθηκαν τον Απρίλιο του προηγούμενου έτους.
<P>
Από την έναρξη της θητείας της, η Γαλλική Προεδρία καταβάλλει μείζονες προσπάθειες να επιτευχθεί συμφωνία στο Κοινοβούλιο σε Δεύτερη Ανάγνωση πάνω σε αυτά τα έξι κείμενα, για τα οποία ανακοινώθηκαν οι Κοινές Θέσεις από το Συμβούλιο τον Ιούνιο του 2008. Στη διάρκεια άτυπων επαφών με τους εισηγητές κατά τους καλοκαιρινούς μήνες του Προέδρου της Επιτροπής των Μονίμων Αντιπροσώπων, σημειώθηκε πραγματική πρόοδος σε κάθε φάκελο, με σκοπό να επιτευχθεί γρήγορη συμφωνία πάνω σε αυτά τα κείμενα. Σε μία πρόσφατη επιστολή, κύριε Costa, το περιγράψατε αυτό ως 'ουσιαστική πρόοδο'.
<P>
Επιπλέον, όπως γνωρίζετε, σύμφωνα με τις δεσμεύσεις που έλαβα πέρσι τον Απρίλιο, η Προεδρία έχει αναβιώσει με δυναμισμό και ενθουσιασμό το διάλογο στο Συμβούλιο πάνω στα δύο τελευταία κείμενα περί αστικής ευθύνης και υποχρεώσεων του κράτους σημαίας. Αυτή η αναβίωση ήταν εξαιρετικά απαραίτητη για την ασφάλεια των θαλάσσιων μεταφορών και, Επίτροπε, αποτέλεσε επίσης μια απάντηση στα αλλεπάλληλα αιτήματα της Επιτροπής σας. Γνωρίζετε ότι αυτό το στοιχείο προστέθηκε στην ημερήσια διάταξη από την Προεδρία στην άτυπη συνάντηση στη La Rochelle, στην οποία είχα προσκαλέσει τους εκπροσώπους του Ευρωπαϊκού Κοινοβουλίου τον κύριο Costa και τον κύριο Savary, οι οποίοι είχαν την καλοσύνη να παρερευεθούν. Γνωρίζετε ότι επί του παρόντος συνεχίζουμε με τις τεχνικές πτυχές του έργου ούτως ώστε το Συμβούλιο Υπουργών Μεταφορών να μπορέσει να το εξετάσει στην επόμενη συνεδρίασή του, η οποία έχει προγραμματιστεί για τις 9 Οκτωβρίου.
<P>
Επιτρέψτε μου να είμαι ειλικρινής μαζί σας. Δεδομένης της ορμής που έχει πυροδοτήσει αυτό, ήλπιζα ότι θα μπορούσαμε να είχαμε αποφύγει να καταφύγουμε στη συνδιαλλαγή. Παρ' όλ' αυτά, βρισκόμαστε ακριβώς εκεί. Τώρα καλούμαστε να φροντίσουμε να μη χάσουμε την ορμή και πάνω απ' όλα δεν πρέπει να δώσουμε την εντύπωση ότι όλη αυτή η πρόοδος και η προσπάθεια ήταν μάταιες, καθώς αυτό θα έστελνε ένα αρνητικό μήνυμα στο λαό. Για το λόγο αυτό, παράλληλα με τις εργασίες που διεξάγονται στο Συμβούλιο πάνω στα δύο τελευταία κείμενα, η Προεδρία εξακολουθεί να χαίρεται που τηρεί άτυπη επικοινωνία με κάθε έκαστο εισηγητή για τα πρώτα έξι κείμενα προκειμένου να υπάρξει συμφωνία στο περιεχόμενό τους.
<P>
'Ήθελα ιδιαιτέρως να μοιραστώ αυτήν την ανάλυση με εσάς και θα μιλήσω στο Συμβούλιο γι' αυτήν κατά τη συνεδρίασή του στις 9 Οκτωβρίου, όταν θα εξετάζουμε τα δύο τελευταία κείμενα. Το Συμβούλιο θα αποφασίσει ποια είναι η θέση του όσον αφορά τη συνδιαλλαγή για τα πρώτα έξι κείμενα.
<P>
Κύριε Πρόεδρε, πραγματικά ελπίζω το Κοινοβούλιο, το Συμβούλιο και η Επιτροπή να μπορέσουν να βρουν ένα τρόπο να προχωρήσουν προς τη στενή συνεργασία πάνω σε αυτούς τους φακέλους. Νομίζω ότι έχουμε σχεδόν φτάσει σε μια οριστική συμφωνία, κάτι το οποίο επιθυμούμε όλοι μας βαθιά.
<SPEAKER ID="277" NAME="Antonio Tajani" LANGUAGE="IT">
Σας ευχαριστώ, κύριε Πρόεδρε, κυρίες και κύριοι και ευχαριστώ ιδιαιτέρως τον συνάδελφό μου. Μετά από τόσα χρόνια ως ευρωβουλευτής, χαίρομαι που παρευρίσκομε εδώ στην αίθουσα συνεδριάσεων. Κύριε Πρόεδρε, κύριε Bussereau, κυρίες και κύριοι, πώς θα μπορούσα να μη συμμερίζομαι τις ανησυχίες και τους στόχους που έχουν προκύψει από την αρχή του διαλόγου πάνω σε αυτό το πακέτο για τη ναυσιπλοΐα;
<P>
" δική μας ανησυχία και αυτή του Κοινοβουλίου, που αντιπροσωπεύει τους λαούς της Ευρώπης, είναι να εγγυηθούμε ή να επιδιώξουμε να εγγυηθούμε στους Ευρωπαίους πολίτες ότι τραγικά περιστατικά σαν αυτά των οποίων δυστυχώς γίναμε μάρτυρες μόλις μερικά χιλιόμετρα από τις ακτές της Ευρώπης δεν θα ξανασυμβούν. Έχουν συμβεί κι άλλα ατυχήματα σαν το πιο πρόσφατο ατύχημα, αν και αυτό ήταν μικρότερης σοβαρότητας, στο λιμάνι της Tarragona, που επιβεβαιώνουν ότι το εγχείρημά μας είναι ορθό, που επιβεβαιώνουν ότι χρειαζόμαστε να δώσουμε απαντήσεις στους πολίτες. Ασφαλώς, είναι αδύνατο να αποτρέψουμε τα ατυχήματα από το να συμβαίνουν, αλλά πρέπει χωρίς καμία αμφιβολία να κάνουμε ό,τι μπορούμε για να τα αποτρέψουμε, μέσω της νομοθεσίας και πολιτικών ενεργειών.
<P>
Πώς μπορούμε να το κάνουμε αυτό; Πρώτον, μπορούμε να το πετύχουμε δυσκολεύοντας τη ζωή των αδίστακτων εφοπλιστών, με πιο εντατικούς, συστηματικούς ελέγχους σε όλα τα λιμάνια της ΕΕ κι επίσης με πιο αποτελεσματικές διατάξεις όσον αφορά στην υποδοχή ενός πλοίου σε κίνδυνο σε ένα καταφύγιο και τέλος μέσω πιο εντατικών ελέγχων των οργανισμών που είναι αρμόδιοι να επιθεωρούν τα πλοία και να εκδίδουν πιστοποιητικά ασφάλειας εκ μέρους των κρατών μελών.
<P>
Εν συντομία, χρειάζεται να βελτιώσουμε τον τρόπο με τον οποίο αντιμετωπίζουμε τις συνέπειες των ατυχημάτων, εξασφαλίζοντας δίκαιη αποζημίωση στους επιβάτες ή τις οικογένειές τους ή τη ναυτική κοινότητα και μαθαίνοντας περισσότερα μέσω διδαγμάτων που αντλούμε από τις έρευνες που πραγματοποιούνται μετά τα ατυχήματα. Αυτό είναι ένα από τα σημαντικά ζητήματα - η κατανόηση των συμβάντων προκειμένου να αποτραπεί η επανάληψή τους. Είναι αυτές οι διάφορες πτυχές που θα πρέπει να αντιμετωπίσετε, μόλις το Συμβούλιο αποφασίσει για τις πέντε από τις επτά προτάσεις στο τρίτο πακέτο για την ασφάλεια των θαλάσσιων μεταφορών.
<P>
Όπως γνωρίζουμε, το Συμβούλιο Υπουργών Μεταφορών τον προηγούμενο Απρίλιο δεν κατόρθωσε να λάβει υπόψη του τις προτάσεις που συνδέονται με τις υποχρεώσεις των κρατών σημαίας ή την αστική ευθύνη των πλοιοκτητών. Δεν θα πρέπει να υποτιμάμε τις δυσκολίες που εξέφρασαν τα κράτη μέλη, οι οποίες επίσης προέκυψαν στη διάρκεια της άτυπης συνεδρίασης του Συμβουλίου στη La Rochelle - η ανησυχία για μια μεταφορά αρμοδιοτήτων στην Ευρωπαϊκή Ένωση για υπηκόους που καλύπτονται από τις διεθνείς συμβάσεις και ο φόβος αύξησης της γραφειοκρατίας των ελέγχων.
<P>
Επιδιώξαμε στη διάρκεια της συνεδρίασης του Συμβουλίου στη La Rochelle - στην οποία παρέστη ο κύριος Costa - και με το 'επιδιώξαμε εννοώ την Επιτροπή και τον Πρόεδρο, καθώς επίσης τη Γαλλική Προεδρία, την οποία ευχαριστώ για το έργο που διετέλεσε σε συντονισμό με την Επιτροπή για να προσπαθήσει να εξασφαλίσει την έγκριση ολόκληρου του πακέτου με ταχύτητα, χωρίς να εγκαταλείπονται δύο νομοθετικά κείμενα τα οποία όλοι μας θεωρούμε πολύ σημαντικά, όπως υπογράμμισε ο κύριος Bussereau.
<P>
Πρέπει πραγματικά να ευχαριστήσω θερμά τη Γαλλική Προεδρία για τις ενέργειές τις, την προσπάθειά της ως μεσολαβητή και την επιθυμία της να συμπεριλάβει το Κοινοβούλιο σε μία πολύ λεπτή κι επίσης πολύ δύσκολη νομοθετική απόφαση. Ασφαλώς, δεν μπορώ να πω ότι είμαι ικανοποιημένος με την κατάσταση ως έχει σήμερα. Υπάρχουν δύο ζητήματα που κινδυνεύουν να τεθούν στο περιθώριο, ενώ έχουν εξαιρετικά μεγάλη σημασία.
<P>
" Επιτροπή θέλει να εγκριθεί ολόκληρο το πακέτο και θα εργαστεί και θα επιμείνει στις προσπάθειές της να επιτευχθεί μια συμφωνία. " Ευρώπη δεν μπορεί να επιτρέψει στον εαυτό της να αποτύχει να δώσει σαφείς απαντήσεις στους πολίτες της. Πρέπει να έχουμε ένα στόχο απλό μεν δεσμευτικό δε: Όλα τα σκάφη που φέρουν σημαίες των κρατών μελών να συμμορφώνονται πλήρως. Μέριμνά μας θα πρέπει να είναι να εγγυηθούμε, επιπλέον, τα θύματα των θαλάσσιων ατυχημάτων να λαμβάνουν επαρκή, ομοιόμορφη αποζημίωση παντού ανά την Ευρωπαϊκή Ένωση.
<P>
Στη La Rochelle, προσπαθήσαμε να μπούμε σε μια πορεία που θα οδηγήσει σε μια συμφωνία μεταξύ του Κοινοβουλίου και του Συμβουλίου. Συνεργαζόμαστε με τη Γαλλική Προεδρία, επιδιώκοντας να προτείνουμε κείμενα που θα λάβουν θετική ετυμηγορία από το Συμβούλιο και ταυτόχρονα θετική ετυμηγορία από το Κοινοβούλιο. Χθες, συνάντησα τον Υπουργό Μεταφορών της Ομοσπονδιακής Δημοκρατίας της Γερμανίας και τον παρότρυνα η Γερμανία επίσης να παίξει το ρόλο της. Αυτό που προσπαθώ να κάνω με όλα τα κράτη μέλη, στις συναντήσεις που έχω, είναι να προσπαθήσω να προχωρήσω ένα βήμα μπροστά υποστηρίζοντας τις ενέργειες διαμεσολάβησης τις οποίες επιχειρεί η Γαλλική Προεδρία μαζί με την Ευρωπαϊκή Επιτροπή.
<P>
Κατανοώ πλήρως ότι στο εντωμεταξύ το Κοινοβούλιο επιθυμεί να εισάγει στα κείμενα σε δεύτερη ανάγνωση τροποποιήσεις σχεδιασμένες για να ενσωματώσουν την ουσία των δύο προτάσεων που παραμένουν σε εκκρεμότητα. Προσωπικά, υποστηρίζω αυτές τις τροποποιήσεις. Όσον αφορά δε τους φακέλους που εξετάζονται επισήμως, γνωρίζω ότι έχει σημειωθεί σημαντική πρόοδος στην προσέγγιση της οπτικής γωνίας του Κοινοβουλίου με αυτήν του Συμβουλίου και αν και δεν κατέστη δυνατό να μεταφραστεί αυτή η πρόοδος σε συμβιβαστικές τροποποιήσεις, είμαι πεπεισμένος ότι η υπόλοιπη διαδικασία θα διευκολυνθεί σημαντικά από αυτήν την πρόοδο. Φυσικά, θα είμαι σε θέση να μιλήσω γι' αυτά τα ζητήματα και τις υπό μελέτη τροποποιήσεις αφού ακούσω τα όσα έχετε να πείτε.
<P>
Πιστεύω, ωστόσο, ότι έχουμε ακόμα τη δυνατότητα να καταλήξουμε σε μια συμφωνία. Θα ήταν λάθος να πούμε ότι οι διαπραγματεύσεις είναι εύκολες, γιατί θα είναι περίπλοκες, αλλά πιστεύω ότι εξακολουθούν να υπάρχουν περιθώρια να πετύχουμε το σκοπό, ίσως ακόμα και πριν τη συνδιαλλαγή. Ασφαλώς δεν μπορούμε να εγκαταλείψουμε έως ότου έχουμε καταβάλλει κάθε προσπάθεια να πετύχουμε το στόχο της θέσπισης όλων των κειμένων που συνθέτουν το πακέτο της ασφάλειας των θαλάσσιων μεταφορών.
<P>
Αντιπρόσωποι του Συμβουλίου, κυρίες και κύριοι, μπορείτε να βασίζεστε στην ενεργό δέσμευση της Ευρωπαϊκής Επιτροπής, όλων των διευθυντών και των στελεχών του Ιδιαίτερου γραφείου και της Γενικής Διεύθυνσης των οποίων έχω την τιμή να ηγούμαι και το προσωπικό μου, προκειμένου να επιδιώξετε να επιτύχετε το στόχο μιας συγκεκριμένης απάντησης για όλους τους πολίτες της Ευρωπαϊκής Ένωσης.
<SPEAKER ID="278" NAME="Georg Jarzembowski">
εξ ονόματος της Ομάδας PPE-DE. - (DE) Κύριε Πρόεδρε, Εν Ενεργεία Πρόεδρε του Συμβουλίου, Επίτροπε, χαίρομαι που βλέπω ότι έχει αναδειχτεί κάποια ταύτιση - και μάλιστα σε μεγάλο βαθμό - στο διάλογο μέχρι στιγμής. Ο Γάλλος αντιπρόσωπος του Συμβουλίου, ο φίλος μας, είπε ότι είναι της άποψης ότι θα είμαστε και πάλι σε θέση να καταλήξουμε σε συμφωνία έως το τέλος του έτους. Ναι πράγματι, ας συμφωνήσουμε! Θα ήθελα επίσης να ευχαριστήσω τους Αντιπροέδρους για την υποστήριξη της Επιτροπής στη διάρκεια των διαβουλεύσεων μεταξύ των εισηγητών και της Γαλλικής Προεδρίας του Συμβουλίου.
<P>
Εν Ενεργεία Πρόεδρε, επιθυμούμε να αναγνωρίσουμε ότι εσείς και οι συνάδελφοί σας έχετε ήδη σημειώσει μεγάλη πρόοδο στις μεμονωμένες διαβουλεύσεις πάνω στους έξι φακέλους. Είμαστε σε μεγάλο βαθμό στο σωστό δρόμο αλλά - και το λέω αυτό για να υποστηρίξω και τους διστακτικούς συναδέλφους σας στο Συμβούλιο - το πακέτο είτε είναι ένα είτε κανένα. Ελπίζω γι' αυτό το λόγο να σημειώσετε κάποια πρόοδο στους δύο φακέλους που παραμένουν άλυτοι στο επόμενο Συμβούλιο Μεταφορών, Τηλεπικοινωνιών και Ενέργειας στις 9 Νοεμβρίου. Οι φάκελοι αυτοί δεν είναι ασήμαντοι. Δεν επιθυμώ να αναδιφήσω τις λεπτομέρειες της αστικής ευθύνης των πλοιοκτητών, αλλά πράγματι τη θεωρώ ιδιαίτερα σημαντική στην περίπτωση των κρατών σημαίας.
<P>
Είναι προφανές, ωστόσο, ότι, παρ' όλες τις διακηρύξεις τους ότι έχουν την ασφάλεια των θαλάσσιων μεταφορών και την ασφάλεια των ναυτικών, των επιβατών και των παράκτιων υδάτων κατά νου ανά πάσα στιγμή, τα κράτη μέλη ορρωδούν προ της κύρωσης και της εφαρμογής πολύ συγκεκριμένων υποχρεώσεων ή απλά και μόνο των αποφάσεων του ΔΝΟ περί προστασίας της ναυτιλίας. Εάν θέλουμε αυτές οι υποχρεώσεις των κρατών σημαίας να καθιερωθούν, εάν εμείς - το Κοινοβούλιο και η Επιτροπή - θέλουμε να είμαστε σε θέση να ασκήσουμε πίεση στα κράτη μέλη - ακόμα και στα δικαστήρια εάν είναι απαραίτητο - να τηρούν τις υποχρεώσεις τους στα πλαίσια της Σύμβασης του ΔΝΟ περί προστασίας της ναυσιπλοΐας και προστασίας των παράκτιων πληθυσμών, τα κράτη μέλη κάνουν πίσω. Αν και υπάρχουν οι καλοί άνθρωποι που τηρούν τις υποχρεώσεις που ορίζει το κράτος σημαίας τους, υπάρχουν και κάποιοι που είναι πολύ διστακτικοί στο να συμβιβαστούν με την επιθεώρηση από το Κοινοβούλιο και την Επιτροπή για να εξασφαλιστεί ότι τηρούν τις υποχρεώσεις του κράτους σημαίας. Αυτό είναι απαράδεκτο.
<P>
Βιώσαμε τις καταστροφές του Prestige και του Erika και οι συνάδελφοι βουλευτές επίσης επεσήμαναν τις καταστροφές των τελευταίων χρόνων. Είμαστε υπόχρεοι προς το λαό και το φυσικό περιβάλλον να εξασφαλίσουμε ότι τα κράτη σημαίας, συγκεκριμένα, πληρούν τις υποχρεώσεις τους.
<P>
Είναι παράξενο. Στην ορθή έκθεση της κυρίας Vlasto, μιλάμε για κρατικό λιμενικό έλεγχο, ο οποίος, θεωρητικά, είναι ο τρόπος με τον οποίο θα ελέγχουμε την ασφάλεια πλοίων τρίτων χωρών που αγκυροβολούν στις ακτές μας. Για το λόγο αυτό επιθεωρούμε πλοία από τρίτες χώρες, αλλά τα κράτη μέλη φοβούνται ότι θα υποχρεωθούν να ελέγχονται ώστε να εξασφαλίζεται ότι αυτά ως κράτη σημαίας τηρούν τα καθήκοντά τους ως προς την ασφάλεια των πλοίων. Αυτό είναι απαράδεκτο.
<P>
Από αυτήν την άποψη, θα ήθελα να ενθαρρύνω τον Εν Ενεργεία Πρόεδρο να καταφέρει να κερδίσει την πλειοψηφία στις 9 Οκτωβρίου. Λέω 'πλειοψηφία', Εν Ενεργεία Πρόεδρε, γιατί υπάρχει η πιθανότητα, εάν δεν απατώμαι, οι πλειοψηφικές αποφάσεις να είναι δυνατές στο φάκελο των μεταφορών. Ενδεχομένως να χρειαστεί να κλονίσετε το πνεύμα της αλληλεγγύης στο Συμβούλιο - εάν κάποιος είναι διστακτικός, οι άλλοι δεν θα τον πιέσουν - γιατί το θέμα έχει να κάνει με την ασφάλεια του φυσικού περιβάλλοντος και των ανθρώπων και θα χρειαστεί να καταλήξουμε σε μια πλειοψηφική απόφαση εάν καταστεί αναγκαίο.
<P>
Σας απευθύνω έκκληση να συνεχίσετε. Είμαστε περήφανοι για εσάς - έχετε δώσει σημαντικούς αγώνες στο Συμβούλιο μέχρι σήμερα. Σας παρακαλώ να μεταφέρετε το εξής μήνυμα στο Συμβούλιο: Σας υποστηρίζουμε και είμαστε έτοιμοι και πρόθυμοι να πετύχουμε καλά αποτελέσματα μαζί με τη Γαλλική Προεδρία. Εντούτοις, κάποιοι θα πρέπει να αλλάξουν γνώμη - συμπεριλαμβανομένης της Γερμανικής Κυβέρνησης. Ας αγωνιστούμε όλοι δίπλα δίπλα γι' αυτό το σκοπό!

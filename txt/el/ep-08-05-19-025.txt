<CHAPTER ID="025">
Αξιολόγηση του Προγράμματος PEACE (συζήτηση) 
<SPEAKER ID="148" NAME="Πρόεδρος">
" ημερήσια διάταξη προβλέπει συζήτηση της έκθεσης της Bairbre de Brún, εξ ονόματος της Επιτροπής Περιφερειακής Ανάπτυξης, σχετικά με την αξιολόγηση του Προγράμματος PEACE και τις στρατηγικές για το μέλλον (.
<SPEAKER ID="149" NAME="Bairbre de Brún">
εισηγήτρια. - (EN) Κύριε Πρόεδρε, το Πρόγραμμα για την Ειρήνη και τη Συμφιλίωση συνέβαλε σε μεγάλο βαθμό στη διαδικασία εθνικής ειρήνης και συμφιλίωσης στην Ιρλανδία.
<P>
750 εκατομμύρια ευρώ διατέθηκαν από το πρώτο πρόγραμμα, το PEACE I, μεταξύ 1995 και 1999, και 994 εκατομμύρια ευρώ από το δεύτερο πρόγραμμα, το PEACE IΙ, μεταξύ 2000 και 2007, ενώ από το τρίτο πρόγραμμα, το PEACE IΙΙ, θα διατεθούν 333 εκατομμύρια ευρώ από σήμερα έως το 2013.
<P>
Τα χρήματα τα οποία διατέθηκαν χρησιμοποιήθηκαν κυρίως για την υποστήριξη όσων επιθυμούσαν να καταδικάσουν τη διαμάχη και να συμμετάσχουν στη διαδικασία συμφιλίωσης. Τα ποσά εκείνα αποτέλεσαν μία καλή επένδυση, όπως μπορούμε να δούμε τώρα, καθώς στη Βόρειο Ιρλανδία και τις όμορες κομητείες αναδύεται μία μορφή οικονομίας επιχειρήσεων.
<P>
" συμφιλίωση και η οικοδόμηση της ειρήνης είναι μία συνεχής διαδικασία. Ένα στέλεχος υπεύθυνο για την κατανομή εξουσίας στο Μπέλφαστ τώρα ασχολείται με τοπικά ζητήματα για τον τοπικό πληθυσμό. Πριν δέκα ημέρες πραγματοποιήθηκε στο Μπέλφαστ ένα σημαντικό επενδυτικό συνέδριο, όπου οι επενδυτές μελέτησαν με ενθουσιασμό ευκαιρίες επενδύσεων. Τα βήματα αυτά υπογραμμίζουν μια νέα πίστη στο πολιτικό και οικονομικό μας μέλλον. " συμβολή του προγράμματος PEACE και του Διεθνούς Ταμείου για την Ιρλανδία, στο οποίο η συνεισφορά της Ευρωπαϊκής Ένωσης είναι η μεγαλύτερη, διαδραμάτισε σημαντικό ρόλο στη διαμόρφωση της πίστης αυτής.
<P>
Καθώς οι συμμετέχοντες ξεκινούν την εφαρμογή του τρίτου προγράμματος, PEACE III, είναι χαρά μου να μεταφέρω την άποψη του Κοινοβουλίου για το έργο και ορισμένα σχόλια για τον μελλοντικό ρόλο του PEACE. Θα ήθελα να ευχαριστήσω τα μέλη της Επιτροπής Περιφερειακής Ανάπτυξης για την υποστήριξή τους, και τους σκιώδεις εισηγητές για τη συμβολή τους.
<P>
" συμμετοχή, η αναγνώριση της αλληλεξάρτησης, η προώθηση της πολυμορφίας και η επιτυχής εξάλειψη της ανισότητας αποτελούν σημαντικά στοιχεία της ειρήνευσης και της ανοικοδόμησης μίας κοινωνίας, όπως και η προστασία και η προώθηση των ανθρωπίνων δικαιωμάτων.
<P>
Στα προγράμματα PEACE, οι άνθρωποι οι οποίοι έχουν πληγεί περισσότερο από τη σύγκρουση εμψυχώθηκαν, ώστε να συμβάλουν ενεργά στην οικοδόμηση της ειρήνης. " ενδυνάμωση του τοπικού πληθυσμού αποτελεί κύρια μέριμνα του προγράμματος PEACE, και θα ήθελα με αυτή την ευκαιρία να τιμήσω τις εθελοντικές οργανώσεις, τις επιχειρήσεις, τις κοινοτικές ομάδες και τους τοπικούς συμβούλους, καθώς και όσους εργάζονται με πρώην κρατουμένους και με θύματα και επιζώντες, για αυτή την τεράστια δέσμευσή τους στην κοινότητα και στη διαδικασία συμφιλίωσης.
<P>
" συνεργασία μεταξύ συμμετεχόντων σε προγράμματα χρηματοδοτούμενα από το PEACE δεν θα πρέπει να διακοπεί με τη λήξη των προγραμμάτων αυτών. Καλούμε τις κυβερνητικές υπηρεσίες να προωθήσουν αυτό το έργο, το οποίο εγκαινίασε η κυβέρνηση τόσο αποτελεσματικά, και να διασφαλίσουν ότι αυτό το πολύτιμο έργο θα συνεχίσει να χρηματοδοτείται. Θα πρέπει να βρεθεί κάποιος τρόπος ώστε οι ομάδες στήριξης θυμάτων και οι επιζώντες να μπορούν να έχουν πρόσβαση σε οικονομική υποστήριξη, όταν λήξει η χρηματοδότηση από το πρόγραμμα PEACE.
<P>
Φυσικά, μπορεί να υπάρξει ανάδραση και ανταλλαγή εμπειριών σχετικά με τα στοιχεία των πρωτοβουλιών που χρηματοδοτήθηκαν από το PEACE I και το Διεθνές Ταμείο για την Ιρλανδία, οι οποίες στέφθηκαν με επιτυχία. Τις εμπειρίες που αποκομίσθηκαν από αυτές τις πρωτοβουλίες θα πρέπει να μοιρασθούν και όσοι αναλαμβάνουν διεθνείς προσπάθειες οικοδόμησης της ειρήνης διεθνώς, και αυτές ακριβώς οι δυνατότητες αποτελούν το αντικείμενο της σημερινής συζήτησης.
<P>
" παρούσα έκθεση επιχειρεί να σας παρουσιάσει τα διδάγματα που μπορούν να συναχθούν. Χαιρετίζω τη συζήτηση που διεξάγεται εδώ απόψε.
<SPEAKER ID="150" NAME="Danuta Hübner">
Μέλος της Επιτροπής. - (EN) Κύριε Πρόεδρε, αξιότιμοι βουλευτές, κυρία de Brún, επιτρέψτε μου να ξεκινήσω ευχαριστώντας σας ιδιαίτερα για το εξαιρετικό σας έργο για την αξιολόγηση του προγράμματος PEACE και τις στρατηγικές για το μέλλον. " Επιτροπή συμμερίζεται την άποψη ότι οι παρεμβάσεις της Ευρωπαϊκής Ένωσης για τη στήριξη της ειρηνευτικής διαδικασίας στη Βόρειο Ιρλανδία συνέβαλαν στην προσέγγιση των δύο κοινοτήτων και βοήθησαν στην ανάπτυξη διακοινοτικών και διασυνοριακών δεσμών.
<P>
" Επιτροπή αναγνωρίζει επίσης ότι η οικοδόμηση της ειρήνης αποτελεί μία μακροπρόθεσμη και πολυδιάστατη διαδικασία, και αναγνωρίζουμε επίσης ότι η οικοδόμηση της ειρήνης απαιτεί μία ευέλικτη προσέγγιση και την προθυμία για πειραματισμό και τη θέσπιση πρωτοποριακών μέτρων. Ίσως όμως το σημαντικότερο δίδαγμα του προγράμματος PEACE να είναι η αποτελεσματικότητα της προσέγγισης "από τη βάση στην κορυφή". " προσέγγιση αυτή έδωσε τη δυνατότητα σε άτομα και οργανισμούς που εργάζονται στο πεδίο αυτό να διευθετήσουν τα προβλήματα και τα ζητήματα που αντιμετωπίζουν οι κοινότητες σε τοπικό επίπεδο. Συσπείρωσε ανθρώπους και από τις δύο κοινότητες και τους έδωσε, και αυτό είναι πολύ σημαντικό, μία αίσθηση κυριότητας, και την επακόλουθη ευθύνη, της ειρηνευτικής διαδικασίας.
<P>
Είναι σημαντικό να εστιάσουμε σε όσους έχουν πληγεί περισσότερο από τη σύγκρουση, όμως τα έργα που αφορούν τους νέους, το μέλλον μας, διαδραμάτισαν εξίσου σημαντικό ρόλο στην αλλαγή των συμπεριφορών και των αντιλήψεων. Τελευταίο, αλλά εξίσου σημαντικό, αναφέρω το γεγονός ότι μάθαμε ότι τα έργα τα οποία στηρίζουν τις γυναίκες είναι σημαντικά, καθώς ο ρόλος των γυναικών στην οικοδόμηση της ειρήνης και την προώθηση της συμφιλίωσης αποτελεί καθοριστικό παράγοντα για τη σταθερότητα και την ανθεκτικότητα της διαδικασίας.
<P>
" Επιτροπή θεωρεί επίσης ότι η εμπειρία από τις παρεμβάσεις της ΕΕ στη Βόρειο Ιρλανδία και τις ειρηνευτικές πρωτοβουλίες θα πρέπει πράγματι να καταγραφεί, με στόχο να μεταδοθεί η καλή πρακτική και σε άλλες περιοχές του κόσμου, οι οποίες βγαίνουν από συγκρούσεις ή αντιμετωπίζουν παρόμοια προβλήματα κοινωνικής ένταξης. Γνωρίζω ότι η Βόρειος Ιρλανδία εργάζεται ενεργά για τη σύσταση ενός κέντρου επίλυσης της σύγκρουσης, και έχουν την υποστήριξή μου για τη συνέχιση αυτής της προσπάθειας.
<P>
Επιτρέψτε μου επίσης να αναφέρω την επιτυχημένη ημερίδα για τη Βόρειο Ιρλανδία η οποία διοργανώθηκε στη διάρκεια της εκδήλωσης "Open Days", τον Οκτώβριο του περασμένου έτους. Πράγματι, όχι μόνο υπήρχε πλήρης συμμετοχή, αλλά δημιουργήθηκε επίσης και ένα δίκτυο, το οποίο διαμορφώνεται επί του παρόντος με στόχο τον διαμοιρασμό της εμπειρίας για την ειρήνη και τη συμφιλίωση. Θα δοθεί επίσης συνέχεια με τη διοργάνωση ημερίδας στη διάρκεια της φετινής εκδήλωσης "Open Days", στις αρχές Οκτωβρίου.
<P>
Σταματώ εδώ. Σας ευχαριστώ για την εξαιρετική σας έκθεση. Θα ακούσω τώρα τη συζήτηση του Κοινοβουλίου.
<SPEAKER ID="151" NAME="Lambert van Nistelrooij">
εξ ονόματος της Ομάδας PPE-DE. - (NL) Όταν στην Ευρώπη οι συνθήκες είναι ιδιαίτερα ασυνήθιστες, τότε πρέπει να εφαρμόζουμε ιδιαίτερα ασυνήθιστα μέτρα, και σε αυτή την περίπτωση βρέθηκε μία καινοτόμος λύση προσαρμοσμένη στις ειδικές ανάγκες, χάρη σε πόρους από το Ταμείο Περιφερειακής Ανάπτυξης.
<P>
Με αυτή την προσπάθεια μπήκαμε πραγματικά στις καρδιές των ανθρώπων, μπήκαμε στα σπίτια τους και καταφέραμε να εργασθούμε σε κοινωνικές οργανώσεις, όπου η εμπιστοσύνη είναι τόσο σημαντική: η εμπιστοσύνη των ανθρώπων στις περιοχές τους, κάτι που, με τις μεγάλες εντάσεις που υπήρχαν στη Βόρειο Ιρλανδία, ήταν τόσο απεγνωσμένα αναγκαίο. Από αυτή την άποψη, συμφωνώ απολύτως με την Επίτροπο Hübner ότι πρόκειται για ένα καλό παράδειγμα περίπτωσης κατά την οποία μέσα όπως αυτό, πόροι σαν αυτούς, πρέπει να χρησιμοποιηθούν, όπως και σε παρόμοιες καταστάσεις, όπως στην Κύπρο.
<P>
Ο κ. Nicholson, ο σκιώδης εισηγητής της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, έχασε την πτήση του, και επομένως θα μιλήσω πρώτος. Θα ήθελα να πω ότι, ως συντονιστής, στηρίζω απόλυτα το πρόγραμμα Peace III, ιδίως τον ρόλο των ανθρώπων και -όπως προείπα- τις διασυνοριακές πτυχές. Το γεγονός ότι πλήττονται άνθρωποι, αλλά και οι υποδομές, στην υπόλοιπη Ιρλανδία είναι πολύ σημαντικό.
<SPEAKER ID="152" NAME="Catherine Stihler">
εξ ονόματος της Ομάδας PSE. - (EN) Κύριε Πρόεδρε, δεν μπορείτε να κοστολογήσετε την ειρήνη, όμως η σειρά των προγραμμάτων PEACE που υλοποιούνται στη Βόρειο Ιρλανδία από το 1995 έχουν στηρίξει την ειρηνευτική διαδικασία στην Ιρλανδία με στόχο την ενίσχυση μίας ειρηνικής και σταθερής κοινωνίας και την προώθηση της συμφιλίωσης στην περιοχή. Συγχαίρω την Bairbre de Brún για αυτή την έκθεση πρωτοβουλίας, η οποία περιγράφει τα θετικά αποτελέσματα και τη βέλτιστη πρακτική που αποκομίσθηκε από αυτό το κοινοτικό πρόγραμμα. " πτυχή του προγράμματος που αφορά την οικοδόμηση της ειρήνης είναι καίριας σημασίας για το μέλλον της Βορείου Ιρλανδίας και αποτελεί παράδειγμα για άλλα κράτη μέλη της ΕΕ με ιστορικό συγκρούσεων.
<P>
Το πρόγραμμα PEACE II έδωσε τη δυνατότητα για πολύτιμες ανταλλαγές εμπειριών μεταξύ περιοχών - συμπεριλαμβανομένων της Αλβανίας, της Λευκορωσίας, της Μολδαβίας, της Σερβίας, της Ουκρανίας και της Βοσνίας. Χαιρετίζω τη συζήτηση η οποία διεξάγεται επί του παρόντος σχετικά με τις δυνατότητες δημιουργίας ενός πανευρωπαϊκού δικτύου περιφερειών και πόλεων που εξέρχονται από περίοδο συγκρούσεων ή που έχουν εμπειρία από συγκρούσεις ή που βιώνουν σύγκρουση και αποκλεισμό. " συμφιλίωση είναι μία μακροχρόνια διαδικασία και υποστηρίζω τη συνέχιση του προγράμματος PEACE. Στο πλαίσιο της διαδικασίας είναι σημαντικό να συμπεριλάβουμε τις τοπικές κοινότητες, και η έκθεση της κ. de Brún επισημαίνει το ευρύ φάσμα των χρηματοδοτούμενων έργων, στα οποία συγκαταλέγονται σχέδια για παιδικούς σταθμούς και κέντρα υποδοχής των παιδιών μετά το σχολικό ωράριο, επιχειρηματικά πάρκα και μικρές επιχειρήσεις τόσο σε αστικές όσο και σε αγροτικές περιοχές. Πολλά από τα έργα που χρηματοδοτήθηκαν από το PEACE δημιουργήθηκαν για να εξυπηρετήσουν τις τοπικές απαιτήσεις. Προσέλκυσαν επίσης ευρύ φάσμα διαφορετικών συμμετεχόντων για να αναζητήσουν έναν κοινό στόχο ή πλεονέκτημα και να συμβάλουν στην ανάπτυξη μοντέλων για τη συμμετοχή των πολιτών στη χάραξη πολιτικών. Ομάδες γυναικών διαδραμάτισαν έναν ιδιαίτερα θετικό ρόλο στην οικοδόμηση της ειρήνης. Ευχαριστώ την κ. de Brún και ελπίζω ότι όλοι θα στηρίξουν αυτή την εποικοδομητική έκθεση.
<SPEAKER ID="153" NAME="Marian Harkin">
εξ ονόματος της Ομάδας ALDE. - (EN) Κύριε Πρόεδρε, καταρχάς θέλω να συγχαρώ την εισηγήτρια, Bairbre de Brún, για την εξαιρετική της έκθεση, η οποία επισημαίνει τη σημαντική συμβολή του προγράμματος PEACE για την προαγωγή της ειρήνης και της συμφιλίωσης στη Βόρειο Ιρλανδία και τις όμορες κομητείες. Περιγράφει επίσης τον τρόπο με τον οποίο τα διδάγματα που αποκομίσθηκαν και η βέλτιστη πρακτική που εφαρμόσθηκε θα πρέπει να μοιράζονται με όσους εμπλέκονται σε άλλες διεθνείς προσπάθειες οικοδόμησης την ειρήνης.
<P>
Χαίρομαι που η εισηγήτρια απεδέχθη την τροπολογία μου, η οποία αναφέρει ότι είναι ζωτικής σημασίας να συνεχιστεί η οικονομική στήριξη των προγραμμάτων για την οικοδόμηση της ειρήνης, ιδίως εκείνων στα οποία συμμετέχουν κοινοτικές και εθελοντικές ομάδες, όταν θα τελειώσουν τα κονδύλια του PEACE. Πράγματι, η έκθεση διευκρινίζει ότι κυβερνητικές υπηρεσίες και από τις δύο πλευρές των συνόρων θα πρέπει να διασφαλίσουν τη συνέχιση του βασικού προγράμματος χρηματοδότησης για αυτό το ιδιαίτερα σημαντικό έργο, όταν τελειώσει η χρηματοδότηση της ΕΕ. Είναι πολύ σημαντικό να μην δοθεί τέλος στις κοινοτικές και τις εθελοντικές ομάδες, οι οποίες συμμετέχουν σε αυτό το πολύτιμο έργο. Αυτό θα έφθειρε την εμπιστοσύνη μεταξύ των κοινοτήτων και θα υποβάθμιζε μεγάλο μέρος του καλού έργου το οποίο επιτελείται επί του παρόντος. Κοινοτικές και εθελοντικές οργανώσεις πρέπει να είναι σε θέση να εργασθούν βάσει ενός στρατηγικού σχεδίου και όχι σε βραχυπρόθεσμη βάση, όπου είναι αδύνατον να κάνουν σχέδια για το μέλλον.
<P>
Στο πλαίσιο αυτό, είναι επίσης σημαντικό οι ομάδες αυτές να μην εγκλωβισθούν στο κενό της χρηματοδότησης μεταξύ των προγραμμάτων PEACE II και PEACE III. Έχω επικοινωνήσει γραπτώς με την Επιτροπή και έλαβα απάντηση για το εν λόγω ζήτημα. Πριν κατέβω στην αίθουσα συνεδριάσεων απόψε, έριξα ακόμη μία ματιά στον μεγάλο κατάλογο των κοινοτικών ομάδων και στις δύο πλευρές των συνόρων, οι οποίες έλαβαν κονδύλια του PEACE και συμμετείχαν ενεργά σε έργα οικοδόμησης της ειρήνης, συμφιλίωσης και αναγέννησης. " ΕΕ μπορεί να είναι βέβαιη ότι τα χρήματα του PEACE δαπανήθηκαν ορθά και ότι η προστιθέμενη αξία του χρόνου που διατέθηκε εθελοντικά και της εθελοντικής εργασίας κατέστησε το πρόγραμμα PEACE πρότυπο για την ορθή χρήση των χρημάτων.
<P>
Συχνά στο Κοινοβούλιο κάνουμε λόγο για την προσέγγιση Ευρώπης και πολιτών. Το πρόγραμμα PEACE ήταν, και είναι, ένας απτός μηχανισμός για τη σύνδεση της Ευρώπης με τους πολίτες. Όπως ανέφερε απόψε η Επίτροπος Hübner, δείχνει την αξία της προσέγγισης "από τη βάση στην κορυφή" και επίσης επισημαίνει τον σημαντικό ρόλο των γυναικών στην οικοδόμηση της ειρήνης. Πρόκειται για ένα παράδειγμα της προσέγγισης ΕΕ και πολιτών, η οποία λειτουργεί με καταλυτικό τρόπο στην επίτευξη αλλαγών και, στην προκειμένη περίπτωση, στην απόλυτη και ολόψυχη ανταπόκριση των πολιτών.
<SPEAKER ID="154" NAME="Seán Ó Neachtain">
εξ ονόματος της Ομάδας UEN. - (EN) Κύριε Πρόεδρε, θα ήθελα καταρχάς να δηλώσω ότι επικροτώ την παρούσα έκθεση. Όταν η Βόρειος Ιρλανδία διχάσθηκε από τη σύγκρουση και τον αλληλοσπαραγμό, οι ηγέτες και τα θεσμικά όργανα της Ευρωπαϊκής Ένωσης στήριξαν ιδιαίτερα και ενθάρρυναν τους ανθρώπους του Βορρά, βοηθώντας τους στην πορεία προς την επίτευξη ειρήνης. Όπως ανέφερε η εισηγήτρια, Bairbre de Brún, η υποστήριξη αυτή στοίχισε 1,65 δισεκατομμύρια ευρώ, ενώ απομένουν ακόμη 333 εκατομμύρια ευρώ.
<P>
Θα ήθελα να συγχαρώ την εισηγήτρια, Bairbre de Brún. Είναι παράξενο, ωστόσο, το ότι ανάμεσα σε εκείνους που ωφελήθηκαν και στηρίχθηκαν περισσότερο από την εκστρατεία που θα συνέβαλε στη χορήγηση οικονομικής ενίσχυσης, είναι το Sinn Féin, το οποίο τάσσεται κατά της Συνθήκης της Λισαβόνας και κατά της ευρωπαϊκής διαδικασίας. Ο ηγέτης του Sinn Féin, Gerry Adams, σπανίως αναφέρεται σε αυτά τα 1,65 δισεκατομμύρια ευρώ. Εάν τον ακούγαμε, η Ιρλανδία δεν θα βρισκόταν στην Ευρωπαϊκή Ένωση. Δεν θα είχαμε ενταχθεί στο σύστημα χορήγησης χρημάτων για την ειρηνευτική διαδικασία στην Ευρώπη. Και πρέπει να πω ότι αυτό είναι το γεγονός που με απογοητεύει περισσότερο σήμερα το απόγευμα στο Κοινοβούλιο.
<SPEAKER ID="155" NAME="Jim Allister" AFFILIATION="NI">
(EN) Κύριε Πρόεδρε, η έκθεση αυτή είναι όλο λόγια, χωρίς ουσία, όπως και τα ίδια τα κονδύλια του PEACE που δαπανήθηκαν σε ανούσια έργα.
<P>
" ειρωνεία, φυσικά, μία βουλευτής, μέλος του IRA/Sinn Féin, να είναι εισηγήτρια μίας έκθεσης για την ειρήνη, είναι ακόμα μεγαλύτερη για τις χιλιάδες των ανθρώπων στη Βόρειο Ιρλανδία, οι οποίοι έπεσαν θύματα της επικίνδυνης οργάνωσής της μέσω της ολέθριας τρομοκρατικής της εκστρατείας.
<P>
Δεν με εκπλήσσει που καταφέρνει να συντάξει μία έκθεση για την ειρήνη χωρίς καμία αναφορά που να προκαλεί αμηχανία, χωρίς ίχνος μεταμέλειας για το πώς έφθασαν τα πράγματα στο σημείο να υπάρχει ανάγκη ειρήνης: λόγω των δεκαετιών τρόμου που επέβαλλε ο IRA της, και να είστε βέβαιοι για αυτό.
<P>
Ούτε με εκπλήσσει το γεγονός ότι δεν αναφέρει καν μία από τις μεγάλες αποτυχίες του προγράμματος PEACE, δηλαδή την ανισότητα της κατανομής μεταξύ των δύο κοινοτήτων στη Βόρειο Ιρλανδία, όπου η Προτεσταντική Ενωτική κοινότητα δεν λαμβάνει ίσο μερίδιο από τη χρηματοδότηση. Τίποτα, φυσικά, που θα μπορούσε να ανησυχήσει τη δεσποινίδα de Brún.
<P>
Τέλος, επιτρέψτε μου να αναφέρω ότι η σχετική ειρήνη που έχουμε σήμερα στη Βόρειο Ιρλανδία οφείλεται κατά κύριο λόγο όχι σε κάποιο πρόγραμμα της ΕΕ για την ειρήνη, αλλά στην αξιοθαύμαστη αντοχή, κουράγιο και αυταπάρνηση των εξαιρετικών μας δυνάμεων ασφαλείας, οι οποίες κατατρόπωσαν τον IRA που μας στερούσε την ειρήνη για τόσα έτη.
<SPEAKER ID="156" NAME="Ιωάννης Κασουλίδης" AFFILIATION="PPE-DE">
(EN) Κύριε Πρόεδρε, το πρόγραμμα PEACE συνέβαλε στην ειρηνευτική διαδικασία στη Βόρειο Ιρλανδία όχι μόνο από την άποψη της οικονομικής ενίσχυσης, αλλά και από την άποψη της συμβολής στην προσέγγιση των δύο κοινοτήτων. " προσέγγιση την οποία ακολούθησε ήταν η συνεργασία με την κοινωνία των πολιτών και τις ΜΚΟ για την προώθηση της ενεργούς συμμετοχής στα κοινά. Έδωσε τη δυνατότητα στα εμπλεκόμενα άτομα να αναζητήσουν λύσεις για τα δικά τους προβλήματα. Αποτελεί ένα παράδειγμα της συμβολής της Επιτροπής στην οικοδόμηση ειρήνης και τη συμφιλίωση, και για αυτό αξίζουν συγχαρητήρια.
<P>
" έκθεση αναφέρεται στην ανταλλαγή εμπειριών που αποκομίσθηκαν από το PEACE με άλλες περιοχές που αντιμετωπίζουν παρόμοια προβλήματα. Ως κύπριος βουλευτής, πιστεύω ότι θα ήταν εξαιρετικά ενδιαφέρον να εφαρμοσθεί η εμπειρία αυτή στην περίπτωση της Κύπρου. Καλώ την κυπριακή κυβέρνηση και την Επιτροπή να εξετάσουν αυτό το ενδεχόμενο ως συνιστώσα των διατάξεων οιασδήποτε πολιτικής διευθέτησης.
<SPEAKER ID="157" NAME="Σταύρος Αρναουτάκης" AFFILIATION="PSE">
Κύριε Πρόεδρε, το πρόγραμμα PEACE απέδειξε τη συνεισφορά του προς την κατεύθυνση της ειρηνικής συνύπαρξης και της συμφιλίωσης των διαφορετικών κοινοτήτων στη Βόρεια Ιρλανδία. Με δεδομένη την υποστήριξή μας για τη συνέχιση του προγράμματος αυτού στην Ιρλανδία, επιτρέψτε μου να υπογραμμίσω τα εξής:
<P>
Το πρόγραμμα αποτελεί ένα λαμπρό παράδειγμα και καλή πρακτική που μπορεί και πρέπει να εφαρμοστεί και σε άλλες περιοχές της Ευρωπαϊκής Ένωσης, όπως στην Κύπρο. " μεθοδολογία εφαρμογής του προγράμματος PEACE και κυρίως η διαχείρισή του από τις τοπικές εταιρικές σχέσεις και Μη Κυβερνητικές Οργανώσεις, η ανάπτυξη διακοινοτικών σχεδίων, η διευκόλυνση πρόσβασης στη χρηματοδότηση σχεδίων ή ομάδων που δεν είχαν δυνατότητα χρηματοδότησης από άλλες κοινοτικές ή εθνικές πηγές, αποτελεί μία πολύτιμη εμπειρία που ανοίγει το δρόμο για τη μεθοδολογία και την προσέγγιση η οποία θα πρέπει να ακολουθηθεί ευρύτερα στα προγράμματα των διαρθρωτικών ταμείων με προσέγγιση από τα κάτω προς τα επάνω και, ιδιαίτερα, στα προγράμματα που στοχεύουν στην τοπική ανάπτυξη καθώς και την καταπολέμηση της φτώχειας και του κοινωνικού αποκλεισμού.
<SPEAKER ID="158" NAME="Jean Marie Beaupuy" AFFILIATION="ALDE">
(FR) Κύριε Πρόεδρε, κυρία Επίτροπε, κυρίες και κύριοι, οφείλω να ξεκινήσω επισημαίνοντας τα εξαιρετικά αποτελέσματα τα οποία επετεύχθησαν μέσω των προγραμμάτων PEACE I και PEACE II, ειδικότερα για τους δικαιούχους των προγραμμάτων αυτών στην Ιρλανδία -στη Βόρειο Ιρλανδία- όπου τώρα πλέον έχουν αποκατασταθεί και η αξιοπρέπεια και η ελπίδα. Βάσει όσων ανέφερα, θα ήθελα να κάνω δύο συγκεκριμένες παρατηρήσεις, κυρία Επίτροπε, από τις οποίες ελπίζω να προκύψουν πραγματικά επιτυχή αποτελέσματα.
<P>
Πρώτον, όπως συνιστά η κ. de Brún στην έκθεσή της, η βρετανική και η ιρλανδική κυβέρνηση πρέπει πραγματικά να ακολουθήσουν τις αποφάσεις που ελήφθησαν από το Κοινοβούλιο, την Επιτροπή και το Συμβούλιο, έτσι ώστε να τεθούν σε εφαρμογή προσωρινές και συμπληρωματικές ρυθμίσεις μέσω των κοινών τους προσπαθειών.
<P>
Δεύτερον, κυρία Επίτροπε, καθώς είστε υπεύθυνη της ομάδας δράσης, δεν θα εκπλαγείτε αν σας προτρέψω να διασφαλίσετε ότι η προσέγγισή μας θα είναι ολοκληρωμένη, προς όφελος της συνοχής μεταξύ των διαφόρων εμπλεκόμενων οργανισμών, της συνοχής μεταξύ των διαφόρων προγραμμάτων και κονδυλίων, και της συνοχής μεταξύ διαφόρων γεωγραφικών περιοχών.
<P>
Τέλος, είναι εξίσου σημαντικό να αναφέρω ότι ελπίζω το ιρλανδικό παράδειγμα να αποτελέσει πολύτιμο δίδαγμα για άλλες χώρες σε όλο τον κόσμο.
<SPEAKER ID="159" NAME="Daniel Hannan" AFFILIATION="NI">
(EN) Κύριε Πρόεδρε, γιατί ψηφίζουμε αυτό το ψήφισμα; Πρόκειται μήπως για ένα συγκεκριμένο μέσο αντιμετώπισης ενός διαπιστωμένου προβλήματος; Ή μήπως το ψηφίζουμε για να νιώσουμε εμείς καλύτερα, να νιώσουμε ότι κάτι κάναμε και εμείς για την ειρηνευτική διαδικασία;
<P>
Θέτω αυτό το ερώτημα με λύπη. Στηρίζω την ειρηνευτική διαδικασία στη Βόρειο Ιρλανδία όσο κάθε άλλος βουλευτής σε αυτή την αίθουσα και ενδεχομένως, μάλιστα, περισσότερο από μερικούς. Όντας, αφενός, Καθολικός του Ulster, και αφετέρου Πρεσβυτεριανός της Σκωτίας, πάντοτε ένιωθα ότι στην κατανομή εξουσίας διακυβευόταν ένα προσωπικό μου όφελος.
<P>
Όμως η ειρηνευτική διαδικασία δεν εξασφαλίζεται με εξωτερικές επιδοτήσεις. Αντιθέτως, υπάρχει ο κίνδυνος αυτή η ροή χρημάτων να οδηγήσει ένα άλλοτε δραστήριο και φειδωλό μέρος του κόσμου σε μανιώδη εξάρτηση από επιδοτήσεις, εξαρτώμενο από την ελεημοσύνη των άλλων.
<P>
Αναρωτηθείτε -μιλώ πολύ σοβαρά- όταν θα υπογράφετε αυτές τις επιταγές για τα εκατοντάδες εκατομμύρια ευρώ, κατά πόσον θεωρείτε ότι έτσι εξαργυρώνετε τη σταθερότητα και την ειρήνη σε αυτό το μέρος του κόσμου, ή αν απλώς επιτρέπετε στον εαυτό σας να νιώσει ελαφρώς καλύτερα για λίγα λεπτά.
<P>
" αντίληψη ότι η πολιτική βία προκαλείται από τη στέρηση είναι ανυπόστατη στην πραγματικότητα. Είναι μία από τις πολλές αντιλήψεις που προέρχονται από τον Καρλ Μαρξ, και, όπως πολλές από τις ιδέες του, φαίνεται αληθοφανής στα βιβλία, στην πραγματικότητα όμως αποδεικνύεται αναληθής.
<P>
" περιοχή που έχει λάβει τις περισσότερες επιδοτήσεις στον κόσμο, περισσότερες από ό,τι οπουδήποτε στην Αφρική κατά κεφαλήν, είναι η Παλαιστίνη, η οποία είναι επίσης μία από τις πιο βίαιες περιοχές.
<P>
" αλήθεια είναι ότι, αν θέλουμε να στηρίξουμε την ειρηνευτική διαδικασία στη Βόρειο Ιρλανδία, πρέπει να εδραιώσουμε εκεί μία πραγματική δημοκρατία, όπου θα υπάρχει πραγματική αντιπολίτευση και η δυνατότητα αλλαγής της κυβέρνησης. Εάν το πράξετε αυτό, δεν έχουμε ανάγκη τα χρήματα.
<SPEAKER ID="160" NAME="Colm Burke" AFFILIATION="PPE-DE">
(EN) Κύριε Πρόεδρε, χαιρετίζω την έκθεση της Bairbre de Brún, και θα ήθελα να συγχαρώ όλους όσους συνέβαλαν στη σύνταξη της έκθεσης, ειδικότερα τον σκιώδη εισηγητή, Jim Nicholson, τη Marian Harkin και όλους όσους συμμετείχαν.
<P>
Το πρόγραμμα Peace III ξεκίνησε δυναμικά, με την επιχορήγηση 333 εκατομμυρίων ευρώ στην εν λόγω περιοχή, συνδράμοντας στην ανάπτυξη υποδομών και την κοινοτική ανάπτυξη στη Βόρειο Ιρλανδία και στις όμορες κομητείες. Πιστεύω ότι τα τρία προγράμματα PEACE συνέβαλαν σημαντικά στην επίτευξη ειρήνης στην περιοχή αυτή. Θα ήθελα να συγχαρώ όλους όσους συμμετείχαν στην υλοποίησή τους, αλλά και όλα τα πολιτικά κόμματα στη Βόρειο Ιρλανδία και τις κοινοτικές ομάδες που συνεργάστηκαν για να διασφαλίσουν τη συνέχιση της λειτουργίας του προγράμματος για την ειρήνη.
<P>
Χαιρετίζω επίσης την ομάδα δράσης η οποία συστάθηκε στη Βόρειο Ιρλανδία, πιστεύω όμως ότι μία ομάδα δράσης πρέπει να συσταθεί και στις έξι όμορες κομητείες της Δημοκρατίας της Ιρλανδίας για να αναλάβει την ανάπτυξη των υποδομών και σε αυτή την περιοχή. Δυστυχώς, η ιρλανδική κυβέρνηση δεν έπραξε το ίδιο σε σχέση με τις έξι αυτές όμορες κομητείες. Αυτό είναι κάτι το οποίο θα πρέπει να εξετασθεί, επειδή και οι εν λόγω κομητείες επλήγησαν για μία περίοδο διάρκειας 30 έως 35 ετών. Χρειαζόμαστε αυτό τον τύπο πρωτοβουλίας στις περιοχές των έξι αυτών κομητειών. Θα επικροτούσα την απόφαση της ιρλανδικής κυβέρνησης να συστήσει μία ομάδα δράσης για αυτές τις περιοχές.
<P>
Για άλλη μία φορά, ευχαριστώ όλους όσους συμμετείχαν.
<SPEAKER ID="161" NAME="Rolf Berend" AFFILIATION="PPE-DE">
(DE) Κύριε Πρόεδρε, είναι βέβαιο ότι δεν υπάρχει σχεδόν κανείς εδώ στο Κοινοβούλιο ο οποίος τρέφει πραγματικές αμφιβολίες για την επιτυχία του προγράμματος PEACE, από την άποψη τόσο της αισθητής συμβολής του στην οικονομική και κοινωνική συνοχή, όσο και της συμβολής του στην ενισχυμένη ανάμειξη της τοπικής κοινωνίας μέσω της ενεργούς συμμετοχής στα κοινά και της συμμετοχής της κοινωνίας των πολιτών στην οικοδόμηση της ειρήνης.
<P>
" έκθεση, η οποία καταρτίστηκε με πρωτοβουλία της Επιτροπής Περιφερειακής Ανάπτυξης, ορθώς τονίζει την πολύτιμη εμπειρία που αποκομίσθηκε από αυτό το μοναδικό και ιδιαίτερα καινοτόμο διαρθρωτικό πρόγραμμα, αλλά και επισημαίνει τα πράγματα που θα μπορούσαν να γίνουν καλύτερα στο μέλλον, τις προκλήσεις που πρέπει ακόμη να αντιμετωπιστούν και τα συμπεράσματα τα οποία είναι δυνατόν να εξαχθούν.
<P>
Καθώς ασχολούμαι ενεργά με την περιφερειακή πολιτική της ΕΕ, γνωρίζω πολύ καλά την ανάγκη ανάπτυξης διασυνοριακών δραστηριοτήτων και στηρίζω σθεναρά τη συνεργασία μεταξύ τοπικών εμπορικών επιμελητηρίων, δημοσίων φορέων και εθελοντικών οργανώσεων και στις δύο πλευρές των εθνικών συνόρων. Δεν χρειάζεται καν να σας πω ότι η ομάδα μου και εγώ στηρίζουμε ανεπιφύλακτα την παρούσα έκθεση.
<SPEAKER ID="162" NAME="Marian Harkin" AFFILIATION="ALDE">
(EN) Κύριε Πρόεδρε, εφόσον δεν επιθυμεί κανείς άλλος να λάβει τον λόγο, θα ήθελα απλώς να κάνω ένα σχόλιο. Μάλλον δεν εξεπλάγην τόσο, αλλά περισσότερο απογοητεύτηκα, ακούγοντας απόψε τα σχόλια του κ. Jim Allister. Αντικείμενο της συζήτησής μας είναι το πρόγραμμα PEACE, όχι η σύγκρουση. Όπως σε όλες τις συγκρούσεις, οι ρίζες αυτής της σύγκρουσης βρίσκονται βαθιά στον χρόνο και δεν είναι κάτι που ξεκίνησε πρόσφατα, και όπως όλες οι συγκρούσεις είναι πολύ πιο πολύπλοκη από όσο άφησε να εννοηθεί ο κ. Allister. Ανεξάρτητα όμως από όσους αμφισβητούν την αποτελεσματικότητα του προγράμματος PEACE και δείχνουν την αποδοκιμασία τους για τη χρηματοδότηση της ΕΕ, δεν υπάρχει αμφιβολία ότι τα κονδύλια του PEACE λειτούργησαν καταλυτικά και, όπως προανέφερα, επιτεύχθηκαν με την ορθή χρήση των χρημάτων μέσω της εθελοντικής προσπάθειας και του χρόνου που δαπανήθηκε εθελοντικά. Ίσως το καλύτερο που μπορεί να πει κανείς είναι ότι η σύγκρουση έχει λάβει τέλος και ότι η χρηματοδότηση του PEACE συνέβαλε στην επίτευξη αυτού του ιδιαίτερα θετικού αποτελέσματος.
<SPEAKER ID="163" NAME="Jim Allister" AFFILIATION="NI">
(EN) Κύριε Πρόεδρε, είναι πολύ απλό και πολύ καλό για την κ. Harkin να έρχεται σε αυτό το Κοινοβούλιο και να αγορεύει με αυτόν τον τρόπο.
<P>
Πόσους πολίτες της εκλογικής της περιφέρειας έχει θάψει, δολοφονημένους από τρομοκράτες; Πόσοι άνθρωποι έχουν πεθάνει στην εκλογική της περιφέρεια, επειδή η οργάνωση την οποία εκπροσωπεί η κ. de Brún αποφάσισε ότι θα πέθαιναν στο πλαίσιο της επιδίωξης μίας πολιτικής εκστρατείας;
<P>
Ο IRA δολοφόνησε 2 000 ψηφοφόρους μου, και επομένως κανείς δεν θα μου κάνει μάθημα μέσα σε αυτό το Κοινοβούλιο για τα βαθειά ριζωμένα συναισθήματά μου, και κανείς δεν θα με αντικρούει δικαιολογημένα, επειδή κατέδειξα ότι οι άνθρωποι που έκλεισαν στον τάφο τόσους πολλούς πολίτες της εκλογικής μου περιφέρειας ανήκουν στον IRA, τον οποίο η κ. de Brún εκπροσωπεί σε αυτό το Κοινοβούλιο.
<P>
Μου προκαλεί αηδία να τους βλέπω τώρα στην κυβέρνηση της χώρας μου, αλλά το γεγονός ότι βρίσκονται εκεί επειδή δολοφόνησαν, και ως αντάλλαγμα για να μην δολοφονήσουν κανέναν ξανά, καθιστά τα πράγματα ακόμη χειρότερα.
<SPEAKER ID="164" NAME="Danuta Hübner">
Μέλος της Επιτροπής. - (EN) Κύριε Πρόεδρε, θα ήθελα να πω ότι αυτή η συζήτηση έχει επιβεβαιώσει σαφώς τη σπουδαιότητα της ειρηνευτικής διαδικασίας στη Βόρειο Ιρλανδία και ότι τα διδάγματα από όλη αυτή τη διαδικασία είναι σημαντικά. " Επιτροπή θα εξακολουθήσει να συμβάλλει στην εδραίωση της διαδικασίας συμφιλίωσης και θα διευκολύνει επίσης την ανταλλαγή των διδαγμάτων από την εμπειρία που αποκτήθηκε από την οικοδόμηση της ειρήνης με όλες τις άλλες περιοχές που αντιμετωπίζουν παρόμοια προβλήματα. Στις προσπάθειες αυτές, η υποστήριξη του Ευρωπαϊκού Κοινοβουλίου είναι βέβαιο ότι θα έχει μεγάλη σημασία.
<P>
Θα ήθελα να κάνω ακόμη δύο σχόλια:
<P>
Προς τον Jean Marie Beaupuy: η ομάδα δράσης για τη Βόρειο Ιρλανδία συστάθηκε για να ενισχύσει και να διευκολύνει τη συμμετοχή των πολιτών της Βορείου Ιρλανδίας σε όλες τις πολιτικές της Ευρωπαϊκής Ένωσης, καθώς και για τον καλύτερο συντονισμό και τη μεγαλύτερη συνοχή μεταξύ των διαφορετικών διαδικασιών οι οποίες συμβάλλουν στην εδραίωση της διαδικασίας ειρήνης και συμφιλίωσης.
<P>
Το δεύτερο σχόλιο είναι ότι σε αυτές τις προσπάθειες, η Επιτροπή θα ήθελε επίσης να βοηθήσει τους ανθρώπους στην Βόρειο Ιρλανδία να μειώσουν την υφιστάμενη εξάρτηση από τον δημόσιο τομέα, τις κρατικές ενισχύσεις και την εξάρτηση από την υποστήριξη με τη μορφή επιχορηγήσεων. " διάσκεψη την οποία ανέφερε η Bairbre de Brún είχε επίσης ακριβώς ως στόχο να συμβάλει στη διαδικασία προσέλκυσης περισσότερων ιδιωτικών επενδύσεων -ενός πιο δραστήριου ιδιωτικού τομέα- σε αυτό το τμήμα της νήσου. Για άλλη μία φορά, σας ευχαριστώ πολύ για όλες τις παρατηρήσεις σας.
<SPEAKER ID="165" NAME="Bairbre de Brún">
εισηγήτρια. - (EN) Κύριε Πρόεδρε, θα ήθελα να ευχαριστήσω όσους αγόρευσαν απόψε στη συζήτηση. Παρακολούθησα προσεκτικά την αγόρευση και τις παρατηρήσεις τους. Απογοητεύτηκα, ωστόσο, από όσα δήλωσε ο κ. Allister και δεν μπορώ να συμφωνήσω με τους ισχυρισμούς του. Θα ήθελα να επαινέσω το έργο το οποίο έφεραν εις πέρας όλα αυτά τα έτη το Ευρωπαϊκό Κοινοβούλιο και η Επιτροπή όσον αφορά το πρόγραμμα PEACE.
<P>
Θα ήθελα να ευχαριστήσω ιδιαίτερα την Επίτροπο Hübner για την προσωπική αφοσίωση που επέδειξε από την πρώτη ημέρα που ανέλαβε τα καθήκοντά της και για τις τακτικές της επισκέψεις στη Βόρειο Ιρλανδία. " Επίτροπος Hübner και οι προηγούμενοι Επίτροποι υπήρξαν πραγματικοί φίλοι της ειρηνευτικής διαδικασίας στην Ιρλανδία και είναι καθησυχαστικό να παρατηρούμε τον συνεχή ρόλο που θα διαδραματίζει η Επιτροπή μέσω της ομάδας δράσης, την οποία συνέστησε ο Πρόεδρος Barroso.
<P>
Το πρόγραμμα PEACE έδωσε τη δυνατότητα σε μία όμορη κοινότητα η οποία παρέμενε διχασμένη από τη στιγμή της διχοτόμησης να ενωθεί ως μία κοινότητα. Έφερε κοντά νεαρούς εθνικιστές και ενωτιστές για να γνωρίσουν οι μεν τον πολιτισμό των δε και το αντίστροφο. Αναγνωρίζουμε ιδιαίτερα τον σημαντικό ρόλο των γυναικών στην οικοδόμηση της ειρήνης και το σημαντικό και πολύτιμο διακοινοτικό και διασυνοριακό έργο που εκτελέσθηκε.
<P>
" έκθεσή μου επισημαίνει το γεγονός ότι από το PEACE ευεργετήθηκαν περισσότερο τα πιο περιθωριοποιημένα άτομα της κοινωνίας, και έτσι ακριβώς έπρεπε να γίνει. Εντούτοις, εάν υπάρχουν ομάδες, οι οποίες δεν έχουν αξιοποιήσει ακόμη αυτή τη δυνατότητα προκειμένου να υποβάλουν αίτηση στο πλαίσιο των προγραμμάτων PEACE I και PEACE II, θα πρέπει να ενθαρρυνθούν να συμμετάσχουν. Το επόμενο βήμα είναι να διασφαλίσουμε ότι το θετικό έργο του PEACE δεν θα σταματήσει και ότι οι μελλοντικές γενιές θα ωφεληθούν από το πολύτιμο έργο που ξεκίνησε με τα προγράμματα PEACE και από την υπέροχη υποστήριξη την οποία παρείχαν τα ευρωπαϊκά θεσμικά όργανα.
<SPEAKER ID="166" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη, 20 Μαΐου 2008.
<P>
Γραπτές δηλώσεις (Άρθρο 142 του Κανονισμού)
<SPEAKER ID="167" NAME="Ramona Nicole Mănescu  (ALDE">
), γραπτώς. - (RO) Το πρόγραμμα PEACE αποτελεί όχι μόνο ένα μέσο διατήρησης της ειρήνης, αλλά και ένα μέσο το οποίο ευνοεί την οικονομική ανάπτυξη και την εδαφική συνοχή. " υλοποίησή του από τις περιφερειακές κυβερνήσεις και τους μη κυβερνητικούς οργανισμούς οδηγεί στη συμμετοχή ποικίλων κοινοτήτων, τοπικών οργανώσεων και περιθωριοποιημένων ομάδων στη διαδικασία διακυβέρνησης και ανάπτυξης. Επιπλέον, η χρηματοδότηση περιφερειακών έργων μέσω του PEACE συμβάλλει στη διευκόλυνση του διαλόγου, της συμφιλίωσης και των συμφωνιών που έχουν ως στόχο την ικανοποίηση του κοινού συμφέροντος και, συνεπώς, την αποφυγή οιουδήποτε τύπου σύγκρουσης.
<P>
" Βόρειος Ιρλανδία αποτελεί παράδειγμα καλής πρακτικής για όλα τα άλλα κράτη μέλη που έχουν εμπειρία συγκρούσεων ή αντιμετωπίζουν προβλήματα που απειλούν την ειρήνη στην επικράτειά τους.
<P>
Αυτός είναι ο λόγος για τον οποίο υποστηρίζω τη δημιουργία ενός δικτύου ευρωπαϊκών περιφερειών και πόλεων οι οποίες αντιμετωπίζουν πιθανό κίνδυνο συγκρούσεων, και πιστεύω ότι η προώθηση των τοπικών εταιρικών σχέσεων, της ανταλλαγής βέλτιστων πρακτικών και της αποτελεσματικής συνεργασίας μεταξύ των περιφερειών και των ενδιάμεσων Χρηματοδοτικών Οργανισμών αποτελούν σημαντικούς παράγοντες για την απόφαση τοπικών κοινοτήτων να συνεργασθούν και να εργασθούν για τη διατήρηση της ειρήνης.
<P>
Απευθύνω επίσης έκκληση για την υλοποίηση προγραμμάτων παρόμοιων με το PEACE και στη Νοτιανατολική Ευρώπη, ειδικότερα στα Βαλκάνια, κυρίως επειδή τα γεγονότα των πρόσφατων ετών έχουν εκπέμψει σήμα κινδύνου.

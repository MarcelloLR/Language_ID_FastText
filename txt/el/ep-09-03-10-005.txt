<CHAPTER ID="005">
Απαιτήσεις όσον αφορά την έγκριση τύπου για τη γενική ασφάλεια των μηχανοκίνητων οχημάτων (συζήτηση) 
<SPEAKER ID="015" NAME="Πρόεδρος">
Το επόμενο θέμα είναι η έκθεση του κ. Schwab, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τις απαιτήσεις όσον αφορά την έγκριση τύπου για τη γενική ασφάλεια των μηχανοκίνητων οχημάτων - C6-0210/2008 -.
<SPEAKER ID="016" NAME="Andreas Schwab" LANGUAGE="DE">
Κυρία Πρόεδρε, κύριε Επίτροπε, κυρίες και κύριοι, θα ήθελα να ξεκινήσω ευχαριστώντας από καρδιάς -και τούτο όχι για τυπικούς λόγους, αλλά με μεγάλη ειλικρίνεια- τον Επίτροπο Verheugen, την Επιτροπή, το προσωπικό της, την τσεχική προεδρία, που δυστυχώς δεν μπόρεσε να είναι μαζί μας σήμερα, και τα μέλη της επιτροπής για τη θετική και εποικοδομητική συνεργασία τους στον συγκεκριμένο φάκελο.
<P>
Όταν βλέπουμε με ποιον τρόπο μπορούν να επιτευχθούν μέτρα φιλικά προς το περιβάλλον για τα αυτοκίνητα, μας εκπλήσσει μερικές φορές το γεγονός ότι δαπανάται τόσος χρόνος εξετάζοντας άλλα μέτρα. Πιστεύω ότι εμείς, ως Κοινοβούλιο, ως ευρωπαϊκό όργανο, κάναμε μαζί ένα σημαντικό βήμα προς τα εμπρός, το οποίο δεν κατάφερε να αποδείξει πραγματικά, έως τώρα, τη σημασία του στο ευρύτερο κοινό ή στην πολιτική συζήτηση.
<P>
Ο κανονισμός που εγκρίνουμε σήμερα είναι φιλικός προς το περιβάλλον, καθώς, στο πλαίσιο της δέσμης μέτρων για τη μείωση των εκπομπών CO2, αντιπροσωπεύει μια σημαντική συμβολή, εκ μέρους της ευρωπαϊκής πολιτικής, στη μείωση των εκπομπών CO2 από μηχανοκίνητα οχήματα. Παράλληλα, ωστόσο -και θα χαρακτηρίσω αυτή την περιβαλλοντική πολιτική έξυπνη- βοηθά επίσης τους καταναλωτές -τους οδηγούς- να πληρώνουν λιγότερα ενώ ταυτόχρονα ενεργούν με τρόπο φιλικό προς το περιβάλλον, καθώς συνεπάγεται σημαντικές εξοικονομήσεις, όχι μόνον όσον αφορά τις εκπομπές CO2, αλλά και όσον αφορά την κατανάλωση βενζίνης και ντίζελ. Επιπλέον, έχει επίσης ως αποτέλεσμα -και αυτό είναι επίσης ένα σημαντικό σημείο, το οποίο είχε ιδιαίτερη σημασία για το Κοινοβούλιο και τους βουλευτές του- βελτιώσεις στην ασφάλεια των ευρωπαϊκών δρόμων, και όχι μόνον σε σχέση με τα επαγγελματικά οχήματα, αλλά και σε σχέση με τα επιβατικά αυτοκίνητα.
<P>
Δεν πρόκειται να αναφερθώ στα επιμέρους σημεία του κανονισμού κεφαλίδα προς κεφαλίδα, αλλά πιστεύω ότι υπάρχουν ορισμένα σημαντικά πολιτικά σημεία, τα οποία πρέπει να εξετάσουμε.
<P>
Το πρώτο σημείο είναι ότι η θέσπιση ενός υποχρεωτικού συστήματος παρακολούθησης της πίεσης των ελαστικών για τα μηχανοκίνητα οχήματα θα έχει ως αποτέλεσμα μια κατάσταση στην οποία η καλύτερη πίεση των ελαστικών, μέσω της βελτίωσης των οδικών επιδόσεων των ελαστικών την οποία η βιομηχανία ελαστικών είναι σε θέση να υλοποιήσει, θα επιφέρει για τους οδηγούς στην Ευρώπη μείωση της κατανάλωσης καυσίμου έως 5% χωρίς σημαντική αύξηση του κόστους. Ένα σύστημα παρακολούθησης της πίεσης των ελαστικών, το οποίο διατίθεται ήδη στην αγορά, κοστίζει περίπου 100 ευρώ, ενίοτε πολύ λιγότερο, και η επακόλουθη εξοικονόμηση εξόδων για τους καταναλωτές θα είναι σημαντικά υψηλότερη.
<P>
Το δεύτερο σημείο το οποίο νομίζω ότι αξίζει να προσέξουμε ιδιαίτερα είναι το γεγονός ότι καταφέραμε να εξασφαλίσουμε την υποχρεωτική εγκατάσταση ενός συστήματος ελέγχου ευστάθειας -γνωστού ως σύστημα ESP- στα οχήματα ήδη από το 2011 και ότι το επιτύχαμε αυτό όχι ενάντια στη βούληση της ευρωπαϊκής αυτοκινητοβιομηχανίας αλλά με τη ρητή συμμετοχή και στήριξή της, δεδομένου ότι αυτό θα έχει ως συνέπεια σημαντική βελτίωση της ασφάλειας στους ευρωπαϊκούς δρόμους. Δυστυχώς, επειδή οι σχετικές τεχνικές προδιαγραφές δεν ήταν ακόμη επαρκώς έτοιμες, δεν καταφέραμε να εξασφαλίσουμε επίσης την υποχρεωτική εγκατάσταση των συστημάτων πέδησης έκτακτης ανάγκης και των συστημάτων προειδοποίησης απόκλισης από τη λωρίδα κυκλοφορίας -σας ζητώ συγγνώμη για τη χρήση αυτών των κάπως τεχνικών όρων, οι οποίοι δεν αναφέρονται συνήθως στη δημόσια συζήτηση του θέματος- έως το 2018 στα επαγγελματικά οχήματα, ειδικότερα. Το μέτρο αυτό θα έχει ως αποτέλεσμα σημαντική βελτίωση της ασφάλειας στους ευρωπαϊκούς δρόμους, και ιδίως στους αυτοκινητοδρόμους μας. Το μόνο που μπορώ να πω είναι ότι θα μπορούσε να μειώσει τον αριθμό των θανάτων και των τραυματισμών κατά περίπου 35 000.
<P>
Τέλος -και εξακολουθούν να υπάρχουν ακόμη μερικές διαφορές απόψεων στο σημείο αυτό- με τον κανονισμό αυτό δημιουργήσαμε επίσης μια κατάσταση βάσει της οποίας τα ελαστικά θα παράγουν σημαντικά λιγότερο θόρυβο. Κάτι τέτοιο συνεπάγεται κάποιο κόστος, πράγματι, και για τον λόγο αυτό σκεφτήκαμε ότι ήταν ιδιαίτερα σημαντικό να περιληφθεί στον κανονισμό μια διάταξη σύμφωνα με την οποία η μείωση του θορύβου της κυκλοφορίας δεν μπορεί να είναι ευθύνη μόνον των κατασκευαστών ελαστικών, και έμμεσα των καταναλωτών, αλλά πρέπει να είναι επίσης ευθύνη των κρατών μελών όσον αφορά την επιφάνεια των δρόμων που παρέχουν, και είμαι ιδιαίτερα ευγνώμων γιατί το Συμβούλιο ενέκρινε, τελικά, τη διάταξη αυτή.
<P>
Σας ευχαριστώ για τη συνεργασία σας και προσβλέπω σε μια ενδιαφέρουσα συζήτηση.
<SPEAKER ID="017" NAME="Günter Verheugen" LANGUAGE="DE">
Κυρία Πρόεδρε, αξιότιμοι βουλευτές, θα ήθελα και εγώ να ξεκινήσω εκφράζοντας τις ευχαριστίες μου στην προκειμένη περίπτωση προς τον εισηγητή κ. Schwab και όλους τους βουλευτές του Κοινοβουλίου που συμμετείχαν στο προπαρασκευαστικό έργο για την πραγματικά εποικοδομητική και ενεργή συνεργασία τους, η οποία κατέστησε εφικτή τη συμφωνία από την πρώτη ανάγνωση.
<P>
Το θέμα με το οποίο ασχολούμαστε εν προκειμένω είναι κατά τα φαινόμενα ένας πολύ τεχνικός κανονισμός, είναι όμως ένας κανονισμός με ευρεία και εκτενή πολιτική σημασία. Τα μέτρα που θέλουμε να θεσπίσουμε σήμερα αποτελούν ορόσημο όσον αφορά τη βελτίωση της οδικής ασφάλειας. Ο κανονισμός αυτός θα καταστήσει τα ευρωπαϊκά αυτοκίνητα ασφαλέστερα. Αποτελεί ορόσημο όσον αφορά την περιβαλλοντική συμβατότητα των ευρωπαϊκών οχημάτων, καθώς η περιβαλλοντική συμβατότητα είναι, φυσικά, κάτι το οποίο δεν θα επιτευχθεί μόνον κατασκευάζοντας κινητήρες με μικρότερη κατανάλωση καυσίμου - τα αυτοκίνητα μπορούν επίσης να προσφέρουν άλλες εντελώς διαφορετικές εναλλακτικές δυνατότητες για την εξοικονόμηση καυσίμων και τη μείωση της ρύπανσης. Τελικά, θα αποτελέσει επίσης σημαντικό μέρος της πολιτικής μας για τη βελτίωση της νομοθεσίας, καθώς θα οδηγήσει σε μια πραγματικά δραστική απλοποίηση ολόκληρου του κανονιστικού περιβάλλοντος.
<P>
Επιτρέψτε μου να ξεκινήσω με την πτυχή της ασφάλειας, η οποία είναι το σημαντικότερο στοιχείο στο σχέδιο αυτό. " οδική ασφάλεια στην Ευρώπη είναι ένα ζήτημα το οποίο απαιτεί σοβαρότητα και προσοχή και προκαλεί μεγάλη ανησυχία. Οι κανόνες που θεσπίζουμε με τον παρόντα κανονισμό, οι οποίοι θα ισχύσουν ως πρότυπα στα ευρωπαϊκά αυτοκίνητα από το 2011, θα έχουν ως αποτέλεσμα τη μείωση κατά 35 000 ετησίως του αριθμού των θανάτων και των σοβαρών τραυματισμών στους δρόμους της Ευρώπης. " θέσπιση του συστήματος ηλεκτρονικού ελέγχου ευστάθειας για τα επιβατικά αυτοκίνητα και τα επαγγελματικά οχήματα, ειδικότερα, μπορεί να σώσει σχεδόν 3 000 ζωές ετησίως και να προλάβει σοβαρούς τραυματισμούς 25 000 ανθρώπων. Πρόκειται τελικά για έναν εξοπλισμό ασφάλειας, ο οποίος, ιδίως όσον αφορά τα επαγγελματικά οχήματα, τα οποία εμπλέκονται συχνά σε σοβαρά ατυχήματα, έχει χρησιμοποιηθεί σπάνια έως τώρα. Το κόστος για τους κατασκευαστές θα αντισταθμισθεί κατά πολύ από το συνολικό οικονομικό όφελος.
<P>
Αυτή η δέσμη μέτρων θα διαδραματίσει σημαντικό ρόλο στην υλοποίηση της ευρωπαϊκής στρατηγικής για τη μείωση των εκπομπών CO2 των επιβατικών αυτοκινήτων και των ελαφρών εμπορικών οχημάτων. Καθιστά υποχρεωτικά τα ελαστικά χαμηλής αντίστασης τριβής κύλισης και απαιτεί την εγκατάσταση συστημάτων παρακολούθησης της πίεσης των ελαστικών και δεικτών αλλαγής ταχύτητας. Τα μέτρα αυτά θα μειώσουν τις μέσες εκπομπές CO2 κατά 6 έως 7 γραμμάρια CO2 ανά χιλιόμετρο. Επομένως, πρόκειται για μια πραγματικά πολύ αξιοσημείωτη συμβολή. Επιπλέον, δεν θέλω να παραλείψω να επισημάνω ότι η πρόταση αυτή θα έχει ως αποτέλεσμα σημαντική μείωση της ηχορρύπανσης από τους δρόμους, καθώς η μείωση των επιπέδων θορύβου των ελαστικών θα βελτιώσει σημαντικά την κατάσταση αυτή.
<P>
Επιτρέψτε μου στο σημείο αυτό να τονίσω ακόμη μία φορά ότι μπορούμε να επιτύχουμε βιώσιμη κινητικότητα στην Ευρώπη μόνον εάν, στο πλαίσιο μιας ολοκληρωμένης προσέγγισης, συμπεριλάβουμε τις δυνατότητες όλων των εμπλεκόμενων παραγόντων, πράγμα που σημαίνει του ίδιου του οχήματος -θέμα το οποίο συζητούμε σήμερα- αλλά πρέπει επίσης να συζητήσουμε τις υποδομές των μεταφορών και την οδική συμπεριφορά των εμπλεκομένων. Είμαι πολύ ευχαριστημένος γιατί το Ευρωπαϊκό Κοινοβούλιο αντιλαμβάνεται τα πράγματα με τον ίδιο ακριβώς τρόπο.
<P>
Όσον αφορά την απλοποίηση της νομοθεσίας, ο παρών κανονισμός θα επιφέρει εντυπωσιακή απλοποίηση του κανονιστικού περιβάλλοντος. Ένας κανονισμός θα καταργήσει 50 ισχύουσες οδηγίες και, όπου είναι δυνατόν, θα τις αντικαταστήσει με διεθνείς κανόνες. Λιγότερα διοικητικά έξοδα, μεγαλύτερη διαφάνεια και περισσότερη διεθνής εναρμόνιση σημαίνουν αξιοσημείωτες οικονομίες για τη βιομηχανία, πράγμα το οποίο θα συμβάλει στην ενίσχυση της ανταγωνιστικότητάς της. Ταυτόχρονα, τα κράτη μέλη θα επωφεληθούν από τις μειωμένες διοικητικές δαπάνες.
<P>
Όσον αφορά τα αυτοκίνητα, είναι ουσιαστικά αδύνατον να αποφύγουμε να αναφέρουμε το γεγονός ότι η ευρωπαϊκή αυτοκινητοβιομηχανία διανύει επί του παρόντος μια πολύ σοβαρή κρίση, τη σοβαρότερη των τελευταίων δεκαετιών. Επομένως, εύλογα μπορεί κανείς να αναρωτηθεί εάν αυτή είναι η κατάλληλη στιγμή για τη θέση σε εφαρμογή τεχνικών κανονισμών. Θα είμαι απολύτως σαφής στην απάντησή μου σε αυτό, λέγοντας ότι τα μέτρα που θέλουμε να θεσπίσουμε σήμερα εδώ συγκαταλέγονται στα αποτελέσματα της διαδικασίας CARS 21, στην οποία συνεργαστήκαμε εντατικά με τους κατασκευαστές, τα κράτη μέλη και την κοινωνία των πολιτών σχετικά με το πώς θα διαμορφωθεί στο μέλλον το πλαίσιο της ευρωπαϊκής αυτοκινητοβιομηχανίας και πώς φανταζόμαστε το ευρωπαϊκό αυτοκίνητο του μέλλοντος. Θα ήθελα να τονίσω με έμφαση ότι, ακόμη και στην παρούσα κρίση -και μάλιστα, ιδίως στην παρούσα κρίση- οι ευρωπαίοι κατασκευαστές δεν πρέπει να ολιγωρήσουν όσον αφορά την ανάπτυξη και τη διάθεση στην αγορά αυτοκινήτων που ανταποκρίνονται στις απαιτήσεις των αρχών του 21ου αιώνα, και οι απαιτήσεις αυτές είναι απολύτως σαφείς. Οι καταναλωτές θέλουν οχήματα που καταναλώνουν λιγότερα καύσιμα, είναι φιλικότερα προς το περιβάλλον και ασφαλέστερα.
<P>
Το όραμα για το ευρωπαϊκό αυτοκίνητο του μέλλοντος που προέκυψε από τη διαδικασία CARS 21, και η κοινή γραμμή όλων των συμμετεχόντων όσον αφορά το μέλλον της αυτοκινητοβιομηχανίας, είναι αυτό ακριβώς - θέλουμε η Ευρώπη να αντιμετωπίσει τον διεθνή ανταγωνισμό όχι μόνον με τα καλύτερα ποιοτικά αυτοκίνητα, αλλά επίσης με αυτοκίνητα που έχουν τη μικρότερη κατανάλωση καυσίμων, είναι τα πλέον φιλικά προς το περιβάλλον και τα πλέον ασφαλή, και είμαι απολύτως πεπεισμένος ότι με τέτοια προϊόντα η ευρωπαϊκή βιομηχανία θα διατηρήσει την ηγετική θέση της στη διεθνή αγορά οχημάτων. Σας ευχαριστώ πολύ.
<SPEAKER ID="018" NAME="Jorgo Chatzimarkakis" LANGUAGE="DE">
Κυρία Πρόεδρε, κύριε Επίτροπε, θα ήθελα καταρχάς να συγχαρώ τον κ. Schwab για τον συμβιβασμό που πέτυχε σε συνεργασία με το Συμβούλιο. Δεν καλύφθηκαν όλα τα θέματα, αλλά έτσι συμβαίνει στην περίπτωση των συμβιβασμών.
<P>
" θέσπιση υποχρεωτικών συστημάτων ασφάλειας στα οχήματα είναι ιδιαίτερα ευπρόσδεκτη. " υποχρεωτική εφαρμογή νέας τεχνολογίας ασφάλειας, όπως το σύστημα ESP, σημαίνει ότι στο μέλλον δεν θα επωφελούνται ενός υψηλότερου προτύπου οδικής ασφάλειας μόνον εκείνοι που αγοράζουν αυτοκίνητα ανώτερης κατηγορίας, αλλά και οι οδηγοί επαγγελματικών οχημάτων. Με τον τρόπο αυτό, συμβάλλουμε καθοριστικά στην ασφάλεια της Ευρώπης. Αυτό πρέπει να ισχύει επίσης χωρίς όρους στην ασφάλεια των ελαστικών.
<P>
Είναι ορθό να κατατάσσεται σαφώς η πρόσφυση των ελαστικών σε υγρό οδόστρωμα, και επομένως η ασφάλεια των ελαστικών, ως σημαντικότερη από την αντίσταση τριβής κύλισης, η οποία συμβάλλει στη μείωση των εκπομπών CO2. " αντίσταση τριβής κύλισης των ελαστικών, ανάλογα με τις συνθήκες οδήγησης και την ταχύτητα, αντιπροσωπεύει 20 έως 30% της κατανάλωσης καυσίμου. Είναι επομένως σαφές ότι, δεδομένης της τρέχουσας συζήτησης για το περιβάλλον και προκειμένου να μειωθεί το κόστος της βενζίνης, πρέπει να επιτευχθεί μείωση. Ωστόσο, πρέπει να γίνει αντιληπτό ότι, χωρίς την αντίσταση τριβής κύλισης, η οποία επέρχεται μέσω της παραμόρφωσης των ελαστικών και των ελαστικών ιδιοτήτων τους, η ασφαλής και άνετη οδήγηση θα ήταν ανέφικτη. Επομένως, πρέπει να εξετάσουμε την ασφάλεια και από μια άλλη οπτική. Οι νέες εξελίξεις στον κλάδο της κατασκευής ελαστικών δείχνουν ότι είναι εφικτή η συνύπαρξη της ασφάλειας και της χαμηλότερης αντίστασης τριβής κύλισης. Με τον τρόπο αυτό, θα παράσχουμε επίσης τη δυνατότητα στην ευρωπαϊκή αυτοκινητοβιομηχανία να αναλάβει και να διατηρήσει την παγκόσμια πρωτοπορία.
<P>
Οι συμβιβαστικές προτάσεις επί των οποίων θα ψηφίσουμε αύριο στέλνουν ένα σαφές μήνυμα το οποίο απέχει από την υστερία για τις εκπομπές CO2 και τείνει προς την αύξηση της οδικής ασφάλειας.
<SPEAKER ID="019" NAME="Malcolm Harbour">
εξ ονόματος της Ομάδας PPE-DE. - Κυρία Πρόεδρε, εξ ονόματος της ομάδας μου, θα ήθελα να ευχαριστήσω τον συνάδελφό μου Andreas Schwab για τον χειρισμό ενός πολύ πολύπλοκου φακέλου με μεγάλη δεξιοτεχνία. Θα έπρεπε ίσως να πούμε επίσης, καθώς το Συμβούλιο απουσιάζει, ότι οι διαπραγματεύσεις εκεί υπήρξαν σκληρές αλλά δίκαιες, και έχουμε ένα πολύ καλό αποτέλεσμα.
<P>
Θα ήθελα να αναφερθώ σε ορισμένα σημεία με αφορμή τα όσα ανέφερε ο Επίτροπος. Είχα το προνόμιο να συμμετέχω στην πρωτοβουλία Cars 21 εξαρχής, και βλέπουμε τώρα τον αντίκτυπο αυτής της ολοκληρωμένης προσέγγισης. Πρόκειται για σημαντική ορολογία και για ένα χαρακτηριστικό παράδειγμα συγκέντρωσης πολλών διαφορετικών διατάξεων σε μια κυλιόμενη επικαιροποίηση του κανονιστικού πλαισίου που αφορά τα μηχανοκίνητα οχήματα, και η βιομηχανία την ανέμενε.
<P>
Καταρτίσαμε έναν οδικό χάρτη στο πλαίσιο της διαδικασίας Cars 21 σχετικά με τις περιβαλλοντικές προκλήσεις και τις προκλήσεις σε θέματα ασφάλειας που έπρεπε να αντιμετωπίσει η βιομηχανία, και είναι κρίσιμο να της παράσχουμε σταθερότητα και γνώσεις ώστε να μπορέσει να προγραμματίσει και να σχεδιάσει τα νέα προϊόντα της με λογικό και διαδοχικό τρόπο, αλλά και σύμφωνα με απαιτητικές προθεσμίες και στόχους. Δεν θέλουμε να υπαναχωρήσουμε από τους απαιτητικούς αυτούς στόχους, αλλά να παράσχουμε στη βιομηχανία αυτή τη σταθερότητα. Όπως επισήμανε ο κ. Günter Verheugen, λόγω της δύσκολης θέσης στην οποία βρίσκεται η βιομηχανία επί του παρόντος εξαιτίας της έλλειψης ζήτησης, αυτή η κανονιστική σταθερότητα είναι εξαιρετικά σημαντική.
<P>
Θα ήθελα να τονίσω δύο σημεία. Πρώτον, η συμφωνία θέσπισης των συστημάτων ηλεκτρονικού ελέγχου ασφάλειας όσο το δυνατόν νωρίτερα είναι μια πολύ σημαντική συμβολή στην ασφάλεια και την θεωρώ ιδιαίτερα ευπρόσδεκτη. Όσοι εξ ημών είχαν την ευκαιρία να δοκιμάσουν τα συστήματα αυτά κατανοούν την αποτελεσματικότητά τους. Δεύτερον, θα ήθελα να τονίσω τα θέματα που αφορούν το διεθνές πλαίσιο, την κατάργηση των οδηγιών της ΕΕ και την ενσωμάτωσή τους στην εθνική νομοθεσία. Όλα αυτά είναι ευπρόσδεκτα, αλλά πιστεύω, κ. Επίτροπε, ότι είναι σήμερα πιο σημαντικό από ποτέ άλλοτε να καταστεί η διαδικασία αυτή πολύ πιο διάφανη όσον αφορά τη γραμμή που ακολουθεί η Επιτροπή στη διαπραγμάτευση των οδηγιών αυτών, η οποία διεξάγεται σε ένα άλλο όργανο, ένα όργανο του Ο"Ε, και όχι στο πλαίσιο του Ευρωπαϊκού Κοινοβουλίου.
<SPEAKER ID="020" NAME="Gary Titley">
εξ ονόματος της Ομάδας PSE. - Κυρία Πρόεδρε, επιτρέψτε μου να ξεκινήσω συγχαίροντας τον κ. Schwab για την έκθεσή του και ευχαριστώντας τον για την εξαιρετικά συνεργάσιμη προσέγγισή του σε ολόκληρο το θέμα.
<P>
Το βράδυ της περασμένης Πέμπτης, μια συνάδελφός μας, η Linda McAvan, ενεπλάκη σε ένα πολύ σοβαρό αυτοκινητικό ατύχημα. Το αυτοκίνητό της καταστράφηκε, αλλά η ίδια τραυματίσθηκε μόνον ελαφρά, και τούτο επειδή το αυτοκίνητο που οδηγούσε διέθετε τα πιο σύγχρονα χαρακτηριστικά ασφάλειας, πράγμα που απέτρεψε τον σοβαρό τραυματισμό της. Αυτό είναι το πλαίσιο εντός του οποίου εξετάζουμε την παρούσα έκθεση. " οδική ασφάλεια σώζει ζωές, όπως ανέφερε ο Επίτροπος Verheugen, και είναι πολύ σημαντική για την ευημερία πολλών οικογενειών στην Ευρωπαϊκή Ένωση. Δεν πρέπει να παραβλέπουμε το γεγονός αυτό, ακόμη και σε αυτή τη δύσκολη εποχή.
<P>
Για τον λόγο αυτό, ήμουν αποφασισμένος να αντιταχθώ σε εκείνους στο Κοινοβούλιο και στο Συμβούλιο που ήθελαν να αποδυναμώσουν την παρούσα πρόταση της Επιτροπής. Πιστεύω ότι η αρχική πρόταση της Επιτροπής είναι μια πολύ καλή πρόταση και ήμασταν αποφασισμένοι να αντισταθούμε σε τυχόν αλλαγές της.
<P>
Ωστόσο, υπήρχε μια αδυναμία στην πρόταση αυτή, και συγκεκριμένα ότι δεν υπήρχε καμία πρόβλεψη για την διάθεση ελαστικών που δεν θα πληρούσαν τις νέες απαιτήσεις μετά την ημερομηνία εφαρμογής. Πιστεύω ότι αυτό είναι ένα σημαντικό μειονέκτημα. Για τον λόγο αυτό, πρότεινα στην επιτροπή -και η επιτροπή δέχθηκε- μια τροπολογία σύμφωνα με την οποία όλα τα ελαστικά που δεν πληρούν τα πρότυπα μετά την ημερομηνία εφαρμογής πρέπει να διατεθούν εντός 12 μηνών.
<P>
Ωστόσο, υπό τις παρούσες περιστάσεις για την αυτοκινητοβιομηχανία, δεδομένου ότι δεν πωλούνται αυτοκίνητα, ήταν σαφές στις συζητήσεις που είχαμε με το Συμβούλιο ότι, στην πραγματικότητα, η περίοδος των 12 μηνών δεν ήταν πιθανώς ρεαλιστική, και έπρεπε να σκεφθούμε τις σοβαρές περιβαλλοντικές συνέπειες της διάθεσης ελαστικών τα οποία είναι σε απολύτως καλή κατάσταση. Επομένως, ήμασταν προετοιμασμένοι να δεχθούμε, στον τριμερή διάλογο, μια προθεσμία 30 μηνών από την ημερομηνία εφαρμογής για τη διάθεση των ελαστικών που δεν πληρούν τις απαιτήσεις. Ωστόσο, χάρη στην παρέμβαση του κ. Schwab, εάν η Επιτροπή θεωρεί ότι μπορεί να υπάρξει συντομότερη προθεσμία, αυτό προβλέπεται στη διαδικασία επιτροπολογίας. Αυτό ήταν ένα σημαντικό στοιχείο ενίσχυσης της πρότασης.
<P>
Θα επιστήσω επίσης την προσοχή στα σημαντικά περιβαλλοντικά μέτρα -και ιδίως τα συστήματα παρακολούθησης της πίεσης των ελαστικών- τα οποία όχι μόνον θα μειώσουν τις εκπομπές CO2, αλλά θα καταστήσουν επίσης τα αυτοκίνητα ασφαλέστερα, καθώς τα αυτοκίνητα με ελλιπή πίεση ελαστικών αποτελούν αιτία πολλών ατυχημάτων. Μειώσαμε την αντίσταση τριβής κύλισης και περιλάβαμε δείκτες αλλαγής ταχύτητας στην παρούσα πρόταση, οι οποίοι δεν περιλαμβάνονταν στην αρχική πρόταση. Αυτό όχι μόνον θα ωφελήσει το περιβάλλον, αλλά θα εξοικονομήσει χρήματα για τους οδηγούς - πρόκειται για μετρητά στην τσέπη των πολιτών, πράγμα πολύ σημαντικό την εποχή αυτή.
<P>
" ασφάλεια είναι ένα σημείο που υπογραμμίσθηκε δεόντως. Όπως είπα, τα συστήματα παρακολούθησης της πίεσης των ελαστικών είναι πολύ σημαντικά, επειδή τα ελαστικά με ανεπαρκή πίεση -λυπάμαι που το λέω, αλλά το "νωμένο Βασίλειο συγκαταλέγεται στις χώρες με τα περισσότερα αυτοκίνητα με ελλιπή πίεση ελαστικών- αποτελούν αιτία ατυχημάτων. Τα συστήματα προειδοποίησης απόκλισης από τη λωρίδα κυκλοφορίας και ο ηλεκτρονικός έλεγχος ευστάθειας είναι επίσης σημαντικά στοιχεία. Συγχαίρω τον κ. Schwab γιατί κατάφερε να επισπεύσει την εφαρμογή τους κατά ένα έτος, καθώς θα αποτελέσουν σημαντικό πλεονέκτημα από άποψη ασφάλειας.
<P>
Όπως επισήμαναν ο κ. Harbour και ο κ. Επίτροπος, η απλοποίηση είναι μέρος της πρότασης αυτής και αυτό είναι πολύ σημαντικό.
<P>
Τέλος, θα επιστήσω την προσοχή σε όσα κάναμε απαιτώντας να δοθεί μεγαλύτερη έμφαση στις οδικές υπηρεσίες, στη μείωση του θορύβου. Και τούτο, επειδή ο θόρυβος της κυκλοφορίας είναι αιτία άγχους και το άγχος είναι αιτία προβλημάτων υγείας, ακόμη και θανάτων, και επομένως είναι σημαντικό να εξετασθεί το θέμα αυτό.
<SPEAKER ID="021" NAME="Olle Schmidt" LANGUAGE="SV">
Κυρία Πρόεδρε, κύριε Επίτροπε, η παρούσα έκθεση είναι εποικοδομητική και έχει σαφείς περιβαλλοντικούς στόχους και στόχους ασφάλειας. " επιτροπή υπήρξε σαφής όσον αφορά τον θόρυβο και την υγεία. 210 εκατομμύρια Ευρωπαίοι εκτίθεται σήμερα στον θόρυβο της κυκλοφορίας, ο οποίος, σύμφωνα με την Παγκόσμια Οργάνωση Υγείας, συνιστά άμεσο κίνδυνο για την υγεία. " αντιμετώπιση του θορύβου των ελαστικών δεν είναι ο μόνος τρόπος για τη μείωση του θορύβου της κυκλοφορίας, αλλά τα καλύτερα αποτελέσματα επιτυγχάνονται μέσω ενός συνδυασμού μέτρων, στα οποία η αντιμετώπιση του θορύβου που παράγεται από τα ελαστικά κατέχει σημαντική θέση.
<P>
Ορισμένοι άνθρωποι, ίσως ακόμη και ορισμένοι βουλευτές σε αυτό το Κοινοβούλιο, λένε ότι υπάρχει σύγκρουση μεταξύ του παραγόμενου θορύβου και των ιδιοτήτων ασφάλειας των ελαστικών. Κάτι τέτοιο δεν αποδεικνύεται σε καμία από τις λεπτομερείς και ανεξάρτητες μελέτες που διενεργήθηκαν. Επομένως, εκφράζω την απογοήτευσή μου για το γεγονός ότι ο συμβιβασμός δεν αντικατοπτρίζει τα όσα ψηφίσαμε στην επιτροπή. Όσον αφορά τα φορτηγά, 90% των ελαστικών ανταποκρίνονται ήδη στα επίπεδα θορύβου που περιέχονται στον συμβιβασμό. Δυστυχώς, η πρόταση δεν είναι ιδιαίτερα φιλόδοξη ως προς το συγκεκριμένο σημείο.
<SPEAKER ID="022" NAME="Seán Ó Neachtain" LANGUAGE="GA">
Κυρία Πρόεδρε, θα ήθελα να χαιρετίσω την παρούσα έκθεση και να συγχαρώ τον κ. Schwab για την εκπόνησή της.
<P>
Κάθε μέτρο που καθιστά τους δρόμους ασφαλέστερους είναι ευπρόσδεκτο. Οπωσδήποτε, το ίδιο το όχημα είναι η σημαντικότερη πτυχή αυτής της προσπάθειας, όπως και το να διασφαλίσουμε ότι τα οχήματα υπόκεινται σε ασφαλέστερα πρότυπα.
<P>
Όπως είπε ο κ. Επίτροπος, η πρόταση αυτή ενοποιεί ή συνδυάζει περισσότερους από 50 άλλους κανόνες. Χαιρετίζω την απλοποίηση αυτή, επειδή τα οχήματα που κατασκευάζονται σε ολόκληρη την Ευρώπη πρέπει να ανταποκρίνονται στα υψηλότερα πρότυπα και οι κατασκευαστές οχημάτων πρέπει να είναι υπεύθυνοι για την τήρηση αυτών των προτύπων - όχι μόνον σε σχέση με τα ελαστικά, αλλά και σε σχέση με τις άλλες πτυχές που αναφέρθηκαν εδώ σήμερα, όπως ο ηλεκτρονικός έλεγχος και άλλα σύγχρονα χαρακτηριστικά, τα οποία διασφαλίζουν ότι τα αυτοκίνητα και τα οχήματα που κυκλοφορούν στους δρόμους ανταποκρίνονται στα καλύτερα δυνατά πρότυπα.
<SPEAKER ID="023" NAME="Heide Rühle" LANGUAGE="DE">
Κυρία Πρόεδρε, θα ήθελα και εγώ να ευχαριστήσω τον εισηγητή και τον σκιώδη εισηγητή, και ειδικότερα τον κ. Titley και την Επιτροπή, για την ορθή αυτή πρόταση.
<P>
Από την άλλη πλευρά, οι ευχαριστίες μου προς την τσεχική προεδρία είναι κάπως πιο επιφυλακτικές. Πρέπει να πω ότι δεχθήκαμε έντονες πιέσεις από το Συμβούλιο στο πλαίσιο του τριμερούς διαλόγου και ότι το Συμβούλιο δεν υπήρξε αρκετά φιλόδοξο. Συγκεκριμένα, το Συμβούλιο μας προειδοποίησε εκ των προτέρων να μην θέσουμε υπερβολικά υψηλές απαιτήσεις, ώστε να μην θέσουμε σε κίνδυνο τους κατασκευαστές σε αυτή την περίοδο οικονομικής κρίσης. Προσωπικά βλέπω τα πράγματα τελείως διαφορετικά και πιστεύω ότι οι περισσότεροι βουλευτές εδώ συμφωνούν μαζί μου - ιδίως σε περιόδους οικονομικής κρίσης, χρειαζόμαστε σαφή πρότυπα καθώς και υποκίνηση και παροχή κινήτρων στην ευρωπαϊκή βιομηχανία, ώστε να θέσει υψηλά πρότυπα και να αναπτύξει μοντέλα για το μέλλον και όχι για την παρούσα κατάσταση. Είναι σαφές ότι η ενεργειακή απόδοση και οι εκπομπές CO2 διαδραματίζουν έναν πολύ σημαντικό ρόλο στο θέμα αυτό.
<P>
Το ζήτημα της ασφάλειας είναι προφανώς σημαντικό επίσης, ενώ το ζήτημα της ελαχιστοποίησης του θορύβου, το οποίο παραμελήθηκε στην εν λόγω συζήτηση, δεν πρέπει να παραβλεφθεί, καθώς ολοένα και περισσότεροι άνθρωποι αρρωσταίνουν συνεπεία του θορύβου, με το επακόλουθο υψηλό κόστος για την κοινωνία. Για τον λόγο αυτό, είναι επίσης σημαντικό ο παρών κανονισμός να ευθυγραμμίζεται με τα σχετικά πρότυπα.
<P>
Συνολικά, πετύχαμε έναν καλό συμβιβασμό. Δεν υπογράψαμε τη συμφωνία πρώτης ανάγνωσης, καθώς επικρίναμε τη διαδικασία καθώς και τις πιέσεις της τσεχικής προεδρίας, αλλά μπορούμε να δεχθούμε τον παρόντα συμβιβασμό και ως ομάδα θα τον υπερψηφίσουμε.
<SPEAKER ID="024" NAME="Jim Allister" AFFILIATION="NI">
Κυρία Πρόεδρε, κατά τη διάρκεια της νύχτας είχαμε μια νέα τρομοκρατική δολοφονία στην εκλογική μου περιφέρεια στη Βόρεια Ιρλανδία. Προτού αναφερθώ στο υπό εξέταση θέμα, επιτρέψτε μου να εκφράσω τα συλλυπητήριά μου στην οικογένεια του αστυνομικού της εκλογικής μου περιφέρειας, ο οποίος δολοφονήθηκε βίαια από τον IRA, και να καταδικάσω αυτή τη νέα πράξη απόλυτης τρομοκρατίας.
<P>
Όσον αφορά το θέμα που εξετάζει το Σώμα, θα ήθελα να πω ότι σπάνια λαμβάνω μηνύματα από τα λόμπι στην εκλογική μου περιφέρεια υπέρ ενός κανονισμού της ΕΕ και υποθέτω ότι πρέπει να πω ότι ακόμη πιο σπάνια πείθομαι από τα μηνύματα αυτά. Ωστόσο, στην προκειμένη περίπτωση, πείστηκα μετά χαράς, επειδή η παρούσα πρόταση περιλαμβάνει διατάξεις οι οποίες αφενός βελτιώνουν την οδική ασφάλεια και αφετέρου βοηθούν μια εταιρεία στη Βόρεια Ιρλανδία, η οποία κατέχει ηγετική θέση στην τεχνολογία και στην παραγωγή συστημάτων παρακολούθησης της πίεσης των ελαστικών. Έτσι, μια πρόταση η οποία καθιστά την εγκατάσταση των εν λόγω συστημάτων υποχρεωτική δεν είναι απλώς καλή για την οδική ασφάλεια, αλλά και για την απασχόληση στην εκλογική μου περιφέρεια.
<P>
Λόγω του πολύ υψηλού επιπέδου θανάτων στους δρόμους σε ολόκληρη την ΕΕ, τα μέτρα που καθιστούν τα αυτοκίνητά μας -και κατ' επέκταση τους δρόμους μας- πιο ασφαλή πρέπει να είναι ευπρόσδεκτα. Πρόκειται για έναν τομέα στον οποίο η ρύθμιση μπορεί πραγματικά να διαδραματίσει καθοριστικό ρόλο. " ρύθμιση πρέπει να είναι συνετή, λογική και αναγκαία, και όχι αυτοσκοπός. Ωστόσο, στην προκειμένη περίπτωση, πιστεύω ότι η παρούσα έκθεση επέτυχε την κατάλληλη ισορροπία, και συγχαίρω τον εισηγητή για την έκθεσή του.
<SPEAKER ID="025" NAME="Zuzana Roithová" AFFILIATION="PPE-DE">
(CS) Κυρία Πρόεδρε, κυρίες και κύριοι, εκτιμώ τον υψηλό βαθμού επαγγελματισμού που επέδειξε ο κ. Schwab τροποποιώντας το σχέδιο κανονισμού της Επιτροπής ώστε να συμπεριλάβει μέτρα τα οποία θα αυξήσουν την ανταγωνιστικότητα της ευρωπαϊκής αυτοκινητοβιομηχανίας, ενώ ταυτόχρονα θα παράσχουν τη δυνατότητα στα κράτη μέλη να παρακολουθούν αποτελεσματικά την τήρηση από την αγορά των απαιτήσεων εγκρίσεων τύπου μηχανοκίνητων οχημάτων. Για παράδειγμα, ελέγχοντας την πίεση των ελαστικών, μπορούμε να μειώσουμε την κατανάλωση καυσίμου, και κατ' επέκταση και τις εκπομπές, και θεσπίζοντας σύγχρονα συστήματα ηλεκτρονικού ελέγχου της οδήγησης το 2011, θα επιτύχουμε έναν χρόνο νωρίτερα μείωση του αριθμού των ατυχημάτων στους ευρωπαϊκούς δρόμους. " μείωση του θορύβου είναι ένα ακόμη όφελος, το οποίο συνδέεται τόσο με τα ελαστικά όσο και με την κατασκευή δρόμων. Ο παρών κανονισμός θα μειώσει τον διοικητικό φόρτο και θα απλουστεύσει τις νομικές ρυθμίσεις σύμφωνα με τη συμφωνία του Ο"Ε για την ενοποίηση των απαιτήσεων για τα οχήματα. Ο παρών κανονισμός είναι ένα εξαιρετικό δείγμα ολοκληρωμένης νομοθεσίας και είμαι ιδιαίτερα ικανοποιημένη για το γεγονός ότι η τσεχική προεδρία ήταν καλά προετοιμασμένη για αυτόν και για το γεγονός ότι θα επιτευχθεί, επομένως, συμφωνία σε πρώτη ανάγνωση μεταξύ του Κοινοβουλίου, του κ. Schwab και του Συμβουλίου.
<SPEAKER ID="026" NAME="Wolfgang Bulfon" AFFILIATION="PSE">
(DE) Κυρία Πρόεδρε, επιτεύχθηκε ένας δύσκολος συμβιβασμός, και πιστεύω ότι ο κ. Schwab παρήγαγε στην προκειμένη περίπτωση ένα αριστούργημα. Για τον λόγο αυτό θα τον αποκαλώ στο εξής μετρ Schwab.
<P>
Προκειμένου να αυξηθεί η ασφάλεια των οδηγών αυτοκινήτων στους δρόμους της Ευρώπης, η πρόωρη θέσπιση του συστήματος πέδησης χωρίς εμπλοκή ESP είναι ιδιαίτερα ευπρόσδεκτη. Επίσης, το γεγονός ότι οι τιμές πρόσφυσης των ελαστικών σε υγρό οδόστρωμα θα βελτιωθούν εκ νέου, στο μέλλον, είναι κάτι που πρέπει να θεωρείται θετική εξέλιξη, όπως και το γεγονός ότι η εγκατάσταση συστημάτων παρακολούθησης της πίεσης των ελαστικών, συστημάτων προειδοποίησης απόκλισης από τη λωρίδα κυκλοφορίας και προηγμένων συστημάτων πέδησης έκτακτης ανάγκης πρόκειται να εξετασθούν για άλλες κατηγορίες οχημάτων.
<P>
Ωστόσο, θα ήθελα να επικρίνω το γεγονός ότι οι κατασκευαστές προχώρησαν σε υψηλότερα επίπεδα θορύβου των ελαστικών για τα επαγγελματικά οχήματα και επίσης δεν είμαι ευχαριστημένος με την αποτυχία θέσπισης μέτρων ασφάλειας, εκτός του ESP, νωρίτερα από τις προταθείσες ημερομηνίες.
<P>
Θα ήθελα επίσης να επισημάνω ότι, στον συμβιβασμό με το Συμβούλιο, δεν περιλαμβάνεται καμία συγκεκριμένη προδιαγραφή για απαιτήσεις επιδόσεων όσον αφορά την ικανότητα των χειμερινών ελαστικών να ξεκινήσουν ή να διατηρήσουν την κίνηση του οχήματος. Προσωπικά θεωρώ ακατανόητο το γεγονός ότι δεν υπάρχει καμία προδιαγραφή για τις απαιτούμενες ιδιότητες για οδήγηση, για παράδειγμα, σε "μαύρο πάγο" ή σε λάσπη.
<P>
Τα ελαστικά κλάσης C1, C2 και C3 που δεν ανταποκρίνονται στις διατάξεις του παρόντος κανονισμού, όπως προβλέπεται στο παράρτημα 1, θα μπορούν να πωλούνται για περαιτέρω διάστημα 30 μηνών, βάσει του συμβιβασμού για τις μεταβατικές περιόδους. Το Κοινοβούλιο είχε προβλέψει μια μεταβατική περίοδο 12 μηνών σχετικά, η οποία θα ήταν η αναγκαία στην προκειμένη περίπτωση.
<P>
Τελειώνοντας, θα ήθελα να σας υπενθυμίσω για άλλη μία φορά τη μέγιστη ταχύτητα σχεδιασμού 180 km/h, καθώς πιστεύω ότι πρόκειται για ένα πολύ λογικό μέτρο.
<SPEAKER ID="027" NAME="Toine Manders" AFFILIATION="ALDE">
(NL) Κυρία Πρόεδρε, θα ήθελα να ευχαριστήσω τον κ. Schwab για την προσήλωσή του στον στόχο του, καθώς κατά τη διάρκεια του τριμερούς διαλόγου βρέθηκε ουσιαστικά με την πλάτη στον τοίχο. Όταν σπούδασα ευρωπαϊκό δίκαιο, οι εξουσίες συναπόφασης ήταν προφανώς πολύ διαφορετικές από τις σημερινές.
<P>
" συμφωνία πρώτης ανάγνωσης που έχουμε μπροστά μας, η οποία αποτέλεσε αντικείμενο διαπραγμάτευσης από τέσσερις βουλευτές του ΕΚ -συμπεριλαμβανομένου εμού ως σκιώδους εισηγητή- διαφέρει σημαντικά από το κείμενο που ενέκρινε το Κοινοβούλιο. Διαφέρει από την πρόταση της Επιτροπής - η οικονομική κρίση αποτέλεσε πρόσχημα για την υποβολή μιας φρικτής πρότασης. Πράγματι, όλοι παραπονιούνται ότι στερείται ουσίας και παρ' όλα αυτά γίνεται δεκτή.
<P>
Κατά την άποψη της Ομάδας της Συμμαχίας Φιλελευθέρων και Δημοκρατών για την Ευρώπη, η δημοκρατία και ο ρόλος του Κοινοβουλίου υπονομεύονται. Στο κάτω-κάτω, εάν το κείμενο που εγκρίθηκε από το Κοινοβούλιο σε πρώτη ανάγνωση δεν περιλαμβάνεται στις διαπραγματεύσεις του τριμερούς διαλόγου, απαιτείται μια δεύτερη ανάγνωση, καθώς έτσι λειτουργούν τα πράγματα. Πιστεύουμε επίσης ότι δίνεται ένα αρνητικό μήνυμα όταν τέσσερις βουλευτές συμφωνούν σε ένα κείμενο στον τριμερή διάλογο και ολόκληρο το Σώμα απλώς ακολουθεί.
<P>
" Ομάδα ALDE θα καταψηφίσει την παρούσα πρόταση για λόγους αρχής. Και τούτο, κυρίως για διαδικαστικούς λόγους και όχι επειδή θεωρούμε το περιεχόμενο κακό, παρότι υπάρχουν μεγάλα περιθώρια βελτίωσής του.
<SPEAKER ID="028" NAME="Avril Doyle" AFFILIATION="PPE-DE">
Κυρία Πρόεδρε, θα ήθελα να θίξω ένα συναφές θέμα. " Επιτροπή θα γνωρίζει ότι στα έξι σημαντικότερα αέρια θερμοκηπίου συγκαταλέγονται τρία φθοριούχα αέρια. Ήμουν εισηγήτρια της έκθεσης για την οδηγία για τα κινητά συστήματα κλιματισμού, η οποία αφορά τη χρήση των εν λόγω αερίων στα κινητά συστήματα κλιματισμού.
<P>
Φαίνεται ότι υπάρχει εκμετάλλευση των κενών μεταξύ εκείνης της νομοθεσίας και της νομοθεσίας για την έγκριση τύπου, η οποία ήταν το εργαλείο που επιλέχθηκε για την εφαρμογή της οδηγίας. Τις τελευταίες εβδομάδες, πληροφορήθηκα τα σχέδια κατασκευαστών αυτοκινήτων να αποφύγουν κάθε αλλαγή ψυκτικού μέσου, το 2011 και αργότερα, εφαρμόζοντας έγκριση τύπου ορισμένων συστατικών. Αυτό σημαίνει ότι η προθεσμία για την απαγόρευση της χρήσης R134a θα είναι πλέον το 2017 αντί του 2011. Έτσι, η αποφυγή τόνων εκπομπών ισοδυνάμου CO2 δεν θα πραγματοποιηθεί πλέον.
<P>
Οι εθνικές αρχές έγκρισης τύπου είναι τελικά υπεύθυνες για την εφαρμογή της οδηγίας για τα κινητά συστήματα κλιματισμού. Για παράδειγμα, η VCA, η αρχή έγκρισης τύπου στο "νωμένο Βασίλειο, ανάφερε πρόσφατα ότι θα εγκρίνει, μετά τον Ιανουάριο του 2011, νέους τύπους οχημάτων εξοπλισμένων με τα υπάρχοντα -ήδη εγκεκριμένα σύμφωνα με τα πρότυπα του κανονισμού (ΕΚ) αριθ. 706/2007- κινητά συστήματα κλιματισμού που περιέχουν φθοριούχα αέρια με δυναμικό πλανητικής αύξησης της θερμοκρασίας (GWP) άνω του 150. Ως εκ τούτου, υπάρχουν στοιχεία που δείχνουν ότι κατασκευαστές αυτοκινήτων καθυστερούν -ή ακόμη και σταματούν πλήρως- την ανάπτυξη και τις επενδύσεις σε καινοτόμο βιώσιμη τεχνολογία. Μπορεί ο κ. Επίτροπος να σχολιάσει τα προαναφερθέντα;
<SPEAKER ID="029" NAME="Günter Verheugen" LANGUAGE="DE">
Κυρία Πρόεδρε, κυρίες και κύριοι, στο σημείο αυτό, θα ήθελα να εκφράσω τις ειλικρινείς ευχαριστίες μου για την ευρεία στήριξη της παρούσας πρότασης από όλες τις πτέρυγες του Κοινοβουλίου. Φυσικά, αυτό που έχουμε είναι ένας συμβιβασμός και υπάρχει πάντοτε περιθώριο για να θέλει κανείς κάτι περισσότερο σε αυτές τις περιπτώσεις. Μπορώ επίσης να πω ότι εγώ προσωπικά και η Επιτροπή θα ήμασταν διατεθειμένοι να προχωρήσουμε ένα βήμα παραπέρα. Ωστόσο, αυτό που έχουμε τώρα είναι αυτό που μπορέσαμε να επιτύχουμε και αποτελεί σημαντικό βήμα προς τα εμπρός.
<P>
Ειδικότερα, θα ήθελα να τονίσω άλλη μία φορά αυτό που είπε η κ. Rühle. Από πολιτική άποψη, το κρίσιμο θέμα, ιδίως στην παρούσα κατάσταση, είναι η βελτίωση των ευρωπαϊκών οχημάτων σε τομείς που θα είναι καθοριστικής σημασίας στο μέλλον. Ένα πράγμα είναι απολύτως σαφές και αυτό είναι ότι η κρίση της ζήτησης δεν είναι απλώς αποτέλεσμα των γενικών οικονομικών συνθηκών και της οικονομικής αβεβαιότητας, αλλά έχει επίσης σχέση με το γεγονός ότι τα οχήματα που προσφέρουν οι ευρωπαίοι κατασκευαστές δεν έχουν ίσως καταφέρει να ανταποκριθούν στις απαιτήσεις της ευρωπαϊκής αγοράς τα τελευταία χρόνια όσον αφορά την κατανάλωση καυσίμου, τον σεβασμό του περιβάλλοντος και την ασφάλεια. Για τον λόγο αυτό, είναι ιδιαίτερα σημαντικό να διορθωθεί γρήγορα η κατάσταση αυτή.
<P>
Επιτρέψτε μου να πω κάτι σχετικά με το θέμα που ανέφερε η κ. Doyle. Γνωρίζω ότι υπάρχει μια εσφαλμένη ερμηνεία των απαιτήσεων που σχετίζονται με την έγκριση τύπου σε ορισμένα κράτη μέλη -όπως μόλις επισημάνατε πολύ ορθά- αλλά πρόκειται για μια εσφαλμένη ερμηνεία, μια ερμηνεία η οποία δεν είναι σύμφωνη με το ισχύον νομοθετικό πλαίσιο. " Επιτροπή θα μεριμνήσει για την έκδοση των αναγκαίων αποσαφηνίσεων, ώστε να μην επέλθουν οι αρνητικές συνέπειες που υπογραμμίσατε, κ. Doyle.
<SPEAKER ID="030" NAME="Andreas Schwab" LANGUAGE="DE">
Κυρία Πρόεδρε, κυρίες και κύριοι, είμαι φυσικά ευχαριστημένος με τα συγχαρητήρια, αλλά πρέπει να πω ότι, στον τριμερή διάλογο, η δύναμη και η ταχύτητα κάποιου εξαρτάται από εκείνες των συνεργατών του. Επομένως, μοιράζομαι με χαρά τους επαίνους του κ. Bulfon με όλους σας.
<P>
Πρέπει, ωστόσο, να πω, και νομίζω ότι αυτό είναι εξαιρετικά σημαντικό, ότι δεν ένιωσα να δέχομαι πιέσεις από κανέναν ούτε αισθάνθηκα ότι τελούσα υπό πολιτική πίεση. " μόνη δυσκολία στην παρούσα νομοθετική πρόταση -και δεν θέλω να αποκρύψω το γεγονός αυτό, συζητήθηκε επίσης λίγο- ήταν φυσικά η πλαισίωση αυτής της φιλόδοξης νομοθεσίας, έτσι ώστε να μην χαθούν, αλλά να διαφυλαχθούν, οι θέσεις εργασίας στην Ευρωπαϊκή Ένωση. Δεν ήταν πάντοτε εύκολο να επιτευχθεί αυτή η ισορροπία σε επιμέρους σημεία, αλλά πιστεύω ότι, τελικά, βρήκαμε μια πολύ καλή μέση λύση, η οποία ικανοποιεί όλα τα συμφέροντα.
<P>
Πάντως, πρέπει να πω ότι, για όλες τις διαδικασίες που τακτοποιήσαμε στο πλαίσιο τριμερούς διαλόγου τις τελευταίες εβδομάδες ή τους τελευταίους μήνες, ασκήθηκε επανειλημμένα η κριτική ότι τα πράγματα προχώρησαν υπερβολικά γρήγορα. Αυτό είναι κάτι το οποίο θα μπορούσαμε οπωσδήποτε να συζητήσουμε στην αρχή της κοινοβουλευτικής περιόδου και να το τηρήσουμε για ολόκληρη την περίοδο, αλλά δεν πρέπει να διατυπώνονται κριτικές ότι οι διαδικασίες δεν είναι δημοκρατικές στο τέλος της περιόδου -όταν επιλύονται συγκεκριμένα ζητήματα- ύστερα από τρία χρόνια συμμετοχής σε μια τέτοια διαδικασία εδώ στο Κοινοβούλιο. Δέχομαι την κριτική, αλλά νομίζω ότι το ζήτημα αυτό είναι κάτι το οποίο θα πρέπει να επιλυθεί αμέσως μετά τις εκλογές για το σύνολο της κοινοβουλευτικής περιόδου.
<P>
Είναι επίσης σημαντικό να ενταχθεί και πάλι η παρούσα πρόταση στο πλαίσιο της πρότασης του κ. Sacconi, η οποία υπερψηφίσθηκε. " πρότασή του αφορούσε τη μείωση των εκπομπών CO2 των μηχανοκίνητων οχημάτων σε 130 γραμμάρια, με πρόβλεψη για 10 γραμμάρια για πρόσθετα μέτρα. Ένα μέρος από αυτά τα πρόσθετα μέτρα έχει πλέον ρυθμισθεί. Ανυπομονώ να δω πώς θα αξιοποιήσουμε τα υπόλοιπα από τα γραμμάρια αυτά, για τα οποία δεν έχουν ληφθεί ακόμη αποφάσεις, καθώς και τις προτάσεις που θα υποβάλει η Επιτροπή στο Κοινοβούλιο για τη σχετική λήψη αποφάσεων.
<P>
Πρέπει να προσθέσω ότι, όσον αφορά το ζήτημα της μεταβατικής περιόδου, χρειάσθηκε να βρούμε μια μέση λύση, από οικονομική άποψη. " περίοδος των 30 μηνών δεν θεσπίσθηκε οριστικά· αντιθέτως, η Επιτροπή πρόκειται να διενεργήσει μια άλλη αξιολόγηση του αντικτύπου για κάθε επιμέρους τύπο ελαστικού, βάσει της οποίας θα αποφασίσουμε τότε ποια θα είναι η διάρκεια της προθεσμίας για κάθε τύπο. Πιστεύω ότι είναι πιο λογικό από οικονομική άποψη να αποσυρθούν όσο το δυνατόν ταχύτερα από την κυκλοφορία τα ελαστικά που παράχθηκαν νόμιμα στην Ευρωπαϊκή Ένωση, αλλά μόνον όταν η αγορά θα παρέχει τις κατάλληλες δυνατότητες για να γίνει κάτι τέτοιο. Επομένως, θα ήθελα να ολοκληρώσω εκφράζοντας και πάλι τις ειλικρινείς ευχαριστίες μου σε όλους τους εμπλεκομένους.
<SPEAKER ID="031" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα στις 12 μ.μ.
<P>
Γραπτές δηλώσεις (άρθρο 142 του Κανονισμού)
<SPEAKER ID="032" NAME="Ioan Lucian Hămbăşan  " LANGUAGE="RO">
Καταρχάς, θα ήθελα να συγχαρώ τον κ. Schwab για την ισορροπημένη έκθεση που εκπόνησε. " έκθεση ανταποκρίνεται στις ανάγκες της βιομηχανίας δημιουργώντας απλοποιημένη, διάφανη νομοθεσία μέσω της αντικατάστασης 50 βασικών οδηγιών, μειώνοντας με τον τρόπο αυτό τον διοικητικό φόρτο. Επομένως, συμβάλλουμε στην ανάπτυξη μιας ανταγωνιστικής αυτοκινητοβιομηχανίας.
<P>
Είναι σημαντικό για όλους μας να καταστούν οι δρόμοι της Ευρώπης ασφαλέστεροι και να μειωθεί ο αριθμός των θανάτων και των σοβαρών τραυματισμών με τη θέσπιση τυποποιημένου εξοπλισμού. Το σύστημα ESP πρέπει να είναι προσιτό στον καθένα και δεν μπορεί πλέον να είναι ένα προαιρετικό επιπλέον χαρακτηριστικό. Προφανώς, δεν πρέπει να ξεχάσουμε επίσης τον αντίκτυπο που θα έχει στον περιβάλλον το νέο σύστημα παρακολούθησης της πίεσης των ελαστικών, με τη μείωση των εκπομπών διοξειδίου του άνθρακα που θα επιφέρει. " μείωση αυτή θα συνοδευθεί επίσης από μείωση του θορύβου και της ηχορρύπανσης γενικότερα. Οι νέες τεχνολογίες θα μας επιτρέψουν να έχουμε ασφαλέστερα, φιλικότερα προς το περιβάλλον αυτοκίνητα.

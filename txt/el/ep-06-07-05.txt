<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 9.05)">
<SPEAKER ID="3" LANGUAGE="" NAME="Πρόεδρος." AFFILIATION="">
<P>
Ο κ. Vanhanen έχει πρώτος τον λόγο, εξ ονόματος του Συμβουλίου. 
<SPEAKER ID="4" LANGUAGE="FI" NAME="Matti Vanhanen," AFFILIATION="Προεδρεύων του Συμβουλίου.">
<P>
Το εθνικό κοινοβούλιο της Φινλανδίας, η Eduskunta, εορτάζει μια ειδική επέτειο. Εφέτος συμπληρώνονται εκατό χρόνια από την ίδρυση του κοινοβουλίου με ένα νομοθετικό σώμα και τη θέσπιση της καθολικής ψηφοφορίας. Όλοι, άνδρες και γυναίκες εξίσου, είχαν ταυτόχρονα το δικαίωμα του εκλέγειν και εκλέγεσθαι. Είμαστε υπερήφανοι γι’ αυτό το ορόσημο στην ιστορία της δημοκρατίας μας.
<P>
Κατά τη διάρκεια της Προεδρίας της, η Φινλανδία θα προσπαθήσει να πείσει την Ένωση να κοιτάξει προς τα έξω και προς τα εμπρός. Πρέπει να στοχαστούμε το είδος της Ένωσης που επιθυμούμε να επιτύχουμε σε 10 έως 20 χρόνια από τώρα, και τον τρόπο με τον οποίο πρόκειται να επιτευχθεί αυτό. Ως Ευρωπαίοι, πρέπει να εντοπίσουμε τις ιστορικές δυνάμεις της αλλαγής της εποχής μας, να ανταποκριθούμε σε αυτές και να τις ενστερνιστούμε. Η αντιμετώπιση της πραγματικότητας της παγκοσμιοποίησης αποτελεί μείζονα πρόκληση για την ΕΕ.
<P>
Το έργο του Συμβουλίου θα βασιστεί στο ετήσιο πρόγραμμα εργασίας για το 2006, το οποίο θα εκπονηθεί σε συνεργασία με την Αυστρία. Η συνεργασία μεταξύ των διαδοχικών Προεδριών είναι πολύ σημαντική για τη συνοχή. Με την Αυστρία ήταν επιτυχής, και σκοπεύουμε να συνεχίσουμε τη συνεργασία στο ίδιο ακριβώς θετικό πνεύμα με τη Γερμανία, η οποία θα μας διαδεχθεί.
<P>
Χαίρομαι που το Ευρωπαϊκό Συμβούλιο αποφάσισε τον Ιούνιο ότι, όσον αφορά τη Συνταγματική Συνθήκη, ήταν καιρός να προχωρήσει από την απλή περισυλλογή σε ένα περισσότερο προορατικό στάδιο. Αυτή η διπλή προσέγγιση είναι η ορθή: θα βελτιώσουμε τον τρόπο με τον οποίο λειτουργεί η Ένωση σύμφωνα με τις υφιστάμενες Συνθήκες, ενώ ταυτόχρονα αρχίζουμε να μελετούμε το μέλλον της Συνταγματικής Συνθήκης. Κατά τη διάρκεια της Προεδρίας της, η Φινλανδία θα αρχίσει διαβουλεύσεις σχετικά με το μέλλον της Συνταγματικής Συνθήκης. Οι διαβουλεύσεις αυτές με τα κράτη μέλη και τα θεσμικά όργανα της ΕΕ θα αποτελέσουν τη βάση έκθεσης που θα εκπονηθεί κατά το πρώτο ήμισυ του 2007, όταν θα βρίσκεται στην Προεδρία η Γερμανία.
<P>
Η φινλανδική Προεδρία θα υποστηρίξει επίσης την ευρωπαϊκή προοπτική των Δυτικών Βαλκανίων. Το τρέχον έτος θα είναι από πολλές απόψεις ζωτικής σημασίας για το μέλλον των Δυτικών Βαλκανίων. Η διαδικασία που αφορά το καθεστώς του Κοσσυφοπεδίου είναι πιθανόν να φτάσει σε τελικό στάδιο το φθινόπωρο. Η Προεδρία ελπίζει ότι τα ενδιαφερόμενα μέρη θα επιτύχουν αποτελέσματα στις απαιτητικές διαπραγματεύσεις στις οποίες θα προσέλθουν υπό τον Martti Ahtisaari έως τα τέλη του έτους.
<P>
Τα κράτη μέλη έχουν την κύρια ευθύνη για την ανταγωνιστικότητα. Το καθήκον είναι δικό τους. Η Ένωση πρέπει να διαδραματίσει επίσης τον δικό της ρόλο. Η Φινλανδία θα αγωνιστεί να επιτύχει αποτελέσματα σε σχέση με το έβδομο πρόγραμμα πλαίσιο για την έρευνα. Το ίδιο ισχύει και για τον κανονισμό για τις χημικές ουσίες, REACH, την οδηγία για τις υπηρεσίες, την οδηγία για τον χρόνο εργασίας και τον κανονισμό για τη διεθνή περιαγωγή.
<P>
Η κατανάλωση ενέργειας και η επιλογή ενεργειακών πόρων συνδέεται στενά με την πλέον σοβαρή απειλή της εποχής μας για το περιβάλλον, την κλιματική αλλαγή. Σε σχέση με την πολιτική για την αλλαγή του κλίματος, είναι ιδιαίτερα σημαντικό να προωθηθούν οι συζητήσεις σχετικά με την ανάπτυξη της σύμβασης πλαίσιο των Ηνωμένων Εθνών για τις κλιματικές μεταβολές μετά το 2012. Η φινλανδική Προεδρία θα δοκιμάσει να προωθήσει διεθνώς τη συζήτηση που θα μπορούσε να έχει ως αποτέλεσμα τον στόχο της ΕΕ για τη θέσπιση ενός φιλόδοξου συστήματος σχετικά με την αλλαγή του κλίματος που να καλύπτει όλες τις μείζονες χώρες. Μια ολοκληρωμένη προσέγγιση δεν θα συμβάλει μόνο στην προώθηση μιας λύσης ενόψει της πρόκλησης της αλλαγής του κλίματος η οποία θα είναι εξίσου αποτελεσματική όσο και εφικτή, αλλά θα προστατεύσει επίσης την ανταγωνιστικότητα της ΕΕ.
<P>
Και τα δύο αυτά θέματα, η ενέργεια και η αλλαγή του κλίματος, θα κατέχουν τις πρώτες θέσεις στην ατζέντα σε διασκέψεις κορυφής με τρίτες χώρες κατά τη διάρκεια της φινλανδικής Προεδρίας, περιλαμβανομένης της 10ης Συνόδου Κορυφής ASEM μεταξύ της ΕΕ και των ασιατικών χωρών, η οποία πρόκειται να διεξαχθεί στο Ελσίνκι.
<P>
Σκοπεύουμε να αναπτύξουμε περαιτέρω τον μηχανισμό διαχείρισης κρίσεων της Ένωσης. Η ταχεία ανάπτυξη στρατευμάτων πρέπει να είναι απολύτως έτοιμη να αντιδράσει έως τις αρχές του 2007. Ο συντονισμός της διαχείρισης πολιτικών και στρατιωτικών κρίσεων θα συνεχιστεί.
<P>
Κατά τη διάρκεια της φινλανδικής Προεδρίας, θα διεξαχθεί ενδελεχής πολιτική αξιολόγηση σχετικά με την επιτευχθείσα πρόοδο στον χώρο ελευθερίας, ασφάλειας και δικαιοσύνης. Χρειαζόμαστε απτή δράση, αποτελεσματική λήψη αποφάσεων και την αυστηρή εφαρμογή σε εθνικό επίπεδο των αποφάσεων που έχουν ήδη ληφθεί. Το 1999 η Σύνοδος Κορυφής του Τάμπερε έδειξε τον δρόμο για τη φιλόδοξη και δημοκρατική ανάπτυξη της δικαιοσύνης και των εσωτερικών υποθέσεων. Τώρα, το 2006, η αξιολόγηση του προγράμματος της Χάγης θα παράσχει μια ευκαιρία να προωθηθεί ενεργά η ευρωπαϊκή συνεργασία στον εν λόγω τομέα.
<P>
Τα πρόσφατα γεγονότα, όπως αυτά στις Καναρίους Νήσους και τη Μάλτα, έχουν αναδείξει και πάλι την παράνομη μετανάστευση σε κύρια είδηση. Πρέπει να εξετάσουμε διεξοδικά το φάσμα των επιλογών που έχει η Ένωση, περιλαμβανομένης της συμφωνίας για τις κοινές πολιτικές σχετικά με την παράνομη μετανάστευση. Ο αποτελεσματικότερος συνοριακός έλεγχος είναι απλώς μέρος της λύσης, αν και σημαντικό. Η σημασία της συνεργασίας με τις χώρες προέλευσης και διαμετακόμισης που εμπλέκονται σε παράνομη μετανάστευση δεν μπορεί να μεγαλοποιηθεί. Πρέπει να διασφαλίσουμε ότι το κοινό σύστημα ασύλου της Ένωσης θα τεθεί σε εφαρμογή έως το 2010. Η Ένωση πρέπει να είναι σε θέση να εγγυηθεί προστασία σε αυτούς που την χρειάζονται, όσον αφορά συγκρίσιμες διαδικασίες και νομοθεσία. Πρέπει να δοθεί επίσης προσοχή στην εξωτερική διάσταση ζητημάτων που συνδέονται με τη μετανάστευση και την εταιρική σχέση με τους γείτονές μας.
<SPEAKER ID="5" LANGUAGE="EN" NAME="José Manuel Barroso," AFFILIATION="Πρόεδρος της Επιτροπής">
<P>
   – Κύριε Πρόεδρε, χαίρομαι ιδιαίτερα που, μετά την εξαιρετική αυστριακή Προεδρία, μπορούμε τώρα να συνεργαστούμε με τους Φινλανδούς. Στο Ελσίνκι, πριν από μερικές ημέρες, ο πρωθυπουργός κ. Vanhanen και εγώ συμφωνήσαμε ότι οι δύο ομάδες μας πρέπει να εργαστούν ως μία. Ας ενώσουμε τις δυνάμεις μας στην Προεδρία, την Επιτροπή και το Κοινοβούλιο. Η Ευρώπη χρειάζεται τη σαφή, δυναμική αρμονία που φέρνει η Φινλανδία.
<P>
Χαιρετίζω την παρουσίαση του πρωθυπουργού, κ. Vanhanen. Έδειξε ότι οι επόμενοι έξι μήνες αποτελούν ευκαιρία να αποδείξουμε τι εννοούμε όταν μιλάμε για μια Ευρώπη αποτελεσμάτων, να σημειώσουμε πρόοδο σε σημαντικά θέματα που απασχολούν τους πολίτες μας, να προχωρήσουμε στο επόμενο στάδιο όσον αφορά το συνταγματικό ζήτημα, να προωθήσουμε τη συζήτηση για τη διεύρυνση. Εν συντομία, να ακολουθήσουμε τη διπλή προσέγγιση που παρουσίασα στο Σώμα τον περασμένο μήνα –μια προσέγγιση την οποία προσυπέγραψε το Ευρωπαϊκό Συμβούλιο– και να προχωρήσουμε από μια περίοδο προβληματισμού σε μια περίοδο δράσης.
<P>
Επιτρέψτε μου να επιλέξω μερικά μόνο από τα θέματα στα οποία αναφέρθηκε ο πρωθυπουργός Vanhanen.
<P>
Την ερχόμενη εβδομάδα ο πρωθυπουργός Vanhanen και εγώ θα ταξιδέψουμε στην Αγία Πετρούπολη για τη διάσκεψη κορυφής του Ομίλου των 8 για τον καθορισμό, ελπίζω, ενός πλαισίου για τις παγκόσμιες ενεργειακές προκλήσεις οι οποίες απαιτούν παγκόσμια αντίδραση. Για την ενέργεια, όπως και για τις αλλαγές του κλίματος, χρειαζόμαστε αυτή την παγκόσμια αντίδραση. Θα παρακολουθήσουμε το θέμα στις ευρωπαϊκές συνόδους κορυφής του Οκτωβρίου και του Δεκεμβρίου. Είναι σαφές ότι όσον αφορά τη Ρωσία –όπως και τόσα άλλα εξωτερικά θέματα– η Ευρώπη έχει μεγαλύτερη δύναμη όταν λειτουργεί κατά τρόπο ενωμένο και συνεκτικό, και ελπίζω ότι τα κράτη μέλη θα προσεγγίσουν το θέμα κατ’ αυτόν ακριβώς τον τρόπο.
<P>
Η Επιτροπή πιστεύει ότι η κοινοτική μέθοδος, περιλαμβανομένου του ορθού ευρωπαϊκού δημοκρατικού ελέγχου που ασκεί το Κοινοβούλιο, πρέπει να είναι διάχυτη στην αστυνομική και δικαστική συνεργασία σε ποινικά θέματα και την παράνομη μετανάστευση. Αυτό αναφέραμε στο έγγραφό μας σχετικά με το πρόγραμμα δράσης για τους πολίτες στις 10 Μαΐου. Προτείνουμε επομένως τώρα τη χρήση των άρθρων της υφιστάμενης Συνθήκης για να επιφέρουμε αυτή την αλλαγή. Η Επιτροπή ξεκινά τον διοργανικό διάλογο, και βάσει των αποτελεσμάτων του θα παρουσιάσουμε επίσημες προτάσεις. Επικροτώ ιδιαίτερα τις σαφείς παρατηρήσεις που μόλις έκανε ο πρωθυπουργός Vanhanen.
<P>
Χαιρετίζω αυτή την εξέλιξη. Αυτό που χρειαζόμαστε είναι μια ανοικτή Ευρώπη, μια Ευρώπη με μεγαλύτερη εμπιστοσύνη στον εαυτό της, μια Ευρώπη που κοιτάζει μπροστά. Ας ανανεώσουμε την ενεργητικότητά μας για να αλληλεπιδράσουμε περισσότερο, πιο συνεκτικά και πιο αποτελεσματικά, με τον κόσμο γύρω μας. Εξάγοντας τις αξίες μας, προωθώντας τα συμφέροντά μας στον κόσμο, μπορούμε να ενισχύσουμε την ταυτότητα και την αυτοπεποίθησή μας. Αναμένω να κάνουμε αυτό ακριβώς τους ερχόμενους έξι μήνες με τη φινλανδική Προεδρία και τον πρωθυπουργό Vanhanen.
<SPEAKER ID="6" LANGUAGE="DE" NAME="Hans-Gert Poettering," AFFILIATION="εξ ονόματος της Ομάδας PPE-DE">
<P>
Κύριε Vanhanen, η συνάντηση που είχαμε μαζί σας ως πρόεδροι των Ομάδων στο Ελσίνκι ήταν καλή: αποτελεσματική, επαγγελματική, διαφανής, όχι θεαματική – διότι συνήθως εκείνοι που θέλουν ή εξαγγέλλουν κάτι θεαματικό, αποτυγχάνουν καθώς δεν μπορούν να πραγματοποιήσουν αυτό που υποσχέθηκαν.
<P>
Η 25η Μαρτίου 2007, η επέτειος των 50ών γενεθλίων των Συνθηκών της Ρώμης, δεν συμπίπτει με τη φινλανδική, αλλά με τη γερμανική Προεδρία. Επιδοκιμάζουμε ρητώς το γεγονός ότι η Επιτροπή πρότεινε να γίνει κοινή δήλωση του Ευρωπαϊκού Συμβουλίου, της Επιτροπής και του Κοινοβουλίου. Η Ομάδα μας προτείνει να αρχίσουμε ήδη υπό τη φινλανδική Προεδρία την προετοιμασία του περιεχομένου της δήλωσης αυτής, καθώς και της διοργάνωσης, ενώ προτείνουμε να συσταθεί μια ομάδα εργασίας που θα ασχοληθεί με τις προετοιμασίες σε πολιτικό επίπεδο. Φυσικά, σε αυτό πρέπει να μετάσχει και η επόμενη Προεδρία, αλλά οι εργασίες πρέπει να αρχίσουν τώρα, υπό τη φινλανδική Προεδρία.
<P>
Στις 25 Μαρτίου δεν πρέπει να γίνει μόνο η σύνοδος κορυφής, που είναι φυσικά σημαντική και για την οποία η γερμανίδα καγκελάριος προσκαλεί στο Βερολίνο, αλλά πρέπει να διοργανωθεί και κάτι στη Ρώμη, όπου υπογράφηκαν οι συνθήκες της Ρώμης πριν από 50 χρόνια, και ακούω ότι η Ρωμαιοκαθολική Εκκλησία θέλει να προετοιμάσει κάτι.
<P>
Αγαπητέ κύριε Cohn-Bendit, εγώ θα το επικροτούσα αν συμμετείχαν σε αυτό και οι Πράσινοι, με τους οποίους άλλωστε βρισκόμαστε σε ειρηνική άμιλλα για την ένωση της Ευρώπης, όπως κάνουν η βιομηχανία και οι συνδικαλιστικές οργανώσεις, γιατί αυτή είναι η κοινή μας Ευρώπη που δεν ανήκει μόνο σε μία κομματική οικογένεια. Γι’ αυτό πρέπει να συμμετάσχουν όλοι.
<P>
Ο κ. Schulz θα αναφερθεί στην αγόρευσή του στο πώς πρέπει να συμπεριφέρονται οι Πράσινοι. Εγώ είμαι πάντα επιφυλακτικός ως προς το να δίνω συμβουλές και δεν θέλω να χρησιμοποιήσω τον χρόνο μου για να απαντήσω στις παρεμβολές του κ. Schulz.
<P>
Κύριε Πρόεδρε του Ευρωπαϊκού Συμβουλίου, ο πρόεδρος του φινλανδικού κοινοβουλίου κ. Lipponen ανακοίνωσε στην κοινοβουλευτική διάσκεψη που διεξήγαγε η αυστριακή Προεδρία μαζί με την Επιτροπή στις Βρυξέλλες ότι θα διεξαχθεί επίσης κοινοβουλευτική διάσκεψη του Σώματος και των εθνικών κοινοβουλίων. Εμείς υποστηρίζουμε θερμά αυτή την πρωτοβουλία διότι θεωρούμε ότι τα εθνικά κοινοβούλια και το Ευρωπαϊκό Κοινοβούλιο πρέπει να συνεργάζονται πολύ πιο στενά. Αν το πράξουμε, αν διαλύσουμε ορισμένες προκαταλήψεις και αν συνεργαστούμε για το ευρωπαϊκό εγχείρημα, θα σημειώσουμε επιτυχία. Εύχομαι εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών καλή επιτυχία στην Προεδρία σας. Θα είμαστε στο πλευρό σας σε ό,τι αφορά το κοινό μας μέλλον στην Ευρώπη και στον κόσμο.
<SPEAKER ID="7" LANGUAGE="IT" NAME="Martin Schulz," AFFILIATION="εξ ονόματος της Ομάδας PSE">
<P>
Ο κ. Vanhanen είπε στην ομιλία του ότι χρειαζόμαστε περισσότερη Ευρώπη, και έχει δίκιο. Τα κύρια θέματα που επέλεξε για το πρόγραμμά του, δηλαδή η πρόκληση της παγκοσμιοποίησης, η νέα στρατηγική της Λισαβόνας, η ενέργεια, η εταιρική σχέση, όλα αυτά δεν μπορούν ασφαλώς πια να λυθούν σε επίπεδο εθνικών κρατών.
<P>
Σε αυτή την Ένωση των 25 –και σύντομα των 27– δεν μπορούμε να αντιμετωπίσουμε τις προκλήσεις που πολύ σωστά περιγράψατε με τα μέσα που έχουμε στη διάθεσή μας. Αυτό είναι αδύνατο. Γι’ αυτό, η απόφασή σας να επικυρώσετε, ως συνέπεια όσων περιγράψατε, το σύνταγμα, ήταν ένας τρόπος για να πείτε ότι χρειαζόμαστε αυτό το μέσον, και ήταν ως εκ τούτου μια λογική, ορθή, αλλά και συνεπής απόφαση.
<P>
Κύριε Πρόεδρε της Επιτροπής, είπατε: «θέλουμε να αποτελέσουμε μια ομάδα με τη φινλανδική Προεδρία του Συμβουλίου». Αυτό είναι καταπληκτικό και το επικροτούμε. Τώρα όμως ο κ. Vanhanen είπε στην ομιλία του το εξής: 
<P>
Η διεύρυνση και το σύνταγμα είναι δύο όψεις του ιδίου νομίσματος. Τώρα διαβάζω σε μια ανταπόκριση του πρακτορείου Reuters –δεν ξέρω αν είναι σωστή, μπορείτε να μας το διευκρινίσετε– ότι μετά τη συνάντησή σας με τον κ. Vanhanen, που θα μπορούσε να χαρακτηριστεί η δημιουργία της ομάδας στο Ελσίνκι, είπατε σε μια συνέντευξη Τύπου ότι μπορούμε να προχωρήσουμε σε διεύρυνση και με βάση τη συνθήκη της Νίκαιας. Ίσως η είδηση αυτή του πρακτορείου Reuters να είναι εσφαλμένη – τότε πρέπει να διευκρινίσετε εδώ τι ισχύει.
<P>
Θέλω να εκφράσω τις ευχαριστίες μου γιατί μας δίδεται η ευκαιρία να συζητήσουμε για τον τρίτο πυλώνα. Πρέπει να διορθωθεί το έλλειμμα που περιγράψατε, το ίδιο και αυτά που ανέφερε ο πρόεδρος της Επιτροπής ως παραδείγματα αποτυχίας εφαρμογής της νομοθεσίας στον τομέα της πολιτικής ασφαλείας και της συνεργασίας στον τρίτο πυλώνα. Πουθενά δεν συμφωνούν περισσότερο οι ευρωπαίοι πολίτες όσον αφορά τις εξουσίες της Ευρώπης από ό,τι στο θέμα της καταπολέμησης του οργανωμένου εγκλήματος, μιας καλά ρυθμισμένης πολιτικής για τη μετανάστευση, μιας ασφαλούς πολιτικής ασύλου και της σωστής ασφάλειας των συνόρων. Και πουθενά αλλού δεν είναι μεγαλύτερη η έλλειψη αποτελεσματικότητας, όπως πολύ σωστά είπε ο κ. Barroso. Έχετε δίκιο, χρειαζόμαστε τη ρήτρα γέφυρας, αυτό όμως δεν έχει να κάνει με οποιαδήποτε επιλογή και εφαρμογή επιμέρους στοιχείων του συντάγματος. Αρκεί να διαβάσει κανείς τη συνθήκη της Νίκαιας, για να δει πως εκεί προβλέπεται ήδη ότι, πέντε χρόνια μετά την έναρξη ισχύος της και με επιφύλαξη της ομόφωνης έγκρισης από το Συμβούλιο, θα γίνει η μεταφορά από τον τρίτο στον πρώτο πυλώνα. Επομένως, ενεργούμε στο πλαίσιο μιας έγκυρης συνθήκης.
<SPEAKER ID="8" LANGUAGE="EN" NAME="Graham Watson," AFFILIATION="εξ ονόματος της Ομάδας ALDE.">
<P>
   Κύριε Πρόεδρε, με την έμφαση που έδωσε η φινλανδική Προεδρία στην παραγωγικότητα, την υποχρέωση λογοδοσίας και τη διαφάνεια, το «Finlandia» ηχεί υπέροχα για τους φιλελευθέρους.
<P>
Όσον αφορά το άρθρο 42 –δικαιοσύνη και εσωτερικές υποθέσεις– η Προεδρία σας ορθώς επικεντρώνεται σε τομείς στους οποίους η νομοθεσία της Ευρωπαϊκής Ένωσης προσθέτει αξία στη ζωή των πολιτών, αλλά στον σύγχρονο κόσμο ένας καταζητούμενος μπορεί να έχει διασχίσει τη μισή Ευρώπη προτού να κινητοποιηθεί η αστυνομία. Μοιάζει απίστευτο το ότι το δίκαιο έχει ακόμη σύνορα, τη στιγμή που οι εγκληματίες δεν έχουν. Επί μακρόν, οι βασικές πρωτοβουλίες για την αστυνομική και δικαστική συνεργασία καθυστερούσαν στο Συμβούλιο, ενώ ακόμα και οι ληφθείσες αποφάσεις στερούνται του δημοκρατικού ελέγχου που προστατεύει τα ανθρώπινα δικαιώματά μας και τις πολιτικές ελευθερίες μας, όπως είδαμε με την ανεπάρκεια της νομοθεσίας σχετικά με την προστασία των δεδομένων.
<P>
Κύριε Προεδρεύοντα του Συμβουλίου, ήρθε η ώρα να λάβετε υπόψη σας το αίτημά μας για εφαρμογή της ρήτρας παρέκτασης που προβλέπει το άρθρο 42 και για χάραξη δημοκρατικής πολιτικής στη δικαιοσύνη και τις εσωτερικές υποθέσεις.
<P>
Κύριε Προεδρεύοντα του Συμβουλίου, καλείστε να χειριστείτε πολλά θέματα: τις σχέσεις με την Ασία και τη διάσκεψη κορυφής του ASEM· τις σχέσεις με τη Ρωσία. Σας ευχόμαστε καλή επιτυχία σε αυτό και σας ζητάμε να σκέφτεστε όχι μόνο τη δράση αλλά και την προώθηση των ευρωπαϊκών αξιών, των ανθρωπίνων δικαιωμάτων και της δημοκρατίας, που είναι τόσο απαραίτητες στην ανάπτυξη του κόσμου μας. Σας ευχόμαστε καλή επιτυχία στην εξεύρεση ενός τρόπου επίτευξης συμφωνίας στον ΠΟΕ, τόσο πολύτιμης για την οικονομία μας αλλά και για την οικονομία των αναπτυσσόμενων χωρών, ενώ σας ευχόμαστε επίσης καλή επιτυχία στη διεύρυνση, αν και γνωρίζουμε ότι αυτή βρίσκεται στα χέρια ενός άλλου πολύ ικανού Φινλανδού, του Επιτρόπου Rehn, ο οποίος βρίσκεται μαζί μας εδώ σήμερα.
<P>
Ολοκληρώνοντας, μιλήσατε για τους φόβους των πολιτών απέναντι στην παγκοσμιοποίηση. Αυτοί μπορούν να υπερκεραστούν καλύτερα μέσω της ανάπτυξης ευρωπαϊκής συνείδησης. Όπως έκανε ο Lönnrot για τη Φινλανδία στην Kalevala, πρέπει να αντλήσουμε από πτυχές της κοινής μας ιστορίας για να δημιουργήσουμε κοινή συνείδηση.
<P>
Σας εύχομαι τη σοφία του Väinämöinen. Ελπίζω ότι, για τη διαρκή ευχαρίστηση των πολιτών, θα συνθέσετε εξαιρετικά τραγούδια για τα παιδιά της Ευρώπης. 
<SPEAKER ID="9" LANGUAGE="FR" NAME="Daniel Marc Cohn-Bendit," AFFILIATION="εξ ονόματος της Ομάδας Verts/ALE">
<P>
Γι’ αυτό, ας αρχίσουμε με την αξιολόγηση της κατάστασης στην Ευρώπη – και σε αυτό το σημείο επαναλαμβάνω ορισμένα από όσα είπε ο κ. Schulz. Αυτή την περίοδο αντιμετωπίζουμε μια ανησυχητική εξέλιξη στην Ευρώπη: στη Σλοβακία, οι σοσιαλδημοκράτες συμμαχούν με την ακροδεξιά προκειμένου να σχηματίσουν κυβέρνηση· παρόμοιες εξελίξεις σημειώνονται στην Πολωνία· στις δε Κάτω Χώρες, η κεντροδεξιά κυβέρνηση, σε μια προσπάθεια να διατηρηθεί στην εξουσία, συνάπτει συμμαχία με τη λαϊκιστική ακροδεξιά. Πρόκειται για την ίδια τάση, οπότε, όταν λέτε ότι «η Ευρώπη είναι ένας συνδυασμός αξιών και της ικανότητας να αναλαμβάνει δράση», ποια νομίζετε ότι είναι η σχέση ανάμεσα στις αξίες και τη δράση; Σχετικά με αυτό δεν είπατε τίποτε.
<P>
Επιτρέψτε μου να επανέλθω, όπως ο κ. Poettering, σε ένα άλλο πρόβλημα, αυτό της Ρωσίας και της ενέργειας. Αυτή τη στιγμή, η Ευρώπη δίνει την εντύπωση ότι βρίσκεται υπό τις προσταγές του κ. Πούτιν, επειδή φοβάται ότι θα χάσει την ενέργειά της, και όταν φοβόμαστε ότι θα χάσουμε την ενέργειά μας δεν έχουμε πλέον καθόλου ενέργεια! Αυτή είναι η πραγματικότητα της κατάστασης στην Ευρώπη, και απ’ ό,τι είδα η εν λόγω παρατήρηση δεν συμπεριλήφθηκε καθόλου στη φινλανδική θέση. Θυμάστε τον σάλο που προκλήθηκε στη Φινλανδία όταν μέλος του δικού σας κόμματος των Πρασίνων είπε ότι η Δούμα δεν είναι δημοκρατική; Κάτι το οποίο είναι αυτονόητο σε όλους προξένησε σκάνδαλο στη Φινλανδία. Συνεπώς, συνιστώ προσοχή.
<P>
Αναφερθήκατε στο Συμβούλιο της Ευρώπης και στις συζητήσεις που διεξήγαγε σχετικά με τις δυνατότητες διεύρυνσης της Ευρώπης, όμως γιατί δεν αναφερθήκατε στις συζητήσεις που διεξήγαγε σχετικά με τη CIA και την κατάσταση που διαμορφώνεται όταν ένας σημαντικός διεθνής οργανισμός μυστικών υπηρεσιών δύναται να δραστηριοποιείται στην Ευρώπη χωρίς να ενημερώνεται ουδείς – ούτε η Ευρωπαϊκή Ένωση ούτε οι ευρωπαϊκές κυβερνήσεις; Γιατί δεν αναφέρατε τις γαλλικές ή τις γερμανικές μυστικές υπηρεσίες, οι οποίες μετέβησαν παρανόμως στο Γκουαντάναμο για την ανάκριση ατόμων; Αυτή είναι η ευρωπαϊκή πραγματικότητα.
<SPEAKER ID="10" LANGUAGE="FI" NAME="Esko Seppänen," AFFILIATION="">
<P>
Σε μείζονα πολιτικά θέματα κατά τη διάρκεια της Προεδρίας η φινλανδική κυβέρνηση δεν θα επιτύχει τη στήριξη του ίδιου του λαού της. Ένδειξη αυτού αποτελεί η αντίσταση στην κυβερνητική πρόταση για την επικύρωση του ανενεργού Συντάγματος της ΕΕ στο φινλανδικό κοινοβούλιο εφέτος το φθινόπωρο. Σύμφωνα με σφυγμομέτρηση της κοινής γνώμης, μόλις το 22% του φινλανδικού λαού είναι υπέρ της επικύρωσης, όπως προτάθηκε από την κυβέρνηση.
<P>
Το εν λόγω Σύνταγμα δεν θα τεθεί ποτέ σε ισχύ πουθενά. Η επικύρωσή του αποτελεί χάσιμο χρόνου, παρότι αυτό επιθυμεί η Επιτροπή, μεταξύ άλλων οργάνων. Ο Επίτροπος Olli Rehn, εξάλλου, έχει εγκρίνει μια θέση σχετικά με αυτό εξ ονόματος της Επιτροπής, αν και το θέμα δεν εμπίπτει εντός της αρμοδιότητας της Επιτροπής. Η στάση του Επιτρόπου Rehn δεν αρμόζει σε μέλος της Ευρωπαϊκής Επιτροπής.
<P>
Σύμφωνα με σφυγμομέτρηση της κοινής γνώμης, ο φινλανδικός λαός αντιτίθεται σε τυχόν στρατιωτική συμμαχία για τη χώρα. Η φινλανδική κυβέρνηση χλευάζει τη βούληση του λαού σε αυτό το θέμα καθιστώντας τον εφοδιασμό των μάχιμων δυνάμεων της ΕΕ τομέα προτεραιότητας. Η κυβέρνηση του κ. Vanhanen έχει υποκύψει στο θέλημα της ΕΕ καταργώντας την απαίτηση δυνάμει της εθνικής νομοθεσίας για εντολή των Ηνωμένων Εθνών ως προϋπόθεση για την κινητοποίηση τμήματος μάχιμης δύναμης. Τα Ηνωμένα Έθνη προετοιμάζονται για παράνομους πολέμους χωρίς εντολή των Ηνωμένων Εθνών, παρότι, από άποψη διεθνούς δικαίου, προϋπόθεση για στρατιωτική δράση συνιστά όντως η εντολή των Ηνωμένων Εθνών. Η Ομάδα μας αντιτίθεται σε αυτές τις απόπειρες για στρατιωτικοποίηση της ΕΕ και εμπλοκή της σε παράνομους πολέμους.
<P>
Δημόσιοι υπάλληλοι στη Φινλανδία εκπαιδεύονται για τον αποτελεσματικό χειρισμό θεμάτων που άπτονται της διεύρυνσης της ΕΕ, προγραμμάτων των Διαρθρωτικών Ταμείων, του κανονισμού REACH, του εβδόμου προγράμματος πλαισίου για την επιστήμη και την έρευνα και πολλών άλλων καθημερινών θεμάτων στην ατζέντα της ΕΕ. Σε αυτά περιλαμβάνεται επίσης η οδηγία για τις υπηρεσίες και το ελεύθερο εμπόριο, την οποία η Ομάδα μας αντιμετώπισε επικριτικά. Το άνοιγμα και η διαφάνεια, που η Φινλανδία λέει ότι προάγει, θα αυξηθούν από την ίδια την απόφαση της Φινλανδίας να γνωστοποιήσει δημοσίως τους αποδέκτες των γεωργικών ενισχύσεων της ΕΕ.
<P>
Η Ομάδα μας υποστηρίζει ενεργά την πολιτική για τη Ρωσία και πιστεύει ότι η πρόταση του Προέδρου της Επιτροπής κ. Barroso για συμφωνία ελευθέρων συναλλαγών με τη Ρωσία αποτελεί ενδιαφέρουσα αρχή στην οποία πρέπει να ανταποκριθεί η Προεδρία. Ευχόμαστε στη Φινλανδία επιτυχία στα διάφορα θέματα που πρέπει να αντιμετωπίσει σε καθημερινή βάση. 
<SPEAKER ID="11" LANGUAGE="EN" NAME="Brian Crowley," AFFILIATION="εξ ονόματος της Ομάδας UEN">
<P>
Τέλος, δεν ανέφερα μέχρι στιγμής το ποδόσφαιρο, αλλά πρέπει να αναφέρω μία πτυχή, ότι το ποδόσφαιρο είναι ένα παιχνίδι με δύο ημίχρονα και χρόνο παράτασης. Ίσως χρειαζόμαστε μια παράταση αντί να εφαρμόσουμε αμέσως τη ρήτρα παρέκτασης σύμφωνα με το άρθρο 42. Ας εξασφαλίσουμε τη συναίνεση στους κόλπους του Συμβουλίου προτού προχωρήσουμε. 
<SPEAKER ID="12" LANGUAGE="EN" NAME="Nigel Farage," AFFILIATION="εξ ονόματος της Ομάδας IND/DEM.">
<P>
   Κύριε Πρόεδρε, ακούγοντας την ομιλία του κ. Vanhanen είχα μια αίσθηση – το έχουμε ξαναζήσει αυτό, διότι κάθε νέα Προεδρία κάνει την ίδια ομιλία.
<P>
Αναρωτήθηκα, κύριε Vanhanen, ποιους εκπροσωπείτε αλήθεια; Μας μεταφέρετε σήμερα εδώ τη ρητή βούληση του έθνους σας; Λοιπόν, αμφιβάλλω, διότι η τελευταία εκτεταμένη δημοσκόπηση του Ευρωβαρομέτρου που διενεργήθηκε το φθινόπωρο του 2005 έδειξε ότι μόνο το 38% των συμπατριωτών σας πιστεύει ότι η ένταξη στην Ευρωπαϊκή Ένωση ήταν καλή. Το μήνυμά τους επομένως είναι απολύτως σαφές: δεν θέλουν περισσότερη Ευρώπη. Και όμως, μας λέτε σήμερα εδώ ότι το φάρμακο που χρειαζόμαστε εμείς οι υπόλοιποι είναι η περισσότερη Ευρώπη, το Σύνταγμα, η επίτευξη προόδου προς την ίδια κατεύθυνση.
<P>
Αυτό που εκπροσωπείτε είναι η τάξη των επαγγελματιών πολιτικών στην Ευρώπη, οι οποίοι φυσικά τάσσονται αναφανδόν υπέρ της Ευρωπαϊκής Ένωσης. Η άποψή μου είναι ότι ήταν πραγματικά ντροπή για τη δημοκρατία το γεγονός ότι, στην πρόσφατη σύνοδο κορυφής στις Βρυξέλλες, και οι 25 αρχηγοί κρατών και κυβερνήσεων συμφώνησαν να λήξει η περίοδος προβληματισμού και να ξεκινήσει η εφαρμογή του Συντάγματος παρά την επιθυμία που εξέφρασαν ο ολλανδικός και ο γαλλικός λαός στα δημοψηφίσματά τους πέρυσι.
<SPEAKER ID="13" LANGUAGE="DE" NAME="Martin Schulz (PSE ). –" AFFILIATION="">
<P>
   Κύριε Πρόεδρε, παρακαλώ να καταγραφεί στα πρακτικά ότι ο κ. Farage χαρακτήρισε τον πρόεδρο του Ευρωπαϊκού Συμβουλίου «μη δημοκράτη». 
<SPEAKER ID="14" LANGUAGE="NL" NAME="Frank Vanhecke (NI )." AFFILIATION="">
<SPEAKER ID="15" LANGUAGE="FI" NAME="Piia-Noora Kauppi (PPE-DE ). –" AFFILIATION="">
<P>
   Κύριε Πρόεδρε, κύριε πρωθυπουργέ, η Φινλανδία αναλαμβάνει το πηδάλιο της ΕΕ σε μια εποχή που η Ένωση χρειάζεται ηγετική ικανότητα περισσότερο από οτιδήποτε άλλο. Γι’ αυτόν τον λόγο, άκουσα με ικανοποίηση το μήνυμα του πρωθυπουργού Vanhanen σχετικά με τους στόχους της Φινλανδίας.
<SPEAKER ID="16" LANGUAGE="FI" NAME="Reino Paasilinna (PSE ). –" AFFILIATION="">
<P>
Η συμφωνία εταιρικής σχέσης και συνεργασίας χρειάζεται μεταρρύθμιση. Ήταν παρωχημένη όταν ξεκίνησε, και, ακριβώς όπως είπε ο κ. Poettering, επιθυμούμε μια σταθερή, δημοκρατική και αναπτυσσόμενη Ρωσία. Εντούτοις, δεν μπορούμε να εκβιάσουμε τη συμμετοχή της Ρωσίας και όλοι έχουμε εμπειρία αυτού. Κατά τη διάρκεια της Προεδρίας της, η Φινλανδία δεν θα είναι σαν τον κ. Μπερλουσκόνι: θα υπάρχει λιγότερη υποκρισία και λίγο περισσότερη εντιμότητα. 
<SPEAKER ID="17" LANGUAGE="FI" NAME="Anneli Jäätteenmäki (ALDE )." AFFILIATION="–">
<SPEAKER ID="18" LANGUAGE="" NAME="" AFFILIATION="Αντιπροέδρου">
<SPEAKER ID="19" LANGUAGE="FI" NAME="Satu Hassi (Verts/ALE ). –" AFFILIATION="(Χειροκροτήματα)">
<P>
Μόλις και μετά βίας αναγνωρίσατε τη σημασία της αλλαγής του κλίματος. Δεν υπάρχει καν αναφορά για την αλλαγή του κλίματος στον κατάλογο προτεραιοτήτων της φινλανδικής Προεδρίας, παρότι αφορά το μέλλον, όχι μόνον της Ευρώπης, αλλά ολόκληρης της ανθρωπότητας. Δεν είναι πραγματικά αρκετή η απαρίθμηση των συνεδριάσεων που περιλαμβάνονται στην ατζέντα. Χρειαζόμαστε μια προορατική, δημιουργική προσέγγιση εκ μέρους του Προέδρου της ΕΕ. Ειδάλλως, δεν θα υπάρξει ασφαλώς παγκόσμια συμφωνία για το πώς πρόκειται να συνεχίσουμε να προστατεύουμε το κλίμα μετά το Κυότο, δηλαδή μετά το 2012, το οποίο είναι ήδη αρκετά κοντά. Η συμπερίληψη νέων χωρών ειδικότερα απαιτεί εντελώς διαφορετική προσέγγιση από αυτήν που μόλις προτείνατε.
<SPEAKER ID="20" LANGUAGE="IT" NAME="Roberto Musacchio (GUE/NGL ). –" AFFILIATION="">
<P>
Σε λίγες ημέρες θα διεξαχθεί στην Αγία Πετρούπολη η συνάντηση του Ομίλου των 8 και, μολονότι θεωρούμε τον τόπο διεξαγωγής πολύ επίμαχο και απαράδεκτο, η Ευρώπη πρέπει να παρουσιάσει αυτές τις προτάσεις εκεί, καθώς συμβαδίζουν με την έννοια της ενέργειας ως κοινού πόρου του μέλλοντος. 
<SPEAKER ID="21" LANGUAGE="PL" NAME="Zbigniew Krzysztof Kuźmiuk (UEN ). –" AFFILIATION="">
<SPEAKER ID="22" LANGUAGE="DA" NAME="Jens-Peter Bonde (IND/DEM ). –" AFFILIATION="">
<P>
   Κύριε Πρόεδρε, αγαπητέ συνάδελφε στους κόλπους της Συνέλευσης πρωθυπουργέ Vanhanen, πιστεύω ότι ήταν γενναίο εκ μέρους του κ. Vanhanen να προσφερθεί να ξεκινήσει τη διαδικασία επικύρωσης μιας συνθήκης που θα έπρεπε να θεωρείται άπαξ διά παντός νεκρή κατόπιν των δημοψηφισμάτων της Γαλλίας και των Κάτω Χωρών. Γιατί υπάρχει τώρα έλλειψη θάρρους στη Φινλανδία; Γιατί δεν τολμά να θέσει το Σύνταγμα σε δημοψήφισμα; Την ίδια ημέρα που επισκεφτήκαμε τον πρωθυπουργό στο Ελσίνκι ζήτησε από τον πρόεδρό του να υπογράψει το σχέδιο Συντάγματος, στο οποίο αντιτίθεται. Αυτό συνέβη λίγες μόλις ώρες αφότου η φινλανδική τηλεόραση δημοσιοποίησε σφυγμομέτρηση της κοινής γνώμης η οποία έδειχνε ότι μόνον το 22% των Φινλανδών στηρίζει το Σύνταγμα, ενώ το 48% αντιτίθεται σε αυτό. Πιστεύω ότι ο κ. Vanhanen θα έπρεπε να κρύβεται πίσω από τον πρωθυπουργικό του θώκο.
<P>
Στη Συνέλευση, ο πρωθυπουργός εργάστηκε για διαφάνεια, δημοκρατία και εγγύτητα με τον λαό και υποστήριξε την έκκληση να τεθεί το Σύνταγμα σε δημοψήφισμα σε όλα τα κράτη μέλη. Αναδείξτε την απαίτηση για διεξαγωγή δημοψηφίσματος σε όλα τα κράτη μέλη ως προϋπόθεση αποδοχής από τη Φινλανδία, καθιστώντας κατ’ αυτόν τον τρόπο πράξη τη διαφάνεια που προαναγγείλατε. Τοποθετήστε το σύνολο των εγγράφων ολόκληρης της νομοθετικής διαδικασίας στο Διαδίκτυο. Ανοίξτε όλες τις συνεδριάσεις στο κοινό εκτός εάν η πλειοψηφία των χωρών ζητήσει ενεργά να μην γίνει κάτι τέτοιο. Ο πρωθυπουργός υπέγραψε το σχέδιο στη Συνέλευση ιδιοχείρως, από κοινού με τους άλλους εκλεγμένους εκπροσώπους εκεί. Θέστε το στην επόμενη συνεδρίαση του Συμβουλίου Υπουργών. Είκοσι εκ των 25 κυβερνήσεων έχουν επίσης υπογράψει. Το σχέδιο μπορεί να εγκριθεί με απλή πλειοψηφία των 25 κρατών μελών. Οι υποσχέσεις πρέπει να τηρούνται. Ζήτησα από τον φινλανδό Προεδρεύοντά μας να φανεί γενναίος και να εμμείνει στην υπογραφή του. Είμαι βέβαιος ότι ο πρωθυπουργός θα έκανε εχθρούς μόνο στη μυστική κυβέρνηση COREPER της ΕΕ. Οι λαοί ολόκληρης της Ευρώπης θα τον αγαπούσαν εάν ήταν αυτός που θα άνοιγε τις κλειδωμένες πόρτες σε αυτή την απόμακρη Ένωση. Ελπίζω να υπάρχει κάτι για το οποίο να σας ευχαριστήσω τον Δεκέμβριο. 
<SPEAKER ID="23" LANGUAGE="IT" NAME="Alessandro Battilocchio (NI ). –" AFFILIATION="">
<P>
Στο διεθνές επίπεδο, όπως δήλωσε ο πρωθυπουργός Matti Vanhanen, η Ευρωπαϊκή Ένωση αποτελεί μια κοινότητα αξιών και η αφετηρία της είναι η ειρήνη και η σταθερότητα. Μια από τις δεσμεύσεις που έχει αναλάβει η Ευρωπαϊκή Ένωση ενώπιον της διεθνούς κοινότητας είναι η προαγωγή αυτών των αξιών και εκτός των συνόρων της, πέρα από το εσωτερικό της. Ελπίζω λοιπόν ότι το Συμβούλιο θα είναι σε θέση να υποστηρίξει τα αιτήματα του Κοινοβουλίου προς αυτή την κατεύθυνση, όσον αφορά τα μέσα για τη χρηματοδότηση της διεθνούς συνεργασίας και την προαγωγή της δημοκρατίας και των ανθρωπίνων δικαιωμάτων. Πράγματι, είναι σημαντικό να εγγυηθούμε και σε αυτόν τον τομέα μια ισχυρή, συνεπή και ουσιαστική δέσμευση, εκτός από διαφάνεια στη λήψη των αποφάσεων και στη διαδικασία εφαρμογής τους, προκειμένου να διασφαλίσουμε ότι θα έχουν οι ενέργειές μας τη δέουσα αξιοπιστία. 
<SPEAKER ID="24" LANGUAGE="EN" NAME="Timothy Kirkhope (PPE-DE ). –" AFFILIATION="Financial Times">
<P>
Ευελπιστώ ότι η Προεδρία θα συνεργαστεί στενά με τον Πρόεδρο Barroso στο πρόγραμμα οικονομικών μεταρρυθμίσεων. Δεν υπάρχει περιθώριο για εφησυχασμό. Η προσπάθεια να καταστήσουμε την Ευρώπη πιο ανταγωνιστική δεν ξεκινά και τελειώνει με τα συμπεράσματα των συνόδων κορυφής. Η ανάγκη για μεταρρύθμιση είναι επιτακτικότερη από ποτέ άλλοτε και ελπίζω ότι η Προεδρία θα υποστηρίξει το είδος του οικονομικού προγράμματος υπέρ της απελευθέρωσης και των μεταρρυθμίσεων που ζητούμε επί μακρόν.
<SPEAKER ID="25" LANGUAGE="DE" NAME="Hannes Swoboda (PSE ). –" AFFILIATION="(Χειροκροτήματα)">
<P>
   Κύριε Πρόεδρε, κυρίες και κύριοι, η φινλανδική Προεδρία του Συμβουλίου –όπως έδειξε σήμερα και πάλι ο κ. Vanhanen– είναι μια Προεδρία με πολύ ρεαλιστικό προσανατολισμό, ίσως με κατά καιρούς κάπως ψυχρό τρόπο έκφρασης, όταν όμως σκέφτομαι τα προβλήματα που έχει να λύσει, πιστεύω ότι κάποιες φορές το κλίμα θα γίνεται αρκετά θερμό.
<P>
Ένα πρόβλημα που θίξατε τόσο εσείς όσο και ο πρόεδρος της Επιτροπής είναι το ζήτημα της Τουρκίας. Γνωρίζετε ότι, για εμάς, η έναρξη διαπραγματεύσεων με την Τουρκία και η πρόοδος των διαπραγματεύσεων αυτών είναι πολύ σοβαρά θέματα. Γνωρίζετε επίσης, ωστόσο, ότι εμμένουμε κατηγορηματικά στην ανάγκη να εκπληρώσει η Τουρκία τις νομικές της δεσμεύσεις. Θέλουμε όμως –και είναι πολύ καλό που βρίσκεται εδώ και ο Επίτροπος Rehn– να γίνει παράλληλα με αυτό, όχι όμως εξαρτημένα, ό,τι είναι δυνατόν για να δοθεί μια ευκαιρία στον τουρκικό πληθυσμό της Βόρειας Κύπρου να ικανοποιήσουν την επιθυμία τους να προσεγγίσουν περισσότερο την Ευρωπαϊκή Ένωση και να κάνει και η κυπριακή κυβέρνηση ό,τι μπορεί για να ανοίξει νέους δρόμους και διαύλους ώστε να δημιουργήσει εμπιστοσύνη μεταξύ των δύο εθνοτικών ομάδων.
<P>
Κατά τη γνώμη μας, είναι πολύ σημαντικά δύο πράγματα: πρώτον, ως προς τα ενεργειακά ζητήματα χρειαζόμαστε ένα δεσμευτικό νομικό πλαίσιο μεταξύ Ρωσίας και Ευρωπαϊκής Ένωσης. Αν δεν είναι ο ενεργειακός χάρτης –ο πρόεδρος Barroso εξήγγειλε άλλωστε νέες πρωτοβουλίες– τότε πρέπει να βρεθεί ένα άλλο νομικά δεσμευτικό πλαίσιο που θα είναι διαφανές και έγκυρο και για τις δύο πλευρές.
<SPEAKER ID="26" LANGUAGE="DA" NAME="Karin Riis-Jørgensen (ALDE ). –" AFFILIATION="">
<P>
   Κύριε Πρόεδρε, θέλω να σας απευθύνω μια παράκληση, κύριε Vanhanen, τώρα που το έργο σας για την επέκταση της αρμοδιότητας της ΕΕ πρόκειται να προωθηθεί περαιτέρω. Υποστηρίζω πλήρως την πρότασή σας να αλλάξει η συνεργασία ως προς τις νομικές υποθέσεις ούτως ώστε να έχουμε πλέον λήψη αποφάσεων με πλειοψηφία. Αυτό θα σήμαινε πράγματι αναβάθμιση της κοινής προσπάθειάς μας για την καταπολέμηση της τρομοκρατίας και της φοβερής εμπορίας γυναικών. Όπως είπα, θέλω να σας απευθύνω μια παράκληση, κύριε Vanhanen, από έναν φιλελεύθερο προς έναν άλλο, ούτως ειπείν. Μεριμνήστε να μην βρεθούμε σε ολισθηρό έδαφος. Υπάρχουν πολλές ανησυχητικές ενδείξεις. Στα παραδείγματα περιλαμβάνονται περιπτώσεις που αφορούν την προστασία δεδομένων, την παράδοση καταλόγων επιβατών, τις πτήσεις της CIA και τώρα την πλέον πρόσφατη περίπτωση που αφορά την εταιρεία Swift, η οποία επέτρεψε στις αμερικανικές αρχές να ελέγξουν ευρωπαϊκές τραπεζικές μεταφορές. Πρέπει να επαγρυπνούμε προκειμένου να διασφαλίσουμε ότι δεν παραβιάζονται τα θεμελιώδη δικαιώματά μας και ότι δεν υποχωρούμε αδικαιολόγητα όσον αφορά τα δικαιώματά μας χάριν της καταπολέμησης της τρομοκρατίας. Με αυτό εννοώ ότι δεν πρέπει να διακινδυνεύουμε αδικαιολόγητα την ελευθερία μας χάριν της ίδιας της ασφάλειάς μας. Επ’ αυτού πρέπει να επιτευχθεί μια πολύ λεπτή ισορροπία· συνεπώς, σκεφτείτε το όταν στρωθείτε στη δουλειά. Εργαστείτε καλά και με ζήλο! 
<P>
 Κύριε Barroso, από μια μικρή χώρα προς μια άλλη: Καλό παιχνίδι απόψε και είθε να νικήσει η καλύτερη ομάδα! 
<SPEAKER ID="27" LANGUAGE="EN" NAME="Ian Hudghton (Verts/ALE ). –" AFFILIATION="">
<SPEAKER ID="28" LANGUAGE="DE" NAME="Tobias Pflüger (GUE/NGL ). –" AFFILIATION="">
<P>
   Κύριε Πρόεδρε, μετά την αυστριακή Προεδρία, η φινλανδική Προεδρία είναι η δεύτερη Προεδρία του Συμβουλίου από ένα ουδέτερο κράτος μέλος της ΕΕ – ή καλύτερα ένα τυπικά ουδέτερο κράτος μέλος της ΕΕ, γιατί εξετάζοντας το πρόγραμμα της φινλανδικής Προεδρίας για τον τομέα της εξωτερικής πολιτικής και ειδικότερα της στρατιωτικής πολιτικής, διαπιστώνω ότι τα πράγματα είναι ακριβώς όπως ήταν και μάλιστα έχουν ενταθεί από ορισμένες απόψεις. Πρόκειται να σταλούν 2 000 στρατιώτες της ΕΕ στο Κονγκό, επισήμως για την ασφάλεια των εκλογών. Γνωρίζουμε όμως –το είπε και ο γερμανός υπουργός Άμυνας– ποιο είναι ουσιαστικά το προκείμενο: η εξασφάλιση των οικονομικών συμφερόντων της Γερμανίας και της Ευρωπαϊκής Ένωσης. Και τώρα –αυτό τουλάχιστον καταλαβαίνω από το σχέδιο– είναι η σειρά του Σουδάν, αυτή τη φορά με τη συμμετοχή του ΝΑΤΟ.
<SPEAKER ID="29" LANGUAGE="NL" NAME="Bastiaan Belder (IND/DEM ). –" AFFILIATION="Süddeutsche Zeitung">
<P>
   Παρότι η συζήτηση για το μέλλον της Ευρώπης προϋποθέτει φιλόδοξη και αποφασιστική Προεδρία στο δεύτερο ήμισυ του 2006, η πρωινή παρουσίαση με κάνει να φοβάμαι τα χειρότερα. Επιτρέψτε μου να αρχίσω με τη φιλοδοξία, ή την έλλειψή της. Σας επικρίνω επειδή εμμένετε στο απορριφθέν Ευρωπαϊκό Σύνταγμα. Πράττοντάς το, εσείς, ο φινλανδός Πρόεδρος, παρεμποδίζετε την έναρξη μιας νέας, φιλόδοξης συζήτησης για το μέλλον της Ευρωπαϊκής Ένωσης.
<P>
Ανησυχώ επίσης για την έλλειψη αποφασιστικότητάς σας. Θα διαχειριστείτε πράγματι μόνος σας τις ευρωπαϊκές υποθέσεις περιμένοντας την καγκελάριο Merkel; Πόσο αποφασιστική είναι μια Προεδρία που, σε συνέντευξη που δόθηκε από τον υπουργό Εξωτερικών της στη , επισημαίνει από την πρώτη κιόλας Ιουλίου ότι δεν αναμένει πολλά από τον γύρο διαβούλευσης με τα κράτη μέλη;
<P>
Δεν έχω συχνά την ευχαρίστηση να συμφωνήσω με την ανάλυση του κ. Leinen, προέδρου της Επιτροπής Συνταγματικών Υποθέσεων. Συμμερίζομαι, ωστόσο, την άποψή του ότι το Συμβούλιο εκπέμπει συγκεχυμένα μηνύματα. Η φινλανδική Προεδρία πρέπει αναμφίβολα να επιλέξει μεταξύ του απορριφθέντος συντάγματος ή μιας νέας συνθήκης πλαισίου. Η προτίμησή μου, παρεμπιπτόντως, θα ήταν η πιο φιλόδοξη δεύτερη επιλογή. Καλώ συνεπώς τη φινλανδική Προεδρία να επιδείξει τώρα τη φιλοδοξία και την πραγματική αποφασιστικότητα που απαιτούνται. 
<SPEAKER ID="30" LANGUAGE="PL" NAME="Ryszard Czarnecki (NI ). –" AFFILIATION="">
<SPEAKER ID="31" LANGUAGE="FR" NAME="Françoise Grossetête (PPE-DE ). –" AFFILIATION="">
<P>
   Κύριε Πρόεδρε, κύριε Προεδρεύοντα του Συμβουλίου, κύριε Πρόεδρε της Επιτροπής, κυρίες και κύριοι, δεν βρίσκεστε στην ευκολότερη θέση, κύριε Vanhanen, μεταξύ μιας αυστριακής Προεδρίας που παρουσίασε έναν αξιοπρεπή απολογισμό και μιας γερμανικής Προεδρίας που προσελκύει ήδη ορισμένες σημαντικές επιθέσεις. Αυτή η ασφυκτική θέση έπρεπε να σας δώσει μεγαλύτερη αποφασιστικότητα στο να επιδείξετε τόλμη ούτως ώστε η Φινλανδία να καταστεί η Προεδρία των πρακτικών επινοήσεων και της μακρόπνοης προόδου.
<P>
Θα σας αναφέρω μερικά παραδείγματα: θα πρέπει να σας απασχολεί το κόστος κλήσεων στο εξωτερικό από κινητό τηλέφωνο, κόστος με το οποίο επιβαρύνονται τόσοι πολλοί Ευρωπαίοι· και θα πρέπει επίσης να προσφέρετε πραγματική στήριξη στην υλοποίηση του συστήματος Galileo. Αυτό που περιμένουμε από εσάς είναι να χρησιμοποιήσετε την επιρροή σας στο Συμβούλιο για την επίτευξη περισσότερο προνοητικών εξελίξεων στον τομέα της δικαστικής και αστυνομικής συνεργασίας.
<SPEAKER ID="32" LANGUAGE="EN" NAME="Gary Titley (PSE ). –" AFFILIATION="">
<P>
Την Παρασκευή τιμούμε στο Ηνωμένο Βασίλειο την επέτειο των τραγικών γεγονότων της 7ης Ιουλίου 2005, όταν 52 πολίτες μας έπεσαν θύματα των τρομοκρατικών βομβιστικών επιθέσεων. Θα θυμάμαι τη συμπάθεια και την αλληλεγγύη που μου έδειξαν οι συνάδελφοι στο Ευρωπαϊκό Κοινοβούλιο εκείνες τις ημέρες πέρυσι και τη συμπάθεια και αλληλεγγύη που επιδείξαμε στους ισπανούς συναδέλφους το περασμένο έτος κατά τον βομβαρδισμό της Μαδρίτης. Οι πολίτες μας αναμένουν από την Ευρώπη να τους καταστήσει ασφαλείς.
<P>
Στις 21 Ιουλίου είχαμε άλλο ένα γεγονός, το οποίο ευτυχώς απέτυχε. Ωστόσο, χάρη στο Ευρωπαϊκό ένταλμα σύλληψης ένας από τους υπόπτους μεταφέρθηκε από την Ιταλία στο Ηνωμένο Βασίλειο μέσα σε λίγες εβδομάδες. Αυτού ακριβώς του είδους τη δράση θέλουν να δουν οι πολίτες μας. Πρέπει να επιτύχουμε αποτελέσματα όσον αφορά την καλύτερη συνεργασία σε θέματα ασφάλειας. Πρέπει επίσης να επιτύχουμε αποτελέσματα στη βελτίωση της ασφάλειας συνολικά. Ακόμα έχουμε ελλείψεις στις ικανότητες διαχείρισης κρίσεων. Αυτό συμβαίνει διότι τα κράτη μέλη δηλώνουν ότι θα κάνουν κάτι και στη συνέχεια δεν το κάνουν. Ας καταστήσουμε απόλυτη προτεραιότητά μας την επίτευξη αποτελεσμάτων από τα κράτη μέλη.
<SPEAKER ID="33" LANGUAGE="FI" NAME="Kyösti Virrankoski (ALDE ). –" AFFILIATION="">
<P>
   Κύριε Πρόεδρε, θέλω να ευχαριστήσω τον πρωθυπουργό Matti Vanhanen για τη λεπτομερή εισήγησή του. Προσυπογράφω ιδιαιτέρως την ανησυχία του όσον αφορά την αιτιολόγηση της ύπαρξης της Ένωσης, τη νομιμότητά της.
<P>
Η ουσιαστική κατάρρευση της Συνταγματικής Συνθήκης στα δημοψηφίσματα που διεξήχθησαν αντικατοπτρίζει όχι τόσο τον τεράστιο έλεγχο που έχει ο λαός όσον αφορά τη νομοθεσία αλλά την καχυποψία και τη δυσπιστία που αισθάνεται έναντι της Ευρωπαϊκής Ένωσης. Αυτό είναι απολύτως εύλογο. Ο τεράστιος όγκος της ευρωπαϊκής νομοθεσίας, με όλες τις σχολαστικές λεπτομέρειές της, την τεράστια και αναποτελεσματική γραφειοκρατία και τον εντελώς δυσανάλογο βαθμό ελέγχου και εποπτείας καθιστούν την Ένωση αμφισβητήσιμη. Γι’ αυτόν τον λόγο η υπόσχεση του πρωθυπουργού να επενδύσει περισσότερο χρόνο και ενέργεια στη βελτίωση της νομοθεσίας, ιδιαίτερα, είναι σημαντική. Συμφωνώ με τον πρωθυπουργό Vanhanen ότι η Ένωση πρέπει να επικεντρωθεί στο ουσιώδες και να το πράξει αυτό αποτελεσματικά. Όσον αφορά τη Συνταγματική Συνθήκη, η Φινλανδία έχει μια θαυμάσια ευκαιρία να αναλάβει την πρωτοβουλία και να επιδείξει πραγματική ηγεσία ξεκινώντας διαβουλεύσεις σχετικά με τον βαθμό στον οποίο μπορεί να προωθηθεί περαιτέρω και τι πρέπει να περιέχει.
<SPEAKER ID="34" LANGUAGE="" NAME="Διαμάντω Μανωλάκου (GUE/NGL ). –" AFFILIATION="">
<SPEAKER ID="35" LANGUAGE="FI" NAME="Ville Itälä (PPE-DE ). –" AFFILIATION="(Χειροκροτήματα)">
<P>
Κύριε πρωθυπουργέ, είχατε επίσης απόλυτο δίκιο να αναφέρετε ότι εδώ στο Κοινοβούλιο βρίσκονται σε εξέλιξη πολλά θέματα τα οποία πρέπει να διεκπεραιωθούν αξιοπρεπώς. Σε αυτά περιλαμβάνεται ο κανονισμός REACH και ο δημοσιονομικός κανονισμός, καθώς και πολλά άλλα θέματα τα οποία συνιστούν αυτά τα πολύ μικρά βήματα που θα βοηθήσουν την ΕΕ να προχωρήσει προς τα εμπρός.
<P>
Αυτό το οποίο αναμένουν οι πολίτες περισσότερο από οτιδήποτε είναι προφανώς πράξεις και όραμα. Η παλαιά άποψη του λόγου ύπαρξης της ΕΕ δεν είναι πλέον αρκετή για τους πολίτες μας. Συνεπώς, είναι καιρός να αναπτύξουμε μια νέα, κοινή, συγκεκριμένη ιδέα του πώς θα είναι η Ευρώπη σε 10 ή 20 χρόνια. Αυτό είναι πιστεύω το θέμα για το οποίο θα ήταν απολύτως σωστό να εργαστεί η φινλανδική Προεδρία. Ασφαλώς δεν θα διεκπεραιωθεί αλλά είναι σημαντικό να αρχίσει να εργάζεται γι’ αυτό προκειμένου η σχέση μεταξύ των πολιτών και των ευρωπαϊκών θεσμικών οργάνων να μπορεί να συνεχιστεί σε θετικό κλίμα.
<SPEAKER ID="36" LANGUAGE="EN" NAME="Poul Nyrup Rasmussen (PSE ). –" AFFILIATION="">
<P>
Κύριε Προεδρεύοντα του Συμβουλίου, όταν μιλάμε για ευελιξία με ασφάλεια, και είμαι ευτυχής που εσείς και ο Πρόεδρος Barroso την δέχεστε ως σημαντική βάση για τη συνεργασία, είναι εξαιρετικά σημαντικό να μην είναι μόνον ευελιξία –την οποία θα ήθελε να δει ο κ. de Villepin στη Γαλλία– αλλά και ευελιξία και ασφάλεια σε μια συνδυασμένη και παγκοσμιοποιημένη σύγχρονη εκδοχή. Αυτό μπορεί να γίνει μόνο σε συνεργασία με τους κοινωνικούς εταίρους, της οποία ελπίζω ότι θα ηγηθείτε. Έχετε όλες τις προϋποθέσεις γι’ αυτό, και είμαι βέβαιος ότι θα το πράξετε.
<SPEAKER ID="37" LANGUAGE="DE" NAME="Alexander Lambsdorff (ALDE ). –" AFFILIATION="">
<P>
   Κύριε Πρόεδρε, κύριε Vanhanen, κύριε Πρόεδρε της Επιτροπής, θεωρώ σωστά τα σημεία στα οποία επικεντρώθηκε η φινλανδική κυβέρνηση. Λέμε «ναι» σε μια ενισχυμένη κοινή εξωτερική πολιτική και πολιτική ασφαλείας που θα περιλαμβάνει πιο έντονο προφίλ στον τομέα αυτόν. Λέμε «ναι» σε περισσότερο ανταγωνισμό, στη βελτίωση της διαφάνειας στην κοινοτική νομοθεσία. Επίσης, λέμε «ναι» στη νηφάλια συζήτηση στο πλαίσιο της συνταγματικής διαδικασίας, την οποία ασφαλώς οραματίζεται ο κ. πρωθυπουργός για την Προεδρία της χώρας του. Όπως βλέπετε, εμείς, η Ομάδα των Φιλελευθέρων και Δημοκρατών για την Ευρώπη στο Ευρωπαϊκό Κοινοβούλιο, πιστεύουμε πολύ στην επιτυχία της φινλανδικής Προεδρίας.
<SPEAKER ID="38" LANGUAGE="DE" NAME="Othmar Karas (PPE-DE ). –" AFFILIATION="">
<P>
Δεύτερον, σχετικά με τη διαφάνεια: ζητώ από τον Πρόεδρο του Συμβουλίου να φροντίσει ώστε να γίνει αυτό το σύνθημα πραγματικότητα ως προς τη νομοθεσία, γιατί η διαφάνεια είναι προϋπόθεση για την κατάργηση του διπλού παιχνιδιού μεταξύ εσωτερικής και ευρωπαϊκής πολιτικής. Ζητώ να φροντίσει να μάθουν όλοι οι πολίτες των κρατών μελών πότε το Συμβούλιο είναι διαφανής νομοθέτης, να προβάλει τη διαφάνεια και να εξασφαλίσει στο EuroNews μια θέση στο πρόγραμμα όλων των δημοσίων εκπομπών.
<SPEAKER ID="39" LANGUAGE="ES" NAME="Enrique Barón Crespo (PSE ). –" AFFILIATION="">
<P>
Τέλος, κύριε Προεδρεύοντα του Συμβουλίου, την περασμένη εβδομάδα στη Γενεύη είχα την ευκαιρία να συναντήσω την κ. Lehtomäki, υπουργό Εξωτερικού Εμπορίου και Ανάπτυξης, στις διαπραγματεύσεις του Γύρου Ανάπτυξης της Ντόχα. Αυτή είναι μια πολύ σημαντική πρόκληση και πρέπει να πάρει συγκεκριμένη μορφή κατά τη διάρκεια της φινλανδικής Προεδρίας. Πιστεύω ότι πρέπει να της δοθεί εξέχουσα θέση στην ατζέντα, προκειμένου να διασφαλίσουμε το μέλλον μας και να αναλάβουμε τις ευθύνες μας. 
<SPEAKER ID="40" LANGUAGE="EN" NAME="Sarah Ludford (ALDE ). –" AFFILIATION="">
<P>
   Κύριε Πρόεδρε, η αποφασιστικότητα του πρωθυπουργού να επικεντρωθεί στα Βαλκάνια και να προωθήσει την πρόοδό τους προς την ΕΕ με καθησυχάζει. Κύριε πρωθυπουργέ, γνωρίζω ότι πρόκειται για ευρωπαϊκό και όχι φινλανδικό εγχείρημα, αλλά είστε σε ιδιαιτέρως ευνοϊκή θέση με τον πρώην Πρόεδρό σας, τον κ. Ahtisaari, να συμμετέχει στις συνομιλίες για το καθεστώς στο Κοσσυφοπέδιο και τον πρώην βοηθό σας, τον κ. Olli Rehn, ως Επίτροπο για τη διεύρυνση. Η ΕΕ φέρει βαριά ευθύνη στην προσπάθεια επίτευξης της σωστής ισορροπίας μεταξύ της ενθάρρυνσης, όπως στην περίπτωση της διευκόλυνσης θεωρήσεων η οποία θα συζητηθεί απόψε, και της πίεσης, για παράδειγμα όσον αφορά την παραπομπή των εγκληματιών πολέμου στη Χάγη – ιδίως όσον αφορά την πρόκληση στο Κοσσυφοπέδιο. Με καθησυχάζει η ενεργητικότητά σας προς αυτή την κατεύθυνση.
<SPEAKER ID="41" LANGUAGE="PT" NAME="João de Deus Pinheiro (PPE-DE ). –" AFFILIATION="">
<P>
Τέλος, κύριε Προεδρεύοντα του Συμβουλίου, πιστεύω ότι η περίοδος περισυλλογής για την Ευρώπη το 2020, την οποία προτείνατε, είναι απολύτως ευπρόσδεκτη. Πρέπει να αρχίσουμε σήμερα να σκεφτόμαστε για την Ευρώπη που επιθυμούμε στο μέλλον, και σε αυτό ακριβώς το ρεαλιστικό, ανοικτό και, ευτυχώς, διαφανές πνεύμα έχω εμπιστοσύνη στη φινλανδική Προεδρία. Ελπίζω στο τέλος της Προεδρίας να μπορώ να σας απευθύνω λόγια συγχαρητηρίων. 
<SPEAKER ID="42" LANGUAGE="PT" NAME="Edite Estrela (PSE )." AFFILIATION="–">
<P>
   Δεν πρέπει να περάσω στην επίθεση. Θα το αφήσω αυτό απόψε στην εθνική ομάδα της Πορτογαλίας, η οποία ελπίζω ότι θα κερδίσει τη Γαλλία. Είπατε, κύριε Προεδρεύοντα του Συμβουλίου, ότι ζούμε σε μια εποχή προκλήσεων, όπως η παγκοσμιοποίηση, το κλίμα και οι δημογραφικές προκλήσεις, και ότι πρέπει να ατενίσουμε το μέλλον με θάρρος. Συμφωνούμε. Η στρατηγική της Λισαβόνας θα μας βοηθήσει να ανταποκριθούμε σε αυτές τις προκλήσεις και να υλοποιήσουμε το τρίγωνο γνώσης για το οποίο μίλησε ο κ. Barroso.
<SPEAKER ID="43" LANGUAGE="HU" NAME="József Szájer (PPE-DE )." AFFILIATION="–">
<P>
Αυτό υπογραμμίζεται σαφώς από τη συζήτηση σχετικά με την οδηγία για τις υπηρεσίες ή την προσχώρηση της Λιθουανίας στην ευρωζώνη, που αποτελεί σαφή ένδειξη των υφιστάμενων αβεβαιοτήτων και, δυστυχώς, της δυσπιστίας έναντι των νέων μελών, καθώς και της εφαρμογής διπλών μέτρων και σταθμών. Για τον λόγο αυτόν είναι πολύ σημαντικό όταν μιλούμε για περαιτέρω επέκταση της Ευρωπαϊκής Ένωσης να μην λησμονούμε ότι είναι επίσης καθήκον μας να αντιμετωπίσουμε τις επιπτώσεις της τελευταίας και μεγαλύτερης έως τώρα επέκτασης, το 2004, καθώς επίσης να επικεντρωθούμε στην ικανότητα απορρόφησης της Ευρωπαϊκής Ένωσης.
<P>
Η πρόσφατη επέκταση της Ευρωπαϊκής Ένωσης, σε συνδυασμό με τα τρέχοντα γεγονότα, υπογραμμίζει πόσο σημαντικό είναι να ενισχυθούν οι βασικές δημοκρατικές αξίες μιας κοινής Ευρώπης. Ουσιαστικά, πριν από λίγο καιρό, ο Martin Schulz καταφέρθηκε δριμύτατα εναντίον του εξτρεμισμού κατά τη διάρκεια σχετικής εκστρατείας· δεν μπορούμε όμως μόνον να μιλάμε ευθαρσώς γι’ αυτό το θέμα, μπορούμε επίσης να πράξουμε κάτι. Έχετε στις τάξεις σας το σοσιαλιστικό κόμμα που νίκησε προσφάτως στις εκλογές στη Σλοβακία και το οποίο επέλεξε έναν εταίρο το πολιτικό μήνυμα του οποίου ισοδυναμεί με την εξαπόλυση επιθέσεων κατά μειονοτήτων όπως οι Ούγγροι, οι Τσιγγάνοι και οι ομοφυλόφιλοι.
<P>
Κατά τη διάρκεια της φινλανδικής Προεδρίας, η 23η Οκτωβρίου σηματοδοτεί την 50ή επέτειο της επανάστασης, στην οποία μετείχε ένας συγγενής λαός, οι Ούγγροι. Στη σημερινή εποχή λέμε συχνά ότι η Ευρωπαϊκή Ένωση βρίσκεται σε κρίση. Ας βοηθήσουμε την ΕΕ να ανανεωθεί αντλώντας θάρρος και σθένος από έναν από τους πιο σημαντικούς αγώνες του 20ού αιώνα για την ελευθερία ως προς την επίλυση των προβλημάτων που αντιμετωπίζουμε σήμερα. Εύχομαι στην Προεδρία κάθε επιτυχία! 
<SPEAKER ID="44" LANGUAGE="SV" NAME="Jan Andersson (PSE )." AFFILIATION="–">
<P>
   Κύριε Πρόεδρε, κύριε Vanhanen, κύριε Barroso, συμμερίζομαι την άποψη της φινλανδικής Προεδρίας ότι η παγκοσμιοποίηση αποτελεί πρόκληση. Θεωρώ επίσης καλό ότι η Προεδρία έχει επιτύχει ισορροπία μεταξύ, αφενός, της ευελιξίας και, αφετέρου, της κοινωνικής προστασίας ή ασφάλειας εν μέσω αλλαγών. Προσβλέπω στην ανεύρεση λύσης όσον αφορά την οδηγία για τις υπηρεσίες κατά τη διάρκεια της φινλανδικής Προεδρίας. Αυτή θα βασιστεί στις προτάσεις του Κοινοβουλίου, που έχουν επιτύχει ειδικά την εν λόγω ισορροπία μεταξύ, αφενός, του ανοίγματος και της ευελιξίας και, αφετέρου, της ασφάλειας στην αγορά εργασίας και της προστασίας των δημοσίων υπηρεσιών.
<P>
Χαιρετίζω το γεγονός ότι αναλαμβάνετε την πρωτοβουλία σχετικά με την οδηγία για τον χρόνο εργασίας, η οποία, αφορά, μεταξύ άλλων, την επίτευξη ισορροπίας μεταξύ της υγείας και ασφάλειας –όχι αδικαιολόγητα παρατεταμένα ωράρια εργασίας– και ταυτόχρονα της ευελιξίας. Εμείς στο Κοινοβούλιο είμαστε πεπεισμένοι ότι, προκειμένου να επιτευχθεί ευελιξία, δεν χρειάζονται εξαιρέσεις. Υπάρχουν άλλα μέσα για την προώθηση της ευελιξίας. Αναμένω λύσεις σε αυτούς τους τομείς και συμμερίζομαι επίσης την άποψη του κ. Rasmussen ότι πρέπει να αναζητηθούν λύσεις σε συνεργασία και με τις δύο πλευρές του τομέα.
<SPEAKER ID="45" LANGUAGE="IT" NAME="Antonio Tajani (PPE-DE ). –" AFFILIATION="latine loquimur in Europa">
<P>
   Κύριε Πρόεδρε, κύριε Vanhanen, κυρίες και κύριοι, . Στην Ευρώπη μιλάμε λατινικά. Ως πολίτης της Ρώμης και πολίτης της Ευρώπης, ευχαριστώ τη Φινλανδία που αποφάσισε να εγκαινιάσει αυτό το εξάμηνο της Προεδρίας της Ένωσης και στα λατινικά.
<P>
Ένας σημαντικός ευρωπαίος αρχαιολόγος και συγγραφέας, ο Valerio Massimo Manfredi, έγραψε: «η Ρώμη ήταν πάνω από όλα ένα μεγάλο ιδανικό». Παραφράζοντας αυτά τα λόγια, θα μπορούσαμε να πούμε: «η Ευρώπη είναι πάνω από όλα ένα μεγάλο ιδανικό». Δεν μπορούμε να εγκαταλείψουμε την προσπάθεια να κάνουμε αυτό το ιδανικό πραγματικότητα, παρέχοντας στην Ευρώπη τη βασική νομοθεσία που θα μας επιτρέψει να προσφέρουμε σε 450 εκατομμύρια πολίτες απαντήσεις στα προβλήματα που τους απασχολούν περισσότερο: τη μετανάστευση, την ασφάλεια, την ανταγωνιστικότητα με τις αναπτυσσόμενες χώρες, το ενεργειακό ζήτημα, τον καθορισμό των συνόρων και τη δημιουργία θέσεων εργασίας.
<SPEAKER ID="46" LANGUAGE="PL" NAME="Dariusz Rosati (PSE )." AFFILIATION="–">
<SPEAKER ID="47" LANGUAGE="PL" NAME="Jerzy Buzek (PPE-DE )." AFFILIATION="–">
<P>
   Κύριε Πρόεδρε, η φινλανδική Προεδρία δεν θα είναι απλώς μια μεταβατική Προεδρία, αλλά μια καίρια Προεδρία από την άποψη της πλέον σημαντικής ευρωπαϊκής στρατηγικής, της στρατηγικής για την ανάπτυξη και τις θέσεις εργασίας. Αυτή θα αποφασίσει το μέλλον της Ευρώπης, αλλά πρέπει να αρχίσετε από κάπου. Στην αναθεωρημένη στρατηγική της Λισαβόνας, αποφασίσαμε ότι πρέπει να ξεκινήσουμε από την έρευνα, την καινοτομία και την τεχνολογική πρόοδο. Δεν θα είμαστε σε θέση να το πράξουμε, πρωθυπουργέ Vanhanen, χωρίς την έγκαιρη έναρξη του 7ου προγράμματος πλαισίου. Απαιτείται κοινή θέση του Ευρωπαϊκού Συμβουλίου για να αρχίσουμε να εργαζόμαστε στη δεύτερη ανάγνωση τον Σεπτέμβριο. Απευθύνω έκκληση στον πρωθυπουργό Vanhanen να διασφαλίσει ότι αυτό θα επιτευχθεί.
<P>
Απαιτείται διαρκής συνεργασία μεταξύ του Συμβουλίου, της Επιτροπής και του Κοινοβουλίου ώστε να ολοκληρώσουμε την προσπάθεια το αργότερο τον Νοέμβριο. Ωστόσο, αυτό που είναι σημαντικό εκτός από το 7ο πρόγραμμα πλαίσιο είναι η χρηματοδότηση για έρευνα και καινοτομία από τους εθνικούς προϋπολογισμούς. Υποστηρίζω πλήρως τη δήλωση του πρωθυπουργού Vanhanen επ’ αυτού. Η μεγαλύτερη αδυναμία μας ως Ευρωπαίων είναι η έλλειψη καινοτομίας. Πιστεύω ότι το Ευρωπαϊκό Ινστιτούτο Τεχνολογίας θα είναι σε θέση να μας βοηθήσει σε αυτό.
<P>
Έχουμε ήδη ένα εξαιρετικό εκπαιδευτικό σύστημα, και δεν χρειάζεται να το αναπαραγάγουμε. Έχουμε εύλογη έρευνα, στερούμαστε όμως καινοτομίας και των τελευταίων τεχνολογιών που είναι αποφασιστικές για την ανάπτυξη και την απασχόληση και είναι σημαντικές για τη στρατηγική μας. Μια απόφαση για τις τεχνολογίες ηλεκτρονικών πληροφοριών αποτελεί σημαντικό καθήκον για τη φινλανδική Προεδρία. Το τρίγωνο της γνώσης –εκπαίδευση, έρευνα και καινοτομία– είναι το ισχυρότερο χαρτί της Φινλανδίας. Οι αποφάσεις γι’ αυτά τα θέματα ήρθαν συνεπώς την κατάλληλη στιγμή. Ευχόμαστε στον πρωθυπουργό Vanhanen κάθε επιτυχία. 
<SPEAKER ID="48" LANGUAGE="DE" NAME="Evelyne Gebhardt (PSE ). –" AFFILIATION="(Χειροκροτήματα)">
<P>
   Κύριε Πρόεδρε, ευχαριστώ πολύ τον κ. Vanhanen διότι στην ομιλία του κατέστησε σαφές ότι θέλει να κερδίσει τους πολίτες, να αναπτύξει κι άλλο την Ευρώπη και να αναλάβει τώρα συγκεκριμένη δράση. Τον συγχαίρω γι’ αυτό το σύνθημα. Είναι ένα σύνθημα για το μέλλον και το υποστηρίζω απόλυτα.
<P>
Θέλουμε συγκεκριμένα σχέδια και η οδηγία για τις υπηρεσίες είναι ένα από αυτά. Ο κ. Vanhanen εξέφρασε την επιθυμία να τελειώσει το φθινόπωρο σε δεύτερη ανάγνωση το ζήτημα της οδηγίας για τις υπηρεσίες. Αισιοδοξώ ότι μπορούμε να επιτύχουμε αυτόν τον στόχο, διότι η απόφαση του Συμβουλίου Υπουργών να υιοθετήσει και να αναπτύξει περαιτέρω τα θεμελιώδη αιτήματα του Ευρωπαϊκού Κοινοβουλίου προσέφερε την αναγκαία βάση. Αισιοδοξώ ότι θα επιτύχουμε υπό τη φινλανδική Προεδρία να καταλήξουμε σε έναν συμβιβασμό ως προς την οδηγία για τις υπηρεσίες. Θα το ήθελα πολύ αυτό.
<P>
Αυτό είναι έκφραση της κοινής βούλησης να αφοσιωθούμε στην κοινότητα αξιών προς χάριν των πολιτών. Άλλωστε, αυτό θέλουμε να επιτύχουμε, και αυτό ακριβώς ανέφερε ο κ. Vanhanen πολύ ξεκάθαρα στην ομιλία του: θέλουμε να αναπτύξουμε την κοινότητα αξιών, να καθορίσουμε το μέλλον της Ευρώπης και να φροντίσουμε όχι μόνο να έχουμε μια ελεύθερη εσωτερική αγορά, και για τις υπηρεσίες, αλλά και να γίνονται σεβαστά τα δικαιώματα των πολιτών, η εργατική νομοθεσία, η κοινωνική νομοθεσία, η προστασία των καταναλωτών και η προστασία των ασθενών. Αυτό θέλουμε να επιτύχουμε και έτσι μπορούμε πραγματικά να εξασφαλίσουμε ότι οι πολίτες να πουν μελλοντικά «ναι» στην Ευρώπη. Αυτό είναι το καλύτερο που θα μπορούσαμε να επιτύχουμε.
<P>
Το σημαντικότερο είναι το σύνταγμα για την Ευρώπη και αυτό είναι το πιο ωραίο δώρο που θα μπορούσε να κάνει στον εαυτό του ο κ. Vanhanen για την 100ή επέτειο του δικαιώματος ψήφου στη Φινλανδία.
<SPEAKER ID="49" LANGUAGE="DE" NAME="Elmar Brok (PPE-DE ). –" AFFILIATION="mare nostrum">
<P>
   Κύριε Πρόεδρε, κύριε Προεδρεύοντα του Συμβουλίου, κύριε Πρόεδρε της Επιτροπής, η Φινλανδία είναι η πρώτη Προεδρία του Συμβουλίου μετά τη διεύρυνση της Ευρωπαϊκής Ένωσης την 1η Μαΐου 2004 η οποία προέρχεται από τον χώρο της Βαλτικής, η οποία μετά τη διεύρυνση κατά 8 χώρες έγινε ασφαλώς . Έτσι, η φινλανδική Προεδρία μπορεί να αποκτήσει στρατηγικές διαστάσεις που σχετίζονται και με τη Βόρεια Διάσταση, γιατί υπάρχει άλλη μία χώρα που φθάνει ως τη Βαλτική και δεν ανήκει στην Ευρωπαϊκή Ένωση: η Ρωσία. Με την πείρα που διαθέτει η Φινλανδία, μπορεί να αναπτύξει ειδικά σε αυτή την περιοχή σχέσεις που θα μπορούσαν να είναι εξαιρετικά εποικοδομητικές και θα συμπεριλαμβάνουν και την ασφάλεια του ενεργειακού εφοδιασμού και άλλα θέματα. Ως προς το ζήτημα αυτό, προσδοκούμε πολλά από τη Φινλανδία.
<P>
Δεύτερον, υπό τη φινλανδική Προεδρία πρέπει να γίνει τουλάχιστον η πρώτη προσπάθεια να επιτευχθεί σε συνεργασία με την Επιτροπή μια νέα ισορροπία μεταξύ της διεύρυνσης και της ικανότητας απορρόφησης της Ευρωπαϊκής Ένωσης. Πρέπει να προσφέρουμε ευρωπαϊκή προοπτική σε πολλές χώρες, αυτό όμως δεν μπορεί να σημαίνει πάντα την πλήρη ένταξη. Πρέπει να βρούμε άλλους τρόπους και τόσο το Ευρωπαϊκό Συμβούλιο όσο και η Επιτροπή δήλωσαν στο έγγραφο Barroso ότι σκοπεύουν να αναλάβουν ουσιαστικές πρωτοβουλίες στο ζήτημα αυτό. Θα περιμένουμε να δούμε τον Δεκέμβριο πόσο μακριά θα φθάσουμε με αυτή τη συζήτηση.
<P>
Κύριε Προεδρεύοντα του Συμβουλίου, σας ευχαριστώ γιατί τάσσεστε υπέρ της επικύρωσης αυτής της συνταγματικής συνθήκης. Αυτό είναι αντίστοιχο με τη θέση της επόμενης, γερμανικής Προεδρίας, οπότε προσβλέπουμε σε καλή συνεργασία κατά τη διατύπωση της δήλωσης που θα γίνει από τη Γερμανία κατά τη λήξη της γερμανικής Προεδρίας του Συμβουλίου. Πιστεύω μάλιστα ότι μπορώ να πω ότι αυτή πρέπει να είναι η θέση όλων των κοινοτικών θεσμικών οργάνων προκειμένου να τεθεί σε ισχύ το 2009 η συνταγματική συνθήκη, πράγμα που θα απαιτήσει ακόμα πολλή φαντασία. Η επιλογή επιμέρους στοιχείων της εν λόγω συνθήκης δεν πρόκειται να μας βοηθήσει, διότι καταστρέφει την προσέγγιση βάσει της οποίας πρέπει να εξηγήσουμε με πειστικό τρόπο στους πολίτες ότι χρειαζόμαστε ένα σύνταγμα που θα προσφέρει περισσότερα δικαιώματα στους πολίτες και θα προσφέρει μεγαλύτερη διαφάνεια. Δεν χρειαζόμαστε μόνο μια λειτουργική Ευρώπη, αλλά και μια Ευρώπη με δημοκρατία και διαφάνεια. Γι’ αυτό είναι τόσο σημαντική αυτή η συνταγματική συνθήκη. 
<SPEAKER ID="50" LANGUAGE="IT" NAME="Guido Sacconi (PSE ). –" AFFILIATION="">
<P>
   Κύριε Πρόεδρε, κύριε Vanhanen, κυρίες και κύριοι· κύριε Vanhanen, όπως και ο Πρόεδρος της Επιτροπής κ. Barroso, έτσι και εσείς αναφερθήκατε συχνά κατά την ομιλία σας στην ανάγκη να δοθεί νέα ώθηση στην Ευρώπη των αποτελεσμάτων προκειμένου να ανακτήσουμε την εμπιστοσύνη των πολιτών, χωρίς ασφαλώς να αντιπαρατάξουμε αυτή την Ευρώπη εναντίον της Ευρώπης των αξιών και του Συντάγματος.
<P>
Όσον αφορά την κατανομή της εργασίας σε αυτό το Κοινοβούλιο, προσωπικά, ως εισηγητής του κανονισμού REACH, ανήκω στην κατηγορία των Σέρπα, εκείνων που εργάζονται για να φέρουν αποτελέσματα, όπως η συνάδελφός μου, κ. Gebhardt. Για τον λόγο αυτόν, εκτίμησα ιδιαίτερα το γεγονός ότι ανάμεσα στις προτεραιότητες της Προεδρίας σας συμπεριλάβατε και την ολοκλήρωση της νομοθετικής διαδικασίας για τον κανονισμό REACH, και το κάνατε εντάσσοντάς τον στο κεφάλαιο «ανταγωνιστικότητα».
<P>
Ο κύριος στόχος του κανονισμού REACH είναι, ασφαλώς, η προστασία της ανθρώπινης υγείας και του περιβάλλοντος, αλλά αποτελεί επίσης ένα ισχυρό κίνητρο για καινοτομία. Από αυτή την άποψη, τόσο το Συμβούλιο όσο και το Κοινοβούλιο επιτέλεσαν εξαιρετικό έργο στα χρόνια της επίπονης εργασίας που αφήσαμε πίσω μας, καθώς οι θέσεις τους συνέκλιναν σε μεγάλο βαθμό, ενώ αυτό το μέσο κατέστη ακόμη πιο χρήσιμο, σε μια προσπάθεια να ενισχυθεί η καινοτομία.
<SPEAKER ID="51" LANGUAGE="SV" NAME="Gunnar Hökmark (PPE-DE )." AFFILIATION="–">
<P>
   Κύριε Πρόεδρε, κύριε Vanhanen, κύριε Barroso, ως εκπρόσωπος της Σουηδίας, που δεν είναι μόνον γείτων χώρα αλλά επίσης αδελφή χώρα, θα ήθελα να πω ότι η προοπτική της φινλανδικής Προεδρίας με γεμίζει με υπερηφάνεια και υψηλές προσδοκίες. Έχουμε, στον υπέρτατο βαθμό, όχι μόνον αλληλεπικαλυπτόμενη ιστορία και γεωγραφία αλλά επίσης κοινή εμπειρία του παρόντος. Γίναμε μέλη της Ευρωπαϊκής Ένωσης την ίδια εποχή και θεωρούμαστε ακόμη νέα κράτη μέλη, με όλη τη φρεσκάδα της προσέγγισης που μπορεί αυτό να συνεπάγεται. Διαπιστώσαμε ότι η διεύρυνση της Ευρωπαϊκής Ένωσης τα τελευταία χρόνια έχει αλλάξει εντελώς τον κόσμο μας χάρη στην ευρωπαϊκή συνεργασία, στο πλαίσιο της οποίας η Βαλτική Θάλασσα είναι τώρα κατ’ εξοχήν μια θάλασσα που συνενώνει χώρες.
<SPEAKER ID="52" LANGUAGE="FI" NAME="Lasse Lehtinen (PSE )." AFFILIATION="–">
<SPEAKER ID="53" LANGUAGE="" NAME="" AFFILIATION="Προέδρου">
<SPEAKER ID="54" LANGUAGE="ES" NAME="Francisco José Millán Mon (PPE-DE ). –" AFFILIATION="">
<P>
Τέλος, θα αναφέρω εν συντομία άλλη μία από τις προτεραιότητες της Προεδρίας σας: τη διεύρυνση. Αυτή η εξάμηνη περίοδος θα είναι το τελικό στάδιο στις προσπάθειες της Ρουμανίας και της Βουλγαρίας να ενταχθούν στην Ένωση την 1η Ιανουαρίου 2007. Αυτός είναι ο κοινός στόχος όλων μας και ελπίζω ότι η έκθεση που θα παρουσιάσει η Επιτροπή στις αρχές του φθινοπώρου θα επιβεβαιώσει αυτή την ημερομηνία. 
<SPEAKER ID="55" LANGUAGE="FI" NAME="Alexander Stubb (PPE-DE ). –" AFFILIATION="">
<P>
Υπάρχει μια ενδιαφέρουσα συσχέτιση. Στο Παγκόσμιο Κύπελλο όσο πιο ανταγωνιστικός είναι κανείς στο ποδόσφαιρο, ίσως είναι κάπως λιγότερο ανταγωνιστικός στην οικονομία· όσο πιο ανταγωνιστικός είναι στην οικονομία, τόσο λιγότερο ανταγωνιστικός είναι στο ποδόσφαιρο. Η πρότασή μου προς τον πρωθυπουργό Vanhanen για το ευρωπαϊκό πρωτάθλημα ποδοσφαίρου του 2008 είναι η εξής: παρακαλούμε διατηρήστε ανταγωνιστική τη φινλανδική οικονομία αλλά και προωθήστε την ομάδα μας και στο ευρωπαϊκό πρωτάθλημα ποδοσφαίρου του 2008. Αυτά τα δύο μπορούν να συμβαδίζουν.
<SPEAKER ID="56" LANGUAGE="FI" NAME="Matti Vanhanen," AFFILIATION="Προεδρεύων του Συμβουλίου.">
<P>
   – Κύριε Πρόεδρε, τήρησα διπλωματική σιγή όσον αφορά το θέμα του ποδοσφαίρου. Είναι ωστόσο καθήκον μας, του Συμβουλίου, του Κοινοβουλίου και της Επιτροπής μας, να διασφαλίσει ότι οι τέσσερις –ή κατά προτίμηση οι 25– καλύτεροι στον κόσμο είναι Ευρωπαίοι: αυτό είναι κοινή μας ευθύνη.
<P>
Σε αυτό έχω λάβει πάρα πολλές καλές συμβουλές και καθοδήγηση. Δεν μπορώ να διατυπώσω τώρα παρατηρήσεις για όλες τις ομιλίες σας. Θα ήθελα να ξεκινήσω με την ομιλία του κ. Titley, καθώς είναι ένα είδος νονού για εμάς. Πριν από κάποιο διάστημα, εκπόνησε μια έκθεση για τη φινλανδική Προεδρία και ήταν ο πρώτος βουλευτής του Ευρωπαϊκού Κοινοβουλίου τον οποίο γνώρισα για λίγο όταν ήμασταν στην ίδια επιτροπή που συστάθηκε από το φινλανδικό Eduskunta και το Ευρωπαϊκό Κοινοβούλιο. Μου έδωσε ορισμένες καλές συμβουλές: δράση, δράση και δράση. Αυτό θα επίσης το χαρακτηριστικό της φινλανδικής Προεδρίας.
<P>
Ο κ. Poettering προέβη στην εύστοχη παρατήρηση ότι οι Προεδρίες αποτελούν εξάμηνες αλυσίδες. Είναι συνεπώς επίσης φυσικό ότι πολλά θέματα που έχετε ακούσει πολλές φορές θα εμφανιστούν στην ατζέντα της φινλανδικής Προεδρίας. Αν θυμάμαι καλώς, κάποιος από εσάς διαμαρτυρήθηκε γι’ αυτό. Η αλυσίδα είναι απαραίτητη. Η θητεία σας στο Ευρωπαϊκό Κοινοβούλιο είναι πενταετής. Η θητεία της Επιτροπής είναι επίσης πενταετής. Ως εκ τούτου, υπάρχει μια φυσική μακροπρόθεσμη προοπτική στα όργανά σας. Για το Συμβούλιο, η μακροπρόθεσμη προοπτική πρέπει να θεσπιστεί μέσω της αμοιβαίας συνεργασίας μεταξύ των Προεδριών, επειδή χρειαζόμαστε τη συνέχεια. Πρέπει να αφιερώσουμε την ενέργειά μας σε αυτό.
<P>
Χρειαζόμαστε τη συμμετοχή όλων στους εορτασμούς και τη δήλωση της 50ής επετείου της ερχόμενης άνοιξης, και έχω επικροτήσει τις ιδέες που έχουν υποβληθεί εδώ σε αυτή τη σύνοδο. Συμφωνώ με την έντονα διατυπωμένη άποψη του κ. Schulz ότι η Ένωση έχει ανάγκη τα εργαλεία που μπορούμε να χρησιμοποιήσουμε για να ανταποκριθούμε σε όλες τις προκλήσεις που είναι σημαντικές για εμάς. Στις παρατηρήσεις του όσον αφορά την ανάγκη διεύρυνσης και νέας συνθήκης απαντώ ότι δεν υπάρχει η παραμικρή διχογνωμία μεταξύ του Προέδρου της Επιτροπής και εμού του ιδίου. Ως έχει, διαθέτουμε τους μηχανισμούς διεύρυνσης, αλλά όλοι γνωρίζουν ότι η κοινή λογική λέει ότι χρειαζόμαστε επίσης μια νέα συνθήκη, τουλάχιστον μακροπρόθεσμα. Σας ευχαριστώ, κύριε Schulz και κύριε Watson, για τη στήριξή σας και για τη σθεναρή αλλά υγιή πίεση που ασκήσατε προκειμένου να επιτύχουμε πρόοδο στη λήψη αποφάσεων στο πλαίσιο του τρίτου πυλώνα.
<P>
Ο κ. Cohn-Bendit επέκρινε το γεγονός ότι δεν ήγειρα το θέμα της νόμιμης μετανάστευσης. Κατέχει σημαντική θέση στο πρόγραμμά μας και το ανέφερα. Το ανέφερα σε σχέση με τους παράγοντες που συνδέονται με την επιτυχία της Ευρώπης. Χρειαζόμαστε επίσης τη νόμιμη μετανάστευση προκειμένου να επιτύχει η Ευρώπη. Αποτελεί μια οδό προς την ευρωπαϊκή επιτυχία στον παγκόσμιο ανταγωνισμό στο μέλλον.
<P>
Ο κ. Seppänen επέκρινε τον στόχο της Φινλανδίας για επικύρωση του Συντάγματος, λέγοντας ότι δεν σεβόμαστε τα αποτελέσματα του γαλλικού και του ολλανδικού δημοψηφίσματος. Ασφαλώς και τα σεβόμαστε, αλλά σεβόμαστε επίσης το δικαίωμα της Φινλανδίας να υιοθετήσει η ίδια μια θέση για την υπό διαπραγμάτευση Συνθήκη, αυτή τη συμβιβαστική λύση ευρείας βάσης που επιτεύχθηκε κάποια στιγμή.
<P>
Ο κ. Crowley έκανε ιδιαίτερη αναφορά στις νέες πηγές ενέργειας και συμφωνώ πλήρως με ό,τι είπε στην ομιλία του.
<P>
Ο κ. Farage είπε ότι μια κοινή πολιτική ασύλου στην Ευρώπη είναι γελοία. Δεν είναι. Αντιθέτως, χρειαζόμαστε μια κοινή πολιτική ασύλου. Αυτό ακριβώς χρειάζεται η Ευρώπη, όπως με πολλά άλλα πράγματα που είναι λιγότερο απαραίτητα στις εσωτερικές και νομικές υποθέσεις.
<P>
Ο κ. Paasilinna ήγειρε το ευαίσθητο ζήτημα του κατά πόσον η ενεργειακή πολιτική συνιστά όπλο για ορισμένους στον κόσμο. Το ζήτημα αυτό τίθεται πολύ συχνά. Η απάντησή μας είναι ότι η ενεργειακή πολιτική δεν πρέπει να χρησιμοποιείται ως όπλο στην παγκόσμια πολιτική. Αντιθέτως, η γραμμή της ΕΕ πρέπει να είναι ότι η ενεργειακή πολιτική αποτελεί φυσιολογικό τμήμα των συναλλαγών. Πρέπει να βασίζεται στις συναλλαγές και πρέπει σαφώς να λειτουργεί αμφίδρομα και να δίνει τα ίδια δικαιώματα σε όλα τα εμπλεκόμενα μέρη. Πρέπει να βασίζεται σε μακροπρόθεσμες, αξιόπιστες συμφωνίες και σε τιμές αγοράς. Κατ’ αυτόν τον τρόπο, όταν δρούμε μπορούμε να επωφεληθούμε ο ένας από τον άλλο. Η ενεργειακή πολιτική μεταξύ της ΕΕ και της Ρωσίας συγκεκριμένα αποτελεί μέρος μιας στρατηγικής εταιρικής σχέσης. Η Ρωσία χρειάζεται την ευρωπαϊκή τεχνολογία, καθώς και τα χρήματα που δαπανούμε, και εμείς χρειαζόμαστε τη ρωσική ενέργεια. Αυτή η εταιρική σχέση μπορεί να χρησιμεύσει για τη βελτίωση της επιτυχίας τόσο της ΕΕ όσο και της Ρωσίας παγκοσμίως.
<P>
Η κ. Jäätteenmäki έκανε ιδιαίτερη αναφορά στη διαφάνεια και συμφωνώ πλήρως με όσα είπε όταν παρατήρησε ότι αυτό το οποίο ήταν πιο σημαντικό ήταν η πρόσβαση του κοινού σε έγγραφα. Αναμένουμε από την Επιτροπή να υποβάλει ένα έγγραφο στη συζήτηση για την αναθεώρηση του κοινοτικού κανονισμού για τη διαφάνεια, και, κατά τη διάρκεια της Προεδρίας μας, θα θέσουμε το θέμα προς συζήτηση στο Συμβούλιο.
<P>
Επίσης, ό,τι ειπώθηκε σχετικά με το θέμα της αλλαγής του κλίματος στη συζήτηση, περιλαμβανομένων όσων είπε η κ. Hassi, θα ληφθούν υπόψη.
<P>
Ο κ. Kirkhope τόνισε τη σημασία εκτίμησης των επιπτώσεων της νομοθεσίας. Αυτό αποτελεί επίσης βασικό τμήμα της εν λόγω πολιτικής για τη βελτίωση του ρυθμιστικού πλαισίου. Θα αποτελέσει δε ευθύνη της Επιτροπής, του Συμβουλίου και του Κοινοβουλίου: όλων όσων εμπλέκονται στο νομοθετικό έργο. Πρέπει να θεωρήσουμε το νομοθετικό μας έργο βάση των αξιολογήσεων αντικτύπου. Όπως είπα στην ομιλία μου, συνδέονται τόσο με τις επιπτώσεις στην ανταγωνιστικότητά μας και το περιβάλλον όσο και με τις επιπτώσεις στην κοινωνική ευημερία. Αυτό πρέπει να αποτελέσει τμήμα της συνήθους νομοθετικής διαδικασίας.
<P>
Η ομιλία του κ. Swoboda σχετικά με το θέμα της Τουρκίας ήταν συνετή. Στηρίζω πλήρως αυτά στα οποία επέστησε την προσοχή ο Πρόεδρος της Επιτροπής, κ. Barroso, όσον αφορά τις διαπραγματεύσεις με την Τουρκία στην ομιλία του.
<P>
Ο κ. Pflüger περιέγραψε τη Φινλανδία ως ουδέτερη. Πρέπει να τον διορθώσω σε αυτό: η Φινλανδία είναι μέλος της ΕΕ. Ήμασταν κάποτε πολιτικά ουδέτερη χώρα, κατά τη διάρκεια του Σιδηρού Παραπετάσματος. Τώρα είμαστε μέλος της Ένωσης, μέρος αυτής της κοινότητας αξιών, που έχει κοινή πολιτική και, επίσης, κοινή εξωτερική πολιτική.
<P>
Ο κ. Rasmussen ανέφερε την έκτακτη σύνοδο κορυφής την οποία διεξάγουμε και το γεγονός ότι κατά την επιλογή μεταξύ ευελιξίας και ασφάλειας οι πολίτες έχουν ανάγκη να αισθάνονται ασφαλείς. Αυτό θα είναι απαιτητικό καθήκον κατά την υλοποίηση μεταρρυθμίσεων. Ως απάντηση στην πρόκληση της παγκοσμιοποίησης, πρέπει να είμαστε σε θέση να προβούμε σε μεταρρυθμίσεις κατά τέτοιον τρόπο ώστε να ηγηθούμε επίσης του κόσμου από την άποψη της οικονομίας και της απασχόλησης, αυτό όμως πρέπει να συμβεί κατά τέτοιον τρόπο ώστε οι πολίτες να έχουν εμπιστοσύνη σε αυτή. Εν προκειμένω, οι κοινωνικοί εταίροι διαδραματίζουν ιδιαίτερα σημαντικό ρόλο. Σε αυτή τη σύνοδο κορυφής προτιθέμεθα να μιλήσουμε λίγο για το μοντέλο συναίνεσης το οποίο η Φινλανδία, από την πλευρά της, έχει χρησιμοποιήσει με κάποια επιτυχία για να επιτύχει ορισμένα είδη αποτελεσμάτων.
<P>
Τέλος, εν προκειμένω, θα εγκύψω στο ζήτημα της κ. Estrela σχετικά με την ισότητα. Εξετάζεται τώρα η θέσπιση κανονισμού για την ίδρυση Ινστιτούτου για την Ισότητα των Φύλων. Ευελπιστούμε ότι θα επιτύχουμε κάποιο αποτέλεσμα σε αυτόν τον τομέα. Επίσης, κατά τη διάρκεια της Προεδρίας μας θα εστιάσουμε την προσοχή μας σε θέματα όπως η εμπορία γυναικών και η άσκηση βίας εις βάρος τους.
<P>
Ο κ. Buzek ανέφερε κάτι που είναι όντως η πιο σημαντική προτεραιότητα της φινλανδικής Προεδρίας: η πολιτική για την καινοτομία, σημαντικό συστατικό της οποίας αποτελεί το έβδομο πρόγραμμα πλαίσιο. Οι τεχνολογίες ηλεκτρονικών πληροφοριών αποτελούν σημαντική πρωτοβουλία και πρέπει να δημιουργηθεί μια κατάλληλη δομή γι’ αυτή. Εν γένει, ωστόσο, κατά τη διάρκεια αυτού του εξαμήνου θα ακούτε συνεχώς τη φράση πολιτική για την καινοτομία. Αυτό είναι το μήνυμα που επιθυμούμε να μεταφέρουμε στην Ένωση. Επιπλέον, εάν υπάρχει κάτι για το οποίο ελπίζω ότι θα θυμούνται τη φινλανδική Προεδρία, θα είναι ότι δεν σταματήσαμε ποτέ να μιλούμε για την πολιτική όσον αφορά την καινοτομία και το πόσο σημαντική είναι. Πράγματι, ο κ. Buzek έδωσε πολύ γλαφυρή περιγραφή του είδους των στοιχείων που πρέπει να περιλαμβάνει η πολιτική για την καινοτομία.
<P>
Εν συνεχεία, όσον αφορά την ομιλία του κ. Brok σχετικά με τη σημασία της περιοχής της Βαλτικής, πρέπει να σας υπενθυμίσω ότι είναι πλέον μια κοινή θάλασσα. Με χαρά σημείωσα όσα είπατε, και σκοπεύουμε να διατηρήσουμε επίκαιρο το θέμα της Βαλτικής. Η πρόοδος που σημειώνουμε όσον αφορά τη Βόρεια Διάσταση είναι αρκετή ώστε να μας παράσχει τα εργαλεία που χρειαζόμαστε για να βελτιώσουμε την κατάσταση σχετικά με τη Βαλτική, μεταξύ άλλων.
<P>
Στον κ. Hökmark από τη Σουηδία μπορώ να πω μόνο ότι επί 700 χρόνια ήμασταν μία χώρα με τη Σουηδία, και ότι σε λίγα χρόνια θα εορτάσουμε το γεγονός ότι ακολουθήσαμε διαφορετικές πορείες. Εντούτοις, τα τελευταία 11 χρόνια αποτελούμε τμήμα της ίδιας κοινότητας στους κόλπους της Ένωσης και απολαμβάνουμε πολύ στενή συνεργασία.
<P>
Επιτρέψτε μου να τελειώσω με μια παρατήρηση για τις ομιλίες του κ. Millán Mon σχετικά με την κατάσταση των Καναρίων Νήσων. Ευτυχώς υπάρχει κάτι συμβολικό όσον αφορά το γεγονός ότι η Φινλανδία, η βορειότερη χώρα στην Ένωση, θέλησε ακόμη και να στείλει συνοριακή περίπολο και αεροπλάνο εποπτείας στις Καναρίους Νήσους για να βοηθήσει και να επιδείξει αλληλεγγύη, καταδεικνύοντας ότι τα προβλήματα που αντιμετωπίζουμε σε διαφορετικά μέρη στην Ευρώπη, ακόμη και σε σχέση με την παράνομη μετανάστευση, τα συμμεριζόμαστε όλοι μας. Πρέπει να επιδείξουμε αλληλεγγύη εντός της Ένωσης. Αυτά είναι θέματα που αντιμετωπίζουμε όλοι από κοινού. Επιθυμώ επίσης η φινλανδική Προεδρία να δράσει σε τέτοιο πνεύμα στην Ένωση τους επόμενους έξι μήνες.
<SPEAKER ID="57" LANGUAGE="FR" NAME="José Manuel Barroso," AFFILIATION="Πρόεδρος της Επιτροπής">
<P>
Επιπλέον, η Συνταγματική Συνθήκη, η οποία υπήρξε αντικείμενο διαπραγμάτευσης μεταξύ των κρατών μελών, είχε ήδη σχεδιαστεί για την Ευρώπη των 25, γεγονός που ενισχύει την ιδέα ότι μια Ευρώπη 27 ή περισσοτέρων κρατών μελών απαιτεί συνταγματική μεταρρύθμιση. Αυτή είναι, άλλωστε, η θέση της Επιτροπής.
<P>
Αν μου επιτρέπετε, θέλω να επισημάνω ένα τελευταίο θέμα όσον αφορά τη συνέχεια για την οποία τόσο εύγλωττα μίλησε ο κ. Vanhanen. Πράγματι, εμείς, το Ευρωπαϊκό Κοινοβούλιο και η Επιτροπή, έχουμε μια πενταετή εντολή, και καθεμιά από τις διάφορες Προεδρίες έχει συγκεκριμένο σκοπό, αλλά ορισμένες φορές προκύπτει συν τω χρόνω ένα πρόβλημα συνέχειας, όπως επίσης αναγνωρίστηκε κατά τη διάρκεια των διαπραγματεύσεων για τη Συνταγματική Συνθήκη. Σχετικά με αυτό το θέμα, πιστεύω ότι αρχίζουμε να σημειώνουμε πρόοδο, όπως αποδεικνύεται από την αυστριακή Προεδρία. Όλες οι Προεδρίες συνδέονται μεταξύ τους, και αυτό αποτελεί πολύ θετική ένδειξη ότι το συνταγματικό θέμα της χορήγησης εντολής έχει τεθεί με σαφήνεια. Για το θέμα αυτό, υποστηρίζω τη ρεαλιστική προσέγγιση που προσδιορίζεται από αποτελέσματα, καθώς και την εποικοδομητική προσέγγιση που έχει επιλέξει η φινλανδική Προεδρία.
<SPEAKER ID="58" LANGUAGE="" NAME="Πρόεδρος." AFFILIATION="Γραπτές δηλώσεις (Άρθρο 142)">
<SPEAKER ID="59" LANGUAGE="PT" NAME="Ilda Figueiredo (GUE/NGL )." AFFILIATION="–">
<P>
   Παρά την ενίοτε ελαφρώς βόρεια τάση, η εστίαση της φινλανδικής Προεδρίας υπογραμμίζει τα παλαιά, επανεμφανιζόμενα θέματα της ΕΕ, στα οποία η έμφαση δίνεται στην ολοκλήρωση της εσωτερικής αγοράς, την ελευθέρωση της αγοράς των υπηρεσιών, τον ανταγωνισμό, την πεπατημένη οδό της οδηγίας Bolkestein· με άλλα λόγια, τις προτεραιότητες των οργανώσεων των εργοδοτών, με τη UNICE στο πηδάλιο. Οι κοινωνικές πτυχές που θα επηρεαστούν δυσμενώς από τις πολιτικές ελευθέρωσης, και από τη διεύρυνση της εσωτερικής αγοράς για τις υπηρεσίες, συνεχίζουν να αντιμετωπίζονται ως δευτερεύουσας σημασίας.
<SPEAKER ID="60" LANGUAGE="HU" NAME="Katalin Lévai (PSE )." AFFILIATION="–">
<P>
Συμφωνώ με τον Πρόεδρο Barroso ως προς το ότι η αίσθηση ισορροπίας που έχουν οι Φινλανδοί μπορεί να φέρει αρμονία στο θυελλώδες πολιτικό κλίμα της ΕΕ εξασφαλίζοντας μια ευκαιρία προώθησης των καινοτόμων πολιτικών της Ευρωπαϊκής Ένωσης. Η αύξηση της κινητικότητας ερευνητών και φοιτητών, καθώς και η εδραίωση της ευρωπαϊκής τεχνογνωσίας, αποτελούν βασικά συστατικά στην επίτευξη της εν λόγω προόδου.
<SPEAKER ID="61" LANGUAGE="" NAME="" AFFILIATION="Αντιπροέδρου">
<SPEAKER ID="62" LANGUAGE="" NAME="Πρόεδρος. –" AFFILIATION="">
<SPEAKER ID="63" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου.">
<P>
Θέλω να πω ευθύς εξαρχής ότι εχθές στο Ελσίνκι ο φινλανδός υπουργός Εξωτερικών, Erkki Tuomioja, συζήτησε την κατάσταση στην περιοχή με τον ισραηλινό υπουργό Εξωτερικών κ. Livni. Ο κ. Tuomioja είχε επίσης τηλεφωνική επαφή με τον παλαιστίνιο Πρόεδρο Αμπάς και τον αιγύπτιο υπουργό Εξωτερικών Aboul Gheit. Ο ειδικός εντεταλμένος της ΕΕ, Marc Otte, βρέθηκε επίσης στην περιοχή αυτή την εβδομάδα και ήρθε σε επαφή με διάφορες πλευρές.
<P>
Πώς θα ξεπεράσουμε την παρούσα κρίση; Η Ευρωπαϊκή Ένωση υπογραμμίζει ότι η κρίση μπορεί να επιλυθεί μόνο μέσω συζητήσεων. Όσον αφορά τη σύγκρουση μεταξύ Ισραήλ και Παλαιστινίων, αποτέλεσε ελπιδοφόρα κίνηση το γεγονός ότι ο πρωθυπουργός Olmert και ο παλαιστίνιος πρόεδρος Αμπάς συναντήθηκαν πριν από δύο εβδομάδες. Ήταν επίσης ελπιδοφόρο ότι αποφάσισαν να συναντηθούν πάλι σύντομα. Η ταχεία επάνοδος στην οδό της διατήρησης επαφών και διαπραγματεύσεων είναι πολύ σημαντική. Μόνον η οδός των διαπραγματεύσεων μπορεί να οδηγήσει σε μόνιμη και διαρκή ειρήνη.
<SPEAKER ID="64" LANGUAGE="EN" NAME="Benita Ferrero-Waldner," AFFILIATION="μέλος της Επιτροπής.">
<P>
   – Κύριε Πρόεδρε, ανησυχούμε όλοι πάρα πολύ με τα γεγονότα που εκτυλίσσονται στα παλαιστινιακά εδάφη. Οι καιροί είναι πολύ ανησυχητικοί: ανασφάλεια, ενδο-ομαδική βία, πύραυλοι Κασάμ, βομβαρδισμοί από εδάφους. Η επίθεση παλαιστινιακών ομάδων μαχητών στο Karem Shalom και η απαγωγή του ισραηλινού στρατιώτη, την οποία ακολούθησε η ισραηλινή στρατιωτική επιδρομή στη Γάζα, συνιστούν ανησυχητική κλιμάκωση.
<P>
Στη δήλωσή της την περασμένη εβδομάδα, η Ευρωπαϊκή Ένωση καταδίκασε σθεναρά αυτές τις πράξεις και μόλις ακούσαμε τα όσα είπε η Προεδρεύουσα του Συμβουλίου. Την περασμένη εβδομάδα κάλεσα και τις δύο πλευρές να κάνουν ένα βήμα πίσω, να επιδείξουν συγκράτηση. Επαναλαμβάνω τώρα αυτή την έκκληση. Όλες οι πλευρές πρέπει να αναλογιστούν πάρα πολύ προσεκτικά τις ευθύνες τους. Όλες οι πλευρές πρέπει να απέχουν από κάθε ενέργεια που παραβιάζει το διεθνές δίκαιο και πρέπει να επιμείνουμε ότι η παλαιστινιακή ηγεσία πρέπει να κάνει ό,τι είναι στις δυνάμεις της για να δοθεί τέλος στη βία και την τρομοκρατική δράση. Η Ευρωπαϊκή Ένωση ζήτησε την άμεση και άνευ όρων απελευθέρωση του δεκανέα Gilad Shalit. Μια τέτοια πράξη μόνο να χειροτερέψει μπορεί να πράγματα για τον παλαιστινιακό λαό, όπως βλέπουμε.
<P>
Πρέπει να κάνουμε ό,τι μπορούμε για να αποφύγουμε μια απαράδεκτη οικονομική και ανθρωπιστική κατάσταση στα παλαιστινιακά εδάφη. Πριν ακόμα από τα τελευταία γεγονότα, η πτώση στο εισόδημα ήταν της τάξης του 30%, η ανεργία ήταν στο 40% και το επίπεδο της φτώχειας στο 67%. Όμως, οι υπεύθυνοι πολιτικοί δεν μπορούν να ενδίδουν στην απογοήτευση. Επισκέφτηκα το Ισραήλ και τα παλαιστινιακά εδάφη πριν από μόλις δύο εβδομάδες. Κύριος σκοπός της επίσκεψής μου τότε ήταν να ενημερώσω το Ισραήλ και τον Πρόεδρο Αμπάς για τις αποφάσεις του Ευρωπαϊκού Συμβουλίου και της Τετραμερούς σχετικά με έναν προσωρινό διεθνή μηχανισμό. Ο μηχανισμός έχει σχεδιαστεί ώστε να παρέχει άμεση ανακούφιση στον παλαιστινιακό λαό και να διασφαλίσει την παροχή βασικών υπηρεσιών. Οι συζητήσεις ήταν θετικές, αλλά δεν υπάρχει αμφιβολία ότι τα γεγονότα στη Γάζα και τη Δυτική Όχθη περιέπλεξαν ιδιαίτερα αυτή την προσπάθεια. Τώρα, περισσότερο από ποτέ, είναι αναγκαίο να προωθήσουμε τον μηχανισμό αυτόν, ώστε να συμβάλουμε στην ικανοποίηση τουλάχιστον των βασικών αναγκών των απλών Παλαιστινίων.
<P>
Τα γεγονότα των τελευταίων ημερών υπονόμευσαν μια εύθραυστη διαδικασία η οποία μόλις ξεκίνησε με τη συνάντηση του Προέδρου Αμπάς και του πρωθυπουργού Olmert στο Αμάν. Όπως είπε ο συνάδελφος, αυτά τα γεγονότα ήρθαν σε μια περίοδο κατά την οποία σημειωνόταν πρόοδος για μια εθνική συμφωνία συναίνεσης μεταξύ της Χαμάς και της Φατάχ, επί τη βάσει της πρωτοβουλίας των κρατουμένων. Μένει να δούμε αν αυτή η καταρχήν συμφωνία για μια κυβέρνηση εθνικής ενότητας θα έχει ως αποτέλεσμα μια ηγεσία η οποία θα μπορεί να ανταποκρίνεται καλύτερα στις αρμοδιότητές της.
<SPEAKER ID="65" LANGUAGE="DE" NAME="Elmar Brok," AFFILIATION="εξ ονόματος της Ομάδας PPE-DE">
<SPEAKER ID="66" LANGUAGE="IT" NAME="Pasqualina Napoletano," AFFILIATION="εξ ονόματος της Ομάδας PSE">
<P>
   Κύριε Πρόεδρε, κυρίες και κύριοι, τις τελευταίες ώρες συντελείται στη Γάζα μια πραγματική ανθρωπιστική καταστροφή που πλήττει ένα εκατομμύριο και πλέον πολίτες. Οι εκθέσεις του ΟΗΕ, της UNICEF και του ΠΕΠ μιλούν για απελπιστική κατάσταση. Η Γάζα έχει μετατραπεί σε μια φυλακή όπου επιβάλλεται συλλογική τιμωρία σε έναν ολόκληρο λαό.
<P>
Με τις ενέργειες αυτές οι ισραηλινές αρχές διατρέχουν τον αληθινό κίνδυνο να ενισχύσουν για άλλη μια φορά τις πλέον ακραίες και βίαιες ομάδες της παλαιστινιακής κοινωνίας. Ο δεκανέας Ghilad Shalit πρέπει να απελευθερωθεί, όπως πρέπει να απελευθερωθεί και ένας ολόκληρος λαός από τη μέγκενη ενός στρατού που καταπατά κάθε νομιμότητα.
<SPEAKER ID="67" LANGUAGE="NL" NAME="Annemie Neyts-Uyttebroeck," AFFILIATION="">
<P>
   Κύριε Πρόεδρε, κυρία Προεδρεύουσα του Συμβουλίου, κυρία Επίτροπε, συμμερίζομαι όντως την αίσθηση απελπισίας του κ. Brok. Η παρακολούθηση του τρόπου με τον οποίο εξελίχθηκε η κατάσταση τις τελευταίες εβδομάδες είναι αρκετή για να μας αποκαρδιώσει επίσης. Πράγματι, εάν συγκρίνουμε την παρούσα κατάσταση με το πώς ήταν τα πράγματα, για παράδειγμα, εφέτος τον Ιανουάριο, η επιδείνωση είναι σαφής.
<P>
Ωστόσο, δεν είναι τώρα η ώρα να σταυρώσουμε τα χέρια. Γι’ αυτό θέλω να αρχίσω, εξ ονόματος της Ομάδας μου, με την υπόσχεση πλήρους στήριξης τόσο της φινλανδικής Προεδρίας, δηλαδή υμών, κυρία Lehtomäki, του πρωθυπουργού σας και του υπουργείου Εξωτερικών σας –συγχαίροντάς σας παράλληλα για τις προσπάθειες που έχουν ήδη καταβληθεί– όσο και της Επιτροπής, δηλαδή υμών κυρία Ferrero-Waldner.
<SPEAKER ID="68" LANGUAGE="EN" NAME="Caroline Lucas," AFFILIATION="εξ ονόματος της Ομάδας Verts/ALE.">
<P>
Δεν είναι μόνον ότι, αντιβαίνοντας τόσο στο διεθνές δίκαιο όσο και στις ανθρωπιστικές αρχές, η κυβέρνηση του Ισραήλ κατέστρεψε σταθμούς παραγωγής ηλεκτρικής ενέργειας και δίκτυα υδροδότησης: απήγαγε και συνέλαβε 64 εκλεγμένους εκπροσώπους. Αυτό έρχεται σε συνέχεια της φοβερής σφαγής στην παραλία της Γάζας.
<P>
Συγχρόνως, καταδικάζουμε την απαγωγή του απαχθέντος ισραηλινού στρατιώτη και ζητούμε την ταχεία και ασφαλή απελευθέρωσή του. Ας μην ξεχνάμε όμως, επίσης, τους 9 600 παλαιστινίους πολιτικούς κρατουμένους, εκ των οποίων περισσότεροι από τους μισούς κρατούνται χωρίς δίκη, ενώ σχεδόν 400 είναι κάτω των 18 ετών. Ας είμαστε κάπως συνεπείς.
<P>
Τις τελευταίες εβδομάδες, η διεθνής κοινότητα ζήτησε από τη Χαμάς να αλλάξει και τώρα, καθώς αρχίζει σταδιακά να το κάνει, οφείλουμε να αναγνωρίσουμε το γεγονός, να την επαινέσουμε γι’ αυτό και να αλλάξουμε αντιστοίχως τη δική μας πολιτική αντίδραση. Συμφωνώντας επ’ αυτού του εγγράφου εθνικής συμφιλίωσης, η Χαμάς απέδειξε ότι υποστηρίζει τη σύσταση μιας κυβέρνησης εθνικού συνασπισμού, ότι υποστηρίζει ένα ανεξάρτητο παλαιστινιακό κράτος, στα σύνορα του 1967, και ότι κάνει τα πρώτα βήματα προς την αναγνώριση του Ισραήλ.
<SPEAKER ID="69" LANGUAGE="FR" NAME="Francis Wurtz," AFFILIATION="εξ ονόματος της Ομάδας GUE/NGL">
<P>
   . Κύριε Πρόεδρε, ζητούμε την απελευθέρωση του δεκανέα Gilad Shalit και ζητούμε την απελευθέρωση 9 000 παλαιστίνιων κρατουμένων – εκ των οποίων 128 είναι γυναίκες, 300 είναι έφηβοι και 900 κρατούνται χωρίς δίκη. Η νέα επίθεση του ισραηλινού στρατού στη Γάζα και η άνευ προηγουμένου σύλληψη του ενός τρίτου των παλαιστινίων υπουργών, του προέδρου του Κοινοβουλίου και πολλών βουλευτών της Χαμάς, δεν έχουν πραγματικά ουδεμία σχέση με την επιθυμία να απελευθερωθεί αυτός ο στρατιώτης. Τα σχέδια αυτά ήσαν έτοιμα πολύ πριν από την αιχμαλωσία του. Η κυβέρνηση Olmert άδραξε αυτή την ευκαιρία σε μια προσπάθεια να κάνει ένα αποφασιστικό βήμα προς την κατεύθυνση μιας καλοσχεδιασμένης και τώρα ευρέως γνωστής στρατηγικής.
<P>
Η παλαιστινιακή κοινωνία κινδυνεύει να καταλήξει στο συμπέρασμα ότι δεν αποκόμισε τίποτε άλλο παρά δυστυχία από το παιχνίδι της δημοκρατίας. Μπροστά σε μια τέτοια πρόκληση, θα αφήσει η Ευρωπαϊκή Ένωση να καταστραφούν τα παλαιστινιακά όργανα, για την οικοδόμηση των οποίων δαπάνησε 12 χρόνια; Θα εγκαταλείψει τον παλαιστίνιο Πρόεδρο στο μέσο αυτού του κυκλώνα, τη στιγμή που, μαζί με τον επικεφαλής της κυβέρνησης, μόλις είχε κατορθώσει κάτι το οποίο ουδείς ήλπιζε, ήτοι τη σύναψη συμφωνίας που αναγνωρίζει το Ισραήλ και ανοίγει τον δρόμο για τον σχηματισμό κυβέρνησης εθνικής ενότητας;
<SPEAKER ID="70" LANGUAGE="IT" NAME="Roberta Angelilli," AFFILIATION="εξ ονόματος της Ομάδας UEN">
<SPEAKER ID="71" LANGUAGE="NL" NAME="Bastiaan Belder," AFFILIATION="">
<P>
   Κύριε Πρόεδρε, εχθές, ο υπουργός Άμυνας του Ισραήλ, Amir Peretz, κατέστησε τον σύρο Πρόεδρο, Bashir al-Assad, υπεύθυνο για την κατάσταση του συλληφθέντος ισραηλινού δεκανέα Gilad Shalit. Υποστήριξε δε τη θέση του αυτή παραπέμποντας στην τρομοκρατική διοίκηση της Χαμάς, η οποία λειτουργεί υπό την αιγίδα του Khaled Meshal στη Δαμασκό. Συμμερίζεται το Συμβούλιο και η Επιτροπή την άποψή του και, εάν ναι, ποιες πιστεύουν ότι θα είναι οι επιπτώσεις του γεγονότος αυτού στις σχέσεις της Ευρώπης με τη Συρία;
<P>
Ένα δεύτερο ερώτημα προς το Συμβούλιο και την Επιτροπή αφορά τη λειτουργία του ευρωπαϊκού ελέγχου στα σύνορα μεταξύ Αιγύπτου και Γάζας στη Ραφάχ. Διαπρεπής ισραηλινός αναλυτής περιέγραψε την αποστολή της ΕΕ ως απόλυτη αποτυχία. Μπροστά στα μάτια της Ευρώπης και της Αιγύπτου –προφανώς κυριολεκτικά στην περίπτωση των Αιγυπτίων– όπλα και τρομοκράτες εισέρχονται στη λωρίδα της Γάζας. Θα ήθελα να ρωτήσω το Συμβούλιο και την Επιτροπή ποια είναι η αντίδρασή τους σε αυτό. Δεδομένης της χθεσινής παλαιστινιακής επίθεσης με πυραύλους στο κέντρο της ισραηλινής πόλης Ashkelon, πρόκειται για επείγον θέμα. 
<SPEAKER ID="72" LANGUAGE="PL" NAME="Marek Aleksander Czarnecki (NI )." AFFILIATION="–">
<P>
   Κύριε Πρόεδρε, η παρούσα κατάσταση στο Ισραήλ ισοδυναμεί με πραγματική απειλή πολέμου. Πρόκειται για τη σοβαρότερη κατάσταση στην περιοχή από το 2000, ή ακόμη και από το 1967. Μην επιθυμώντας να υπεισέλθω σε λεπτομέρειες, ούτε να υποδυθώ τον δικαστή που εκδίδει απόφαση ή τους ενόρκους που αποφασίζουν ποιος τελεί εν αδίκω, πρέπει να πω ότι η έλλειψη σταθερότητας στην περιοχή συνιστά πραγματική απειλή για την ειρήνη και την παγκόσμια τάξη και, ως εκ τούτου, απαιτείται διεθνής παρέμβαση. Δεν μπορούμε να μένουμε άπραγοι και να παρακολουθούμε.
<SPEAKER ID="73" LANGUAGE="EN" NAME="Ιωάννης Κασουλίδης (PPE-DE ). –" AFFILIATION="">
<SPEAKER ID="74" LANGUAGE="FR" NAME="Véronique De Keyser (PSE ). –" AFFILIATION="(Χειροκροτήματα από την αριστερή πτέρυγα)">
<P>
   Ένα μαύρο σύννεφο πλανάται πάνω από την επιχείρηση που βρίσκεται σε εξέλιξη στη Γάζα. Όσο περισσότερο προχωρεί η επιχείρηση, τόσο πιο μαύρο γίνεται το σύννεφο! Οι θερινές βροχές που κατακλύζουν τη Γάζα δεν είναι απλώς άσκοπες. Πρωτίστως, είναι εντελώς παράνομες. Δεν είναι νόμιμο να στερείς το ηλεκτρικό ρεύμα από 750 000 κατοίκους, δεν είναι νόμιμο να ζητείς από 20 000 ανθρώπους να εγκαταλείψουν τα σπίτια τους για να μετατρέψεις την πόλη τους σε πόλη φάντασμα. Δεν είναι νόμιμο να εισέρχεσαι στον εναέριο χώρο της Συρίας. Δεν είναι νόμιμο να απάγεις το ένα τέταρτο μιας κυβέρνησης και το ένα τέταρτο ενός κοινοβουλίου. Ένα κράτος που ενεργεί κατ’ αυτόν τον τρόπο δεν διαφέρει από μια τρομοκρατική οργάνωση. Αυτά δεν είναι λόγια δικά μου, είναι τα λόγια ενός Εβραίου, του κ. Levy, στη Haaretz.com, αυτή την εβδομάδα. Τη στιγμή που οι φωνές της λογικής υψώνονται στο ίδιο το Ισραήλ για την καταδίκη αυτών των εγκλημάτων, γιατί το Συμβούλιο παραμένει βουβό;
<P>
Το ανακοινωθέν που εξέδωσε την 3η Ιουλίου δεν προχωρεί τόσο όσο εκείνο της Ελβετίας ή της Τουρκίας! Η Ευρωπαϊκή Ένωση, η οποία δαπάνησε 3 000 000 ευρώ για την αποστολή παρατηρητών στις παλαιστινιακές εκλογές, δεν αντέδρασε ταχέως στην απαγωγή 64 μελών της κυβέρνησης και του δημοκρατικά εκλεγμένου Νομοθετικού Συμβουλίου, ενώ δεν απευθύνει έκκληση για την άμεση απελευθέρωσή τους.
<P>
Το σφυροκόπημα της Γάζας, η καταστροφή ενός σταθμού παραγωγής ηλεκτρικής ενέργειας, η διακοπή της υδροδότησης, δεν προκαλούν καμιά κατακραυγή. Παρά τον αυξανόμενο αριθμό θανάτων και τον νέο κύκλο βίας που ξεκινά, δεν ακούμε κανέναν να λέει: αρκετά, αρκετά, αρκετά! Σταματήστε αυτό το μακελειό, έχετε τρελαθεί! Ναι, καταδικάζω την εκτόξευση ρουκετών Κασάμ, ναι, επιθυμώ την απελευθέρωση του στρατιώτη Gilad, αλλά επιθυμώ επίσης την απελευθέρωση 339 παλαιστίνιων παιδιών που κρατούνται σε ισραηλινές φυλακές. Αν η ζωή ενός στρατιώτη είναι ιερή, τότε ιερές είναι και οι ζωές παιδιών.
<SPEAKER ID="75" LANGUAGE="EN" NAME="Chris Davies (ALDE ). –" AFFILIATION="(Χειροκροτήματα)">
<P>
   Κύριε Πρόεδρε, ακούσαμε για τον δεκανέα Shalit και οι υπεύθυνοι πρέπει να απελευθερώσουν τώρα το καημένο το παιδί. Ακούσαμε πολύ λιγότερα για τη Maria Aman. Δεν θα χρησιμοποιήσει ποτέ ξανά τα πόδια και τα χέρια της· είναι μόλις τριών ετών και η σπονδυλική της στήλη καταστράφηκε από ισραηλινή οβίδα. Αυτό είναι το αποτέλεσμα των βομβαρδισμών πολυσύχναστου δρόμου στη Γάζα. Ο ισραηλινός στρατός σκότωσε περισσότερα από 12 παιδιά Παλαιστινίων τον περασμένο μήνα, αλλά τι τους νοιάζει; Ο ισραηλινός πρωθυπουργός λέει ότι οι ζωές των Ισραηλινών είναι πιο σημαντικές από τις ζωές των Παλαιστινίων. Το Ισραήλ αποσπά την προσοχή από τη συμφωνία μεταξύ της Φατάχ και της Χαμάς η οποία αναγνωρίζει τα σύνορα του 1967. Τι άλλο θέλει το Ισραήλ; Θα χρησιμοποιήσει κάθε πρόφαση για να μην επανέλθει στον οδικό χάρτη. Δεν σκοπεύει να διαπραγματευτεί τη λύση των δύο κρατών.
<SPEAKER ID="76" LANGUAGE="EN" NAME="Roger Knapman (IND/DEM ). –" AFFILIATION="">
<P>
   Κύριε Πρόεδρε, την περασμένη εβδομάδα όλο το Κοινοβούλιο απήλαυσε ένα σπουδαίο δελτίο Τύπου από τον κ. Αδάμο Αδάμου, βουλευτή του Ευρωπαϊκού Κοινοβουλίου. Προφανώς όλος ο κόσμος θα πρέπει να γνωρίζει ότι ο ίδιος, ως Πρόεδρος της Αντιπροσωπείας για τις σχέσεις με το Παλαιστινιακό Νομοθετικό Συμβούλιο, «καλεί τη διεθνή κοινότητα να παρέχει προστασία στους αμάχους στη Γάζα». Άραγε, πώς ακριβώς; Τι θα κάνει – θα σταθεί στη μέση του δρόμου με ένα κράνος στο κεφάλι του; Ευτυχώς, μια έρευνα στις ειδήσεις του Google δείχνει ότι δεν υπήρξε καμία ανταπόκριση στην πρότασή του.
<SPEAKER ID="77" LANGUAGE="IT" NAME="Mario Borghezio (NI ). –" AFFILIATION="">
<SPEAKER ID="78" LANGUAGE="EN" NAME="Charles Tannock (PPE-DE ). –" AFFILIATION="">
<P>
   Κύριε Πρόεδρε, η κλιμάκωση της έντασης στα παλαιστινιακά εδάφη προκλήθηκε από την υποκινούμενη από τη Χαμάς απαγωγή του δεκανέα Shalit με μη ρεαλιστικές απαιτήσεις για την απελευθέρωση παλαιστινίων κρατουμένων. Μετά την ψυχρή δολοφονία ενός αμάχου εποίκου και τη διαρκή εκτόξευση πυραύλων Κασάμ από τη Γάζα προς τις περιοχές αμάχων Ισραηλινών, ο πρωθυπουργός Olmert δεν είχε άλλη επιλογή παρά την περιορισμένη χειρουργική επέμβαση του στρατού του Ισραήλ. Και εγώ ζητώ τώρα την άμεση απελευθέρωση του δεκανέα Shalit.
<P>
Προσωπικά, είμαι αντίθετος στη χρηματοδότηση της υποκινούμενης από τη Χαμάς κυβέρνησης της Παλαιστινιακής Αρχής αν δεν αποκηρύξει τη βία, αν δεν αφοπλιστεί και δεν αναγνωρίσει το δικαίωμα του κράτους του Ισραήλ να υπάρχει. Δυστυχώς, η κοινή δήλωση της Χαμάς και της Φατάχ στις 27 Ιουνίου, που υποτίθεται ότι αναγνωρίζει εμμέσως το Ισραήλ, κατά τα λεγόμενα παραμένει ένα ασαφές κείμενο και η Χαμάς δεν αποκηρύσσει ρητώς τη βία.
<P>
Στο παρελθόν, εκατομμύρια ευρώ από τα χρήματα των φορολογουμένων μας δόθηκαν ως δωρεά για βοήθεια στην Παλαιστινιακή Αρχή χωρίς να φέρουν ιδιαίτερο αποτέλεσμα όσον αφορά τη διασφάλιση διαρκούς ειρήνης όπως είχε προβλεφθεί στο Όσλο το 1993. Αντιθέτως, υπήρξε διάχυτη διαφθορά. Προσωπικά, αν και αποδέχομαι τη δημοκρατική νίκη της Χαμάς –εξάλλου, και ο Χίτλερ εκλέχθηκε δημοκρατικά– εξακολουθώ να την θεωρώ απαγορευμένη τρομοκρατική οργάνωση, όπως και η Ευρωπαϊκή Ένωση και οι ΗΠΑ, και επομένως ποτέ δεν θα ενέκρινα τη διάθεση κονδυλίων προς αυτήν έως ότου αλλάξει κατά τρόπο πειστικό τη χάρτα της και την τρομοκρατική ιδεολογία της.
<SPEAKER ID="79" LANGUAGE="PL" NAME="Marek Siwiec (PSE )." AFFILIATION="–">
<SPEAKER ID="80" LANGUAGE="FR" NAME="Frédérique Ries (ALDE ). –" AFFILIATION="">
<P>
   Κύριε Πρόεδρε, η κατάσταση είναι σοβαρή, όπως είπε και η Επίτροπος Ferrero-Waldner. Ναι, ο ισραηλινός στρατός επέστρεψε στη Γάζα, ναι, είναι δραματική η ανθρωπιστική κατάσταση των Παλαιστινίων, των θυμάτων του δολοφονικού αδιεξόδου στο οποίο τα οδήγησε η Χαμάς. Συμφωνούμε βεβαίως με την απόφαση για αποστολή έκτακτης βοήθειας που ανακοίνωσε η κ. Επίτροπος.
<P>
Ναι, η ισραηλινή αντίδραση που έχει στερήσει από τους μισούς κατοίκους της Γάζας το νερό και το ηλεκτρικό ρεύμα είναι δυσανάλογη. Εντούτοις, το Ισραήλ δεν προτίθεται να καταλάβει εκ νέου τη Γάζα. Αυτή η σοβαρή κρίση θα μπορούσε να τερματιστεί αύριο, αν τα τρομοκρατικά κινήματα απελευθέρωναν τον νεαρό στρατιώτη που συνέλαβαν και σταματούσαν να εκτοξεύουν ρουκέτες κατά του ισραηλινού εδάφους, όπως η χθεσινοβραδινή που έπληξε σχολείο στη Sderot.
<P>
Μια μόνιμη ανησυχία είναι η πιθανότητα να εξελιχθεί η σύγκρουση στην περιοχή σε ένα είδος «ιρακοποίησης»: απαγωγές και εκτελέσεις ομήρων, όπως αυτή του 18χρονου Eliahou Asheri, τον οποίο σχεδόν κανείς δεν ανέφερε και ο οποίος πυροβολήθηκε στο κεφάλι, διότι έκανε ωτοστόπ στην Ιερουσαλήμ.
<P>
Μόνο η επάνοδος στη διπλωματία θα ελέγξει αυτή τη ριζοσπαστικοποίηση και τον εξτρεμισμό, αυτή την πολιτική που δυσχεραίνει την κατάσταση προκειμένου να επιτύχει η εκάστοτε πλευρά τους σκοπούς της. Η Γαλλία και η Αίγυπτος βρίσκονται αυτή τη στιγμή σε καλύτερη θέση για εξεύρεση λύσης, η οποία ελπίζω να επίκειται για τον Gilad Shalit και για τον παλαιστινιακό λαό. Θέλω να καθησυχάσω τον κ. Davies υπογραμμίζοντας στο σημείο αυτό ότι, για όλους μας σε αυτό το Σώμα, η ζωή ενός Παλαιστινίου αξίζει όσο και η ζωή ενός Ισραηλινού. Πιστεύω ότι είναι εξαιρετικά άδικο και ανάρμοστο να μας βάζουν λόγια στο στόμα κατ’ αυτόν τον τρόπο.
<SPEAKER ID="81" LANGUAGE="PL" NAME="Zbigniew Zaleski (PPE-DE )." AFFILIATION="–">
<SPEAKER ID="82" LANGUAGE="FR" NAME="Pierre Schapira (PSE ). –" AFFILIATION="">
<P>
Βρισκόμαστε ακόμη μια φορά μπροστά σε έναν κύκλο βίας στον οποίο τα κακώς κείμενα συντελούνται σαφώς από αμφότερες τις πλευρές· ρουκέτες εκτοξεύονται στο Ισραήλ, δυσανάλογα αντίποινα από τον ισραηλινό στρατό, η απαγωγή του στρατιώτη Shalit, ο οποίος βεβαίως πρέπει να αφεθεί ελεύθερος, όπως ειπώθηκε από όλους εδώ.
<P>
Πολλοί παράγοντες εξακολουθούν να συνεργάζονται με την Παλαιστίνη. Σκέπτομαι ιδιαίτερα τις πολλές ευρωπαϊκές τοπικές ομάδες που συνήλθαν στις Βρυξέλλες την περασμένη εβδομάδα. Επιπλέον, όπως είπε ο Πρόεδρος Brok, η Τετραμερής πρέπει να επιτρέψει επέμβαση επιτόπου.
<SPEAKER ID="83" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου.">
<P>
Το Συμβούλιο εξέδωσε την τελευταία δήλωσή του στις 30 Ιουνίου: δεν έχασε καθόλου καιρό. Κατά τη γνώμη μου, η θέση που υιοθετήθηκε είναι πολύ ισορροπημένη, σε αντίθεση με ό,τι υποδείχθηκε σε ορισμένες από τις ομιλίες εδώ. Το Συμβούλιο επιθυμεί να τονίσει ότι, για να εκτονωθεί η κρίση, και οι δύο πλευρές πρέπει να λάβουν τα απαραίτητα επαρκή μέτρα. Θεωρούμε ζωτικής σημασίας την απελευθέρωση του συλληφθέντος ισραηλινού στρατιώτη, αλλά επιβάλλεται εξίσου να θέσει τέρμα το Ισραήλ σε αυτή τη στρατιωτική επιχείρηση και να ενεργούν και οι δύο πλευρές σύμφωνα με το διεθνές δίκαιο. Έχει τεράστια σημασία να μπορέσουν να επανέλθουν τα εμπλεκόμενα μέρη στο τραπέζι των διαπραγματεύσεων και, ως εκ τούτου, να εξεύρουν λύση στην κρίση. 
<SPEAKER ID="84" LANGUAGE="EN" NAME="Benita Ferrero-Waldner," AFFILIATION="μέλος της Επιτροπής.">
<P>
   – Κύριε Πρόεδρε, όπως είπα στην αρχή, πράγματι συναισθάνομαι και συμμερίζομαι τη βαθιά ανησυχία σας για την κλιμάκωση των γεγονότων στη Λωρίδα της Γάζας. Είναι φαύλος κύκλος. Κατανοώ επίσης τις αντιδράσεις στο Ισραήλ για την απαγωγή του δεκανέα Shalit. Πρέπει να απελευθερωθεί σώος. Είναι αλήθεια ότι η συριακή πτέρυγα της Χαμάς φέρει μεγάλη ευθύνη εν προκειμένω. Οι επιθέσεις με πυραύλους Κασάμ από τη βόρεια Γάζα προς το Ισραήλ πρέπει να σταματήσουν. Ωστόσο, η ισραηλινή στρατιωτική επιδρομή στη Λωρίδα της Γάζας και η καταστροφή των εκεί πολιτικών υποδομών τιμωρεί συλλογικά τους Παλαιστινίους και θέτει σε κίνδυνο ζωές αμάχων.
<P>
Πέρυσι μίλησα για την ανάγκη να υπάρχει ελπίδα για προοπτική στην ειρηνευτική διαδικασία, μετά την απεμπλοκή από τη Γάζα και το σχέδιο του Ομίλου των 8 για αναζωογόνηση της παλαιστινιακής οικονομίας. Πόσο διαφορετική είναι η κατάσταση σήμερα. Όμως, πιστεύω ότι είναι δυνατόν να κάνουμε πίσω. Θα παραμείνουμε επομένως προσηλωμένοι σε μια κατόπιν διαπραγμάτευσης λύση δύο κρατών και δεν θα αναγνωρίσουμε καμία αλλαγή στα προ του 1967 σύνορα εκτός από τις συμφωνημένες και από τις δύο πλευρές. Επικροτούμε τις προσπάθειες του Προέδρου Αμπάς να δημιουργήσει την ευρύτερη δυνατή παλαιστινιακή συναίνεση υπέρ των στόχων του οδικού χάρτη και επιθυμούμε την παροχή διαρκούς υποστήριξης. Είμαστε έτοιμοι να συνεργαστούμε με κάθε παλαιστινιακή κυβέρνηση η οποία αποκηρύσσει τη βία, αναγνωρίζει το Ισραήλ και σέβεται τις προηγούμενες συμφωνίες της Τετραμερούς.
<P>
Πρέπει να εξετάσουμε την πρόταση του κ. Brok να μεταβούμε εκεί ως Τετραμερής και να δούμε τι μπορούμε να κάνουμε. Επαναλάβαμε τη δέσμευσή μας για μια συνεκτική, δίκαιη και διαρκή επίλυση κατόπιν διαπραγμάτευσης στη Μέση Ανατολή. Ο κοινός στόχος του Ομίλου των 8 παραμένει η δημιουργία βιώσιμων, δημοκρατικών και κυρίαρχων κρατών στο Ισραήλ και την Παλαιστίνη που θα συνυπάρχουν ειρηνικά και με ασφάλεια. Θέλουμε να τον επιτύχουμε και επομένως θα συνεχίσουμε τις προσπάθειές μας, ακόμα και σε χαλεπούς καιρούς.
<SPEAKER ID="85" LANGUAGE="" NAME="Πρόεδρος. –" AFFILIATION="Γραπτές δηλώσεις (άρθρο 142)">
<SPEAKER ID="86" LANGUAGE="" NAME="Αδάμος Αδάμου (GUE/NGL ). –" AFFILIATION="">
<SPEAKER ID="87" LANGUAGE="PT" NAME="Pedro Guerreiro (GUE/NGL )." AFFILIATION="–">
<SPEAKER ID="88" LANGUAGE="EN" NAME="David Martin (PSE ). –" AFFILIATION="">
<SPEAKER ID="89" LANGUAGE="" NAME="" AFFILIATION="Αντιπροέδρου">
<SPEAKER ID="90" LANGUAGE="" NAME="Πρόεδρος." AFFILIATION="(Χειροκροτήματα)">
<SPEAKER ID="91" LANGUAGE="EN" NAME="Robert Atkins (PPE-DE ). –" AFFILIATION="(Χειροκροτήματα)">
<P>
   Κύριε Πρόεδρε, επί της διαδικασίας, σύμφωνα με τα άρθρα 149 έως 164 του Κανονισμού, λαμβάνω τον λόγο για να ρωτήσω γιατί το Κοινοβούλιο δεν μπορεί να οργανωθεί, μέσω της Προεδρίας ή της διοίκησής του, ώστε οι ψηφοφορίες να διεξάγονται στον σωστό χρόνο, με ακρίβεια, όταν απαιτείται. Οι ψηφοφορίες πρέπει να έχουν προτεραιότητα έναντι όλων των άλλων και να διεξάγονται σε συγκεκριμένο χρόνο, ούτως ώστε να μην προκαλείται ενόχληση σε όλους από τη διεξαγωγή ψηφοφοριών σε γελοίες χρονικές στιγμές όπως αυτή.
<SPEAKER ID="92" LANGUAGE="" NAME="Πρόεδρος." AFFILIATION="(Ανάμικτες αντιδράσεις)">
<P>
   – Ευχαριστώ, σερ Robert. Το έχω ελέγξει. Η πρωινή συζήτηση παρατάθηκε ελαφρώς λόγω της ομιλίας του φινλανδού πρωθυπουργού, η οποία διήρκεσε 45 λεπτά. Θα θυμάστε ότι τα φινλανδικά έχουν πολύ περισσότερα φωνήεντα από κάθε σοβαρή γλώσσα. Αυτό ευθύνεται για την παράταση της ομιλίας.
<P>
Θέλω να ανακοινώσω στους συναδέλφους ότι ο Terry Wynn θα αποσυρθεί από το Ευρωπαϊκό Κοινοβούλιο αυτή την εβδομάδα. Είμαι βέβαιος ότι θέλουμε όλοι να τον ευχαριστήσουμε για το εξαίρετο έργο του, ιδίως ως προέδρου της Επιτροπής Προϋπολογισμών.
<SPEAKER ID="93" LANGUAGE="EN" NAME="Janusz Lewandowski (PPE-DE ). –" AFFILIATION="(Ζωηρά χειροκροτήματα)">
<P>
   Κύριε Πρόεδρε, ως νεοεκλεγείς βουλευτής από ένα από τα νέα κράτη μέλη, μπόρεσα να αναλάβω την προεδρία της Επιτροπής Προϋπολογισμών διότι είχα έναν εξαίρετο προκάτοχο. Η προεδρία της επιτροπής μετά τον κ. Wynn είναι σαν πτήση με αυτόματο πιλότο. Κατ’ εμέ είναι, και θα παραμείνει, μεγάλος γνώστης των ευρωπαϊκών οικονομικών. Εύχομαι το καλύτερο, Terry.
<SPEAKER ID="94" LANGUAGE="" NAME="Πρόεδρος." AFFILIATION="(Για τα αποτελέσματα και λοιπές λεπτομέρειες των ψηφοφοριών: βλ. συνοπτικά πρακτικά)">
<SPEAKER ID="95" LANGUAGE="" NAME="" AFFILIATION="Πριν από την ψηφοφορία:">
<SPEAKER ID="96" LANGUAGE="DE" NAME="Ulrich Stockmann (PSE )," AFFILIATION="εισηγητής">
<P>
   Κύριε Πρόεδρε, σε ορισμένους συναδέλφους προκάλεσε σύγχυση η ανακριβής μετάφραση στα γερμανικά της συμβιβαστικής μας πρότασης σχετικά με το πλήρωμα θαλάμου επιβατών. Αυτό αφορά τις τροπολογίες 20, 22 και 24, παράγραφος 1. Η ισχύουσα εκδοχή είναι η αγγλική: «where relevant», δηλαδή «wo angebracht» («όπου πρέπει») στα γερμανικά και όχι «wenn angebracht», δηλαδή «εφόσον πρέπει». 
<SPEAKER ID="97" LANGUAGE="FR" NAME="Gilles Savary (PSE ). –" AFFILIATION="">
<P>
   Κύριε Πρόεδρε, θέλω να επιβεβαιώσω αυτή τη γλωσσική δυσκολία. Θέλω επίσης να πω ότι 37 βουλευτές καταθέσαμε τις τροπολογίες 17 και 18 στην Ολομέλεια. Εχθές το βράδυ, στο τέλος της συζήτησης, επιτεύχθηκε συμφωνία σε σχέση με αυτές τις τροπολογίες. Είμαι σε θέση να πω στους βουλευτές που ασχολήθηκαν με τις εν λόγω τροπολογίες ότι το Συμβούλιο και η Επιτροπή έχουν συμφωνήσει να συμπεριλάβουν το πλήρωμα θαλάμου επιβατών στους κανόνες εναέριας ασφάλειας όπως επιθυμούσαν οι συγκεκριμένοι βουλευτές. Μπορώ, κατά συνέπεια, να πω στους βουλευτές που κατέθεσαν μαζί μου αυτές τις τροπολογίες ότι, εφόσον εγκριθούν οι συμβιβαστικές τροπολογίες, οι τροπολογίες μας θα είναι πλέον άνευ ουσίας και, κατά συνέπεια, θα μπορούμε να τις καταψηφίσουμε.
<SPEAKER ID="98" LANGUAGE="" NAME="" AFFILIATION="Πριν από την ψηφοφορία επί της τροπολογίας 23:">
<SPEAKER ID="99" LANGUAGE="EN" NAME="Carl Schlyter," AFFILIATION="εξ ονόματος της Ομάδας Verts/ALE.">
<SPEAKER ID="100" LANGUAGE="" NAME="" AFFILIATION="(Το Σώμα εγκρίνει το αίτημα για ψηφοφορία με ονομαστική κλήση)">
<SPEAKER ID="101" LANGUAGE="FR" NAME="Bruno Gollnisch (NI ). –" AFFILIATION="">
<P>
   Κύριε Πρόεδρε, αν δεν απατώμαι, σύμφωνα με το άρθρο 153, παράγραφος 3, του Κανονισμού, η ισοψηφία που μόλις τώρα σημειώθηκε θα έπρεπε να έχει οδηγήσει σε απόρριψη. Αυτή την εντύπωση έχω, παρότι ενδέχεται και να κάνω λάθος. 
<SPEAKER ID="102" LANGUAGE="" NAME="Πρόεδρος." AFFILIATION="">
<P>
   – Εφαρμόζουμε το άρθρο 153, παράγραφος 2, του Κανονισμού, σύμφωνα με το οποίο: «Εάν υπάρξει ισοψηφία όσον αφορά την ημερήσια διάταξη στο σύνολό της (άρθρο 132) ή τα Πρακτικά στο σύνολό τους (άρθρο 172) ή κείμενο που έχει τεθεί σε ψηφοφορία κατά τμήματα σύμφωνα με το άρθρο 116, το κείμενο που τίθεται σε ψηφοφορία θεωρείται ότι εγκρίνεται».
<SPEAKER ID="103" LANGUAGE="DE" NAME="Rebecca Harms (Verts/ALE ). –" AFFILIATION="(Χειροκροτήματα)">
<P>
   Κύριε Πρόεδρε, λυπάμαι διότι δεν έλαβε τον λόγο η Επιτροπή. Η απόφαση που μόλις λάβαμε για τις εξαγωγές πυρηνικών αποβλήτων είναι σημαντική για την επικείμενη σύνοδο κορυφής του Ομίλου των 8. Αναμένω από την Επιτροπή, βάσει της συζήτησης που έγινε σήμερα το πρωί, να θέσει ευθέως στον Πρόεδρο Πούτιν το θέμα των ανθρωπίνων δικαιωμάτων και της κατάστασης του περιβάλλοντος στα Ουράλια σχετικά με τις μονάδες επανεπεξεργασίας Mayak και Chelyabinsk.
<SPEAKER ID="104" LANGUAGE="" NAME="Πρόεδρος." AFFILIATION="">
<SPEAKER ID="105" LANGUAGE="" NAME="Πρόεδρος." AFFILIATION="(Ζωηρά χειροκροτήματα)">
<P>
   – Με μεγάλη χαρά καλωσορίζω σήμερα στο Σώμα την Emma Bonino, την ιταλίδα υπουργό Ευρωπαϊκών Πολιτικών και Διεθνούς Εμπορίου.
<SPEAKER ID="106" LANGUAGE="PT" NAME="Carlos Coelho (PPE-DE )," AFFILIATION="γραπτώς.">
<P>
Υποστηρίζω συνεπώς την έκθεση Boepels και τις τροπολογίες που κατέθεσε. Πρόκειται για εύλογη και ευπρόσδεκτη έκθεση.
<SPEAKER ID="107" LANGUAGE="FR" NAME="Gérard Deprez (ALDE )," AFFILIATION="γραπτώς">
<SPEAKER ID="108" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς.">
<SPEAKER ID="109" LANGUAGE="PT" NAME="Sérgio Marques (PPE-DE )," AFFILIATION="γραπτώς.">
<P>
   – Θέλω να συγχαρώ την κ. Brepoels για την επίκαιρη έκθεσή της σχετικά με την πρωτοβουλία του Βασιλείου των Κάτω Χωρών για τη θέσπιση απόφασης του Συμβουλίου σχετικά με την ενίσχυση τις διασυνοριακής αστυνομικής συνεργασίας σε περίπτωση εκδηλώσεων στις οποίες συγκεντρώνεται μεγάλος αριθμός ατόμων από πλείονα κράτη μέλη και όπου η αστυνόμευση στοχεύει κυρίως στην τήρηση της δημόσιας τάξης και ασφάλειας και την πρόληψη και καταστολή αξιόποινων πράξεων, η οποία έχει την πλήρη στήριξή μου. Χαιρετίζω ιδιαίτερα την ιδέα της προσθήκης μιας απρόβλεπτης εκδήλωσης στην οποία παρέστη μεγάλος αριθμός ατόμων από πλείονα κράτη μέλη στον κατάλογο που υποβλήθηκε στην Προεδρία του Συμβουλίου κατά τη διάρκεια του προηγούμενου έτους.
<SPEAKER ID="110" LANGUAGE="EN" NAME="David Martin, (PSE )," AFFILIATION="γραπτώς">
<P>
Κάθε χρόνο, πριν από την 31η Ιανουαρίου, το Συμβούλιο προβαίνει στην κατάρτιση αξιολόγησης της διεθνούς συνδρομής που είχε παρασχεθεί κατά τη διάρκεια του προηγούμενου ημερολογιακού έτους. Η αξιολόγηση περιλαμβάνει επισκόπηση των διεθνών εκδηλώσεων που πραγματοποιήθηκαν το εν λόγω έτος, επισκόπηση των διαφόρων μορφών συνδρομής που πραγματοποιήθηκαν, επισκόπηση των προβλημάτων που διαπίστωσαν τα κράτη μέλη και συστάσεις που αποσκοπούν στην επίλυση τέτοιων προβλημάτων. Αυτό θα διασφαλίσει την αποτελεσματικότερη δυνατή συνεργασία μεταξύ των εθνικών αστυνομικών αρχών. 
<SPEAKER ID="111" LANGUAGE="DE" NAME="Andreas Mölzer (NI )," AFFILIATION="γραπτώς">
<P>
   . – Δεν υπάρχει αμφιβολία ότι μπορούμε να καταπολεμήσουμε αποτελεσματικά το οργανωμένο έγκλημα και τον εγκληματικό τουρισμό μόνο με την ενίσχυση της διασυνοριακής αστυνομικής συνεργασίας. Σε αυτό το πλαίσιο, στην καθημερινή δραστηριότητα των αστυνομικών αρχών φαίνεται ότι είναι αποτελεσματικό κυρίως το σύστημα πληροφοριών Σένγκεν (SIS) και, χάρη στην ταχύτητά του, σήμερα πολλά σήματα στέλνονται μόνο μέσω SIS και όχι πια μέσω Interpol.
<P>
Από την άλλη πλευρά, έχουμε εν τω μεταξύ πολλές παράλληλες δομές αστυνομικής συνεργασίας: τη Σένγκεν, τη Europol, τη Eurodac, το CIS, πολλές μορφές διμερούς συνεργασίας και τώρα και τη συνθήκη του Prüm. Εν προκειμένω τίθεται το ερώτημα μήπως έχουν δημιουργηθεί στο μεσοδιάστημα ορισμένες περιττές επικαλύψεις, αλλά και μήπως χάνουμε σιγά-σιγά τη γενικότερη εποπτεία. Οπωσδήποτε, πρέπει επίσης να φροντίσουμε να δίδεται η δέουσα σημασία στην προστασία των προσωπικών δεδομένων. 
<SPEAKER ID="112" LANGUAGE="" NAME="Αθανάσιος Παφίλης (GUE/NGL )," AFFILIATION="γραπτώς">
<SPEAKER ID="113" LANGUAGE="EN" NAME="Glyn Ford (PSE )," AFFILIATION="γραπτώς">
<P>
   – Θα ψηφίσω υπέρ αυτής της έκθεσης, αλλά το μέλλον των πλοίων εσωτερικής ναυσιπλοΐας στο Ηνωμένο Βασίλειο απειλείται επί του παρόντος. Για το Ηνωμένο Βασίλειο ισχύει παρέκκλιση από την οδηγία για τα ενεργειακά προϊόντα, η οποία επιτρέπει στους ιδιοκτήτες σκαφών αναψυχής της χώρας να γεμίζουν τα σκάφη τους με κόκκινο ντίζελ που φορολογείται στις 6,44 πένες ανά λίτρο. Η ισχύς αυτής της παρέκκλισης θα εκπνεύσει στις 31 Δεκεμβρίου 2006 και σε ανακοίνωση της Επιτροπής προς το Συμβούλιο στις 30 Ιουνίου 2006 η Επιτροπή υπέδειξε ότι δεν πίστευε ότι θα ήταν δικαιολογημένη η επέκταση αυτής της παρέκκλισης.
<P>
Τα οφέλη από την κατάργηση αυτής της παρέκκλισης είναι ασαφή. Καθώς η χρήση κόκκινου ντίζελ από τα σκάφη αναψυχής αντιστοιχεί σε λιγότερο από 0,05% της κατανάλωσης ντίζελ της χώρας, τα οφέλη για το περιβάλλον είναι ουσιαστικά αμελητέα. Δεν υπάρχει κανένα στοιχείο που να υποδεικνύει ότι η παρέκκλιση του Ηνωμένου Βασιλείου επηρεάζει ή στρεβλώνει την εσωτερική ευρωπαϊκή αγορά.
<P>
Η απώλεια της παρέκκλισης θα θέσει ένα χόμπι και μια βιομηχανία σε μεγάλο κίνδυνο. Μια έρευνα της Royal Yachting Association αποκαλύπτει ότι το 54% των ιδιοκτητών σκαφών «θα έπρεπε ή ενδέχεται» να υποχρεωθούν να εγκαταλείψουν τη χρήση σκαφών αναψυχής λόγω της ξαφνικής αύξησης της τιμής. Οι έμμεσες επιπτώσεις θα μπορούσαν να προκαλέσουν σοβαρό πλήγμα στα 30 000 άτομα που εργάζονται στη βιομηχανία αυτή, στα 70 000 άτομα των οποίων οι θέσεις εργασίας υποστηρίζονται από τον θαλάσσιο τουρισμό και στα 700 εκατ. στερλινών που δαπανώνται από τους φίλους των σκαφών κάθε χρόνο.
<SPEAKER ID="114" LANGUAGE="CS" NAME="Oldřich Vlasák (PPE-DE ). –" AFFILIATION="">
<SPEAKER ID="115" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
- μείωση του χρόνου πτήσης –μέγιστη διάρκεια 160 ωρών σε περίοδο 28 διαδοχικών ημερών, κατανεμημένες κατά το δυνατόν ομοιόμορφα σε ολόκληρη αυτή την περίοδο και μέγιστη διάρκεια 40 ωρών σε επταήμερη περίοδο, με δύο ημέρες ρεπό– έτσι ώστε τα πληρώματα πιλοτηρίου και θαλάμου επιβατών να είναι σε θέση να εγγυώνται την ασφάλεια·
<SPEAKER ID="116" LANGUAGE="DE" NAME="Jörg Leichtfried (PSE )," AFFILIATION="γραπτώς">
<P>
   . – Υπερψήφισα τη συμβιβαστική τροπολογία 1.
<P>
Καθώς ο κ. Stockmann επιτέλεσε εξαίρετο έργο ως εισηγητής, θα υπερψηφίσω τη συμβιβαστική τροπολογία 1.
<SPEAKER ID="117" LANGUAGE="EN" NAME="Seán Ó Neachtain (UEN )," AFFILIATION="γραπτώς">
<SPEAKER ID="118" LANGUAGE="DE" NAME="Andreas Mölzer (NI )," AFFILIATION="γραπτώς">
<P>
   . – Μολονότι η πυρηνική βιομηχανία αναζητεί εδώ και 50 χρόνια λύσεις για τα ραδιενεργά απόβλητα, βρισκόμαστε ακόμα στην αρχή. Τα ραδιενεργά απόβλητα μεταφέρονται παντού σε ολόκληρη την Ευρώπη και οι μεταφορές αυτές κοστίζουν εκατομμύρια –που τα πληρώνουν οι φορολογούμενοι– και παρουσιάζουν υψηλό βαθμό επικινδυνότητας για την εκδήλωση ατυχημάτων, ενώ αποτελούν ιδανικό στόχο για τρομοκρατικές επιθέσεις.
<P>
Η αποθήκευσή τους χωρίς κινδύνους για χιλιετίες είναι αδύνατη και καθιστά άτοπο το επιχείρημα της καθαρής και φθηνής παραγωγής ηλεκτρικής ενέργειας από την πυρηνική ενέργεια. Τον δυνητικό κίνδυνο από αυτές τις ωρολογιακές βόμβες τον μεταθέτουμε απλώς στις επόμενες γενιές. Μέχρι σήμερα, οι επιστήμονές μας δεν έχουν καν καταφέρει να συμφωνήσουν σχετικά με το ποιες γεωλογικές συνθήκες είναι οι καταλληλότερες για την τελική εναπόθεση και έτσι βλέπουμε για παράδειγμα να επιχειρείται απεγνωσμένα στο παλιό αλατωρυχείο Asse II στη Γερμανία να εμποδιστεί η διαφυγή ραδιονουκλεϊδίων με δαπάνη πάνω από 120 εκατ. ευρώ.
<P>
Τα επόμενα χρόνια, οι φορολογούμενοι θα αναγκαστούν να επενδύσουν περίπου 500 δισ. ευρώ για τον παροπλισμό πυρηνικών αντιδραστήρων που λειτουργούν σήμερα στην Ευρώπη. Ακόμα και αν υποχρεωθεί η πυρηνική βιομηχανία να καλύψει η ίδια τις δαπάνες της τελικής εναπόθεσης αντί να τις φορτώνει στο δημόσιο, η τιμή του ηλεκτρικού ρεύματος που παράγεται από πυρηνική ενέργεια θα αυξηθεί κατά τουλάχιστον 20%, καθιστώντας το έτσι ασύμφορο. Είναι όντως πια καιρός να σταματήσουν οι επιδοτήσεις δισεκατομμυρίων που διατηρούν στη ζωή αυτή την εξωφρενική πυρηνική παρωδία. 
<SPEAKER ID="119" LANGUAGE="EN" NAME="Kathy Sinnott (IND/DEM )," AFFILIATION="γραπτώς.">
<P>
Ως χώρα χωρίς πυρηνικά, η Ιρλανδία πλήττεται από τα απόβλητα που έρχονται από την ηπειρωτική Ευρώπη και προορίζονται για επανεπεξεργασία στις εγκαταστάσεις Sellafield της Βρετανίας. Τα απόβλητα διακινούνται μέσω της Ιρλανδικής Θάλασσας, καθιστώντας την τον πιο ραδιενεργό όγκο νερού στον κόσμο.
<SPEAKER ID="120" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<SPEAKER ID="121" LANGUAGE="PT" NAME="Sérgio Marques (PPE-DE )," AFFILIATION="γραπτώς">
<P>
   . – Το Ευρωπαϊκό Συμβούλιο της Λισαβόνας του Μαρτίου 2000 έθεσε ως στόχο να καταστεί η ΕΕ η ανταγωνιστικότερη και δυναμικότερη βασιζόμενη στη γνώση οικονομία έως το 2010. Σήμερα βρισκόμαστε στο έτος 2006, απέχοντας ακόμη πολύ από την επίτευξη αυτού του στόχου.
<P>
Θέλω επίσης να επισημάνω την τρέχουσα έλλειψη επενδύσεων στην Ε[amp]Α, την έλλειψη προώθησης της επιχειρηματικότητας με έμφαση στην καινοτομία και την έλλειψη πολιτικής και οικονομικής στήριξης για τη διά βίου μάθηση και κατάρτιση στις τεχνολογίες πληροφοριών και επικοινωνιών.
<P>
Τέλος, η Ευρώπη δεν χρηματοδοτεί τη γνώση. Σε αυτό το πλαίσιο, η κοινοτική πολιτική πρέπει να ενισχύσει προγράμματα όπως τα προγράμματα χρηματοοικονομικών μέσων CIP (πρόγραμμα πλαίσιο για την ανταγωνιστικότητα και την καινοτομία) και JEREMIE (κοινοί ευρωπαϊκοί πόροι για τις πολύ μικρές έως μεσαίες επιχειρήσεις). 
<SPEAKER ID="122" LANGUAGE="EN" NAME="David Martin, (PSE )," AFFILIATION="γραπτώς">
<P>
   – Στην ατζέντα της Λισαβόνας του 2000 αποφασίστηκε η Ευρώπη να γίνει η ανταγωνιστικότερη και δυναμικότερη οικονομία της γνώσης ανά την υφήλιο. Εντούτοις, η ΕΕ εξακολουθεί να υστερεί σε σχέση με τις ΗΠΑ και την Ιαπωνία. Χαιρετίζω αυτή την έκθεση, η οποία επιχειρεί να βελτιώσει τις επιδόσεις της ΕΕ σε τρεις βασικούς τομείς.
<P>
Δεύτερον, η Ευρώπη δεν μοιράζεται τη γνώση της. Οι ανθρώπινοι πόροι πρέπει να χρησιμοποιηθούν με αποτελεσματικό τρόπο και η βελτίωση των εταιρικών σχέσεων πρέπει να παραμείνει στο προσκήνιο της χάραξης πολιτικής Ε[amp]Α στην Ευρώπη. Οι πόροι πρέπει να επικεντρωθούν τώρα στο να διασφαλίσουν ότι τα λαμπρότερα μυαλά θα εφοδιάζονται με κατάλληλα διασυνοριακά κεφάλαια και ανθρώπινους πόρους. Επιπλέον, οι οργανισμοί που εξακολουθούν να μεταχειρίζονται τις γυναίκες ως κατώτερους υπαλλήλους πρέπει να κατονομάζονται δημοσίως.
<SPEAKER ID="123" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="124" LANGUAGE="PT" NAME="José Albino Silva Peneda (PPE-DE )," AFFILIATION="γραπτώς">
<SPEAKER ID="125" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<SPEAKER ID="126" LANGUAGE="PT" NAME="José Albino Silva Peneda (PPE-DE )," AFFILIATION="γραπτώς">
<P>
Η ανακοίνωση της Επιτροπής δίδει μια αναλυτική συνολική εικόνα των 27 μεταποιητικών τομέων και, με ευαισθησία, συνδυάζει μια σειρά τομεακών δράσεων με πρωτοβουλίες διατομεακής πολιτικής.
<SPEAKER ID="127" LANGUAGE="" NAME="" AFFILIATION="(Η συνεδρίαση διακόπτεται στις 13.30 και συνεχίζεται στις 15.00)">
<SPEAKER ID="128" LANGUAGE="" NAME="" AFFILIATION="Αντιπροέδρου">
<SPEAKER ID="129" LANGUAGE="EN" NAME="Παναγιώτης Δημητρίου (PPE-DE ). –" AFFILIATION="">
<P>
   Κύριε Πρόεδρε, δεν πρόκειται για διαδικαστικό θέμα, αλλά θα ήθελα απλώς να ευχαριστήσω τους συναδέλφους μας που υπέγραψαν τη γραπτή δήλωση αριθ. 21. Ευχαριστώ επίσης τον συνάδελφό μου κ. Braghetto για την αλληλεγγύη του. Καταθέσαμε τη δήλωση μαζί.
<SPEAKER ID="130" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της ενδιάμεσης έκθεσης (Α6-0213/2006) του κ. Fava, εξ ονόματος της Προσωρινής Επιτροπής, σχετικά με την εικαζόμενη χρήση ευρωπαϊκών κρατών από τη CIA για τη μεταφορά και την παράνομη κράτηση ατόμων (2006/2027(INI)). 
<SPEAKER ID="131" LANGUAGE="IT" NAME="Giovanni Claudio Fava (PSE )," AFFILIATION="εισηγητής">
<P>
Οι κατ’ εξαίρεση παραδόσεις είναι παράνομες μεταφορές ύποπτων για τρομοκρατία τους οποίους συνέλαβε η CIA και παρέδωσε σε χώρες πρόθυμες να τους ανακρίνουν χρησιμοποιώντας κάθε μέσο που έχουν στη διάθεσή τους και να τους φυλακίσουν χωρίς δίκη.
<P>
Λίγες ώρες πριν, έφθασε η είδηση από την Ιταλία ότι ο εφέτης ανακριτής του Μιλάνου υπέγραψε ένταλμα συλλήψεως κατά του υποδιοικητή της Sismi, της ιταλικής στρατιωτικής υπηρεσίας πληροφοριών, με την κατηγορία της συνενοχής στην απαγωγή του Abu Omar, του ιμάμη του Μιλάνου ο οποίος απήχθη, υπόθεση στο πλαίσιο της οποίας εκκρεμούν άλλα είκοσι δύο εντάλματα συλλήψεως που έχουν εκδοθεί κατά πρακτόρων της CIA. Εδώ πρέπει να επισημάνω επίσης πόσο σοβαρό είναι το γεγονός ότι ο διοικητής της Sismi, στρατηγός Pollari, παρουσιάστηκε ενώπιον της επιτροπής μας για να δηλώσει ότι η υπηρεσία του δεν είχε καμία πληροφορία σχετικά με αυτή την απαγωγή. Σημειώνουμε το γεγονός ότι ο υποδιοικητής της ίδιας υπηρεσίας συνελήφθη διότι θεωρήθηκε υπεύθυνος γι’ αυτή την απαγωγή.
<P>
Χάρη στο έργο των βοηθών μας –του προσωπικού της επιτροπής, τους οποίους θέλω να ευχαριστήσω– αναπαραστήσαμε λεπτομερώς ένα περίπλοκο σύστημα αεροσκαφών και ανύπαρκτων αεροπορικών εταιρειών οι οποίες χρησιμοποιήθηκαν τα τελευταία χρόνια από τη CIA για τις αποστολές της· αναπαραστήσαμε με κάθε λεπτομέρεια τις διαδρομές χιλίων και πλέον πτήσεων τις οποίες έχουμε θέσει στη διάθεση των συναδέλφων μας στο Κοινοβούλιο. Γνωρίζουμε ότι πολλές από αυτές τις πτήσεις ήταν πτήσεις ρουτίνας, οι οποίες χρησίμευσαν για τη μεταφορά εξοπλισμού ή υπαλλήλων, αλλά αυτό δεν ισχύει για όλες: ο Abu Omar, ο Maher Arar, ο Khaled el-Masri, ο Mohamed Algiza και πολλοί άλλοι επιβιβάσθηκαν διά της βίας στα αεροπλάνα αυτά και μεταφέρθηκαν προς τις φυλακές τους.
<P>
Οι πτήσεις αυτές προσγειώθηκαν στα αεροδρόμιά μας, χρησιμοποίησαν τον εναέριο χώρο μας και εκμεταλλεύτηκαν τη σιωπή μας και μόνο σε μία εκ των 1084 πτήσεων ισχυρίστηκε ένας αστυνομικός ότι μπόρεσε να ταυτοποιήσει τα στοιχεία πληρώματος και επιβατών.
<SPEAKER ID="132" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
Αυτό φυσικά δεν σημαίνει ότι το Συμβούλιο έχει υιοθετήσει παθητική στάση σχετικά με τα θέματα που εγείρονται στην έκθεση. Από τον περασμένο Νοέμβριο είχε διατυπωθεί δημοσίως η υποψία ότι η Κεντρική Υπηρεσία Πληροφοριών των ΗΠΑ χρησιμοποιούσε πτήσεις για τη μεταφορά ατόμων και παράνομες εγκαταστάσεις κράτησης στην Ευρώπη. Στις 21 Νοεμβρίου ο υπουργός Εξωτερικών της Ευρωπαϊκής Ένωσης συζήτησε αυτές τις πληροφορίες σε συνεδρίαση του Συμβουλίου Γενικών Υποθέσεων και Εξωτερικών Υποθέσεων. Ως αποτέλεσμα αυτής της συζήτησης, στις 29 Νοεμβρίου 2005, ο υπουργός Εξωτερικών της χώρας που ασκούσε τότε την Προεδρία, κ. Jack Straw, απηύθυνε επιστολή στην υπουργό Εξωτερικών των ΗΠΑ Condoleezza Rice, εξ ονόματος της Ευρωπαϊκής Ένωσης, σε μια προσπάθεια να διαπιστώσει την άποψη της αμερικανικής κυβέρνησης σχετικά με αυτούς τους ισχυρισμούς. Στις 5 Δεκεμβρίου η αμερικανίδα υπουργός Εξωτερικών προέβη σε αναλυτική δήλωση για το θέμα, πριν από την επίσκεψή της στην Ευρώπη, σύμφωνα με την οποία οι Ηνωμένες Πολιτείες θεωρούσαν ότι οι διεθνείς συμφωνίες ήσαν δεσμευτικές σχετικά με τις δικές τους ενέργειες και ότι οι Ηνωμένες Πολιτείες σέβονταν την κυριαρχία των άλλων χωρών και ότι δεν μετέφεραν άτομα σε χώρες όπου αυτά θα υποβάλλονταν σε βασανιστήρια, σε ανάκριση ή σε άλλη τέτοια μεταχείριση. Οι υπουργοί Εξωτερικών της ΕΕ και η ομόλογός τους κ. Rice συζήτησαν το θέμα εκ νέου αργότερα κατά τη διάρκεια της επίσκεψης της τελευταίας στις Βρυξέλλες.
<P>
Από τις αρχές του τρέχοντος έτους υπήρξε εντατικός διάλογος με τις Ηνωμένες Πολιτείες σε διάφορα επίπεδα και σε διαφορετικές συναντήσεις σχετικά με αυτά τα θέματα. Τα ανθρώπινα δικαιώματα έχουν συζητηθεί σε πολλές ευκαιρίες με τις Ηνωμένες Πολιτείες. Συζητήσεις υπήρξαν επίσης για την ανάγκη συμμόρφωσης προς το διεθνές δίκαιο κατά τη διαδικασία καταπολέμησης της τρομοκρατίας. Το θέμα περιλαμβανόταν μόλις πρόσφατα στην ημερήσια διάταξη της διάσκεψης κορυφής ΗΠΑ-ΕΕ που συνήλθε στη Βιέννη στις 21 Ιουνίου.
<SPEAKER ID="133" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
Από την αρχή ακόμη, η Ευρωπαϊκή Επιτροπή συνέβαλε αποφασιστικά, γεγονός που πιστεύω ότι μπορεί να επιβεβαιώσει και ο πρόεδρος της επιτροπής, κ. Coelho. Βοήθησε και υποστήριξε δυναμικά το αίτημα της προσωρινής επιτροπής για πρόσβαση στα δεδομένα της Eurocontrol, τα οποία, όπως προκύπτει από την έκθεση, παρείχαν ορισμένα από τα σημαντικότερα στοιχεία για την επαλήθευση ορισμένων γεγονότων.
<P>
Επίσης, προσπάθησα τρεις φορές να επισημάνω στους υπουργούς Εσωτερικών των κρατών μελών πόσο σημαντικό είναι να συνεργαστούν με την προσωρινή επιτροπή του Ευρωπαϊκού Κοινοβουλίου και με το Συμβούλιο της Ευρώπης, να διασφαλίσουν δηλαδή ότι θα σημειωθεί πρόοδος σε έρευνες και εθνικούς ελέγχους σε χώρες όπου αυτό δεν έχει συμβεί ακόμη. Μπορώ να σας προαναγγείλω ότι στο επόμενο Συμβούλιο Υπουργών στις 24 Ιουλίου, το πρώτο που θα διεξαχθεί υπό τη φινλανδική Προεδρία, θα καλέσω εκ νέου τους υπουργούς Εσωτερικών των 25 κρατών μελών να συνεχίσουν να συνεργάζονται με την προσωρινή επιτροπή του Κοινοβουλίου.
<SPEAKER ID="134" LANGUAGE="IT" NAME="Jas Gawronski," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, κυρίες και κύριοι, ήλπιζα ότι ο κ. Fava δεν θα αναφερόταν στα σημερινά νέα από την Ιταλία, αλλά, μιας και το έπραξε, θα ήθελα να του πω, με την ιδιότητά μου ως ιταλός βουλευτής αυτού του Κοινοβουλίου και όχι ως συντονιστής της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, ότι σήμερα ο Οσάμα Μπιν Λάντεν πρέπει να το διασκεδάζει επειδή, στη χώρα μου, αντί να συλλαμβάνουμε τρομοκράτες, ασχολούμαστε με τη σύλληψη των διωκτών τους.
<P>
Όσον αφορά την έκθεση, πιστεύω, κύριε Πρόεδρε, ότι δεν αρκούν οι δηλώσεις του εισηγητή ότι μπορεί να δεχτεί ορισμένες τροπολογίες μας. Πρόκειται για μια εξαιρετικά προκατειλημμένη έκθεση, η οποία περιέχει μόνον επικριτικές απόψεις για τις Ηνωμένες Πολιτείες. Δύο παραδείγματα: μέχρι στιγμής αρνούνταν να συμπεριληφθούν στην έκθεση δύο δηλώσεις του κ. Σολάνα και του κ. de Vries διότι αμφότεροι είπαν πράγματα που δεν ήταν της αρεσκείας της επιτροπής και δεν ικανοποιούν την Αριστερά· δήλωσαν ότι δεν είχαν γνώση καμίας παραβίασης του νόμου από ευρωπαϊκά κράτη μέλη στη συνεργασία τους με τη CIA. Τώρα, ως μεγάλη παραχώρηση, φαίνονται διατεθειμένοι να το δεχτούν.
<P>
Αρνούνται ωστόσο να δεχτούν μια ακόμη δήλωση διότι αντίκειται στην επονομαζόμενη αλήθεια που προσπαθεί να μας επιβάλει η επιτροπή· τη δήλωση ενός ειδικού της Human Rights Watch –η οποία, όπως γνωρίζουμε, ασφαλώς δεν είναι οργάνωση φιλικά διακείμενη προς την κυβέρνηση Μπους– στην επιτροπή μας: «έχουμε τις υποψίες μας, αλλά όχι αποδείξεις». Είναι σε όλους γνωστό ότι οι Αμερικανοί έχουν υποπέσει σε σφάλματα, για τα οποία πρέπει να τους επικρίνουμε ή ακόμη και να τους καταδικάσουμε, αλλά υπέπεσαν σε σφάλματα επειδή κάνουν κάτι.
<P>
Θα χαιρόμουν αν έβλεπα στην έκθεση αυτή την αναγνώριση του γεγονότος ότι αν διεξάγουμε σήμερα αυτή τη συζήτηση για το πρόβλημα της CIA, αυτό συμβαίνει χάρη στον αμερικανικό Τύπο, το αμερικανικό Κογκρέσο και τον αμερικανικό λαό και όχι χάρη στους συντάκτες της έκθεσης. Δεν υπάρχει ούτε μια αναφορά αυτού στην έκθεση.
<SPEAKER ID="135" LANGUAGE="DE" NAME="Wolfgang Kreissl-Dörfler," AFFILIATION="εξ ονόματος της Ομάδας PSE">
<P>
   Κύριε Πρόεδρε, κυρίες και κύριοι, θέλω καταρχάς να συγχαρώ τον εισηγητή μας κ. Fava για την εξαίρετη ενδιάμεση έκθεσή του, την οποία χαρακτηρίζω έτσι διότι βρισκόμαστε μόλις στο πρώτο μισό της εργασίας μας.
<P>
Δεν είναι δυνατόν να απάγονται άνθρωποι από την επικράτεια της ΕΕ ή από κράτη που θέλουν να προσχωρήσουν στην κοινότητά μας, να τους μεταφέρουν αεροπορικώς ανά την υφήλιο και να τους βασανίζουν σε φυλακές όπως της Καμπούλ, όπως αποδεδειγμένα συνέβη στον γερμανό υπήκοο Khaled El-Masri. Εδώ ο σκοπός ασφαλώς δεν αγιάζει τα μέσα και αυτό πρέπει να μας διακρίνει από τον τρόπο που ενεργεί η κυβέρνηση Μπους και η CIA. Το ότι επικρίνουμε τέτοια φαινόμενα δεν έχει απολύτως καμία σχέση με αντιαμερικανισμό· απεναντίας, είναι καθήκον μας να το κάνουμε.
<P>
Για εμάς τίθεται επίσης το ερώτημα που πρέπει να απαντήσουν οι κυβερνήσεις των χωρών της ΕΕ: τι ακριβώς επιτρέπεται να κάνει στις χώρες μας μια μυστική υπηρεσία όπως η CIA – ακόμα και αν είναι υπηρεσία φίλης χώρας; Με ποιον τρόπο επιτρέπεται να δρα; Εδώ δεν μπορεί οπωσδήποτε να ισχύσει η αρχή της χώρας καταγωγής. Επίσης, τα κράτη μέλη της ΕΕ και οι υποψήφιες χώρες πρέπει να διασαφηνίσουν ότι πρέπει να επιτρέπονται μόνο νόμιμες διαδικασίες εναντίον κάποιου προσώπου που είναι ύποπτος για τρομοκρατία. Πώς σκοπεύουν λοιπόν να συνεργαστούν τα κράτη μέλη της ΕΕ με θεσμικά όργανα όπως το Ευρωπαϊκό Κοινοβούλιο και το Συμβούλιο της Ευρώπης;
<P>
Αυτή την ερώτηση πρέπει να την απαντήσει και η κυβέρνηση της πρώην Γιουγκοσλαβικής Δημοκρατίας της Μακεδονίας στα Σκόπια, γιατί δεν μας αρέσει καθόλου να μας λένε ψέματα. Όμως χαίρομαι επίσης γιατί ο γερμανός υπουργός Εξωτερικών κ. Steinmeier επιβεβαίωσε χωρίς δισταγμό ότι θα επισκεφτεί την επιτροπή μας. Πρέπει όμως να πω ότι περιμένουμε και από άλλες προσωπικότητες να κάνουν το ίδιο.
<SPEAKER ID="136" LANGUAGE="EN" NAME="Sarah Ludford," AFFILIATION="εξ ονόματος της Ομάδας ALDE.">
<P>
   Κύριε Πρόεδρε, θέλω να ευχαριστήσω τον εισηγητή, κ. Fava, για το άριστο έργο του και τη συνεργασία του μαζί μας. Θέλω επίσης να ευχαριστήσω τον κ. Coelho για την επιμελή και σταθερή προεδρία του.
<P>
Ο τομέας της δικαιοσύνης και των ανθρωπίνων δικαιωμάτων στην ΕΕ δεν λειτουργεί αποτελεσματικά. Αφενός, ορισμένα κράτη μέλη δεν έχουν εφαρμόσει τους νόμους της ΕΕ κατά της τρομοκρατίας που εγκρίθηκαν πριν από πέντε χρόνια, οπότε δεν διαθέτουμε τα μέσα σε όλη την επικράτεια της ΕΕ για διερεύνηση και άσκηση διώξεων για τρομοκρατικά αδικήματα. Σε ορισμένα κράτη μέλη δεν υπάρχει καν ένας ορισμός της τρομοκρατίας, συνεπώς οι τρομοκράτες γλιτώνουν την καταδίκη και τη φυλάκιση. Ο κ. Fava ανέφερε τις βομβιστικές επιθέσεις στο Λονδίνο, τις οποίες θα θυμηθούμε την Παρασκευή, όπως θυμόμαστε και τις βομβιστικές επιθέσεις στη Μαδρίτη. Αν συνέβαινε το ίδιο σε κάποιες από τις εθνικές μας πρωτεύουσες, δεν θα υπήρχε δυνατότητα καταδίκης των τρομοκρατών.
<P>
Ελπίζω ότι ο κ. Gawronski και οι φίλοι του θα χτυπήσουν τις πόρτες εκείνων των εθνικών πρωτευουσών που δεν έχουν εφαρμόσει ακόμα την απόφαση πλαίσιο για την τρομοκρατία.
<P>
Τι αξιοπιστία προσδίδει αυτό στην ΕΕ τόσο στο εσωτερικό της όσο και στο εξωτερικό, είτε για την αποτελεσματική καταπολέμηση της τρομοκρατίας είτε για την προστασία των ανθρωπίνων δικαιωμάτων; Ας είμαστε σαφείς: αυτό που λέμε σε αυτή την έκθεση είναι ότι ακούσαμε μαρτυρίες και είδαμε γεγονότα που τις επιβεβαιώνουν, όπως ημερολόγια πτήσης, τα οποία πιστοποιούν την πραγματοποίηση έκτακτων εκδόσεων στην Ευρώπη και είναι άκρως απίθανο να μην γνώριζαν οι κυβερνήσεις ή οι υπηρεσίες τους το τι συνέβαινε. Δεν υπονοήσαμε ότι είμαστε δικαστήριο ή ότι έχουμε τις αρμοδιότητες ενός ερευνητή αστυνομικού ή ενός εισαγγελέα, αλλά κάναμε αρκετά σε συνεργασία και συμπληρωματικά με τον Dick Marty στο Συμβούλιο της Ευρώπης, με τους εθνικούς βουλευτές και με δικαστικές έρευνες, για να μετατοπίσουμε το βάρος της απόδειξης.
<P>
Ελπίζω ότι ιδιαιτέρως η Προεδρία λέει κάτι διαφορετικό στους 24 κυβερνητικούς συναδέλφους της στην ΕΕ από ό,τι λέει εδώ. Ελπίζω ότι λέει πως αυτή η συνωμοσία σιωπής πρέπει να σταματήσει. Το να πει κανείς, όπως είπε η κ. υπουργός, ότι οι Συνθήκες δεν δίνουν αρμοδιότητες στην ΕΕ είναι αναληθές. Αν ισχύει αυτό, τότε γιατί οι κυβερνήσεις εισήγαγαν ομόφωνα τη ρήτρα για τα ανθρώπινα δικαιώματα στη Συνθήκη της ΕΕ και μια ρήτρα, το άρθρο 7, η οποία προβλέπει κυρώσεις για την παραβίασή τους;
<P>
Είναι αλήθεια ότι δεν διαθέτουμε τους μηχανισμούς ελέγχου για να συνδέσουμε την υποχρέωση με τις αρμοδιότητες και αυτό το κενό πρέπει να συμπληρωθεί. Είναι λυπηρό το γεγονός ότι ο Χαβιέ Σολάνα και ο Gijs de Vries είναι υποχρεωμένοι να έλθουν και να μας πουν: «δεν πιστεύουμε ότι έγιναν παραβιάσεις, αλλά δεν έχουμε την αρμοδιότητα να απευθύνουμε στα κράτη μέλη τις συναφείς ερωτήσεις».
<P>
Με ικανοποίηση αποδέχομαι την τροπολογία του κ. Gawronski σε αυτό το πλαίσιο, καθώς εκθέτει τη γελοία φύση του κενού αρμοδιότητας. Δεν κατακρίνω εκείνους, αλλά κατηγορώ το Συμβούλιο και τα κράτη μέλη ως ενόχους για τη δημιουργία πολλών αερολογιών και ρητορικής σχετικά με την ΕΕ ως φάρου των ανθρωπίνων δικαιωμάτων χωρίς να φέρουν τα αναμενόμενα αποτελέσματα. Αν θέλετε να ταυτιστούν οι πολίτες μας με την ΕΕ, σας δίνω έναν σκοπό για τον οποίο αξίζει να αγωνιστείτε. 
<SPEAKER ID="137" LANGUAGE="DE" NAME="Cem Özdemir," AFFILIATION="εξ ονόματος της Ομάδας Verts/ALE">
<P>
   Κύριε Πρόεδρε, κυρία Προεδρεύουσα του Συμβουλίου, κύριε Αντιπρόεδρε της Επιτροπής, κυρίες και κύριοι, θέλω καταρχάς να ευχαριστήσω θερμά τον εισηγητή μας κ. Fava για την εξαίρετη εργασία του, αλλά και τον πρόεδρο της επιτροπής μας κ. Coelho για τη δική του εργασία. Σε συνάρτηση με αυτό θέλω ωστόσο να ευχαριστήσω και τον γερουσιαστή Dick Marty και τον κ. Terry Davis για την εξαίρετη συνεργασία με το Συμβούλιο της Ευρώπης και την Επιτροπή Νομικών Υποθέσεων και Ανθρωπίνων Δικαιωμάτων της Κοινοβουλευτικής Συνέλευσης του Συμβουλίου της Ευρώπης. Θεωρώ ότι αυτή η συνεργασία του Συμβουλίου της Ευρώπης με το Ευρωπαϊκό Κοινοβούλιο αποτελεί ορόσημο για τη μελλοντική συνεργασία στο θέμα της υπεράσπισης των δικαιωμάτων των πολιτών.
<P>
Η σύμβαση του Σικάγο επιτρέπει τις ιδιωτικές πτήσεις στον ευρωπαϊκό εναέριο χώρο χωρίς περαιτέρω άδεια. Αυτό το εκμεταλλεύθηκε η CIA και δήλωσε επίτηδες τις πτήσεις της ως ιδιωτικές, ενώ πολλά κράτη –και κράτη μέλη της ΕΕ– επικαλέστηκαν τη σύμβαση του Σικάγο και άφησαν τη CIA να κάνει αυτό που ήθελε. Τα κράτη αυτά προφανώς αγνόησαν άλλες διατάξεις της εν λόγω σύμβασης που τους δίνουν το δικαίωμα διεξαγωγής έρευνας σε τέτοια αεροπλάνα όταν υπάρχουν εύλογες υποψίες ότι το αεροπλάνο χρησιμοποιείται για παράνομους σκοπούς.
<P>
Τα κράτη μέλη της Ευρωπαϊκής Ένωσης δεσμεύονται από διάφορες διεθνείς συνθήκες, ιδίως –όπως αναφέρεται ρητώς στο άρθρο 6– από την ευρωπαϊκή σύμβαση για τα ανθρώπινα δικαιώματα. Το Ευρωπαϊκό Δικαστήριο Ανθρωπίνων Δικαιωμάτων έχει υπογραμμίσει επανειλημμένα ότι κάθε κράτος έχει θετική υποχρέωση να επεμβαίνει, να διεξάγει έρευνες και να προβαίνει σε νομικά διαβήματα εναντίον των υπευθύνων όταν πρόκειται για την προστασία προσώπων από βασανιστήρια και άλλες μορφές απάνθρωπης συμπεριφοράς. Αυτό σαφέστατα δεν συνέβη σε πολλά κράτη μέλη της Ευρωπαϊκής Ένωσης. Αυτές τις ημέρες, η Ιταλία εκπλήρωσε αυτή τη νομική υποχρέωση και της οφείλουμε μεγάλες ευχαριστίες και σεβασμό γι’ αυτό. Περιμένω όμως –και πιστεύω ότι εδώ μιλώ εξ ονόματος της πλειονότητας των μελών του Σώματος– να ακολουθήσουν το παράδειγμα της Ιταλίας και άλλες χώρες.
<SPEAKER ID="138" LANGUAGE="IT" NAME="Giusto Catania," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, κυρίες και κύριοι, θέλω και εγώ να ευχαριστήσω τους συναδέλφους μου, κκ. Fava και Coelho, για το έργο που επιτέλεσαν στην επιτροπή και για το γεγονός ότι αυτό το έργο μας έδειξε ότι οι κατ’ εξαίρεση παραδόσεις αποτελούν τμήμα της λανθασμένης στρατηγικής που εφαρμόζεται στο όνομα της καταπολέμησης της τρομοκρατίας.
<P>
Μόλις λίγες ημέρες πριν, μετά την έκδοση της απόφασής του για το Γκουαντάναμο, το Ανώτατο Δικαστήριο των Ηνωμένων Πολιτειών μας είπε ότι, από το 2001 έως το 2003, οι μισοί και πλέον κρατούμενοι του Γκουαντάναμο είχαν μεταφερθεί εκεί από το Αφγανιστάν, πράγμα που σημαίνει ότι η Ευρώπη ήταν ο τόπος διέλευσης για διακόσιους και πλέον κρατουμένους, ότι τα ευρωπαϊκά αεροδρόμια χρησιμοποιήθηκαν ως ενδιάμεσοι σταθμοί και ότι οι βάσεις των ΗΠΑ και του NATO χρησιμοποιήθηκαν ως χώροι προφυλάκισης. Η επιτροπή μας έχει εξακριβώσει επίσης ότι δεν υπάρχει αμφιβολία ότι διαπράχθηκαν απαγωγές, μια εκ των οποίων είναι η προφανής περίπτωση του Abu Omar.
<P>
Ερευνήσαμε σε βάθος τα γεγονότα και διαπιστώσαμε ότι, όπως είπαν ο John Bellinger και η Condoleezza Rice, η δραστηριότητα αυτή των αμερικανικών μυστικών υπηρεσιών εκτελέστηκε με τη συνεργασία των εθνικών κυβερνήσεων. Ο John Bellinger και η Condoleezza Rice δήλωσαν ρητώς ότι δεν υπήρξε καμία παραβίαση εθνικής κυριαρχίας. Πρέπει να αναφερθεί και αυτό επίσης, κύριε Grawronski, όχι μόνον αποσπάσματα από δηλώσεις του κ. Sinfton.
<P>
Πιστεύω ότι αποδείχθηκε πέρα από κάθε αμφιβολία ότι οι ευρωπαϊκές κυβερνήσεις βοήθησαν και υποστήριξαν τις δράσεις των αμερικανικών μυστικών υπηρεσιών σε ευρωπαϊκό έδαφος. Ένας ιταλός αστυνομικός ομολόγησε και σήμερα συνελήφθη ο υποδιοικητής της Sismi, των ιταλικών μυστικών υπηρεσιών. Πιστεύω ότι χρειαζόμαστε περαιτέρω διευκρινίσεις.
<P>
Τέλος, ο διοικητής των ιταλικών μυστικών υπηρεσιών, στρατηγός Pollari, είτε προέβη σε ψευδείς δηλώσεις ενώπιον της επιτροπής μας ή δεν γνώριζε τη δράση του υποδιοικητή του: αμφότερες οι πιθανότητες είναι πολύ σοβαρές. Το ίδιο ισχύει και για τον Επίτροπο Frattini, ο οποίος οφείλει να διευκρινίσει αυτό το σημείο. Ο Επίτροπος Frattini ήταν υπουργός Εξωτερικών την περίοδο εκείνη και, συνεπώς, είτε δεν γνώριζε, όπως είπε στην επιτροπή, ή αγνοούσε τις συμφωνίες...
<SPEAKER ID="139" LANGUAGE="PL" NAME="Konrad Szymański," AFFILIATION="εξ ονόματος της Ομάδας UEN">
<P>
   Κύριε Πρόεδρε, συνιστώ μεγαλύτερη μετριοπάθεια ως προς τον τόνο αυτής της έκθεσης. Γίνεται υπερβολική χρήση της γλώσσας της βεβαιότητας σε σημεία στα οποία θα άρμοζε η υπόνοια και η αμφιβολία. Σύμφωνα με την προηγούμενη έκθεση του Συμβουλίου της Ευρώπης, έχουμε να κάνουμε με δώδεκα τέτοιες περιπτώσεις έκδοσης, που αφορούν 17 περίπου άτομα. Δεν συνιστούν κατάφωρη παραβίαση του διεθνούς δικαίου όλες αυτές οι υποθέσεις. Ο κ. Arar, για παράδειγμα, εκδόθηκε με εντολή του δικαστηρίου μετανάστευσης, άρα δύσκολα θα πληρούσε τις προϋποθέσεις για να συμπεριληφθεί στην ομάδα των «κατ’ εξαίρεση παραδόσεων».
<P>
Έως ότου μάθουμε την ακριβή έκταση του φαινομένου, δεν έχουμε το δικαίωμα να διατυπώνουμε τον ισχυρισμό που περιέχεται στην παράγραφο 6 της έκθεσης, στην οποία δηλώνεται ότι έχουν σημειωθεί επανειλημμένες, σοβαρές και απαράδεκτες παραβιάσεις των θεμελιωδών ανθρωπίνων δικαιωμάτων. Η αμερικανική κυβέρνηση ερμηνεύει διαφορετικά τη σύμβαση κατά των βασανιστηρίων, πράγμα που είναι δικαίωμά της. Η επιτροπή σχετικά με αυτή τη σύμβαση δεν έχει αμφισβητήσει αυτή την ερμηνεία, η οποία στηρίζεται σε μακρόχρονη πρακτική, σε απόφαση της Γερουσίας και σε αποφάσεις του Ανωτάτου Δικαστηρίου.
<P>
Η Ευρώπη θέλει να μεταχειρίζεται τους τρομοκράτες ως εγκληματίες οι οποίοι θα πρέπει να έχουν συνήγορο υπεράσπισης και όλα τα δικαιώματα της ορθής διαδικασίας απονομής της δικαιοσύνης. Η αμερικανική πρακτική είναι πλησιέστερη προς τις παραδόσεις των στρατιωτικών κανόνων, οι οποίοι κατά τη γνώμη μου είναι καταλληλότεροι γι’ αυτές τις περιστάσεις, αλλά οι οποίοι οδηγούν σε νομικές ακροβασίες. Αν θέλουμε να αποφύγουμε τέτοιες διαμάχες και συγκρούσεις μεταξύ Ευρώπης και ΗΠΑ, θα πρέπει να προσθέσουμε νέους κανονισμούς στο διεθνές δίκαιο. Χωρίς τις τροπολογίες που πρότεινε ο κ. Gawronski και εγώ, η έκθεση δεν αξίζει να υπερψηφιστεί στην αυριανή ψηφοφορία. 
<SPEAKER ID="140" LANGUAGE="PL" NAME="Mirosław Mariusz Piotrowski," AFFILIATION="εξ ονόματος της Ομάδας IND/DEM">
<P>
   Κύριε Πρόεδρε, η Προσωρινή Επιτροπή για την εικαζόμενη χρήση ευρωπαϊκών κρατών από τη CIA για τη μεταφορά και την παράνομη κράτηση ατόμων, η οποία συστάθηκε για τέσσερις μήνες από το Ευρωπαϊκό Κοινοβούλιο, έχει αποτύχει να εκπληρώσει την αποστολή της. Με το έως τώρα συνολικό έργο της δεν έχει κατορθώσει να αποκτήσει ούτε ένα στοιχείο, και υπογραμμίζω, ούτε ένα στοιχείο, προηγουμένως άγνωστων πληροφοριών. Ως αποτέλεσμα, η έκθεση της επιτροπής που παρουσιάζεται εδώ σήμερα δεν είναι τίποτε άλλο από μια ακόμη ανεπιβεβαίωτη πληροφορία των μέσων ενημέρωσης.
<SPEAKER ID="141" LANGUAGE="NL" NAME="Philip Claeys (NI ). –" AFFILIATION="είναι">
<P>
   Κύριε Πρόεδρε, η προσωρινή επιτροπή μας έχει αποτύχει να προσάψει οτιδήποτε στην CIA όσον αφορά την εμπλοκή της σε βασανιστήρια ή σχετικές παράνομες δραστηριότητες εδώ στην Ευρώπη. Υπόνοιες, ενδείξεις ή ακόμη και υπαινιγμούς, αυτά είναι όλα που είχαμε για να προχωρήσουμε. Ορισμένοι αριστεροί βουλευτές ήθελαν να επωφεληθούν από τις δραστηριότητες της προσωρινής επιτροπής για να επιδοθούν σε φθηνό αντιαμερικανισμό, εκδήλωση του οποίου αποτελεί και αυτή η μεροληπτική έκθεση.
<SPEAKER ID="142" LANGUAGE="PT" NAME="Carlos Coelho (PPE-DE ). –" AFFILIATION="">
<P>
   Κυρία Προεδρεύουσα του Συμβουλίου, κύριε Frattini, κυρίες και κύριοι, θέλω καταρχάς να ευχαριστήσω τον κ. Frattini για την εξαιρετική συνεργασία του με την επιτροπή μας, και ελπίζω το Συμβούλιο να ακολουθήσει το παράδειγμά του στη δεύτερη περίοδο των εργασιών μας.
<P>
Θέλω επίσης να επαναλάβω τα λόγια του κ. Kreissl-Dörfler, και να πω ότι αυτή είναι μια ενδιάμεση έκθεση. Το έγγραφο αυτό δεν μπορεί να κατηγορηθεί για το γεγονός ότι δεν περιέχει το είδος των συμπερασμάτων που βρίσκουμε σε μια τελική έκθεση. Θέλω επίσης να ευχαριστήσω όλα τα μέλη της επιτροπής της οποίας είμαι πρόεδρος και ιδιαίτερα τον εισηγητή κ. Fava, για το υψηλής ποιότητας έργο που με αφοσίωση επιτέλεσε στην Επιτροπή. Επιθυμώ επίσης να ευχαριστήσω όλους εκείνους οι οποίοι μας βοήθησαν. Τρίτον, επιθυμώ να επισημάνω ότι στις ακροάσεις έγιναν 70 καταθέσεις, δόθηκαν δηλώσεις συνολικής διάρκειας 50 ωρών, πραγματοποιήθηκαν δύο αποστολές στο εξωτερικό –μία στις Ηνωμένες Πολιτείες και μία στην πρώην Γιουγκοσλαβική Δημοκρατία της Μακεδονίας– και αναλύθηκαν χιλιάδες έγγραφα.
<P>
Όπως έχουν τα πράγματα, έχω την αίσθηση ότι, πέραν του γεγονότος ότι η επιτροπή δικαιολόγησε την ύπαρξή της, παράνομες πράξεις σημειώθηκαν στην Ευρώπη οι οποίες χρειάζεται να αξιολογηθούν όσον αφορά την κλίμακά τους και τον βαθμό συμμετοχής των κρατών μελών. Επιπλέον, ο έλεγχος του εναέριου χώρου και των εγκαταστάσεων των αεροδρομίων πρέπει να εντατικοποιηθεί, ο δημοκρατικός έλεγχος των δραστηριοτήτων των μυστικών υπηρεσιών πρέπει να ενισχυθεί, όπως είπε και ο κ. Frattini, και οι δραστηριότητες των μυστικών υπηρεσιών στο ευρωπαϊκό έδαφος πρέπει να παρακολουθούνται στενότερα.
<SPEAKER ID="143" LANGUAGE="PL" NAME="Józef Pinior (PSE ). –" AFFILIATION="">
<P>
   Κύριε Πρόεδρε, εφέτος η 11η Σεπτεμβρίου θα σημάνει την 5η επέτειο της τρομοκρατικής επίθεσης κατά της Αμερικής. Μια νόμιμη καταπολέμηση της τρομοκρατίας συνάδει με την περισυλλογή ως προς τα μέσα για τη διεξαγωγή αυτής της μάχης, για την κατάσταση της δημοκρατίας, για το κράτος δικαίου και για τις πολιτικές ελευθερίες όταν σε ειδικές υπηρεσίες δίδονται ειδικές εξουσίες και εφαρμόζεται γενική επιτήρηση.
<P>
Ένα νέο είδος κοινότητας αναδύεται από αμφότερες τις πλευρές του Ατλαντικού – μια κοινότητα δικηγόρων, δημοσιογράφων και πολιτικών από διάφορες πλευρές της πολιτικής σκηνής, ακτιβιστές από ανθρωπιστικές οργανώσεις και πολίτες οι οποίοι τάσσονται κατά των πρόσφατων παραβιάσεων ανθρωπίνων δικαιωμάτων και πολιτικών και αστικών ελευθεριών από ορισμένες ευρωπαϊκές κυβερνήσεις και από την κυβέρνηση των ΗΠΑ. Την περασμένη εβδομάδα το Ανώτατο Δικαστήριο των ΗΠΑ κήρυξε παράνομα τα ειδικά στρατοδικεία που ίδρυσε με διάταγμα ο Πρόεδρος Μπους τον Νοέμβριο του 2001, παρακάμπτοντας το Κογκρέσο, και αντίθετα προς τις Συνθήκες της Γενεύης και το αμερικανικό σύστημα στρατοδικείων. Η απόφαση του Ανωτάτου Δικαστηρίου αποτελεί απόδειξη ότι δεν είμαστε καταδικασμένοι σε μια τραγική επιλογή ανάμεσα στην ασφάλεια και την ελευθερία.
<P>
Η προσωρινή επιτροπή που όρισε το Κοινοβούλιο στις 18 Ιανουαρίου αυτού του έτους έχει περατώσει το πρώτο στάδιο του έργου της. Η ενδιάμεση έκθεση καταλήγει στο συμπέρασμα ότι σημειώθηκαν στην Ευρώπη παράνομες πρακτικές που αφορούν πολίτες και κατοίκους της Ευρώπης. Θέλω να υπογραμμίσω ότι η έκθεση της επιτροπής ουδόλως είναι αντιαμερικανική ή ιδεολογική, και δεν στρέφεται κατά οιασδήποτε χώρας ή κυβέρνησης. Η έκθεση βασίστηκε πρωτίστως σε ακροάσεις διάρκειας 50 περίπου ωρών που αφορούσαν δικηγόρους, δημοσιογράφους, εκπροσώπους μη κυβερνητικών οργανώσεων, εικαζόμενα θύματα διαδικασιών κατ’ εξαίρεση παράδοσης, εκπροσώπους κυβερνήσεων των κρατών μελών και εκπροσώπους των ευρωπαϊκών οργάνων.
<P>
Θέλω επίσης να υπογραμμίσω ότι στην ενδιάμεση έκθεσή της η επιτροπή ούτε μία φορά δεν αναφέρει το όνομα «Πολωνία», σε αντίθεση με την έκθεση Dick Marty που κατετέθη ενώπιον του Συμβουλίου της Ευρώπης τον Ιούνιο αυτού του έτους. Ωστόσο, η έκθεσή μας δεν υποστηρίζει την ανάγκη να εξακριβωθεί αν υπάρχει απόδειξη ότι λειτουργούν μυστικές φυλακές σε ορισμένες ευρωπαϊκές χώρες, όπως ορισμένοι δημοσιογράφοι και καλόπιστες μη κυβερνητικές οργανώσεις ισχυρίστηκαν κατά τη διάρκεια των ερευνών. Αυτό που είναι ιδιαίτερα ανησυχητικό είναι, όπως επισημαίνεται και στην έκθεση του γερουσιαστή Marty, η απροθυμία της Βαρσοβίας να συνεργαστεί σοβαρά με τα ευρωπαϊκά όργανα.
<P>
Η Προσωρινή Επιτροπή πρέπει τώρα να εξαντλήσει το υπόλοιπο της 12μηνης εντολής της, κατά τη διάρκεια της οποίας πρέπει να πραγματοποιήσει επίσημες επισκέψεις σε διάφορες χώρες, περιλαμβανομένης της Πολωνίας. 
<SPEAKER ID="144" LANGUAGE="ES" NAME="Ignasi Guardans Cambó (ALDE ). –" AFFILIATION="">
<P>
   Κύριε Πρόεδρε, καταρχάς θέλω να συγχαρώ τον εισηγητή, κ. Claudio Fava, και την ομάδα της γραμματείας που τον υποστήριξε στο εξαιρετικό έργο του. Παρά τα όσα μπορεί να υποθέσει κανείς από τη σύντομη ομιλία του εκπροσώπου του Συμβουλίου, δεν προσβλέπουμε στην Ουάσινγκτον. Προσβλέπουμε στις ευρωπαϊκές πρωτεύουσες. Προσβλέπουμε στο Συμβούλιο, στις Βρυξέλλες, περιμένοντας να δεσμευτούν για την αλήθεια που δεν έχει έρθει ακόμη, να μας εξηγήσουν το γιατί και το πώς αυτού που γνωρίζουμε τώρα.
<SPEAKER ID="145" LANGUAGE="ES" NAME="Raül Romeva i Rueda (Verts/ALE ). –" AFFILIATION="">
<P>
   Κύριε Πρόεδρε, και εγώ θέλω να συγχαρώ και να επαινέσω τον εισηγητή, κ. Fava, ενώ θέλω να εκφράσω για άλλη μια φορά την απόλυτη υποστήριξή μας στη βασική προσέγγιση της έκθεσης.
<P>
Όπως υπογραμμίζεται στην έκθεση, μας φαίνεται αδιανόητο ότι οι κυβερνήσεις μας δεν ήξεραν τι συνέβαινε, και θέλω να εκφράσω για άλλη μια φορά την έκπληξή μου για τις επανειλημμένες αρνήσεις ορισμένων κυβερνήσεων –περιλαμβανομένης της δικής μου– για γεγονότα που οι ίδιοι οι αξιωματούχοι της CIA απέδειξαν και παραδέχτηκαν. Η κράτηση στην Ιταλία σήμερα είναι μόνο η κορυφή του παγόβουνου και ελπίζουμε ότι όλα τα υπόλοιπα θα βγουν στο φως σύντομα.
<SPEAKER ID="146" LANGUAGE="DE" NAME="Sylvia-Yvonne Kaufmann (GUE/NGL ). –" AFFILIATION="">
<P>
   Κύριε Πρόεδρε, η CIA απήγαγε, μετέφερε, εξαφάνισε ανθρώπους στο όνομα της ελευθερίας και της δημοκρατίας, και δεν προκάλεσε μόνο τον βασανισμό τους αλλά τους βασάνισε και η ίδια. Βασικά θα έπρεπε, το αργότερο κατά την ακρόαση του Khaled El-Masri, να έχει μείνει άναυδος και ο τελευταίος βουλευτής του Σώματος. Και τι έκαναν οι κυβερνήσεις μας; Τίποτα! Η περίπτωση του El-Masri ήταν θέμα κουτσομπολιού στα κυλικεία των Σκοπίων. Αυτό το γνώριζαν γερμανοί υπάλληλοι, αλλά η γερμανική κυβέρνηση εγκατέλειψε τον κ. El-Masri στη μοίρα του, προφανώς για πολιτικούς λόγους.
<P>
Επιτρέψτε μου να πω ξεκάθαρα ότι κάθε κυβέρνηση έχει υποχρέωση να προστατεύει τους πολίτες της από παραβιάσεις των ανθρωπίνων δικαιωμάτων τους από τρίτους. Εδώ η απραξία συνιστά κατάφωρη παραβίαση των ανθρωπίνων δικαιωμάτων. Επανειλημμένα ζητήθηκαν αποδείξεις. Αντί όμως να υποχρεωθεί να τις προσκομίσει η κυβέρνηση, ζητούν τέτοιες αποδείξεις από τα θύματα. Αυτή η γραμμή τηρείται από τη δεξιά πτέρυγα, αλλά και από τις τάξεις των συντηρητικών στο Σώμα. Ποιος έχει όμως υποχρέωση απόδειξης; Ο κ. Marty από το Συμβούλιο της Ευρώπης έχει απόλυτο δίκιο όταν λέει ότι είναι θεμελιώδης υποχρέωση κάθε κυβέρνησης να διαλευκαίνει ενεργά όλες τις περιπτώσεις παραβίασης των ανθρωπίνων δικαιωμάτων που διαπράττονται στην επικράτειά της ή εναντίον πολιτών της. Πρέπει να αποδείξει ότι ενήργησε πάντα σωστά και σε συμφωνία με την ευρωπαϊκή συνθήκη για τα ανθρώπινα δικαιώματα και τις κοινές θεμελιώδεις αξίες της Ένωσης.
<SPEAKER ID="147" LANGUAGE="EN" NAME="Eoin Ryan (UEN ). –" AFFILIATION="">
<P>
Είμαι ένας ιρλανδός βουλευτής αυτού του Σώματος και εμείς στην Ιρλανδία γνωρίζουμε πώς δημιουργείται και αναπτύσσεται η τρομοκρατία και πώς, με τη λήψη εσφαλμένων αποφάσεων, οι κυβερνήσεις μπορούν να ενισχύσουν τις τρομοκρατικές οργανώσεις. Για παράδειγμα, ο IRA παραλίγο να ηττηθεί σε πολλές περιπτώσεις, αλλά ελήφθησαν άστοχες αποφάσεις και κέρδισε τη συμπάθεια του κοινού με αποτέλεσμα να αναπτυχθεί ξανά. Ο τρόπος για να ηττηθεί η τρομοκρατία πρέπει να εξεταστεί πολύ προσεκτικά.
<SPEAKER ID="148" LANGUAGE="PL" NAME="Bogusław Rogalski (IND/DEM ). –" AFFILIATION="">
<P>
   Κύριε Πρόεδρε, μετά τα εγκλήματα της 11ης Σεπτεμβρίου 2001 ο κόσμος έχει αλλάξει. Την ημέρα εκείνη οι ισλαμιστές τρομοκράτες άρχισαν έναν ολοκληρωτικό πόλεμο κατά του δυτικού πολιτισμού, προκαλώντας μας τον τρόμο και τον θάνατο. Σε αυτό το Κοινοβούλιο, δεν μπορούμε να προσεγγίσουμε την καταπολέμηση της τρομοκρατίας σήμερα χωρίς να συνυπολογίζουμε αυτά τα γεγονότα. Η καταπολέμηση της τρομοκρατίας είναι αποτέλεσμα αυτών των γεγονότων, και ο σεβασμός των ανθρωπίνων δικαιωμάτων των τρομοκρατών δεν πρέπει να θέτει σε κίνδυνο την αποτελεσματική προστασία των οικογενειών και των κοινωνιών μας.
<P>
Οφείλουμε να θυμόμαστε ότι οι τρομοκράτες δεν αναγνωρίζουν κανένα δικαίωμα, συνθήκη ή σύμβαση. Με ανησυχούσαν αυτά που έβλεπα να συμβαίνουν στα παρασκήνια όταν συστάθηκε η αποκαλούμενη «Επιτροπή CIA». Δυστυχώς η σύστασή της ήταν καθαρά πολιτική, με σκοπό να πληγεί το κύρος κρατών τα οποία στην πραγματικότητα συμμετέχουν στην καταπολέμηση της τρομοκρατίας. Ως μέλος της επιτροπής, μπορώ να διαπιστώσω ότι οι δραστηριότητές της είναι ένα «ευρωπαϊκό κυνήγι μαγισσών», όπου οι μάγισσες που κυνηγιούνται είναι οι σύμμαχοι των ΗΠΑ στην Ευρώπη, μια κατάσταση που είναι αντανάκλαση των συμπλεγμάτων και του αντιαμερικανισμού ορισμένων κρατών μελών της «παλαιάς ΕΕ».
<SPEAKER ID="149" LANGUAGE="EN" NAME="Roger Helmer (NI ). –" AFFILIATION="ίσως">
<P>
   Κύριε Πρόεδρε, πραγματοποιήσαμε 50 ώρες ακροάσεων και δεν έχουμε να επιδείξουμε κανένα αποτέλεσμα μετά από αυτές. Έστειλα αντίγραφο της έκθεσης του κ. Fava σε ένα πρώην μέλος του επιτελείου μου, στη Sally McNamara, η οποία είναι τώρα διευθύντρια διεθνών σχέσεων σε ένα μεγάλο ινστιτούτο δημόσιας πολιτικής της Ουάσινγκτον, το American Legislative Exchange Council. Θα ήθελα να σας μεταφέρω τα σχόλιά της. Χρησιμοποιεί μια ιδιωματική λέξη για να περιγράψει την έκθεση και μετά λέει: «Αν εκπονούσα μια τέτοια έκθεση για το αφεντικό μου –χωρίς στοιχεία και με μεγάλη δόση ηθικολογίας– πιστεύω ότι θα με απέλυε».
<P>
Ελπίζω ο εισηγητής μας να λάβει υπόψη αυτά τα σχόλια. Η έκθεσή του βασίζεται εξ ολοκλήρου σε εικασίες και τυχαία γεγονότα. Προσπαθεί να παρουσιάσει αβάσιμους ισχυρισμούς ως γεγονότα. Οι αποδείξεις για πτήσεις που να συνδέονται με τη CIA δεν είναι αποδείξεις παράδοσης, πόσο μάλλον αποδείξεις κακομεταχείρισης. Η επιτροπή ξεκίνησε από μια υποθετική άποψη ότι οι ΗΠΑ και η CIA είναι ένοχες και απλώς προσπάθησε χωρίς επιτυχία να τεκμηριώσει τις προκαταλήψεις της. Δεν απέδειξε την ορθότητα των στοιχείων, απλώς παρείχε μια βάση για αντιαμερικανική προκατάληψη.
<P>
Είτε το θέλουμε είτε όχι, ο πόλεμος κατά της τρομοκρατίας είναι πραγματικός και γίνεται τώρα. Οι ΗΠΑ ηγούνται αυτού του πολέμου. Έχουν δαπανήσει μεγάλες ποσότητες αίματος και χρημάτων στην προστασία των δυτικών αξιών. Εμείς σε αυτό το Σώμα θα πρέπει να δείξουμε λίγο περισσότερη ευγνωμοσύνη και λίγο λιγότερο επικριτικό πνεύμα. Συμφωνώ με τον κ. Piotrowski. Δεν υπάρχει λόγος να επεκταθεί η αρμοδιότητα αυτής της επιτροπής. 
<SPEAKER ID="150" LANGUAGE="" NAME="" AFFILIATION="Αντιπροέδρου">
<SPEAKER ID="151" LANGUAGE="DE" NAME="Ewa Klamt (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, ο σεβασμός των ανθρωπίνων δικαιωμάτων, ο σεβασμός των θεμελιωδών ελευθεριών που σκοπός τους είναι η προστασία των πολιτών και ο σεβασμός των ευρωπαϊκών μας νομικών συστημάτων ανήκουν στις θεμελιώδεις αρχές της Ευρωπαϊκής Ένωσης. Σε αυτό το πλαίσιο, η επιτροπή για τη CIA είχε και έχει εντολή να εξετάσει αν υπάρχουν παραβιάσεις ως προς την εφαρμογή του κοινοτικού δικαίου από τα κράτη μέλη. Δυστυχώς, αυτή τη στιγμή η παρούσα ενδιάμεση έκθεση δεν είναι ούτε ισορροπημένη ούτε πλήρης. Μπορώ να δεχτώ ότι οι Ομάδες του Σώματος αξιολογούν με διαφορετικό τρόπο τις δηλώσεις της επιτροπής, όμως βασικό συστατικό μιας ισορροπημένης έκθεσης πρέπει να είναι να υιοθετεί όλες τις δηλώσεις, και εκείνες που δεν ταιριάζουν με την προκατασκευασμένη άποψη της επιτροπής.
<P>
Επομένως, εφόσον ο κ. Σολάνα και ο κ. de Vries υποστήριξαν στις αντίστοιχες ακροάσεις ότι δεν τους είναι γνωστή παραβίαση του δικαίου εκ μέρους κάποιου κράτους μέλους, αυτό πρέπει να συμπεριληφθεί στην έκθεση για λόγους πληρότητας, όπως πρέπει και να συμπεριληφθεί το ότι μέχρι σήμερα δεν υπάρχει καμία απόδειξη για τις επονομαζόμενες κρυφές φυλακές στην Ευρωπαϊκή Ένωση. Επίσης, στην έκθεση πρέπει να συμπεριληφθεί και η δήλωση του John Bellinger εξ ονόματος της αμερικανικής κυβέρνησης. Στο κάτω-κάτω, τα μέλη της επιτροπής μετέβησαν στην Ουάσιγκτον ειδικά για να του θέσουν τις συγκεκριμένες ερωτήσεις. Όλα αυτά τα στοιχεία δεν έχουν συμπεριληφθεί ως τώρα στην έκθεση διότι δεν άρεσαν στην πλειονότητα των μελών της επιτροπής. Αυτό ασφαλώς δεν αρμόζει στην εντολή τους για αναζήτηση δεδομένων και ανεύρεση της αλήθειας.
<SPEAKER ID="152" LANGUAGE="SV" NAME="Inger Segelström (PSE ). –" AFFILIATION="">
<P>
   Κύριε Πρόεδρε, κυρία Lehtomäki, κύριε Frattini, αξιότιμοι βουλευτές, κυρίες και κύριοι, επιθυμώ και εγώ να ευχαριστήσω τον κ. Fava για το συνολικό έργο του σχετικά με την ενδιάμεση έκθεση και τους άλλους για το εξαίρετο έργο που έχουν επιτελέσει. Όταν το Κοινοβούλιο και εμείς αρχίσαμε το έργο μας στην Προσωρινή Επιτροπή σχετικά με την εικαζόμενη χρήση ευρωπαϊκών κρατών από τη CIA για τη μεταφορά και την παράνομη κράτηση ατόμων, εγώ στην αρχή δεν είχα πολύ μεγάλες προσδοκίες για το τι μπορούσαμε να επιτύχουμε, καθώς πολλές από τις εικαζόμενες πρακτικές είχαν πραγματοποιηθεί αρκετά χρόνια πριν. Όμως, βρέθηκα μπροστά σε ευχάριστη έκπληξη. Το έργο μας παρήγαγε αποτελέσματα που στοχεύουν να προσφέρουν μεγαλύτερη ασφάλεια στην Ευρώπη και να προστατέψουν περισσότερο τα ανθρώπινα δικαιώματα.
<P>
Ως σοσιαλδημοκράτισσα, μέλος του ΕΚ από τη Σουηδία και υπερήφανη μάγισσα, όπως κάποιος επέλεξε να μας αποκαλέσει, είμαι ιδιαίτερα ευτυχής για το γεγονός ότι, στα θέματα της κατ’ εξαίρεση έκδοσης και των διπλωματικών εγγυήσεων, έχουμε φθάσει τώρα σε συμφωνία και για το γεγονός ότι καθιστούμε σαφείς τις διαχωριστικές γραμμές ανάμεσα στην καταπολέμηση της τρομοκρατίας, μια ανθρωπιστική πολιτική για τους πρόσφυγες και τον σεβασμό των ανθρωπίνων δικαιωμάτων, ο οποίος διέρχεται επίσης κρίση μετά τις τρομοκρατικές ενέργειες της 11ης Σεπτεμβρίου 2001 στη Νέα Υόρκη. Σε αυτόν τον τομέα, η απέλαση από τη Σουηδία των Αιγυπτίων Muhammed Al Zery και Ahmed Agiza κατόπιν απόφασης της σουηδικής κυβέρνησης έδειξαν λύσεις του είδους που δεν θέλουμε να δούμε πλέον. Οι λύσεις της CIA είναι μη βιώσιμες, τόσο βραχυπρόθεσμα όσο και μακροπρόθεσμα, τόσο για την ΕΕ όσο και για τον υπόλοιπο κόσμο.
<P>
Η επιτροπή χρειάζεται περισσότερο χρόνο. Έχουμε διδαχθεί από τα λάθη που έχουν γίνει και θα προτείνουμε μέτρα και δίκτυα ασφαλείας έτσι ώστε να μην καταλήξουμε σε παρόμοιες καταστάσεις στο μέλλον. Οι Ευρωπαίοι περιμένουν να γίνει καλύτερο έργο στην αντιμετώπιση μελλοντικών κρίσεων μέσω της συνεργασίας μεταξύ του Συμβουλίου της Ευρώπης, όλων των χωρών της Ευρώπης και ημών στο Ευρωπαϊκό Κοινοβούλιο. Ο κ. Frattini έχει ορισμένες ενδιαφέρουσες σκέψεις σχετικά με τις υπηρεσίες ασφαλείας, τους απαραίτητους μελλοντικούς ελέγχους σχετικά με την πολιτική αεροπορία, επιτυγχάνοντας τη σωστή ισορροπία στην καταπολέμηση της τρομοκρατίας. 
<SPEAKER ID="153" LANGUAGE="NL" NAME="Sophia in 't Veld (ALDE ). –" AFFILIATION="">
<SPEAKER ID="154" LANGUAGE="EN" NAME="Jean Lambert (Verts/ALE ). –" AFFILIATION="">
<SPEAKER ID="155" LANGUAGE="ES" NAME="Willy Meyer Pleite (GUE/NGL ). –" AFFILIATION="">
<P>
   Κύριε Πρόεδρε, όπως ο κ. Dick Marty στο Συμβούλιο της Ευρώπης, ο κ. Fava έχει το θάρρος να συντονίζει μια έρευνα με έναν πολύ ξεκάθαρο στόχο: να εξακριβώσει την αλήθεια. Ανεξάρτητα από τη θέση των κρατών ή κυβερνήσεων, πρέπει να εξακριβωθεί η αλήθεια.
<P>
Σε αυτό το σημείο της έρευνας είναι σαφές ότι κανείς δεν μπορεί να δεχτεί την ιδέα ότι οι ευρωπαϊκές κυβερνήσεις δεν γνώριζαν τίποτα γι’ αυτό το μεγάλο ολοκληρωμένο σχέδιο των υπηρεσιών πληροφοριών των ΗΠΑ. Σε αυτό το στάδιο της έρευνας, παροτρύνω τις κυβερνήσεις της Ευρωπαϊκής Ένωσης –όλες τους– να εντείνουν τη συνεργασία τους με την έρευνα που συντονίζεται από τον κ. Fava.
<SPEAKER ID="156" LANGUAGE="EN" NAME="Mogens N.J. Camre (UEN ). –" AFFILIATION="">
<SPEAKER ID="157" LANGUAGE="EN" NAME="Gerard Batten (IND/DEM ). –" AFFILIATION="Daily Telegraph">
<P>
Στο σημερινό φύλλο της εφημερίδας , ο ηγέτης των Φιλελευθέρων Δημοκρατών του Ηνωμένου Βασιλείου, σερ Menzies Campbell, δήλωσε ότι οι ρυθμίσεις έκδοσης του Ηνωμένου Βασιλείου με τις ΗΠΑ αποτελούν συνταγματικό αίσχος. Όλως παραδόξως για δικηγόρο, δεν φαίνεται να γνωρίζει ότι οι ίδιες ακριβώς ρυθμίσεις ισχύουν και με την Ευρωπαϊκή Ένωση. Οι ρυθμίσεις έκδοσης της Βρετανίας στο πλαίσιο του ευρωπαϊκού εντάλματος σύλληψης και της αντίστοιχης και μη αμοιβαίας ρύθμισης με τις ΗΠΑ αντιστοιχούν σχεδόν σε δικαστική απαγωγή βρετανών πολιτών. 
<SPEAKER ID="158" LANGUAGE="PL" NAME="Ryszard Czarnecki (NI ). –" AFFILIATION="">
<P>
   Κύριε Πρόεδρε, η έκθεση του κ. Fava είναι όπως ένα στυμμένο λεμόνι – όσο και αν το στύβετε, δύσκολα θα βγει χυμός· ακόμη και έτσι όμως, είναι μια καλύτερη, πιο υπεύθυνη και πιο συγκρατημένη έκθεση από την έκθεση που παρουσίασε η Κοινοβουλευτική Συνέλευση του Συμβουλίου της Ευρώπης. Ενώ η δική τους έκθεση είναι κραυγαλέα ιδεολογική, η δική μας είναι περισσότερο πολιτική· η έκθεση του Γερουσιαστή Marty, παρότι βασιζόταν όχι σε γεγονότα αλλά σε έμμεσες αποδείξεις, προχωρούσε, ωστόσο, πάρα πολύ ως προς τη διατύπωση κατηγοριών.
<P>
Ζητώ από την επιτροπή να ολοκληρώσει την εντολή της εντός των αρχικών 12 μηνών. Αν υπάρχει η βούληση γι’ αυτό, αυτό το φθινόπωρο η επιτροπή θα επισκεφθεί την Πολωνία και θα είναι ευπρόσδεκτη εκεί, επειδή η Πολωνία και ο πολωνικός λαός δεν έχουν τίποτε να κρύψουν. 
<SPEAKER ID="159" LANGUAGE="PL" NAME="Bogdan Klich (PPE-DE ). –" AFFILIATION=",">
<P>
Στην έκθεση, η επιτροπή διατυπώνει εξαιρετικά σοβαρές κατηγορίες, για παράδειγμα, ότι στην Ευρώπη «έχουν σημειωθεί επανειλημμένες, σοβαρές και απαράδεκτες παραβιάσεις των θεμελιωδών ανθρωπίνων δικαιωμάτων». Από την άλλη πλευρά, είναι σε θέση να επιβεβαιώσει μόνον τέσσερις περιπτώσεις της διαδικασίας που περιγράφεται ως παράνομη μεταφορά ατόμων ύποπτων για τρομοκρατία. Επιπλέον, ο τόνος που χρησιμοποιείται από την επιτροπή ποικίλει: από τη μια πλευρά, γίνεται επιφυλακτικά λόγος για ορισμένα στοιχεία, όπως στην παράγραφο 12, για παράδειγμα: «όλο το έως τώρα έργο της προσωρινής επιτροπής φαίνεται να υποδεικνύει ότι ο ευρωπαϊκός εναέριος χώρος και ευρωπαϊκά αεροδρόμια έχουν χρησιμοποιηθεί από εταιρείες προκάλυμμα της CIA». Από την άλλη πλευρά, είναι κατηγορηματική όταν προβαίνει σε αξιολογικές κρίσεις όπως αυτή στην προαναφερθείσα παράγραφο 6, όπου γίνεται λόγος για επανειλημμένες, παραβιάσεις των θεμελιωδών ανθρωπίνων δικαιωμάτων, παρότι τα στοιχεία που έχουν συγκεντρωθεί δεν επιτρέπουν τέτοιες δηλώσεις. Σε κανένα σημείο δεν παρουσιάζεται κανένα στοιχείο για βασανιστήρια εις βάρος των υπόπτων, ούτε και καμία απόδειξη παρέχεται για την ύπαρξη κέντρων κράτησης σε οιαδήποτε χώρα όπου οι ύποπτοι θα μπορούσαν να κρατούνται –εννοώ εντός της Ευρωπαϊκής Ένωσης– και, ενόψει αυτού, θα πρέπει να αναρωτιόμαστε αν οι τέσσερις περιπτώσεις παράδοσης υπόπτων για τρομοκρατία και αρκετές εκατοντάδες πτήσεις από αεροσκάφος της CIA –και αυτά είναι στοιχεία τα οποία γνωρίζαμε πριν η επιτροπή αρχίσει τις εργασίες της– επιτρέπουν στην επιτροπή να καταλήξει σε τέτοια ακραία συμπεράσματα.
<SPEAKER ID="160" LANGUAGE="EN" NAME="Proinsias De Rossa (PSE ). –" AFFILIATION="">
<P>
Είναι λυπηρό ότι, για κομματικούς λόγους, ορισμένοι βουλευτές δεν προτίθενται να αναγνωρίσουν αυτό που βλέπουν όλοι οι άλλοι, όχι μόνο μέσα σε αυτή την αίθουσα αλλά και έξω από αυτή. Υπήρξαν παράνομες παραδόσεις από πράκτορες των ΗΠΑ. Οι υπηρεσίες ορισμένων κρατών μελών της ΕΕ συνήργησαν σε αυτές τις παραδόσεις, είτε παθητικά είτε ενεργά. Η διασταύρωση των καταθέσεων μαρτύρων και των αρχείων του Eurocontrol οδήγησε στη διαπίστωση ότι ορισμένα κράτη της ΕΕ πρέπει να απαντήσουν σε σοβαρά ερωτήματα και μέχρι στιγμής αρνούνται να ομολογήσουν. Αυτή η έρευνα, συνεπώς, πρέπει να συνεχιστεί.
<P>
Οι κοινοβουλευτικές έρευνες είναι απαραίτητες, ειδικά σε χώρες όπως η δική μου, η Ιρλανδία, όπου διαπιστώθηκε ότι 50 πτήσεις της CIA προσγειώθηκαν σε ιρλανδικά αεροδρόμια και ότι το αεροσκάφος που χρησιμοποιήθηκε για την παράνομη μεταφορά του Αμπού Αμάρ από την Ιταλία στην Αίγυπτο, μέσω Γερμανίας, προσγειώθηκε επίσης σε ιρλανδικό αεροδρόμιο. Έχουμε βάσιμους λόγους να πιστεύουμε ότι ο Αμπού Αμάρ υπέστη βασανιστήρια στην Αίγυπτο. Συνεπώς, είναι γελοίο να ισχυρίζονται ορισμένοι βουλευτές αυτού του Σώματος ότι αυτή η έρευνα δεν πρέπει να προχωρήσει.
<SPEAKER ID="161" LANGUAGE="DE" NAME="Alexander Alvaro (ALDE ). –" AFFILIATION="">
<P>
Ως εκ τούτου, θέλω να συνεχίσει αυτή η επιτροπή το έργο της και να καταλήξει σε ένα αντικειμενικό αποτέλεσμα. Κατά τα άλλα, θέλω να απευθυνθώ άμεσα στους συναδέλφους της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών: οι συνάδελφοί σας στο Συμβούλιο της Ευρώπης ενέκριναν την έκθεση του κ. Marty και, όπως μόλις ακούσαμε, η έκθεση αυτή προχωρεί πολύ περισσότερο από την παρούσα έκθεση. Αναρωτιέμαι λοιπόν πώς θα μπορέσετε να δικαιολογήσετε την απόφασή σας να μην την εγκρίνετε. 
<SPEAKER ID="162" LANGUAGE="" NAME="Δημήτριος Παπαδημούλης (GUE/NGL ). –" AFFILIATION="">
<P>
   Κύριε Πρόεδρε, θα ήθελα να συγχαρώ τον κύριο Fava όπως και τον αντίστοιχο εισηγητή του Συμβουλίου της Ευρώπης κύριο Dick Marty. Η έρευνα για την αποκάλυψη αυτού του διεθνούς παρακράτους πρέπει να προχωρήσει και να διευρυνθεί, παρά τις αντιδράσεις όσων επιθυμούν να υποβαθμίσουν και να συγκαλύψουν αυτό το σκάνδαλο. Και ειλικρινά λυπάμαι γιατί ορισμένοι συνάδελφοι σ’ αυτή την αίθουσα αρνούνται να δουν την πραγματικότητα και τα στοιχεία και προτιμούν τον δρόμο του ιδεολογικού φανατισμού και της προκατάληψης σε αντίθεση με τους συναδέλφους τους της ίδιας πτέρυγας στο Συμβούλιο της Ευρώπης.
<P>
Από τα στοιχεία φαίνεται ότι οι επικεφαλής των μυστικών υπηρεσιών γνώριζαν τις δραστηριότητες των αμερικανών πρακτόρων και ίσως πιθανότητα γνώριζαν και έκαναν τα στραβά μάτια και κάποιοι από τους υπευθύνους των κυβερνήσεων. Δεν είναι δυνατόν, επί πέντε χρόνια, 32 αεροπλάνα να έχουν κάνει πάνω από χίλιες πτήσεις και κανείς να μην ξέρει τίποτα. 
<SPEAKER ID="163" LANGUAGE="EN" NAME="Seán Ó Neachtain (UEN ). –" AFFILIATION="">
<P>
Διαψεύδω πλήρως αυτά που είπε εδώ σήμερα ο συνάδελφός μου, κ. De Rossa. Είναι αβάσιμο να εκφράζονται τέτοιοι ισχυρισμοί. Το αεροδρόμιο Shannon αντιμετωπίστηκε με παράλογο τρόπο σε αυτό το θέμα και είναι ο χαμένος, διότι οι αμερικανικές αρχές αποφάσισαν τώρα να μην χρησιμοποιούν το αεροδρόμιο για ανεφοδιασμό καυσίμων, με κόστος 10 εκατ. ευρώ για τα έσοδα αυτού του αεροδρομίου. Αυτό είναι αποτέλεσμα των αβάσιμων ισχυρισμών του κ. De Rossa και άλλων. Θα πρέπει να έχουν αποδείξεις πριν μιλήσουν με αυτόν τον τρόπο. 
<SPEAKER ID="164" LANGUAGE="EN" NAME="Kathy Sinnott (IND/DEM ). –" AFFILIATION="">
<P>
Το κλείσιμο του Γκουαντάναμο δεν είναι λύση, διότι πολλοί κρατούμενοι που θα μεταφερθούν θα βασανιστούν αλλού. Πολλοί από τους κρατουμένους που μεταφέρθηκαν τον Νοέμβριο του 2005 από τις ευρωπαϊκές μυστικές φυλακές βρίσκονται τώρα σε άγνωστες μυστικές φυλακές αλλού.
<SPEAKER ID="165" LANGUAGE="PL" NAME="Paweł Bartłomiej Piskorski (NI ). –" AFFILIATION="">
<SPEAKER ID="166" LANGUAGE="DE" NAME="Hubert Pirker (PPE-DE ). –" AFFILIATION="">
<P>
   Κύριε Πρόεδρε, κυρία Επίτροπε, η επιτροπή ξεκίνησε με τη μεγάλη αξίωση να αποκαλύψει γεγονότα. Εργάστηκε με σοβαρότητα: έγιναν περισσότερες από 26 ακροάσεις, μία επίσκεψη στις ΗΠΑ και υπήρξε στενή συνεργασία με το Συμβούλιο της Ευρώπης και την Επιτροπή, καθώς και εδώ στο Σώμα. Προέκυψε όμως κάτι καινούργιο; Είμαστε υποχρεωμένοι να διαπιστώσουμε ότι τα αποτελέσματα παρέμειναν πενιχρά. Αυτό είναι καλό γιατί απέδειξε ότι δεν υπήρξαν ή υπήρξαν μόνο μεμονωμένες παραβιάσεις. Γι’ αυτό, αισθάνθηκα ακόμα μεγαλύτερη έκπληξη όταν διάβασα τελικά την έκθεση, καθόσον ήταν μονόπλευρη, προκατειλημμένη και δεν παρουσίαζε αυτά που ήρθαν στο φως από τις εργασίες της επιτροπής.
<P>
Θέλω να ρωτήσω τους συναδέλφους της απέναντι πτέρυγας του Σώματος γιατί αρνήθηκαν να συμπεριλάβουν κατά την ψηφοφορία στην επιτροπή αυτό που διαπίστωσαν στην πραγματικότητα ο κ. de Vries και ο κ. Σολάνα, ότι δηλαδή δεν υπάρχουν καθόλου αποδείξεις; Γιατί αρνήθηκαν να συμπεριληφθεί ότι μέχρι τώρα δεν κατέστη δυνατόν να βρεθούν αποδείξεις για μυστικές φυλακές; Γιατί αρνήθηκαν να συμπεριληφθούν όσα είπε ο κ. Bellinger στις ΗΠΑ; Γιατί αρνήθηκαν να συμπεριληφθεί ότι, όπως επαληθεύθηκε στις ΗΠΑ, οι ΗΠΑ δεν εφάρμοσαν μέχρι τώρα βασανιστήρια;
<SPEAKER ID="167" LANGUAGE="NL" NAME="Jan Marinus Wiersma (PSE ). –" AFFILIATION="">
<P>
   Κύριε Πρόεδρε, αυτή η συζήτηση αποτελεί μέρος μιας ευρύτερης συζήτησης σχετικά με τον καλύτερο τρόπο καταπολέμησης της διεθνούς τρομοκρατίας. Μια φράση που συνοψίζει επιγραμματικά αυτή την παραδοχή περιέχεται με σαφήνεια στην έκθεση του κ. Fava, και συγκεκριμένα στο σημείο όπου δηλώνει ότι δεν θα μπορέσουμε να κερδίσουμε τη μάχη κατά της διεθνούς τρομοκρατίας αν θυσιάσουμε τις ίδιες τις αρχές που επιδιώκουμε να τηρήσουμε καταπολεμώντας την. Σε αυτό, λοιπόν, πρέπει να επικεντρωθούμε.
<P>
Ποιες είναι οι ενδείξεις ότι η CIA, ή άλλες υπηρεσίες ασφαλείας, πολύ πιθανόν χωρίς οι κυβερνήσεις μας να το γνωρίζουν, έχουν αναλάβει δράση η οποία παραβιάζει τα θεμελιώδη δικαιώματα και ελευθερίες; Σε ποιο βαθμό το εθνικό και το διεθνές δίκαιο έχουν παραβιαστεί στη διαδικασία; Αυτά είναι πολύ σοβαρά ερωτήματα τα οποία δικαιολογούν την έρευνα. Δεν μπορούμε να συγκαλύψουμε τα ερωτήματα που εγέρθηκαν, επειδή κάτι τέτοιο θα έπληττε σοβαρά την εμπιστοσύνη σε μια στιγμή που χρειαζόμαστε όλη την εμπιστοσύνη που μπορούμε να πετύχουμε προκειμένου να είμαστε σε θέση να καταπολεμήσουμε την τρομοκρατία αποτελεσματικά, αλλά βεβαίως και δίκαια.
<SPEAKER ID="168" LANGUAGE="EN" NAME="Sajjad Karim (ALDE ). –" AFFILIATION="">
<P>
   Κύριε Πρόεδρε, τα στοιχεία για την ύπαρξη ενός μοχθηρού ιστού πτήσεων βασανιστηρίων της CIA που διέσχιζαν την Ευρώπη είναι συντριπτικά. Είμαι βέβαιος ότι η CIA είναι άμεσα υπεύθυνη για την παράνομη σύλληψη, μετακίνηση, απαγωγή και κράτηση ατόμων στην επικράτεια των κρατών μελών. Μέσω εγκληματικής πρόθεσης, άδηλης έγκρισης και σοβαρής αμέλειας επιτράπηκε αυτή η μεγάλης κλίμακας παραβίαση των ανθρωπίνων δικαιωμάτων. Όπως και να ’χει, είναι σαφές ότι οι δυνάμεις ασφαλείας σε ορισμένα κράτη μέλη εργάζονται έξω από το πλαίσιο του ορθού και αποτελεσματικού κυβερνητικού ελέγχου και διερεύνησης.
<SPEAKER ID="169" LANGUAGE="IT" NAME="Luca Romagnoli (NI ). –" AFFILIATION="">
<P>
   Κύριε Πρόεδρε, κυρίες και κύριοι, η μέθοδος που εφήρμοσε η CIA στις περιπτώσεις που συζητάμε σήμερα αποτελεί μέρος μιας εδραιωμένης παράδοσης των αμερικανικών κυβερνήσεων, από τον πόλεμο της ανεξαρτησίας και έπειτα, από τη γενοκτονία των Ινδιάνων της Αμερικής έως τη συνεργασία με τους Ερυθρούς Χμερ στην Καμπότζη.
<P>
Η έκθεση Fava, τεκμηριωμένη από λιγοστές αποδείξεις λόγω των εμποδίων που ύψωσαν στον δρόμο της επιτροπής πολλές κυβερνήσεις της Ένωσης, δεν αρκεί για να αποκαλύψει την πολιτική εξάρτηση της Ευρώπης. Κανείς δεν θέλει να προστατέψει τους τρομοκράτες και κανείς δεν θέλει να δείξει ξεκάθαρο αντιαμερικανισμό, αλλά δεν μπορούμε παρά να αναγνωρίσουμε ότι υπήρξαν παραβιάσεις των ανθρωπίνων δικαιωμάτων και επανειλημμένες παραβιάσεις της κυριαρχίας των κρατών μελών σε όλη την Ευρωπαϊκή Ένωση. Εάν δεν το κάναμε, θα παίζαμε το παιχνίδι αντιευρωπαϊκών συμφερόντων. 
<SPEAKER ID="170" LANGUAGE="NL" NAME="Camiel Eurlings (PPE-DE ). –" AFFILIATION="">
<P>
Τώρα, όμως, πρέπει να αρκεστούμε στα μέσα που έχουμε στη διάθεσή μας. Κρίνουμε την ψηφοφορία στην επιτροπή μη ικανοποιητική διότι ορισμένες εύλογες τροπολογίες που είχαμε καταθέσει δεν εγκρίθηκαν. Αυτό που διακυβεύεται αυτή τη στιγμή είναι η ανακάλυψη της αλήθειας και η αποκατάσταση της εμπιστοσύνης. Ζητώ από όλους να υποστηρίξετε με όλες σας τις δυνάμεις αυτές τις τροπολογίες οι οποίες μειώνουν το χάσμα μεταξύ αυτού που έχει ήδη αποδειχθεί και αυτού για το οποίο υπάρχουν ισχυρισμοί. Ειδικότερα, επιθυμώ μια πιο ρεαλιστική αντανάκλαση του αριθμού των περιπτώσεων για τις οποίες έχουν συλλεχθεί αποδεικτικά στοιχεία, των παρατηρήσεων του συντονιστή για την τρομοκρατία κ. De Vries, του κ. Σολάνα και του κ. Bellinger, καθώς και τη σαφή δήλωση ότι δεν έχει υπάρξει έως τώρα απόδειξη για την ύπαρξη μυστικών φυλακών στα κράτη μέλη.
<SPEAKER ID="171" LANGUAGE="DE" NAME="Hannes Swoboda (PSE ). –" AFFILIATION="">
<P>
Δεύτερον, μας λένε τότε ότι έτσι υπονομεύουμε την καταπολέμηση της τρομοκρατίας. Αυτό που χρειάζεται η καταπολέμηση της τρομοκρατίας, της οποίας είμαστε υπέρμαχοι, είναι ευρεία υποστήριξη και από τον πληθυσμό στην Ευρώπη. Αν θέλουμε λοιπόν να δώσουμε αυτόν τον αγώνα, χρειαζόμαστε την υποστήριξη του πληθυσμού που ενδιαφέρεται εξίσου με εμάς για την υπεράσπιση του κράτους δικαίου. Πρέπει να υπερασπιζόμαστε ρητώς το κράτος δικαίου ως ουσιαστικό στοιχείο της Ευρωπαϊκής Ένωσης και γι’ αυτό ο Επίτροπος Frattini επισημαίνει δικαιολογημένα συνεχώς αυτό ακριβώς το σημείο.
<P>
Τρίτον: ποιον θέλετε να τιμωρήσετε; Το θέμα δεν είναι να τιμωρήσουμε απλώς κάποιον. Ας είμαστε ειλικρινείς. Μετά την 11η Σεπτεμβρίου, όταν έγιναν στην Αμερική αυτή η τρομερή επίθεση και οι τρομοκρατικές ενέργειες, ίσως τις αντιμετωπίσαμε κάπως χαλαρότερα από όσο πρέπει. Σε διάφορες ευρωπαϊκές χώρες επικράτησε η αντίληψη ότι έπρεπε να ενεργήσουμε γρήγορα και να υποστηρίξουμε τους Αμερικανούς, και αυτό το καταλαβαίνω. Τώρα όμως πρέπει να επανέλθουμε στη νομιμότητα που είναι απολύτως απαραίτητη για να επιτύχουμε ως προς την καταπολέμηση της τρομοκρατίας. Και ένας από τους σημαντικότερους σκοπούς αυτής της επιτροπής είναι να μεριμνήσει ώστε να μπορεί μελλοντικά να συνεχιστεί η καταπολέμηση της τρομοκρατίας αποτελεσματικά και σύμφωνα με τις αρχές του κράτους δικαίου. 
<SPEAKER ID="172" LANGUAGE="FI" NAME="Anneli Jäätteenmäki (ALDE ). –" AFFILIATION="">
<P>
Τέλος, θέλω να παραθέσω ένα απόσπασμα από τον αγαπημένο μου αμερικανό συγγραφέα Thomas L. Friedman, από το βιβλίο του «Ο κόσμος είναι επίπεδος»:
<P>
 Ο κόσμος είναι επίπεδος. Ο ρόλος της Αμερικής στον κόσμο ήταν αυτός της χώρας που κοιτά μπροστά, όχι πίσω. Ένα από τα πιο επικίνδυνα πράγματα που συνέβησαν στην Αμερική μετά την 11η Σεπτεμβρίου υπό την κυβέρνηση Μπους είναι ότι οι Ηνωμένες Πολιτείες αντί να εξάγουν ελπίδα, εξάγουν πλέον φόβο. Αν αυτό ισχύει τότε είναι πολύ επικίνδυνο. 
<SPEAKER ID="173" LANGUAGE="IT" NAME="Antonio Tajani (PPE-DE ). –" AFFILIATION="">
<P>
Σε σχέση με τα γεγονότα στην Ιταλία, θα ήθελα να επισημάνω ορισμένα σημεία. Πρώτον, η ιταλική κυβέρνηση και η διοίκηση των υπηρεσιών ασφαλείας δήλωναν από την πρώτη στιγμή, σε όλες τις κοινοβουλευτικές συνεδριάσεις, ότι δεν είχαν καμία απολύτως σχέση με τα γεγονότα που οδήγησαν στη σύλληψη του Abu Omar και μέχρι σήμερα κανείς δεν κατόρθωσε να αποδείξει το αντίθετο. Θα ήθελα επίσης να εκφράσω την αλληλεγγύη μου στον κ. Frattini, για την επίθεση που δέχθηκε από τον κ. Catania: ενδεχόμενες προσωπικές ευθύνες δεν μπορούν να επιρρίπτονται στα θεσμικά όργανα.
<P>
Δεύτερον, την περασμένη Δευτέρα ο Abu Omar συνελήφθη ξανά στο Κάιρο γιατί θεωρήθηκε επικίνδυνος για την ασφάλεια του αιγυπτιακού κράτους.
<P>
Τρίτον, το τζαμί του Μιλάνου στη λεωφόρο Jenner, γνωστό και εκτός Ιταλίας διότι εμπλέκεται στις έρευνες κατά της τρομοκρατίας, εξέφρασε σήμερα ικανοποίηση για τη σύλληψη των δύο μελών της στρατιωτικής μυστικής υπηρεσίας. Με εκπλήσσει επίσης η μονόπλευρη υπεράσπιση των δικαιωμάτων των πολιτών από τον εισηγητή στο θέμα αυτό, καθώς, σε αντίθεση με την ευρωπαϊκή νομική κουλτούρα, η σύλληψη συγχέεται με την καταδίκη, σύγχυση την οποία ο εισηγητής δεν έκανε, ωστόσο, στην περίπτωση του Abu Omar.
<P>
Τέταρτον, ο δικαστής που διέταξε τη σύλληψη των δύο μελών της Sismi, διέταξε παράλληλα και τη διεξαγωγή έρευνας στα γραφεία μιας εφημερίδας, καθώς και στις κατοικίες δύο δημοσιογράφων που είχαν ασχοληθεί με την περίπτωση Abu Omar. Πρόκειται για κατάφωρη παραβίαση της ελευθερίας του Τύπου, ιδιαίτερα επειδή η έρευνα κατευθυνόταν εναντίον μιας εφημερίδας που επικρίνει έντονα την κυβέρνηση και συμμετέχει στην καταπολέμηση της τρομοκρατίας.
<SPEAKER ID="174" LANGUAGE="FR" NAME="Martine Roure (PSE ). –" AFFILIATION="">
<P>
   Κύριε Πρόεδρε, η σύσταση της προσωρινής μας επιτροπής μάς επέτρεψε να εξακριβώσουμε πέραν πάσης αμφιβολίας ότι η CIA όντως συνέλαβε άτομα σε έδαφος της Ένωσης με σκοπό τη μεταφορά τους σε χώρες όπου θα μπορούσαν να ανακριθούν. Υπάρχουν νόμοι για την προστασία των πολιτών μας· ωστόσο, τέτοιες πρακτικές είναι ανεπίτρεπτες στις δημοκρατικές κοινωνίες μας. Οφείλουμε να στείλουμε ένα σαφές μήνυμα στην αμερικανική κυβέρνηση: είμαστε έτοιμοι να συνεργαστούμε για την καταπολέμηση της τρομοκρατίας αλλά υπό τον όρο ότι θα τηρείται το κράτος δικαίου.
<SPEAKER ID="175" LANGUAGE="PL" NAME="Barbara Kudrycka (PPE-DE ). –" AFFILIATION="">
<P>
Αν θέλουμε αυτή η αρχή να χρησιμοποιείται όσον αφορά άτομα κατηγορούμενα για τρομοκρατία, δεν μπορούμε να δίδουμε εμείς οι ίδιοι το κακό παράδειγμα. Κατά την άποψή μου, η έκθεση του κ. Fava μεροληπτεί και βασίζεται πρωτίστως σε αμφιβολίες, εικασίες και έμμεσα αποδεικτικά στοιχεία. Η έκθεση επιβεβαιώνει μόνον δύο προηγουμένως γνωστά στοιχεία, την ιταλική και τη σουηδική υπόθεση, των οποίων είχαν ήδη επιληφθεί οι οικείες εθνικές αρχές αυτών των χωρών.
<SPEAKER ID="176" LANGUAGE="ES" NAME="Antonio Masip Hidalgo (PSE ). –" AFFILIATION="">
<P>
   Κύριε Πρόεδρε, λαμβάνω τον λόγο για να εκφράσω την υποστήριξή μου στην έκθεση του κ. Fava, και ελπίζω ότι θα λάβει αύριο την αναγκαία στήριξη για να συνεχίσει την έρευνά του.
<P>
Οι απαγωγές ανθρώπων και οι λεγόμενες «πτήσεις της CIA» είναι ένα τρομερό γεγονός και κάτι που η Ευρώπη και αυτό το Κοινοβούλιο δεν μπορούν να ανεχτούν.
<P>
Χάρη στην αποφασιστικότητα και την επιμονή του Τύπου των ΗΠΑ γνωρίζουμε ότι τουλάχιστον 480 άτομα κρατούνται στην τρομερή φυλακή του Γκουαντάναμο, χωρίς νομικές εγγυήσεις. Αυτό είναι ηθικά και νομικά τερατώδες.
<P>
Ορισμένες κυβερνήσεις, η ισπανική και η γερμανική κυβέρνηση, για παράδειγμα, έχουν προσφερθεί να συνεργαστούν με την επιτροπή υπό την προεδρία του κ. Coelho, και αυτό είναι κάτι για το οποίο πρέπει να είμαστε ευγνώμονες. 
<SPEAKER ID="177" LANGUAGE="CS" NAME="Josef Zieleniec (PPE-DE ). –" AFFILIATION="">
<SPEAKER ID="178" LANGUAGE="PT" NAME="Ana Maria Gomes (PSE ). –" AFFILIATION="">
<P>
   Οι εκθέσεις Martin και Fava επιβεβαιώνουν ότι μια συμμορία την οποία δεν απασχολεί ο τρόπος με τον οποίο θα επιτύχει τους στόχους της και δεν σέβεται τις ουσιώδεις αξίες της δικαιοσύνης και των ανθρωπίνων δικαιωμάτων έχει εισχωρήσει στην κυβέρνηση των αμερικανών συμμάχων μας και έχει καταφέρει να σφυρηλατήσει την ενεργή και παθητική συνενοχή των κυβερνήσεών μας και των κρατικών υπηρεσιών μας στην πρακτική των βιασμών, των απαγωγών, των βασανιστηρίων, και άλλων εγκλημάτων κατά ατόμων που είναι ύποπτα για τρομοκρατικές πράξεις, αλλά στα οποία δεν έχουν ακόμη απαγγελθεί κατηγορίες, ούτε βέβαια έχουν παραπεμφθεί στη δικαιοσύνη.
<P>
Αυτή η ερευνητική επιτροπή, καθοδηγούμενη με επαγγελματισμό από τον κ. Coelho και τον κ. Fava, μπορεί και πρέπει να ζητήσει την κοινοβουλευτική εποπτεία των υπηρεσιών ασφαλείας των κρατών μελών και ενδελεχείς ελέγχους των αρχών των αεροδρομίων με σκοπό να σταματήσει η κατ’ εξαίρεση έκδοση. Αυτή η ερευνητική επιτροπή θα βοηθήσει να διασαφηνιστεί η έκταση και το επίπεδο της συνενοχής των πολιτικών αρχών της Ευρώπης. Τα δικαστήρια μπορούν και πρέπει να αποδίδουν δικαιοσύνη, αποζημιώνοντας τα αθώα άτομα που υπέφεραν και τιμωρώντας αυτούς οι οποίοι διέστρεψαν παρά προήγαγαν το κράτος δικαίου, και οι οποίοι, ακόμη χειρότερα, παραβιάζοντας το δίκαιο και τα ανθρώπινα δικαιώματα, απέτυχαν να υπηρετήσουν την ασφάλεια και την άμυνα της Ευρώπης· αντ’ αυτού, εξέπεσαν στο επίπεδο των τρομοκρατών. 
<SPEAKER ID="179" LANGUAGE="SK" NAME="Miroslav Mikolášik (PPE-DE ). –" AFFILIATION="">
<P>
Συμμετείχα στις περισσότερες από τις ακροάσεις που διεξήγαγε η επιτροπή έως σήμερα και άκουσα με ενδιαφέρον όλα όσα οι κληθέντες είχαν να καταθέσουν. Ενώ ο σκοπός μας ήταν να προσδιορίσουμε αν η CIA χρησιμοποιούσε παράνομα μέσα στην καταπολέμηση της τρομοκρατίας, σε αντίθετη με ένα δικαστήριο, δεν είχαμε τη δυνατότητα να θέσουμε ερωτήσεις σε μάρτυρες που θα κατέθεταν ενόρκως. Το κρίσιμο θέμα ήταν να εξακριβωθεί αν τα πρόσωπα που κρατούνταν είχαν υποστεί βασανιστήρια κατά τη διάρκεια ανακρίσεων και μεταφέρθηκαν σε τρίτες χώρες παρά τη θέλησή τους. Πρέπει να τονίσω, ωστόσο, ότι οι καταθέσεις των μαρτύρων ήσαν ελάχιστα πειστικές. Ορισμένες φορές κατέθεταν ακόμη και έμμεσα, και ορισμένες φορές μιλούσε κάποιος δικηγόρος. Σε μια άλλη ακόμη περίπτωση κατέθεσε βρετανός διπλωμάτης, ο οποίος μετά δυσκολίας έκρυβε τον θυμό του κατά της κυβέρνησης του Ηνωμένου Βασιλείου λόγω της απόλυσής του από το διπλωματικό σώμα.
<P>
Ούτε ο γερουσιαστής Marty με έπεισε, καθώς οι απαντήσεις του δεν ήσαν τίποτε περισσότερο από τις αναφορές στον Τύπο και αδυνατούσε να αποδείξει οτιδήποτε πέρα από παραθέσεις υπονοιών. Πιστεύω ότι υπερέβη τα όρια διατυπώνοντας κατηγορίες κατά της πολωνικής κυβέρνησης, παρά το γεγονός ότι οι πολωνικές αρχές επανειλημμένα δήλωσαν ότι αδυνατούσαν να αποδείξουν την ύπαρξη εγκαταστάσεων κράτησης στη χώρα τους. Ως βουλευτής του ΕΚ προερχόμενος από ένα από τα νέα κράτη μέλη, ενδιαφέρομαι πρωτίστως για τα ανθρώπινα δικαιώματα και τη διάσταση της δικαιοσύνης. Για τον λόγο αυτόν, ήθελα να γνωρίζω αν η χώρα μου είχε φιλοξενήσει οιεσδήποτε τέτοιες παράνομες εγκαταστάσεις. Συνεπώς, χάρηκα που έμαθα από τις οικείες αρχές, περιλαμβανομένης της κυβέρνησης, του υπουργείου Δικαιοσύνης και του διευθυντή της υπηρεσίας πληροφοριών ότι δεν μπορούσαν να επιβεβαιώσουν ότι οιεσδήποτε τέτοιες εγκαταστάσεις είχαν δημιουργηθεί στη Σλοβακία ή ότι υπήρξαν οιεσδήποτε μυστικές πτήσεις της CIA πάνω από τη Σλοβακία.
<SPEAKER ID="180" LANGUAGE="" NAME="Σταύρος Λαμπρινίδης (PSE ). –" AFFILIATION="">
<P>
Στην πρώτη περίπτωση, αυτή των απαγωγών της CIA, πάνω από 1000 πτήσεις μυστικών αμερικανικών υπηρεσιών προσγειώθηκαν και απογειώθηκαν από ευρωπαϊκά αεροδρόμια. Και όμως, δεν υπέστησαν τον παραμικρό έλεγχο από τις αρμόδιες ευρωπαϊκές αρχές οι οποίες, ακόμη και αν δεν συνεργάστηκαν ευθέως μαζί τους, προτίμησαν το δόγμα του «δεν βλέπω, δεν ακούω, δεν μιλάω».
<P>
Στη δεύτερη, σε μια σπάνια περίπτωση εσπευσμένης συνεργασίας κυβερνήσεων σε ευρωπαϊκό επίπεδο, υπογράφηκε με τις ΗΠΑ μία διάτρητη συμφωνία, γνωστή ως PNR (transfer of Passenger Name Records), χωρίς όχι μόνον επαρκή απόδειξη της αναγκαιότητας των μέτρων αλλά ούτε καν τη στοιχειώδη εξασφάλιση δεσμευτικών αμερικανικών υποχρεώσεων για την ασφαλή και νόμιμη χρήση των δεδομένων μας.
<P>
Οι ευρωπαϊκές κυβερνήσεις σήμερα υποχρεούνται άμεσα, η κάθε μία ξεχωριστά και σε συνεργασία μεταξύ τους, να λάβουν όλα τα απαραίτητα μέτρα που θα διασφαλίζουν ότι οι παράνομες πτήσεις της CIA δεν θα επαναληφθούν. Αυτό απαιτεί κατ’ ελάχιστο ρητές οδηγίες προς τις πολιτικές τους αεροπορίες ώστε τουλάχιστον τα αεροπλάνα που ξέρουμε ότι ήταν αεροπλάνα της CIA και τουλάχιστον οι εταιρείες-φάντασμα που γνωρίζουμε ότι ήταν εταιρείες της CIA να ελέγχονται από εδώ και πέρα. Και φυσικά, αποτελεσματικότερο και δημοκρατικότερο έλεγχο των μυστικών τους υπηρεσιών.
<P>
Σας ευχαριστώ και ευχαριστώ ιδιαίτερα, εκ μέρους όλων μας, τον εισηγητή Claudio Fava για την εξαιρετική δουλειά του. 
<SPEAKER ID="181" LANGUAGE="" NAME="" AFFILIATION="Αντιπροέδρου">
<SPEAKER ID="182" LANGUAGE="EN" NAME="Παναγιώτης Δημητρίου (PPE-DE ). –" AFFILIATION="">
<P>
Θα πω μόνο ότι δεν μπορούμε να ξεχάσουμε την τραγωδία της 11ης Σεπτεμβρίου, δεν μπορούμε να ξεχάσουμε το αιματοκύλισμα του Λονδίνου, δεν μπορούμε να ξεχάσουμε τη σφαγή της Μαδρίτης. Δεν μπορούμε, ασφαλώς, να αγνοήσουμε το γεγονός ότι οι ΗΠΑ είναι ο κεντρικός στόχος της τρομοκρατίας και δεν μπορούμε να υποτιμήσουμε το γεγονός ότι το κύριο βάρος της πάταξης της τρομοκρατίας το επωμίζεται αυτή η χώρα.
<P>
Συγχρόνως, όμως, δεν μπορούμε να ξεχάσουμε ότι τα ανθρώπινα δικαιώματα είναι ο ακρογωνιαίος λίθος της σύγχρονης ευρωπαϊκής πολιτικής φιλοσοφίας. Ως εκ τούτου, παρά την κατανόηση του ρόλου των ΗΠΑ στην πάταξη της τρομοκρατίας, δεν μπορούμε να κλείσουμε τα μάτια σε ορισμένες ενέργειες που αντίκεινται στις ευρωπαϊκές αρχές, αξίες και κανόνες. Είναι γεγονός ότι η CIA καταχράστηκε την κατανόηση ορισμένων χωρών. Καταδικάζουμε τις πρακτικές της CIA. Καταδικάζουμε έντονα τη CIA για τις πράξεις που αναφέρθηκαν από τους προηγούμενους ομιλητές και από την έκθεση του κ. Fava: κατ’ εξαίρεση παραδόσεις, ύποπτες πτήσεις. Δεν βοηθάμε τους Αμερικανούς αφήνοντας το δικαίωμα επίκρισης της CIA για ενέργειες που παραβιάζουν τα ανθρώπινα δικαιώματα σε εκείνους που είναι ένθερμοι αντιαμερικανοί.
<P>
Συμφωνώ με τον πρόεδρο της προσωρινής επιτροπής, κ. Coelho, ότι η έκθεση του κ. Fava είναι εν γένει καλή. Ωστόσο, θα μπορούσε να είναι πιο ισορροπημένη αν γίνονταν δεκτές οι τροπολογίες που τονίζουν την άλλη όψη του νομίσματος. Καλώ λοιπόν τον εισηγητή και τις άλλες πολιτικές ομάδες να δεχθούν ορισμένες βασικές τροπολογίες που πρότεινε ο κ. Gawronski, εξ ονόματος της Ομάδας ΕΛΚ-ΕΔ, ώστε αυτό το Σώμα να ψηφίσει ομόφωνα επί δύο κύριων σημείων: πρώτον, επί της καταδίκης των τρομοκρατών και, δεύτερον, επί της προστασίας των ανθρωπίνων δικαιωμάτων. 
<SPEAKER ID="183" LANGUAGE="EN" NAME="Claude Moraes (PSE ). –" AFFILIATION="">
<P>
   Κύριε Πρόεδρε, ως τελευταίος ομιλητής από τη Σοσιαλιστική Ομάδα, θέλω να επιδοκιμάσω όχι μόνο τους προηγούμενους συναδέλφους μου και τον εισηγητή, αλλά και την ισορροπημένη προσέγγιση που ακούσαμε από τον κ. Coelho και τις ενδιαφέρουσες παρατηρήσεις του Επιτρόπου για μεγαλύτερη διαφάνεια και μεταρρύθμιση των υπηρεσιών πληροφοριών. Για όλους αυτούς τους λόγους, πρέπει να επεκτείνουμε αυτή την έκθεση.
<P>
Όσοι διαφωνούν μίλησαν για περιστασιακά στοιχεία. Πρέπει να κατανοήσουν ότι ζητήσαμε τις μαρτυρίες 70 ατόμων και αφιερώσαμε πάνω από 50 ώρες σε αυτή την επιτροπή, όχι διότι είμαστε αντιαμερικανοί –και συγχαίρω τον εισηγητή μας που ποτέ, μα ποτέ δεν έπεσε σε αυτή την παγίδα– αλλά διότι θέλαμε να φτάσουμε στην αλήθεια.
<P>
Ο προηγούμενος ομιλητής μίλησε για την 7η Ιουλίου και το Λονδίνο. Ένας ή δύο βουλευτές σε αυτό το Σώμα αντιπροσωπεύουν την περιοχή που υπέστη αυτή τη βομβιστική επίθεση. Οι άνθρωποι που μας έστειλαν επιστολές δεν είναι αντιαμερικανοί, θέλουν να ενισχυθεί η καταπολέμηση της τρομοκρατίας διότι ενισχύονται τα ανθρώπινα δικαιώματα. Αυτή είναι η προσέγγιση των σοσιαλιστών συναδέλφων μου και πολλών βουλευτών του Κοινοβουλίου.
<P>
Γιατί θα πρέπει να συνεχίσουμε; Θα πρέπει να συνεχίσουμε λόγω της μαρτυρίας ατόμων όπως ο Maher Arar, τον οποίο άκουσα και πίστεψα. Γνωρίζω ότι λέει την οριστική αλήθεια; Όχι, δεν το γνωρίζω, διότι περιμένουμε τα κράτη μέλη και όσους δεν έχουν μιλήσει να μιλήσουν επιτέλους. Γι’ αυτό πρέπει να επεκτείνουμε αυτή την έκθεση και τον χρόνο που έχουμε στη διάθεσή μας.
<SPEAKER ID="184" LANGUAGE="EN" NAME="Charles Tannock (PPE-DE ). –" AFFILIATION="">
<P>
   Κύριε Πρόεδρε, σε αντίθεση με τον κ. Moraes, ήμουν αντίθετος από την αρχή ως προς την προσωρινή επιτροπή σχετικά με την εικαζόμενη χρήση ευρωπαϊκών κρατών από τη CIA για τη μεταφορά και την παράνομη κράτηση ατόμων, η οποία πρέπει να σταματήσει αμέσως τώρα τις εργασίες της. Πρόκειται για μια δαπανηρή δραστηριότητα, η οποία αντιγράφει τις προσπάθειες του γερουσιαστή Marty στο Συμβούλιο της Ευρώπης και ωθείται από μια πολιτική βούληση της αριστεράς και των φιλελευθέρων να συγκρουστούν με την Αμερική, και ειδικά με τη CIA, στην προσπάθειά τους για καταπολέμηση της παγκόσμιας τρομοκρατίας.
<P>
Πιστεύω ότι η έκθεση Fava είναι γεμάτη από ισχυρισμούς και κατηγορίες, αλλά κενή όσον αφορά τις αποδείξεις. Στην τόσο επικίνδυνη και εκτεταμένη προσπάθεια της Δύσης για την καταπολέμηση της τρομοκρατίας, αναπόφευκτα μπορεί να έγιναν κάποια λάθη και υπερβολές, αλλά κατά τη γνώμη μου δεν υπήρχε συστηματική πολιτική των ΗΠΑ για κατ’ εξαίρεση παραδόσεις με σκοπό τον βασανισμό των απαχθέντων σε τρίτες χώρες.
<P>
Επιπλέον, δεν υπάρχει καμία απολύτως απόδειξη της ύπαρξης στρατοπέδων κράτησης της CIA στη Ρουμανία ή στην Πολωνία. Οι απλές μεταφορές παράνομων υπόπτων τρομοκρατίας μέσω της επικράτειας της ΕΕ αποτελούν αποδεδειγμένο γεγονός, αλλά όχι απαραίτητα παράνομο σύμφωνα με το διεθνές δίκαιο εφόσον δεν χρησιμοποιούνται βασανιστήρια.
<P>
Εν πάση περιπτώσει, συμφωνώ με τον Alan Dershowitz, καθηγητή Δικαίου του Harvard, ο οποίος ισχυρίζεται ότι υπάρχει μια τεράστια μαύρη τρύπα στο διεθνές δίκαιο σχετικά με την καταπολέμηση της τρομοκρατίας, με αναχρονιστική κατηγοριοποίηση των κρατουμένων και με επικίνδυνα ασαφείς κανόνες που διέπουν τη μεταχείριση αυτών των κρατουμένων. Πιστεύω ότι ορθώς ισχυρίζεται ότι πολλοί από εμάς τείνουν να εμμένουν στους βολικούς παλιούς τρόπους, αντί να αντιμετωπίζουν τις δύσκολες προσαρμογές στη νομοθεσία που πρέπει να κάνουμε έναντι της ισορροπίας που πρέπει να επιτύχουμε ανάμεσα στα ανθρώπινα δικαιώματα και στην ασφάλεια των πολιτών μας.
<SPEAKER ID="185" LANGUAGE="DE" NAME="Jean Spautz (PPE-DE ). –" AFFILIATION="">
<P>
   Κύριε Πρόεδρε, οι επονομαζόμενες πτήσεις της CIA προκάλεσαν μεγάλη αναταραχή στις τάξεις των πολιτικών της Ευρώπης. Η διαλεύκανση των συνθηκών υπό τις οποίες υποτίθεται ότι συνελήφθησαν ύποπτοι σε διάφορα ευρωπαϊκά κράτη και οργανώθηκε η μεταφορά τους είναι μέχρι σήμερα αποσπασματική. Αυτό μπορεί να οφείλεται στο γεγονός ότι στην πραγματικότητα υπάρχουν πολύ λιγότερα γεγονότα που θα μπορούσαν να έρθουν στο φως από όσα ήλπιζαν ορισμένοι ιδιαίτερα ένθερμοι επικριτές ή εχθροί της Αμερικής.
<P>
Για όλα αυτά τα θέματα υπάρχουν πολύ λιγότερες προτεινόμενες λύσεις από όσες χρειάζονται για την ανάπτυξη της Ευρώπης. Το να ασχολούνται ενόψει μιας τέτοιας κατάστασης όλα τα ευρωπαϊκά θεσμικά όργανα πρωτίστως με τις πτήσεις της CIA μέχρι να διαπιστώσουμε ότι βασικά εξακολουθούμε να μην γνωρίζουμε τίποτα μου φαίνεται ότι αντανακλά μια πολύ ιδιόρρυθμη αντίληψη περί προτεραιοτήτων.
<SPEAKER ID="186" LANGUAGE="EN" NAME="Simon Coveney (PPE-DE ). –" AFFILIATION="">
<P>
   Κύριε Πρόεδρε, πριν από έξι μήνες συγκροτήσαμε μια προσωρινή επιτροπή για τη διερεύνηση των ισχυρισμών για πτήσεις κατ’ εξαίρεση παραδόσεων από τη CIA και τη συμμετοχή χωρών της ΕΕ. Από τότε πέρασαν πολλές ώρες ακροάσεων και συζητήσεων στην επιτροπή και τώρα έχουμε την πρώτη ενδιάμεση έκθεσή μας.
<P>
Η διερεύνηση των δραστηριοτήτων της CIA ή οποιασδήποτε μυστικής υπηρεσίας δεν ήταν ποτέ εύκολο έργο. Πιστεύω ότι στην έκθεση θα έπρεπε να αναγνωρίζεται περισσότερο το γεγονός ότι απαιτούνται περισσότερα στοιχεία για τη συναγωγή οριστικών συμπερασμάτων αναφορικά με ορισμένα θέματα, όπως η πιθανή ύπαρξη «μυστικών φυλακών» σε κράτη μέλη της ΕΕ.
<SPEAKER ID="187" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
Μπορώ να επιβεβαιώσω ότι η Ευρωπαϊκή Επιτροπή είναι πρόθυμη να συνεχίσει να συνεργάζεται με την προσωρινή επιτροπή του Κοινοβουλίου όσον αφορά πολλά ουσιαστικά θέματα που ετέθησαν. Η κ. Ludford έθιξε το ζήτημα της εφαρμογής της αντιτρομοκρατικής νομοθεσίας από τα κράτη μέλη, ένα κεντρικό ζήτημα πάνω στο οποίο πρέπει ασφαλώς να εργαστούμε.
<P>
Ορισμένοι ομιλητές, όπως ο κ. Swoboda και η κ. in 't Veld, αναφέρθηκαν στη δυνατότητα και στην αναγκαιότητα της συνεργασίας για τη βελτίωση της ασφάλειας και τη μεγαλύτερη ελευθερία. Συμφωνώ απόλυτα και χαιρετίζω την πρόταση για έναν διαρθρωμένο πολιτικό διάλογο με τις Ηνωμένες Πολιτείες της Αμερικής σχετικά με το θέμα της καταπολέμησης της τρομοκρατίας, παράλληλα με το θέμα της διασφάλισης της ελευθερίας. Μπορώ να σας πω ότι είχα ήδη σκεφτεί αυτό το ενδεχόμενο και ότι τον περασμένο Φεβρουάριο πρότεινα την έναρξη αυτού του διαλόγου σε επίπεδο εμπειρογνωμόνων, όπως και έγινε τώρα.
<P>
Εκ κατακλείδι, κύριε Πρόεδρε, έχω την ηθική και θεσμική υποχρέωση, καταρχάς απέναντι στον εαυτό μου, να απαντήσω σε μια προσωπική επίθεση που μου έγινε από τον κ. Catania, τον μόνο από τους 54 βουλευτές που έλαβαν τον λόγο ο οποίος μου ζήτησε, για τέταρτη φορά, να διευκρινίσω τον ρόλο μου ως υπουργός Εξωτερικών την περίοδο της υπόθεσης του Abu Omar.
<P>
Πιστεύω ότι με την ερώτηση αυτή, στην οποία έχω απαντήσει ήδη αρκετές φορές ενώπιον της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, ο κ. Catania ίσως μπορέσει να κερδίσει μια αναφορά του ονόματός του σε μερικούς τίτλους ιταλικών εφημερίδων, αλλά θα πίστευα ότι η υποχρέωση να πει την αλήθεια σε αυτό το Κοινοβούλιο θα του επέβαλλε την ίδια αίσθηση καθήκοντος που επιβάλλει σ’ εμένα: να υπενθυμίσει δηλαδή ότι η τότε κυβέρνηση αρνήθηκε επισήμως κάθε γνώση της υπόθεσης Abu Omar χωρίς να υπάρχουν αποδείξεις περί του αντιθέτου. Σύμφωνα με την ιταλική νομοθεσία, ωστόσο, και εδώ δεν πρόκειται για θέμα άποψης, ο υπουργός Εξωτερικών, θέση την οποία κατείχα την εποχή εκείνη, όχι μόνο δεν μπορεί, αλλά δεν πρέπει να γνωρίζει τίποτα για την επιχειρησιακή δράση των ιταλικών μυστικών υπηρεσιών.
<P>
Αυτή είναι μια πληροφορία σχετικά με την ιταλική νομοθεσία την οποία ο κ. Catania γνωρίζει, αλλά πολλοί από εσάς αγνοείτε. 
<SPEAKER ID="188" LANGUAGE="" NAME="Πρόεδρος. –" AFFILIATION="">
<P>
Η ψηφοφορία θα διεξαχθεί αύριο, Πέμπτη 6 Ιουλίου 2006, στις 12 το μεσημέρι. 
<SPEAKER ID="189" LANGUAGE="" NAME="Πρόεδρος. –" AFFILIATION="">
<P>
   Το επόμενο σημείο στην ημερήσια διάταξη είναι οι δηλώσεις του Συμβουλίου και της Επιτροπής σχετικά με την πρόσβαση των αμερικανικών μυστικών υπηρεσιών στα δεδομένα των τραπεζικών εμβασμάτων του συστήματος SWIFT. 
<SPEAKER ID="190" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
   – Κύριε Πρόεδρε, κυρίες και κύριοι, το θέμα αυτό είναι από πολλές απόψεις σημαντικό, αλλά, δυστυχώς, το Συμβούλιο δεν μπορεί να επιβεβαιώσει τις πληροφορίες που δημοσίευσαν τα μέσα ενημέρωσης σχετικά με μεταφορές δεδομένων μεταξύ του συστήματος SWIFT και των Ηνωμένων Πολιτειών, ούτε να τις σχολιάσει.
<P>
Όλοι μας στην αίθουσα αυτή γνωρίζουμε ότι το Συμβούλιο δεν έχει τα μέσα να διερευνά ενέργειες οι οποίες είναι αντίθετες προς την ισχύουσα νομοθεσία σε αυτή την υπόθεση. Οι εθνικές αρχές είναι υπεύθυνες για τέτοιου είδους έρευνες. Αν, από την άλλη πλευρά, αφορά ενέργειες οι οποίες παραβιάζουν την κοινοτική νομοθεσία, η ευθύνη ανήκει στις εθνικές αρχές και την Επιτροπή υπό την εποπτεία των εθνικών και κοινοτικών δικαστηρίων. Το Συμβούλιο υποθέτει ότι η τρέχουσα συνεργασία μεταξύ ιδιωτικών εταιρειών όπως η SWIFT και των αμερικανικών αρχών είναι σύμφωνη με την ισχύουσα νομοθεσία και με την προστασία των θεμελιωδών δικαιωμάτων.
<P>
Το Συμβούλιο, όπως και το Κοινοβούλιο, είναι νομοθετικό όργανο και, με την ιδιότητα αυτή, θέλω να επιστήσω την προσοχή του Σώματος στην πρόταση κανονισμού του Ευρωπαϊκού Κοινοβουλίου και του Συμβουλίου για τις πληροφορίες σχετικά με τον πληρωτή που συνοδεύουν τις μεταφορές χρηματικών ποσών. Αυτός ο κανονισμός συζητείται τώρα τόσο από το Κοινοβούλιο όσο και από το Συμβούλιο. Όταν ο κανονισμός αυτός εγκριθεί, θα ισχύει για τη μεταφορά χρηματικών ποσών σε οιοδήποτε νόμισμα αποστέλλεται ή λαμβάνεται από οιονδήποτε πάροχο υπηρεσιών πληρωμών εγκατεστημένο εντός της Κοινότητας. Το άρθρο 14 του προτεινόμενου κανονισμού ορίζει ότι οιοσδήποτε πάροχος υπηρεσιών πληρωμών πρέπει να ανταποκρίνεται πλήρως και χωρίς χρονοτριβή στις έρευνες που διεξάγουν οι αρχές που είναι αρμόδιες για την καταπολέμηση της νομιμοποίησης εσόδων από παράνομες δραστηριότητες ή της χρηματοδότησης της τρομοκρατίας στο κράτος μέλος στο οποίο είναι εγκατεστημένος ο πάροχος υπηρεσιών πληρωμών, όσον αφορά τις πληροφορίες σχετικά με τον πληρωτή που συνοδεύουν μεταφορές χρηματικών ποσών και την αποθήκευση αυτών των πληροφοριών.
<P>
Ο κανονισμός πρόκειται να εγκριθεί με τη διαδικασία της συναπόφασης. Στις 6 Δεκεμβρίου 2005 το Συμβούλιο συμφώνησε σχετικά με τον γενικό προσανατολισμό του κανονισμού. Μετά από ορισμένες ανεπίσημες συνεδριάσεις μεταξύ εκπροσώπων του Κοινοβουλίου, του Συμβουλίου και της Επιτροπής, η Προεδρία ελπίζει ότι μπορεί να συμφωνηθεί σύντομα μια συμβιβαστική λύση για τον κανονισμό συνολικά. Θα παρακολουθούμε στενά το νομοθετικό έργο για να προλάβουμε, μεταξύ άλλων, παράνομη και αδικαιολόγητη δραστηριότητα εις βάρος του χρηματοπιστωτικού συστήματος.
<P>
Η Επιτροπή συζητά επίσης την πρόταση της Επιτροπής για απόφαση πλαίσιο του Συμβουλίου σχετικά με την προστασία δεδομένων που υφίστανται επεξεργασία στο πλαίσιο της αστυνομικής και δικαστικής συνεργασίας σε ποινικές υποθέσεις. Η Επιτροπή κατέθεσε την πρόταση στις 4 Οκτωβρίου 2005. Η απόφαση πλαίσιο στοχεύει στη διασφάλιση ότι τα προσωπικά δεδομένα των ευρωπαίων πολιτών θα έχουν υψηλό επίπεδο προστασίας. Αυτό απαιτεί κοινούς κανονισμούς, έτσι ώστε να μπορούμε να προσδιορίζουμε τη νομιμότητα και την ποιότητα των δεδομένων που είναι υπό επεξεργασία από τις αρμόδιες αρχές στα κράτη μέλη. Παρότι η πρόταση δεν θα ισχύσει άμεσα στον χρηματοπιστωτικό τομέα, αυτή θα προβλέπει την προστασία προσωπικών δεδομένων και μπορεί επίσης να είναι σημαντική για υπό εξέταση υπόθεση. Η πρόταση συζητείται από τα αρμόδια όργανα εντός του Συμβουλίου.
<SPEAKER ID="191" LANGUAGE="EN" NAME="Franco Frattini," AFFILIATION="Αντιπρόεδρος της Επιτροπής">
<P>
   – Κύριε Πρόεδρε, όσον αφορά το πολύ ευαίσθητο αυτό θέμα, επί του παρόντος η Επιτροπή έχει μόνο μερικές πληροφορίες, οι οποίες ήδη ζητήσαμε να συμπληρωθούν το συντομότερο δυνατόν, σχετικά με τα ακριβή στοιχεία ως προς το πώς οι αμερικανικές αρχές απέκτησαν πρόσβαση στα δεδομένα των χρηματοπιστωτικών συναλλαγών που εκτελούνται μέσω του συστήματος SWIFT. Προς το παρόν, φαίνεται ότι πραγματοποιήθηκε μεταφορά χρηματοπιστωτικών πληροφοριών από ιδιωτικές εταιρείες της ΕΕ προς τις Ηνωμένες Πολιτείες.
<P>
Γνωρίζω ότι ενημερώθηκαν πολλές αρχές στην Ευρώπη, περιλαμβανομένης της Ευρωπαϊκής Κεντρικής Τράπεζας. Σας μεταφέρω τμήμα δήλωσης του υπουργείου Οικονομίας των ΗΠΑ που εκδόθηκε στις 23 Ιουνίου: «το σύστημα SWIFT επιτηρείται από μια επιτροπή που απαρτίζεται από τις μεγαλύτερες κεντρικές τράπεζες, περιλαμβανομένου του Ομοσπονδιακού Αποθεματικού των ΗΠΑ, της Τράπεζας της Αγγλίας, της Ευρωπαϊκής Κεντρικής Τράπεζας, της Τράπεζας της Ιαπωνίας και του επικεφαλής της ομάδας εποπτείας, της Τράπεζας του Βελγίου. Οι επόπτες ενημερώθηκαν σχετικά με το σύστημα SWIFT και τις συναφείς ενέργειες του υπουργείου Οικονομίας, καθώς και σχετικά με τις εγγυήσεις και διασφαλίσεις που εφαρμόστηκαν». Επαναλαμβάνω ότι σας μετέφερα τμήμα δήλωσης του αμερικανικού υπουργείου Οικονομίας.
<P>
Μπορώ να σας διαβεβαιώσω ότι αυτές οι πληροφορίες, τις οποίες τώρα γνωρίζω, δεν διαβιβάστηκαν στην Επιτροπή νωρίτερα, διότι η μεταφορά αυτών των χρηματοπιστωτικών πληροφοριών εμπίπτει στο πεδίο εφαρμογής της οδηγίας για την προστασία των δεδομένων 95/46/ΕΚ. Οι εθνικές αρχές είναι οι κύριες υπεύθυνες για την ορθή εφαρμογή των κανόνων προστασίας των δεδομένων. Ελπίζω ότι τα κράτη μέλη της ΕΕ θα λάβουν τα απαραίτητα μέτρα για να διασφαλίσουν ότι η εθνική νομοθεσία τους για την προστασία των δεδομένων εφαρμόζεται δεόντως και επιβάλλεται αυστηρώς. Παρατηρώ ότι ο βέλγος πρωθυπουργός ήδη ζήτησε από το υπουργείο Δικαιοσύνης να διεξαγάγει έρευνα και να δραστηριοποιηθεί εξίσου η βελγική εποπτική επιτροπή προστασίας των δεδομένων με σκοπό να αξιολογηθούν οι συνθήκες υπό τις οποίες πραγματοποιήθηκε η συγκεκριμένη μεταφορά πληροφοριών.
<P>
Όπως δήλωσε ο συνάδελφός μου κ. McCreevy, τη Δευτέρα ενώπιον του Κοινοβουλίου ο κανονισμός για τις πληροφορίες σχετικά με τον πληρωτή που συνοδεύουν τις μεταφορές χρηματικών ποσών, επί του οποίου θα ψηφίσετε αύριο, περιέχει τις κατάλληλες διασφαλίσεις για την προστασία των δεδομένων και την πρόσβαση των αρμοδίων αρχών σε αυτά τα δεδομένα. Θυμήθηκα ότι ο Ευρωπαίος Επόπτης Προστασίας Δεδομένων παρείχε μια θετική εκτίμηση και δεν εντόπισε τυχόν προβλήματα προστασίας δεδομένων. Εκτιμώ, συνεπώς, ότι η υπόθεση του συστήματος SWIFT δεν πρέπει να καθυστερήσει τον κανονισμό για τις πληροφορίες σχετικά με τον πληρωτή που συνοδεύουν τις μεταφορές χρηματικών ποσών, η έγκριση του οποίου είναι ουσιαστική για τον εντοπισμό της χρηματοδότησης της τρομοκρατίας.
<SPEAKER ID="192" LANGUAGE="DE" NAME="Ewa Klamt," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, κυρία Επίτροπε, κυρία Lehtomäki, σύμφωνα με στοιχεία που δίνει η ίδια, η Society for Worldwide International Financial Telecommunication (SWIFT), διαβίβασε κατ’ εντολήν του αμερικανικού υπουργείου Οικονομίας στις αμερικανικές αρχές περιορισμένης έκτασης δεδομένα που αφορούν διεθνή εμβάσματα. Την πληροφορία αυτήν μπορεί κανείς να την βρει στην ιστοσελίδα της εν λόγω εταιρείας. Στη δήλωση της βελγικής εταιρείας δεδομένων αναφέρεται επίσης ότι συνεργάζεται με τις αρχές για την πρόληψη της κατάχρησης του διεθνούς οικονομικού συστήματος.
<P>
Σύμφωνα τουλάχιστον με τον Τύπο, η βελγική κυβέρνηση εξετάζει ήδη το ερώτημα αν οι έρευνες των αμερικανικών αρχών συνιστούν παραβίαση του διεθνούς δικαίου. Αυτό μόλις το ανέφερε ο Επίτροπος Frattini. Αντίστοιχα, η υπουργός Δικαιοσύνης του Βελγίου δρομολόγησε ήδη έρευνες και οι υπηρεσίες της είναι, τουλάχιστον σε πρώτη φάση, οι κατάλληλες για τη διενέργεια της εν λόγω έρευνας διότι, σύμφωνα με το ισχύον δίκαιο, η βελγική δικαιοσύνη είναι αυτή που πρέπει να αναλάβει δράση και να διεξαγάγει τις σχετικές έρευνες.
<SPEAKER ID="193" LANGUAGE="FR" NAME="Martine Roure," AFFILIATION="εξ ονόματος της Ομάδας PSE">
<P>
   . Κύριε Πρόεδρε, από δημοσιογράφους που διενεργούν έρευνες πληροφορηθήκαμε ότι, για την καταπολέμηση της χρηματοδότησης της τρομοκρατίας, οι αμερικανικές αρχές φαίνεται ότι έχουν θέσει σε εφαρμογή ένα πρόγραμμα παρεμπόδισης των χρηματοπιστωτικών συναλλαγών που διαχειρίζεται η τράπεζα SWIFT. Αυτό έχει επιβεβαιωθεί από τον πρόεδρο Μπους και από την ίδια τη SWIFT.
<P>
Η προστασία δεδομένων δεν παρακωλύει το έργο των αστυνομικών αρχών. Το αντίθετο, αυτή υφίσταται για να εγγυάται την τήρηση των θεμελιωδών δικαιωμάτων. Είναι σαφές ότι οι ευρωπαϊκές χώρες δεν είχαν ενημερωθεί γι’ αυτές τις δραστηριότητες, όμως –όπως είπατε, κύριε Frattini– η Ευρωπαϊκή Κεντρική Τράπεζα γνώριζε γι’ αυτές. Η Ευρωπαϊκή Κεντρική Τράπεζα είναι ευρωπαϊκό θεσμικό όργανο. Οφείλει να συμμορφώνεται με τη νομοθεσία περί προστασίας δεδομένων, και αυτός είναι ο λόγος για τον οποίο θέλουμε ο Ευρωπαίος Επόπτης Προστασίας Δεδομένων να ελέγξει χωρίς καθυστέρηση αν η Ευρωπαϊκή Κεντρική Τράπεζα έχει τηρήσει τους νόμους.
<P>
Θα ήθελα επίσης να επιστήσω την προσοχή του Συμβουλίου, της κ. Lehtomäki και της Επιτροπής στις τροπολογίες 26 και 58 επί της έκθεσής μου σχετικά με την προστασία δεδομένων βάσει του τρίτου πυλώνα. Αυτές αποσκοπούν στη ρύθμιση του τρόπου με τον οποίο γίνεται η διαχείριση των δεδομένων όταν συλλέγονται από ιδιώτες προς χάριν του δημοσίου συμφέροντος, καθώς εκεί πιστεύω ότι έγκειται το πρόβλημα. 
<SPEAKER ID="194" LANGUAGE="FR" NAME="Jean-Marie Cavada," AFFILIATION="εξ ονόματος της Ομάδας ALDE">
<P>
   . Κύριε Πρόεδρε, καταρχάς θέλω να καλωσορίσω την κ. Lehtomäki. Θέλω απλώς να της πω ότι άκουσα τα όσα είπε και θεωρώ απαραίτητο να επισημάνω τα εξής: η κυβέρνησή μας λαμβάνει τη μορφή του Συμβουλίου Υπουργών ή του Ευρωπαϊκού Συμβουλίου. Παρότι ίσως να μην διαθέτει τα νομικά ή πολιτικά μέσα για να λάβει μια απόφαση σχετικά με το σκάνδαλο αυτό –και εννοώ την υπόθεση SWIFT– το οποίο ακολούθησε το σκάνδαλο που αφορούσε τις παράνομες πτήσεις, δεν υπάρχει τίποτε που να την εμποδίζει να επιβεβαιώσει τις ηθικές αρχές της και να δηλώσει δημοσίως τι σκέπτεται επ’ αυτού – ενέργεια στην οποία, εξ όσων γνωρίζω, ακόμη δεν έχει προβεί.
<P>
Το δεύτερο ζήτημα στο οποίο θέλω να αναφερθώ είναι ότι σημείωσα με ιδιαίτερη προσοχή τα όσα είπε ο Αντιπρόεδρος της Επιτροπής, κ. Frattini, σχετικά με το ότι ούτε αυτός ούτε οι υπηρεσίες του γνώριζαν οτιδήποτε σχετικά με την εν λόγω υπόθεση. Συμμερίζομαι την άποψη των δύο συναδέλφων βουλευτών, της κ. Klamt και της κ. Roure, οι οποίες μόλις αναφέρθηκαν σε αυτό το θέμα. Στην Ευρώπη, και συγκεκριμένα στην ΕΕ, οικοδομήσαμε σταδιακά ένα κράτος δικαίου, στο οποίο οποιαδήποτε μεταφορά προσωπικών δεδομένων σε τρίτες χώρες πρέπει, κατ’ ανάγκην, να υπόκειται στους σχετικούς εθνικούς ή ευρωπαϊκούς κανόνες. Ο πρώτος από αυτούς τους κανόνες ορίζει ότι οποιαδήποτε μεταφορά πρέπει να εξουσιοδοτείται από δικαστική αρχή, και από κανένα άλλον. Ούτε στο κράτος ούτε στην τράπεζα ανήκουν οι πληροφορίες τις οποίες χρησιμοποιούν. Αν τα συγκεκριμένα δεδομένα αφορούν εταιρείες, συνιστούν ιδιοκτησία των εν λόγω εταιρειών. Αν αφορούν άτομα, συνιστούν ιδιοκτησία των εν λόγω ατόμων. Ουδείς εξουσιοδοτείται να τα χρησιμοποιεί σε συναλλαγές, να τα οικειοποιείται, να τα διαβιβάζει σε τρίτους ή να τα διαθέτει, ένας Θεός ξέρει με ποιους άλλους τρόπους.
<P>
Θα επισημάνω ότι τα νομικά μέσα υπάρχουν, και θα υπενθυμίσω τα όσα είπε μόλις τώρα η κ. Roure, ότι θα ήταν πράγματι εξαιρετικά σημαντικό αν κατορθώναμε να ρυθμίσουμε αυτή την υπόθεση υπό τη φινλανδική Προεδρία.
<SPEAKER ID="195" LANGUAGE="IT" NAME="Giusto Catania," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, κυρίες και κύριοι, πιστεύω πως θα ήταν σφάλμα μας να θεωρήσουμε την υπόθεση SWIFT μεμονωμένο γεγονός.
<P>
Είναι ένα θέμα που πρέπει να ενταχθεί σε ένα ευρύτερο πλαίσιο, το οποίο περιλαμβάνει τις καταστάσεις με τα ονόματα των επιβατών, τον έλεγχο των επικοινωνιών και τη διατήρηση δεδομένων, και το θέμα αυτό δεν είναι άσχετο με το θέμα των κατ’ εξαίρεση παραδόσεων που εξετάσαμε προ ολίγου. Θα έλεγα μάλιστα ότι η υπόθεση SWIFT είναι η άλλη πλευρά του νομίσματος των κατ’ εξαίρεση παραδόσεων· μπορεί να είναι λιγότερο βίαιη επιχείρηση, αλλά έχει τον ίδιο ακριβώς στόχο: την απόσπαση πληροφοριών.
<P>
Πριν από μία εβδομάδα, η , η εφημερίδα του Βελγίου με τη μεγαλύτερη κυκλοφορία, είχε τίτλο: «η CIA επιβάλλει τον νόμο της στην Ευρώπη». Πιστεύω ότι δεν πρέπει να επιτρέψουμε να συμβεί κάτι τέτοιο, στο όνομα της αξιοπιστίας και του ίδιου του μέλλοντος της Ευρώπης. 
<SPEAKER ID="196" LANGUAGE="PT" NAME="Carlos Coelho (PPE-DE ). –" AFFILIATION="New York Times">
<P>
   Κύριε Πρόεδρε, κυρία Προεδρεύουσα του Συμβουλίου, κύριε Frattini, κυρίες και κύριοι, είχα ανησυχήσει με τους ισχυρισμούς που δημοσιεύτηκαν στην εφημερίδα σχετικά με ένα μυστικό πρόγραμμα με το οποίο η CIA είχε πρόσβαση στη βάση δεδομένων του οργανισμού SWIFT, μέσω του οποίου διέρχονται οι περισσότερες χρηματοπιστωτικές συναλλαγές του κόσμου. Αυτό το πρόγραμμα επιβεβαιώθηκε τόσο από την εταιρεία SWIFT όσο και από τον αμερικανό υπουργό Οικονομίας.
<P>
Ανεξάρτητα από τις προσωπικές μου απόψεις για το θέμα, αυτό που φαίνεται ότι έχει συμβεί είναι ότι αυτά τα δεδομένα έχουν μεταφερθεί στις Ηνωμένες Πολιτείες με σκοπό την πρόληψη και καταπολέμηση της τρομοκρατίας και άλλων εγκλημάτων. Με άλλα λόγια, πρόκειται για επιχειρήσεις που συνδέονται με τη δημόσια ασφάλεια και τις δραστηριότητες του κράτους μέλους και στον δικό του τομέα του ποινικού δικαίου. Αν έτσι έχει η υπόθεση, βρίσκεται σαφώς εκτός του κοινοτικού δικαίου. Αυτό κατάλαβα ότι ίσχυε από την πρώτη αντίδραση του κ. Frattini μέσω του εκπροσώπου Τύπου του, όταν ανέφερε την εξωκοινοτική φύση αυτού του θέματος.
<P>
Δεν γνωρίζω αν αυτό χάθηκε στη μετάφραση, ή αν ο κ. Frattini όντως μας είπε σήμερα ότι, κατά τη γνώμη του, σε αυτή την περίπτωση ισχύει η οδηγία 95/46/ΕΟΚ. Αυτό είναι ένα θέμα που πρέπει να επιλυθεί· είτε η οδηγία 95/46/ΕΟΚ θα ισχύει είτε η κατάσταση είναι εκτός του πρώτου πυλώνα και εκτός του κοινοτικού δικαίου, και κατά συνέπεια η έκκληση να εγκριθεί αυτή η απόφαση πλαίσιο για την προστασία δεδομένων βάσει του τρίτου πυλώνα είναι δικαιολογημένη.
<SPEAKER ID="197" LANGUAGE="NL" NAME="Jan Marinus Wiersma (PSE ). –" AFFILIATION="">
<P>
   Κύριε Πρόεδρε, είναι σημαντικό να χρησιμοποιήσουμε τη σημερινή συζήτηση για να απαντήσουμε στην υπόθεση SWIFT. Το υπό εξέταση ψήφισμα περιέχει αριθμό συναφών προς την υπόθεση ερωτημάτων που πρέπει να τεθούν διότι η αγωνία του κόσμου έφθασε σε υψηλά επίπεδα όταν διάβασε τέτοιες ιστορίες στις εφημερίδες.
<P>
Παρότι δεν επιθυμώ να προβώ σε άμεσες συγκρίσεις μεταξύ αυτής της υπόθεσης και του θέματος των πτήσεων της CIA, η υπόθεση SWIFT δεν είναι μεμονωμένη, αλλά ένα παράδειγμα του τρόπου με τον οποίο οι Αμερικανοί, ιδιαίτερα, ελπίζουν να καταπολεμήσουν την τρομοκρατία. Η σημερινή συζήτηση είναι ένα ακόμη παράδειγμα της ανάγκης να συζητήσουμε τη φύση του πολέμου που διεξάγουμε.
<SPEAKER ID="198" LANGUAGE="NL" NAME="Sophia in 't Veld (ALDE ). –" AFFILIATION="">
<P>
Επιστρέφοντας στο ζήτημα της αποτελεσματικότητας, το Συμβούλιο δήλωσε προ ολίγου ότι αυτό είναι που χρειάζεται στην καταπολέμηση της τρομοκρατίας. Θα επιστήσω την προσοχή σας στο γεγονός ότι ο Stuart Levey, ο αμερικανός υφυπουργός Οικονομίας, επεσήμανε προ δύο εβδομάδων ότι σημειώνουν πολύ θετικά αποτελέσματα στον εντοπισμό των οικονομικών συναλλαγών. Αυτό, ωστόσο, οδήγησε τις συναλλαγές των τρομοκρατών σε μυστικά δίκτυα διακίνησης χρημάτων και κατά συνέπεια εκτός ελέγχου και ορατού πεδίου. Στην Ευρωπαϊκή Ένωση πρέπει, κατεπειγόντως, να εγκρίνουμε μια συνεκτική, αποτελεσματική και κοινή πολιτική η οποία να βασίζεται στη δημοκρατική λήψη αποφάσεων και η οποία να εγγυάται την ορθή προστασία των προσωπικών δεδομένων. Αυτό έχει καταστεί πραγματικά θέμα απόλυτης προτεραιότητας.
<SPEAKER ID="199" LANGUAGE="SL" NAME="Mihael Brejc (PPE-DE ). –" AFFILIATION="">
<P>
   Στον Τύπο δημοσιεύονται ειδήσεις σχετικά με την εξόρυξη δεδομένων από την αμερικανική κυβέρνηση από προσωπικά χρηματοπιστωτικά στοιχεία που διατηρούσε ο οργανισμός SWIFT, αλλά δεν μας ενημέρωσαν αν αυτό αφορά τον οργανισμό SWIFT στις ΗΠΑ, ή αν ισχύει και για την Ευρώπη. Αν αφορά τον οργανισμό SWIFT στις ΗΠΑ, τότε το θέμα δεν μας αφορά. Η πρόσβαση στα δεδομένα του SWIFT στην Ευρώπη είναι ένα θέμα το οποίο διαχειρίζονται πρωτίστως οι βελγικές αρχές, οι οποίες και εγκρίνουν κάθε αίτηση πρόσβασης. Επί του παρόντος, το μόνο στοιχείο που γνωρίζουμε είναι ότι ο SWIFT υποτίθεται ότι ανταλλάσσει με τις ΗΠΑ ορισμένες πληροφορίες που αφορούν την καταπολέμηση της τρομοκρατίας.
<P>
Εδώ έχουμε δύο προβλήματα. Καταρχάς, το Ευρωπαϊκό Κοινοβούλιο δεν μπορεί να διεξάγει σειρά συζητήσεων σχετικά με αυτό το θέμα με βάση απλά δημοσιεύματα του Τύπου και ασαφείς δηλώσεις. Δεύτερον, πρέπει να τηρεί όλες τις συνθήκες του και να γνωρίζει τους τομείς δικαιοδοσίας του. Γνωρίζουμε ότι οι βελγικές αρχές έχουν διατάξει τη διεξαγωγή έρευνας επί του θέματος, αλλά δεν έχουμε ακόμη αποτελέσματα. Κάτι που χρειάζεται να διευκρινίσουμε είναι ότι η πρόσβαση στο SWIFT δεν σημαίνει ότι οι συνήθεις συναλλαγές, όπως η κατάθεση ή ανάληψη μετρητών, οι επιταγές, τα ηλεκτρονικά μέσα πληρωμής κλπ. υπόκεινται στην εξόρυξη δεδομένων.
<P>
Οι Σοσιαλιστές και ορισμένες άλλες πολιτικές ομάδες έχουν άλλη άποψη. Κατέθεσαν κοινή πρόταση ψηφίσματος όπου δηλώνουν ότι οι αμερικανικές αρχές έχουν πρόσβαση στα αρχεία που διατηρεί ο οργανισμός SWIFT και ότι αυτό συνιστά παραβίαση εκ μέρους των ΗΠΑ θεμελιωδών διατάξεων σχετικά με την προστασία δεδομένων. Αυτές οι λέξεις δεν είναι, όπως λέγει ο κ. Wiersma, υποθέσεις, αφού τις αναμασούν ωσάν να ήσαν γεγονότα. Επίσης, αγνόησαν το γεγονός ότι η βελγική κυβέρνηση έχει αναλάβει τη διερεύνηση της υπόθεσης και ότι το Ευρωπαϊκό Κοινοβούλιο δεν έχει ρόλο σε αυτό το στάδιο.
<P>
Υποστηρίζω τις απόψεις του Επιτρόπου Frattini και καλώ τα μέλη του Κοινοβουλίου να στηρίξουν το ψήφισμά μας καθώς αυτό συμμορφώνεται πλήρως προς το κοινοτικό κεκτημένο και τη δεοντολογία και τα πρότυπα συμπεριφοράς του Ευρωπαϊκού Κοινοβουλίου. 
<SPEAKER ID="200" LANGUAGE="" NAME="Σταύρος Λαμπρινίδης (PSE ). –" AFFILIATION="">
<P>
   Κύριε Πρόεδρε, το σκάνδαλο SWIFT, σε συνδυασμό με το προβληματικό σκεπτικό της πρόσφατης απόφασης του Ευρωπαϊκού Δικαστηρίου για την κατά τα άλλα ορθή κατάρριψη της συμφωνίας PNR (transfer of Passenger Name Records), αναδεικνύουν μία εξαιρετικά επικίνδυνη γκρίζα ζώνη που τείνει να δημιουργηθεί γύρω από τη χρήση ευαίσθητων προσωπικών δεδομένων για την καταπολέμηση της τρομοκρατίας.
<P>
Οι πυλώνες εδώ δεν μπορούν να ισχύσουν: PNR, SWIFT, Data Retention, σε όλα αυτά ιδιώτες μαζεύουν στοιχεία, αστυνομίες τα χρησιμοποιούν με πρόσχημα την τρομοκρατία. Δεν υπάρχουν πυλώνες. Είναι ένα πράγμα. 
<SPEAKER ID="201" LANGUAGE="IT" NAME="Giovanni Claudio Fava (PSE ). –" AFFILIATION="">
<P>
   Κύριε Πρόεδρε, κύριε Frattini, υπουργέ Lehtomäki, κυρίες και κύριοι, πιστεύω ότι θα έπρεπε να μας ανησυχεί πολύ η γραφειοκρατία που συνδέει πολλές από τις διαφωνίες και τις συζητήσεις που έχουμε σε αυτό Σώμα. Θα μπορούσαμε να κάνουμε το ίδιο σχόλιο για το θέμα που εξετάζουμε τώρα, όπως κάναμε προ ολίγου στη συζήτηση για τις πτήσεις της CIA, δηλαδή ότι η Ένωση είναι ένας χώρος που υπόκειται στους κανόνες και στις αρχές του κράτους δικαίου και, συνεπώς, τα προσωπικά δεδομένα, όλα τα προσωπικά δεδομένα, ακόμη και τα δεδομένα των τραπεζικών λογαριασμών μας, δεν πρέπει να δίνονται σε τρίτες χώρες, παρά μόνο στις περιπτώσεις που προβλέπει η εθνική νομοθεσία και, τώρα πλέον, οι ευρωπαϊκές οδηγίες· δεν υπάρχουν εξαιρέσεις, ούτε καν στο όνομα της καταπολέμησης της τρομοκρατίας. Κάθε υπέρβαση των κανόνων αυτών αποτελεί αυθαιρεσία και κατάχρηση του συστήματος.
<P>
Εγώ και άλλοι βουλευτές θέλουμε να μάθουμε ποιος ήταν ο ρόλος του Συμβουλίου και της Ευρωπαϊκής Κεντρικής Τράπεζας και σε ποιο βαθμό γνώριζαν τις μυστικές συμφωνίες μεταξύ του συστήματος SWIFT και της κυβέρνησης των Ηνωμένων Πολιτειών, καθώς το καθήκον της διαφάνειας δεν πρέπει να ισχύει μόνο για τον μεταξύ μας διάλογό και τις συζητήσεις μας στο Κοινοβούλιο, αλλά πρέπει να υπάρχει και εκτός αυτού του Σώματος.
<SPEAKER ID="202" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
   – Κύριε Πρόεδρε, κυρίες και κύριοι, άκουσα με μεγάλη προσοχή αυτή τη συζήτηση, και διαπιστώνω ότι συμφωνούμε σε μεγάλο βαθμό ότι οι ελευθερίες και τα θέματα ασφάλειας δεδομένων των πολιτών πρέπει να λαμβάνονται επαρκώς υπόψη ακόμη και στην περίπτωση της καταπολέμησης της τρομοκρατίας. Η Προεδρία λαμβάνει πολύ σοβαρά υπόψη αυτό το στοιχείο και, όπως έχει λεχθεί, είναι ευθύνη της Τράπεζας του Βελγίου να εποπτεύει τον οργανισμό SWIFT και τώρα αναμένουμε και εμείς με ενδιαφέρον την έκβαση των ερευνών των βελγικών αρχών.
<SPEAKER ID="203" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
Πιστεύω πως μπορούμε να πούμε ότι η υπόθεση SWIFT παρουσιάζει μια ιδιαιτερότητα, η οποία με οδηγεί στο συμπέρασμα ότι η «οδηγία του πρώτου πυλώνα» του 1995, σχετικά με την προστασία των δεδομένων είναι πιθανότατα εφαρμοστέα εδώ, καθώς η μεταφορά δεδομένων πραγματοποιήθηκε μεταξύ των συστημάτων SWIFT του Βελγίου και SWIFT των Ηνωμένων Πολιτειών, δηλαδή μεταξύ δύο ιδιωτικών υποκαταστημάτων ενός ιδιωτικού οργανισμού. Γι’ αυτόν τον λόγο η ερμηνεία μου, η οποία προφανώς εξαρτάται από αυτά που θα μας πουν οι βελγικές αρχές, είναι πως θα γινόταν μια ανακοίνωση στην Αρχή Προστασίας Δεδομένων και οι εθνικές ευθύνες των αρμοδίων οργάνων σε αυτή την περίπτωση θα ίσχυαν πράγματι. Σε αντίθεση με την υπόθεση PNR, η οποία, όπως ορθώς μας υπενθύμισε ο κ. Λαμπρινίδης, αφορούσε μια μεταφορά από ιδιωτική αεροπορική εταιρεία απευθείας σε αμερικανικό δημόσιο οργανισμό, εδώ η μεταφορά πραγματοποιήθηκε ανάμεσα σε δύο ιδιωτικούς φορείς. Είναι σύνηθες σε αμερικανικό έδαφος, σύμφωνα με τη νομοθεσία των ΗΠΑ, δεδομένα που διαβιβάζονται για εμπορικούς λόγους να χρησιμοποιούνται για λόγους ασφαλείας. Αυτή είναι η ειδοποιός διαφορά. Το αποτέλεσμα, όπως το απεικόνισε ο κ. Λαμπρινίδης, είναι ότι υπάρχει μια γκρίζα ζώνη η οποία πρέπει να ρυθμιστεί οπωσδήποτε.
<SPEAKER ID="204" LANGUAGE="" NAME="Πρόεδρος. –" AFFILIATION="1">
<P>
   Έχω λάβει πέντε προτάσεις ψηφίσματος1 σύμφωνα με το άρθρο 103, παράγραφος 2, του Κανονισμού.
<P>
Η ψηφοφορία θα διεξαχθεί αύριο, Πέμπτη 6 Ιουλίου 2006, στις 12 το μεσημέρι.
<SPEAKER ID="205" LANGUAGE="" NAME="" AFFILIATION="Αντιπροέδρου">
<SPEAKER ID="206" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει την Ώρα των Ερωτήσεων προς το Συμβούλιο (B6-0312/2006). 
<P>
Κατά τη συνεδρίασή τους στη Βιέννη στις 27-28 Μαΐου οι Υπουργοί Εξωτερικών της ΕΕ προφανώς δεν κατέληξαν σε συμφωνία σχετικά με πρόταση της Επιτροπής να χρησιμοποιηθεί η ρήτρα «γέφυρας» της Συνθήκης της Νίκαιας για τη μεταφορά περισσοτέρων αρμοδιοτήτων στον τομέα της δικαιοσύνης και των εσωτερικών υποθέσεων από τον τρίτο στον πρώτο (Κοινοτικό) πυλώνα.
<SPEAKER ID="207" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
   – Κύριε Πρόεδρε, κυρίες και κύριοι, όπως είπε ο πρωθυπουργός Vanhanen εδώ σήμερα, η φινλανδική Προεδρία πιστεύει ότι αποτελεί σημαντικό στόχο να καταστήσουμε την Ευρωπαϊκή Ένωση χώρο ελευθερίας, ασφάλειας και δικαιοσύνης. Έχοντας αυτό κατά νου, όταν επανεξεταστεί το πρόγραμμα της Χάγης, η Προεδρία προτίθεται επίσης να εξετάσει με ποιον τρόπο θα μπορούσαμε να βελτιώσουμε τη διαδικασία λήψης αποφάσεων όσον αφορά τη συνεργασία στην αστυνόμευση και το οργανωμένο έγκλημα.
<P>
Στις 28 Ιουνίου 2006 η Επιτροπή παρουσίασε την «πρώτη έκθεση εφαρμογής του προγράμματος της Χάγης και πρόγραμμα δράσης», ήτοι το «Scoreboard Plus», που αξιολογεί την εφαρμογή του προγράμματος της Χάγης και το κατά πόσον η νομοθεσία της ΕΕ έχει εφαρμοστεί στα κράτη μέλη σωστά και σύμφωνα με το συμφωνημένο χρονοδιάγραμμα. Επιπλέον, η Επιτροπή έχει εκδώσει ανακοίνωση η οποία περιέχει προτάσεις σχετικά τόσο με το περιεχόμενο των πολιτικών όσον αφορά τη δικαιοσύνη και τις εσωτερικές υποθέσεις όσο και μια βελτιωμένη διαδικασία λήψης αποφάσεων.
<P>
Όπως είπε ο Πρόεδρος της Επιτροπής, η Επιτροπή είναι έτοιμη να κάνει προτάσεις με σκοπό να γίνεται χρήση των επιλογών που περιέχονται στις Συνθήκες για την προσαρμογή της διαδικασίας λήψης αποφάσεων. Η Φινλανδία προτίθεται να συζητήσει αυτές τις προτάσεις σε βάθος και με αυτόν τον τρόπο να απαντήσει στο αίτημα που απηύθυνε στη Φινλανδία το Ευρωπαϊκό Συμβούλιο στη σύνοδο της 15ης και 16ης Ιουνίου. Το τελευταίο επρόκειτο να συνεργαστεί στενά με την Επιτροπή για να εξετάσουν τις δυνατότητες βελτίωσης της λήψης αποφάσεων και ανάληψης δράσης στον τομέα της ελευθερίας, της ασφάλειας και της δικαιοσύνης με βάση τις ισχύουσες Συνθήκες.
<P>
Οι υπουργοί Δικαιοσύνης και Εσωτερικών Υποθέσεων θα διεξαγάγουν προκαταρκτική συζήτηση γι’ αυτά τα θέματα στην ανεπίσημη σύνοδό τους στο Τάμπερε στις 21 και 22 Σεπτεμβρίου 2006. Οι συνομιλίες θα συνεχιστούν σε συνεδριάσεις του Συμβουλίου τον Οκτώβριο και Δεκέμβριο και στο Ευρωπαϊκό Συμβούλιο τον Δεκέμβριο. 
<SPEAKER ID="208" LANGUAGE="EN" NAME="Sarah Ludford (ALDE ). –" AFFILIATION="post hoc ergo propter hoc.">
<P>
   Ευχαριστώ την Προεδρεύουσα του Συμβουλίου γι’ αυτή την απάντηση. Στο διάστημα των έξι εβδομάδων από τότε που κατέθεσα την ερώτηση, έχουν σημειωθεί σημαντικές εξελίξεις. Δεν θα ισχυριστώ ότι Είχαμε το πλήρες πακέτο προτάσεων την περασμένη εβδομάδα από την Επιτροπή. Χαίρομαι που η φινλανδική Προεδρία θα δώσει σε αυτές μεγάλη έμφαση, αλλά θα δώσει η Προεδρία αντίστοιχη έμφαση στην πρόταση της Επιτροπής για αξιολόγηση και εποπτεία όπως σε αυτή για την αλλαγή της αναποτελεσματικής και αντιδημοκρατικής διαδικασίας λήψης αποφάσεων; Θα τονίσει σε εκείνα τα κράτη μέλη που δεν έχουν εφαρμόσει την απόφαση πλαίσιο για την τρομοκρατία ότι είναι σκανδαλώδες το γεγονός ότι, πέντε χρόνια μετά την 11η Σεπτεμβρίου 2001, δύο χρόνια μετά την 11η Μαρτίου 2004 και, την Παρασκευή, έναν χρόνο μετά την 7η Ιουλίου 2005, ορισμένες χώρες της ΕΕ δεν προβλέπουν καθόλου στους νόμους τους τον καθορισμό και την ποινικοποίηση των τρομοκρατικών αδικημάτων; 
<SPEAKER ID="209" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="210" LANGUAGE="" NAME="Πρόεδρος." AFFILIATION="">
<P>
Μετά την επιτυχή έκβαση της Διάσκεψης των Ηνωμένων Εθνών για τις κλιματικές μεταβολές (COP11/MOP1) στα τέλη του 2005, στο Μόντρεαλ, είναι πλέον καθοριστικής σημασίας η άμεση δρομολόγηση και επίσπευση των πρόσφατα εισαγμένων διαδικασιών: διαπραγματεύσεις σχετικά με τις μετά το 2012 υποχρεώσεις και διάλογος για την ανάληψη μακροπρόθεσμων κοινών ενεργειών στο πλαίσιο της σύμβασης-πλαίσιο για τις κλιματικές μεταβολές.
<P>
Μπορεί να διευκρινίσει η Προεδρία ποιες πρόοδοι μπόρεσαν να επιτευχθούν ως προς το ζήτημα αυτό κατά την 24η Συνάντηση των επικουρικών οργάνων της σύμβασης-πλαισίου στη Βόννη από τις 15 μέχρι τις 26.5.2006;
<SPEAKER ID="211" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
Όπως είπε και ο βουλευτής που έθεσε την ερώτηση, η ενδέκατη διάσκεψη των μερών της σύμβασης πλαίσιο των Ηνωμένων Εθνών για την κλιματική αλλαγή και η πρώτη συνάντηση των μερών που λειτουργούν ως Διάσκεψη των Μερών του Πρωτοκόλλου του Κυότο κατέληξε σε δύο διαδικασίες για το μέλλον. Αυτές ήταν η δημιουργία μιας ad hoc ομάδας εργασίας για να συζητήσει πρόσθετες υποχρεώσεις των μερών του Πρωτοκόλλου του Κυότο που αναφέρονται στο Παράρτημα 1 της Σύμβασης, και η έναρξη διαλόγου για μακροπρόθεσμη συνεργατική δράση για την αντιμετώπιση των κλιματικών αλλαγών βελτιώνοντας την εφαρμογή της Σύμβασης. Ο διάλογος από μόνος του δεν αποτελεί έναρξη διαπραγματεύσεων σχετικά με ανάληψη νέων δεσμεύσεων.
<P>
Το πρώτο εργαστήριο που διεξήχθη για το διάλογο ως προς τη Σύμβαση έδωσε σε όλα τα μέρη την ευκαιρία να παρουσιάσουν τις ιδέες τους για την πρόοδο των αναπτυξιακών στόχων με βιώσιμο τρόπο αντιμετωπίζοντας το θέμα των μέτρων για προσαρμογή και εκμεταλλευόμενοι το πλήρες δυναμικό της τεχνολογίας και των βασισμένων στην αγορά ευκαιριών. Αυτό ήταν το πρώτο από τα τέσσερα εργαστήρια και, ταυτόχρονα, η έναρξη μιας πιο μακράς διαδικασίας, η οποία προορίζεται να ολοκληρωθεί στο τέλος του επόμενου έτους. Προτάθηκαν νέες ιδέες για μελλοντική δράση, οι οποίες θα συζητηθούν αναλυτικότερα. Οι επικεφαλής των εργαστηρίων, Howard Bamsey από την Αυστραλία και Sandia de Wet από τη Νότιο Αφρική, ανέφεραν στην COP12 για το εργαστήριο και έχουν υποσχεθεί ότι η έκθεση θα είναι διαθέσιμη έως τον Αύγουστο του 2006.
<P>
Το ad hoc εργαστήριο άρχισε μια εξέταση πρόσθετων υποχρεώσεων των συμβαλλομένων μερών του Πρωτοκόλλου του Κυότο που αναφέρονται στο Παράρτημα 1 και συνέταξε προσωρινό πρόγραμμα εργασίας για τα επόμενα χρόνια. Ενώ αναγνωρίζεται ότι οι συζητήσεις από την ad hoc ομάδα εργασίας συνεπάγονταν εξέταση των πρόσθετων υποχρεώσεων των συμβαλλομένων μερών που αναφέρονται στο Παράρτημα 1, οι οποίες επιβεβαιώνονταν ως αλλαγές στο Παράρτημα Β του Πρωτοκόλλου του Κυότο, οι συνεδριάσεις της ομάδας εργασίας υπογράμμιζαν επίσης τη σημασία να έχουμε κατά νου το έργο το οποίο ήταν σε εξέλιξη και τα αποτελέσματα που επιτεύχθηκαν σε αυτόν τον τομέα από άλλα όργανα και διαδικασίες υπό τη Σύμβαση και το Πρωτόκολλο.
<P>
Η δεύτερη συνεδρίαση της ad hoc ομάδας εργασίας θα συνέλθει κατά τη διάρκεια της δεύτερης συνεδρίασης των μερών που λειτουργούν ως διάσκεψη των συμβαλλομένων μερών του Πρωτοκόλλου του Κυότο με περαιτέρω ανάπτυξη του σχεδίου δράσης της ομάδας εργασίας ως στόχου. Εν τω μεταξύ, τα μέρη που αναφέρονται στο Παράρτημα 1 θα κληθούν να παράσχουν δεδομένα έως τις αρχές Σεπτεμβρίου για τα θέματα τα οποία επιθυμούν να εγείρουν στη δεύτερη συνεδρίαση, για παράδειγμα, τάσεις σε εκπομπές, οι δυνατότητες για πολιτική και τεχνολογία για άμβλυνση των κλιματικών αλλαγών, και τα κόστη και οφέλη από μια μείωση των εκπομπών.
<P>
Εν ολίγοις, θα έλεγα ότι στην 24η συνάντηση των επικουρικών οργάνων δημιουργήθηκε μια σταθερή βάση για αμφότερες τις διαδικασίες. Η κατάσταση θα επανεκτιμηθεί μετά τη 12η διάσκεψη των μερών στο Ναϊρόμπι, όπου θα συζητηθούν αμφότερες οι νέες διαδικασίες δράσης και θα διεξαχθεί η πρώτη επανεξέταση σύμφωνα με το Άρθρο 9, παράγραφος 2, του Πρωτοκόλλου του Κυότο. 
<SPEAKER ID="212" LANGUAGE="DE" NAME="Richard Seeber (PPE-DE ). –" AFFILIATION="">
<SPEAKER ID="213" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="214" LANGUAGE="FI" NAME="Eija-Riitta Korhola (PPE-DE ). –" AFFILIATION="">
<SPEAKER ID="215" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="216" LANGUAGE="" NAME="Πρόεδρος." AFFILIATION="">
<SPEAKER ID="217" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
   – Κύριε Πρόεδρε, κυρίες και κύριοι, η Ευρωπαϊκή Ένωση στηρίζει πλήρως τις διαπραγματεύσεις σχετικά με το μελλοντικό καθεστώς του Κοσσυφοπεδίου, συζητήσεις οι οποίες διεξάγονται τώρα υπό την ηγεσία του ειδικού απεσταλμένου των Ηνωμένων Εθνών Martti Ahtisaari. Η Ευρωπαϊκή Ένωση παροτρύνει όλα τα μέρη να μετάσχουν εποικοδομητικά στη διαδικασία για τον καθορισμό του νομικού καθεστώτος του Κοσσυφοπεδίου και θα τους υπενθυμίσει ότι η πρόοδος στην εφαρμογή προτύπων στο Κοσσυφοπέδιο θα είναι κρίσιμης σημασίας για την πρόοδο αυτής της διαδικασίας.
<SPEAKER ID="218" LANGUAGE="DE" NAME="Bernd Posselt (PPE-DE ). –" AFFILIATION="">
<P>
   Κυρία Προεδρεύουσα του Συμβουλίου, η Φινλανδία με τον πρόεδρο Ahtisaari αποτελεί έναν εξαίρετο διαμεσολαβητή για τις διαπραγματεύσεις για το Κοσσυφοπέδιο. Αυτό μας κάνει να αισιοδοξούμε. Ωστόσο, θα υπάρξουν ακόμα μεγάλα προβλήματα και τελικά η λύση μπορεί να είναι μόνο η ανεξαρτησία – είμαι πεπεισμένος γι’ αυτό. Το ερώτημά μου είναι: θεωρείτε δυνατό να αντικατασταθεί, στο διάστημα που το Κοσσυφοπέδιο θα οδεύει προς τα εκεί, η μεταβατική διοίκηση UNMIK από μία ευρωπαϊκή διοίκηση με τη μορφή της EUMIK, θεωρείτε δηλαδή ότι μπορεί να διαδραματίσει η ΕΕ πιο ενεργό ρόλο στη διοίκηση του Κοσσυφοπεδίου; 
<SPEAKER ID="219" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
   – Κύριε Πρόεδρε, πάντοτε κατά τη διάρκεια αυτής της διαδικασίας θα υπογραμμίζουμε τη σημασία της στενής και επιτυχούς συνεργασίας με τα Ηνωμένη Έθνη. Πρέπει να έχουμε κατά νου ότι ο κ. Ahtisaari είναι σήμερα ειδικός απεσταλμένος του ΟΗΕ στην περιοχή.
<SPEAKER ID="220" LANGUAGE="DE" NAME="Richard Seeber (PPE-DE ). –" AFFILIATION="">
<SPEAKER ID="221" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="222" LANGUAGE="DE" NAME="Hubert Pirker (PPE-DE ). –" AFFILIATION="">
<SPEAKER ID="223" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="224" LANGUAGE="" NAME="Πρόεδρος." AFFILIATION="">
<SPEAKER ID="225" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
Η διεθνής συνεργασία, και ιδιαίτερα η συνεργασία εντός της ΕΕ, είναι ένα χρήσιμο εργαλείο στην αντιμετώπιση τέτοιων υποθέσεων. Οι προσπάθειες των κρατών μελών της ΕΕ σε κρίσεις ομηρειών οδήγησε στη σύναψη της διεθνούς σύμβασης του ΟΗΕ κατά της σύλληψης ομήρων. Αυτή τέθηκε σε ισχύ στις 3 Ιουνίου 1983, και έχει επικυρωθεί από όλα τα κράτη μέλη της ΕΕ.
<P>
Το θέμα της ομηρείας έχει συζητηθεί από το Συμβούλιο της ΕΕ με τον ίδιο τρόπο που συζητήθηκε απευθείας μεταξύ των κρατών μελών. Οι σχετικές πρακτικές μορφές δράσης περιλαμβάνουν την ενωμένη πολιτική στήριξη και δράση εκ μέρους της ΕΕ σε καταστάσεις απαγωγής, την προετοιμασία για αντιμετώπιση καταστάσεων ομηρείας σε κοινά σχέδια και ασκήσεις αντιμετώπισης κρίσεων, την ενίσχυση των εθνικών ομάδων αντιμετώπισης κρίσεων χρησιμοποιώντας ειδικούς από άλλες χώρες, και έναν κατάλογο ελέγχου επιλογών των κρατών μελών για κοινή δράση. Σε ειδικές περιπτώσεις υπήρξε ήδη ad hoc πρακτική συνεργασία, αλλά θα ήταν χρήσιμο να διευκρινιστεί η βάση για μεγαλύτερη συνεργασία.
<SPEAKER ID="226" LANGUAGE="EN" NAME="Nicholson of Winterbourne (ALDE ). –" AFFILIATION="(Ο Πρόεδρος διακόπτει την ομιλήτρια)">
<P>
Θέλω, ωστόσο, να επιστήσω την προσοχή της Προεδρεύουσας του Συμβουλίου στην πρόσφατη έκθεση του Απριλίου 2006 του Γραφείου του ΟΗΕ κατά των Ναρκωτικών και του Εγκλήματος, UNODC, σχετικά με την εμπορία ανθρώπων και τα παγκόσμια πρότυπα στην εμπορία ανθρώπων. Εφόσον οι ομηρίες και οι απαγωγές δεν περιορίζονται σε καταρρέοντα κράτη ή κράτη σε πολύπλοκες καταστάσεις επείγουσας ανάγκης, όπως το Ιράν, αποτελούν τον βασικό κρίκο στην αλυσίδα της εμπορίας του οργανωμένου εγκλήματος και, συνεπώς, ειδικά της διεθνούς τρομοκρατίας. Έχοντας αυτό υπόψη, εφιστώ την προσοχή της Προεδρεύουσας του Συμβουλίου στο γεγονός ότι από τα 11 κορυφαία περιστατικά αναφοράς εμπορίας ανθρώπων από χώρες καταγωγής…
<SPEAKER ID="227" LANGUAGE="EN" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="228" LANGUAGE="DE" NAME="Agnes Schierhuber (PPE-DE ). –" AFFILIATION="">
<SPEAKER ID="229" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="230" LANGUAGE="DE" NAME="Bernd Posselt (PPE-DE ). –" AFFILIATION="">
<SPEAKER ID="231" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
   – Κύριε Πρόεδρε, όπως αναφέρθηκε λίγο ενωρίτερα στη συζήτηση για τη CIA και την παράδοση ατόμων, το έργο των υπηρεσιών πληροφοριών και οι πληροφορίες που αυτές παρέχουν εμπίπτουν, από τη φύση τους, στην αρμοδιότητα των κρατών μελών, παρότι θα ήταν προφανώς χρήσιμο αν μπορούσε να υπάρξει ομαλή και πλήρης συνεργασία για εξεύρεση λύσεων σε καταστάσεις απαγωγών ακριβώς όπως αυτή και να εξετάζεται το προφίλ αυτών των καταστάσεων, όπως είπε ο αξιότιμος βουλευτής. 
<SPEAKER ID="232" LANGUAGE="" NAME="Πρόεδρος." AFFILIATION="">
<SPEAKER ID="233" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
Όσον αφορά τη δράση που ανέλαβε η Ένωση ενόψει των προσφάτων γεγονότων στις Καναρίους Νήσους, συνιστώ στον αξιότιμο βουλευτή να προσέξει καλύτερα τις απαντήσεις οι οποίες δόθηκαν στις προφορικές ερωτήσεις H-0440, H-0455, H-0460, H-0473 και H-0478/2006. Αυτός ο αριθμός ερωτήσεων και απαντήσεων δείχνει ότι πρόκειται για μείζον θέμα και η συζήτησή του, καθώς και η συζήτηση των συναφών μέτρων, πρέπει να συνεχιστεί. 
<SPEAKER ID="234" LANGUAGE="ES" NAME="Manuel Medina Ortega (PSE ). –" AFFILIATION="">
<P>
   Σας ευχαριστώ πολύ για την απάντησή σας, κυρία Προεδρεύουσα του Συμβουλίου. Το συγκεκριμένο πρόβλημα που αντιμετωπίζουμε στον τομέα της πολιτικής μετανάστευσης είναι η έλλειψη οικονομικών πόρων. Για το τρέχον έτος έχουμε προφανώς μόνο 5 000 000 ευρώ και δεν υπάρχει δυνατότητα για περισσότερους πόρους μέχρι την έγκριση των νέων δημοσιονομικών προοπτικών το επόμενο έτος.
<P>
Πώς μπορούμε να συνδέσουμε την πολιτική μετανάστευσης με τις προσφάτως εγκριθείσες δημοσιονομικές προοπτικές για την περίοδο 2007-2013;
<SPEAKER ID="235" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="236" LANGUAGE="EN" NAME="Piia-Noora Kauppi (PPE-DE ). –" AFFILIATION="">
<SPEAKER ID="237" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="238" LANGUAGE="DE" NAME="Hubert Pirker (PPE-DE ). –" AFFILIATION="">
<SPEAKER ID="239" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="240" LANGUAGE="" NAME="Πρόεδρος." AFFILIATION="">
<SPEAKER ID="241" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
Τον Νοέμβριο του 2004, οι εκπρόσωποι του Συμβουλίου και των κρατών μελών κατέληξαν σε ορισμένα συμπεράσματα σχετικά με τον σχεδιασμό κοινών βασικών αρχών για την πολιτική ενσωμάτωσης των μεταναστών. Οι κοινές βασικές αρχές δηλώνουν ότι η ενσωμάτωση είναι μια δυναμική, αμφίδρομη διαδικασία αμοιβαίας κατανόησης και φιλοξενίας από όλους τους μετανάστες και τους κατοίκους των κρατών μελών. Συνεπώς, καλούμε τα κράτη μέλη να λάβουν υπόψη την πολιτική ενσωμάτωσης και να συμπεριλάβουν σε αυτήν τόσο τους μετανάστες όσο και τους υπηκόους των κρατών μελών.
<P>
Οι κοινές βασικές αρχές βασίζονται στα συμπεράσματα του Συμβουλίου που διατυπώθηκαν τον Δεκέμβριο του 2005, τα οποία έλαβαν υπόψη την ανακοίνωση της Επιτροπής με τίτλο «κοινό πρόγραμμα για την ένταξη: πλαίσιο σχετικά με την ένταξη των υπηκόων τρίτων χωρών στην Ευρωπαϊκή Ένωση». Η ανακοίνωση εγκρίθηκε τον Σεπτέμβριο του 2005.
<SPEAKER ID="242" LANGUAGE="" NAME="Μαρία Παναγιωτοπούλου-Κασσιώτου (PPE-DE ). –" AFFILIATION="">
<SPEAKER ID="243" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="244" LANGUAGE="PL" NAME="Bogusław Sonik (PPE-DE ). –" AFFILIATION="">
<P>
   Κυρία Lehtomäki, επισκέφθηκα λιβυκά στρατόπεδα όπου καταφθάνουν δεκάδες χιλιάδες μετανάστες από τη νοτίως της Σαχάρας Αφρική προκειμένου να βρίσκονται πιο κοντά στην Ευρώπη και να διασχίσουν τη Μεσόγειο. Έχουμε τη FRONTEX, την υπηρεσία μας για την προστασία των εξωτερικών συνόρων, η οποία, παρεμπιπτόντως, διευθύνεται από Φινλανδό. Σε ποιο βαθμό σκοπεύετε να χρησιμοποιήσετε αυτή την υπηρεσία ώστε να σταματήσει η εισροή παράνομων μεταναστών στην Ευρώπη; 
<SPEAKER ID="245" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="246" LANGUAGE="" NAME="Πρόεδρος." AFFILIATION="">
<P>
Ο Alfred Finz, εκπρόσωπος της αυστριακής κυβέρνησης, στις 17 Μαΐου απάντησε σε διάφορες ερωτήσεις βουλευτών του Ευρωπαϊκού Κοινοβουλίου σχετικά με τη φορολόγηση των εταιρειών στις διάφορες χώρες της ΕΕ. Απαντώντας σε ερώτηση του ευρωβουλευτή E. Ryan, ο A. Finz δήλωσε ότι ορισμένα κράτη μέλη είχαν εισαγάγει πρόσφατα νέα φορολογικά συστήματα, βάσει των οποίων για ορισμένες επιχειρήσεις ισχύουν φορολογικοί συντελεστές αισθητά χαμηλότεροι αυτών που ισχύουν στα παλαιά κράτη μέλη.
<P>
Ο A. Finz εκτιμά ότι οι μειωμένοι αυτοί φορολογικοί συντελεστές συνιστούν αθέμιτο ανταγωνισμό στον οποίο πρέπει να τεθεί τέρμα. Δεν θεωρεί η Προεδρία του Συμβουλίου ότι τα νέα κράτη μέλη είχαν το δικαίωμα να εισαγάγουν τα ιδικά τους νέα φορολογικά συστήματα; Δεν συμμερίζεται το Συμβούλιο την άποψη ότι οι απόπειρες φορολογικής εναρμόνισης καταδεικνύουν την επιθυμία των παλαιών κρατών μελών να επιλύσουν τα οικονομικά τους προβλήματα εις βάρος των νέων κρατών μελών; 
<SPEAKER ID="247" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
Πρέπει να θυμόμαστε ότι την 1η Δεκεμβρίου 1997 το Συμβούλιο ενέκρινε ψήφισμα σχετικά με έναν κώδικα δεοντολογίας που θα ισχύει για τη φορολόγηση των επιχειρήσεων, προκειμένου να αντιμετωπιστούν τυχόν επιβλαβή φορολογικά μέτρα που θα επηρέαζαν ή θα μπορούσαν να επηρεάσουν σημαντικά την εξακρίβωση της οικονομικής δραστηριότητας στην Κοινότητα. Η ομάδα εργασίας που δημιουργήθηκε για να εξετάσει τις πρακτικές πτυχές του κώδικα αξιολογεί βάσει των κριτηρίων που ορίζει ο κώδικας συμπεριφοράς εάν τα φορολογικά μέτρα που εγκρίνει κάποιο κράτος μέλος αποτελούν επιβλαβή ανταγωνισμό ή όχι. Το εν λόγω κράτος μέλος καθιστά άκυρα τα φορολογικά μέτρα που κηρύσσονται επιβλαβή από την ομάδα εργασίας, επί εθελοντικής βάσης. Τα κράτη μέλη είναι επίσης υποχρεωμένα να απέχουν από την έγκριση νέων επιβλαβών μέτρων.
<SPEAKER ID="248" LANGUAGE="LT" NAME="Eugenijus Gentvilas (ALDE ). –" AFFILIATION="">
<SPEAKER ID="249" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="250" LANGUAGE="ES" NAME="Josu Ortuondo Larrea (ALDE ). –" AFFILIATION="">
<SPEAKER ID="251" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="252" LANGUAGE="DE" NAME="Reinhard Rack (PPE-DE ). –" AFFILIATION="">
<SPEAKER ID="253" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="254" LANGUAGE="" NAME="Πρόεδρος." AFFILIATION="">
<P>
Οι Ηνωμένες Πολιτείες, οργανώνοντας τεχνηέντως την πτώση της τιμής του δολαρίου εν σχέσει προς το ευρώ, διεξάγουν ανηλεή οικονομικό πόλεμο κατά της Ευρωπαϊκής Ένωσης. Πράγματι, η ηθελημένη και συνεχής πτώση της τιμής του δολαρίου έχει ως αποτέλεσμα την απώλεια χιλιάδων θέσεων εργασίας κάθε μήνα στην Ευρωπαϊκή Ένωση. Έτσι, η Airbus υποχρεώνεται να τιμολογεί τα συμβόλαια υπεργολαβίας σε δολάρια και όχι σε ευρώ, πράγμα που ευνοεί τις αμερικανικές επιχειρήσεις, κάνοντας το ευρωπαϊκό αεροσκάφος να είναι στην ουσία αμερικανικό σε ποσοστό άνω του 40%.
<SPEAKER ID="255" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
   . – Κύριε Πρόεδρε, η συναλλαγματική ισοτιμία άλλαξε πρόσφατα, αλλά το Συμβούλιο δεν σχεδιάζει μέτρα που θα υποχρέωναν τις ΗΠΑ να στηρίξουν το νόμισμά τους. Σε μια δήλωση του Προέδρου του Συμβουλίου ECOFIN κατά την εαρινή συνεδρίαση της Διεθνούς Νομισματικής και Χρηματοπιστωτικής Επιτροπής του ΔΝΤ, επανέλαβε τη θέση του Συμβουλίου σχετικά με τις παγκόσμιες ανισορροπίες, λέγοντας ότι μεσοπρόθεσμα οι τεράστιες σημερινές ανισορροπίες δεν μπορούν να διατηρηθούν και η ευθύνη αντιμετώπισης του προβλήματος βαρύνει από κοινού το σύνολο των σημαντικών εμπλεκομένων παραγόντων. Στο πλαίσιο της διεθνούς συνεργασίας, θα πρέπει να εφαρμοστεί μια μακροοικονομική και διαρθρωτική πολιτική που στοχεύει στη διατήρηση της ανάπτυξης, ώστε να διευκολυνθεί η δέουσα διόρθωση των σημερινών ελλειμμάτων και πλεονασμάτων. Με αυτόν τον τρόπο, θα μπορούσε να αποφευχθεί η αύξηση των προστατευτικών μέτρων και το ίδιο θα μπορούσε να συμβεί με τις ξαφνικές διακυμάνσεις των συναλλαγματικών ισοτιμιών και τους κινδύνους για τον τομέα της οικονομίας. Υπάρχουν επίσης πιθανοί μακροοικονομικοί κίνδυνοι που απορρέουν από προστατευτικά μέτρα και μονομερή δράση. Ένα ανοικτό, πολυμερές εμπορικό σύστημα αποτελεί σημαντική προϋπόθεση για μεγαλύτερη συνεχή ανάπτυξη. Η αυξημένη εθνική εξοικονόμηση στις ΗΠΑ και η εγχώρια ανάπτυξη στις ασιατικές χώρες, ειδικότερα, είναι σημαντικές σε κάθε προσπάθεια διόρθωσης της παγκόσμιας ανισορροπίας.
<P>
Στην ανακοίνωση της Διεθνούς Νομισματικής και Χρηματοπιστωτικής Επιτροπής του Απριλίου του 2006 επαναλαμβάνεται αυτή η άποψη, την οποία έκαναν γενικά δεκτή οι εταίροι σε παγκόσμιο επίπεδο. 
<SPEAKER ID="256" LANGUAGE="FR" NAME="Jacky Henin (GUE/NGL ). –" AFFILIATION="">
<P>
   Κύριε Πρόεδρε, κυρία Lehtomäki, σημειώνω ότι, παρότι μιλούμε για μεσοπρόθεσμες εξελίξεις, βρισκόμαστε ήδη σε βραχυπρόθεσμες. Οι εργαζόμενοι της ΕΕ που, σε μερικούς μήνες, θα χάσουν τις δουλειές τους, εν μέρει εξαιτίας της αδράνειάς μας, δεν θα αιφνιδιαστούν. Γιατί, λοιπόν, να μην φροντίσουμε ώστε η Ευρωπαϊκή Κεντρική Τράπεζα να διαδραματίζει εντελώς διαφορετικό ρόλο υπό την εποπτεία του Ευρωπαϊκού Κοινοβουλίου; 
<SPEAKER ID="257" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="258" LANGUAGE="DE" NAME="Paul Rübig (PPE-DE ). –" AFFILIATION="">
<SPEAKER ID="259" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="260" LANGUAGE="" NAME="Πρόεδρος." AFFILIATION="">
<SPEAKER ID="261" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="262" LANGUAGE="EN" NAME="John Bowis (PPE-DE ). –" AFFILIATION="">
<SPEAKER ID="263" LANGUAGE="EN" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="264" LANGUAGE="EN" NAME="Richard Corbett (PSE ). –" AFFILIATION="">
<SPEAKER ID="265" LANGUAGE="EN" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="266" LANGUAGE="EN" NAME="Piia-Noora Kauppi (PPE-DE ). –" AFFILIATION="">
<P>
Πρέπει να καταστήσουμε κάπως αυτές τις περιστάσεις πιο ανοικτές στους πολίτες μας. Κάποιοι θα παρακολουθούν αυτή την Ώρα ακόμα και από το Διαδίκτυο ή από το Euronews. Με κάποιον τρόπο πρέπει να βελτιωθεί. Θα ήθελα να ακούσω τις πρακτικές συστάσεις σας στο τέλος της Προεδρίας. Θα θέλατε να το κάνετε αυτό για εμάς στην Ώρα των Ερωτήσεων; 
<SPEAKER ID="267" LANGUAGE="EN" NAME="Paula Lehtomäki," AFFILIATION="Προεδρεύουσα του Συμβουλίου">
<SPEAKER ID="268" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 19.00 και συνεχίζεται στις 21.00)">
<SPEAKER ID="269" LANGUAGE="" NAME="" AFFILIATION="Αντιπροέδρου">
<SPEAKER ID="270" LANGUAGE="" NAME="Πρόεδρος." AFFILIATION="">
<P>
- της προφορικής ερώτησης των βουλευτών Doris Pack, εξ ονόματος της Ομάδας PPE-DE, Gisela Kallenbach, εξ ονόματος της Ομάδας Verts/ALE, Hannes Swoboda, εξ ονόματος της Ομάδας PSE, Erik Meijer, Ignasi Guardans Cambó, Jelko Kacin και Henrik Lax, προς το Συμβούλιο, σχετικά με την πολιτική θεωρήσεων διαβατηρίου για τις χώρες των Δυτικών Βαλκανίων (O-0063/2006 – B6-0315/2006),
<P>
- της προφορικής ερώτησης των βουλευτών Sarah Ludford, Jelko Kacin, Henrik Lax, Ignasi Guardans Cambó, εξ ονόματος της Ομάδας ALDE, προς το Συμβούλιο, σχετικά με τη διευκόλυνση στη χορήγηση θεωρήσεων για τις χώρες των Δυτικών Βαλκανίων (O-0077/2006 – B6-0320/2006) και
<P>
- της προφορικής ερώτησης των βουλευτών Sarah Ludford, Jelko Kacin, Henrik Lax και Ignasi Guardans Cambó, εξ ονόματος της Ομάδας ALDE, προς την Επιτροπή, σχετικά με τη διευκόλυνση στη χορήγηση θεωρήσεων για τις χώρες των Δυτικών Βαλκανίων (O-0078/2006 – B6-0321/2006). 
<SPEAKER ID="271" LANGUAGE="DE" NAME="Doris Pack (PPE-DE )," AFFILIATION="συντάκτρια">
<P>
Οι υπουργοί Εσωτερικών, αλλά και οι εθνικοί πολιτικοί, πρέπει να φανταστούν για μια στιγμή πώς θα ήταν αν οι ίδιοι ή οι οικογένειές τους είχαν μόνο περίπου 200 ευρώ για να ζήσουν και έπρεπε να τα ξοδέψουν όλα για μία θεώρηση διαβατηρίου, μία θεώρηση Σένγκεν και μία θεώρηση διέλευσης, ενώ για να καταβάλουν αυτό το ποσό θα ήταν υποχρεωμένοι να περιμένουν κάποτε για ημέρες ή ακόμα και εβδομάδες.
<P>
Ακόμα και συνάδελφοί μας των εθνικών κοινοβουλίων της Νοτιοανατολικής Ευρώπης είναι υποχρεωμένοι να ζητούν θεώρηση διαβατηρίου κάθε φορά που θέλουν να συμμετάσχουν σε συνεδριάσεις του Συμβουλίου της Ευρώπης. Περισσότερο από το 70% των νέων της Σερβίας, της Βοσνίας, της πρώην Γιουγκοσλαβικής Δημοκρατίας της Μακεδονίας, του Μαυροβουνίου, του Κοσσυφοπεδίου και της Αλβανίας δεν έχουν βγει ποτέ έξω από την περιφέρεια ή τη χώρα τους. Εμείς στην Ευρωπαϊκή Ένωση ανοίγουμε τώρα τα εκπαιδευτικά μας προγράμματα. Πώς θα μπορέσουν να λειτουργήσουν όταν οι κανόνες θεώρησης διαβατηρίου είναι τόσο δύσβατοι;
<SPEAKER ID="272" LANGUAGE="DE" NAME="Hannes Swoboda (PSE )," AFFILIATION="συντάκτης">
<P>
Ως εκ τούτου, πραγματικά ελπίζουμε ότι η φινλανδική Προεδρία θα συνεχίσει αυτό που ναι μεν δεν δρομολόγησε, αλλά ασφαλώς εντατικοποίησε η αυστριακή Προεδρία, και εναποθέτουμε επίσης τις ελπίδες μας στον Επίτροπο Frattini που έδειξε μεγάλη γνώση και προθυμία. Από τις επισκέψεις μας σε αυτές τις χώρες, γνωρίζουμε πόσο ευνοϊκής υποδοχής έτυχαν πολλά από όσα είπε, αλλά και την πρόοδο που πέτυχε στο θέμα της θεώρησης διαβατηρίων.
<P>
Ξέρω ασφαλώς ότι κυρίως οι υπουργοί Εσωτερικών είναι αυτοί που δημιουργούν εμπόδια, όμως η κ. Pack είχε δίκιο ως προς το ότι όσοι έχουν κακές προθέσεις θα μπουν έτσι κι αλλιώς στην Ευρωπαϊκή Ένωση. Ας είμαστε ειλικρινείς: θα καταφέρουν να πάρουν θεώρηση διαβατηρίου με ύποπτα μέσα ή θα βρουν άλλους τρόπους να μπουν στην Ευρωπαϊκή Ένωση χωρίς θεώρηση. Όσοι όμως είναι καλοπροαίρετοι, όσοι θέλουν να σπουδάσουν ή να κάνουν μετεκπαίδευση, να επενδύσουν και να δημιουργήσουν οικονομικές σχέσεις, όσοι είναι πολιτικά ενεργοί, αναγκάζονται να υποστούν τον εξευτελισμό να περιμένουν για ημέρες, εβδομάδες, ακόμα και μήνες για να πάρουν τη θεώρηση διαβατηρίου.
<SPEAKER ID="273" LANGUAGE="SL" NAME="Jelko Kacin (ALDE )," AFFILIATION="συντάκτης.">
<P>
   Οι πολίτες των χωρών των Δυτικών Βαλκανίων βιώνουν σημαντικά προβλήματα στα ταξίδια τους σε ολόκληρη την Ευρώπη. Το ακραίο παράδειγμα είναι το Κοσσυφοπέδιο όπου έχουν διαβατήρια που δεν αναγνωρίζονται από πολλές ευρωπαϊκές χώρες. Κύριε Επίτροπε, οι Αλβανοί του Κοσσυφοπεδίου ανταλλάσσουν τα διαβατήριά τους της UNMIΚ με άλλα διαβατήρια και εμείς, τα κράτη μέλη της Ευρωπαϊκής Ένωσης, κυριολεκτικά τους σπρώχνουμε στο έγκλημα και στην αναζήτηση άλλων, παράλληλων διαβατηρίων. Στην πραγματικότητα, αυτό εξυπηρετεί στο να καταδειχθεί πόσο απαράδεκτο είναι το σημερινό καθεστώς θεωρήσεων που διαθέτουμε. Σίγουρα, κύριε Επίτροπε, ως βουλευτές της Ευρωπαϊκής Ένωσης, μπορούμε να κάνουμε περισσότερα για να δώσουμε μεγαλύτερη αξία στα διαβατήρια της UNMIΚ.
<SPEAKER ID="274" LANGUAGE="DE" NAME="Gisela Kallenbach (Verts/ALE )," AFFILIATION="συντάκτρια">
<P>
Γνωρίζουμε επίσης, κύριε Frattini, ότι εσείς και ο συνάδελφός σας κ. Rehn υποστηρίζετε θερμά αυτή τη διαδικασία, η οποία ωστόσο είναι δύσκολη και την εμποδίζουν διάφορα κράτη μέλη. Είναι απόλυτα προς το συμφέρον της ΕΕ των 25 να ενεργήσουμε επιτέλους, γιατί κάθε περαιτέρω καθυστέρηση στο να δώσουμε στους ανθρώπους την ελευθερία να ταξιδεύουν ενισχύει τις εθνικιστικές, αντιευρωπαϊκές, καθώς και αντιδημοκρατικές ομάδες στις εν λόγω χώρες. Κάθε καθυστέρηση απομονώνει τους ανθρώπους που ελπίζουν στην ευρωπαϊκή ολοκλήρωση και, όπως είπαν ήδη οι συνάδελφοί μου, εμποδίζει την οικονομική ανάπτυξη που είναι επειγόντως απαραίτητη.
<SPEAKER ID="275" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
Στη διάσκεψη κορυφής της Θεσσαλονίκης το καλοκαίρι του 2003, το Ευρωπαϊκό Συμβούλιο δήλωσε ότι το θέμα των θεωρήσεων ήταν σημαντικό για τις χώρες των Δυτικών Βαλκανίων. Έκτοτε, η Επιτροπή συζητά με τις χώρες των Δυτικών Βαλκανίων τις απαραίτητες διοικητικές προετοιμασίες ώστε να γίνει το καθεστώς των θεωρήσεων ευκολότερο και, μακροπρόθεσμα, να καταργηθούν συνολικά οι απαιτήσεις θεώρησης. Τον Ιανουάριο του 2006, η Επιτροπή εξέδωσε ανακοίνωση σχετικά με τα Δυτικά Βαλκάνια, στην οποία υπήρχαν επίσης πολλές προτάσεις ώστε να γίνει το καθεστώς των θεωρήσεων πιο εύκολο σύμφωνα με το πρόγραμμα της Χάγης. Το Συμβούλιο έχει δεσμευτεί για την εφαρμογή των προτάσεων σχετικά με την ατζέντα της Θεσσαλονίκης και έχει επίσης δηλώσει ότι στηρίζει τις προτάσεις της Επιτροπής.
<SPEAKER ID="276" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
Πιστεύω ότι οι χώρες της περιοχής αυτής έχουν την πολιτική βούληση που απαιτείται. Συναντήθηκα προσωπικά με όλους τους υπουργούς Εσωτερικών, αλλά και με τους πρωθυπουργούς των χωρών της περιοχής και μπορώ να σας ανακοινώσω ότι, πριν από τις 15 Ιουλίου θα παρουσιάσω στην Επιτροπή τις αιτήσεις εξουσιοδότησης για τη διαπραγμάτευση συμφωνιών διευκόλυνσης στη χορήγηση θεωρήσεων για όλες τις χώρες των Δυτικών Βαλκανίων. Θα το πράξω για την Αλβανία, για τη Βοσνία-Ερζεγοβίνη, για τη Σερβία και το Μαυροβούνιο· έχει ήδη γίνει για την πρώην Γιουγκοσλαβική Δημοκρατία της Μακεδονίας, καθώς η Επιτροπή ενέκρινε την πρότασή μου πριν από μερικές εβδομάδες. Μέχρι τις 15 Ιουλίου, όλες οι χώρες των Δυτικών Βαλκανίων θα έχουν δει την επίσημη πρότασή μας προς το Συμβούλιο. Έχω λόγους να πιστεύω ότι η πρόταση θα ανακοινωθεί στις 15 Ιουλίου, στο Συμβούλιο των Υπουργών Εξωτερικών, το πρώτο Συμβούλιο υπό τη φινλανδική Προεδρία.
<P>
Εάν, όπως ελπίζω, η Προεδρία τις δεχτεί, προτίθεμαι να προβώ σε μια πρώτη ενημέρωση σχετικά με τις λεπτομέρειες των προτάσεων στις 24 Ιουλίου στο Συμβούλιο των Υπουργών Εσωτερικών Υποθέσεων, στο οποίο ασφαλώς θα παραδώσω αντίγραφα των εγγράφων που έχει εγκρίνει η Επιτροπή.
<P>
Το γεγονός αυτό θα έχει δύο άμεσες συνέπειες: η πρώτη είναι ότι θα μπορέσουμε να εφαρμόσουμε τις συμφωνίες για τη διευκόλυνση της χορήγησης θεωρήσεων και, παράλληλα, τις συμφωνίες επανεισδοχής, μέχρι το 2007, επομένως σε πολύ σύντομη χρονική περίοδο. Ελπίζω ότι οι διαπραγματεύσεις θα είναι σύντομες αν, όπως πιστεύω, υπάρχει η πολιτική βούληση. Αυτό δεν θα σημαίνει απλώς ότι, από το 2007, οι χώρες των Δυτικών Βαλκανίων θα επωφελούνται από ένα καθεστώς απλούστευσης στη χορήγηση θεωρήσεων, αλλά επίσης ότι οι χώρες αυτές δεν θα χρειαστεί να υποστούν το αυξημένο κόστος θεώρησης, που ανέρχεται σε 60 ευρώ, όπως έχει ήδη αποφασίσει το Συμβούλιο.
<P>
Αυτό είναι το ακριβές χρονοδιάγραμμα που προτίθεμαι να ακολουθήσω· υπάρχει ήδη μια συμφωνία στο πλαίσιο της Ευρωπαϊκής Επιτροπής με τον Επίτροπο Olli Rehn, ο οποίος είναι υπεύθυνος για τη διεύρυνση, και επομένως η διαπραγματευτική πρόταση θα είναι στο τραπέζι του Συμβουλίου σε λίγες ημέρες. 
<SPEAKER ID="277" LANGUAGE="" NAME="Παναγιώτης Μπεγλίτης," AFFILIATION="εξ ονόματος της Ομάδας PSE">
<P>
   Κύριε Πρόεδρε, θα ήθελα και εγώ με τη σειρά μου να ευχαριστήσω την Υπουργό, εκπρόσωπο της φινλανδικής Προεδρίας, και τον Επίτροπο Frattini για την ενημέρωσή τους. Θα ήθελα όμως να εκφράσω τον ιδιαίτερο προβληματισμό ότι, τρία χρόνια μετά τις αποφάσεις του Ευρωπαϊκού Συμβουλίου της Θεσσαλονίκης, δεν υπήρξε καμία πρόοδος στην αλλαγή του καθεστώτος χορήγησης θεωρήσεων.
<P>
Και πιστεύω ότι και αυτά που μας είπε σήμερα και η εκπρόσωπος της φινλανδικής Προεδρίας και ο Επίτροπος Frattini είναι βεβαίως θετικά αλλά, κύριε Επίτροπε, δεν μπορούμε να περιμένουμε μέχρι το τέλος του 2007 για την ολοκλήρωση της διαδικασίας αλλαγής του καθεστώτος χορήγησης θεωρήσεων. Το τέλος του 2007, φοβάμαι ότι θα είναι πάρα πολύ αργά.
<P>
Γιατί, κύριε Επίτροπε, αυξήθηκαν τα τέλη χορήγησης θεωρήσεων στα 60 ευρώ; Καταλαβαίνω αυτό που είπατε τώρα, ότι δεν θα ισχύσει εάν υπογραφούν οι συμφωνίες. Όμως, φοβάμαι ότι το 2007 θα είναι πολύ αργά. Πιστεύω ότι από τώρα για τις χώρες αυτές δεν πρέπει να ισχύσει η αύξηση. Πιστεύω τελικά ότι η Ευρωπαϊκή Ένωση πρέπει να στείλει ένα ισχυρό μήνυμα, να πούμε όχι στην γκετοποίηση...
<SPEAKER ID="278" LANGUAGE="SV" NAME="Henrik Lax," AFFILIATION="εξ ονόματος της Ομάδας ALDE">
<P>
   . Κύριε Πρόεδρε, κυρία Lehtomäki, κύριε Frattini, το γεγονός ότι οι χώρες των Δυτικών Βαλκανίων περιβάλλονται από απαιτήσεις θεωρήσεων είναι τραγωδία γι’ αυτές τις χώρες, οι λαοί των οποίων μπορούν να ταξιδέψουν ελεύθερα στη Δυτική Ευρώπη εδώ και 20 χρόνια. Για όσους μπορούμε ακόμη να το κάνουμε αυτό, είναι σχεδόν αδύνατον να κατανοήσουμε τι σημαίνει να βρισκόμαστε ξαφνικά πίσω από σύνορα που δεν μπορούμε να διασχίσουμε χωρίς θεώρηση. Δεν σταματά απλώς την κυκλοφορία των ανθρώπων. Με τον ίδιο τρόπο, δεν μπορούν και οι σκέψεις να διασχίσουν τα σύνορα. Στη σημερινή οικονομία της γνώσης, η κινητικότητα είναι εξίσου σημαντική απαίτηση με την πρόσβαση στη σύγχρονη τεχνολογία της πληροφορίας. Στον σημερινό παγκοσμιοποιημένο κόσμο, η πολιτική θεωρήσεων δεν μπορεί, συνεπώς, να έχει την ίδια μορφή με αυτήν της δεκαετίας του 1950 ή ακόμη και του 1980. Αυτό πρέπει να είναι το σημείο εκκίνησής μας όταν η ΕΕ θα διαμορφώσει την πολιτική θεωρήσεών της.
<P>
Όπως είπε επίσης η κ. Lehtomäki, η ΕΕ χρειάζεται ένα σαφές σχέδιο για την απλοποίηση της διαδικασίας θεωρήσεων και για την τελική κατάργηση της απαίτησης θεώρησης. Πρέπει να γίνει σαφές στις γειτονικές μας χώρες ποιες προϋποθέσεις πρέπει να εκπληρώσουν προκειμένου, καταρχάς, να απλοποιηθούν πραγματικά οι διαδικασίες θεώρησης και, δεύτερον, να καταργηθούν κάποια στιγμή πραγματικά οι διαδικασίες θεώρησης. Πρέπει να μπορούμε να τους υποσχεθούμε ότι η απαίτηση θεώρησης θα καταργηθεί όταν θα απορρίπτονται λιγότερες από 2% των αιτήσεων θεώρησης.
<P>
Χαιρετίζω τους στόχους του κ. Frattini, οι οποίοι είναι πολύ εποικοδομητικοί. Ένας από τους προφανείς στόχους της διμερούς συμφωνίας της ΕΕ για τις θεωρήσεις πρέπει, ωστόσο, να είναι η διευκόλυνση της κινητικότητας για όλους και όχι μόνο για ορισμένες κατηγορίες ανθρώπων. Δίνουμε λάθος μήνυμα εάν κατατάξουμε τους πολίτες σε διαφορετικές κατηγορίες, όπως τους φοιτητές και τις προσωπικότητες πολιτισμού σε άλλη κατηγορία από τους αγρότες και τους γονείς μικρών παιδιών. Είναι γεγονός ότι όλοι πρέπει να έχουν το δικαίωμα να εισπνέουν την ευρωπαϊκή ατμόσφαιρα.
<SPEAKER ID="279" LANGUAGE="FI" NAME="Paula Lehtomäki," AFFILIATION="Προεδρεύουσα του Συμβουλίου">
<P>
   . – Κύριε Πρόεδρε, είναι προφανές από τη συζήτηση ότι το Κοινοβούλιο θα ήθελε από το Συμβούλιο και την Επιτροπή να λάβουν σοβαρά υπόψη το θέμα, και αυτό συνέβη. Είναι ένα πολύ σημαντικό θέμα για εμάς. Μολονότι ο κ. Lax επεσήμανε ότι δεν πρέπει να κατηγοριοποιούνται οι πολίτες, ίσως, παρ’ όλα αυτά, είναι ιδιαίτερα σημαντικό να διευκολυνθεί η κινητικότητα των νέων Ευρωπαίων σε αυτή την ήπειρο όσο το δυνατόν συντομότερα. Στόχος μας είναι να υπογραφούν οι πρώτες συμφωνίες κατά τη διάρκεια αυτού του έτους.
<SPEAKER ID="280" LANGUAGE="" NAME="Πρόεδρος." AFFILIATION="">
<SPEAKER ID="281" LANGUAGE="" NAME="Πρόεδρος." AFFILIATION="">
<P>
- της έκθεσης (A6-0237/2006) του κ. Richard Corbett, εξ ονόματος της Επιτροπής Συνταγματικών Υποθέσεων, σχετικά με τη σύναψη διοργανικής συμφωνίας υπό μορφήν κοινής δήλωσης που αφορά το σχέδιο απόφασης του Συμβουλίου για την τροποποίηση της απόφασης 1999/468/ΕΚ περί καθορισμού των όρων άσκησης των εκτελεστικών αρμοδιοτήτων που ανατίθενται στην Επιτροπή (νέα κανονιστική διαδικασία με έλεγχο) (10126/1/2006 – C6-0208/2006 – 2006/2152(ACI)),
<P>
- της έκθεσης (A6-0236/2006) του κ. Richard Corbett, εξ ονόματος της Επιτροπής Συνταγματικών Υποθέσεων, σχετικά με την τροποποιημένη πρόταση απόφασης του Συμβουλίου για την τροποποίηση της απόφασης 1999/468/ΕΚ περί καθορισμού των όρων άσκησης των εκτελεστικών αρμοδιοτήτων που ανατίθενται στην Επιτροπή (10126/1/2006 – C6-0190/2006 – 2002/0298(CNS)). 
<SPEAKER ID="282" LANGUAGE="EN" NAME="Margot Wallström," AFFILIATION="Αντιπρόεδρος της Επιτροπής">
<P>
   – Κύριε Πρόεδρε, θέλω καταρχάς να ευχαριστήσω τους εισηγητές του Ευρωπαϊκού Κοινοβουλίου, κκ. Daul και Corbett, για τις αποφασιστικές προσπάθειές τους για την επίτευξη συμβιβασμού. Θα ήθελα να επισημάνω την πολύ καλή συνεργασία που κυριάρχησε μεταξύ των δύο οργάνων μας, ιδίως τους δέκα τελευταίους μήνες.
<P>
Τέλος, όπως αναφέρεται στην τριμερή δήλωση, συμφωνήσαμε να εγκρίνουμε 25 μέσα συναπόφασης κατεπειγόντως. Η Επιτροπή θα υποβάλει τις αντίστοιχες προτάσεις πριν από το τέλος του έτους.
<P>
Οι δύο εκθέσεις του κ. Corbett εγκρίθηκαν από την Επιτροπή Συνταγματικών Υποθέσεων με εξαιρετικά μεγάλη πλειοψηφία, αλλά θέλω να πω λίγα λόγια για τη μοναδική τροπολογία που κατατέθηκε, ενόψει της ψηφοφορίας σας αύριο. Αυτή η τροπολογία αφορά ένα ψήφισμα καίριο σημείο του οποίου ήταν η συστηματική έγκριση ρητρών λήξης ισχύος. Πιστεύω ότι αυτή η τροπολογία κινείται προς λάθος κατεύθυνση. Υπονομεύει την αμοιβαία εμπιστοσύνη που αποτελούσε οδηγό των τριών θεσμικών οργάνων κατά τη διάρκεια των διαπραγματεύσεων. Έρχεται σε αντίφαση με το περιεχόμενο της κοινής δήλωσης, με την οποία ο νομοθέτης συμφωνεί ότι οι εκτελεστικές αρμοδιότητες πρέπει να ανατίθενται χωρίς χρονικό περιορισμό. Ελπίζω ότι θα λάβετε υπόψη την άποψη της Επιτροπής κατά την αυριανή ψηφοφορία.
<SPEAKER ID="283" LANGUAGE="EN" NAME="Richard Corbett (PSE )," AFFILIATION="εισηγητής.">
<P>
   Κύριε Πρόεδρε, υποψιάζομαι ότι υπήρξε μια συνωμοσία στο Κοινοβούλιο για τον προγραμματισμό της συζήτησης αυτή την ώρα, διότι αναμενόταν ότι αυτή θα ήταν η ώρα κατά την οποία η Αγγλία θα έπαιζε εναντίον της Γαλλίας. Έχοντας συμμετάσχει σε αυτές τις διαπραγματεύσεις, ο κ. Daul και εγώ αισθανθήκαμε θύματα αυτής της συνωμοσίας. Όπως, όμως, γνωρίζουμε, η Αγγλία δεν πέρασε στον ημιτελικό, συνεπώς ίσως έχει λιγότερη σημασία – τουλάχιστον για μένα.
<P>
Έχουμε ανά χείρας τεχνικά δύο εκθέσεις για διαδικαστικούς λόγους, αλλά αφορούν μία ενιαία δέσμη: την προτεινόμενη αναθεώρηση της απόφασης του Συμβουλίου του 1999 σχετικά με την επιτροπολογία και τις κοινές δηλώσεις, οι οποίες, επειδή συνιστούν ένα είδος διοργανικής συμφωνίας, περιλαμβάνονται σε ξεχωριστή έκθεση. Είναι γενικά μία δέσμη και μαζί αποτελούν τεράστιο βήμα προόδου για το Κοινοβούλιο – μια τεράστια μεταρρύθμιση του συστήματος επιτροπολογίας.
<P>
Τα μέλη της εκλογικής μου περιφέρειας στο Yorkshire θα με ρωτούσαν τι είναι η επιτροπολογία. Δεν θα λέγαμε ότι είναι το θέμα που συζητούν καθημερινά στις παμπ και στα κλαμπ του Yorkshire. Κάθε νομοθετική αρχή έχει ένα σύστημα ανάθεσης αρμοδιοτήτων στην εκτελεστική αρχή. Στα εθνικά κοινοβούλια πρόκειται συνήθως για νομοθεσία που αναθέτει στην κυβέρνηση αρμοδιότητες για την έγκριση περαιτέρω μέτρων: το θεσμοθετημένο όργανο στο Ηνωμένο Βασίλειο, το βασιλικό διάταγμα στο Βέλγιο και διατάγματα σε διάφορες άλλες χώρες. Τα συστήματα έχουν κάποιες διαφορές, αλλά είναι απολύτως φυσιολογικό να ανατίθενται αρμοδιότητες στην εκτελεστική αρχή, ειδικά για να καλυφθούν τεχνικές λεπτομέρειες και πολύπλοκα θέματα μόλις η κύρια νομοθεσία καθορίσει τις γενικές αρχές.
<P>
Κατά τη διάρκεια των ετών λάβαμε μικρές παραχωρήσεις. Τώρα λαμβάνουμε κάθε έγγραφο που αποστέλλεται σε μια επιτροπή της επιτροπολογίας. Από το 1999 έχουμε κάποια αρμοδιότητα να εκφράζουμε αντιρρήσεις εντός ορισμένου χρονικού ορίου αν πιστεύουμε ότι ένα μέτρο υπερβαίνει τις ανατεθείσες αρμοδιότητες. Ωστόσο, μέχρι τώρα, οι βασικές αντιρρήσεις μας έμεναν αναπάντητες. Με αυτή τη συμφωνία υπάρχει μια αλλαγή της κατάστασης: εφεξής το Κοινοβούλιο θα μπορεί να πει όχι σε οποιοδήποτε εκτελεστικό μέτρο ημινομοθετικής φύσης που εγκρίθηκε μέσω του συστήματος της επιτροπολογίας και αν πούμε εμείς όχι το μέτρο δεν μπορεί να εφαρμοστεί. Η Επιτροπή θα πρέπει είτε να υποβάλει νέα πρόταση είτε να καταθέσει νέα νομοθεσία στο πλαίσιο της διαδικασίας συναπόφασης. Αυτό είναι ένα τεράστιο βήμα προόδου για το Κοινοβούλιο –και όχι μόνο για το Κοινοβούλιο– όσον αφορά τη λογοδοσία και τη διαφάνεια όλου του συστήματος της Ένωσης. Γι’ αυτό η συμφωνία είναι τόσο σημαντική.
<P>
Παρά ταύτα, υπήρξαν ορισμένα θέματα τα οποία μας προβλημάτισαν και για τα οποία έπρεπε να διαπραγματευτούμε προκειμένου να διασφαλίσουμε την πλήρη προστασία της θέσης μας. Για παράδειγμα, έχουμε σε αυτή τη συμφωνία μια αναφορά στο κεκτημένο Lamfalussy. Μάλιστα, με την αναφορά του, ως προς την Επιτροπή, στην πραγματικότητα αναβαθμίζουμε αυτό το κεκτημένο από μια απλή δήλωση στο Κοινοβούλιο από τον Πρόεδρο της Επιτροπής και μια επιστολή από τον αρμόδιο Επίτροπο προς τον αρμόδιο πρόεδρο επιτροπής σε μια δήλωση από το σύνολο του θεσμικού οργάνου. Ως εκ τούτου, αναβαθμίσαμε τα συναφή τμήματα του κεκτημένου Lamfalussy. Αυτό είναι επίσης σημαντικό.
<P>
Εξασφαλίσαμε ικανοποίηση για τα χρονικά όρια: αποτελεί σημαντικό βήμα προόδου η επέκταση των τριών μηνών σε τέσσερις, ιδίως –όπως επεσήμανε η Επίτροπος Wallström– καθώς το ρολόι αρχίζει να μετρά από τη στιγμή που παίρνουμε το κείμενο σε όλες τις γλώσσες. Αυτό μας δίνει επαρκή χρόνο να εξετάσουμε αυτά τα θέματα.
<P>
Υπάρχει ένα τελευταίο θέμα: η προσαρμογή της ισχύουσας νομοθεσίας. Η Επίτροπος Wallström αναφέρθηκε στη δέσμη των 25 μέτρων που θα προσαρμοστούν επειγόντως, με μια πρόταση μέχρι το τέλος του τρέχοντος έτους. Πέραν τούτου, η Επιτροπή ανέλαβε να διεξαγάγει μια έρευνα όλης της ισχύουσας νομοθεσίας για να δει τι χρειάζεται προσαρμογή και θα υποβάλει σχετική πρόταση. Δεν έχουμε, όμως, καμία εντολή από το Συμβούλιο να ενεργήσουμε εντός ορισμένου χρονοδιαγράμματος, γι’ αυτό εμείς ως Κοινοβούλιο θα πρέπει να παρακολουθούμε το θέμα πολύ προσεκτικά. Έχουμε κατάπαυση του πυρός. Δεν θέλω να παραβιάσω την κατάπαυση του πυρός, αλλά θα πρέπει να ελέγχουμε πολύ προσεκτικά αν το Συμβούλιο εξετάζει αυτό το θέμα σοβαρά εντός του απαραίτητου χρονοδιαγράμματος. Συνεπώς, μπορεί αυτό να μην είναι το απόλυτο τέλος της ιστορίας, αλλά παρά ταύτα πιστεύω ότι είναι μια τεράστια υπέρβαση, μια τεράστια πρόοδος για το Κοινοβούλιο.
<P>
Θέλω να ολοκληρώσω με τον τρόπο που ξεκίνησε η Επίτροπος Wallström, δηλαδή ευχαριστώντας όλους όσοι συμμετείχαν. Ασφαλώς, οφείλω ευχαριστίες στην Επιτροπή. Η θέση της είναι τελείως διαφορετική από τη θέση της Επιτροπής πριν από λίγα χρόνια και νομίζω ότι η Επίτροπος Wallström αξίζει σε μεγάλο βαθμό τα εύσημα γι’ αυτό. Η Επιτροπή πέρασε σε μια θέση που ήταν πολύ υποστηρικτική της δική μας θέσης. Νομίζω ότι οι θέσεις μας ήταν κυριολεκτικά ίδιες στο μεγαλύτερο μέρος αυτών των διαπραγματεύσεων.
<P>
Θέλω να ευχαριστήσω τη βρετανική και την αυστριακή Προεδρία: τη βρετανική Προεδρία που ξεκίνησε τη συνέχιση του προβληματισμού του Συμβουλίου γι’ αυτό το θέμα και την αυστριακή Προεδρία που το προώθησε τόσο επιδέξια. Ασφαλώς, θέλω να ευχαριστήσω τον συνάδελφο διαπραγματευτή, κ. Daul, πρόεδρο της Διάσκεψης των Προέδρων Επιτροπών. Συμμετείχαμε σε πολλές συσκέψεις μαζί για μια περίοδο έξι μηνών. Χαίρομαι πολύ που μπορώ να μιλήσω σήμερα σε αυτή τη γεμάτη αίθουσα –τουλάχιστον με βουλευτές που δεν παρακολουθούν το ποδόσφαιρο!– και να δηλώσω ότι έχουμε ένα πολύ σημαντικό αποτέλεσμα το οποίο πιστεύω ότι είναι καλό όχι μόνο για το Κοινοβούλιο, αλλά και για την Ένωσή μας. 
<SPEAKER ID="284" LANGUAGE="" NAME="Πρόεδρος." AFFILIATION="">
<P>
   – Κύριε Corbett, επιτέλους κατάλαβα τι σημαίνει επιτροπολογία και όταν επισκεφθώ το Yorkshire θα πάω σε όλες τις παμπ για να το εξηγήσω. 
<SPEAKER ID="285" LANGUAGE="DE" NAME="Alexander Radwan," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, επιτρέψτε μου να συγχαρώ καταρχάς ως Γερμανός τον Επίτροπο Frattini για το αποτέλεσμα του χθεσινού ποδοσφαιρικού αγώνα και να περάσω ύστερα σχετικά γρήγορα στο θέμα. Αυτά που θα πω δεν έχουν τίποτα το προσωπικό. Το μόνο που θέλω είναι να αντιδράσω σε ορισμένες παρανοήσεις που κυκλοφορούν.
<SPEAKER ID="286" LANGUAGE="FR" NAME="Pervenche Berès," AFFILIATION="εξ ονόματος της Ομάδας PSE">
<P>
   . Κύριε Πρόεδρε, ο συνάδελφός μου κ. Corbett μίλησε για ένα καλό αποτέλεσμα. Έχοντας μόλις δει στην οθόνη της τηλεόρασης ένα σκορ 1-0, θεωρώ, σε πνεύμα βαθιά ευρωπαϊκό, ότι, πράγματι, είναι ένα καλό αποτέλεσμα. Ο κ. Corbett μίλησε για την κατάσταση των κατοίκων του Yorkshire. Παρότι δεν έχω καμία πρόθεση να τον απογοητεύσω, θα ήθελα ωστόσο να τον πείσω ότι χρειάζεται ακόμη αρκετή δουλειά για να μεταπείσει όλους τους βουλευτές του Σώματος σχετικά με την ιδέα της κρίσιμης σημασίας είτε της επιτροπολογίας είτε των αποτελεσμάτων που επιτεύχθηκαν στο πλαίσιο των διαπραγματεύσεων που μόλις ολοκληρώθηκαν. Στο θέμα αυτό εμπιστεύομαι τις ικανότητες πειθούς που διαθέτει.
<P>
Θα ήθελα πάρα πολύ να ευχαριστήσω όχι μόνον τους διαπραγματευτές μας, τους κκ. Corbett και Daul, για το αποτέλεσμα το οποίο επέτυχαν, αλλά και τον κ. Radwan και όλα τα μέλη της Επιτροπής Οικονομικών και Νομισματικών Θεμάτων, χωρίς τους οποίους αυτές οι διαπραγματεύσεις δεν θα είχαν αρχίσει.
<P>
Το τρίτο και τελευταίο θέμα που θα θίξω έχει τη μορφή προειδοποίησης προς την Επιτροπή. Σε περίπτωση κατά την οποία, στην οιονεί νομοθετική σφαίρα, το Ευρωπαϊκό Κοινοβούλιο αρνηθεί ένα εκτελεστικό μέτρο όπως προτείνεται από την Επιτροπή, η τελευταία δεν θα έχει μόνο την ευκαιρία να προτείνει νέα διατύπωση αλλά και το καθήκον να το πράξει. Διαφορετικά, δεν θα είναι δυνατή η εκτέλεση του επιπέδου 1. 
<SPEAKER ID="287" LANGUAGE="EN" NAME="Andrew Duff," AFFILIATION="εξ ονόματος της Ομάδας ALDE.">
<SPEAKER ID="288" LANGUAGE="FI" NAME="Satu Hassi," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, όπως ανέφερε ο εισηγητής κ. Corbett, πρόκειται για επίτευξη ουσιαστικής προόδου, η οποία είναι ευπρόσδεκτη και με χαροποιεί. Οι ελεγκτικές εξουσίες της Επιτροπής στη διαδικασία της επιτροπολογίας υπήρξαν έως σήμερα ουσιαστικά μια φάρσα. Η Επιτροπή έχει πολλές φορές αμελήσει την υποχρέωσή της να ενημερώνει το Κοινοβούλιο για τις αποφάσεις της.
<P>
Το Κοινοβούλιο ανέλαβε πρόσφατα νομική δράση κατά της Επιτροπής για υπέρβαση των εξουσιών της στην επιτροπολογία. Η υπόθεση ξεκίνησε με πρωτοβουλία της Ομάδας των Πρασίνων/Ευρωπαϊκή Ελεύθερη Συμμαχία στην Επιτροπή Περιβάλλοντος, Δημόσιας Υγείας και Ασφάλειας των Τροφίμων, όταν η Επιτροπή, υπερβαίνοντας τις εξουσίες της, παρείχε εξαίρεση σχετικά με το απαγορευμένο επιβραδυντικό φλόγας Deca-BDE. Τώρα η υπόθεση αυτή ρυθμίζεται με δύο τρόπους. Το Κοινοβούλιο θα έχει το δικαίωμα να παρακωλύσει μελλοντικές αποφάσεις της επιτροπολογίας με πλειοψηφία των βουλευτών του. Αυτή η υπόθεση Deca-BDE ρυθμίστηκε στα τέλη Ιουνίου, όταν η Επιτροπή ουσιαστικά ανέτρεψε την απόφασή της, κάτι που σημαίνει ότι αυτή η επικίνδυνη ουσία θα απομακρυνθεί από τον ηλεκτρονικό εξοπλισμό. Χαίρομαι γι’ αυτό. 
<SPEAKER ID="289" LANGUAGE="PT" NAME="Maria da Assunção Esteves (PPE-DE ). –" AFFILIATION="">
<P>
   Υποφέρω και εγώ αυτή τη στιγμή λόγω του αγώνα Πορτογαλίας-Γαλλίας και όχι, παρεμπιπτόντως, Γαλλίας-Αγγλίας, όπως προέβλεψε ο κ. Corbett.
<SPEAKER ID="290" LANGUAGE="DE" NAME="Friedrich-Wilhelm Graefe zu Baringdorf (Verts/ALE ). –" AFFILIATION="">
<SPEAKER ID="291" LANGUAGE="EN" NAME="Margot Wallström," AFFILIATION="Αντιπρόεδρος της Επιτροπής">
<P>
Επιτρέψτε μου, τέλος, να περάσω σε ορισμένα πρακτικά θέματα, διότι αν εγκρίνετε τη συμφωνία αύριο θα πρέπει να συνεχίσουμε την καλή συνεργασία μας. Αυτό θα γίνει με πολλούς τρόπους: πρώτον, χάρη στις επικείμενες προτάσεις ευθυγράμμισης της Επιτροπής· δεύτερον, μέσω της δέσμευσης για αναβάθμιση του μητρώου της επιτροπολογίας· και, τρίτον, μέσω της αναθεώρησης της διμερούς συμφωνίας μας του 2000 σχετικά με τις διαδικασίες εφαρμογής των αποφάσεων της επιτροπολογίας.
<SPEAKER ID="292" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 12.00. 
<SPEAKER ID="293" LANGUAGE="" NAME="Πρόεδρος." AFFILIATION="">
<P>
- της έκθεσης (A6-0186/2006) του κ. Patrick Gaubert, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση απόφασης του Συμβουλίου για την καθιέρωση διαδικασίας αμοιβαίας πληροφόρησης σχετικά με τα μέτρα των κρατών μελών στους τομείς του ασύλου και της μετανάστευσης (COM(2005)0480 – C6-0335/2005 – 2005/0204(CNS)),
<P>
- της έκθεσης (A6-0190/2006) του κ. Σταύρου Λαμπρινίδη, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με στρατηγικές και μέσα για την ένταξη των μεταναστών στην Ευρωπαϊκή Ένωση (2006/2056(INI)),
<P>
- της προφορικής ερώτησης των βουλευτών Martin Schulz και Martine Roure, εξ ονόματος της Ομάδας PSE, προς την Επιτροπή, σχετικά με τη μεταναστευτική πολιτική της Ευρωπαϊκής Ένωσης (O-0061/2006 – B6-0311/2006),
<P>
- της προφορικής ερώτησης της βουλευτού Ewa Klamt, εξ ονόματος της Ομάδας PPE-DE, προς την Επιτροπή, σχετικά με την πολιτική της Ευρωπαϊκής Ένωσης για τη μετανάστευση (O-0064/2006 – B6-0313/2006),
<P>
- της προφορικής ερώτησης του βουλευτή Jean Lambert, εξ ονόματος της Ομάδας Verts/ALE, προς την Επιτροπή, σχετικά με την πολιτική της Ευρωπαϊκής Ένωσης για τη μετανάστευση (O-0070/2006 – B6-0318/2006),
<P>
- της προφορικής ερώτησης της βουλευτού Jeanine Hennis-Plasschaert, εξ ονόματος της Ομάδας ALDE, προς την Επιτροπή, σχετικά με την πολιτική της Ευρωπαϊκής Ένωσης για τη μετανάστευση (O-0073/2006 – B6-0319/2006) και
<P>
- της προφορικής ερώτησης των βουλευτών Roberta Angelilli και Romano Maria La Russa, εξ ονόματος της Ομάδας UEN, προς την Επιτροπή, σχετικά με την πολιτική της Ευρωπαϊκής Ένωσης για τη μετανάστευση (O-0079/2006 – B6-0322/2006). 
<SPEAKER ID="294" LANGUAGE="FR" NAME="Patrick Gaubert (PPE-DE )," AFFILIATION="εισηγητής">
<P>
   . Κύριε Πρόεδρε, κύριε Επίτροπε, κυρίες και κύριοι, χιλιάδες μετανάστες χάνουν τη ζωή τους προσπαθώντας να φθάσουν στην ευρωπαϊκή ήπειρό μας. Οι ονομασίες Θέουτα, Μελίγια, Κανάριοι Νήσοι, Λαμπεδούσα και Μάλτα έχουν γίνει τραγικά σύμβολα στο έργο της διαχείρισης μεταναστευτικών ρευμάτων, ειδικότερα από τον Νότο. Από τη Δευτέρα, σχεδόν 1 000 άνδρες προσπάθησαν να αποβιβαστούν και αποβιβάστηκαν στις Καναρίους Νήσους. Η Ευρωπαϊκή Ένωση δεν πρέπει να μεταφέρει το πρόβλημα εκτός των συνόρων της.
<P>
Σε έναν χώρο χωρίς εσωτερικά σύνορα, όπως ο δικός μας χώρος του Σένγκεν, ο συντονισμός και η ανταλλαγή πληροφοριών μεταξύ των διαφόρων εθνικών μεταναστευτικών πολιτικών των 25 κρατών μελών είναι κρίσιμης σημασίας. Το πρώτο σημαντικό στάδιο στην επίτευξη αυτού του στόχου είναι η βελτίωση της ανταλλαγής πληροφοριών μεταξύ των κρατών μελών.
<SPEAKER ID="295" LANGUAGE="" NAME="Σταύρος Λαμπρινίδης (PSE ). –" AFFILIATION="">
<P>
   Κύριε Πρόεδρε, είμαι πεπεισμένος ότι η ομαλή ένταξη των μεταναστών στην Ευρώπη είναι μία πρόκληση αντίστοιχη με αυτή της πετυχημένης διεύρυνσης της Ένωσης. Τα 40 και πλέον εκατομμύρια μεταναστών σήμερα στην Ένωση αποτελούν, άλλωστε, πληθυσμιακά ένα εικοστό έκτο κράτος μέλος.
<P>
Το Συμβούλιο της ΕΕ, προς τιμήν του, εξέφρασε ρητά τη δέσμευσή του για την ένταξη των μεταναστών στο Τάμπερε το 1999. Και ενίσχυσε αυτή τη θέση στη Σύνοδο Κορυφής της Θεσσαλονίκης επί Ελληνικής Προεδρίας το 2003. Επίσης, οφείλονται συγχαρητήρια προς την Επιτροπή και τον Franco Frattini προσωπικά για το εξαιρετικό κείμενο εργασίας για την ένταξη μεταναστών που εξέδωσαν πριν λίγους μήνες, με έμφαση στις κοινές βασικές αρχές του Groningen.
<P>
Κλείνοντας, θέλω να ευχαριστήσω θερμά όλες τις πολιτικές ομάδες, τους σκιώδεις εισηγητές και τους συντονιστές, ιδιαίτερα εσένα Patrick, merci beaucoup, διότι ξέρω πόσο δύσκολο ήταν για όλους μας να προωθήσουμε αυτή την έκθεση. Ευχαριστώ όλους για τις σημαντικές σας τροπολογίες στην Επιτροπή Πολιτικών Ελευθεριών οι οποίες έκαναν αυτή την έκθεση πιο ισχυρή και πιο πλούσια. Ευχαριστώ τη Jannine ιδιαίτερα γι’ αυτό.
<SPEAKER ID="296" LANGUAGE="DE" NAME="Ewa Klamt (PPE-DE ). –" AFFILIATION="">
<P>
Σε μια ΕΕ που τα εσωτερικά της σύνορα είναι σε μεγάλο βαθμό ανοιχτά, η μετανάστευση μπορεί και πρέπει να ρυθμίζεται μόνο σε σχέση με τα άλλα κράτη μέλη και επί τη βάσει της κοινής ευθύνης, πράγμα που κατέστησε εξαιρετικά σαφές στην έκθεσή του ο κ. Gaubert.
<SPEAKER ID="297" LANGUAGE="ES" NAME="Manuel Medina Ortega (PSE ). –" AFFILIATION="de souche">
<P>
   Κύριε Πρόεδρε, λαμβάνω τον λόγο εξ ονόματος της Σοσιαλιστικής Ομάδας στο Ευρωπαϊκό Κοινοβούλιο για να θέσω την ερώτηση που υποβάλλεται εξ ονόματός της από τον κ. Schulz και από την κ. Roure. Αυτή η ερώτηση είναι συμπληρωματική των εκθέσεων του κ. Gaubert και του κ. Λαμπρινίδη σχετικά με θέματα μετανάστευσης. Θα ήθελα να πω ότι αυτές οι δύο εκθέσεις συμβάλλουν σημαντικά στην επίλυση του προβλήματος της μετανάστευσης.
<P>
Δεύτερον, δεδομένου ότι δεν θα είναι δυνατό να επιλυθούν τα προβλήματα των αναπτυσσόμενων χωρών βραχυπρόθεσμα, τι μέτρα λαμβάνουμε για να προστατέψουμε τα εξωτερικά σύνορά μας, περιλαμβανομένης ασφαλώς μιας νόμιμης πολιτικής μετανάστευσης –η οποία έχει θεσπιστεί στο πρόγραμμα της Χάγης από τον Δεκέμβριο του 2005– ούτως ώστε οι πολίτες που θέλουν να έρθουν να εργαστούν στην Ένωσή μας, αν υπάρχουν διαθέσιμες θέσεις εργασίας, να μπορούν να το κάνουν με νόμιμο τρόπο;
<P>
Μέχρι στιγμής διαθέταμε ελάχιστους πόρους. Για το τρέχον έτος προφανώς έχουμε μόνο 5 700 000 ευρώ. Ας ελπίσουμε ότι, όταν εγκριθούν οι δημοσιονομικές προοπτικές, από την 1η Ιανουαρίου 2007 θα έχουμε περισσότερους πόρους. Επιπλέον, πρέπει να θυμόμαστε ότι αυτοί οι μετανάστες δεν είναι εξωγήινοι, δεν είναι ρομπότ ή μηχανές, αλλά είναι άνθρωποι που πρέπει να ζήσουν στην κοινωνία, που έχουν οικογένειες και συναισθηματικές ανάγκες οι οποίες πρέπει να ικανοποιούνται.
<P>
Ελπίζω ότι ο Επίτροπος Frattini θα μας βοηθήσει ως προς αυτό –έχουμε ένα μεγάλο έργο μπροστά μας– και ότι τα θεσμικά όργανα της Ένωσης, η Επιτροπή, το Συμβούλιο και το Κοινοβούλιο, θα μπορέσουν να εφαρμόσουν τη μεταναστευτική πολιτική που είναι τόσο απαραίτητη αυτή τη στιγμή. 
<SPEAKER ID="298" LANGUAGE="NL" NAME="Jeanine Hennis-Plasschaert (ALDE ). –" AFFILIATION="">
<P>
Μολονότι είναι σαφές ότι οι εθνικές στρατηγικές υπονομεύουν σοβαρά την ευρωπαϊκή στρατηγική από αυτή την άποψη, τα κράτη μέλη είναι εξαιρετικά δεσμευμένα σε αυτές τις στρατηγικές. Το γεγονός ότι απαιτείται πρόταση της Επιτροπής ώστε τα κράτη μέλη να συνεργαστούν πιο αποτελεσματικά στον τομέα της ανταλλαγής πληροφοριών απεικονίζει την παθητικότητα των κρατών μελών όσον αφορά τη δημιουργία μιας κοινής πολιτικής ασύλου και μετανάστευσης. Όπως είπε ο κ. Gaubert προ ολίγου, αυτή η ανταλλαγή πληροφοριών έχει μείζονα σημασία και είναι απλώς αναγκαία.
<P>
Το θέμα της μετανάστευσης είναι μια από τις μεγαλύτερες προκλήσεις το 2006 και θα συνεχίσει να είναι στο προβλέψιμο μέλλον, αλλά η ενίσχυση απλώς των εξωτερικών συνόρων δεν θα είναι αρκετή και δεν πρέπει, στην πραγματικότητα, να είναι ο στόχος μας. Ο Επίτροπος Frattini το έχει ήδη δηλώσει αυτό και παρουσίασε μια πλήρη δέσμη μέτρων σε αυτό το πνεύμα. Τόσο το Συμβούλιο όσο και η Επιτροπή πρέπει, συνεπώς, να βιαστούν όσον αφορά την κατά γράμμα πραγματοποίηση όλων των φιλόδοξων στόχων.
<P>
Η κοινή πολιτική ασύλου, η ενιαία πολιτική ασύλου και το ενιαίο καθεστώς ασύλου, χάρη στα οποία θα προστατεύονται όσοι έχουν αυτό το δικαίωμα, πρέπει να ολοκληρωθεί το αργότερο έως το 2010. Συνεπώς, πρέπει επειγόντως να σχεδιάσουμε μια κοινή ευρωπαϊκή πολιτική επαναπατρισμού –αναφορικά με την οποία θα ήθελα να παρατηρήσω ότι όλοι, νόμιμοι ή παράνομοι, έχουν το δικαίωμα να αντιμετωπίζονται με σεβασμό και αξιοπρέπεια– η οποία θα πρέπει να περιλαμβάνει εκστρατείες ευαισθητοποίησης και ενημέρωσης στις χώρες προέλευσης και διέλευσης, τη σύναψη συμφωνιών σύνδεσης και συνεργασίας με αυτές τις χώρες, τη δημιουργία σαφούς σχέσης μεταξύ της πολιτικής μετανάστευσης και την έγκρισης μιας αναπτυξιακής πολιτικής και, ουσιαστικά, την άμεση θέσπιση μιας ευρωπαϊκής πράσινης κάρτας.
<SPEAKER ID="299" LANGUAGE="EN" NAME="Jean Lambert (Verts/ALE ). –" AFFILIATION="">
<P>
   Κύριε Πρόεδρε, θα ήθελα να μιλήσω εν συντομία για το θέμα της ένταξης. Γνωρίζουμε από πολλές έρευνες και έργα που εκπονήθηκαν στο πλαίσιο του προγράμματος Equal –ειδικά όσον αφορά τους αιτούντες άσυλο– ότι το μήνυμα που περνά με πολύ σαφήνεια είναι ότι η ένταξη ξεκινά την πρώτη ημέρα των νέων αφίξεων και ξεκινά την προηγούμενη ημέρα για τις κοινότητες υποδοχής. Έχουμε ένα ευρύ φάσμα ορθών πρακτικών τις οποίες πρέπει να αξιοποιήσουμε, προκειμένου να αναπτύξουμε μια διαδικασία που θα μας προσφέρει όσο τον δυνατόν περισσότερα οφέλη. Αυτό συνεπάγεται επίσης τη συνειδητοποίηση ότι, για ορισμένα μέρη του κόσμου, η μετανάστευση αποτελεί ενιαίο και αναπόσπαστο τμήμα της αναπτυξιακής πολιτικής.
<SPEAKER ID="300" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
Το σημαντικότερο πολιτικό στοιχείο, το οποίο έχει αναφερθεί πολλές φορές, αλλά συχνά λησμονείται, είναι ότι, μεταξύ Νοεμβρίου και Δεκεμβρίου του περασμένου έτους, το Ευρωπαϊκό Συμβούλιο εξέφρασε επιτέλους μια κοινή θέση· εμπνευσμένο από το πνεύμα του Ευρωπαϊκού Συμβουλίου της Θεσσαλονίκης το 2003, αναγνώρισε ότι η μετανάστευση απαιτεί μια συνολική προσέγγιση και η προσέγγιση αυτή δεν μπορεί παρά να είναι ευρωπαϊκή. Είναι ένα πολιτικό βήμα προόδου αναμφίβολης βαρύτητας και σήμερα καλούμαστε να εφαρμόσουμε το σχέδιο δράσης.
<P>
Η δεύτερη πτυχή της αρχής της αλληλεγγύης αποτελεί ακριβώς και το αντικείμενο της έκθεσης του κ. Gaubert, την οποία εκτίμησα ιδιαίτερα. Είναι μια έκθεση που βασίζεται σε μια πρόταση που διατύπωσα το 2005, όταν διαπίστωσα την ανάγκη για μια πιο σταθερή βάση ανταλλαγής προληπτικής ενημέρωσης από κάθε κράτος μέλος το οποίο νομίμως επιθυμούσε να αναλάβει πρωτοβουλίες στον τομέα της μετανάστευσης, όταν οι πρωτοβουλίες αυτές έχουν επιπτώσεις στα άλλα κράτη μέλη. Η θέσπιση ενός μηχανισμού διαβούλευσης είναι ένας άλλος τρόπος για την εφαρμογή της αρχής της αλληλεγγύης. Δεν πρέπει να λησμονούμε πως ό,τι συμβαίνει εντός των συνόρων κάθε κράτους έχει επιπτώσεις και στα άλλα κράτη, εξ ου ο μηχανισμός της αμοιβαίας διαβούλευσης και πληροφόρησης.
<P>
Αποδέχομαι με μεγάλη ικανοποίηση όλες τις προτάσεις της έκθεσης του κ. Gaubert, περιλαμβανομένων των πρόσθετων προτάσεων, όπως εκείνη για μόνιμο πολιτικό διάλογο σε υπουργικό επίπεδο. Υπάρχει επίσης μια πρόταση για μια ετήσια έκθεση σχετικά με τη λειτουργία του μηχανισμού, την οποία η Επιτροπή θα χαιρόταν ιδιαίτερα να παρουσιάζει κάθε χρόνο στο Κοινοβούλιο. Ένας προηγούμενος ομιλητής είπε ότι πρέπει να υπάρχει αμοιβαία εμπιστοσύνη μεταξύ των κρατών μελών για να λειτουργήσει αυτός ο μηχανισμός. Εάν δεν υπάρχει αμοιβαία εμπιστοσύνη, εμείς θα θεσπίζουμε τους κανόνες, αλλά θα παραμένουν κανόνες μόνο στα χαρτιά. Πρέπει συνεπώς να ασκηθεί πολιτική πίεση στα κράτη μέλη, εξηγώντας τους ότι, εάν δεν επικοινωνούν ούτε ανταλλάσσουν πληροφορίες με τα άλλα κράτη μέλη σε γνήσιο πνεύμα ευρωπαϊκής συνεργασίας, τα πράγματα μπορεί να πάνε καλά τη μια φορά, αλλά μετά θα πάνε άσχημα, όπως λέμε στα ιταλικά. Είναι προς όφελος όλων, επομένως, να λειτουργούμε πάντοτε με απόλυτη διαφάνεια και αυτό είναι το πνεύμα της έκθεσης του κ. Gaubert, με τον οποίο συμφωνώ.
<P>
Τι πρέπει να γίνει στο πλαίσιο αυτής της πολιτικής πρόκλησης; Καταρχάς, πρέπει να αντιμετωπίσουμε τα βαθύτερα αίτια της μετανάστευσης σε ευρωπαϊκό επίπεδο. Η κ. Lambert ορθώς δήλωσε προ ολίγου ότι πρέπει να μετατρέψουμε τη μετανάστευση που είναι αποτέλεσμα της απελπισίας σε μετανάστευση που θα είναι αποτέλεσμα των επιλογών ανθρώπων οι οποίοι θα αποφασίζουν ελεύθερα ότι θέλουν να ζήσουν και να εργαστούν στην Ευρωπαϊκή Ένωση, αλλά οι οποίοι δεν θα είναι αναγκασμένοι να δραπετεύσουν από τη χώρα τους λόγω φτώχειας ή έλλειψης πόσιμου νερού, ή επειδή έχει καταστραφεί το περιβάλλον. Τι πρέπει να κάνουμε λοιπόν; Πρέπει να κατευθύνουμε τις ευρωπαϊκές πολιτικές αναπτυξιακής βοήθειας προς στρατηγικές που αντιμετωπίζουν την έλλειψη τοπικής ανάπτυξης. Για παράδειγμα, μπορούμε να οργανώσουμε παρεμβάσεις που εστιάζουν στις χώρες προέλευσης των μεταναστών προκειμένου να ενθαρρύνουμε τις επενδύσεις και την αναδιάρθρωση του γεωργικού συστήματος ή του περιβαλλοντικού ιστού, ο οποίος πολύ συχνά είναι κατεστραμμένος και υποβαθμισμένος.
<P>
Το δεύτερο θέμα είναι η καταπολέμηση της εμπορίας ανθρώπων, όπως ανέφερε και η κ. Klamt. Γνωρίζετε ότι η εμπορία ανθρώπων αποτελεί πλέον μία από τις μεγαλύτερες πηγές εσόδων του απολύτως αδίστακτου οργανωμένου εγκλήματος. Τώρα διαθέτουμε σαφέστατες πληροφορίες σχετικά με τα ρεύματα διακίνησης, την προέλευση των εμπόρων, καθώς επίσης και την τιμή που χρεώνεται σε κάθε απελπισμένο άνθρωπο που δέχεται να ταξιδέψει χωρίς καμία εγγύηση ότι θα φτάσει στον προορισμό του σώος. Κατά μέσο όρο οι έμποροι ζητούν από αυτούς τους απελπισμένους ανθρώπους τεράστια ποσά, από 1 500 έως 2 500 δολάρια, χωρίς να παρέχουν καμία εγγύηση ότι θα φτάσουν ασφαλείς στην απέναντι ακτή της Μεσογείου.
<P>
Το πέμπτο θέμα είναι η παράνομη μετανάστευση. Πρόκειται να παρουσιάσω μια πρωτοβουλία σχετικά με ορισμένες κατευθυντήριες γραμμές για την παράνομη μετανάστευση, την οποία θα πρέπει να εγκρίνει η Επιτροπή στις 19 Ιουλίου. Καταρχάς, πιστεύω ότι πρέπει να προωθήσουμε μια πραγματική στρατηγική εκπαίδευσης και ενημέρωσης στις χώρες προέλευσης. Όταν φτάνουν στην Ευρώπη, οι επίδοξοι μετανάστες δεν γνωρίζουν τους κανόνες, δεν μιλούν τη γλώσσα, δεν γνωρίζουν τις ευκαιρίες εργασίας και δεν γνωρίζουν τους νόμους των ευρωπαϊκών χωρών, τους οποίους ωστόσο πρέπει να σέβονται· γιατί να μην εξετάσουμε λοιπόν μια από τις προτάσεις μου σχετικά με σεμινάρια επαγγελματικής κατάρτισης και εκμάθησης γλωσσών στις χώρες προέλευσης, τα οποία η Ευρώπη θα μπορούσε να ενθαρρύνει ακόμη και να συγχρηματοδοτήσει για την προετοιμασία της νόμιμης και αναγκαίας μετανάστευσης; Είναι προφανές ότι, εάν θέλουμε να καταπολεμήσουμε τη λαθρομετανάστευση, θα πρέπει να καταπολεμήσουμε την ανασφάλιστη εργασία, διότι η ανασφάλιστη εργασία είναι εκμετάλλευση και επίσης παράγοντας προσέλκυσης περαιτέρω λαθρομετανάστευσης.
<P>
Το έκτο θέμα είναι επείγοντα μέτρα προστασίας και ουσιαστικής στήριξης των κρατών μελών που αντιμετωπίζουν τα μεγαλύτερα προβλήματα. Η αποστολή στις Καναρίους Νήσους έχει αποφασισθεί· δεκατρία κράτη μέλη έχουν αποφασίσει να συμμετάσχουν διαθέτοντας πλοία και αεροσκάφη για τις περιπολίες στις ατλαντικές ακτές απέναντι από τις Καναρίους Νήσους. Μια δεύτερη ευρωπαϊκή αποστολή θα ξεκινήσει επίσης για να συνδράμει τη Μάλτα και να περιπολεί στη Μεσόγειο. Θα ήθελα να επισημάνω και πάλι ότι αυτές είναι οι πρώτες δράσεις που συντονίζονται από τον οργανισμό διαχείρισης της επιχειρησιακής συνεργασίας στα εξωτερικά σύνορα (FRONTEX), δηλαδή από την Ευρώπη. Δεν είναι δράσεις μεμονωμένων κρατών μελών που συνεργάζονται, αλλά συντονίζονται από έναν ευρωπαϊκό οργανισμό.
<SPEAKER ID="301" LANGUAGE="" NAME="" AFFILIATION="Αντιπροέδρου">
<SPEAKER ID="302" LANGUAGE="" NAME="Δημήτριος Παπαδημούλης (GUE/NGL )," AFFILIATION="Εισηγητής της γνωμοδότησης της Επιτροπής Απασχόλησης και Κοινωνικών Υποθέσεων">
<P>
- να υπογράψουν και να επικυρώσουν τη σύμβαση των Ηνωμένων Εθνών του 1990, η οποία αναγνωρίζει δικαιώματα σε όλους τους μετανάστες ανεξαρτήτως του νομικού τους καθεστώτος,
<SPEAKER ID="303" LANGUAGE="PL" NAME="Barbara Kudrycka," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, θα ήθελα καταρχάς να συγχαρώ τους εισηγητές, τους κκ. Gaubert και Λαμπρινίδη, για το γεγονός ότι ανέλαβαν δράση ώστε να θέσουν τη βάση για μια κοινή, σύγχρονη ευρωπαϊκή πολιτική μετανάστευσης. Τέτοιες κοινές δράσεις δεν πρέπει απλώς να βοηθούν στην επίλυση προβλημάτων που αφορούν τα πιο πρόσφατα κύματα μετανάστευσης, αλλά επίσης την ενσωμάτωση των παιδιών των μεταναστών τα οποία γεννιούνται στην Ευρώπη.
<P>
Ένα ακόμη πιο σημαντικό σημείο είναι ότι δεν μπορούμε να επιτρέψουμε το νομικό καθεστώς των πολιτών των νέων κρατών μελών όσον αφορά την πρόσβαση στις αγορές εργασίας, τις υπηρεσίες, την εκπαίδευση και τη στέγαση στο έδαφος των «παλαιών 15» να είναι χειρότερο από την κατάσταση των νομίμων μεταναστών από τρίτες χώρες. Σας παρακαλώ να θυμηθούμε όσους ήδη εισήλθαν στην Ευρωπαϊκή Ένωση τον Μάιο του 2004. 
<SPEAKER ID="304" LANGUAGE="EN" NAME="Claude Moraes," AFFILIATION="εξ ονόματος της Ομάδας PSE">
<P>
Συγχαίρω τον Επίτροπο που αφιέρωσε χρόνο για να προσπαθήσει να ενεργήσει με βάση την ανακοίνωση της Επιτροπής του Σεπτεμβρίου 2005 και να μας δώσει πραγματικές πολιτικές με τις οποίες μπορούμε να επιτύχουμε πρόοδο.
<SPEAKER ID="305" LANGUAGE="LT" NAME="Ona Juknevičienė," AFFILIATION="εξ ονόματος της Ομάδας ALDE">
<SPEAKER ID="306" LANGUAGE="FR" NAME="Hélène Flautre," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, η υπουργική διάσκεψη ΕΕ-Αφρικής για τη μετανάστευση και την ανάπτυξη, είναι μια διάσκεψη που ξεκίνησε το Μαρόκο, η Γαλλία και η Ισπανία, μετά τα τραγικά γεγονότα στη Θέουτα και Μελίγια. Η μία τραγωδία διαδέχεται την άλλη. Σύμφωνα με ορισμένες εκθέσεις, εκτιμάται ότι 3 000 άτομα βρήκαν τον θάνατο τους τελευταίους μήνες προσπαθώντας να φθάσουν στις Καναρίους Νήσους. Ωστόσο, οι συζητήσεις δεν επικεντρώνονται στο καθήκον της προστασίας των ανθρώπων, αλλά, για άλλη μία φορά, στον έλεγχο, στο κλείσιμο, ακόμη και στη στρατιωτικοποίηση των συνόρων. Ωστόσο, όπως επιβεβαιώνεται από όλες οι εκθέσεις, οι πληθυσμιακές μετακινήσεις, στην πλειονότητά τους, κατευθύνονται προς τις χώρες του Νότου, και όχι προς τις χώρες του Βορρά, και ο αριθμός των αιτήσεων ασύλου στην Ευρώπη έχει υποδιπλασιαστεί κατά τη διάρκεια των τελευταίων 15 ετών.
<SPEAKER ID="307" LANGUAGE="IT" NAME="Giusto Catania," AFFILIATION="εξ ονόματος της Ομάδας GUE/NGL">
<P>
Άκουσα τον Επίτροπο Frattini να επιβεβαιώνει την ανάγκη επιτήρησης των ακτών μας. Πιστεύω πως θα πρέπει να περιπολούνται μόνο για να αποτρέψουμε τους θανάτους των ανθρώπων στη θάλασσα, διότι ο αριθμός των αφίξεων είναι εξωφρενικά χαμηλός: το πρώτο εξάμηνο του 2006 στις Καναρίους Νήσους έφτασαν 9 000 μετανάστες, σε σύγκριση με τους 8 εκατομμύρια τουρίστες που επισκέπτονται κάθε χρόνο τα νησιά. Δεν πιστεύω ότι τα μεταναστευτικά ρεύματα έχουν υψηλό δημογραφικό αντίκτυπο και, επομένως, πρέπει να αποφύγουμε να μιλάμε για εισβολή μεταναστών και να προσπαθήσουμε να αναπτύξουμε μια κοινή πολιτική για την είσοδο των μεταναστών.
<P>
Η Ευρώπη, ωστόσο, έχει υιοθετήσει μια κατασταλτική κοινή πολιτική, δημιουργώντας διοικητικά κέντρα κράτησης, εφαρμόζοντας μια κοινή πολιτική μαζικών απελάσεων που συχνά καθορίζεται στις διασκέψεις του G5 και εφαρμόζοντας την αρχή της εξωτερικής διαχείρισης των συνόρων, η οποία φαίνεται πως θα αποτελέσει το κεντρικό θέμα συζήτησης στην προσεχή διάσκεψη του Ραμπάτ.
<SPEAKER ID="308" LANGUAGE="IT" NAME="Sebastiano (Nello) Musumeci," AFFILIATION="εξ ονόματος της Ομάδας UEN">
<P>
Όσοι όμως ζουν, όπως εγώ, μέρα και νύχτα στη Σικελία, στο πλέον προωθημένο άκρο της Ευρώπης στη Μεσόγειο, δεν θα δυσκολευτούν να καταγγείλουν, μέσα στην πολυτέλεια αυτής της αίθουσας, ότι ένα πραγματικό ανθρώπινο δράμα εκτυλίσσεται μπροστά στα μάτια μας. Μόνο πέρυσι, κύριε Επίτροπε, πάνω από 20 000 λαθρομετανάστες έφθασαν στις ακτές της Σικελίας, ο διπλάσιος αριθμός από όσους αποβιβάσθηκαν σε όλες τις ευρωπαϊκές χώρες που βρέχονται από τη Μεσόγειο τα τελευταία δύο χρόνια. Καθημερινά εκατοντάδες αφίξεις υποβάλλονται στο ίδιο μαρτύριο, στον ίδιο Γολγοθά: ναυάγια στα ανοικτά και πτώματα που ξεβράζονται στις σικελικές ακτές από τα θαλάσσια ρεύματα.
<P>
Μόλις τον προηγούμενο Δεκέμβριο, το Ευρωπαϊκό Συμβούλιο των Βρυξελλών πρότεινε μια σειρά γενικών δράσεων για να αναληφθούν το 2006 και κάλεσε την Επιτροπή να συντονίσει την εφαρμογή τους. Ωστόσο, λέγεται ότι οι χρηματοδοτικοί πόροι είναι περιορισμένοι ενώ τα επιπρόσθετα κεφάλαια δεν θα είναι διαθέσιμα πριν από το 2007. Αυτά δεν αρκούν, κύριε Επίτροπε: χρειαζόμαστε αποφασιστική δράση και οι δηλώσεις σας αυτό το βράδυ μας έδωσαν το δικαίωμα να ελπίζουμε. Είστε γνωστός ως ένας άνθρωπος που είναι υπέρ της αποφασιστικής, πρακτικής δράσης και σας καλούμε να μας το αποδείξετε για άλλη μια φορά. 
<SPEAKER ID="309" LANGUAGE="NL" NAME="Johannes Blokland," AFFILIATION="εξ ονόματος της Ομάδας IND/DEM">
<P>
   . Κύριε Πρόεδρε, στη συζήτηση για τη μετανάστευση, τα συναισθήματα και η λογική ενίοτε έρχονται σε σύγκρουση, όπως έγινε πρόσφατα εμφανές στην ολλανδική τηλεόραση, όταν ο δημοσιογράφος Sorious Samura συνόδευσε παράνομους μετανάστες από το Μαρόκο στη Θέουτα, εν συνεχεία στην ηπειρωτική Ισπανία, και από εκεί στη Γαλλία και το Λονδίνο. Η εικόνα που δόθηκε στο κοινό ήταν τέτοια ώστε προκάλεσε σοκ.
<P>
Θα θέσω δύο ερωτήσεις στον Επίτροπο Frattini. Ενώ έχουμε κατακλυστεί με πληροφορίες σχετικά με μετανάστες που φθάνουν στα ισπανικά νησιά, δεν υπάρχουν πολλές πληροφορίες για τον τρόπο που θα αντιμετωπιστούν οι λαθρέμποροι και οι καπετάνιοι των εμπλεκόμενων πλοίων. Αυτό έρχεται σε αντίθεση με τον τρόπο με τον οποίο αντιμετωπίζεται η διακίνηση ανθρώπων στην ξηρά, αναφορικά με την οποία έχουν ήδη επιβληθεί ποινές. Ποιες επιλογές υπάρχουν βραχυπρόθεσμα ώστε να μπορέσουμε να κάνουμε μια αρχή για την αντιμετώπιση της διακίνησης ανθρώπων διά θαλάσσης προς την Ευρωπαϊκή Ένωση; Επίσης, είναι δυνατόν, βάσει των γνώσεων της Frontex, να αντιμετωπιστούν ενεργά οι οργανώσεις που μεταφέρουν ανθρώπους, για παράδειγμα, προς τα Κανάρια Νησιά και την Ισπανία; 
<SPEAKER ID="310" LANGUAGE="PT" NAME="Carlos Coelho (PPE-DE ). –" AFFILIATION="">
<P>
   Κύριε Πρόεδρε, κύριε Frattini, κυρίες και κύριοι, δεν είναι η πρώτη φορά σε αυτή την αίθουσα που συνηγορώ υπέρ μιας ευρωπαϊκής πολιτικής για τη νόμιμη μετανάστευση –για ανθρωπιστικούς και οικονομικούς λόγους– και υπέρ μέτρων για την επιτάχυνση της καταπολέμησης της παράνομης μετανάστευσης και της διακίνησης ανθρώπων. Οι δύο προτάσεις που έχουμε ενώπιόν μας είναι σημαντικές και χρήσιμες.
<P>
Θα ήθελα καταρχάς να αναφερθώ στην έκθεση Λαμπρινίδη και να πω στον κ. Frattini ότι η πρόταση της Επιτροπής είναι ευπρόσδεκτη και ισορροπημένη, μολονότι φοβούμαι ότι ο εισηγητής υπερβάλλει σε ορισμένα σημεία, όπως τα πολιτικά δικαιώματα. Οι μετανάστες πρέπει να ενταχθούν, αλλά δεν πρέπει να λησμονούμε ότι αυτό λειτουργεί προς δύο κατευθύνσεις: οι χώρες υποδοχής πρέπει να προσπαθήσουν να τους εντάξουν, αλλά και αυτοί οι ίδιοι πρέπει να συμβάλουν προς την ένταξή τους. Συμφωνώ με τον κ. Λαμπρινίδη ότι είναι φοβερό το γεγονός ότι υπάρχει ακόμη διαδικασία διαβούλευσης και η απαίτηση ομοφωνίας σε όλο τον τομέα της νόμιμης μετανάστευσης και συμφωνώ ότι θα πρέπει να γίνει επίκληση της ρήτρας «γέφυρας» που προβλέπει η Συνθήκη προκειμένου να δοθούν στο Κοινοβούλιο εξουσίες συναπόφασης.
<P>
Θα ήθελα να επισημάνω τη σημασία της έκθεσης Gaubert που έχει ως στόχο τη δημιουργία επί του θέματος ενός συστήματος πληροφοριών συνδεδεμένου με τον παγκόσμιο ιστό. Μολονότι η εφαρμογή των πρωτοβουλιών ένταξης θα γίνει σε τοπικό επίπεδο, έχει ευρύτερες επιπτώσεις. Οι δυσκολίες που βιώνει ένα κράτος μέλος στον ορισμό και την εφαρμογή των πολιτικών ένταξης που διαθέτει έχει επιπτώσεις σε άλλα κράτη μέλη σε κοινωνικό και οικονομικό επίπεδο. Συνεπώς, είναι προς το συμφέρον της Ένωσης να εφαρμόσουν τα κράτη μέλη αποτελεσματικές στρατηγικές ένταξης τα αποτελέσματα των οποίων εξυπηρετούν το κοινό συμφέρον. Θα μπορούσε και θα έπρεπε να είναι ευθύνη της Ένωσης να ελέγχει και να αξιολογεί τα αποτελέσματα των προσπαθειών της ένταξης. Αυτό θα συμβάλει στη γρήγορη έγκριση των βέλτιστων τεχνικών. 
<SPEAKER ID="311" LANGUAGE="PL" NAME="Józef Pinior (PSE ). –" AFFILIATION="">
<SPEAKER ID="312" LANGUAGE="EN" NAME="Tatjana Ždanoka (Verts/ALE ). –" AFFILIATION="">
<P>
   Κύριε Πρόεδρε, θα ήθελα να συγχαρώ τον κ. Λαμπρινίδη για την άριστη έκθεσή του. Η Ομάδα Verts/ALE υποστηρίζει πλήρως τις βασικές ιδέες της. Η πρόταση για έκκληση προς τα κράτη μέλη να ενθαρρύνουν την πολιτική συμμετοχή των μεταναστών είναι ιδιαίτερα σημαντική.
<SPEAKER ID="313" LANGUAGE="" NAME="Κυριάκος Τριανταφυλλίδης (GUE/NGL ). –" AFFILIATION="">
<SPEAKER ID="314" LANGUAGE="EN" NAME="Derek Roland Clark (IND/DEM ). –" AFFILIATION="">
<SPEAKER ID="315" LANGUAGE="" NAME="Πρόεδρος." AFFILIATION="">
<P>
   – Καθώς ο επόμενος ομιλητής είναι Πολωνός, θα πρέπει να αναφέρω ότι σήμερα το πρωί άκουσα ότι το Ηνωμένο Βασίλειο έχει 500 000 πολωνούς εργαζομένους τώρα. Κάνουν θαυμάσια δουλειά. 
<SPEAKER ID="316" LANGUAGE="PL" NAME="Jan Tadeusz Masiel (NI ). –" AFFILIATION="">
<SPEAKER ID="317" LANGUAGE="ES" NAME="Agustín Díaz de Mera García Consuegra (PPE-DE ). –" AFFILIATION="">
<P>
   Κύριε Πρόεδρε, κύριε Frattini, σας συγχαίρω, αλλά μόνο εσάς. Ας εξετάσουμε μερικές από τις πτυχές που αναγνωρίστηκαν. Η Ευρωπαϊκή Ένωση εντοπίζει το πρόβλημα και εκφράζει ανησυχία σε κάθε φανερή κρίσιμη κατάσταση: Λαμπεδούσα, Θέουτα, Μελίγια, Μάλτα ή Κανάριες Νήσους. Ωστόσο, δεν θεσπίζει τις κοινές πολιτικές που είναι απαραίτητες για την αποτροπή ή τη σωστή διαχείριση των μεταναστευτικών ρευμάτων, ούτε καν των νομίμων, πόσο μάλλον των παρανόμων.
<P>
Αύριο και μεθαύριο στις Βρυξέλλες το Συμβούλιο θα πει σε τεχνικό επίπεδο ότι έχει αρχίσει να συζητά την κατανομή ανά χώρα των τριών νέων ταμείων ένταξης: συνοριακός έλεγχος, επαναπατρισμός των λαθρομεταναστών και ένταξη. Τι συμβαίνει όμως; Στο μεταξύ, η Ισπανία, η Ελλάδα και οι Κάτω Χώρες διαπληκτίζονται για τα κριτήρια της κατανομής: πίεση των μεταναστευτικών ροών, χιλιόμετρα συνόρων ή αριθμός εισόδων από αέρος. Ανώφελες συζητήσεις: δεν μιλάμε για πραγματικά κεφάλαια, μιλάμε για μίνι κεφάλαια. Σήμερα το πρωί ο κ. Millán Mon είπε ότι, στις δημοσιονομικές προοπτικές, για κάθε εκατό ευρώ μόνο πενήντα λεπτά διατίθενται σε θέματα μετανάστευσης. Αυτό είναι πραγματική ντροπή. Αυτή είναι η μεγάλη αλήθεια.
<P>
Τέλος, κύριε Frattini, είναι πολύ σημαντικό να δεσμευτείτε με τις χώρες προέλευσης και τις χώρες διέλευσης. Είναι πολύ σημαντικό να επισκεφτεί ο κ. Σολάνα αυτές τις χώρες προέλευσης και χώρες διέλευσης. Ο FRONTEX δεν είναι η λύση. Ο FRONTEX είναι ένα νεογέννητο μωρό. Ο FRONTEX δεν θα πετύχει τίποτα χωρίς τους Καραμπινιέρι ή την Πολιτοφυλακή. Επομένως δεν πρέπει να είμαστε με κανέναν τρόπο ευχαριστημένοι με τους εαυτούς μας και πρέπει να καταβάλουμε κάθε δυνατή προσπάθεια για να αντιμετωπίσουμε αυτό το εξαιρετικά σοβαρό πρόβλημα. 
<SPEAKER ID="318" LANGUAGE="MT" NAME="Louis Grech (PSE ). –" AFFILIATION="">
<P>
Πρόκειται για ευρωπαϊκό πρόβλημα, καμία χώρα δεν μπορεί να αντιμετωπίσει αυτή την τραγωδία, πολύ δε περισσότερο μια πολύ μικρή χώρα όπως η Μάλτα, η οποία επωμίζεται πολύ μεγαλύτερο βάρος από αυτό που μπορεί να αντέξει. Με εξαίρεση ορισμένες πρωτοβουλίες που ανέλαβε πρόσφατα ο Επίτροπος Frattini, η Ένωση δεν έχει πραγματικά αντιμετωπίσει αυτό το θέμα με τον επείγοντα χαρακτήρα και τη δέσμευση που του αξίζει, ούτε με τα κονδύλια ή τη λογιστική βοήθεια που απαιτείται. Επίσης, αναμένουμε την αναθεώρηση του κανονισμού Δουβλίνο ΙΙ. Η Ένωση έχει πράξει πολύ λίγα και πολύ καθυστερημένα, και όταν κάποιος διαπιστώνει ότι η Ένωση δεν έχει σημειώσει μεγάλη πρόοδο στην αντιμετώπιση της παράνομης μετανάστευσης, αρχίζει να αμφισβητεί το εύρος της συγκεκριμένης δράσης που θα αναλάβει επί του θέματος.
<P>
Εκτιμούμε ότι η φινλανδική Προεδρία δίνει προτεραιότητα στη μετανάστευση. Υποθέτουμε ότι τα λόγια θα γίνουν έργα, ούτως ώστε, όπως είπε ο Πρόεδρος Barroso σήμερα το πρωί, να αλλάξουμε τον τρόπο με τον οποίο κινούμαστε και να κάνουμε ίσως τελικά ένα βήμα από τη σκέψη στην πράξη. 
<SPEAKER ID="319" LANGUAGE="PT" NAME="Miguel Portas (GUE/NGL ). –" AFFILIATION="">
<SPEAKER ID="320" LANGUAGE="PL" NAME="Andrzej Tomasz Zapałowski (IND/DEM ). –" AFFILIATION="">
<SPEAKER ID="321" LANGUAGE="EN" NAME="James Hugh Allister (NI ). –" AFFILIATION="">
<P>
Έχω να κάνω τρεις παρατηρήσεις σε αυτή τη συζήτηση. Πρώτον, ο έλεγχος της μεταναστευτικής πολιτικής πιστεύω πως είναι κανονικά εθνικό θέμα και δεν θα πρέπει να γίνει αρμοδιότητα της ΕΕ· ειδάλλως, οι εθνικές κυβερνήσεις δεν μπορούν να ασκήσουν τους ελέγχους που απαιτούνται στην περίπτωσή τους. Δεύτερον, είναι σημαντικό να ενταχθούν οι μετανάστες και όχι να γίνουν ένα εξασθενητικό κράτος εν κράτει. Γι’ αυτό, στο Ηνωμένο Βασίλειο υποστηρίζω τις εκκλήσεις του καγκελάριου Gordon Brown για προθυμία και για διαδικασίες που ενσωματώνουν τη βρετανικότητα. Η τρίτη και τελική παρατήρησή μου είναι ότι με τρία εκατομμύρια παράνομους μετανάστες στην ΕΕ, αυτό το θέμα πρέπει να αντιμετωπιστεί σθεναρά, ειδικά λόγω της σύνδεσής του με την απεχθή πρακτική της εμπορίας ανθρώπων. Δεν είναι αποδεκτό να προβαίνουν ορισμένες χώρες στην καλούμενη νομιμοποίηση των παράνομων μεταναστών τους και έτσι να τους καθιστούν ικανούς για ελεύθερη κυκλοφορία σε άλλα κράτη μέλη. 
<SPEAKER ID="322" LANGUAGE="MT" NAME="Simon Busuttil (PPE-DE ). –" AFFILIATION="">
<P>
Εάν η κατάσταση συνεχιστεί έτσι, ο αριθμός όσων έφθασαν πέρυσι, ο οποίος ήταν αριθμός ρεκόρ, θα μπορούσε να διπλασιαστεί. Κύριε Επίτροπε, γνωρίζετε ότι, μιλώντας αναλογικά, χίλιοι άνθρωποι στη Μάλτα ισούνται με διακόσιες χιλιάδες στη Γερμανία, διακόσιες χιλιάδες ήδη στις αρχές του καλοκαιριού. Αυτή είναι η σοβαρότητα της κατάστασης. Κύριε Επίτροπε, γνωρίζετε επίσης ότι οι μετανάστες δεν θέλουν να φτάσουν στη Μάλτα αλλά στην ηπειρωτική Ευρώπη. Το επιθυμούν αυτό τόσο πολύ ώστε, προκειμένου αυτό το πλοίο των 266 ατόμων να εισέλθει στη Μάλτα, οι ένοπλες δυνάμεις της Μάλτας χρειάστηκαν αρκετές ώρες προσπαθειών για να τους πείσουν να εισέλθουν στη Μάλτα. Αυτό σημαίνει ότι έφτασαν στη Μάλτα γιατί διασώθηκαν από τις ένοπλες δυνάμεις της Μάλτας σε μια αποστολή διάσωσης, όπως ορθώς δηλώσατε και εσείς ο ίδιος, κύριε Επίτροπε· αυτό σημαίνει «αλληλεγγύη» στη Μάλτα, αλλά ποια αλληλεγγύη επιδεικνύεται πραγματικά απέναντι στη Μάλτα;
<P>
Την περασμένη εβδομάδα έγινε μια εξέγερση, όπως ανέφεραν οι συνάδελφοί μου, 400 μεταναστών που δραπέτευσαν από ένα κέντρο κράτησης και έκαναν πορεία διαμαρτυρίας προς το γραφείο του πρωθυπουργού, ζητώντας να τους στείλουν σε άλλη ευρωπαϊκή χώρα. Απέναντι σε αυτή την κατάσταση, ο λαός της Μάλτας ρωτά: τι κάνει η Ευρωπαϊκή Ένωση; Τι περιμένει για να κάνει κάποια κίνηση;
<SPEAKER ID="323" LANGUAGE="IT" NAME="Stefano Zappalà (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, δεν είμαι από τη Μάλτα, και επομένως, αφού αναγνωρίσω το εξαιρετικό έργο που επιτελεί η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, θα ήθελα να εκφράσω τη λύπη μου που η φινλανδική Προεδρία, η οποία εγκαινίασε σήμερα το εξάμηνο της θητείας της, δεν είναι παρούσα· ίσως λόγω του ποδοσφαιρικού αγώνα, της ώρας ή ίσως από αβλεψία (δεδομένου ότι μία από τις προτεραιότητες της φινλανδικής Προεδρίας είναι και η μετανάστευση). Δεν έχω άλλη επιλογή, συνεπώς, παρά να απευθυνθώ στον Επίτροπο Frattini, ο οποίος είναι ασφαλώς ο σημαντικότερος εκπρόσωπος της Ευρωπαϊκής Ένωσης που ενδιαφέρεται γι’ αυτό το πρόβλημα.
<P>
Είχα τη χαρά και την τιμή να ηγηθώ αρκετών επισκέψεων σε διάφορες χώρες. Απόψε θα ήθελα να παραδώσω στον Επίτροπο Frattini ένα μήνυμα, προκειμένου να το διαβιβάσει, και ελπίζω επίσης πως κάποιος υπάλληλος του Συμβουλίου θα το σημειώσει και θα το μεταφέρει στη φινλανδική Προεδρία. Δεν θα ήθελα να έχει η παρέμβασή μου προγραμματικό ή πολιτικό χαρακτήρα: «αντιλαμβάνομαι και κατανοώ τα πάντα».
<P>
Η Μάλτα, Επίτροπε Frattini, δεν είναι όπως την φαντάζεται ο κόσμος, ακριβώς διότι εδώ οι μαλτέζοι συνάδελφοι κάνουν συγκρίσεις με τη Γερμανία, την Ιταλία, την Ισπανία κλπ., ενώ στη Μάλτα υπάρχουν άνθρωποι που κρατούνται αδίκως. Εδώ σε αυτό το Κοινοβούλιο έχουμε μιλήσει για τόσα πολλά πράγματα· αυτή η μεγάλη Ευρωπαϊκή Ένωση σέβεται τα δικαιώματα όλων, ακόμη και εκείνων που εξαπολύουν επιθέσεις, αλλά όχι τα δικαιώματα χιλιάδων ανθρώπων που κρατούνται στη Μάλτα. Για τους ανθρώπους αυτούς έχω λάβει τόσες πολλές επιστολές και SMS που θα μπορούσα να γράψω μυθιστόρημα.
<P>
Επίτροπε Frattini, εάν αυτό το Ευρωπαϊκό Συμβούλιο, αυτή η Ευρωπαϊκή Ένωση δεν θέλουν πραγματικά να χαρακτηρισθούν υποκριτές όσον αφορά τη Μάλτα, θα πρέπει να απελευθερώσουν αυτούς τους ανθρώπους, οι οποίοι κρατούνται εκεί μήνες ή και χρόνια ακόμη.
<P>
Η Μάλτα δεν είναι σε θέση να λύσει το πρόβλημα. Η Ευρωπαϊκή Ένωση, οι μεγάλες χώρες πρέπει να αναλάβουν να απομακρύνουν αυτά τα 2-3 000 άτομα που προδίδουν τη Μάλτα και την μετατρέπουν σε μια ξενόφοβη χώρα, η οποία, μεταξύ άλλων, έχει αρχίσει να μετανιώνει για την ένταξή της στην Ευρωπαϊκή Ένωση. Ας αποφύγουμε αυτό το πρόβλημα. Οι κρατούμενοι αυτοί πρέπει να μεταφερθούν από τη Μάλτα σε άλλες, πολύ μεγαλύτερες, χώρες της Ευρωπαϊκής Ένωσης. 
<SPEAKER ID="324" LANGUAGE="MT" NAME="David Casa (PPE-DE ). –" AFFILIATION="">
<P>
Μας υποσχέθηκαν συγκεκριμένη δράση, αλλά θα ήθελα να πω ότι δεν έχει συμβεί τίποτα· για παράδειγμα, τον Απρίλιο μας υποσχεθήκατε θαλάσσια επίβλεψη της περιοχής, σήμερα με χαρά σας άκουσα να λέτε ότι αυτό το θέμα επιλύθηκε, αλλά, κύριε Επίτροπε, πότε θα αρχίσουν αυτές οι περιπολίες στις μεσογειακές ακτές μας; Το αποτέλεσμα είναι ότι, όπως είπαν οι συνάδελφοί μου Louis Grech και Simon Busuttil, πάνω από 4 000 παράνομοι μετανάστες έχουν εισέλθει στη Μάλτα τις τελευταίες δύο εβδομάδες. Αυτού ισούται με 60 000 στην Ιταλία ή 80 000 στη Γερμανία. Και το καλοκαίρι μόλις αρχίζει· απλά σκεφθείτε, κύριε Επίτροπε, σε τι κατάσταση θα είμαστε στα τέλη του έτους. Σήμερα σας άκουσα να μιλάτε για σχέδια που εγκρίθηκαν για την Ισπανία, κάτι που είναι εξαιρετικό, αλλά λέτε ότι η Μάλτα θα είναι η δεύτερη φάση· πότε θα αρχίσει αυτή η δεύτερη φάση; Όταν θα είναι πολύ αργά, κύριε Επίτροπε;
<SPEAKER ID="325" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
Όπως έχω ήδη πει, διερευνούμε την προθυμία των κρατών μελών να αποσταλεί αποστολή επιτήρησης στις ακτές της Μάλτας· μέχρι στιγμής οκτώ κράτη μέλη έχουν εκδηλώσει ενδιαφέρον να συμμετάσχουν σε αυτή τη δεύτερη αποστολή, μετά από εκείνη που οργανώσαμε για τις Κανάριες Νήσους. Μολονότι οκτώ κράτη μέλη είναι σημαντικός αριθμός, ίσως να μην είναι αρκετά· αλλά πριν από λίγες ημέρες ενημέρωσα τον υπουργό Tonio Borg, Αντιπρόεδρο της κυβέρνησης της Μάλτας, ότι στην προσεχή συνεδρίαση του Συμβουλίου αυτόν τον μήνα θα είμαι σε θέση να παρουσιάσω συγκεκριμένες πληροφορίες σχετικά με την ημερομηνία αναχώρησης αυτής της αποστολής.
<SPEAKER ID="326" LANGUAGE="" NAME="Πρόεδρος." AFFILIATION="Γραπτές δηλώσεις (άρθρο 142)">
<P>
Η ψηφοφορία θα διεξαχθεί αύριο, στις 12.00.
<SPEAKER ID="327" LANGUAGE="EN" NAME="John Attard-Montalto (PSE ). –" AFFILIATION="">
<SPEAKER ID="328" LANGUAGE="FR" NAME="Bruno Gollnisch (NI ). –" AFFILIATION="">
<P>
Η λύση δεν είναι, όπως προτείνεται στην έκθεση, η δημιουργία ακόμη ενός ευρωπαϊκού ταμείου αφιερωμένου, αυτή τη φορά, στην ένταξη υπηκόων τρίτων χωρών, ή η δημιουργία πρόσθετων προγραμμάτων που θα δίνουν έμφαση στην προαγωγή της μετανάστευσης και της διαφορετικότητας εντός της ΕΕ, ή η ενθάρρυνση των μεταναστών να συμμετέχουν στην πολιτική, ιδιαίτερα χορηγώντας τους το δικαίωμα ψήφου στις τοπικές και δημοτικές εκλογές. Ούτε είναι λύση να ζητούμε από το Συμβούλιο να κάνει χρήση της «ρήτρας γέφυρας» βάσει του άρθρου 67, παράγραφος 2, της Συνθήκης, με σκοπό να δοθούν στο Κοινοβούλιο εξουσίες συναπόφασης σχετικά με την ένταξη και τη νόμιμη μετανάστευση. Τα κράτη μέλη πρέπει να αρνηθούν να απολέσουν ακόμη περισσότερες από τις εξουσίες τους σε σχέση με την προστασία της ταυτότητάς τους και τη διασφάλιση των συνόρων τους. Η υπερφιλελεύθερη και φιλομεταναστευτική φιλοσοφία των Βρυξελλών οδηγεί στην καταστροφή, όπως μπορούμε να δούμε παντού. Η ευρωπαϊκή στρατηγική πρέπει να περιορίζεται στη σύνταξη συμφωνιών εταιρικής συνεργασίας με τις χώρες καταγωγής υπέρ μιας πολιτικής επαναπατρισμού και, τέλος, πρέπει να επικεντρώνεται στην ενίσχυση των ελέγχων στα εξωτερικά σύνορά της. 
<SPEAKER ID="329" LANGUAGE="HU" NAME="Magda Kósáné Kovács (PSE ). –" AFFILIATION="">
<SPEAKER ID="330" LANGUAGE="FR" NAME="Carl Lang (NI ). –" AFFILIATION="">
<P>
Δύσκολα μπορεί κανείς να το πιστέψει όταν βλέπει ότι, με τον ίδιο τον πρωτεργάτη της, τον υπουργό Εσωτερικών, κ. Sarkozy, η Γαλλία προβάλλει υπέρμαχος της επιλεκτικής μετανάστευσης και της θετικής διακριτικής μεταχείρισης υπέρ ορατών μειονοτήτων, σε αντιδιαστολή, φαντάζομαι, με την «αόρατη» γηγενή πλειοψηφία, και όταν κανείς γνωρίζει ότι στους αλλοδαπούς που ζουν παράνομα στη Γαλλία παρέχεται στέγαση σε κέντρα υποδοχής ή σε ξενοδοχεία, καθώς και τροφή, ενώ τα παιδιά τους φοιτούν στο σχολείο και επωφελούνται δωρεάν κρατικής ιατροφαρμακευτικής περίθαλψης, πράγμα που δεν συμβαίνει στην περίπτωση του γηγενούς γαλλικού λαού, ο οποίος πολύ συχνά πρέπει να τα βγάλει πέρα μόνος του όσον αφορά την εξεύρεση στέγης, τροφής και εργασίας.
<SPEAKER ID="331" LANGUAGE="ET" NAME="Marianne Mikko (PSE ). –" AFFILIATION="">
<SPEAKER ID="332" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη δήλωση της Επιτροπής για το AIDS, ώρα για δράση! 
<SPEAKER ID="333" LANGUAGE="FR" NAME="Louis Michel," AFFILIATION="μέλος της Επιτροπής">
<P>
Θα είναι επίσης η τελευταία μας συνάντηση πριν από τη Διεθνή Διάσκεψη για το AIDS η οποία θα διεξαχθεί τον Αύγουστο στο Τορόντο. Όπως γνωρίζετε, το Τορόντο θα προσφέρει στην Επιτροπή ένα πρώτης τάξεως βήμα, προκειμένου να διατυπώσει το όραμά της για την αντιμετώπιση αυτής της μάστιγας του HIV/AIDS.
<P>
Η Ευρωπαϊκή Επιτροπή προφανώς εξακολουθεί να είναι πολύ ανήσυχη για το πρόβλημα της νόσου HIV/AIDS. Παρά τις προσπάθειές μας, αυτή η μάστιγα εξακολουθεί να εξαπλώνεται σε ολόκληρο τον κόσμο. Τώρα πλήττει δεκάδες εκατομμύρια ανθρώπους, μολύνοντας ολοένα και περισσότερο κορίτσια και νεαρές γυναίκες. Οι χώρες που πλήττονται περισσότερο εξακολουθούν να είναι οι φτωχότερες χώρες της υποσαχάριας Αφρικής, όπου το ποσοστό μόλυνσης δεν μειώνεται και όπου η νόσος συνεχίζει να υπονομεύει κάθε προοπτική ανθρώπινης, κοινωνικής και οικονομικής ανάπτυξης, αντάξιας αυτού του όρου.
<P>
Μπροστά σε αυτή την τραγωδία, η Ευρωπαϊκή Ένωση είναι περισσότερο από ποτέ αποφασισμένη να στηρίξει σθεναρά τους εταίρους της στην Αφρική και αλλού. Ο στόχος μας είναι να τους παράσχουμε τα μέσα για την καταπολέμηση αυτής της πανδημίας συνδυάζοντας την πρόληψη, τη θεραπεία και την περίθαλψη κατά τρόπο αποτελεσματικό. Ωστόσο, πέραν αυτών των μέτρων, εξακολουθούμε να είμαστε πεπεισμένοι ότι η νόσος HIV/AIDS δεν μπορεί να αντιμετωπιστεί μεμονωμένα.
<P>
Καταρχάς, η καταπολέμηση του HIV/AIDS δεν μπορεί να αποσυνδεθεί από την καταπολέμηση άλλων νόσων που συνδέονται επίσης με τη φτώχεια, ειδικότερα την ελονοσία και τη φυματίωση. Επιπλέον, το HIV/AIDS εκθέτει με σκληρό τρόπο όλες τις σημαντικότερες προκλήσεις για την ανάπτυξη: περιορισμένη πρόσβαση στις κοινωνικές υπηρεσίες, οξυμένες ανισότητες –είτε κοινωνικές, είτε μεταξύ ανδρών και γυναικών– κακή διακυβέρνηση και διαφθορά, καθώς και το διαρκώς εξαιρετικά χαμηλό επίπεδο οικονομικής και τεχνολογικής ανάπτυξης. Με μια λέξη, η κραυγαλέα ανεπάρκεια του κράτους όσον αφορά τις ουσιώδεις κυβερνητικές λειτουργίες.
<P>
Ο μόνος τρόπος να καταπολεμηθεί επιτυχώς η νόσος HIV/AIDS είναι αν οι ηγέτες των αναπτυσσόμενων χωρών αντιμετωπίσουν όλα αυτά τα προβλήματα ταυτόχρονα. Αυτή η ολοκληρωμένη προσέγγιση του HIV/AIDS είναι η κύρια κινητήρια δύναμη για τη δράση της Κοινότητας, και συνιστά επίσης τη βάση της προσέγγισής μας από κοινού με τα κράτη μέλη, καθώς επίσης και με τους άλλους εταίρους μας στους κόλπους της διεθνούς κοινότητας.
<P>
Το κυριότερο οικονομικό μέσο στο οποίο η Επιτροπή προσφεύγει είναι το παγκόσμιο ταμείο καταπολέμησης του AIDS, της φυματίωσης και της ελονοσίας, το οποίο διέθεσε περίπου το 57% των πόρων του στην καταπολέμηση του HIV/AIDS. Τασσόμαστε υπέρ της χρήσης αυτού του παγκοσμίου ταμείου, επειδή αυτή τη στιγμή είναι το ταχύτερο και αποτελεσματικότερο μέσο για την παροχή βοήθειας που μπορεί να διατεθεί με ολοκληρωμένο τρόπο από τις χώρες δικαιούχους.
<P>
Όπως γνωρίζετε, η Επιτροπή παίζει ρόλο κλειδί στη διαχείριση αυτού του ταμείου· ασκεί, όντως, ένας είδος αντιπροεδρίας. Από την ίδρυση του παγκόσμιου ταμείου στα τέλη του 2001, η Επιτροπή έχει συνεισφέρει 522 εκατομμύρια ευρώ, ή το 11% των συνολικών συνεισφορών. Αν συμπεριλάβουμε τις συνεισφορές των κρατών μελών της Ευρωπαϊκής Ένωσης, τότε είμαστε προφανώς, και μακράν, ο κυριότερος χρηματοδότης αυτού του ταμείου, παρέχοντας το 60% των συνολικών πόρων του. Θα ήθελα επίσης να πω ότι πριν από μερικούς μήνες συμμετείχα στην αναπλήρωση αυτού του ταμείου στο Λονδίνο, και δεν θα συγκαλύψω το γεγονός ότι είμαστε αρκετά απογοητευμένοι που οι συμμετέχοντες υπήρξαν κάπως χλιαροί, ακόμη και επιφυλακτικοί, σχετικά με την αναπλήρωση του ταμείου. Βρισκόμαστε μακριά από το ποσό που είχαμε θέσει ως στόχο και, κατά συνέπεια, μεγάλες προσπάθειες πρέπει ακόμη να γίνουν για την κινητοποίηση των δωρητών.
<P>
Έτσι, εφαρμόζουμε μια σειρά μέτρων οικονομικής στήριξης, έργων και προγραμμάτων. Μεταξύ αυτών των μέτρων δίνουμε προτεραιότητα στη γενική δημοσιονομική στήριξη. Αυτή η προσέγγιση συνάδει με την προτεραιότητά μας, η οποία συνίσταται στο να αφήνουμε τους εταίρους μας να αναλάβουν τον έλεγχο της δικής τους πολιτικής και έτσι και του δικού τους πεπρωμένου. Εναρμονισμένη με αυτή τη θέση, η Επιτροπή έχει διαθέσει 2,4 δισ. ευρώ από το 2002, ποσό που αφορά μόνο τον γενικό προϋπολογισμό της Αφρικής, όπου οι επιπτώσεις του HIV/AIDS είναι μακράν οι σοβαρότερες.
<P>
Πέραν αυτών των προσπαθειών μέσω του παγκοσμίου ταμείου και μέσω διμερούς δράσης, η Επιτροπή συμμετέχει ενεργά σε διεθνή φόρα για την αντιμετώπιση των νόσων που συνδέονται με τη φτώχεια – αναφέρομαι ειδικότερα στο σημείο αυτό στον Παγκόσμιο Οργανισμό Εμπορίου, στην ειδική σύνοδο της Γενικής Συνέλευσης των Ηνωμένων Εθνών για το HIV/AIDS, στην Ομάδα G8, καθώς επίσης και σε διασκέψεις όπως αυτή του Τορόντο.
<P>
Η Επιτροπή έχει διαδραματίσει αποφασιστικό ρόλο, προκειμένου να διασφαλίσει ότι σε αυτές τις περιστάσεις η Ευρωπαϊκή Ένωση ομιλεί με ενιαία φωνή επί του θέματος. Επιπλέον, η Επιτροπή έχει επίσης επί αρκετά χρόνια συμμετάσχει σε έναν διάλογο με τη φαρμακοβιομηχανία, τασσόμενη υπέρ της διάθεσης φαρμάκων στις αναπτυσσόμενες χώρες σε χαμηλότερες τιμές. Αυτός ο διάλογος έχει αποδώσει καρπούς: η εισαγωγή μιας διαβαθμισμένης κλίμακας τιμών έχει καταστήσει δυνατή τη μείωση της τιμής ορισμένων φαρμάκων κατά 95%. Αυτό το σύστημα επιτρέπει στις αναπτυσσόμενες χώρες να αγοράζουν σε τιμές σύμφωνα με τις δυνατότητές τους, ενώ ταυτόχρονα προστατεύονται οι επιχειρήσεις που παράγουν αυτά τα φάρμακα από τον κίνδυνο να δουν τα προϊόντα τους να επανεισάγονται στις πολύ προσοδοφόρες αγορές των ανεπτυγμένων χωρών. Το 1999, μια πλήρης αντιϊική θεραπεία του HIV στοίχιζε 10 000 δολάρια. Σήμερα στοιχίζει 200 δολάρια.
<P>
Κύριε Πρόεδρε, κυρίες και κύριοι, πρέπει να προχωρήσουμε περαιτέρω στην καταπολέμηση του HIV/AIDS, προκειμένου να είμαστε σε θέση να παρέχουμε, έως το 2010, προληπτικά μέτρα και θεραπεία σε όλους όσους τα έχουν ανάγκη. Σε αυτό το πλαίσιο, παρακολουθούμε –με μεγάλο ενδιαφέρον– την εφαρμογή καινοτόμων χρηματοδοτικών μηχανισμών από ορισμένα κράτη μέλη, ιδιαίτερα τον φόρο επί των αεροπορικών εισιτηρίων. Είμαστε επίσης ευτυχείς που διαπιστώνουμε μια αύξηση των συνεισφορών από ιδιωτικά ιδρύματα, όπως το Ίδρυμα Bill Gates, για την καταπολέμηση των νόσων HIV/AIDS, της φυματίωσης και της ελονοσίας.
<P>
Η δημιουργικότητα αυτών των λύσεων, καθώς και η αυξανόμενη συμμετοχή του ιδιωτικού τομέα, μου δίνουν λόγους να ελπίζω. Αυτό ισοδυναμεί με κατανόηση –που μετατρέπεται ολοένα και περισσότερο σε δράση– της απειλής που αντιπροσωπεύει ο ιός HIV/AIDS και της ανάγκης να απαντήσουμε σε αυτήν προορατικά, με σκοπό να διαφυλάξουμε το κοινό μας μέλλον. Δεν πρέπει να επαναπαυθούμε, και πρέπει να συνεχίσουμε το έργο μας χωρίς καθυστέρηση. Μπορούμε να επιτύχουμε τον τελικό στόχο μας, ο οποίος είναι η παροχή περίθαλψης σε όλους όσους την χρειάζονται και να δούμε τις μελλοντικές γενιές να μεγαλώνουν χωρίς τον φόβο του AIDS.
<SPEAKER ID="334" LANGUAGE="EN" NAME="John Bowis," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, ο Επίτροπος ορθώς επισημαίνει την πρόοδο που σημειώνεται, αλλά πιστεύω ότι θα είναι ο πρώτος που θα αναγνωρίσει ότι η πρόκληση του AIDS διευρύνεται. Όλοι γνωρίζουμε αυτά τα στοιχεία που αναφέρουμε σε κάθε συζήτηση, τα 40 εκατομμύρια ανθρώπων που ζουν με AIDS, τα 20 εκατομμύρια που πέθαναν από AIDS, τα 12 εκατομμύρια ορφανά από το AIDS, τα 2,5 εκατομμύρια παιδιά που ζουν με AIDS, αλλά υπάρχουν νέες πτυχές.
<P>
Υπάρχει το γεγονός ότι περίπου οι μισοί άνθρωποι που έχουν τώρα AIDS και πεθαίνουν από την ασθένεια είναι γυναίκες. Υπάρχει το πρόβλημα του πού βρίσκεται σε έξαρση το AIDS. Η Ινδία είναι τώρα η χώρα με τα περισσότερα περιστατικά AIDS. Έχει ξεπεράσει τη Νότια Αφρική, έχει τα δύο τρίτα των περιστατικών στην Ασία και ωστόσο στην Ινδία μόνο το 7% των ανθρώπων που χρειάζονται αντιρετροϊικά φάρμακα τα λαμβάνουν.
<P>
Βλέπουμε παιδιά να χάνουν την ευκαιρία να λάβουν τα φάρμακα για HIV που θα έπρεπε να λαμβάνουν. Μόνο ένα στα είκοσι οροθετικά παιδιά λαμβάνει την απαιτούμενη θεραπεία, ενώ το Παγκόσμιο Κίνημα για τα Παιδιά ανέφερε ότι τέσσερα εκατομμύρια παιδιά χρειάζονται απεγνωσμένα κοτριμοξαζόλη, το αντιβιοτικό που κοστίζει μόνο τρία λεπτά ανά παιδί ημερησίως και που θα μπορούσε να αποτρέψει μολύνσεις απειλητικές για την υγεία των παιδιών με HIV και εκείνων που γεννιούνται από οροθετικές μητέρες.
<P>
Πιο κοντά σε μας, στο κατώφλι μας, βλέπουμε τα στοιχεία στην Ανατολική Ευρώπη και στην Κεντρική Ασία, όπου οι αριθμοί όσων έχουν μολυνθεί αυξήθηκαν σχεδόν στο εικοσαπλάσιο σε λιγότερο από μια δεκαετία και από το 2003 ως το 2005 ο αριθμός των ατόμων που πέθαναν από AIDS σχεδόν διπλασιάστηκε. Συνεπώς, κύριε Επίτροπε, συντασσόμαστε μαζί σας στο ψήφισμά σας να κάνουμε περισσότερα. Θέλουμε να γίνουν πολύ περισσότερα ως προς την πρόληψη. Είδαμε στη Σενεγάλη και στην Ουγκάντα πώς η επένδυση στην πρόληψη μπορεί πραγματικά να είναι αποτελεσματική και να κάνει διαφορά. Πρέπει να το δούμε αυτό να αναπτύσσεται, ιδίως στην Αφρική και στην Ασία.
<P>
Τέλος, πρέπει να δούμε επένδυση στην έρευνα. Με την έρευνα για νέα φάρμακα και εμβόλια και με τη χορήγηση εμβολίων, τα παιδιά που ανέφερα, τα οποία ζουν και πεθαίνουν από AIDS μπορούν να έχουν ελπίδα για το μέλλον. 
<SPEAKER ID="335" LANGUAGE="NL" NAME="Anne Van Lancker," AFFILIATION="εξ ονόματος της Ομάδας PSE">
<P>
   . Σας ευχαριστώ, κύριε Πρόεδρε και κύριε Επίτροπε, για την προθυμία σας να είστε από τους λίγους που συμμετέχουν στη συζήτηση σε αυτή την κάπως «παραισθησιογόνα» βραδινή συζήτηση. Ελπίζω ότι, παρ’ όλα αυτά, καταφέρατε να απολαύσετε τον πολύ ενδιαφέροντα αγώνα μεταξύ της Γαλλίας και της Πορτογαλίας. Αισθάνομαι επίσης υποχρεωμένη στον Επίτροπο για τη δήλωσή του. Η Σοσιαλιστική Ομάδα στο Ευρωπαϊκό Κοινοβούλιο ανακουφίστηκε όταν η υψηλού επιπέδου συνεδρίαση του ΟΗΕ για το HIV/AIDS που πραγματοποιήθηκε στη Νέα Υόρκη δήλωσε πρόσφατα ότι πρέπει να γίνουν ακόμη πολλά προκειμένου να επιτευχθεί ο στόχος της παγκόσμιας πρόσβασης στην πρόληψη του HIV, τη θεραπεία του και την ειδική περίθαλψη για όλους. Ενώ είναι πράγματι αλήθεια ότι έχει σημειωθεί πρόοδος, η έκθεση του ΟΗΕ για το AIDS, από την οποία ο κ. Bowis ανέφερε ορισμένα παραδείγματα προ ολίγου, αποδεικνύει σαφώς ότι οι δράσεις μας θα πρέπει να αποκτήσουν ώθηση.
<P>
Η Ομάδα μου, συνεπώς, απογοητεύθηκε από το γεγονός ότι η πολιτική δήλωση που έγινε δεν περιείχε πολλές συγκεκριμένες δεσμεύσεις. Εξ ου και η σημασία αυτής της συζήτησης και της συνεδρίασης στο Τορόντο, όπου η διεθνής κοινότητα πρέπει να αποδείξει ότι λαμβάνει πραγματικά σοβαρά υπόψη τις δεσμεύσεις της και ότι πρέπει να χρησιμοποιηθεί μια πλατφόρμα όχι μόνο για πολιτικές αλλά και για χρηματοδοτικές δεσμεύσεις. Στο Τορόντο, οι χώρες που συμμετέχουν πρέπει επίσης να είναι σε θέση να καταστήσουν σαφές ότι αντιμετωπίζουν σοβαρά την παγκόσμια και συνεκτική πολιτική για το HIV/AIDS.
<P>
Για τον λόγο αυτόν, η Ευρωπαϊκή Ένωση πρέπει επίσης να καταβάλει προσπάθειες και να ανασκουμπωθεί. Υπάρχουν τέσσερα συγκεκριμένα πράγματα που θα ήθελα να ακούσω από εσάς, δεσμεύσεις που η Ομάδα ΕΣΚ θα ήθελε να υπάρχουν στην ατζέντα του Τορόντο. Το 6% της ανθρώπινης και κοινωνικής ανάπτυξης στο πλαίσιο του νέου μέσου για την αναπτυξιακή συνεργασία είναι, κατά τη γνώμη μας, πολύ χαμηλό ποσοστό. Θα ήθελα πολύ να αυξηθεί αυτό το ποσοστό.
<P>
Δεύτερον, πιστεύουμε ότι θα είναι δυνατόν να δαπανηθεί τουλάχιστον το 50% της επίσημης αναπτυξιακής συνεργασίας στους αναπτυξιακούς στόχους της Χιλιετίας, μεταξύ των οποίων το HIV/AIDS θα πρέπει να κατέχει εξέχουσα θέση.
<P>
Τέταρτον, θα το επικροτούσαμε θερμά εάν η Επιτροπή παρείχε ενεργό στήριξη στις αναπτυσσόμενες χώρες που δεσμεύονται στον να δώσουν προτεραιότητα στη βασική υγειονομική περίθαλψη και στην καταπολέμηση του HIV/AIDS. Όπως δηλώνει η έκθεση του ΟΗΕ για το AIDS, γνωρίζουμε τι πρέπει να γίνει προκειμένου να σταματήσει το AIDS. Αυτό που χρειαζόμαστε τώρα είναι η πολιτική βούληση και τα κονδύλια για να το κάνουμε. 
<SPEAKER ID="336" LANGUAGE="EN" NAME="Fiona Hall," AFFILIATION="εξ ονόματος της Ομάδας ALDE.">
<P>
   Κύριε Πρόεδρε, είμαι σε άμεση επαφή με μια βιετναμέζικη ΜΚΟ που καταπολεμά τη διάδοση του HIV/AIDS. Μου τόνισε τη σημασία της πλήρους πρόσβασης στα αντιρετροϊικά φάρμακα, κυρίως διότι πολύ περισσότερα άτομα προσέρχονται για εθελοντική εξέταση όταν υπάρχει διαθέσιμη αποτελεσματική θεραπεία για όσους είναι θετικοί στην εξέταση.
<P>
Ωστόσο, πληροφορούμαι επίσης ότι υπάρχουν πραγματικά πρακτικά προβλήματα με τη χρηματοδότηση της Ευρωπαϊκής Επιτροπής. Μόνο πολύ τοπικά προγράμματα σε επίπεδο κοινότητας μπορούν να καταφέρουν να ξεπεράσουν το στίγμα και τις διακρίσεις και να κάνουν τα άτομα να μιλήσουν ανοικτά για το σεξ, καθώς και να προσφέρουν μεμονωμένη συμβουλευτική και φροντίδα. Ωστόσο, αυτές οι τοπικές ΜΚΟ που σημειώνουν σημαντική επιτυχία ως προς την αλλαγή στάσης προς το AIDS, βλέπουν συχνά τις αιτήσεις τους για ευρωπαϊκή χρηματοδότηση να απορρίπτονται.
<SPEAKER ID="337" LANGUAGE="DE" NAME="Karin Scheele (PSE ). –" AFFILIATION="Time to Deliver,">
<P>
   Κύριε Πρόεδρε, δηλαδή καιρός να κρατήσουμε τον λόγο μας, είναι το σύνθημα της 16ης διεθνούς διάσκεψης για το AIDS που θα αρχίσει στις 13 Αυγούστου 2006 στο Τορόντο. Κι εσείς, κύριε Επίτροπε, εκφράσατε την απογοήτευσή σας για την έλλειψη πολιτικής βούλησης εκ μέρους των διεθνών παραγόντων και των κρατών μελών ως προς τη διάθεση των απαραίτητων οικονομικών πόρων.
<P>
Η έκθεση του 2006 των Ηνωμένων Εθνών για το AIDS δείχνει ότι σε όλες τις χώρες όπου έγιναν τεράστιες προσπάθειες για την πρόληψη, σημειώθηκαν επιτυχίες, δείχνει όμως επίσης ότι υπάρχουν τεράστιες αδυναμίες ως προς την πρόληψη και καταπολέμηση του HIV/AIDS. Αναμφίβολα, ένα από τα πιο ανησυχητικά σημεία στην έκθεση αυτήν είναι το γεγονός ότι τα προγράμματα πρόληψης του HIV δεν είναι μόνο ανεπαρκή, αλλά και εκεί όπου υπάρχουν, δεν φθάνουν στις ομάδες υψηλού κινδύνου. Οι προσπάθειες ενημέρωσης των νέων δεν είναι ακόμα ικανοποιητικές κι αυτό είναι πραγματικά πολύ ανησυχητικό αν λάβουμε υπόψη ότι τώρα υπάρχουν περισσότεροι νέοι εν ζωή παρά ποτέ και ότι οι νέοι είναι πιο ευάλωτοι στη μόλυνση από άλλες ηλικιακές ομάδες.
<P>
Πριν από πέντε χρόνια, 189 κράτη ενέκριναν ομόφωνα τη δήλωση δέσμευσης για το HIV/AIDS –πράγμα που από μόνο του είναι αρκετά σπάνιο– αναλαμβάνοντας την υποχρέωση να αντιμετωπίσουν τη μεγάλη πρόκληση που συνιστά ο HIV/AIDS για την ανάπτυξη της ανθρωπότητας.
<SPEAKER ID="338" LANGUAGE="FR" NAME="Louis Michel," AFFILIATION="μέλος της Επιτροπής">
<P>
Έχει επισημανθεί ότι θα μπορούσαμε να βρούμε τα μέσα για να επιλύσουμε αυτό το κρίσιμο πρόβλημα, αρκεί μόνο να το θέλουμε. Αυτή η άποψη, προσωπικά, με απασχολεί σοβαρά. Η κ. Scheele το έθεσε σωστά: είναι θέμα πολιτικής βούλησης. Σε ό,τι με αφορά, μπορώ να αντιπαρατεθώ σε αυτή τη διαμάχη χρησιμοποιώντας μόνον επιχειρήματα και εκφωνώντας ομιλίες. Δεν μπορώ –προφανώς– να εξαναγκάσω τα κράτη μέλη και τους διεθνείς δωρητές να είναι περισσότερο γενναιόδωροι. Με συγκλόνισε και με κατέπληξε το χαμηλό επίπεδο δέσμευσης στο Λονδίνο. Αν θυμάμαι καλά, ο στόχος που είχε τεθεί ήταν 7 δισ. δολάρια, και εμείς μόλις και μετά βίας φθάσαμε το ποσό των 3,7 δισ. δολαρίων, ποσό που είναι όντως πολύ πιο κάτω από τον αρχικό στόχο. Θα χρειαστεί, συνεπώς, να συνεχίσουμε τις προσπάθειές μας.
<P>
Η δεύτερη παρατήρησή μου είναι ότι συμφωνώ, φυσικά, με τον κ. Bowis ο οποίος επιχειρηματολογεί υπέρ της ενίσχυσης της έρευνας στον τομέα αυτό. Είναι σαφές ότι η έρευνα τελικά θα μας δώσει τη δυνατότητα να κερδίσουμε σημαντικό χρόνο στις προσπάθειές μας να εξαλείψουμε αυτό το τρομερό κακό άπαξ διά παντός.
<P>
Όσον αφορά τον καθορισμό ποσοστού, κυρία van Lancker, ακόμη και αν συμφωνώ σε γενικές γραμμές με τα λεγόμενά σας, θα ήθελα να τονίσω ότι δεν καθορίζουμε εμείς οι ίδιοι ένα τέτοιο ποσοστό: αυτό καθορίζεται από τις χώρες εταίρους. Η αρχή των πιστώσεων υφίσταται και είμαστε συχνά υποχρεωμένοι να απευθύνουμε έκκληση προς τους εταίρους μας, προκειμένου να τους πείσουμε να συμφωνήσουν να διαθέσουν μέρος της αναπτυξιακής βοήθειας την οποία χορηγούμε για έναν τομέα όπως αυτός για τον οποίο συζητούμε απόψε. Θεωρώ ότι είναι σημαντικό να το θυμόμαστε. Με άλλα λόγια, προσωπικά συμφωνώ απόλυτα μαζί σας όταν μιλάτε για ποσοστό 6%, αλλά αυτό δεν εξαρτάται εξ ολοκλήρου από εμάς.
<P>
Όσον αφορά την αναπτυξιακή βοήθεια που διατίθεται στους αναπτυξιακούς στόχους της Χιλιετίας, ειλικρινά έχω την εντύπωση ότι στο πλαίσιο του νέου προγράμματος –επί του οποίου εργαζόμαστε και για το οποίο θα χρειαστούμε τις συμβολή σας, τη δημιουργικότητα και τις ιδέες σας– περισσότερο από το 50% θα διατεθεί στους στόχους της Χιλιετίας. Στην πραγματικότητα, πεποίθησή μου είναι, και μου έχει γίνει έμμονη ιδέα –την οποία, παρεμπιπτόντως, αρκετά περίεργα, με μεγάλη δυσκολία βρίσκω ανθρώπους που την συμμερίζονται– ότι, σε πολλές αναπτυσσόμενες χώρες, τα προβλήματα συνδέονται με την ανεπάρκεια του κράτους, με το έλλειμμα ικανότητας του κράτους να παρέχει κοινωνικές ή δημοκρατικές υπηρεσίες, όπως η πρόσβαση στην εκπαίδευση για τα κορίτσια, η πρόσβαση στην ιατροφαρμακευτική περίθαλψη, η πρόσβαση στη δικαιοσύνη, η πρόσβαση στη διοίκηση. Όλα αυτά είναι συχνά πολύ ελλιπή, ενώ ενίοτε δεν υπάρχουν καθόλου. Κατά συνέπεια, όταν χορηγούμε στα εν λόγω κράτη τα μέσα ενίσχυσης των δυνατοτήτων τους για παροχή υπηρεσιών υπό μια γενική έννοια, τότε γίνεται αρκετά κατανοητό ότι αυτά τα χρήματα θα συμβάλουν επίσης και στην εκπλήρωση των Στόχων της Χιλιετίας.
<P>
Συμφωνώ μαζί σας ότι πρέπει να παράσχουμε σημαντικότερη βοήθεια για να ωφεληθούν εκείνες οι χώρες που συγκεκριμένα καταβάλλουν ιδιαίτερες προσπάθειες, ακόμη και αν το AIDS δεν γνωρίζει, δυστυχώς, σύνορα. Οφείλουμε, κατά συνέπεια, να εξαρτούμε αυτές τις πληρωμές από τις επιδόσεις αυτών των χωρών, και αυτό κάνουμε. Επιπλέον, όπως γνωρίζετε, το 10ο Ευρωπαϊκό Ταμείο Ανάπτυξης προβλέπει ειδική δόση η οποία, ακριβώς, προορίζεται για να παράσχει πρόσθετα μέσα σε σημαντική ποσότητα σχετικά με το αρχικώς προγραμματισμένο ποσό, ανάλογα με τη διακυβέρνηση, τις επιδόσεις και επίσης ανάλογα, για παράδειγμα, με τις επενδύσεις που διαθέτουν οι χώρες εταίροι στην καταπολέμηση του AIDS.
<P>
Τώρα, κυρία Hall, όσον αφορά τις τοπικές ΜΚΟ που νιώθουν ότι δεν τυγχάνουν της αρμόζουσας μεταχείρισης από την Επιτροπή, αν έχετε κατά νου συγκεκριμένες ΜΚΟ με συγκεκριμένα προγράμματα, τότε θα ήθελα να μάθω γι’ αυτές. Τούτου λεχθέντος, αναγνωρίζω ότι η πολιτική της Επιτροπής υπήρξε τέτοια, ώστε να αποφεύγεται η διασπορά πιστώσεων σε πολύ μικρά ποσά μεταξύ παντός είδους προγραμμάτων τα οποία, εξεταζόμενα ατομικά και σε μικροτοπικό επίπεδο, είναι αναμφίβολα σημαντικά. Σε κάθε περίπτωση, εμείς κρίναμε ότι ήταν ακόμη σημαντικότερο για τη διεθνή κοινότητα να έχει μια αληθινά συνεκτική κοινοτική στρατηγική, βασισμένη σε μια μεθοδολογία η οποία θα είναι ενιαία σε όλο το μέτωπο του προβλήματος προκειμένου να το αντιμετωπίζουμε στο σύνολό του. Πολιτική της Επιτροπής υπήρξε η προσπάθεια να πραγματοποιούνται πληρωμές στο Παγκόσμιο Ταμείο, με σκοπό να υπάρχει εκεί «ένας ιθύνων νους» ικανός να παράγει παγκόσμια στρατηγική. Σε κάθε περίπτωση, αν ένα μεμονωμένο πρόγραμμα είναι καλό, γιατί, αλήθεια, να μην χρηματοδοτηθεί; Ωστόσο, παραμένω πεπεισμένος ότι, αν είμασταν διασκορπισμένοι ανάμεσα σε κάθε είδους προγράμματα, τότε δεν θα ήμασταν τόσο αποτελεσματικοί.
<P>
Ένα τελευταίο σημείο: γνωρίζετε ότι, στο πλαίσιο ευρείας ευρωπαϊκής συναίνεσης, υποστηρίζω ένα κοινό πρόγραμμα στο οποίο οι συνεισφορές των ευρωπαίων δωρητών, των κρατών μελών και της Επιτροπής συγχωνεύονται. Αν πραγματικά πετύχουμε με αυτή την κοινή πρωτοβουλία προγραμματισμού, αν, με άλλα λόγια, συλλογικά συμφωνήσουμε σε κοινούς στόχους και αποφασίσουμε με ποιον τρόπο θα μοιράσουμε μεταξύ μας το έργο, τότε πιστεύω ότι θα είμαστε πολύ αποτελεσματικότεροι, ιδιαίτερα στην καταπολέμηση της τρομερής νόσου του AIDS. Αυτή η προσέγγιση θα ήταν πιο συνεκτική και ίσως τότε να είχαμε στη διάθεσή μας μια πραγματική ευρωπαϊκή στρατηγική, κάτι το οποίο δεν συμβαίνει σήμερα, όπως οφείλουμε να παραδεχθούμε. Σήμερα, είμαστε δωρητές, επενδύουμε χρήματα στο Παγκόσμιο Ταμείο, χρηματοδοτούμε αυτό το ταμείο, αλλά δεν έχουμε τη δική μας στρατηγική για την καταπολέμηση του AIDS παρά μόνον, όπως είπα νωρίτερα, για το σχέδιό μας να καταπολεμήσουμε τη νόσο σε περισσότερα μέτωπα: ανισότητα μεταξύ των φύλων, εκπαίδευση των κοριτσιών, περίθαλψη, πρόσβαση στην ιατροφαρμακευτική περίθαλψη, όλα αυτά τα προβλήματα τα οποία το κράτος καλείται να επιλύσει. Πέραν αυτού, δεν έχουμε μια πραγματικά συγκεκριμένη στρατηγική για την καταπολέμηση του AIDS. Πρέπει να παραδεχθούμε ότι αυτό που κάνουμε είναι να χρηματοδοτούμε εξωτερικές δραστηριότητες. Κατά συνέπεια, αν είχαμε ένα κοινό πρόγραμμα, θα μπορούσαμε ίσως τότε να εφαρμόσουμε μια πιο επεξεργασμένη στρατηγική η οποία θα αντιμετώπιζε με αμεσότερο τρόπο τις ειδικές πτυχές –ακόμη και τις τοπικές πτυχές– αυτού του προβλήματος. 
<SPEAKER ID="339" LANGUAGE="" NAME="Πρόεδρος." AFFILIATION="">
<P>
   – Για την περάτωση αυτής της συζήτησης, έχω λάβει έξι προτάσεις ψηφίσματος(1), οι οποίες κατατέθηκαν δυνάμει του άρθρου 103, παράγραφος 2, του Κανονισμού.
<P>
Η ψηφοφορία θα διεξαχθεί αύριο, στις 12.00. 
<SPEAKER ID="340" LANGUAGE="" NAME="" AFFILIATION="(Η συνεδρίαση λήγει στις 00.05)">

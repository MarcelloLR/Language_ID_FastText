<CHAPTER ID="011">
Δήλωση του προταθέντος Προέδρου της Επιτροπής (συζήτηση)
<SPEAKER ID="143" NAME="Πρόεδρος">
" ημερήσια διάταξη προβλέπει τη δήλωση του προταθέντος Προέδρου της Επιτροπής.
<SPEAKER ID="144" NAME="José Manuel Barroso">
προταθείς Πρόεδρος της Επιτροπής. - (FR) Κύριε Πρόεδρε, κυρίες και κύριοι, ζούμε σε ασυνήθιστους καιρούς. Προσωπικά, είμαι πεπεισμένος ότι τα βιβλία ιστορίας του μέλλοντος θα αναφέρονται στην εποχή πριν και μετά τη χρηματοπιστωτική κρίση. Παρ' όλα αυτά, η κρίση αυτή δεν είναι μόνο χρηματοπιστωτική, οικονομική και κοινωνική. Είναι και κρίση αξιών. Γι' αυτό πιστεύω ότι πρέπει να θέσουμε το ευρωπαϊκό κοινωνικό μοντέλο μας, την κοινωνική οικονομία της αγοράς μας, στο επίκεντρο της απόκρισής μας σε αυτήν την κρίση.
<P>
Ταυτόχρονα, η κρίση έχει δείξει ακριβώς πόσο αλληλοεξαρτώμενοι έχουμε γίνει σε αυτήν την εποχή της παγκοσμιοποίησης. Υπάρχει η χρηματοπιστωτική κρίση, αλλά και η ενεργειακή κρίση. Υπάρχουν τα προβλήματα επισιτιστικής ασφάλειας και η κλιματική αλλαγή, τομέας στον οποίο η Ευρώπη διαδραματίζει τώρα ηγετικό ρόλο. Γι' αυτό πιστεύω ότι μπορούμε να πούμε πως αυτή είναι η στιγμή της αλήθειας για την Ευρώπη. Θέλουμε να διαμορφώσουμε την παγκοσμιοποίηση με τις αξίες μας, υπερασπιζόμενοι τα συμφέροντά μας, ή θέλουμε να πληγούμε από την παγκοσμιοποίηση, ακολουθώντας το παράδειγμα των άλλων;
<P>
Κατά την άποψή μου, η επιλογή είναι ξεκάθαρη. Πρέπει να ανταποκριθούμε σε αυτήν την πρόκληση μαζί γιατί, αν δεν το κάνουμε μαζί, η Ευρώπη κινδυνεύει να περιθωριοποιηθεί. Έχουμε εμπειρία. Πιστεύω ότι καμία άλλη περιοχή στον κόσμο δεν έχει την ίδια εμπειρία που έχουμε εμείς όσον αφορά τη δημιουργία εσωτερικής αγοράς, κοινών κανόνων, κοινών θεσμικών οργάνων και μάλιστα ενός ενιαίου νομίσματος και πολιτικών αλληλεγγύης και συνοχής. Έχουμε αυτήν τη μοναδική εμπειρία. Θεωρώ, κατά συνέπεια, ότι, αντί να πληγούμε από την παγκοσμιοποίηση, μπορούμε να την διαμορφώσουμε, γιατί είμαστε, από τη φύση μας, εργαστήριο παγκοσμιοποίησης· είμαστε οι υπέρμαχοι της παγκόσμιας διακυβέρνησης.
<P>
Τώρα δεν είναι ώρα για το κατεστημένο ή τη ρουτίνα. Πρέπει να έχουμε ένα πρόγραμμα με στόχο την αλλαγή. Τώρα περισσότερο από ποτέ έχουμε ανάγκη μια ισχυρή Ευρώπη. Με τη Συνθήκη της Λισαβόνας, θα είμαστε ισχυρότεροι στο μέλλον και θα έχουμε περισσότερες δυνατότητες δράσης.
<P>
Ας διευκρινίσω τι εννοώ όταν λέω ισχυρότερη Ευρώπη. Δεν σημαίνει απαραίτητα μεγαλύτερη συγκέντρωση των εξουσιών. Είμαι προσηλωμένος στη δημοκρατική αρχή της επικουρικότητας, επικουρικότητας που συνδέεται, φυσικά, με την αλληλεγγύη, με αποφάσεις που λαμβάνονται στο πλέον κατάλληλο επίπεδο.
<P>
Όταν μιλώ για ισχυρότερη Ευρώπη, μιλώ και για το ευρωπαϊκό πνεύμα, την κουλτούρα της ευρωπαϊκής λήψης αποφάσεων, την κοινοτική μέθοδο και τη βούληση για από κοινού δράση - όχι μόνο την ικανότητα δράσης, αλλά και τη βούληση για ανάληψη δράσης, την πολιτική βούληση. Χρειαζόμαστε μια Ευρώπη που δεν συμβιβάζεται όσον αφορά την υπεράσπιση των αξιών και των συμφερόντων της, που απορρίπτει κάθε είδους προστατευτισμό, αλλά χωρίς να είναι αφελής, και η οποία μπορεί να επιδείξει προνοητικό πνεύμα. Αυτό το προνοητικό πνεύμα οδήγησε στη σύνταξη του εγγράφου που σας έστειλα πριν από την τρέχουσα συνεδρίαση.
<P>
" θητεία της Επιτροπής της οποίας προεδρεύω επί του παρόντος ήταν η θητεία της πρώτης Επιτροπής της διευρυμένης Ευρώπης, της μεγάλης Ευρώπης των 27. Πιστεύω ότι, τώρα που έχουμε ενοποιήσει αυτήν την Ευρώπη, υπάρχουν οι προϋποθέσεις για μια νέα φιλοδοξία: μια νέα κοινωνική φιλοδοξία, γιατί επικρατεί κρίση και η ανεργία είναι το κύριο πρόβλημα που αντιμετωπίζουν οι Ευρωπαίοι· μια νέα φιλοδοξία όσον αφορά την καταπολέμηση της κλιματικής αλλαγής, τομέα στον οποίο ήδη διαδραματίζουμε ηγετικό ρόλο και μια νέα φιλοδοξία όσον αφορά τον τρόπο με τον οποίο αντιμετωπίζουμε την παγκοσμιοποίηση.
<P>
(EN) Την προηγούμενη εβδομάδα είχα τη δυνατότητα να συζητήσω αυτές τις πολιτικές κατευθυντήριες γραμμές με όλες τις πολιτικές ομάδες που με προσκάλεσαν. Νομίζω ότι ήταν μια πολύ ωφέλιμη, εποικοδομητική και ανοικτή συζήτηση. Έγινα αποδέκτης πολλών απόψεων.
<P>
Πιστεύω ότι έχει έρθει πλέον η ώρα να επιτύχουμε ευρεία συναίνεση και συμφωνία ως έναν βαθμό σχετικά με την πορεία που θα ακολουθήσουμε. Ενώπιον όλων σας, δεσμεύομαι επίσημα ότι -αν λάβω την έγκριση του Κοινοβουλίου- θα εφαρμόσω αυτές τις πολιτικές κατευθυντήριες γραμμές κατά τη δεύτερη θητεία μου και, μαζί με τους νέους Επιτρόπους, θα τις μεταφέρω στο νομοθετικό πρόγραμμα και πρόγραμμα εργασίας της επόμενης Επιτροπής. Δεν πρόκειται να επαναλάβω αυτές τις κατευθυντήριες γραμμές τώρα, αλλά θεωρώ, έπειτα από συζητήσεις με όλους σας, ότι θα είναι χρήσιμο να αποσαφηνιστούν μερικά στοιχεία των κατευθυντήριων γραμμών και να γίνουν δεκτές, επίσης, κάποιες από τις προτάσεις σας. Για λόγους διαφάνειας, θα ήθελα να επισημάνω τους εν λόγω τομείς για όλους εσάς τώρα.
<P>
Καταρχάς, η βασική γραμμή: καθώς εφαρμόζουμε πλήρως το πρόγραμμά μας για την ανάκαμψη της οικονομίας, προκειμένου να εξέλθουμε από αυτήν την οικονομική και χρηματοπιστωτική κρίση, πρέπει να σκεφτόμαστε το μέλλον. Πρέπει να αναζωογονήσουμε την χωρίς αποκλεισμούς κοινωνική οικονομία της αγοράς μας. Θα επενδύσουμε σε νέες πηγές αειφόρου ανάπτυξης, στην έξυπνη πράσινη ανάπτυξη, στα δίκτυα του μέλλοντος από τις ψηφιακές υποδομές έως τα ευρωπαϊκά υπερδίκτυα παροχής ηλεκτρισμού και φυσικού αερίου - όλα για την προώθηση υψηλών επιπέδων απασχόλησης και κοινωνικών παροχών και για την ενίσχυση του ευρωπαϊκού κοινωνικού μοντέλου, επιτυγχάνοντας παράλληλα σε έναν ολοένα ανταγωνιστικότερο κόσμο.
<P>
" αλληλεγγύη πρέπει να παραμείνει βασικό στοιχείο. Γι' αυτόν τον λόγο, εκτός από όλες τις αποφάσεις που έχουν ήδη ληφθεί και προταθεί αναφορικά με τα διαρθρωτικά ταμεία και με τον διπλασιασμό της στήριξης του ισοζυγίου πληρωμών που προσφέρουμε σε ορισμένες χώρες οι οποίες αντιμετωπίζουν δυσκολίες, θέλω να δεσμευτώ για τη χρήση όλων των μέσων που θα έχω στη διάθεσή μου προκειμένου να βοηθήσω τα κράτη μέλη που αντιμετωπίζουν σοβαρούς δημοσιονομικούς περιορισμούς -ήτοι τα νέα κράτη μέλη- να επανέλθουν στον δρόμο της ανάκαμψης.
<P>
Δεν μπορούμε, όμως, να επιστρέψουμε στο προηγούμενο μοντέλο ανάπτυξης. Έχει ξεκάθαρα αποδειχθεί μη βιώσιμο. Πρέπει να δημιουργήσουμε τις συνθήκες υπό τις οποίες η μετάβαση σε μια οικονομία χαμηλών εκπομπών άνθρακα συνιστά πηγή ανταγωνιστικού πλεονεκτήματος για τις επιχειρήσεις μας, πηγή θέσεων εργασίας για τους εργαζομένους μας και πηγή ελπίδας για τις επόμενες γενιές. Ναι, συμφωνώ με όσους από εσάς είπαν ότι ο συντονισμός δεν είναι αρκετός. Ναι, πρέπει να σχεδιάσουμε μια γνήσια ευρωπαϊκή ατζέντα. Ναι, χρειαζόμαστε ένα ολοκληρωμένο όραμα για μια συνεκτική ευρωπαϊκή στρατηγική, μια στρατηγική της Ευρωπαϊκής Ένωσης για το 2020 η οποία θα στηρίζεται στις ανοικτές αγορές συνδυάζοντας νέες πηγές αειφόρου ανάπτυξης, στην απασχόληση και στην κοινωνική συνοχή, στην ατζέντα μας για το κλίμα και την ενεργειακή ασφάλεια, σε μια νέα προσέγγιση της βιομηχανικής πολιτικής και στη μετάβαση σε μια κοινωνία της γνώσης. Υποστηρίζω την απόδοση ιδιαίτερης έμφασης στην καινοτομία και στα μέτρα στήριξης για τις ΜΜΕ. Ναι, αυτό σημαίνει αναθεώρηση της στρατηγικής της Λισαβόνας μετά το 2010. Ναι, χρειαζόμαστε μια πολύ πιο ολοκληρωμένη προσέγγιση των οικονομικών, κοινωνικών και περιβαλλοντικών πτυχών των διαφόρων στρατηγικών. Ως Πρόεδρος της Επιτροπής, δεσμεύομαι να καταβάλω κάθε δυνατή προσπάθεια για να πείσω και τα κράτη μέλη επίσης να αποδεχτούν την εν λόγω προσέγγιση συνοχής και συντονισμού.
<P>
Ανέφερα στις κατευθυντήριες γραμμές ότι η οικονομία χρειάζεται ένα πιο δεοντολογικό, ανθεκτικό και υπεύθυνο χρηματοπιστωτικό σύστημα. " κανονιστική ρύθμιση και η εποπτεία δεν συμβαδίζουν με την ολοκλήρωση και την καινοτομία των χρηματοπιστωτικών αγορών - ούτε στην Ευρώπη ούτε σε παγκόσμιο επίπεδο. Επιτρέψτε μου να πω ότι έχω συγκλονιστεί από την έκταση των φαινομένων ανήθικης συμπεριφοράς που έχουμε διαπιστώσει. Δεν μπορούμε να επιτρέψουμε την επιστροφή στη συνήθη κατάσταση. Το ζήτημα των μπόνους, παραδείγματος χάριν, απαιτεί επείγουσα δράση. Κατέχουμε πλέον ηγετική θέση στην G20 -διαδικασία η οποία, παρεμπιπτόντως, ξεκίνησε στην Ευρώπη- αλλά είναι αλήθεια ότι πρέπει να καταβληθούν περισσότερες προσπάθειες. Την επόμενη εβδομάδα, την παραμονή της συνεδρίασης της G20 στο Πίτσμπουργκ, η Επιτροπή θα εγκρίνει προτάσεις για τη δημιουργία ενός πραγματικού ευρωπαϊκού συστήματος εποπτείας - ενός συστήματος που αντικατοπτρίζει τον ολοκληρωμένο χαρακτήρα της ενιαίας αγοράς μας.
<P>
Μια αναθεώρηση της δράσης μας σε τρία έτη θα παράσχει τη δυνατότητα να δούμε τι περαιτέρω δράση απαιτείται. Είναι καίριας σημασίας να θεσπίσουμε κανονισμούς που διασφαλίζουν την υπευθυνότητα και τη νομιμότητα του χρηματοπιστωτικού τομέα χωρίς να καταπνίξουμε την καινοτομία. Θέλω να συνεχίσει η Ευρώπη να διαδραματίζει ηγετικό ρόλο παγκοσμίως στις χρηματοπιστωτικές υπηρεσίες.
<P>
Στις κατευθυντήριες γραμμές μου, εξήγησα επίσης για ποιον λόγο η κρίση απαιτεί πολύ μεγαλύτερη εστίαση στην κοινωνική διάσταση της Ευρώπης σε όλα τα επίπεδα λήψης αποφάσεων - σε ευρωπαϊκό, αλλά και σε εθνικό επίπεδο. Ο χρηματοπιστωτικός τομέας και η οικονομία μπορεί να εμφανίζουν σημάδια ανάκαμψης αλλά -ας είμαστε ξεκάθαροι- η κρίση δεν έχει περάσει για όσους έχασαν τις δουλειές τους και δεν μπορούμε να πούμε ότι η κρίση έχει περάσει προτού επιστρέψουμε στη δημιουργία απασχόλησης αντί για την αύξηση της ανεργίας.
<P>
Θα ήθελα να δεσμευτώ για ένα υψηλό επίπεδο απασχόλησης και κοινωνικής συνοχής μέσω διαφόρων δράσεων που έχω συζητήσει με κάποιους από εσάς.
<P>
Έχω δηλώσει κατηγορηματικά την προσήλωσή μου στον σεβασμό των θεμελιωδών κοινωνικών δικαιωμάτων και στην αρχή της κυκλοφορίας των εργαζομένων. " ερμηνεία και η εφαρμογή της οδηγίας για την απόσπαση εργαζομένων είναι ανεπαρκής όσον αφορά τα δύο αυτά ζητήματα. Γι' αυτόν τον λόγο, δεσμεύομαι για μια πρόταση κανονισμού, το συντομότερο δυνατόν, με στόχο την επίλυση των προβλημάτων που έχουν προκύψει. Ο εν λόγω κανονισμός θα εγκριθεί μέσω της διαδικασίας συναπόφασης από το Ευρωπαϊκό Κοινοβούλιο και το Συμβούλιο. Ένας κανονισμός έχει το πλεονέκτημα ότι παρέχει πολύ μεγαλύτερη ασφάλεια δικαίου απ' ό,τι η αναθεώρηση της ίδιας της οδηγίας, πράγμα που θα εξακολουθούσε να αφήνει πάρα πολύ μεγάλο περιθώριο για διαφορετικές εθνικές μεταφορές και θα χρειαζόταν περισσότερο χρόνο για να αποδώσει πραγματικά αποτελέσματα. Αν διαπιστώσουμε, όμως, κατά την κατάρτιση του κανονισμού ότι υπάρχουν τομείς στους οποίους χρειάζεται αναθεώρηση της ίδιας της οδηγίας, δεν θα διστάσουμε να το πράξουμε. Ας είμαι σαφής - δεσμεύομαι για την καταπολέμηση του κοινωνικού ντάμπινγκ στην Ευρώπη ανεξαρτήτως της μορφής που λαμβάνει.
<P>
Τέθηκε, επίσης, το ζήτημα των αξιολογήσεων του κοινωνικού αντίκτυπου για όλες τις μελλοντικές προτάσεις και συμφωνώ ότι αυτό είναι απαραίτητο. " πρώτη δοκιμαστική περίπτωση για τη διεξαγωγή μιας τέτοιου είδους αξιολόγησης του κοινωνικού αντίκτυπου θα πρέπει να είναι η αναθεώρηση της οδηγίας για την οργάνωση του χρόνου εργασίας. Βάσει της εν λόγω αξιολόγησης επιπτώσεων, η επόμενη Επιτροπή θα προβεί σε διαβουλεύσεις με κοινωνικούς εταίρους και θα καταρτίσει μια εμπεριστατωμένη νομοθετική πρόταση.
<P>
Στις κατευθυντήριες γραμμές, τονίζω τη σημασία των υπηρεσιών γενικού συμφέροντος για το ευρωπαϊκό κοινωνικό μοντέλο μας. " Συνθήκη της Λισαβόνας καθιστά το σημείο αυτό πολύ σαφές και είμαι διατεθειμένος να συνεργαστώ μαζί σας για την ανάπτυξη ενός ποιοτικού πλαισίου για τις υπηρεσίες γενικού συμφέροντος.
<P>
Επεσήμανα, επίσης, την ισότητα των φύλων και την ανάγκη εξάλειψης του μισθολογικού χάσματος μεταξύ ανδρών και γυναικών, συνεπώς τώρα δεσμεύομαι να συνεργαστώ μαζί σας για έναν Χάρτη Γυναικών, για να εορταστεί με αυτόν τον τρόπο και η 15η επέτειος της Διάσκεψης του Πεκίνου το 2010.
<P>
Στις κατευθυντήριες γραμμές μου, αναφέρω ότι είμαι αποφασισμένος να επιτύχω την αποτελεσματική λειτουργία των καινοτομιών της Συνθήκης της Λισαβόνας στις διεθνείς σχέσεις, συμπεριλαμβανομένης της Ευρωπαϊκής Υπηρεσίας Εξωτερικής Δράσης και της θέσης του Ύπατου Εκπροσώπου και Αντιπροέδρου της Επιτροπής. Πιστεύω ότι πρόκειται για μία από τις μεγαλύτερες καινοτομίες της Συνθήκης της Λισαβόνας και δεσμεύομαι για την ενίσχυση της συνεργασίας με το Ευρωπαϊκό Κοινοβούλιο στον τομέα των εξωτερικών υποθέσεων γενικά.
<P>
Ωστόσο, η Ευρώπη χρειάζεται τα μέσα για να ανταποκριθεί στις φιλοδοξίες της. Όπως ανέφερα στις κατευθυντήριες γραμμές, αυτό απαιτεί ριζική μεταρρύθμιση του προϋπολογισμού της Ευρωπαϊκής Ένωσης η οποία θα καλύπτει τις δαπάνες και τα έσοδα. Πρέπει να απομακρυνθούμε από τη στενότερη εστίαση στα καθαρά ισοζύγια και να ακολουθήσουμε μια προσέγγιση βασισμένη στην αλληλεγγύη, στον επιμερισμό των δαπανών και στην ευθυδικία. Αυτό περιλαμβάνει, επίσης, το ζήτημα των ιδίων πόρων μας. " Ευρωπαϊκή Ένωση πρέπει να διαθέτει πιο διαφανή και αποτελεσματικό τρόπο χρηματοδότησης των πολιτικών της και είμαι διατεθειμένος -ελπίζω με την υποστήριξη του Κοινοβουλίου- να μεταφέρω αυτήν τη μάχη στα κράτη μέλη κατά την αναδιαμόρφωση του προϋπολογισμού της Ένωσης. Θέλω, επίσης, να συνεργαστώ στενότερα με την Ευρωπαϊκή Τράπεζα Επενδύσεων για την εξέταση καινοτομικών μορφών χρηματοδότησης.
<P>
Δεσμεύομαι, επίσης, για την έξυπνη κανονιστική ρύθμιση και θέλω να επαναλάβω ότι η απλούστευση των διαδικασιών και η μείωση του διοικητικού φόρτου για τις επιχειρήσεις, ιδιαίτερα τις ΜΜΕ, θα παραμείνει προτεραιότητα της επόμενης Επιτροπής. Το έργο αυτό -όπως η Επιτροπή Εκτίμησης Επιπτώσεων και η εκ των υστέρων αξιολόγηση- θα τεθεί άμεσα υπό την εξουσία μου, προκειμένου να καταστεί απολύτως σαφής η προτεραιότητα που του αποδίδω. Θα υπερασπιστώ επίσης -όπως έχουμε κάνει στο παρελθόν και ορισμένες φορές υπό δύσκολες συνθήκες- την ακεραιότητα της ενιαίας αγοράς, διότι χωρίς ενιαία αγορά και χωρίς πολιτική συνοχής δεν θα έχουμε ποτέ Ευρωπαϊκή Ένωση.
<P>
Αλλά γιατί να σταματήσουμε εκεί; Γιατί να υπερασπιστούμε μόνο την εσωτερική αγορά; Θέλω να συμπληρώσω τις ελλείπουσες συνδέσεις και να εξαπολύσω τα πλήρη οφέλη της για τις επιχειρήσεις και τους καταναλωτές.
<P>
Αξιότιμοι βουλευτές, δεσμεύομαι να κάνω πράξη τις εν λόγω προτεραιότητες κατά την οργάνωση του επόμενου Σώματος των Επιτρόπων μόλις λάβω την έγκρισή σας, αλλά μπορώ ήδη να μοιραστώ μαζί σας σήμερα μερικές οργανωτικές αλλαγές που προτίθεμαι να εισαγάγω.
<P>
Θα δημιουργήσω τη θέση του Επιτρόπου αρμόδιου για τη δικαιοσύνη, τα θεμελιώδη δικαιώματα και τις πολιτικές ελευθερίες, συμπεριλαμβανομένων των δικαιωμάτων των πολιτών και των μειονοτήτων, προκειμένου να καταστεί εμφανές το γεγονός ότι η Ευρωπαϊκή Ένωση αποτελεί κοινότητα δικαιωμάτων και αξιών.
<P>
Θα δημιουργήσω, επίσης, τη θέση του Επιτρόπου αρμόδιου για τις εσωτερικές υποθέσεις και τη μετανάστευση, συμπεριλαμβανομένης της ασφάλειας. Ένα από τα βασικά καθήκοντα του εν λόγω Επιτρόπου θα είναι η ανάπτυξη μιας πραγματικά κοινής προσέγγισης όσον αφορά τη μετανάστευση: η προώθηση της ενσωμάτωσης των νόμιμων μεταναστών, η καταπολέμηση της παράνομης μετανάστευσης και των συναφών εγκληματικών δραστηριοτήτων, καθώς και η διασφάλιση της αλληλεγγύης μεταξύ των κρατών μελών. Χρειαζόμαστε αλληλεγγύη. Χρειαζόμαστε αλληλεγγύη όταν καλούμαστε να παράσχουμε την υποστήριξή μας στους φίλους μας στη Βαλτική ή σε χώρες που επηρεάζονται από την κρίση του φυσικού αερίου μεταξύ Ρωσίας και Ουκρανίας, αλλά χρειαζόμαστε αλληλεγγύη και όταν καλούμαστε να παράσχουμε την υποστήριξή μας στους φίλους μας στη Μεσόγειο, όταν αντιμετωπίζουν προκλήσεις στις οποίες δεν μπορούν να αντεπεξέλθουν μόνοι τους.
<P>
Θα δημιουργήσω, επίσης, τη θέση του Επιτρόπου αρμόδιου για την κλιματική δράση, προκειμένου να τονιστεί το γεγονός ότι η κλιματική αλλαγή συνιστά πρόκληση που πρέπει να αντιμετωπιστεί σε ολόκληρο το φάσμα των πολιτικών μας. Ένας ειδικός Επίτροπος αρμόδιος για την κλιματική δράση θα αποστείλει, επίσης, ένα σημαντικό μήνυμα ότι, ανεξάρτητα από το μέγεθος της φιλοδοξίας που θα προκύψει από την Κοπεγχάγη, η Ευρώπη αντιμετωπίζει σοβαρά τη διατήρηση της ώθησης για δράση.
<P>
Χρειαζόμαστε, επίσης, θεμελιώδη αναθεώρηση του τρόπου πρόσβασης και χρήσης επιστημονικών συμβουλών εκ μέρους των ευρωπαϊκών θεσμικών οργάνων. Στην επόμενη Επιτροπή, θέλω να δημιουργήσω τη θέση του Ανώτερου Επιστημονικού Συμβούλου, με την εξουσία της παροχής προληπτικών, επιστημονικών συμβουλών καθ' όλα τα στάδια ανάπτυξης και εκτέλεσης πολιτικής. Αυτό θα αντικατοπτρίζει την κεντρική προτεραιότητα που αποδίδω στην έρευνα και την καινοτομία. Πιστεύω ότι πρέπει να κάνουμε πολλά σε αυτόν τον τομέα. Αν υπάρχει ένας τομέας όπου οι κατακερματισμένες προσπάθειες στην Ευρώπη δεν αποδίδουν τα αποτελέσματα που θέλουμε, είναι ακριβώς ο τομέας της έρευνας και της καινοτομίας. Πιστεύω ότι, από την καταπολέμηση της κλιματικής αλλαγής έως την ενεργειακή ασφάλεια, υπάρχουν δυνατότητες, αν επιθυμούμε να συνεργαστούμε στην έρευνα και την καινοτομία για την Ευρώπη.
<P>
Αυτό που προτείνω είναι τουλάχιστον μια ατζέντα αλλαγής για την Ευρώπη. Προκειμένου να υλοποιήσουμε την εν λόγω φιλοδοξία, πρότεινα μια ειδική εταιρική σχέση μεταξύ του Κοινοβουλίου και της Επιτροπής. Εκπροσωπούμε τα δύο κατ' εξοχήν ευρωπαϊκά θεσμικά όργανα και λόγω αυτού έχουμε ιδιαίτερη ευθύνη να δημιουργήσουμε έναν πραγματικά δημόσιο ευρωπαϊκό χώρο για συζήτηση. Δεσμεύομαι να συνεισφέρω στην ευρωπαϊκή κοινοβουλευτική δημοκρατία.
<P>
Είχα την ευκαιρία να το συζητήσω αυτό κατά τους τελευταίους δύο μήνες με τον Πρόεδρο Buzek, γεγονός που οδήγησε σε πολλές από τις βελτιώσεις που προτάθηκαν στις κατευθυντήριες γραμμές μου, όπως η τακτική ώρα των ερωτήσεων. Έπειτα από τις συναντήσεις μου με τις πολιτικές ομάδες, είμαι έτοιμος να δεχθώ την πρόταση που έκαναν μερικοί από εσάς, όχι μόνο όσον αφορά τη συνεδρίαση με τη Διάσκεψη των Προέδρων σας σε τακτικότερη βάση, αλλά και την καθιέρωση κατάλληλου διαλόγου με τη Διάσκεψη των Προέδρων των Επιτροπών σας. Πολύ συγκεκριμένα, θα καλώ τη Διάσκεψη των Προέδρων των Επιτροπών σε συνεδρίαση με το σύνολο του Σώματος των Επιτρόπων κάθε χρόνο πριν από την έγκριση του νομοθετικού προγράμματος και προγράμματος εργασίας της Επιτροπής.
<P>
Ζούμε πράγματι σε εξαιρετικά ασυνήθιστους καιρούς, σε καιρούς αβεβαιότητας και αλλαγών εξουσίας. Μπορεί να υπάρξει θεμελιώδης μεταβολή των σχέσεων μεταξύ των σημαντικότερων εξουσιών στον κόσμο και επικρατεί όντως σε αυτήν την εποχή άγχους μεγαλύτερος κίνδυνος εμφάνισης εθνικών εγωισμών, ωμού εθνικισμού, άσχημου εθνικισμού και ορισμένων μορφών εξτρεμισμού. Υπάρχει πραγματικός κίνδυνος τα επιτεύγματά μας, όσον αφορά την ευρωπαϊκή ολοκλήρωση, να αμφισβητηθούν. Γι' αυτό πιστεύω ότι είναι σημαντικό να υπάρχει αυτή η ιδιαίτερη σχέση μεταξύ της Επιτροπής και του Κοινοβουλίου για την καταπολέμηση αυτών των εθνικών εγωισμών.
<P>
Επιτρέψτε μου να ολοκληρώσω με μια έκκληση σε καθέναν και καθεμία από εσάς ξεχωριστά. Τώρα, περισσότερο από ποτέ, χρειαζόμαστε μια ισχυρή Ευρώπη και μια ισχυρή Ευρωπαϊκή Επιτροπή -μια ισχυρή Επιτροπή, για να είμαστε ειλικρινείς, πρέπει να είναι μια πολιτική Επιτροπή- αλλά μια πολιτική Επιτροπή δεν πρέπει να είναι κομματική Επιτροπή. Ως Πρόεδρος της Επιτροπής, το κόμμα μου είναι η Ευρώπη. Το επόμενο Σώμα των Επιτρόπων, όπως το τρέχον, θα περιλαμβάνει σημαντικό αριθμό μελών διαφόρων πολιτικών οικογενειών. Δέσμευσή μου είναι η πολιτική πολυμορφία της Ευρώπης να είναι ορατή στο Σώμα των Επιτρόπων και στις σημαντικότερες θέσεις. Μόνο με αυτήν τη διακομματική υποστήριξη, ωστόσο, μπορούμε πράγματι να έχουμε μια ισχυρή Ευρώπη και μια ισχυρή Επιτροπή.
<P>
Χρειαζόμαστε μια Επιτροπή που να εκπληρώνει τις υποσχέσεις της. Χρειαζόμαστε, επίσης, ένα Κοινοβούλιο ικανό να ενεργοποιεί τις αποτελεσματικές πλειοψηφίες που απαιτούνται για μια Ευρώπη δράσης. Αν θέλετε μια ισχυρή Επιτροπή που μερικές φορές αντιστέκεται στα κράτη μέλη και σε εθνικούς εγωισμούς, πρέπει να δώσετε στην Επιτροπή την ισχυρή στήριξη που χρειάζεται.
<P>
Όλοι έχουμε τις διαφορετικές μας πολιτικές και ιδεολογικές θέσεις και προερχόμαστε από πολύ διαφορετικές πολιτικές οικογένειες, αλλά πιστεύω ότι, σε καιρούς όπως αυτοί στους οποίους ζούμε, σε καιρούς κρίσης, εκτός από τις πεποιθήσεις μας, χρειαζόμαστε και ισχυρή ηθική ευρωπαϊκής ευθύνης. Σε αυτήν την ηθική ευρωπαϊκής ευθύνης του καθενός και της καθεμιάς από εσάς απευθύνω την έκκλησή μου - μια έκκληση με πάθος για την Ευρώπη. Ας ξεκινήσουμε μαζί αυτό το ευρωπαϊκό ταξίδι.
<P>
(Παρατεταμένα χειροκροτήματα)
<SPEAKER ID="146" NAME="Joseph Daul" LANGUAGE="FR">
Κύριε Πρόεδρε, κυρίες και κύριοι, τον περασμένο Ιούνιο οι Ευρωπαίοι επιβεβαίωσαν την υποστήριξή τους για την Ομάδα του Ευρωπαϊκού Λαϊκού Κόμματος (Χριστιανοδημοκράτες) καθιστώντας την Ομάδα μας την ηγετική δύναμη του Κοινοβουλίου για τρίτη συνεχόμενη φορά.
<P>
Μέσω της ψήφου τους, οι συμπολίτες μας εξέφρασαν με σαφήνεια τις επιλογές τους: την επιλογή μιας σταθερής και ισχυρής Ευρώπης, σε μια περίοδο κρίσης και αμφιβολίας· την επιλογή μιας κοινωνικής οικονομίας της αγοράς προικισμένης με ηθικούς κανόνες· και την επιλογή μιας υπεύθυνης κλιματικής και ενεργειακής πολιτικής. Καθώς η Ομάδα του Ευρωπαϊκού Λαϊκού Κόμματος (Χριστιανοδημοκράτες) ήταν το μοναδικό κόμμα που πρότεινε υποψήφιο για την προεδρία της Επιτροπής, αρκετούς μήνες πριν από τις εκλογές, συνάγεται ότι οι ίδιοι οι Ευρωπαίοι σιωπηρά ενέκριναν την επιλογή του κ. Barroso δίνοντάς μας τις περισσότερες ψήφους.
<P>
Εγώ, προσωπικά, είμαι υπερήφανος που η Ομάδα του Ευρωπαϊκού Λαϊκού Κόμματος (Χριστιανοδημοκράτες) προέβη σε αυτήν την επιλογή και, αν μου επιτρέπετε, είμαι υπερήφανος που πήρε αυτό το ρίσκο.
<P>
Όλοι γνωρίζουν τις προτεραιότητες της Ομάδας του Ευρωπαϊκού Λαϊκού Κόμματος (Χριστιανοδημοκράτες): είναι αυτές που ενέπνευσαν τους ιδρυτές της Ευρώπης και εξακολουθούν να εμπνέουν τις περισσότερες κυβερνήσεις της Ευρώπης του σήμερα. Ο τωρινός Πρόεδρος της Επιτροπής, κ. Barroso, συμμερίζεται και τηρεί το μεγαλύτερο μέρος των εν λόγω στόχων.
<P>
Κυρίες και κύριοι, η Ομάδα του Ευρωπαϊκού Λαϊκού Κόμματος (Χριστιανοδημοκράτες) υποστηρίζει τον κ. Barroso γιατί έχει αποδείξει ποιος είναι. Έχει αποδείξει ποιος είναι με τη δέσμη μέτρων για το κλίμα και την ενέργεια και έχει δώσει τη δυνατότητα στην Ευρώπη να καταστεί παγκόσμιος πρωτοπόρος στην καταπολέμηση της αύξησης της θερμοκρασίας του πλανήτη. Αυτή η πρωτοπόρος Ευρώπη θα αποτελέσει το πρότυπο στη διάσκεψη της Κοπεγχάγης. Έχει αποδείξει ποιος είναι με τη θέσπιση ηθικών προτύπων στα χρηματοπιστωτικά συστήματα, την παροχή της δυνατότητας στην Ευρώπη να είναι η πρώτη που θα αποκομίσει όφελος από μια χρηματοπιστωτική κρίση που κανείς, πραγματικά κανείς, δεν περίμενε. " Ευρώπη και η Επιτροπή Barroso δείχνουν στους αμερικανούς και ασιάτες εταίρους μας την κατεύθυνση που πρέπει να ακολουθήσουν στη συνεδρίαση της G20.
<P>
Στο παρελθόν, η Ευρώπη περιγράφηκε ως πολιτικός νάνος. Πώς μπορεί να μην χαροποιεί κάποιον το γεγονός ότι στα δύο ζητήματα μείζονος προβληματισμού για τους Ευρωπαίους -την κρίση και την κλιματική αλλαγή- η Ευρώπη είναι επιτέλους στο προσκήνιο;
<P>
Θα ήθελα να προσθέσω ότι ο κ. Barroso είναι ο πρώτος υποψήφιος Πρόεδρος της Επιτροπής που συμπεριέλαβε το Κοινοβούλιο τόσο στενά στο έργο του και στον καθορισμό των κατευθυντήριων γραμμών. Είναι ο πρώτος που πρότεινε μια γνήσια εταιρική σχέση μεταξύ αυτών των δύο θεσμικών οργάνων μέσω μιας ολόκληρης σειράς συγκεκριμένων μέτρων.
<P>
Αυτό, πιστεύω, συνιστά σημαντική εξέλιξη για τον ευρωπαϊκό κοινοβουλευτισμό· συνιστά ευκαιρία που εμείς, οι βουλευτές του Ευρωπαϊκού Κοινοβουλίου, πρέπει να αξιοποιήσουμε. Γι' αυτόν τον λόγο η Ομάδα μου ελπίζει ότι ο Πρόεδρος Barroso θα συγκροτήσει μια νέα Επιτροπή και θα ξεκινήσει τη δουλειά το συντομότερο δυνατόν.
<P>
Προφανώς, ο Πρόεδρος της Επιτροπής δεν θα μπορούσε να εκπροσωπεί ένα μόνο κόμμα. Προφανώς, πρέπει να συμβιβαστεί με ένα Σώμα Επιτρόπων οι οποίοι ανήκουν σε διάφορες πολιτικές οικογένειες. Χαιρετίζουμε το γεγονός αυτό γιατί η Ευρώπη μπορεί να οικοδομηθεί μόνο με πνεύμα δεκτικότητας και επίτευξης συναίνεσης.
<P>
Βάσει των ανωτέρω, κύριε Πρόεδρε, κυρία Προεδρεύουσα του Συμβουλίου, έχω να σας απευθύνω μια έκκληση. Μετά την εκλογή του Προέδρου της Επιτροπής, πρέπει να ασχοληθείτε αμέσως με τη συγκρότηση του υπόλοιπου Σώματος των Επιτρόπων, ανεξάρτητα από την ισχύουσα Συνθήκη.
<P>
Όσο για εσάς, κύριε Barroso, αν, όπως ελπίζω, η πλειοψηφία των βουλευτών του Ευρωπαϊκού Κοινοβουλίου σας υποστηρίξει αύριο, αυτό δεν θα συνιστά λευκή επιταγή. Το γνωρίζετε αυτό, αλλά είναι καθήκον μου να σας το ξαναπώ. Καθώς η Ομάδα του Ευρψπαϊκού Λαϊκού Κόμματος συμμερίζεται τις περισσότερες πεποιθήσεις σας, έχετε και μια ευθύνη: να διασφαλίσετε ότι, μέσα στα επόμενα πέντε χρόνια, το έργο της Επιτροπής θα ανταποκριθεί στις προσδοκίες μας και στις προσδοκίες των Ευρωπαίων.
<P>
Πιστεύουμε σε εσάς, αλλά αναμφίβολα θα εκπληρώσουμε, επίσης, το καθήκον μας ως νομοθέτες στο πλαίσιο της εταιρικής σχέσης που θα προτείνετε.
<P>
Κυρίες και κύριοι, σας ευχαριστώ για την προσοχή σας.
<P>
(Χειροκροτήματα)
<SPEAKER ID="147" NAME="Martin Schulz" LANGUAGE="DE">
Κύριε Πρόεδρε, κυρίες και κύριοι, διερωτώμαι τις τελευταίες μέρες γιατί ένας υποψήφιος που προκαλεί τόσες διχογνωμίες σε όλες τις Ομάδες του Κοινοβουλίου προκαλεί τόσο λίγες διχογνωμίες στο Συμβούλιο. Πιστεύω ότι η απάντηση είναι προφανής. Αν ήμουν αρχηγός κυβέρνησης, θα είχα, επίσης, εκλέξει τον José Manuel Durão Barroso. Δεν θα μπορούσε να υπάρξει καλύτερος υποστηρικτής των συμφερόντων του Ευρωπαϊκού Συμβουλίου κατά την τελευταία πενταετία. Για τον λόγο αυτόν, η έκκλησή σας, κύριε Barroso, για συνεργασία με το Κοινοβούλιο είναι ορθή, αλλά πολύ καθυστερημένη.
<P>
(Χειροκροτήματα)
<P>
Μία πτυχή των τελευταίων πέντε ετών ήταν το γεγονός ότι ήσαστε συνεχώς στην υπηρεσία των κυβερνήσεων της Ευρωπαϊκής Ένωσης, και αυτός είναι ακριβώς ένας από τους λόγους για τους οποίους επικρατεί τόσος σκεπτικισμός ως προς το πρόσωπό σας. Πολλοί φίλοι είναι πιο επικίνδυνοι από τους εχθρούς. Μόλις είχατε ολοκληρώσει την ομιλία σας με τον ισχυρισμό: "Είμαι υποψήφιος όλων!", προτού αναφέρει ο κ. Daul: "Αυτός είναι ο υποψήφιος της Ομάδας του Ευρωπαϊκού Λαϊκού Κόμματος". Τι ρίσκο για εσάς, κύριε Barroso! Ποιο κίνητρο θα είχε για να σας εκλέξει μια άλλη πιθανή πλειοψηφία σε αυτό το Σώμα, αν το πρόγραμμά σας είναι το πρόγραμμα της Ομάδας του Ευρωπαϊκού Λαϊκού Κόμματος;
<P>
Θα μπορούσαμε να είχαμε ξεκινήσει με διαφορετική πλειοψηφία. Τον Ιούλιο, είδαμε να σχηματίζεται μια πιθανή πλειοψηφία σε αυτό το Σώμα βάσει διαφορετικών προβληματισμών μεταξύ των διαφόρων Ομάδων, την οποία ένωσε ο Guy Verhofstadt σε μια βασισμένη στη μεταρρύθμιση, φιλοευρωπαϊκή πλειοψηφία. Αυτό είχε ως αποτέλεσμα την αναβολή της ψηφοφορίας μέχρι τον Σεπτέμβριο, ενώ και άλλα πράγματα θα ήταν ενδεχομένως δυνατά. Δυστυχώς, η Ομάδα της Συμμαχίας Φιλελευθέρων και Δημοκρατών για την Ευρώπη δεν συνέχισε να υποστηρίζει τον αρχηγό της, διαφορετικά αυτό θα ήταν εφικτό. Γι' αυτόν τον λόγο ψηφίζουμε σήμερα και σταθμίζουμε το κατά πόσον τα λεγόμενά σας είναι πειστικά.
<P>
Εντούτοις, μόλις αρχίζετε να επικεντρώνεστε σε ένα πρόγραμμα, ξεκινάτε να κάνετε κάτι διαφορετικό. Τις τελευταίες ημέρες στέλνετε τους έφιππους απεσταλμένους σας με το ακόλουθο μήνυμα: "Moi, j'ai la majorité, εγώ έχω την πλειοψηφία". Μπορεί να έχετε την πλειοψηφία αύριο. Μπορεί να συμβεί. Ίσως θα έχετε μια πλειοψηφία αύριο, που θα αποτελείται από την Ομάδα PPE και την Ομάδα ALDE, η πλειοψηφία των οποίων θα σας ψηφίσει, και φυσικά η μοναδική Ομάδα που θα σας ψηφίσει ομόφωνα, αμέσως και χωρίς δισταγμό: οι Ευρωπαίοι Συντηρητικοί και Μεταρρυθμιστές, το κόμμα του κ. Kaczyński και του αδερφού του, το κόμμα του κ. Klaus, το κόμμα των βρετανών Συντηρητικών. Όπως λέτε, θέλετε να επιτύχετε πλειοψηφία υπέρ της Συνθήκης της Λισαβόνας, αλλά αυτό είναι το κόμμα του οποίου τα μέλη αντιτάσσονται στη Συνθήκη. Πώς μπορείτε να ηγείστε της Ευρώπης με φιλοευρωπαϊκό τρόπο αν εισέρχεστε σε συμμαχίες τέτοιου είδους;
<P>
(Χειροκροτήματα)
<P>
Επίσης, αυτό δεν έχει να κάνει μόνο με εσάς. Είναι αλήθεια ότι έχει να κάνει με εσάς, αλλά έχει να κάνει και με το ερώτημα: Barroso - ναι ή όχι; Έχει να κάνει με το ερώτημα του κατά πόσον κερδίζετε μια πλειοψηφία - ναι ή όχι; Ωστόσο, έχει να κάνει και με ένα άλλο ζήτημα. Έχει να κάνει με την κατεύθυνση της Ευρώπης συνολικά και με το ότι δεν είναι μόνο δική σας απόφαση. Σε αυτήν την περίπτωση, το Συμβούλιο και, πάνω από όλα, το Κοινοβούλιο συμμετέχουν επίσης στη διαδικασία λήψης αποφάσεων σχετικά με τη σύνθεση του Σώματος των Επιτρόπων και σχετικά με τα χαρτοφυλάκια τα οποία θα καταστήσετε διαθέσιμα και σχετικά με το πρόγραμμα το οποίο θα παρουσιάσετε για την επόμενη πενταετία.
<P>
Έχει να κάνει με εσάς, αλλά έχει να κάνει και με το ερώτημα του κατά πόσον τελικά κατορθώνουμε να ρυθμίσουμε την εσωτερική αγορά και τις χρηματοπιστωτικές αγορές και κατά πόσον κατορθώνουμε τελικά να βάλουμε τέλος στα φθηνά εργατικά χέρια στην Ευρώπη, πράγμα που καταστρέφει την κοινωνική συνοχή της κοινωνίας μας. Έχει να κάνει και με το κατά πόσον κατορθώνουμε να επιφέρουμε μια αλλαγή στην κατεύθυνση της Ευρωπαϊκής Ένωσης την οποία η Επιτροπή, ως σύνολο, πρέπει να υποστηρίζει.
<P>
Επομένως, για εμάς συνιστά επίσης θέμα προγραμματικών ζητημάτων. Δεν αρκεί να περιορίζουμε την Ευρώπη στο ζήτημα ενός μεμονωμένου ατόμου και στο ερώτημα του κατά πόσον αυτό το μεμονωμένο άτομο έχει την πλειοψηφία ή όχι. Χρειαζόμαστε περισσότερα! Χρειαζόμαστε αξιολογήσεις κοινωνικού αντίκτυπου. Είπατε ότι θα τις εφαρμόσετε. Θα σας κρίνουμε από το κατά πόσον το κάνετε πραγματικά, κατά πόσον είστε διατεθειμένος να συντάξετε κανονισμούς μαζί με το Κοινοβούλιο στο πλαίσιο μιας διοργανικής συμφωνίας.
<P>
Στο μέλλον, η Επιτροπή πρέπει να εξετάζει εκ των προτέρων τις επιπτώσεις των μέτρων της στα συστήματα κοινωνικής ασφάλισης των κρατών μελών. Επιθυμούμε και χρειαζόμαστε μια οδηγία για τις δημόσιες υπηρεσίες, για τις υπηρεσίες γενικού συμφέροντος. Το ζήτημα δεν πρέπει να έγκειται στο ότι η Επιτροπή δεν θα επαναπαυθεί έως ότου ιδιωτικοποιηθεί το τελευταίο δημόσιο κοιμητήριο στην Ευρώπη. Αυτή η στρατηγική πρέπει εν τέλει να σταματήσει. Χρειαζόμαστε, επίσης, μια αλλαγή κατεύθυνσης όσον αφορά τη μισθολογική πολιτική στην Ευρώπη.
<P>
Όποιο εργαλείο επιλέξουμε, κύριε Barroso, αναμένω να ακούσω μία πρόταση από εσάς. Για άλλη μια φορά, δεν την αναφέρατε σήμερα. Ωστόσο, αναμένω να την αναφέρετε μία φορά. Ο στόχος της Επιτροπής, ιδιαίτερα ύστερα από την ετυμηγορία του Δικαστηρίου των Ευρωπαϊκών Κοινοτήτων στις υποθέσεις Viking, Laval και Rüffert πρέπει να είναι ίση αμοιβή για εργασία ίσης αξίας στον ίδιο χώρο εργασίας για άνδρες και γυναίκες.
<P>
Αυτά είναι τα ζητήματα που αφορούν προγράμματα και περιεχόμενο που επιθυμούμε να συζητήσουμε μαζί σας, αλλά όχι μόνο μαζί σας. Είναι επίσης ζήτημα του ποιοι είναι οι Επίτροποι και ποια χαρτοφυλάκια έχουν. Δεν γνωρίζω τι έχει προκαλέσει μεγαλύτερη ζημία στην Ευρώπη, εσείς ο ίδιος ή το γεγονός ότι δεν αποτρέψατε τον κ. McCreevy από το να κάνει ό,τι ήταν σε θέση να κάνει. Χρειαζόμαστε μια αλλαγή κατεύθυνσης στην ΕΕ. Επί αυτού θα σας κρίνουμε.
<P>
(Χειροκροτήματα)
<P>
Ως εκ τούτου, βλέπουμε μια σχέση μεταξύ της αυριανής ψηφοφορίας και της τελικής ψηφοφορίας για την Επιτροπή. Υπάρχει τρόπος να το επιτύχουμε. Υπάρχει πιθανότητα να επιτύχουμε μεγαλύτερη συμφωνία και εμπιστοσύνη απ' ό,τι υπάρχει επί του παρόντος. Ωστόσο, αναφορικά με τον απολογισμό σας για την τελευταία πενταετία και με το όσα μας παρουσιάσατε μέχρι στιγμής -δεν μιλώ για το τι μπορεί να συμβεί ενδεχομένως στο μέλλον, αλλά γι' αυτά που έχουν ήδη γίνει- μπορώ να σας πω ένα πράγμα με βεβαιότητα: δεν έχετε την υποστήριξη της Ομάδας μου.
<P>
(Χειροκροτήματα)
<SPEAKER ID="148" NAME="Πρόεδρος">
Θα ήθελα να σας ενημερώσω ότι έχουμε έναν νέο κανονισμό. Ίσως δεν τον έχετε λάβει όλοι υπόψη ακόμη. Ο κανονισμός λέει ότι αν, κατά τη διάρκεια μιας ομιλίας, βουλευτές του Ευρωπαϊκού Κοινοβουλίου που είναι παρόντες στο Σώμα σηκώσουν μια γαλάζια κάρτα, δύνανται να θέσουν μια ερώτηση στον ομιλητή. " διάρκεια της ερώτησης δεν πρέπει να ξεπερνά το μισό λεπτό και δύναται να τεθεί μόνο με τη σύμφωνη γνώμη του ομιλητή. Πρόκειται για νέο κανονισμό, που δεν ίσχυε πριν. Αποσκοπεί στην τόνωση των συζητήσεών μας.
<SPEAKER ID="149" NAME="Miguel Portas" AFFILIATION="GUE/NGL">
(PT) Κύριε Πρόεδρε, θα είμαι πολύ σύντομος: Κύριε Schulz, σας άκουσα πολύ προσεκτικά και συμμερίζομαι πολλά από τα ζητήματα που θέσατε στον Πρόεδρο της Επιτροπής, ο οποίος είναι ξανά υποψήφιος. Σας άκουσα ακόμη να λέτε ότι οι Σοσιαλιστές δεν υποστηρίζουν μόνο τη Δεξιά και ότι η Ευρώπη δεν αποτελείται αποκλειστικά από τη Δεξιά. Σας ερωτώ, πόσα μέλη της κοινοβουλευτικής σας ομάδας -Σοσιαλιστές, Πορτογάλοι, Ισπανοί ή Άγγλοι- έχουν ήδη δώσει την υποστήριξή τους στον νέο υποψήφιο, ανεξαρτήτως των απόψεων που διατηρείτε εσείς ο ίδιος, κύριε Schulz;
<SPEAKER ID="150" NAME="Martin Schulz" AFFILIATION="S&amp;D">
(DE) Κύριε Πρόεδρε, οφείλω να ομολογήσω ότι δεν γνωρίζω τον συνάδελφο. Ωστόσο, με χαροποιεί το γεγονός ότι τόσο νέοι συνάδελφοι...
<P>
(Αποδοκιμασίες)
<P>
Έχει καιρό εδώ; Δεν τον είχα πραγματικά προσέξει μέχρι τώρα. Μετά από αυτά που άκουσα, αντιλαμβάνομαι τον λόγο.
<P>
Σήμερα το βράδυ θα αποφασίσουμε για την τελική ψήφο της Ομάδας μας. Δεν γνωρίζω πόσο βαθιά δημοκρατικές είναι οι δομές στο κόμμα σας, αλλά εμείς είμαστε δημοκρατικό κόμμα και, ως εκ τούτου, θα αποφασίσουμε σήμερα το βράδυ με δημοκρατική ψηφοφορία.
<SPEAKER ID="151" NAME="Πρόεδρος">
Θα ήθελα να πω ότι προβλέπεται μόνο μία ερώτηση ανά ομιλία, γιατί διαφορετικά δεν θα ολοκληρώναμε ποτέ τη συζήτηση.
<SPEAKER ID="152" NAME="Guy Verhofstadt">
εξ ονόματος της Ομάδας ALDE. - (FR) Κύριε Πρόεδρε, από την έναρξη της εν λόγω διαδικασίας διορισμού, όπως γνωρίζετε, η Ομάδα της Συμμαχίας Φιλελεύθερων και Δημοκρατών για την Ευρώπη είπε ότι αυτό που διακυβεύεται εδώ είναι το πρόγραμμα για την επόμενη πενταετία, ότι δεν είναι ζήτημα ατόμων ή προσωπικοτήτων. Αυτό έχει σημασία: το πρόγραμμα που παρουσιάζει ο υποψήφιος, το πρόγραμμα που παρουσιάζει τώρα σε γενικές γραμμές, και στη συνέχεια το λεπτομερές πρόγραμμα, το οποίο θα παρουσιαστεί προς τα τέλη του έτους, ελπίζω, όταν θα έχει οριστικοποιηθεί η Επιτροπή.
<P>
Δεύτερον, κατόπιν αιτήματος μερικών συναδέλφων μου, η Ομάδα μας έχει επίσης συζητήσει εκτενώς το κατά πόσον θα πρέπει να περιμένουμε προτού λάβουμε μια τελική απόφαση. Το υποστηρίξαμε αυτό τον Ιούλιο, διότι θεωρούσαμε απαραίτητο ο υποψήφιος να έχει στη διάθεσή του ένα πρόγραμμα, πράγμα που δεν συνέβαινε στο παρελθόν. Πιστεύω ότι ήταν η σωστή απόφαση να περιμένουμε τον Ιούλιο, να μην διορίσουμε και να περιμένουμε τις προτάσεις που πρόκειται να συζητήσουμε τώρα. Ωστόσο, θεωρήσαμε ότι, άπαξ ο υποψήφιος είχε παρουσιάσει τις κατευθυντήριες γραμμές του, δεν υπήρχε λόγος να πούμε πάλι ότι θα περιμένουμε μερικές εβδομάδες ή μήνες.
<P>
Βιώνουμε μια οικονομική και χρηματοπιστωτική κρίση, ως εκ τούτου έχουμε ανάγκη τα ευρωπαϊκά θεσμικά όργανα και έχουμε ανάγκη την Επιτροπή. Δεν είναι πολύ υπεύθυνο...
<P>
(Χειροκροτήματα)
<P>
... Δεν είναι πολύ υπεύθυνο να πούμε σήμερα "Ας περιμένουμε". Να περιμένουμε τι; Να περιμένουμε δύο εβδομάδες, τρεις εβδομάδες, δύο μήνες, έως ότου έρθουν με προτάσεις; Εκεί είναι. Ας αναλάβουμε τις ευθύνες μας, είτε ψηφίσουμε υπέρ είτε κατά, αλλά ας αναλάβουμε τις ευθύνες μας.
<P>
Τρίτον, δεν πειστήκαμε ιδιαίτερα από τις κατευθυντήριες γραμμές που παρουσιάστηκαν από τον υποψήφιο. Πιστεύω ότι οι εν λόγω προτάσεις, όσο λεπτομερείς και αν είναι μερικές φορές, βασίζονται σε μια εσφαλμένη φιλοσοφία, ήτοι στην υπόθεση ότι η ύφεση έχει τελειώσει, ότι η ανάκαμψη έχει ξεκινήσει και ότι δεν χρειαζόμαστε πρόσθετες κοινοτικές πολιτικές για να εξέλθουμε από την κρίση. Δεν είναι καλή αφετηρία, διότι το τέλος της ύφεσης δεν σημαίνει ότι αυτή είναι η αρχή της ανάκαμψης. Μπορεί να πέσουμε σε οικονομική στασιμότητα, όπως συμβαίνει στην Ιαπωνία, όπου περιμένουν ανάπτυξη εδώ και 10 με 15 χρόνια. Εξού και η ανάγκη ύπαρξης, επιπλέον, μιας νέας, ολοκληρωμένης κοινοτικής στρατηγικής που να υπερβαίνει τα 27 εθνικά σχέδια. Αυτό είναι το αίτημα που προβάλλουμε ως Φιλελεύθεροι και ως Δημοκράτες και είναι εξίσου σημαντικό να παρουσιάσει η Επιτροπή το συντομότερο δυνατόν ένα σχέδιο για την εξυγίανση των τραπεζών. Όχι 27 διαφορετικά σχέδια, όπως έχουμε σήμερα, αλλά μια κοινή, συνεπή προσέγγιση ορισμένη από την Επιτροπή.
<P>
Άκουσα, κύριε Barroso, ότι είπατε στην Ομάδα μας πως ήσαστε διατεθειμένος να υποβάλετε προτάσεις αναφορικά με αυτήν τη νέα, ολοκληρωμένη κοινοτική στρατηγική, η οποία θα υπερβαίνει τα 27 εθνικά σχέδια, καθώς και με την ευρωπαϊκή σταθεροποίηση του τραπεζικού κλάδου. Αυτό είναι θετικό, και αυτό που ζητούμε είναι τα δύο αυτά στοιχεία να αναφερθούν λεπτομερώς και να αναπτυχθούν στο πρόγραμμα που πρόκειται να προετοιμάσετε τώρα και να παρουσιάσετε με την Επιτροπή.
<P>
" υποστήριξή μας είναι πολύ σαφής. Είναι υπό όρους. Αυτό σημαίνει ότι η υποστήριξή μας θα συνεχιστεί έως ότου δούμε ότι τα στοιχεία αυτά, ήτοι μια νέα ολοκληρωμένη κοινοτική στρατηγική, ένα σχέδιο για τη σταθεροποίηση του τραπεζικού κλάδου πέραν των όσων επαναλάβατε σήμερα στην ομιλία σας, ένας προϋπολογισμός βασισμένος σε ίδιους πόρους και μια ενδιάμεση αναθεώρηση της χρηματοπιστωτικής εποπτείας, πρόκειται να υλοποιηθούν σε κάθε πτυχή του προγράμματος της Επιτροπής. Επί τούτου, πρέπει να σας πω ότι θα εξακολουθήσω να πιστεύω ότι πρέπει να χρησιμοποιηθεί η δομή της Ευρωπαϊκής Κεντρικής Τράπεζας, όχι οι προτάσεις de Larosière, που συνιστούν αφετηρία για την Επιτροπή και το Συμβούλιο επί του παρόντος.
<P>
Τέλος, η υποστήριξή μας θα εξαρτηθεί, επίσης, όπως γνωρίζετε, από τη νέα διάρθρωση της Επιτροπής. Θέλουμε μια αποτελεσματική Επιτροπή, με πιο δίκαια κατανεμημένες εξουσίες απ' ό,τι στο παρελθόν, και στο πλαίσιο αυτό στηριζόμαστε επίσης στην υπόσχεση που δώσατε στην Ομάδα μας, ήτοι ότι ένα συγκεκριμένο μέλος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, με αρμοδιότητες επί των θεμελιωδών δικαιωμάτων και των πολιτικών ελευθεριών, θα λάβει θέση στην ομάδα σας. Είναι σημαντικό το εν λόγω μέλος να είναι από κοινού αρμόδιο με τα άλλα μέλη, και όχι μόνο κάποιος που τους παρέχει γνωμοδοτήσεις.
<P>
Γι' αυτόν τον λόγο, για το κοινό καλό της Ευρώπης, χρειαζόμαστε περισσότερη τόλμη και μια πιο φιλόδοξη Επιτροπή, και ελπίζουμε ότι θα τα διασφαλίσετε αυτά και ελπίζουμε επίσης ότι στο οριστικό σας πρόγραμμα θα ανταποκριθείτε στις προσδοκίες μας.
<SPEAKER ID="153" NAME="Daniel Cohn-Bendit" LANGUAGE="FR">
Κύριε Πρόεδρε, προταθέντα Πρόεδρε, κυρίες και κύριοι, ομολογώ ότι νομίζω πως έχω παραισθήσεις.
<P>
Πρώτα μας λένε: "τα πάντα έχουν αλλάξει, οπότε παραμένω!" Ο λόγος για τον οποίο ο κ. Barroso πρέπει να παραμείνει είναι γιατί τα πάντα αλλάζουν και αυτός συνιστά τον παράγοντα σταθερότητας σε έναν μεταβαλλόμενο κόσμο. Ας είναι.
<P>
Έπειτα, ακούω αυτά που έχει να πει ο κ. Daul. Συμμετείχα στην προεκλογική εκστρατεία στη Γαλλία. Στη Γαλλία μας είπαν, κατά τη διάρκεια της προεκλογικής εκστρατείας, ότι για τις τράπεζες είναι ο κ. Sarkozy, για την κλιματική αλλαγή είναι ο κ. Sarkozy, για την αλλαγή στην Ευρώπη είναι ο κ. Sarkozy. Τώρα ακούω τον κ. Daul να λέει ότι για την κλιματική αλλαγή είναι ο κ. Barroso, για το Χ ή Ψ ζήτημα είναι ο κ. Barroso. Θα τα ακούσεις από το Μέγαρο των "λυσίων, φίλε μου! Θα τα ακούσεις! Όπως και να έχει, είναι απίστευτη αυτή η ιστορία! Ναι, ναι, ξέρω, Μάης του 1968, σας ενοχλεί, πάντα τα βάζετε με το ίδιο παλιό πράγμα. Θα σας το εξηγήσω μια μέρα αν θέλετε να ακούσετε γι' αυτό.
<P>
Λέω απλώς ότι αυτό το μέρος, εδώ, είναι ένα μέρος όπου έχουμε το δικαίωμα να λέμε οτιδήποτε. José Manuel Obama: Ναι, μπορεί! Μπορεί να κάνει ό,τι θέλει τώρα· μπορεί να κάνει ό,τι δεν μπορούσε να κάνει για πέντε χρόνια. Θα δείτε τι θα συμβεί και, επ' ευκαιρία αυτού, κύριοι αρχηγοί κρατών ή κυβερνήσεων, κ. Malmström, προσέχετε, γιατί οι ημέρες του μικρού κ. Barroso που σας ακούει έχουν τελειώσει. Εσείς θα πρέπει να τον ακούτε τώρα, θα σας επιβάλει μια νέα ολοκληρωμένη πολιτική, όχι μια πολιτική συντονισμού, θα πρέπει να ακολουθείτε το παράδειγμά του... Όχι, μα σταματήστε, σταματήστε, κ. Barroso! Ξέρουμε πώς είστε! Σε πέντε χρόνια, σε αυτό το Σώμα, ούτε μία φορά δεν είπατε "έκανα λάθος", όπως εγώ, ο Daniel Cohn-Bendit, και άλλοι έχουμε κάνει...
<P>
Γιατί μιλάτε για ευρωπαϊκές αξίες, μιλάτε για ευρωπαϊκή ηθική, αλλά το πρόβλημα είναι αυτό, κύριε Barroso. Αν θέλετε πραγματικά να αλλάξετε τα πράγματα, πρέπει να εξηγήσετε κάτι στους βουλευτές του Ευρωπαϊκού Κοινοβουλίου και στους πολίτες: η απάντηση στη χρηματοπιστωτική και οικονομική κρίση πρέπει να είναι ταυτόχρονα απάντηση στην περιβαλλοντική κρίση. Επίσης, αν θέλετε να ανταποκριθείτε σε αυτές τις κρίσεις, πρέπει να μεταμορφώσετε την Ευρώπη -η μεταρρύθμιση δεν αρκεί- και με αυτό εννοώ ότι πρέπει να την μεταμορφώσετε περιβαλλοντικά και κοινωνικά. Τα συστήματα παραγωγής μας πρέπει να αμφισβητηθούν. Οι τράπεζες: γιατί τρελάθηκαν; Γιατί έχουμε ένα σύστημα που τις τρελαίνει τελείως. Για ποιον λόγο; Για τον απλό λόγο ότι στόχος του είναι να έχουμε συνεχώς περισσότερα, και ακόμη περισσότερα, και πιο γρήγορα.
<P>
Μήπως, κύριε Barroso, μήπως, κύριοι αρχηγοί κρατών ή κυβερνήσεων, η πλειοψηφία αυτού του Σώματος είναι έτοιμη σήμερα να αμφισβητήσει την προσέγγιση του "περισσότερο και όσο το δυνατόν γρηγορότερα"; Αυτό είναι το βασικό αίτιο της κρίσης, και όταν οι άνθρωποι μιλούν για αειφόρο ανάπτυξη, το ζήτημα δεν είναι απλώς μερικά αποσπασματικά μέτρα, είναι να προσπαθήσουμε να εξηγήσουμε και να κατανοήσουμε ότι, ενώ υπάρχουν τομείς όπου χρειάζεται ανάπτυξη, επιλεκτική ανάπτυξη δηλαδή -ανανεώσιμες πηγές ενέργειας και ούτω καθ' εξής- υπάρχει πλήθος άλλων τομέων όπου απαιτείται καταστολή. Πρέπει να υπάρχει ένα μέτρο, και σε αυτό το σημείο έχω ακόμη περισσότερες παραισθήσεις.
<P>
Μιλήσατε για τη διαδικασία της Λισαβόνας. Μιλήσατε για έρευνα. Κύριε Barroso, εξηγήστε μου κάτι. Για πέντε χρόνια -βασικά, για τέσσερα χρόνια: πέρυσι, μετά την κρίση, ήσαστε περισσότερο επιφυλακτικός- μας εξηγούσατε ότι η βάση για οικονομική και περιβαλλοντική αποτελεσματικότητα ήταν η απορρύθμιση. Απορρύθμιση. Μάλιστα, θυμάμαι τις ομιλίες σας, θυμάμαι τι είπατε. Έπειτα, με τις κρίσεις, συνειδητοποιήσατε ξαφνικά ότι αυτό δεν έχει αποτέλεσμα. Με τις κρίσεις, και αυτό είναι υπέρ σας, δεν είπαμε ποτέ ότι είστε ανέντιμος, είπαμε απλώς ότι, βλέποντας τον τρόπο με τον οποίο εσείς, κύριε Barroso, ηγηθήκατε της Επιτροπής, δεν σας έχουμε εμπιστοσύνη. Είστε Ευρωπαίος, αλλά ταυτόχρονα είστε εγκλωβισμένος σε μια ιδεολογία που ταυτίζεται με την ίδια την ιδεολογία που προκάλεσε την κρίση, όχι αυτήν που την επιλύει.
<P>
Και, κύριε Verhofstadt, αυτό είναι πραγματικά άσχημο τώρα. Καθ' όλη τη διάρκεια της εκστρατείας είπαμε -θα ολοκληρώσω εδώ και, εξάλλου, ο κ. Barroso θα μας ευχαριστήσει γι' αυτό- ότι δεν θέλαμε να ψηφίσουμε τον Ιούλιο. Τώρα, όλοι είναι ευγνώμονες που η ψηφοφορία δεν έλαβε χώρα τον Ιούλιο, γιατί τουλάχιστον ο κ. Barroso κατάφερε να παρουσιάσει το πρόγραμμά του. Αν εναπόκειτο στον κ. Daul, αν εναπόκειτο στον κ. Barroso, θα είχαμε ψηφίσει χωρίς πρόγραμμα τον Ιούλιο και όλα θα ήταν μια χαρά! Επομένως, τουλάχιστον ευχαριστείστε μας που σας δώσαμε την ευκαιρία να παρουσιάσετε το πρόγραμμά σας.
<P>
Παρακαλούμε, παρακαλούμε, κύριε Barroso.
<P>
Δεύτερον -και αυτό είναι γελοίο- λέτε: "γιατί να το αναβάλλουμε άλλο;" Για τον απλό λόγο, και αυτό δεν έχει ξανασυμβεί ποτέ στο παρελθόν, ότι οι πολίτες της Ιρλανδίας πρόκειται να ψηφίσουν σε τρεις εβδομάδες και αν, όπως πιστεύω ότι θα συμβεί, όπως θεωρείται ότι θα συμβεί, ψηφίσουν υπέρ της Συνθήκης της Λισαβόνας, υπάρχει άλλη μία προϋπόθεση γι' αυτήν την Επιτροπή. Μας λέτε: "είναι απολύτως απαραίτητο, επειδή βρισκόμαστε εν τω μέσω μιας οικονομικής κρίσης, θα δείτε τι θα συμβεί".
<P>
Μέσα στους επόμενους δύο μήνες, ο κ. Barroso θα κληθεί να συγκροτήσει την Επιτροπή του. Δεν θα έχει τον χρόνο να ασχοληθεί με τη Λισαβόνα, ούτε με την Κοπεγχάγη, γιατί θα πρέπει να διαπραγματεύεται με τον κ. Sarkozy. Θα πάρει ο κ. Barnier την εσωτερική αγορά; Αν πάρει όντως ο κ. Barnier την εσωτερική αγορά, τι θα δώσει στους Πολωνούς, στους οποίους υποσχέθηκε μια σημαντική θέση; Τι θα δώσει στους Γερμανούς; Τι θα δώσει στους Βρετανούς; Γιατί Επιτροπή σημαίνει διαπραγματεύσεις! Και οι διαπραγματεύσεις θα τον κρατήσουν απασχολημένο, αλλά ενώ θα είναι απασχολημένος με τις διαπραγματεύσεις, οι άλλοι θα διαπραγματεύονται στην Κοπεγχάγη.
<P>
Αυτό είναι το πρόβλημα· αυτή είναι η πραγματικότητα. Θα ολοκληρώσω, επομένως, λέγοντάς σας, κύριε Barroso, ότι είστε έντιμος άνδρας, αυτό είναι αλήθεια, αλλά θα πρέπει να γνωρίζετε κάτι: η Ομάδα των Πρασίνων/Ευρωπαϊκή Ελεύθερη Συμμαχία δεν σας εμπιστεύεται και θα ψηφίσουμε κατά του διορισμού σας, διότι θεωρούμε ότι η Ευρώπη χρειάζεται κάποιον καλύτερο, κάποιον καλύτερο από εσάς, κύριε Barroso!
<P>
(Χειροκροτήματα)
<SPEAKER ID="155" NAME="Michał Tomasz Kamiński" LANGUAGE="PL">
Ο κ. Cohn-Bendit μπορεί να μίλησε πολύ, και δεν μπορώ να πω ότι συμφωνώ μαζί του, αλλά έχει πάντα ενδιαφέροντα πράγματα να πει, και αυτό εξάλλου είναι σημαντικό στο Κοινοβούλιο. Αυτό δίνει στο Κοινοβούλιο τη ζωτικότητα για την οποία μιλήσατε, κύριε Πρόεδρε, στην αρχική σας ομιλία σήμερα.
<P>
Οι Ευρωπαίοι Συντηρητικοί και Μεταρρυθμιστές θα ψηφίσουν υπέρ του προταθέντα Προέδρου Barroso. Εμείς δεν θα το κάνουμε αυτό διότι συμφωνούμε μαζί σας σε όλα, κύριε Πρόεδρε. Υπάρχουν, δυστυχώς, πολλά ζητήματα στα οποία διαφωνούμε. Θα αναφέρω αρχικά την ενθουσιώδη υποστήριξή σας για τη Συνθήκη της Λισαβόνας. Δεν συμμεριζόμαστε αυτήν την ενθουσιώδη υποστήριξη, αλλά συμμεριζόμαστε την αντιπάθεια και καταδίκη όλων των μορφών εθνικού εγωισμού και εθνικισμού που εκφράσατε στην ομιλία σας.
<P>
Πράγματι, στην Ευρώπη, στην ήπειρό μας, όπου θέλουμε να είμαστε φιλήσυχοι και να ζούμε ειρηνικά, εθνικοί εγωισμοί και σωβινισμοί έφεραν έναν ωκεανό δυστυχίας. Ευχαριστούμε τον Θεό που σήμερα ζούμε σε μια ειρηνική Ευρώπη.
<P>
Δεν συμφωνούμε σε μερικά από τα ζητήματα για τα οποία μίλησε ο κ. Barroso. Έχουμε το δικαίωμα να διαφωνήσουμε, και θα υπερασπιστούμε αυτό το δικαίωμα, αν και μερικοί συνεχώς αμφισβητούν το απλό γεγονός ότι οι ψηφοφόροι στην Ευρώπη έχουν εκλέξει Ευρωπαίους Συντηρητικούς και Μεταρρυθμιστές, και σας διαβεβαιώνω ότι θα εκλέξουν ακόμη περισσότερους. Θα είμαστε εδώ, και η φωνή μας θα ακουστεί.
<P>
Έχουμε το δικαίωμα, επομένως, να πούμε για λογαριασμό των ψηφοφόρων μας ότι υποστηρίζουμε τον κ. Barroso στη δύσκολη αποστολή του. Με χαροποιεί το γεγονός ότι έγινε μνεία σήμερα στην ευρωπαϊκή αλληλεγγύη. Με χαροποιεί το γεγονός ότι ειπώθηκε πως η Επιτροπή -η νέα Επιτροπή με επικεφαλής τον κ. Barroso- θα καταβάλει προσπάθειες προκειμένου να είμαστε σε θέση να ξεπεράσουμε την οικονομική κρίση. Αυτό είναι εξαιρετικά σημαντικό, και χαιρόμαστε που το φιλόδοξο πρόγραμμα που παρουσίασε ο κ. Barroso φαίνεται πράγματι να προσανατολίζεται στους σημαντικότερους τομείς, όπου η δράση εκ μέρους μας είναι αναγκαία. Αυτό, παρεμπιπτόντως, δείχνει πόσο μεγάλη ανάγκη υπάρχει για συνεργασία μεταξύ των κρατών της Ευρώπης του σήμερα. " κρίση μάς έχει επηρεάσει όλους, ανεξαρτήτως της πολιτικής δομής και της οικονομίας όπου ανήκουμε, ανεξαρτήτως της περιοχής της Ευρώπης όπου βρίσκονται οι χώρες μας. " κρίση μάς επηρεάζει όλους, και όλοι μας πρέπει να καταπολεμήσουμε την κρίση.
<P>
Κύριε Πρόεδρε, στο πλαίσιο της παροχής υποστήριξης εξ ονόματος της Ομάδας μας, θα ήθελα να σας απευθύνω έκκληση να διασφαλίσετε ότι, τους προσεχείς μήνες, η Ευρώπη δεν θα παραμείνει αδιάφορη στα παγκόσμια πολιτικά δρώμενα. Δεν κρύβω ότι, κατά τη γνώμη μου, μία από τις σημαντικότερες δοκιμασίες που πρόκειται να αντιμετωπίσει ο δυτικός κόσμος είναι αυτό που συμβαίνει σήμερα στο Ιράν.
<P>
Το Ιράν είναι μια χώρα που δεν κρύβει τις πυρηνικές της φιλοδοξίες. Ο πρόεδρος της εν λόγω χώρας όχι μόνο αρνείται το φρικτό έγκλημα του ολοκαυτώματος, αλλά απειλεί το Ισραήλ σήμερα με καταστροφή. Μου φαίνεται ότι δεν θα πρέπει να υπάρχουν περιθώρια για τέτοιου είδους συμπεριφορά, και ότι αυτή δεν θα πρέπει να γίνεται αποδεκτή σε έναν σύγχρονο, δημοκρατικό κόσμο. " Ομάδα μας αναμένει η Ευρωπαϊκή Επιτροπή υπό την ηγεσία σας να αντιταχθεί αποφασιστικά στις μη δημοκρατικές διαδικασίες και μη δημοκρατικές πολιτικές των τωρινών αρχών του Ιράν, οι οποίες προσανατολίζονται κατά του μεγαλύτερου συμμάχου μας στη Μέση Ανατολή - κατά του κράτους του Ισραήλ.
<P>
Αναμένουμε επίσης -και με χαροποιεί το γεγονός ότι αυτό καθίσταται πάντα ιδιαίτερα εμφανές στα λεγόμενά σας, κύριε Πρόεδρε- ότι η εξωτερική πολιτική της Ευρωπαϊκής Ένωσης θα αποτελεί πάντοτε λάβαρο των ελευθεριών των πολιτών και ότι θα προωθεί, επίσης, τις κοινές ευρωπαϊκές αξίες μας πέρα από τα σύνορά μας.
<P>
Είμαι σίγουρος ότι δεν κατορθώσατε να αποφύγετε τα σφάλματα κατά την προηγούμενη κοινοβουλευτική περίοδο, αλλά και πάλι κανένας πολιτικός δεν αποφεύγει τα σφάλματα - έτσι, δυστυχώς, έχουν τα πράγματα στον κόσμο μας. Ωστόσο, λόγω της σκληρής δουλειάς σας, στηριζόμαστε σε εσάς να κρατήσετε ψηλά το λάβαρο των ευρωπαϊκών αξιών και να εργαστείτε για το καλό -και θα ήθελα να το τονίσω αυτό- μιας κοινής και ενωμένης Ευρώπης.
<SPEAKER ID="156" NAME="Lothar Bisky" LANGUAGE="DE">
Κύριε Πρόεδρε, κύριε Barroso, κυρίες και κύριοι, εκπροσωπείτε τη συνέχεια μιας πολιτικής, κύριε Barroso, η οποία συνέβαλε στη μεγαλύτερη οικονομική κρίση της μεταπολεμικής ιστορίας. Ενώ τα καζίνο στα μεγάλα χρηματοπιστωτικά κέντρα ξανανοίγουν, οι πολίτες του κόσμου πληρώνουν τον λογαριασμό. Οι επιπτώσεις της κρίσης είναι ανεργία, φτώχεια, μείωση των εισοδημάτων και λιγότερη εκπαίδευση. Ισχυρίζεστε ότι η χρηματοπιστωτική κρίση προήλθε αρχικά από τις "ΠΑ και ότι μόνο οι τραπεζίτες προκάλεσαν την κατάρρευση. Εμείς λέμε ότι το πολιτικό σύστημα, συμπεριλαμβανομένων των πολιτικών της Επιτροπής της ΕΕ, ήταν υπεύθυνο για την προώθηση του καπιταλισμού των καζίνο. " ιδεολογία της ελευθέρωσης, της απορρύθμισης και της ιδιωτικοποίησης οδήγησε στην κρίση. Αν συνεχίσουμε με τον ίδιο τρόπο, το αποτέλεσμα θα είναι μια ακόμη σοβαρότερη κρίση.
<P>
Το πολιτικό σύστημα πρέπει να αναλάβει ευθύνες, να διδαχθεί από τα λάθη του και να αφήσει κατά μέρος τα νεοφιλελεύθερα ιδανικά του. " ευρωπαϊκή πολιτική πρέπει να εστιάζεται με συνέπεια στα συμφέροντα των λαών της Ευρώπης. Δεν μπορώ να εντοπίσω τέτοιου είδους εστίαση στις κατευθυντήριες γραμμές σας. Ωστόσο, με χαροποιεί το γεγονός ότι στις παρατηρήσεις σας σήμερα αποδόθηκε μεγαλύτερη σημασία στα κοινωνικά ζητήματα σε σχέση με έναν χρόνο πριν.
<P>
Θα ήθελα να εξηγήσω την πολιτική διαφωνία μας με μερικά παραδείγματα. Θέλετε να επιμείνετε στη στρατηγική της Λισαβόνας. Εντούτοις, οι λαοί της Ευρώπης χρειάζονται καλές θέσεις εργασίες με μισθούς που θα επιτρέψουν στον κόσμο να ζει με αξιοπρέπεια. Πρέπει να συμπεριλάβουμε στην ατζέντα τη μείωση και όχι την παράταση των ωρών εργασίας.
<P>
Αναμένουμε από τη νέα Επιτροπή να τροποποιήσει την οδηγία για την απόσπαση εργαζομένων. " Ευρώπη πρέπει εν τέλει να εγγυηθεί ότι τα κοινωνικά δικαιώματα δεν θα θυσιαστούν στον βωμό της ανταγωνιστικής προσέγγισης. Για τον λόγο αυτόν, έχουμε προτείνει, μαζί με κάποιους άλλους, μια νομικά δεσμευτική ρήτρα για την κοινωνική πρόοδο και έναν χάρτη δημόσιων υπηρεσιών, που θα δώσουν προτεραιότητα στην κοινωνική ασφάλεια και στις υπηρεσίες γενικού συμφέροντος έναντι των κανονισμών της εσωτερικής αγοράς. Από τα λεγόμενά σας αντιλαμβάνομαι ότι δεν το σκέφτεστε αυτό ιδιαίτερα.
<P>
Στην έκθεση Zimmermann, το Ευρωπαϊκό Κοινοβούλιο ζητεί ελάχιστο μισθό ύψους τουλάχιστον 60% του μέσου εισοδήματος σε όλα τα κράτη μέλη. Ισχυρίζεστε ότι δεν μπορείτε να κάνετε κάτι γι' αυτό. Πιστεύω ότι θα μπορούσατε, παραδείγματος χάριν, μέσω των κατευθυντήριων γραμμών για την πολιτική απασχόλησης.
<P>
Εστιάζεστε αποκλειστικά στο σύμφωνο σταθερότητας και ανάπτυξης, το οποίο έχει αποδειχθεί αναποτελεσματικό εργαλείο, ιδίως κατά τη διάρκεια της κρίσης. Εμείς θέλουμε ένα κοινωνικό σύμφωνο που θα αντικαταστήσει τη στρατηγική της Λισαβόνας και το σύμφωνο σταθερότητας.
<P>
Πιστεύετε ότι μερικοί νέοι κανονισμοί χρηματοπιστωτικής εποπτείας θα διατηρήσουν την απληστία του χρηματοπιστωτικού κόσμου υπό έλεγχο. Εμείς ζητούμε την απαγόρευση των ιδιαίτερα ριψοκίνδυνων μορφών επενδύσεων και τη φορολόγηση των κινήσεων κεφαλαίου.
<P>
Εσείς, και παραθέτω τα λόγια σας, "υποστηρίζετε κάθε παράγραφο της Συνθήκης της Λισαβόνας". Εμείς θέλουμε μια κοινωνική Ευρώπη αντί για τη συνέχιση της υπερβολικής εστίασης στην εσωτερική αγορά. Θέλουμε δέσμευση για τον αφοπλισμό και τη διαχείριση των εμφύλιων συγκρούσεων αντί για τη συνεχιζόμενη ανάπτυξη της στρατιωτικής ικανότητας.
<P>
Θεωρείτε την Ευρώπη ηγετική δύναμη και θέλετε να διαδώσετε την ιδεολογία των ελεύθερων συναλλαγών και της εμπορευματοποίησης όλων των τομέων της ζωής σε ολόκληρο τον κόσμο. Εμείς στηρίζουμε τον διαπολιτισμικό, πολυμερή διάλογο και τη μεγαλύτερη δυνατή στήριξη των αναπτυσσόμενων χωρών με στόχο την έξοδο από την οικονομική, επισιτιστική, χρηματοπιστωτική και κλιματική κρίση.
<P>
Κυρίες και κύριοι, ας εκλέξουμε μαζί μια Επιτροπή η οποία θέτει στον εαυτό της τον στόχο μιας κοινωνικής, ειρηνικής, οικονομικά βιώσιμης και δημοκρατικής Ευρωπαϊκής Ένωσης. Αν θέλουμε να κερδίσουμε την αποδοχή του λαού της Ευρώπης για το έργο της ΕΕ, χρειαζόμαστε μια ρήξη με τις ακραίες έννοιες περί ελεύθερης αγοράς και μια πιο άμεση δημοκρατία. Σε αυτήν την περίπτωση, ο κ. Barroso δεν είναι ο κατάλληλος άνθρωπος για τη δουλειά του Προέδρου.
<SPEAKER ID="157" NAME="Nigel Farage" LANGUAGE="EN">
Κύριε Πρόεδρε, θα ήθελα να θέσω μια ερώτηση στον κ. Barroso: για ποιον λόγο η άτοπη βιασύνη; Για ποιον λόγο να αλλάξουμε τους κανόνες του παιχνιδιού; Για ποιον λόγο η επανεκλογή σας για πέντε χρόνια ως Προέδρου της Επιτροπής πρέπει να γίνει τώρα; Φυσικά, η απάντηση είναι η Ιρλανδία και η Συνθήκη της Λισαβόνας. Το σχέδιο είναι να δείξουμε σε όλους ότι το πλοίο είναι σταθερό, ότι όλα πηγαίνουν καλά, πως αυτό που πρέπει να κάνουν οι Ιρλανδοί είναι να διορθώσουν το μάλλον ανόητο λαθάκι τους - και πράγματι το έγγραφο εργασίας σας είναι γραμμένο σαν να έχει ήδη επικυρωθεί η Συνθήκη.
<P>
Αλλά υπάρχει ένα αρκετά σημαντικό σημείο που παραβλέπεται εδώ: ήσαστε το αφεντικό· ήσαστε ο κυβερνήτης για τα τελευταία πέντε χρόνια. Ήσαστε αρμόδιος να επιβλέψετε την έγκριση της Συνταγματικής Συνθήκης. Αλλά τα πράγματα δεν πήγαν καλά, έτσι δεν είναι; Οι Γάλλοι είπαν "όχι" και οι Ολλανδοί είπαν "όχι", αλλά εσείς αρνηθήκατε να αποδεχτείτε αυτά τα δημοκρατικά αποτελέσματα και συμμετείχατε, με πολλούς βουλευτές του Ευρωπαϊκού Κοινοβουλίου, στην απόλυτη απάτη που λέγεται Συνθήκη της Λισαβόνας.
<P>
Μας είπατε ότι η σημαία και ο ύμνος θα αφήνονταν στην άκρη, αλλά δεν έχουμε ιδιαίτερες αποδείξεις προς τούτο. Όχι, τη μετονομάσατε σε Συνθήκη της Λισαβόνας, αλλά δεν μπορέσατε να εμποδίσετε τους Ιρλανδούς να ψηφίσουν, και οι Ιρλανδοί είπαν "όχι". Για άλλη μια φορά, όμως, δεν μπορέσατε να αποδεχτείτε ένα δημοκρατικό αποτέλεσμα, όχι - οι Ιρλανδοί πρέπει να ξαναψηφίσουν!
<P>
Πού ακριβώς μέσα σε όλο αυτό, δεδομένου ότι εσείς είστε επικεφαλής, βρίσκεται η αρχή της δημοκρατικής ευθύνης; Μπορεί να υποστηρίξει κανείς ότι δεν έχει απομείνει πολλή δημοκρατία στην Ευρωπαϊκή Ένωση πλέον, αλλά θα έπρεπε τουλάχιστον να υπάρχει λίγη ευθύνη, και εγώ θα υποστήριζα ότι, την παραμονή αυτού που κάλλιστα θα μπορούσε να είναι η τέταρτη απόρριψη της εν λόγω Συνθήκης, αυτή που την σκοτώνει για τα καλά, το Κοινοβούλιο δεν θα πρέπει να σας τοποθετήσει στη θέση του Προέδρου της Επιτροπής για τα επόμενα πέντε έτη έως ότου έχουμε αυτό το αποτέλεσμα.
<P>
Αν οι Ιρλανδοί πουν "όχι" για δεύτερη φορά, τότε πρέπει απλώς να σεβαστούμε αυτό που λένε, και εσείς πρέπει να αποχωρήσετε από τη θέση του Προέδρου της Επιτροπής. Θα συνέβαινε σε κάθε άλλη πτυχή της ζωής, θα συνέβαινε σε κάθε επιχείρηση, και προτείνω πραγματικά να συμβεί στην ευρωπαϊκή πολιτική.
<P>
Και όσον αφορά το ιστορικό σας; Επιβλέψατε την ατζέντα της Λισαβόνας: βούλιαξε χωρίς να αφήσει ίχνη πολύ πριν μας πλήξει η πιστωτική κρίση. Τώρα μας λέτε ότι πρέπει να έχουμε έναν Επίτροπο αρμόδιο για τη μετανάστευση, απομακρύνοντας από τα εθνικά κράτη το βασικότερο δικαίωμά τους να αποφασίζουν ποιος έρχεται να ζήσει, να εργαστεί και να εγκατασταθεί στις χώρες τους. Διατηρήσατε την εμμονή σας με την κλιματική αλλαγή, γεγονός που οδήγησε σε υπέρογκα έξοδα και κανένα απολύτως ουσιώδες όφελος. Αλλά, πάνω απ' όλα, είναι το γεγονός ότι αγνοήσατε το ιρλανδικό δημοψήφισμα, ότι είπατε ότι οι Ιρλανδοί δεν μπορούν να σταματήσουν την εν λόγω Συνθήκη: γι' αυτόν και μόνο τον λόγο, εγώ απλώς δεν μπορώ να σας υποστηρίξω.
<P>
Αλλά μπορεί να έχω καταλάβει εντελώς λανθασμένα τα πράγματα. Μπορεί να είστε ο κατάλληλος άνθρωπος τελικά, διότι χθες στην εφημερίδα Daily Telegraph ρωτήθηκε το εξής σε μια δημοσκόπηση: Αν η Λισαβόνα προχωρήσει χωρίς δημοψήφισμα, θα θέλατε η Βρετανία να παραμείνει μέρος της Ευρωπαϊκής Ένωσης; Και με ποσοστό 43% έναντι 26% -για πρώτη φορά σε 30 χρόνια- η πλειονότητα των Βρετανών είπε ότι θέλει να αποχωρήσουμε από την Ευρωπαϊκή Ένωση αν περάσει η γνώμη του κ. Barroso. Επομένως, ίσως βλέπω εγώ λανθασμένα τα πράγματα: ίσως είστε ο κατάλληλος άνθρωπος. Θα δούμε.
<P>
(Χειροκροτήματα και γέλια από μερικές πτέρυγες)
<P>
Ναι, είναι πολύ ευτυχής που φεύγει!
<SPEAKER ID="158" NAME="Krisztina Morvai" AFFILIATION="NI">
(HU) Κύριε Πρόεδρε, η Ευρώπη έχει φτάσει σε μια ιστορική καμπή. Εκατομμύρια άνθρωποι που κερδίζουν τα προς το ζην από μια έντιμη εργασία επιθυμούν μια θεμελιώδη αλλαγή. Θέλουν να καταπολεμήσουν τις μεγάλες αδικίες του νεοφιλελευθερισμού και των παγκόσμιων μεγάλων κεφαλαίων. Μεταξύ αυτών βρίσκονται οικογενειάρχες αγρότες, ιδιοκτήτες μικρών εκμεταλλεύσεων, ιδιοκτήτες μικρών επιχειρήσεων και δημόσιοι υπάλληλοι. Προκειμένου να μπορέσει να γίνει αυτό, έχουν τεράστια ανάγκη από ανθρώπινα δικαιώματα. Λυπάμαι που ο κύριος Επίτροπος δεν είναι εδώ τώρα να με ακούσει να μιλώ υπέρ των ανθρωπίνων δικαιωμάτων και των πολιτικών ελευθεριών. Τα δικαιώματα αυτά είναι απαραίτητα ούτως ώστε οι άνθρωποι να μπορούν να εκφράζουν τις απόψεις τους, με άλλα λόγια, να απολαύουν της ελευθερίας της έκφρασης, του δικαιώματος του συνέρχεσθαι και της ελευθερίας του λόγου χωρίς να χαρακτηρίζονται φασίστες, όπως ακριβώς συνέβη εδώ σήμερα, σε αυτήν την Αίθουσα, ή να πυροβολούνται κατά μέτωπο, εκφοβιζόμενοι από την αστυνομική βία, να υφίστανται κακομεταχείριση, να φυλακίζονται ή να υπόκεινται σε εικονικές ποινικές διαδικασίες.
<P>
Όταν όλα αυτά τα γεγονότα συνέβαιναν στην Ουγγαρία το φθινόπωρο του 2006, στραφήκαμε σε εσάς για να κάνετε κάτι. Δεν κάνατε τίποτα. Γιατί όχι; Θα ήθελα να ζητήσω από τον Αντιπρόεδρο του Κοινοβουλίου, τον κ. Schmitt, να επιβεβαιώσει αυτά που συνέβησαν, τον λόγο για τον οποίο στραφήκαμε σε εσάς. Ήταν λόγω των όσων συνέβησαν σε μια συνάντηση που διοργανώθηκε από το κόμμα Fidesz, ένα κόμμα των πολιτών...
<P>
(Ο Πρόεδρος διακόπτει την ομιλήτρια)
<SPEAKER ID="159" NAME="Cecilia Malmström" LANGUAGE="SV">
Σας ευχαριστώ, κύριε Πρόεδρε, αξιότιμοι βουλευτές, σας ευχαριστώ για τη δυνατότητα που μου δίνεται να πω λίγα λόγια σε αυτήν τη συζήτηση. Οφείλω να ομολογήσω ότι είναι υπέροχο να βρίσκομαι και πάλι στο Ευρωπαϊκό Κοινοβούλιο. " συζήτηση και οι ομιλίες εδώ είναι αδιαμφισβήτητα πιο δυναμικές και ψυχαγωγικές απ' ό, τι στην πατρίδα μου, τη Σουηδία.
<P>
Θα ήθελα να συγχαρώ τον κ. Barroso που μας έδωσε μια τόσο σαφή ένδειξη του ρόλου που θα ήθελε να διαδραματίσει η Επιτροπή, καθώς και για το πρόγραμμα μεταρρυθμίσεών του για την επόμενη πενταετία. Άκουσα, επίσης, πολύ προσεκτικά τα όσα είχαν να πουν οι εισηγητές των Ομάδων. Υπάρχουν, φυσικά, πάρα πολλά πράγματα που θα μπορούσα να σχολιάσω, αλλά δεν θα το κάνω αυτό σήμερα, διότι δεν πρόκειται για συζήτηση του Συμβουλίου. Είναι συζήτηση του Κοινοβουλίου με τον προταθέντα Πρόεδρο της Επιτροπής.
<P>
Όπως ανέφερα, δεν είναι δική μου δουλειά να σχολιάσω τα όσα ειπώθηκαν, αλλά άκουσα πολύ προσεκτικά τη συζήτηση. Θα ήθελα να πω μόνο δύο πράγματα. Το πρώτο είναι αυτονόητο: Ο José Manuel Barroso προτάθηκε ομόφωνα από 27 αρχηγούς κρατών ή κυβερνήσεων διαφόρων πολιτικών πεποιθήσεων. Έχει τη σαφή μας στήριξη ως επικεφαλής της Επιτροπής για άλλη μία θητεία. Αυτό, φυσικά, δεν μειώνει το καθήκον του Κοινοβουλίου να τον ελέγχει ενδελεχώς και να λάβει μια απόφαση ως προς την έγκρισή του ή μη.
<P>
" δεύτερη παρατήρησή μου είναι επίσης αυτονόητη, αλλά κάπως επαναλαμβανόμενη. Ζούμε σε εξαιρετικά αβέβαιους καιρούς με σημαντικές και δύσκολες προκλήσεις. Χρειαζόμαστε μια ισχυρή Ευρώπη με την ικανότητα να αναλαμβάνει δράση και μια Ευρώπη όπου τα ευρωπαϊκά θεσμικά όργανα λειτουργούν ορθά και είναι σε θέση να συνεργάζονται. Χρειαζόμαστε βεβαιότητα, σαφήνεια και σταθερότητα, ούτως ώστε μαζί να μπορέσουμε να αντιμετωπίσουμε τα ζητήματα για τα οποία οι πολίτες μας αναμένουν αποτελέσματα και τα οποία προσδοκούν να αντιμετωπίσει με επιτυχία η Ευρώπη.
<SPEAKER ID="160" NAME="José Manuel Barroso">
προταθείς Πρόεδρος της Επιτροπής. - (EN) Κύριε Πρόεδρε, καταρχάς ας ασχοληθούμε με ορισμένα ζητήματα ουσίας της πολιτικής.
<P>
" Επιτροπή δεν υποστηρίζει και δεν έχει υποστηρίξει ποτέ την ιδιωτικοποίηση των δημόσιων υπηρεσιών. Πιστεύουμε ότι οι δημόσιες υπηρεσίες συνιστούν σημαντικό μέρος του ευρωπαϊκού κοινωνικού μοντέλου μας.
<P>
Αυτό που πιστεύουμε ότι είναι σημαντικό είναι αυτές οι δημόσιες υπηρεσίες να λειτουργούν στο πλαίσιο μιας ισχυρής ενιαίας αγοράς αναφορικά με τους κοινοτικούς κανόνες. Αυτό είναι πολύ σημαντικό. Αν θέλουμε να έχουμε μια πραγματική Ευρωπαϊκή Ένωση, πρέπει να σεβόμαστε αυτήν την ενιαία αγορά.
<P>
Ας είμαστε ειλικρινείς ως προς αυτό: μερικές φορές κάποιοι εθνικοί πολιτικοί, όταν υπάρχει πρόβλημα, λένε ότι ευθύνονται οι Βρυξέλλες και, όταν έχουν επιτυχία, λένε ότι οφείλεται σε αυτούς. Επομένως, ας μην επιδιδόμαστε, παρακαλώ, σε τέτοιες κατηγορίες ότι η ιδιωτικοποίηση λαμβάνει χώρα λόγω των Βρυξελλών. Αυτές είναι εθνικές αποφάσεις. Υπάρχουν μεταξύ των κρατών μελών μας ορισμένες χώρες που έχουν αποφασίσει να ιδιωτικοποιήσουν ορισμένες δημόσιες υπηρεσίες, αλλά αυτό δεν έχει επιβληθεί από τις Βρυξέλλες.
<P>
Θεωρώ ότι οι συνήθεις επικρίσεις σε βάρος των Βρυξελλών υπερβαίνουν τα όρια μερικές φορές. Ο καθένας θα πρέπει να αναλαμβάνει τις ευθύνες του.
<P>
Το δεύτερο σημείο αφορά την απόσπαση εργαζομένων. Οι αρχές της οδηγίας είναι πράγματι αυτές που έχουν αναφερθεί, ήτοι από τη Σοσιαλιστική Ομάδα: ο σεβασμός για τα θεμελιώδη δικαιώματα των εργαζομένων· το ανέφερα πολύ συχνά. Κατά την άποψή μας, πρόκειται για ιερά δικαιώματα: το δικαίωμα της απεργίας· το δικαίωμα του συνεταιρίζεσθαι.
<P>
Τα θεμελιώδη δικαιώματα είναι πολύ σημαντικό πράγμα. Προέρχομαι από μια χώρα όπου κάποτε δεν υπήρχαν πολιτικά δικαιώματα ή κοινωνικά δικαιώματα, οπότε γνωρίζω τι σημαίνει να υπάρχει πρόσβαση σε τέτοιου είδους κοινωνικά δικαιώματα.
<P>
Ταυτόχρονα, δεσμευόμαστε για την ελεύθερη κυκλοφορία στην Ευρώπη. Χωρίς αυτήν την ελεύθερη κυκλοφορία, δεν πρόκειται να έχουμε Ευρώπη. Ας προσπαθήσουμε, επομένως, να συμβιβάσουμε με κάποιον τρόπο και τις δύο αρχές. Ας μην ενδώσουμε σε ερμηνείες του Δικαστηρίου των Ευρωπαϊκών Κοινοτήτων. Γι' αυτόν τον λόγο πρότεινα μια κατεύθυνση εμπνευσμένη από πολλές από τις προτάσεις σας και είμαι διατεθειμένος να συνεργαστώ με αφοσίωση με όλους τους βουλευτές του Ευρωπαϊκού Κοινοβουλίου για να την επιτύχουμε, ούτως ώστε να έχουμε μια ισχυρότερη Ευρώπη, διατηρώντας την εσωτερική αγορά μας, αλλά σεβόμενοι απολύτως τα κοινωνικά δικαιώματα των εργαζομένων μας.
<P>
Όσον αφορά τη ρύθμιση και την απορρύθμιση, επιτρέψτε μου να αποσαφηνίσω το ζήτημα, και σας ζητώ, κύριε Cohn-Bendit, να βρείτε μια δήλωση όπου υποστηρίζω την απορρύθμιση. Πάντα αναφερόμουν σε "καλύτερη ρύθμιση" ή "έξυπνη ρύθμιση". Δεν φταίω εγώ αν στα γαλλικά μεταφράζεται ως "απορρύθμιση". Καλύτερη νομοθεσία: mieux légiférer, όχι moins légiférer.
<P>
προταθείς Πρόεδρος της Επιτροπής. - (FR) Και, κύριε Cohn-Bendit, θα ήθελα να σας πω κάτι. Έχετε εμμονή με μένα. Εγώ δεν έχω εμμονή με εσάς. Αντιθέτως, σχεδόν σας συμπονώ διότι μου θυμίζετε τον εαυτό μου στα νιάτα μου...
<P>
(Χειροκροτήματα)
<P>
Υπάρχει ένα πολιτικό ζήτημα που είναι πολύ σημαντικό. Μπορεί να επικρίνομαι για πολλά πράγματα, και είμαι ο πρώτος που θα παραδεχθώ ότι υπάρχουν ζητήματα για τα οποία μπορεί εγώ ο ίδιος και η Επιτροπή να δεχθούμε επικρίσεις. Ωστόσο, πρέπει να εκπληρώσουμε τη δέσμευσή μας αναφορικά με την κλιματική αλλαγή: όλοι αναγνωρίζουν ότι διαδραματίζουμε ηγετικό ρόλο παγκοσμίως σε αυτό το θέμα. Έλαβα συγχαρητήρια, για την Επιτροπή, από τον Πρόεδρο Obama, από τον Γενικό Γραμματέα των "νωμένων Εθνών και από τον κάτοχο βραβείου Νόμπελ, κ. Pachauri, ο οποίος μου απηύθυνε μια συγκινητική επιστολή. Θα είμαι ο πρώτος που θα μοιραστώ αυτήν την επιτυχία για την Ευρώπη με εσάς, καθώς η Ομάδα των Πρασίνων/Ευρωπαϊκή Ελεύθερη Συμμαχία έχει συμβάλει στην ατζέντα για την πράσινη ανάπτυξη.
<P>
Μην απατάσθε: είμαι υπέρ της πράσινης ανάπτυξης· δεν είμαι υπέρ της παρακμής της Ευρώπης. Αυτό είναι σημαντικό. Είμαι υπέρ της πράσινης ανάπτυξης, μιας βιώσιμης ανάπτυξης, αλλά δεν είμαι υπέρ της αποβιομηχάνισης της Ευρώπης. Δεν είμαι υπέρ της περικοπής των θέσεων εργασίας μας στην Ευρώπη. Επομένως, η Επιτροπή είναι αυτή που έκανε τα περισσότερα για την κλιματική αλλαγή και την Επιτροπή κατέστησε ο κ. Cohn-Bendit αποδιοπομπαίο τράγο από την αρχή. Πριν ακόμη παρουσιάσω τις κατευθυντήριες γραμμές και πριν ακόμη παρουσιαστώ στην Ομάδα σας, είπατε "όχι". Φτιάξατε ακόμη και μπλουζάκια. Δεν είχαν πολύ υψηλές πωλήσεις τα μπλουζάκια "Σταματήστε τον Barroso".
<P>
Μιλάτε για παραισθήσεις, κύριε Cohn-Bendit. Ακούστε! Ένα κόμμα πρότεινε έναν υποψήφιο πριν από τις εκλογές. Εγώ ο ίδιος άκουσα τις προτάσεις σας. Προτείνατε έναν συντηρητικό από το "νωμένο Βασίλειο, τον κ. Patten. Έχω την εντύπωση ότι προτείνατε ακόμα και τον γάλλο πρωθυπουργό ως υποψήφιο, πράγμα που δείχνει...αλλά όχι, δεν το κάνατε, γιατί σκεφτόμουν ότι αυτή ήταν άλλη μία χάρη όπως αυτή που κάνατε στον κ. Sarkozy, διχάζοντας την αριστερά στη Γαλλία.
<P>
Κύριε Cohn-Bendit, η αλήθεια είναι αυτή: αν θέλουμε να έχουμε μια Ευρώπη που είναι πιο κοντά στους πολίτες, πρέπει να κάνουμε τις επιλογές μας βάσει πολιτικών. Θα ήθελα πάρα πολύ οι φιλοευρωπαϊκές δυνάμεις να υποστηρίξουν ένα φιλοευρωπαϊκό πρόγραμμα. Σας έχω παρουσιάσει ένα πολύ φιλοευρωπαϊκό πρόγραμμα. Από εσάς εξαρτάται το αν θα με ψηφίσετε. Δεν είμαι εγώ αυτός που αποφασίζει ποιος πρέπει να με υποστηρίξει. Εσείς πρέπει να ψηφίσετε. Έχω ένα φιλοευρωπαϊκό πρόγραμμα, που συνδέεται με τη Συνθήκη της Λισαβόνας. Μπορεί αυτά να μην είναι τα καλύτερα νέα για όλους, αλλά εγώ πιστεύω σ' αυτό. Σας προτείνω τώρα μια νέα φιλοδοξία για την Ευρώπη. Πράγματι, τα τελευταία πέντε χρόνια ήταν τα χρόνια της ενοποίησης της διευρυμένης Ευρώπης. Δεν απολογούμαι που έχω την υποστήριξη των 27 αρχηγών κρατών ή κυβερνήσεων, οι οποίοι εκλέχθηκαν δημοκρατικά και οι οποίοι ανήκουν σε όλες τις πολιτικές παρατάξεις, φυσικά διότι πιστεύω ότι ο ρόλος μου ήταν ουσιαστικά να ενώσω τους ανθρώπους. Είναι η πρώτη φορά που έχουμε αυτήν τη διευρυμένη Ευρώπη. Δεν απολογούμαι για το ότι έχω εργαστεί πιστά στο πλευρό αυτών των αρχηγών κρατών ή κυβερνήσεων. Εξυπακούεται ότι ένας επανεκλεγείς Πρόεδρος της Επιτροπής θα έχει αυξημένη εξουσία. Σας καλώ να υποστηρίξετε ενεργά μια Επιτροπή που είναι υπέρ μεγαλύτερης φιλοδοξίας, αποφασιστικότερης προόδου και ενός ευρωπαϊκού εγχειρήματος αλληλεγγύης και ελευθερίας. Σας προσφέρω πιστή συνεργασία. Κάποιοι έχουν αυτοεξαιρεθεί από αυτό. Κρίμα! Εγώ, από την πλευρά μου, πρόκειται να παραμείνω προσηλωμένος στις αξίες μου, ακόμη και στις αξίες που εσείς κατά καιρούς υπερασπίζεστε.
<P>
(Χειροκροτήματα)
<P>
(Ο κ. Cohn-Bendit σηκώνει μια γαλάζια κάρτα)
<SPEAKER ID="162" NAME="Πρόεδρος">
Πρέπει να εξηγήσω κάτι. Ο κ. Cohn-Bendit σηκώνει μια γαλάζια κάρτα, αλλά διαπιστώσαμε πριν από μισή ώρα ότι ο εν λόγω κανονισμός ισχύει μόνο για ομιλητές που είναι βουλευτές του Ευρωπαϊκού Κοινοβουλίου και όχι για ομιλητές εκτός Κοινοβουλίου, όπως ομιλητές από την Επιτροπή.
<P>
Ίσως πρέπει να το αλλάξουμε αυτό στο μέλλον, αλλά προς το παρόν πρέπει να τηρήσουμε τους κανόνες.
<SPEAKER ID="163" NAME="Othmar Karas" AFFILIATION="PPE">
(DE) Κύριε Πρόεδρε, κύριε Barroso, κυρίες και κύριοι, θα ήθελα να αλλάξω τον τόνο αυτής της συζήτησης και να προτείνω να διερωτηθούμε όλοι: Ποιος μεταξύ μας δεν χρειάζεται να ωριμάσει και να εξελιχθεί; Ποιος μεταξύ μας δεν έχει περιθώριο βελτίωσης; Ποιος μεταξύ μας δεν κάνει ποτέ λάθη; Σε πολλούς τομείς πρέπει να ακολουθήσουμε άλλη κατεύθυνση, όχι μόνο ο Πρόεδρος της Επιτροπής, αλλά και εμείς. Υπάρχουν πολλά νέα μονοπάτια όπου μπορούμε να βαδίσουμε.
<P>
Έχω την αίσθηση ότι πολλοί άνθρωποι εδώ ψάχνουν κάποιον να κατηγορήσουν για τα προβλήματα που αντιμετωπίζουμε αντί να εργαστούν για την επίλυση των κοινών μας προβλημάτων με νέα δύναμη, νέες ιδέες, ενθουσιασμό και όραμα. Πολλοί άνθρωποι προβαίνουν σε υπαινιγμούς και δημιουργούν δυσπιστία, προκειμένου να αποσπάσουν την προσοχή από τις δικές τους αδυναμίες. Πολλοί άνθρωποι αγνοούν, επίσης, τα αποτελέσματα των εκλογών της 7ης Ιουνίου 2009 που αποτελούν τη δημοκρατική βάση για τη σημερινή συζήτηση.
<P>
Κατηγορούμε τον Πρόεδρο της Επιτροπής ότι κάνει πράγματα που είναι υποχρεωμένος να κάνει, με άλλα λόγια, ότι τηρεί τις Συνθήκες και εφαρμόζει τα ψηφίσματα. Κάποιος σήμερα έκανε την ακόλουθη έξοχη δήλωση: "Χωρίς ελευθερία δεν υπάρχει αλληλεγγύη και χωρίς αλληλεγγύη δεν υπάρχει ισχυρή, αποτελεσματική Ευρωπαϊκή Ένωση". Θα ήθελα να προσθέσω το εξής: δεν υπάρχει ισχυρή Ευρωπαϊκή Επιτροπή. Όλοι στο ίδιο καζάνι βράζουμε. Όλοι είμαστε από κοινού υπεύθυνοι. Καθένας και καθεμία από εμάς έχει το δικό του ή το δικό της μερίδιο ευθύνης. Ο Πρόεδρος της Επιτροπής έχει μεγάλο μέρος της πρωταρχικής ευθύνης. Ωστόσο, όπως είπε ο Martin Schulz, δεν έχει να κάνει μόνο με αυτόν. " δύναμή του εξαρτάται από εμάς, από τα κράτη μέλη, από την ικανότητα και την ποιότητα των Επιτρόπων.
<P>
Αυτό είναι το επόμενο κεφάλαιο του βιβλίου μας. Πώς θα εφαρμόσουμε μια οικολογικο-κοινωνική οικονομία της αγοράς; Πώς θα αναδιαρθρώσουμε την Επιτροπή; Πώς θα δημιουργήσουμε έναν Επίτροπο αρμόδιο για τις χρηματοπιστωτικές αγορές; Τι θα γίνει με τη διπλωματική υπηρεσία; Τι θα γίνει με την προστασία του κλίματος; Στο τέλος της ομιλίας του, ο Πρόεδρός μας παρέφρασε τα λόγια του Bronisław Geremek: "Ας εργαστούμε όλοι σκληρά με τον τρόπο μας και ας αξιοποιήσουμε στο έπακρο την ευκαιρία που μας δίνεται για να επιφέρουμε αλλαγή αντί να επικρίνουμε ο ένας τον άλλον!"
<SPEAKER ID="164" NAME="Stephen Hughes" AFFILIATION="S&amp;D">
(EN) Κύριε Πρόεδρε, ο κ. Barroso μπορεί να θυμάται την παρέμβασή μου, όταν παρουσιάστηκε ενώπιον της Ομάδας μας την περασμένη εβδομάδα. Όπως είπα τότε, κύριε Barroso, διάβασα τις πολιτικές κατευθυντήριες γραμμές σας για τη νέα Επιτροπή με μεγάλο ενδιαφέρον και διαπίστωσα μάλιστα ότι σημαντικό τμήμα της ρητορικής που περιέχεται στις κατευθυντήριες γραμμές αντικατοπτρίζει τις δικές μου πεποιθήσεις και πολιτικές προτεραιότητες. Είμαι βέβαιος ότι πολλά άλλα μέλη της Αριστεράς πιστεύουν το ίδιο.
<P>
Το πρόβλημα είναι, ωστόσο, ότι χρησιμοποιήσατε σχεδόν την ίδια ρητορική όταν ήρθατε εδώ πριν από πέντε χρόνια για την Προεδρία της Επιτροπής τότε. Τότε, προβήκατε σε πολλές υποσχέσεις αναφορικά με την κοινωνική Ευρώπη για την ανανέωση της κοινωνικής ατζέντας οι οποίες δεν έχουν εκπληρωθεί εδώ και πέντε χρόνια. Μπορεί να θυμάστε, παραδείγματος χάριν, ότι είπατε πριν από πέντε χρόνια σχετικά με τις υπηρεσίες γενικού συμφέροντος: "Δεν αποκλείω την πιθανότητα μιας οδηγίας πλαισίου".
<P>
Τώρα, πέντε χρόνια αργότερα, όπως είπατε ξανά σήμερα, η ΕΕ μπορεί να καταρτίσει ένα "ποιοτικό πλαίσιο για τις δημόσιες και κοινωνικές υπηρεσίες". Δεν είμαστε σίγουροι τι σημαίνει αυτό. Γνωρίζουμε τι σημαίνει μια οδηγία πλαίσιο και για εμάς πρόκειται για πολύ σημαντική δέσμευση την οποία θα θέλαμε να αναλάβετε. Το να μας πείτε ότι δεν αποκλείετε την πιθανότητα μιας οδηγίας πλαισίου απλώς δεν είναι αρκετό τώρα.
<P>
Όταν εξετάσαμε το έγγραφό σας την προηγούμενη εβδομάδα, αναζητήσαμε συγκεκριμένες δεσμεύσεις, αλλά δεν βρήκαμε ουσιαστικά καμία. Αυτό που βρήκαμε -χάρη στο Google- είναι ότι οι ίδιες οι κατευθυντήριες γραμμές, που παρουσιάστηκαν ως πρόγραμμα μεταρρυθμίσεων, δεν είναι, σε μεγάλο βαθμό, τίποτα περισσότερο από μια ανακύκλωση των υφιστάμενων κειμένων της Επιτροπής και της υφιστάμενης πολιτικής ατζέντας.
<P>
Τρεις γενικές παρατηρήσεις σχετικά με τις κατευθυντήριες γραμμές σας:
<P>
Πρώτον, απλώς δεν θίγουν τη σοβαρότητα του προβλήματος της ανεργίας και της κοινωνικής κρίσης που αντιμετωπίζουμε και η οποία θα επιδεινωθεί στους προσεχείς μήνες αν όχι χρόνια.
<P>
Δεύτερον, πιστεύουμε ότι τα λεγόμενά σας σχετικά με μια στρατηγική εξόδου από την κρίση είναι πρόωρα. Το τροποποιήσατε αυτό σε ό,τι μας είπατε σήμερα. Αλλά αυτό για το οποίο θα πρέπει να μιλάμε είναι μια στρατηγική εισόδου, μια στρατηγική για θετική παρέμβαση στην αγορά εργασίας, όχι μόνο σε επίπεδο κρατών μελών, αλλά και σε ευρωπαϊκό επίπεδο.
<P>
Τρίτον, το πρόγραμμα μεταρρυθμίσεών σας είναι το πρόγραμμα του παρελθόντος. " κρίση απαιτεί πολύ πιο τολμηρές και μακροπρόθεσμες πολιτικές απ' ό,τι έχετε υπόψη σας. Αντιθέτως, η υπ' αριθμόν ένα προτεραιότητα της νέας Επιτροπής πρέπει να είναι η εισαγωγή μιας εκσυγχρονισμένης και φιλόδοξης νέας ευρωπαϊκής κοινωνικής ατζέντας.
<P>
Άκουσα και πάλι πολύ προσεκτικά αυτά που είχατε να πείτε σήμερα ως απάντηση στην απόφαση στην υπόθεση Laval αναφορικά με την οδηγία για την απόσπαση εργαζομένων. Είπατε ξανά σήμερα ότι ένας κανονισμός εφαρμογής, χωρίς να αγγίξουμε την οδηγία, είναι η πορεία που πρέπει να ακολουθήσουμε. Αυτό ασφαλώς δεν θα έχει αποτέλεσμα. Το πρόβλημα εντοπίζεται στην ίδια την οδηγία η οποία επαναλαμβάνει ξανά και ξανά ότι τα "κράτη μέλη "δύνανται”...". Αν ο κανονισμός εφαρμογής δεν αντικαταστήσει την οδηγία ή δεν υπερισχύσει έναντι αυτής, το πρόβλημα Laval θα παραμείνει.
<P>
Επίσης, συγχωρέστε μας αν σας κρίνουμε βάσει του ιστορικού σας. " υπόθεση Laval δεν έλαβε χώρα χθες. Τι έχετε κάνει μέσα σε σχεδόν δύο χρόνια από τότε που η απόφαση στην υπόθεση Laval προκάλεσε αναταραχή στο συνδικαλιστικό κίνημα;
<P>
Μία τελευταία ερώτηση: θα δεσμευτείτε σήμερα ότι θα κάνετε ό,τι είναι δυνατόν για να επιφέρετε μια ορθή ισορροπία μεταξύ των φύλων στο επόμενο Σώμα των Επιτρόπων;
<SPEAKER ID="165" NAME="Alexander Graf Lambsdorff" AFFILIATION="ALDE">
(DE) Κύριε Πρόεδρε, κυρίες και κύριοι, γιατί τώρα; Γιατί τον κ. Barroso; Αυτά είναι τα δύο ερωτήματα που χρήζουν απάντησης.
<P>
Το ερώτημα "Γιατί τώρα;" έχει ήδη καλυφθεί. Βρισκόμαστε εν τω μέσω μιας χρηματοπιστωτικής και οικονομικής κρίσης και οι προϋποθέσεις για μια ισχυρή οικονομική ανάπτυξη και τη δημιουργία περισσότερων θέσεων εργασίας δεν θα δημιουργηθούν εν μια νυκτί. Χρειαζόμαστε μια αποτελεσματική Επιτροπή και χρειαζόμαστε μια κοινή, μακροπρόθεσμη ευρωπαϊκή στρατηγική. Δεν μπορούμε να ξεκινήσουμε να εργαζόμαστε πάνω σε αυτό του χρόνου· πρέπει να ξεκινήσουμε αμέσως. Γι' αυτό πρέπει να ψηφίσουμε τώρα.
<P>
Γιατί τον κ. Barroso; Με χαροποιεί η σαφής δήλωση του Προέδρου της Επιτροπής, του υποψηφίου, σχετικά με την κοινωνική οικονομία της αγοράς, τον ανταγωνισμό και την εσωτερική αγορά. Ως Φιλελεύθεροι, έχουμε, επίσης, υψηλές προσδοκίες και απαιτήσεις. Αναμένουμε την ανάπτυξη μιας κοινής στρατηγικής από κοινού με τα κράτη μέλη.
<P>
Μεσοπρόθεσμα, δεν θα είναι αρκετό να έχουμε ένα δίκτυο ρυθμιστικών αρχών που θα παρακολουθούν τις χρηματοπιστωτικές αγορές. Χρειαζόμαστε ένα ενιαίο ευρωπαϊκό όργανο χρηματοπιστωτικής εποπτείας. Όπως μόλις είπε ο Guy Verhofstadt, η ενδιάμεση αναθεώρηση θα είναι αποφασιστικής σημασίας για εμάς.
<P>
Ως Φιλελεύθεροι, πιστεύουμε ότι η δημιουργία της θέσης του Επιτρόπου αρμόδιου για τα θεμελιώδη δικαιώματα είναι θετικό βήμα. Θέλουμε ο Επίτροπος να έχει πραγματική εξουσία. Για όποιον δεν γνωρίζει τι σημαίνει αυτό: η προστασία των δεδομένων και η μεταχείριση των αιτούντων άσυλο στα εξωτερικά σύνορα της Ευρώπης αποτελούν αμφότερα ζητήματα που απαιτούν περισσότερη προσοχή.
<P>
Θα ήθελα να πω λίγα λόγια για τις παρατηρήσεις που διατυπώθηκαν επί της πολιτικής κατάστασης. Λυπάμαι πολύ που η πλειονότητα των Σοσιαλδημοκρατών δεν θα ψηφίσει υπέρ σας αύριο. Οι Σοσιαλδημοκράτες αποσύρονται έτσι από τη φιλοευρωπαϊκή συμμαχία την οποία θέλαμε να δημιουργήσουμε, ιδιαίτερα στην περίπτωση ζητημάτων ευρωπαϊκής πολιτικής. Ο κ. Schulz, ο κ. Bisky και ο κ. Cohn-Bendit οργανώνουν έναν κόκκινο/κόκκινο/πράσινο αποκλεισμό της Ευρώπης, ή τουλάχιστον προσπαθούν. Ο αποφασιστικός παράγοντας έχει ως εξής: δεν μπορούμε να υπερασπίσουμε τον εαυτό μας ενάντια στη συμφωνία μεταξύ των ευρωπαίων συντηρητικών, αλλά είναι καίριας σημασίας οι Φιλελεύθεροι και οι Χριστιανοδημοκράτες να διατηρήσουν την ικανότητα της Ευρώπης να αναλαμβάνει δράση.
<SPEAKER ID="166" NAME="Jill Evans" AFFILIATION="Verts/ALE">
(EN) Κύριε Πρόεδρε, μιλώ εξ ονόματος των μελών της Ευρωπαϊκής Ελεύθερης Συμμαχίας στην Ομάδα των Πρασίνων/Ευρωπαϊκής Ελεύθερης Συμμαχίας. Πιστεύουμε στην ισότητα για όλους τους ανθρώπους της Ευρώπης. Υποστηρίζουμε την ανεξαρτησία για τα έθνη και τις περιοχές της Ευρώπης που δεν συνιστούν επί του παρόντος αυτοδύναμα κράτη μέλη, αλλά φιλοδοξούν να γίνουν, και αγωνιζόμαστε για τα ίσα δικαιώματα των ομιλητών όλων των γλωσσών, είτε αυτές συνιστούν επίσημες γλώσσες της ΕΕ είτε συνεπίσημες γλώσσες, και είτε ομιλούνται από την πλειονότητα είτε τη μειονότητα σε ένα κράτος μέλος.
<P>
Κύριε Barroso, μιλάτε στις κατευθυντήριες γραμμές σας, και έχετε μιλήσει ξανά σήμερα, για την ανάγκη δημιουργίας ενός δεσμού μεταξύ της ΕΕ και των πολιτών της, αλλά αυτό δεν μπορεί σε καμία περίπτωση να επιτευχθεί έως ότου η ΕΕ αναγνωρίσει τα πραγματικά έθνη και τους λαούς, και ότι η επικουρικότητα λειτουργεί σε κάθε επίπεδο και όχι μόνο μεταξύ της ΕΕ και των κυβερνήσεων των κρατών μελών.
<P>
Προκειμένου η Ευρωπαϊκή Ένωση να μας υποστηρίξει αποτελεσματικά εν τω μέσω της οικονομικής κρίσης, να διαδραματίσει ηγετικό ρόλο όπως πρέπει στην καταπολέμηση της κλιματικής αλλαγής, να προστατεύσει τις δημόσιες υπηρεσίες, να υπερασπιστεί τα ανθρώπινα δικαιώματα και να συμβάλει στη διεθνή ειρήνη και στον αφοπλισμό, τότε χρειάζεται τη συμβολή όλων μας, και αυτό περιλαμβάνει την Ουαλία, τη Σκωτία, την Καταλονία, την Κορσική, τη Φλάνδρα και πολλές άλλες.
<P>
Στην Ευρώπη, επί του παρόντος, διεξάγονται συζητήσεις, διαβουλεύσεις και δημοψηφίσματα, και δεν μιλώ για τη Λισαβόνα, αλλά για τις προτάσεις συνταγματικών αλλαγών και μεγαλύτερης αυτονομίας των εν λόγω χωρών. Λυπάμαι που δεν παραδεχτήκατε, αναγνωρίσατε ή θίξατε αυτές τις τρέχουσες εξελίξεις στις κατευθυντήριες γραμμές σας και που δεν υποβάλατε προτάσεις για μεγαλύτερη συμμετοχή των χωρών και των περιοχών που έχουν νομοθετική εξουσία στη διαδικασία λήψης αποφάσεων της ΕΕ, πράγμα που εμείς στην Ευρωπαϊκή Ελεύθερη Συμμαχία θεωρούμε καίριας σημασίας. Θα ήθελα να σας ζητήσω και πάλι να συμφωνήσετε να το κάνετε αυτό.
<SPEAKER ID="167" NAME="Timothy Kirkhope" AFFILIATION="ECR">
(EN) Κύριε Πρόεδρε, μία από τις πιο αποσαθρωτικές επικρίσεις για την ΕΕ είναι ότι ενδιαφέρεται περισσότερο για τα δικά της εσωτερικά συστήματα παρά για την επίδειξη ηγετικής στάσης σε παγκόσμια ζητήματα ή την ανάληψη δράσης κατά τρόπο που να προσθέτει αξία στις ζωές των πολιτών. Πουθενά δεν υπήρξε πιο εμφανής αυτή η τάση απ' ό,τι στις παράλογες συζητήσεις που αναγκαστήκαμε να υπομείνουμε σχετικά με το κατά πόσον και πότε να διορίσουμε τον Πρόεδρο της Επιτροπής.
<P>
" σημερινή επέτειος της κατάρρευσης της Lehman Brothers συνιστά έγκαιρη υπενθύμιση της επισφαλούς κατάστασης της ευρωπαϊκής οικονομίας και ιδιαίτερα της οικονομίας του "νωμένου Βασιλείου. " ανεργία αυξάνεται παντού και απέχουμε μόλις εβδομάδες από την καίριας σημασίας παγκόσμια διάσκεψη κορυφής για την κλιματική αλλαγή. Υπό αυτές τις συνθήκες, ήταν παράλογο να επιδιώκουμε να καθυστερήσουμε τον διορισμό του Προέδρου της Επιτροπής πέρα από τον Σεπτέμβριο.
<P>
Διάβασα τις πολιτικές κατευθυντήριες γραμμές του Προέδρου Barroso με μεγάλο ενδιαφέρον. Χαιρετίζω θερμά τη δυνατότητα που είχε η Ομάδα των Ευρωπαίων Συντηρητικών και Μεταρρυθμιστών να διεξαγάγει δυναμική συζήτηση μαζί του σχετικά με αυτές. Πρώτον, κεντρική μας προτεραιότητα πρέπει να είναι η επανεκκίνηση της οικονομικής ανάπτυξης και η οικοδόμηση μακροπρόθεσμης ανταγωνιστικότητας. Βραχυπρόθεσμα, αυτό σημαίνει λιγότερη οικονομική παρέμβαση και αντίσταση στον προστατευτισμό. Έπειτα, πρέπει να διασφαλίσουμε την επιστροφή σε υγιή δημόσια δημοσιονομικά και να εργαστούμε για τη διασφάλιση περαιτέρω ελευθέρωσης της αγοράς με στόχο την αποκατάσταση της εμπορικής και επιχειρηματικής εμπιστοσύνης και να διασφαλίσουμε ότι υπάρχει η κατάλληλη επένδυση σε δεξιότητες και ανθρώπινο κεφάλαιο, καθώς και σε καινοτομία και έρευνα.
<P>
" Επιτροπή πρέπει να διαδραματίσει ζωτικό ρόλο διασφαλίζοντας ότι τα θεσμικά όργανα της ΕΕ δεν υπονομεύουν την οικονομική ανάκαμψη μέσω της επιβολής περιττού και υπερβολικού φόρτου στις επιχειρήσεις. Το έργο του Προέδρου Barroso και του Επιτρόπου Verheugen σε αυτόν τον τομέα υπήρξε σημαντικό. " αντιμετώπιση της υπερβολικής ρύθμισης και η προώθηση της ατζέντας "καλύτερης ρύθμισης" -παρότι, κύριε Barroso, εγώ προσωπικά θα προτιμούσα να αποκαλείται "απορρύθμιση" υπήρξε τομέας επιτυχίας της τελευταίας Επιτροπής. Παρ' όλα αυτά, είναι λυπηρό το γεγονός ότι η εν λόγω επιτυχία δεν ήταν πιο έκδηλη, και απαιτείται σίγουρα να γίνουν περισσότερα. Πρέπει να έχουμε έναν ανώτερο Αντιπρόεδρο της Επιτροπής αρμόδιο γι' αυτόν τον τομέα εργασίας. Σας παροτρύνω, Πρόεδρε Barroso, να προβείτε σε έναν τέτοιο διορισμό αν εκλεγείτε αύριο.
<P>
Όσον αφορά το ζήτημα της κλιματικής αλλαγής, όντως η ΕΕ έχει επιδείξει ηγετική στάση στις διεθνείς διαπραγματεύσεις στον εν λόγω τομέα και πρέπει να συνεχίσει να το κάνει. Χαιρετίζω την έμφαση που έδωσε ο Πρόεδρος Barroso στην ανάγκη επίδειξης του τρόπου με τον οποίο η καταπολέμηση της κλιματικής αλλαγής μπορεί να συμβάλει στον εκσυγχρονισμό των οικονομιών μας.
<P>
Ένας άλλος τομέας που θα ήθελα να επισημάνω είναι η δέσμευση για αναδιάρθρωση του προϋπολογισμού της ΕΕ με μια ριζική μεταρρύθμιση. Μια τέτοια μεταρρύθμιση έχει ήδη καθυστερήσει πολύ και θα έπρεπε να συνιστούσε δεσμευτική υποχρέωση.
<P>
Παρότι εγώ, προσωπικά, και η Ομάδα μου υποστηρίζουμε σθεναρά τον επαναδιορισμό του Προέδρου και χαιρετίζουμε ορισμένα μείζονα στοιχεία, δεν συμφωνούμε με όλα, όπως είπε ο φίλος μου Michał Kamiński. Με ανησυχούν πολύ τα αναφερόμενα σχέδια της Επιτροπής στον τομέα της μετανάστευσης και του ασύλου, και όσον αφορά το "νωμένο Βασίλειο, η διατήρηση εθνικού ελέγχου στα σύνορά μας εξακολουθεί να αποτελεί ζήτημα ουσιώδους σημασίας.
<P>
Όπως γνωρίζει ο Πρόεδρος Barroso από τις συζητήσεις μας, υπάρχουν προβλήματα με τις προτάσεις της Επιτροπής στον τομέα της χρηματοπιστωτικής εποπτείας. Υπάρχει πραγματικός κίνδυνος βασικές χρηματοπιστωτικές επιχειρήσεις να μετεγκατασταθούν εκτός ΕΕ προς όφελος μόνο των ανταγωνιστών μας.
<P>
Τέλος, υπήρξαν αναφορές καθ' όλη τη διάρκεια της συζήτησης στη Συνθήκη της Λισαβόνας. Δεν κρύβω το γεγονός, και περιορίζομαι στο να επισημάνω για άλλη μία φορά, ότι η ΕΕ συνέχισε να λειτουργεί απολύτως αρμονικά χωρίς τη Συνθήκη της Λισαβόνας τα τελευταία τρία ή τέσσερα χρόνια. Δεν υπάρχει λόγος αυτό να μην μπορεί να συνεχιστεί.
<P>
Τέλος, παραθέτω μία παράγραφο από το τέλος του μανιφέστο του Προέδρου Barroso. Δήλωσε: "" ΕΕ λειτουργεί καλύτερα όταν εστιάζεται στα βασικά της καθήκοντα. Θέλω να επικεντρώσω τους περιορισμένους μας πόρους όπου μπορούμε να έχουμε περισσότερα αποτελέσματα και όπου μπορούμε να επιτύχουμε μεγαλύτερη προστιθέμενη αξία." Με άλλα λόγια, πιστεύω ότι αυτό σημαίνει πως η ΕΕ μπορεί να κάνει λιγότερα, αλλά πρέπει να τα κάνει καλύτερα.
<P>
Πρόεδρε Barroso, αν αυτό ήταν το σλόγκαν σας για την επόμενη πενταετία, θα ήταν μια εξαιρετική βάση προόδου, αλλά, εν πάση περιπτώσει, αξίζετε μια ηχηρή ψήφο υποστήριξης από εμάς αύριο.
<SPEAKER ID="168" NAME="Jean-Luc Mélenchon" AFFILIATION="GUE/NGL">
(FR) Κύριε Πρόεδρε, κύριε Barroso, τα θεσμικά όργανα δεν επιτρέπουν στην Αριστερά να προτείνει έναν υποψήφιο.
<P>
Αποδοκιμάζουμε αυτήν την κατάσταση μοναδικής υποψηφιότητας και τις πολιτικές συμφωνίες μεταξύ των δεξιών και των σοσιαλδημοκρατικών κυβερνήσεων που το καθιστούν αυτό δυνατό.
<P>
Όντως, αυτή η κατάσταση αρνείται την ύπαρξη μιας ευρείας γνώμης στην Ευρώπη που αντιτίθεται πλήρως στο φιλελεύθερο μοντέλο της ευρωπαϊκής ολοκλήρωσης που ενσαρκώνετε. Πρόκειται για το μοντέλο το οποίο, χωρίς να πείτε κουβέντα σχετικά, υποβαθμίζει το ευρωπαϊκό ιδεώδες μέσω της εχθρικής αποχής από τις ευρωπαϊκές εκλογές, ειδικότερα, και αυτό είναι αξιοσημείωτο, στα νέα κράτη μέλη.
<P>
Πρόκειται για το μοντέλο που έχει μετατρέψει το όνειρο μιας προστατευτικής Ευρώπης σε έναν μηχανισμό για την καταστροφή των κοινωνικών μας δικαιωμάτων και των εθνικών μας βιομηχανιών, και το οποίο κάνει τους ανθρώπους να ανταγωνίζονται μεταξύ τους για να κερδίσουν τα προς το ζην. Όλο και περισσότερο ο κόσμος λέει: "Τίποτα καλό δεν απορρέει από την Ευρώπη".
<P>
Δεν προβλέψατε τη χρηματοπιστωτική καταστροφή και την περιβαλλοντική καταστροφή, παρ' όλα τα προειδοποιητικά σημάδια, διότι υπήρχαν προειδοποιητικά σημάδια. Τις βοηθήσατε να συμβούν -εσείς και οι άλλοι- με αυτήν τη δικτατορία ελεύθερου και θεμιτού ανταγωνισμού, που σακατεύει τις κοινωνίες μας και καταστρέφει το δημόσιο πνεύμα τους και τις δημόσιες υπηρεσίες μας.
<P>
Τώρα αλλάζετε τα λόγια, αλλά όχι τις πράξεις. Ωστόσο, το πρόγραμμά σας μπορεί να συνοψιστεί σε μία πρόταση -δεν γνωρίζω κατά πόσον μπορεί να μεταφραστεί το γαλλικό λογοπαίγνιο- που είναι η εξής: "Στο εξής θα είναι όπως πριν". Εντούτοις, η Ευρώπη χρειάζεται μια μεγάλη αλλαγή, προκειμένου να αλλάξει τη σελίδα της εποχής, της αρχαϊκής και περασμένης εποχής, του χρηματοπιστωτικού καπιταλισμού και της μέγιστης παραγωγικότητας.
<P>
" αλλαγή θα μπορούσε, επομένως, να ξεκινήσει από την άρνηση του διορισμού σας στην προεδρία. Γι' αυτόν τον λόγο η αντιπροσωπεία μας θα σας αρνηθεί την ψήφο της.
<SPEAKER ID="169" NAME="Timo Soini" AFFILIATION="EFD">
(FI) Κύριε Πρόεδρε, Πρόεδρε Barroso, ήρθατε να δείτε την ευρωσκεπτικιστική Ομάδα μας και το εκτιμούμε αυτό. Ήταν καιρός να συζητήσουμε ορισμένα ζητήματα και σας τέθηκαν μερικές δύσκολες ερωτήσεις, από εμένα μεταξύ άλλων. Το γεγονός ότι υπάρχει μόνο ένας υποψήφιος, ωστόσο, δεν μου αρέσει. Επιπλέον, αν δεν σας αποδεχτούμε τώρα, θα είναι όπως ήταν στην Ιρλανδία, με τον κ. Barroso να έρχεται σε δύο μήνες φορώντας διαφορετική γραβάτα και έπειτα όλοι να ψηφίζουν ξανά για το ίδιο πράγμα; Σας αρέσει η Επιτροπή. Διάβασα αυτό το έγγραφο πολύ προσεκτικά. Λέτε σε αυτό ότι η Επιτροπή είναι αναντικατάστατη και ότι μόνο η Επιτροπή έχει την εξουσία να υποβάλλει προτάσεις που λαμβάνουν υπόψη τα συμφέροντα όλων των πολιτών μας, και ότι μόνο η Επιτροπή διαθέτει την αρμοδιότητα και την ανεξαρτησία.
<P>
Κυρίες και κύριοι, πού είναι τα έθνη της Ευρώπης; Πού είναι τα κοινοβούλια της Ευρώπης και πού είναι οι ευρωπαίοι ψηφοφόροι; Δεν λένε ότι γι' αυτούς κρατιέται στα πόδια της η Ένωση; Δεν το πολυπιστεύω αυτό. Κύριε Barroso, στηρίξτε τον εργαζόμενο, στηρίξτε τους εργαζομένους, γιατί η κουρασμένη Αριστερά δεν μπορεί πλέον να το κάνει αυτό. Στηρίξτε τους μικρούς επιχειρηματίες: δεν έχουμε έλλειψη εργατικού δυναμικού· έχουμε έλλειψη εργοδοτών. Κάντε αξιόλογο έργο από τη βάση προς την κορυφή, ούτως ώστε οι άνθρωποι να είναι σε θέση να απασχολούν άλλους· με αυτόν τον τρόπο η Ευρώπη μπορεί να προχωρήσει μπροστά. Τέλος, Πρόεδρε Barroso, όχι κοινοτικούς φόρους, ευχαριστούμε· έχουμε ήδη αρκετούς φόρους.
<P>
(Χειροκροτήματα)
<SPEAKER ID="170" NAME="Francisco Sosa Wagner" AFFILIATION="NI">
(ES) Κύριε Πρόεδρε, θα ήθελα να απευθύνω τις παρατηρήσεις μου στον κ. Barroso.
<P>
Κύριε Barroso, σας άκουσα με μεγάλο ενδιαφέρον, και με μεγάλο σεβασμό, για πολύ καιρό, από τότε μάλιστα που ήσαστε πολιτικός σε μια χώρα που είναι πολύ κοντά σε εμάς και στις καρδιές μας, ήτοι την Πορτογαλία.
<P>
Εντούτοις, με εκπλήξατε εντελώς. Αυτό οφείλεται σε δύο λόγους: πρώτον, επιδείξατε περιφρόνηση προς την Ομάδα στην οποία ανήκω -την Ομάδα των Μη Εγγεγραμμένων- μην παρέχοντάς μας ούτε ένα λεπτό από τον χρόνο σας για να εξηγήσετε τις πολιτικές σας προτάσεις. Εκπροσωπούμε πολλούς ευρωπαίους πολίτες και επιδείξατε περιφρόνηση προς όλους τους ψηφοφόρους μας.
<P>
Δεύτερον, το πολιτικό σας πρόγραμμα είναι αδύναμο και οι πολιτικές προτάσεις σας στο έγγραφο "Πολιτικές κατευθυντήριες γραμμές για την επόμενη Επιτροπή" είναι ανεπαρκείς. Οι εν λόγω προτάσεις δεν περιλαμβάνουν καν ό,τι εσείς ο ίδιος υπερασπιστήκατε κατά τη διάρκεια της θητείας σας ως Πρόεδρος της Επιτροπής. Εκπλήσσομαι που ζητήματα όπως η ενέργεια τα οποία, καθ' όλη τη διάρκεια της θητείας σας, έτυχαν καλής μεταχείρισης, είναι πλέον, όταν υποβάλλετε τις προτάσεις σας για την επόμενη...
<P>
(Ο Πρόεδρος διακόπτει τον ομιλητή)
<SPEAKER ID="171" NAME="Carlos Coelho" AFFILIATION="PPE">
(PT) Κύριε Πρόεδρε, κυρία Malmström, Πρόεδρε Barroso, θα ξεκινήσω δίνοντάς σας τα συγχαρητήριά μου. Σας συγχαίρω καταρχάς για την πρώτη σας πενταετία εργασίας ως επικεφαλής της Επιτροπής, κατά την οποία επιδείξατε αποφασιστικότητα στην αντιμετώπιση των κρατών μελών, καθώς και σχετικά με το ζήτημα του κλίματος και της ενέργειας, αλλά και μια ικανότητα επίτευξης συμβιβασμού και συναίνεσης, όπως και για τη χρηματοπιστωτική προοπτική, παρά τις επιπλέον δυσκολίες που προέκυψαν από τη διεύρυνση, τη θεσμική κρίση και τη διεθνή χρηματοπιστωτική κρίση.
<P>
Δεύτερον, σας συγχαίρω για τις πολιτικές κατευθυντήριες γραμμές για την επόμενη Επιτροπή που παρουσιάσατε στο Κοινοβούλιο. Δυστυχώς, Πρόεδρε Barroso, σε μια δημοκρατία δεν μπορείτε να ευχαριστήσετε τους πάντες. Μερικοί άνθρωποι δεν σας συμπαθούν διότι είστε πολύ Ευρωπαίος, και άλλοι λόγω ιδεολογικών προκαταλήψεων. Άλλοι σας συγκρίνουν με το παρελθόν, ξεχνώντας ότι σήμερα υπάρχουν 27 κράτη μέλη τα συμφέροντα των οποίων πρέπει να συμβιβαστούν, όχι μόνο 12 πια, και ότι δυστυχώς το Κοινοβούλιο έχει μεγαλύτερη εξουσία και η διοργανική συνεργασία είναι πιο απαιτητική.
<P>
Άλλοι θέλουν να αναβάλουν την απόφαση. " αναβολή της θα δημιουργούσε ένα κενό και θα αποδυνάμωνε τόσο την Επιτροπή όσο και την Ευρώπη. Ο κόσμος δεν περιμένει εμάς. Μόλις χθες, ο Πρόεδρος της Βραζιλίας έκανε μια δήλωση που πέταξε την G8 στο καλάθι των αχρήστων της ιστορίας και υποστήριξε την G20. Ο κόσμος δεν παραμένει στάσιμος ενόσω η Ευρώπη τακτοποιεί το σπίτι της και εκλέγει τους ηγέτες της. " αναβολή μιας απόφασης θα σήμαινε ότι αποδεχόμαστε πως η Ευρώπη είναι ασήμαντη σε έναν πιο παγκοσμιοποιημένο κόσμο.
<P>
Είμαι φυσικά υπερήφανος που ένας Πορτογάλος προεδρεύει της Ευρωπαϊκής Επιτροπής, αλλά η υποστήριξή μου δεν συνιστά απλώς έκφραση εθνικής αλληλεγγύης. Αντιπροσωπεύει την αναγνώριση από μέρους μου του έργου που επιτελέσατε και τη συμφωνία μου με τις προτεραιότητές σας, τις οποίες ενστερνίζομαι: οικονομική ανάπτυξη· επένδυση στην καινοτομία, στην κατάρτιση και στην καταπολέμηση της ανεργίας· έμφαση στη σημασία της οικονομικής και κοινωνικής συνοχής· επένδυση στο περιβάλλον και στην καταπολέμηση της κλιματικής αλλαγής· μεγαλύτερη ασφάλεια χωρίς καταστολή της ελευθερίας· και ενίσχυση της ιδιότητας του πολίτη και της συμμετοχής των πολιτών.
<P>
Χαιρετίζω όσα μόλις μας προτείνατε αναφορικά με τη μεταξύ μας συνεργασία, φέρνοντας το Κοινοβούλιο και την Επιτροπή σας πιο κοντά για χάρη της κοινής μας Ευρώπης. Ήρθε η ώρα το Κοινοβούλιο να δώσει στους αρχηγούς κρατών διαφορετικών πολιτικών οικογενειών έναν λόγο για τον ομόφωνο επαναδιορισμό σας ως επικεφαλής της Επιτροπής. Καλή τύχη, Πρόεδρε Barroso, και καλή επιτυχία στο έργο σας.
<SPEAKER ID="172" NAME="Hannes Swoboda" AFFILIATION="S&amp;D">
(DE) Κύριε Πρόεδρε, κύριε Barroso, συμμετείχα στην προεκλογική μάχη ως επικεφαλής υποψήφιος των Σοσιαλδημοκρατών στην Αυστρία με βάση την ισχυρή ευρωπαϊκή ρύθμιση των χρηματοπιστωτικών αγορών, την τροποποίηση της οδηγίας για την απόσπαση εργαζομένων, την προστασία των δημόσιων υπηρεσιών και την αξιολόγηση του κοινωνικού αντίκτυπου της νομοθεσίας. Καθώς τίποτα από τα ανωτέρω δεν επετεύχθη από την προηγούμενη Επιτροπή, της οποίας ήσαστε επικεφαλής, θεώρησα δεδομένο ότι χρειαζόμαστε μια νέα Επιτροπή και έναν νέο Πρόεδρο της Επιτροπής. Τώρα λέτε ότι θα κάνετε ό,τι ζήτησα. Πώς μπορούμε ξαφνικά να αρχίσουμε να πιστεύουμε τα όσα λέτε;
<P>
Ο συνάδελφός μου, Stephen Hughes, έχει ήδη αναφερθεί στο γεγονός ότι η πρώτη Επιτροπή Barroso απέτυχε να εκπληρώσει πολλά από αυτά που είχατε ήδη υποσχεθεί. Τις επόμενες εβδομάδες θα έχετε τον χρόνο να αποδείξετε ότι παίρνετε πραγματικά στα σοβαρά την εν λόγω κατάσταση. Σε αυτήν την περίπτωση, το να παίρνετε την κατάσταση στα σοβαρά σημαίνει να έχετε την υποστήριξη των ανθρώπων που επιθυμούν την εφαρμογή των εν λόγω μέτρων.
<P>
Έχει ήδη καταστεί σαφές ότι αύριο θα λάβετε την υποστήριξη πολλών ανθρώπων που δεν έχουν καμία σχέση με τους εν λόγω ουσιαστικούς στόχους. Θα λάβετε μεγάλη υποστήριξη από τους βουλευτές του Ευρωπαϊκού Κοινοβουλίου που έχουν αποτρέψει την επίτευξη των εν λόγω στόχων ή έχουν απορρίψει τους εν λόγω στόχους, παραδείγματος χάριν, στην περίπτωση της οδηγίας για την απόσπαση εργαζομένων και των μέτρων για τις δημόσιες υπηρεσίες, και οι οποίοι τάχθηκαν σθεναρά υπέρ της ιδιωτικοποίησης. Οι εν λόγω βουλευτές θα σας υποστηρίξουν αύριο. Πρέπει να αποδείξετε ότι μπορείτε να σχηματίσετε νέα πλειοψηφία στην Επιτροπή η οποία επιθυμεί πραγματικά να επιτύχει τους εν λόγω στόχους.
<P>
Απαντώντας στον κ. Lambsdorff, ο οποίος αναφέρει ότι η συγκεκριμένη μπορεί να αποτελεί μόνο γερμανική προεκλογική εκστρατεία και ότι οι Σοσιαλδημοκράτες αποχωρούν από την ευρωπαϊκή πορεία, θα ήθελα να πω ότι δεν είναι οι Σοσιαλδημοκράτες, αλλά εσείς, αυτοί που συνάπτουν μια συμμαχία με γνήσιους αντιευρωπαίους και αυτό είναι το πρόβλημα. Πολλοί από εμάς θα ήμαστε διατεθειμένοι να σας υποστηρίξουμε, αν η Επιτροπή είχε μια σαφή θέση επί της κοινωνικής διάστασης. Σημειώνουμε τις υποσχέσεις που πραγματοποιήσατε σήμερα, αλλά αναμένουμε επίσης μια απόφαση που θα υποδεικνύει ότι τα ζητήματα στα οποία αναφέρθηκα σήμερα θα ληφθούν σοβαρά υπόψη στην πολιτική της μελλοντικής Επιτροπής.
<SPEAKER ID="174" NAME="Marielle De Sarnez" AFFILIATION="ALDE">
(FR) Κύριε Πρόεδρε, κύριε Barroso, σε αυτό το Σώμα υπάρχουν βουλευτές του Ευρωπαϊκού Κοινοβουλίου, συμπεριλαμβανομένης εμού, οι οποίοι δεν θα σας δώσουν ψήφο εμπιστοσύνης στην αυριανή ψηφοφορία. Θα ήθελα στο σημείο αυτό να αναφέρω τους λόγους για την εν λόγω απόφαση, καθώς και να εκφράσω τις ανησυχίες μας, διότι πιστεύω ότι αξίζει να ακουστούν.
<P>
Πιστεύουμε ότι η Επιτροπή είναι μάλλον λιγότερο ισχυρή σήμερα σε σχέση με πέντε χρόνια πριν. Πιστεύουμε ότι, πολύ συχνά, έχει εσκεμμένα επιλέξει να υποχωρήσει έναντι του Συμβουλίου, προκειμένου να μην αναστατώσει κανέναν. Πιστεύουμε, επίσης, ότι δεν ήταν σε θέση να αξιοποιήσει την εξουσία που της παρασχέθηκε από τις Συνθήκες, αυτό το δικαίωμα πρωτοβουλίας το οποίο, σε καιρούς κρίσης, πρέπει να συνιστά πραγματική υποχρέωση πρωτοβουλίας. Πιστεύουμε τέλος, ότι η Επιτροπή δεν συνιστά πλέον το πλαίσιο όπου διαμορφώνεται το ευρωπαϊκό γενικό συμφέρον, προκειμένου να ακουστεί από όλους, και ότι τίποτα από αυτά δεν κάνει καλό στην Ευρώπη.
<P>
" Ευρώπη χρειάζεται όραμα, χρειάζεται εξουσίες για να επινοήσει και να υλοποιήσει ένα νέο μοντέλο ανάπτυξης, και χρειάζεται νέες λύσεις σε οικονομικά ζητήματα: πώς μπορούμε να επιτύχουμε μεγαλύτερη βιομηχανική και δημοσιονομική ολοκλήρωση· πώς μπορούμε να θέσουμε σε προτεραιότητα το μακροπρόθεσμο έναντι του βραχυπρόθεσμου· πώς μπορούμε να διασφαλίσουμε, παραδείγματος χάριν, ότι οι τράπεζες υπάρχουν πρωτίστως για να στηρίζουν τις επιχειρήσεις, τα νοικοκυριά και τους ευρωπαίους επενδυτές στον τομέα της ρύθμισης· πώς μπορούμε να ορίσουμε έναν ευρωπαίο ρυθμιστή που μπορεί να συζητήσει κοινωνικά ζητήματα επί ίσοις όροις με τον αμερικανό ομόλογό του ή της· πώς μπορούμε να εφαρμόσουμε ένα σύμφωνο για την απασχόληση· πώς μπορούμε να επιτύχουμε περισσότερη προς τα άνω εναρμόνιση στον νομισματικό τομέα· πώς μπορούμε να αξιοποιήσουμε την αλληλεγγύη και να την επιδείξουμε· πώς μπορούμε να επιτύχουμε, στο μέλλον ενδεχομένως, περαιτέρω διεύρυνση της ζώνης του ευρώ, συμπεριλαμβανομένου του τομέα αειφόρου ανάπτυξης· και πώς μπορούμε να καταστήσουμε επιτυχή την εν λόγω μετάβαση, όχι μόνο στην Ευρώπη, αλλά και στις αναπτυσσόμενες χώρες;
<P>
Αυτά, κύριε Barroso, είναι μερικά ζητήματα που πρέπει να αντιμετωπίσετε. Γι' αυτό πιστεύω ότι χρειαζόμαστε μια Επιτροπή που μπορεί να αναζωογονήσει το ευρωπαϊκό γενικό συμφέρον και το όραμά της, απλώς και μόνο για να δοθεί και πάλι νόημα στην ιδέα της Ευρώπης. Βάσει των ανωτέρω θα κρίνουμε τις μελλοντικές σας ενέργειες. Σας ευχαριστώ.
<SPEAKER ID="175" NAME="Sven Giegold" AFFILIATION="Verts/ALE">
(DE) Κύριε Πρόεδρε, η έκταση της κρίσης στην Ευρώπη δεν προκλήθηκε απλώς λόγω αντιδεοντολογικής συμπεριφοράς στις χρηματοπιστωτικές αγορές, κύριε Barroso. Άλλα αίτια είναι οι εντεινόμενες κοινωνικές ανισότητες, οι επικίνδυνες μακροοικονομικές ανισορροπίες μεταξύ των κρατών μελών, οι οποίες οδήγησαν σε έλλειψη αλληλεγγύης, και η εξάρτηση της Ευρώπης από την αύξηση των τιμών των πόρων.
<P>
Οι πολίτες της Ευρώπης αξίζουν μια Επιτροπή η οποία θα θέτει επανειλημμένα αυτά τα βαθύτερα αίτια στην ημερήσια διάταξη αντί να τα μετατρέπει σε ταμπού, αντί να κάνει το αντίθετο και αντί να μετακυλά την ευθύνη στα κράτη μέλη. Χρειαζόμαστε ορθά συντονισμένες οικονομικές και δημοσιονομικές πολιτικές στην Ευρώπη. Χρειαζόμαστε συνεργασία όσον αφορά τη φορολογία στην Ευρώπη, που θα θέσει τέρμα στο φορολογικό ντάμπινγκ. Μόνο τότε θα είναι δυνατό να σταματήσουμε την εξάπλωση των κοινωνικών διαχωρισμών και να χρηματοδοτήσουμε τις φιλικές προς το περιβάλλον επενδύσεις που απαιτούνται. Χρειαζόμαστε μια πολιτική που θα προωθεί με συνέπεια τις πράσινες τεχνολογίες και τρόπους ζωής, προκειμένου να επιφέρει μια ταχεία μείωση της εξάρτησης της ΕΕ από πεπερασμένους πόρους. Αυτό θα αποτελέσει πράσινη περιβαλλοντική επανάσταση.
<P>
Δεν μπορώ να βρω τίποτε από αυτά στο πρόγραμμά σας, κύριε Barroso, γι' αυτόν τον λόγο δεν μπορώ να σας ψηφίσω.
<SPEAKER ID="176" NAME="Roberts Zīle" AFFILIATION="ECR">
(LV) Σας ευχαριστώ, κύριε Πρόεδρε, κύριε Barroso, για χρόνια, ορισμένα από τα μικρότερα νέα κράτη μέλη είχαν ήδη διατηρήσει μια σταθερή συναλλαγματική ισοτιμία για το εθνικό τους νόμισμα έναντι του ευρώ προτού προσχωρήσουν στην Ευρωπαϊκή Ένωση. Αυτό επέτρεψε στον χρηματοπιστωτικό τομέα της Ευρωπαϊκής Ένωσης να επενδύσει πιο επικερδώς στις εν λόγω χώρες. Ωστόσο, αυτήν τη στιγμή της κρίσης, γι' αυτές τις χώρες η διατήρηση της εν λόγω αυστηρής συναλλαγματικής ισοτιμίας έχει ως αποτέλεσμα μια κοινωνικά δραματική υποτίμηση των εισοδημάτων των ανθρώπων και κερδοσκοπικές επιθέσεις στα αποθέματα ξένου συναλλάγματος των κεντρικών τραπεζών των εν λόγω χωρών. Αυτό στοιχίζει τόσο στους πολίτες τους όσο και στην Ευρωπαϊκή Επιτροπή, ως δανειστή των εν λόγω χρημάτων, αγαπητέ μου. " ταχύτερη εισαγωγή του ευρώ στις εν λόγω χώρες θα μείωνε τα έξοδα αυτά και θα επέφερε σταθερότητα. Γι' αυτόν τον λόγο, κύριε Barroso, θα ήθελα να σας δω να προωθείτε την εφαρμογή των κριτηρίων του Μάαστριχτ που ενδείκνυνται σε τέτοιους καιρούς κρίσης με τον ίδιο ζήλο με τον οποίο υπερασπίζεστε τη Συνθήκη της Λισαβόνας. Σας ευχαριστώ.
<SPEAKER ID="177" NAME="Joe Higgins" AFFILIATION="GUE/NGL">
(EN) Κύριε Πρόεδρε, αντιτάχθηκα στον διορισμό του κ. Barroso ως Προέδρου της Επιτροπής. Ο κ. Barroso χρησιμοποιεί την Επιτροπή της ΕΕ για να παρέμβει στο δημοκρατικό δικαίωμα των Ιρλανδών να αποφασίσουν ελεύθερα αν θα αποδεχθούν ή θα απορρίψουν τη Συνθήκη της Λισαβόνας σε δημοψήφισμα στις 2 Οκτωβρίου.
<P>
Με μεγάλο κυνισμό, η Επιτροπή του απέστειλε εργαζομένους της Επιτροπής σε σχολεία σε ολόκληρη την Ιρλανδία τις τελευταίες ημέρες για να μιλήσουν, υποτίθεται, για το πόσο καλή είναι η Επιτροπή της Ευρωπαϊκής Ένωσης - στην πραγματικότητα αυτό ήταν ένα μήνυμα προς τους γονείς τους ότι πρέπει να ψηφίσουν "ναι" για τη Λισαβόνα. Επιπλέον, ένας ανώτατος υπάλληλος της Επιτροπής πήρε ανοιχτά μέρος σε δημόσια συλλαλητήρια οργανώσεων που συμμετείχαν στην εκστρατεία υπέρ της Συνθήκης της Λισαβόνας.
<P>
Όπως ο Αύγουστος Καίσαρας, ο κ. Barroso αποστέλλει τους απεσταλμένους του για να πουν στους Ιρλανδούς τι πρέπει να κάνουν. Θα ξεκινήσουμε δημοκρατικό διάλογο με τον καθένα, αλλά πρόκειται για σοβαρή κατάχρηση των χρημάτων των φορολογούμενων το γεγονός ότι οι δημόσιοι υπάλληλοι παρεμβαίνουν τασσόμενοι υπέρ της μίας πλευράς στον εν λόγω διάλογο.
<P>
(GA) Οι πολιτικές του κ. Barroso δεν είναι σε καμία περίπτωση προς όφελος του ευρωπαϊκού εργατικού δυναμικού, και η Συνθήκη της Λισαβόνας δεν είναι προς όφελος του ευρωπαϊκού εργατικού δυναμικού, αλλά μάλλον προάγει τη στρατιωτικοποίηση και την ιδιωτικοποίηση και, ως αποτέλεσμα, δεν θα αποδεχτούμε τον κ. Barroso ως Πρόεδρο στο εξής.
<SPEAKER ID="179" NAME="Nicole Sinclaire" AFFILIATION="EFD">
(EN) Κύριε Πρόεδρε, ο Πρόεδρος Barroso ενστερνίζεται μια φιλόδοξη Ευρώπη. " ΕΕ το έχει σίγουρα επιτύχει αυτό: 27 κράτη σε 50 χρόνια, και η Συνθήκη της Λισαβόνας -αν επικυρωθεί από την Ιρλανδία- θα σηματοδοτήσει τον θάνατο της εθνικής τους κυριαρχίας και την πλατφόρμα για την επικράτηση της Ευρωπαϊκής Ένωσης.
<P>
Αλλά εμείς στο UKIP απορρίπτουμε το σχέδιο του κ. Barroso για την ευρωπαϊκή ολοκλήρωση, διότι γνωρίζουμε ότι τα μεμονωμένα κράτη μέλη δεν είναι κάτι ασήμαντο. " εθνική κυριαρχία είναι το θεμέλιο των αξιών μας και ο ακρογωνιαίος λίθος της δημοκρατίας του "νωμένου Βασιλείου. Στην ΕΕ, τα ανθρώπινα δικαιώματα -ατομικά ή συλλογικά- έρχονται σε δεύτερη θέση έναντι της αλληλεγγύης για τους Ευρωπαίους. Είναι άμεσα ασύμβατα μεταξύ τους, παρ' όλα αυτά ο Πρόεδρος Barroso τα θέτει μαζί στο επίκεντρο του οράματός του για την ΕΕ για την επόμενη πενταετία, με την αλληλεγγύη ως τον ακρογωνιαίο λίθο της ευρωπαϊκής κοινωνίας.
<P>
Εμείς στο UKIP προτιμούμε την κυριαρχία από την αλληλεγγύη. Όταν οι πολίτες των κρατών μελών εκφράζουν τις απόψεις τους σε εθνικά δημοψηφίσματα, το αποτέλεσμα θα πρέπει να είναι οριστικό, με σεβασμό στο δικαίωμά τους να εκφέρουν τη γνώμη τους, αλλά η εκδοχή της ΕΕ για τα δικαιώματα των πολιτών είναι να τους κάνουμε να ψηφίζουν ξανά και ξανά σε εθνικά δημοψηφίσματα έως ότου υποκύψουν στην πίεση και ψηφίσουν "ναι".
<P>
Έτσι επιτεύχθηκε η Συνθήκη του Μάαστριχτ και η Συνθήκη της Νίκαιας, και τώρα η ΕΕ ακολουθεί την ίδια τακτική και εξαναγκάζει την Ιρλανδία να ψηφίσει ξανά για τη Συνθήκη της Λισαβόνας, όταν την έχει ήδη απορρίψει, όπως έκαναν η Γαλλία και οι Κάτω Χώρες. Τι είδους δικαιώματα είναι αυτά, όταν απορρίπτονται στο όνομα της αλληλεγγύης; Το UKIP τοποθετεί την κυριαρχία και τα δικαιώματα των πολιτών υπεράνω της αλληλεγγύης. Απορρίπτουμε τη Συνθήκη της Λισαβόνας και το όραμα του Προέδρου Barroso γι' αυτήν.
<SPEAKER ID="180" NAME="Hans-Peter Martin" AFFILIATION="NI">
(DE) Κύριε Πρόεδρε, χρειαζόμαστε μια επανάσταση της δημοκρατίας. Κύριε Barroso, φανταστείτε απλώς να θέτατε υποψηφιότητα για εκλογή στην Ευρώπη, μόνο εσείς και κανένας άλλος υποψήφιος. Τι ποσοστό των ψήφων θα λαμβάνατε; Τι θα έκαναν οι πολίτες;
<P>
Κατά πάσα πιθανότητα θα σας είχαν ακούσει σήμερα και θα είχαν δει ότι υποσχεθήκατε τα πάντα σε όλους. Ελπίζω ότι θα διαπίστωναν, επίσης, τι κάνατε πριν από πέντε χρόνια. Τότε υποσχεθήκατε στους περισσότερους πολλά. Το θέμα είναι να συγκρίνουμε αυτά που υποσχεθήκατε τότε με αυτά που υπόσχεστε τώρα και αυτά που μπορούμε να προσδοκούμε. Πιστεύω ότι είναι πολύ, πολύ λίγα.
<P>
Εκπροσωπείτε την παλαιά Ευρώπη, την κακότεχνη Ευρώπη, τη συμβολή στη χρηματοπιστωτική κρίση, ως αποτέλεσμα της αποτυχίας εκ μέρους της Επιτροπής, της έλλειψης δέσμευσης στα κλιματικά ζητήματα και ούτω καθεξής. Θα ήμουν στην πλευρά της πλειοψηφίας των ευρωπαίων πολιτών, διότι πιστεύω ότι δεν θα λαμβάνατε πάνω από το 10 ή 12 ή 15% των ψήφων.
<SPEAKER ID="181" NAME="Werner Langen" AFFILIATION="PPE">
(DE) Κύριε Πρόεδρε, κυρίες και κύριοι, θα ήθελα να πω εκ των προτέρων ότι οι γερμανοί συντηρητικοί (CDU/CSU) βουλευτές του Ευρωπαϊκού Κοινοβουλίου θα σας υποστηρίξουν, κύριε Barroso, στην υποψηφιότητά σας για μια δεύτερη θητεία. Ωστόσο, έχουμε συγκεκριμένες προσδοκίες από εσάς και, φυσικά, από τη μελλοντική Επιτροπή κατά τη διάρκεια αυτής της δεύτερης θητείας. Θέλω να το καταστήσω αυτό απολύτως σαφές.
<P>
Οι απαιτήσεις μας εστιάζονται στο μέλλον αλλά, φυσικά, έχουμε πίσω μας πέντε χρόνια εμπειρίας και, ως εκ τούτου, θα ήθελα να επισημάνω εν συντομία τις αλλαγές που θα θέλαμε να δούμε. Κατά τη γνώμη μας, τα τελευταία πέντε έτη είχαν καλές στιγμές και κακές στιγμές. Οι κακές στιγμές συμπεριελάμβαναν την έλλειψη ρύθμισης των χρηματοπιστωτικών αγορών, διότι η Επιτροπή δεν είχε το θάρρος να λάβει τα απαραίτητα μέτρα κατά μεμονωμένων κρατών μελών τα οποία εμπόδιζαν την πρόοδο, την αξιοσημείωτη αύξηση της εξουσίας του Συμβουλίου και την αυταρχικότητα μεμονωμένων Επιτρόπων οι οποίοι αψήφησαν την έννοια της επικουρικότητας.
<P>
Θα στηρίξουμε το πρόγραμμά σας και τις κατευθυντήριες γραμμές σας, διότι πιστεύουμε ότι αντιπροσωπεύουν την ορθή προσέγγιση. Θέλουμε να διασφαλίσουμε ότι μερικά πράγματα που θεωρούμε σημαντικά θα επιτευχθούν και είμαι βέβαιος ότι θα το λάβετε αυτό υπόψη. Πρώτον, το μοντέλο μιας κοινωνικής οικονομίας της αγοράς πρέπει να συνιστά τη βάση της κοινής πολιτικής μας στην Ευρώπη, με άλλα λόγια, ελευθερία και υπευθυνότητα και όχι απλώς η ελευθερία που επικρατούσε στις χρηματοπιστωτικές αγορές.
<P>
" ανταγωνιστικότητα της Ευρώπης και η ασφάλεια των θέσεων εργασίας στην Ευρώπη πρέπει να σταθμιστούν έναντι της προστασίας του περιβάλλοντος και του κλίματος. Με εξέπληξε το γεγονός ότι δυνητικά θέτετε την εν λόγω καθολική προσέγγιση σε κίνδυνο διορίζοντας έναν χωριστό επίτροπο για το κλίμα. Χρειαζόμαστε μια βιομηχανική βάση στην Ευρώπη και τα προβλήματα του κόσμου, όπως η πείνα, η φτώχεια και οι ασθένειες, μπορούν να επιλυθούν μόνο αν η Ευρώπη αποτελεί ισχυρή οικονομική δύναμη με τέτοιου είδους βάση.
<P>
Οι πολίτες πρέπει να υποστηρίζουν την Ευρώπη. " υπερβολική ρύθμιση μειώνει σημαντικά τα κίνητρα των ανθρώπων και τους αποξενώνει από την έννοια της Ευρώπης, και αυτός είναι ο λόγος για τον οποίο επιθυμούμε μια ανεξάρτητη αξιολόγηση του αντίκτυπου της νομοθεσίας.
<P>
Τέταρτον και τελευταίο, θέλουμε μια θεμελιωδώς νέα έκδοση των διοργανικών συμφωνιών. Υπό αυτές τις προϋποθέσεις, η πενταετής θητεία θα είναι θετική.
<SPEAKER ID="182" NAME="Adrian Severin" AFFILIATION="S&amp;D">
(EN) Κύριε Πρόεδρε, δεν θα μπορούσαμε να ζητήσουμε από έναν πολιτικό λαϊκού κόμματος να γίνει σοσιαλιστής, ούτε από έναν σοσιαλιστή να ψηφίσει έναν πολιτικό λαϊκού κόμματος. Τόσο απλό θα ήταν αν δεν ήταν πολύ πιο περίπλοκο.
<P>
Για ποιον λόγο, εντούτοις, νιώθουμε μια κάποια ντροπή και διχογνωμία, όταν μας ζητείται να υποστηρίξουμε την υποψηφιότητά σας; Ας είμαστε ειλικρινείς. Ο κατάλογος των απογοητεύσεων και αποτυχιών κατά τη διάρκεια της θητείας της παρούσας Επιτροπής είναι πολύ μεγάλος, όπως και αυτός των υποσχέσεων και πρωτοβουλιών που δεν εκπληρώθηκαν. Συνεπώς, οι ευρωπαίοι πολίτες μας όχι μόνο έχασαν την εμπιστοσύνη τους στα ευρωπαϊκά θεσμικά όργανα, αλλά και τις ελπίδες και το πάθος τους.
<P>
Για να είμαστε απολύτως δίκαιοι, πρέπει επίσης να παραδεχτούμε ότι δεν είστε εσείς αποκλειστικά υπεύθυνος γι' αυτό. " πρωταρχική ευθύνη καταλογίζεται στους εθνικούς πολιτικούς ηγέτες οι οποίοι πάντοτε εθνικοποιούσαν τα επιτεύγματα και ανήγαγαν σε ευρωπαϊκό επίπεδο τις ήττες, και οι οποίοι κατά βάση έδιναν προτεραιότητα στον εθνικό εγωισμό έναντι της ευρωπαϊκής αλληλεγγύης.
<P>
Πολλοί από τους Επιτρόπους σας, συμπεριλαμβανομένων των σοσιαλιστών, οι οποίοι παρασχέθηκαν από τους ίδιους εθνικούς ηγέτες, είναι επίσης υπεύθυνοι για την έλλειψη επαρκούς οράματος, θάρρους, ικανότητας και βούλησης. Επομένως, σήμερα, δεν αντιμετωπίζουμε μόνο εσάς, αλλά όσους σας πρότειναν ως τον μοναδικό υποψήφιο για μία από τις σημαντικότερες ευρωπαϊκές θέσεις. Προφανώς, δεν το έκαναν αυτό από σεβασμό για τα προσόντα και τις δυνάμεις σας, αλλά για ό,τι θεωρούν ότι είναι οι αδυναμίες σας. Όχι γιατί πιστεύουν ότι θα εργαστείτε για την επίτευξη μιας ολοένα στενότερης ένωσης με ισχυρή κοινωνική απήχηση, αλλά γιατί πιστεύουν ότι θα καλέσετε τον καθέναν από αυτούς ξεχωριστά για να ζητήσετε την ευχή τους εκ των προτέρων για κάθε πρωτοβουλία της Ευρωπαϊκής Επιτροπής.
<P>
Είναι τουλάχιστον παράδοξο το γεγονός ότι σήμερα το Ευρωπαϊκό Κοινοβούλιο ως κοινοτικό θεσμικό όργανο, αντί να εδραιώνει τη δημοκρατική νομιμότητα του μελλοντικού Προέδρου ενός άλλου κοινοτικού θεσμικού οργάνου, της Επιτροπής, με ένα συντριπτικό "ναι", αμφισβητεί, μέσω του εν λόγω υποψηφίου, ένα διακυβερνητικό θεσμικό όργανο, δηλαδή το Συμβούλιο.
<P>
Επομένως, στο τέλος της εν λόγω διαδικασίας της ψηφοφορίας μας για το Σώμα των Επιτρόπων, θα ήταν σημαντικό αν μπορούσατε να αποδείξετε ότι είστε ένας από εμάς και όχι ένας από αυτούς.
<SPEAKER ID="183" NAME="Andrew Duff" AFFILIATION="ALDE">
(EN) Κύριε Πρόεδρε, θα πρέπει να συγχαρούμε τον Πρόεδρο Barroso για την πιστή του υποστήριξη όσον αφορά την ατζέντα για την αλλαγή της Συνθήκης καθ' όλη τη διάρκεια της προηγούμενης θητείας του. Πιστεύω, επίσης, ότι πρέπει να τον ευχαριστήσουμε για τη δημοσίευση ενός καλού προγράμματος σταθερότητας συν τις απαραίτητες προτάσεις βελτίωσης στους απαιτητικούς τομείς πολιτικής στους οποίους όλοι συμφωνούμε.
<P>
Αλλά οφείλω να πω ότι, καθώς το ΑΕγχΠ βουλιάζει και καθώς οι δαπάνες μας αυξάνονται, αντιμετωπίζουμε, μέχρι το 2014, την προοπτική μιας νέας δημοσιονομικής κρίσης, και εκείνη τη στιγμή ευελπιστώ ότι ο Πρόεδρος Barroso θα βρίσκεται σταθερά στο πλευρό του Κοινοβουλίου και θα αντιταχθεί στη θέση που μπορούμε να προβλέψουμε ότι θα τηρήσουν τα εθνικά Υπουργεία Οικονομικών.
<P>
Είναι γεγονός ότι η Ένωση χρειάζεται μεγαλύτερο προϋπολογισμό και μια δημοσιονομική πολιτική που θα χαραχτεί με στόχο την προώθηση της οικονομικής ανάκαμψης. Οι εθνικές δαπάνες θα πρέπει να μεταφερθούν στον ευρωπαϊκό προϋπολογισμό εκεί όπου υπάρχουν σαφής αποδοτικότητα του κόστους, οικονομίες κλίμακας και προστιθέμενη αξία, και όπου η αποτυχία της αγοράς απαιτεί ισχυρότερες ευρωπαϊκές πολιτικές για την αποκατάστασή της.
<P>
Πρέπει να τροφοδοτήσουμε τον προϋπολογισμό μέσω ενός ανεξάρτητου και πιο προοδευτικού και διαφανούς συστήματος.
<SPEAKER ID="184" NAME="Hans-Peter Martin" AFFILIATION="NI">
(DE) Κύριε Πρόεδρε, δεν αναφέρομαι, φυσικά, στον προηγούμενο ομιλητή, αλλά θα ήθελα να σας ζητήσω να είστε δίκαιος όταν διακόπτετε ομιλητές οι οποίοι έχουν ξεπεράσει τον χρόνο αγόρευσής τους. Διακόπτετε μερικούς απότομα και αφήνετε άλλους να συνεχίζουν για πολύ ώρα. Αυτό δεν είναι αποδεκτό.
<SPEAKER ID="185" NAME="Seán Kelly" AFFILIATION="PPE">
(EN) Κύριε Πρόεδρε, θέλω απλώς να διευκρινίσω ότι η Ιρλανδία δεν ψηφίζει ξανά διότι το είπε κάποιος: οι Ιρλανδοί ψηφίζουν ξανά διότι έχουν αποφασίσει οι ίδιοι να το κάνουν και θα λάβουν οι ίδιοι την απόφασή τους. Δεύτερον, η ψηφοφορία τώρα είναι διαφορετική από την προηγούμενη φορά. Έχουμε εγγυήσεις που αποσαφηνίζουν τα πράγματα για τους Ιρλανδούς, και έχουμε επίσης την εγγύηση ότι μπορούμε να κρατήσουμε τον Επίτροπό μας.
<P>
(Ο Πρόεδρος διακόπτει τον ομιλητή)
<SPEAKER ID="186" NAME="Πρόεδρος">
Κύριε Kelly, λυπάμαι αλλά πρόκειται για νέα διαδικασία και πρέπει να την εφαρμόσουμε σωστά. Ισχύει μόνο για ερωτήσεις προς τον προηγούμενο ομιλητή, όχι για δηλώσεις. Συγγνώμη που σας διέκοψα.
<SPEAKER ID="187" NAME="José Manuel Barroso">
προταθείς Πρόεδρος της Επιτροπής. - (EN) Κύριε Πρόεδρε, θα ξεκινήσω με ζητήματα πολιτικών και θα συνεχίσω με την πολιτική αν έχω τον χρόνο.
<P>
Αναφορικά με τις ερωτήσεις του κ. Hughes, πιστεύω ότι είναι σημαντικό να αποσαφηνίσουμε αυτά τα ζητήματα που είναι πολύ σημαντικά για την Ομάδα σας και για εμένα, καθώς και για την προσήλωσή μας σε μια κοινωνική οικονομία της αγοράς. Όσον αφορά την απόσπαση εργαζομένων, η δέσμευσή μου για έναν κανονισμό αποσκοπεί στην αντιμετώπιση του ίδιου του προβλήματος που επισημάνατε, κύριε Hughes. Τα ζητήματα εφαρμογής και ερμηνείας που έχουν δημιουργήσει αβεβαιότητα είναι το πρόβλημα. Σας υπενθυμίζω ότι ένας κανονισμός εφαρμόζεται άμεσα και θα χρειαστεί λιγότερο χρόνο από την καθολική αναθεώρηση της οδηγίας. Εν πάση περιπτώσει, έχω πει ότι, αν χρειαστεί, μπορούμε να εξετάσουμε την αναθεώρηση της οδηγίας.
<P>
Όσον αφορά την υπόθεση Laval, ο Επίτροπος Špidla, μέλος της σοσιαλιστικής σας οικογένειας, έχει διεξαγάγει, με τη δική μου σύμφωνη γνώμη, μια εξαιρετικά ολοκληρωμένη έρευνα για πρακτικές λύσεις. Πρέπει να είστε ενήμερος ότι τα προβλήματα που θίξατε δεν προκύπτουν σε όλα τα κράτη μέλη. " ποικιλομορφία του εργατικού δικαίου στα κράτη μέλη σημαίνει ότι μια κατάσταση παρόμοια με την υπόθεση Laval μπορεί να προκύψει σε ορισμένα κράτη μέλη, αλλά όχι σε άλλα. Εσείς γνωρίζετε πολύ καλά ότι τα κράτη μέλη, οι κοινωνικοί εταίροι και τα συνδικάτα εμμένουν στο κεκτημένο του εργατικού τους δικαίου. Έπρεπε να εκτιμήσουμε πλήρως την κατάσταση για να βεβαιωθούμε ότι η λύση δεν θα δημιουργούσε μεγαλύτερο πρόβλημα από εκείνο που επιδίωκε να επιλύσει. Ο κ. Špidla διεξήγαγε την εν λόγω ανάλυση, και γι' αυτόν τον λόγο μπορώ να προτείνω τώρα μια λύση, επιχειρώντας να επιτύχω την ευρεία συναίνεση του Κοινοβουλίου.
<P>
Όσον αφορά τις δημόσιες υπηρεσίες, ο κ. Hughes ρώτησε γιατί η Επιτροπή δεν έχει προτείνει ακόμα μια οδηγία πλαίσιο. Θα επισημάνω ότι η Επιτροπή μου έχει διεξαγάγει πολύ σημαντικό νομικό έργο όσον αφορά την αποσαφήνιση της εφαρμογής των κανόνων περί κρατικών ενισχύσεων στις δημόσιες υπηρεσίες. Αυτό ήταν το σημαντικότερο ζήτημα πριν από πέντε χρόνια, και η αλήθεια είναι ότι οι εν λόγω διευκρινίσεις συνέβαλαν σε μεγάλο βαθμό στην άμβλυνση της έντασης από την παλαιότατη συζήτηση για τις δημόσιες υπηρεσίες στην εσωτερική αγορά. Δεν είπα ότι δεν υπάρχουν και άλλα προβλήματα. Αντιθέτως, τα αναγνωρίζω. Δέσμευσή μου είναι να εκτιμήσουμε πλήρως την κατάσταση, και δεν θα διστάσω, αν κριθεί απαραίτητο, να προχωρήσω παραπέρα. Έκανα μια έντιμη και πιστή προσφορά κατά τις συζητήσεις με την Ομάδα σας, και ανυπομονώ να συνεργαστώ σχετικά μαζί σας, και όσον αφορά τις κατάλληλες νομικές πράξεις μεταξύ άλλων.
<P>
Όσον αφορά την ισόρροπη συμμετοχή ανδρών και γυναικών, είμαι προσηλωμένος στο εν λόγω ζήτημα, και η Επιτροπή μου περιέχει αριθμό ρεκόρ γυναικών. Μπορώ να σας πω απολύτως ειλικρινά ότι ήταν ένας πολύ δύσκολος αγώνας να πείσω μερικά κράτη μέλη να αποστείλουν ικανές γυναίκες στην Επιτροπή διότι δεν ήθελαν να στείλουν γυναίκες. Όπως γνωρίζετε, η πρωτοβουλία επί τούτου προέρχεται από τα κράτη μέλη. Δεσμεύομαι να καταβάλω κάθε δυνατή προσπάθεια για άλλη μία φορά. Θυμάμαι ότι η πρώτη Επιτροπή Delors δεν είχε καμία γυναίκα και η δεύτερη είχε μόνο μία. Για ορισμένο διάστημα, είχα εννέα γυναίκες μέλη της Επιτροπής, πράγμα που πιστεύω ότι είναι πολύ σημαντικό. Διόρισα την πρώτη γυναίκα στην ιστορία σε θέση Γενικού Γραμματέα -τη σημαντικότερη θέση υπαλλήλου στην Επιτροπή- συνεπώς είμαι πολύ προσηλωμένος στο εν λόγω ζήτημα και χρειάζομαι την υποστήριξή σας. Και πάλι, ωστόσο, συνεργαστείτε παρακαλώ και με τα κράτη μέλη σας ούτως ώστε να μην καταφύγουν σε αυτήν την ρουτίνα, διότι για 50 χρόνια ορισμένα κράτη μέλη δεν ήταν σε θέση να προτείνουν ούτε μία φορά γυναίκα στην Επιτροπή.
<P>
Αναφορικά με το ζήτημα των κοινωνικών θεμάτων, ας μιλήσουμε έξω από τα δόντια. Αν θέλετε να επιτεθείτε στην καρικατούρα του κ. Barroso, τότε κάντε το, αλλά γνωρίζετε πολύ καλά ότι έκανα συχνά προτάσεις που δεν έγιναν αποδεκτές από το Συμβούλιο - συμπεριλαμβανομένων, παρεμπιπτόντως, μερικών κυβερνήσεων από την πολιτική σας οικογένεια. Ας είμαστε ειλικρινείς ως προς αυτό. Στο τελευταίο Ευρωπαϊκό Συμβούλιο, πρότεινα να μην συγχρηματοδοτείται πλέον το Κοινωνικό Ταμείο από τις χώρες οι οποίες δεν έχουν αυτήν τη δυνατότητα, ήτοι τα νέα κράτη μέλη που αντιμετωπίζουν δυσκολίες. Υπέβαλα αυτήν την πρόταση. Δεν έγινε αποδεκτή από πολλές κυβερνήσεις, μεταξύ άλλων από μερικές των οποίων η ηγεσία, ή ο υπουργός Οικονομικών, ανήκει στο κόμμα σας. Επομένως, διαφωνώ πλήρως. Δεν είναι διανοητικά έντιμο να επιτίθεστε στην Επιτροπή συνεχώς. Χάνετε τον στόχο. Είναι ευκολότερο για εσάς, αλλά η πραγματικότητα είναι ότι προσπαθούμε πολύ σκληρά. Μετά από αυτό το Συμβούλιο, κατέθεσα μια πρόταση -η οποία εξετάζεται τώρα από το Συμβούλιο- για την αναστολή των κανόνων συγχρηματοδότησης του Κοινωνικού Ταμείου για χώρες που αντιμετωπίζουν δυσκολίες. Είμαι προσηλωμένος στην κοινωνική συνοχή. Πώς θα μπορούσα να μην είμαι, όταν προέρχομαι από μια χώρα όπως η Πορτογαλία, που επωφελείται τόσο πολύ από την Ευρωπαϊκή Ένωση; Είμαι προσηλωμένος στην κοινωνική και οικονομική συνοχή και γι' αυτό πιστεύω ότι αυτή η καρικατούρα που ορισμένοι προσπαθούν να παρουσιάσουν καταστρέφει την Ευρώπη. Συμφωνώ με όσα είπε ο κ. Lambsdorff προηγουμένως. Θα προτιμούσα να έχω την υποστήριξη των βασικών φιλοευρωπαϊκών πολιτικών οικογενειών, αλλά ορισμένοι αυτοεξαιρούνται από αυτό. Αυτή είναι δική σας επιλογή, όχι δική μου.
<P>
Θέλω να επιτύχω την ευρύτερη δυνατή συναίνεση και να μην αποκλείσω κανέναν. Ας είμαστε ειλικρινείς: στην ιστορία της ευρωπαϊκής ολοκλήρωσης, δεν ήταν μόνο το Ευρωπαϊκό Λαϊκό Κόμμα, δεν ήταν μόνο οι Σοσιαλιστές, δεν ήταν μόνο οι Φιλελεύθεροι αυτοί που συνέβαλαν σημαντικά. Από τον λόρδο Cockfield, Συντηρητικό, μέχρι τον κομμουνιστή Altiero Spinelli, μέχρι το πράσινο κίνημα, πολλοί συνέβαλαν στην ευρωπαϊκή μας ολοκλήρωση. Μετά την εκλογή, και με αυτήν την ποικιλία απόψεων, είναι σημαντικό να συνεργαστούμε μαζί για την Ευρώπη. Χρειαζόμαστε μια ισχυρή Ευρώπη, αλλά υπάρχει μια αντίφαση εδώ. Από τη μία, λέτε ότι επιθυμείτε μια ισχυρή Ευρώπη, επιθυμείτε μια ισχυρή Επιτροπή, θέλετε να ορθώσω το ανάστημά μου σε ορισμένα κράτη μέλη που επιλέγουν την εθνική οδό, αλλά ταυτόχρονα λέτε "Δεν πρόκειται να σας ψηφίσουμε. Θα μειώσουμε την επιρροή σας. Θα σας αποδυναμώσουμε ενώπιον των κρατών μελών". Εδώ υπάρχει μια αντίφαση, επομένως ας είμαστε ειλικρινείς. Αν θέλετε μια ισχυρή Επιτροπή που έχει στη διάθεσή της όλα τα δικαιώματα και την πρωτοβουλία να υπερασπιστεί τα ευρωπαϊκά συμφέροντα, τουλάχιστον κρίνετέ με ευνοϊκά λόγω αμφιβολιών. Ζούμε σε δύσκολους καιρούς και σας έχω κάνει μια έντιμη προσφορά, μια πιστή προσφορά σε όλους τους βουλευτές του Ευρωπαϊκού Κοινοβουλίου, με απόλυτη διαφάνεια. Δεν μπορείτε να ισχυρίζεστε ότι λέω διαφορετικά πράγματα σε διαφορετικές Ομάδες, διότι παρουσιάζω το ίδιο πρόγραμμα σε όλους σας. Σήμερα έκανα μερικές προσθήκες και διευκρινίσεις, αλλά πρόκειται για το ίδιο πρόγραμμα. Φυσικά συνιστά συμβιβασμό, αλλά η Ευρώπη λειτουργεί μόνο συμβιβαστικά. " Ευρώπη δεν μπορεί να λειτουργήσει με φανατισμό ή δογματισμό.
<P>
Ευχαριστώ το Ευρωπαϊκό Λαϊκό Κόμμα για την υποστήριξή του. Είμαι πραγματικά ευγνώμων για την υποστήριξή σας, αλλά το Ευρωπαϊκό Λαϊκό Κόμμα ήταν το πρώτο κόμμα που είπε ότι δεν το θέλει αυτό διότι είναι μόνο του. Κανένα κόμμα δεν έχει την πλειοψηφία μόνο του, οπότε πρέπει να επιτύχουμε συναίνεση στην Ευρώπη. " επίτευξη αυτής της συναίνεσης στην Ευρώπη είναι καίριας σημασίας. Φυσικά διατηρούμε τις ιδεολογικές μας διαφορές και συνεχίζουμε τον πολιτικό διάλογο, αλλά κάνουμε μια προσπάθεια να αποκτήσουμε μια ισχυρότερη Ευρώπη. Δεσμεύομαι ως προς αυτό. Εσείς; Αυτή είναι η δική μου ερώτηση.
<SPEAKER ID="188" NAME="Joe Higgins" AFFILIATION="GUE/NGL">
(EN) Κύριε Πρόεδρε, ο κ. Barroso δεν απάντησε στην καταγγελία μου για παρέμβαση της Επιτροπής στη δημοκρατική διαδικασία στην Ιρλανδία σχετικά με τη Συνθήκη της Λισαβόνας...
<P>
(Ο Πρόεδρος διακόπτει τον ομιλητή)
<SPEAKER ID="189" NAME="Hélène Flautre" AFFILIATION="Verts/ALE">
(FR) Κύριε Πρόεδρε, κύριε Barroso, έχω ένα πρόβλημα, πράγμα που σημαίνει ότι δεν πρόκειται να σας ψηφίσω αύριο, αλλά γνωρίζετε ποιο είναι αυτό, καθώς η Ομάδα μου το έχει εξηγήσει καλά. Πρόκειται για πολιτικό ζήτημα. Δεν έχετε ένα σχέδιο για περιβαλλοντική και κοινωνική μεταμόρφωση της Ευρώπης. Παρ' όλα αυτά, αυτό, θεωρώ, ότι πρέπει να γίνει σήμερα.
<P>
Ωστόσο, όπως το έθεσε κομψά ο κ. Daul, η Δεξιά κέρδισε τις εκλογές, επομένως εσείς προέρχεστε από τη Δεξιά. " κατάσταση είναι σαφής.
<P>
Θα ήθελα, εντούτοις, να είμαι σε θέση να σέβομαι τον Πρόεδρο της Επιτροπής, αλλά έχω ένα πρόβλημα με αυτό: όταν σας κοιτάζω, αναπόφευκτα σκέφτομαι -και σας διαβεβαιώνω ότι είναι αλήθεια- την ευθύνη σας στις κρυφές πτήσεις της CIA.
<P>
Μεταξύ του 2002 και του 2006, 728 άνθρωποι μεταφέρθηκαν στο Γκουαντάναμο μέσω του πορτογαλικού εναέριου χώρου. Ήσαστε υπουργός από το 2002 έως το 2004. Επομένως δεν μπορώ να σας πιστέψω, κύριε Barroso, όταν δημηγορείτε ότι η Ευρώπη είναι υπέρμαχος των ανθρωπίνων δικαιωμάτων. Αυτό που αναμένω από εσάς -αυτό που ελπίζω από εσάς, διότι θα ήθελα, στο μέλλον, να σας σέβομαι ως Πρόεδρο της Επιτροπής- δεν είναι τα απομνημονεύματά σας, ανεξάρτητα από τον χρόνο, αλλά ότι θα αναγνωρίσετε τις ευθύνες σας σε αυτήν τη σοβαρή πράξη, που επισκιάζει τις ευρωπαϊκές αξίες.
<SPEAKER ID="190" NAME="Derk Jan Eppink" AFFILIATION="ECR">
(EN) Κύριε Πρόεδρε, υπάρχει ένα ρητό που λέει ότι αν δεν είσαι στο τραπέζι, είσαι στο μενού. Κατά την επόμενη δεκαετία θα αποφασιστεί το πού θα βρίσκεται η Ευρώπη. " τωρινή ηγετική γενιά στη Δυτική Ευρώπη απείχε από την ιστορία. Μεγαλώσαμε ειρηνικά. Μεγαλώσαμε σε ένα κράτος πρόνοιας. Χρεωθήκαμε και μεταβιβάσαμε τα χρέη στα παιδιά μας. Αλλά η ιστορία μάς χτυπά την πόρτα. Θα έχουμε επιβράδυνση της οικονομίας για πολλά χρόνια· αντιμετωπίζουμε αυξανόμενη μετανάστευση και υφιστάμεθα γήρανση του πληθυσμού.
<P>
Δυστυχώς, η Ευρώπη δεν διαθέτει νοοτροπία επίτευξης στόχων. Το ευρωπαϊκό όνειρο είναι η συνταξιοδότηση στη Γαλλική Ριβιέρα το συντομότερο δυνατό. Αν δεν προβούμε σε καινοτομίες και δεν αναπτύξουμε επιχειρηματικό πνεύμα όπως σχεδιάσατε, η Ευρώπη θα είναι στο μενού.
<P>
Βασίζομαι στην ηγετική σας ικανότητα. Αν μου επιτρέπετε, να σας δώσω μια συμβουλή: κρατήστε την Ευρώπη επικεντρωμένη στο βασικό της καθήκον. Αν αποτύχετε σε αυτό, θα αποτύχετε παντού. Παραμείνετε διαλλακτικός και μην προτείνετε ευρωπαϊκό φόρο, διότι θα προκαλέσει ανοικτή επανάσταση κατά της Ευρώπης. Δεν έχω δει ποτέ ούτε μία διαδήλωση υπέρ του ευρωπαϊκού φόρου. Συνιστά απλώς υπερβολή, και το μόνο που θα καταφέρετε είναι να τροφοδοτήσετε την οργή του κοινού.
<P>
Βασίζομαι στην αίσθηση ρεαλισμού σας, προκειμένου να καθίσει η Ευρώπη στο τραπέζι και όχι στο πιάτο, και σας εύχομαι καλή τύχη στη δεύτερη θητεία σας.
<SPEAKER ID="191" NAME="Andreas Mölzer" AFFILIATION="NI">
(DE) Κύριε Πρόεδρε, γνωρίζουμε ότι ο κ. Barroso εκπροσωπεί έναν μεταβαλλόμενο συμβιβασμό μεταξύ όσων έχουν εξουσία στην Ευρώπη. Γνωρίζουμε, επίσης, ότι είναι ο ελάχιστος κοινός παρανομαστής μεταξύ των κυβερνήσεων των κρατών μελών. Γνωρίζουμε ότι ο κ. Barroso έχει επίσης κάτι να προσφέρει σε όλους: μια υποψία μαοϊσμού για την Αριστερά, μια δόση συντηρητισμού για τα μέλη του κόμματος των Χριστιανοδημοκρατών, λίγο φιλελευθερισμό, συν μια πράσινη και σοσιαλιστική προσέγγιση.
<P>
Ο κ. Barroso θα είναι, φυσικά, ο μοναδικός υποψήφιος, χωρίς εναλλακτική λύση. Για τον λόγο αυτόν, περνάει τώρα κάποιες δύσκολες μέρες και πρέπει να ακούσει δυσάρεστα σχόλια από την ενωμένη Αριστερά και από άλλους επικριτές.
<P>
Ωστόσο, αυτό θα έχει αποτέλεσμα, διότι όλοι γνωρίζουμε ότι μετά από αυτές τις δύσκολες μέρες, ο κ. Barroso θα είναι κατά πάσα πιθανότητα και πάλι Πρόεδρος της Επιτροπής και ότι θα υπάρξουν, και πάλι, δύσκολοι συμβιβασμοί μεταξύ των μεγάλων και ισχυρών Ομάδων του Σώματος, αλλά και μεταξύ των κυβερνήσεων στο Συμβούλιο, και ότι ο κ. Barroso, ο οποίος έχει προσωποποιήσει τις αποτυχίες της ευρωπαϊκής ολοκλήρωσης κατά την τελευταία πενταετία, θα συνεχίσει πιθανόν να κάνει το ίδιο κατά την προσεχή πενταετία. Σε τελική ανάλυση, όλοι έχουμε ελάχιστη επιρροή.
<SPEAKER ID="192" NAME="Jacek Saryusz-Wolski" AFFILIATION="PPE">
(EN) Κύριε Πρόεδρε, επιτρέψτε μου να ξεκινήσω λέγοντας ότι υποστηρίζουμε την ευρωπαϊκή φιλοδοξία του Προέδρου Barroso καθώς και το πρόγραμμά του, και το λέω αυτό εξ ονόματος τουλάχιστον 28 πολωνών βουλευτών του Ευρωπαϊκού Κοινοβουλίου.
<P>
Υπάρχει κάτι στο πρόγραμμα αυτό, ωστόσο, που είναι πολύ σημαντικό για εμάς, και αυτό είναι η ενεργειακή ασφάλεια. Γνωρίζετε, Πρόεδρε Barroso, ότι αυτό το Σώμα είναι πολύ προσκολλημένο στο εν λόγω ζήτημα. Πρέπει να αναθεωρήσουμε και να επανεκτιμήσουμε τόσο την πρόοδο όσο και τις ανεπάρκειες της εν λόγω διαδικασίας και να θέσουμε προτεραιότητες για τους προσεχείς μήνες και τα προσεχή έτη.
<P>
" παρούσα κατάσταση δεν είναι ικανοποιητική, αλλά μάλλον ουδέτερη, διότι, παρ' όλες τις δηλώσεις και την εμφανή προσπάθεια, η πρόοδος που πραγματοποιήθηκε όσον αφορά τις ενεργειακές υποδομές και τους μηχανισμούς κρίσης κάθε άλλο παρά ικανοποιητική είναι. Τα μέτρα που λήφθηκαν δεν ανταποκρίνονται σε όλες τις προσδοκίες και εξακολουθούν να μην είναι ικανοποιητικά.
<P>
Χαιρετίζουμε προφανώς τα βραχυπρόθεσμα μέτρα που λήφθηκαν από την Επιτροπή και την Προεδρία, αλλά αναμένουμε ένα μακροπρόθεσμο όραμα και αποφασιστικότητα από τον Πρόεδρο της Επιτροπής και, αν κριθεί απαραίτητο, ο Πρόεδρος της Επιτροπής να αντιμετωπίσει ή να αμφισβητήσει την αδράνεια και τον εγωισμό των κρατών μελών. Χρειαζόμαστε μια ισχυρή Επιτροπή και ισχυρή ηγεσία από εσάς, διότι η Επιτροπή πρέπει να ενεργεί εξ ονόματος ολόκληρης της Ένωσης και προς το συμφέρον των πολιτών της Ένωσης.
<P>
Επιτρέψτε μου να τονίσω ότι η εν λόγω ηγεσία θα πρέπει να βασίζεται σε μια συναίνεση την οποία θα πρέπει να προωθήσετε και να οικοδομήσετε στο Κοινοβούλιο και στην Επιτροπή, καθώς και στα κράτη μέλη. Όπως γνωρίζετε, αυτή η ιδέα ξεκίνησε εδώ στο Ευρωπαϊκό Κοινοβούλιο πριν από τρία χρόνια, αλλά πρέπει να γίνουν ακόμα πολλά και πρέπει ακόμη να περιμένουμε να γίνει πραγματικότητα αυτό το όνειρο.
<P>
Ελπίζω ότι μέχρι το τέλος της παρούσας νομοθετικής περιόδου, Πρόεδρε Barroso, θα πραγματοποιήσετε αυτό το θαύμα και ότι θα σας δοθεί η ευκαιρία να το κάνετε.
<P>
Με αυτήν την προσδοκία, υποστηρίζουμε την υποψηφιότητά σας και ευχόμαστε το καλύτερο για την Προεδρία σας.
<SPEAKER ID="193" NAME="Marita Ulvskog" AFFILIATION="S&amp;D">
(SV) Κύριε Πρόεδρε, κύριε Barroso, είπατε στην εισαγωγή σας ότι η Ευρώπη και ο κόσμος έχουν πληγεί από μια κρίση αξιών. Γιατί δεν χρησιμοποιείτε απλή γλώσσα; Αυτό από το οποίο πληγήκαμε, φυσικά, είναι μια κρίση εξαιτίας μιας ακραίας νοοτροπίας της αγοράς, της οποίας εσείς και η Ομάδα σας είστε βασικοί υποστηρικτές. Δεσμεύτηκα στους ψηφοφόρους μου ότι δεν θα σας ψηφίσω -όπως έχουν κάνει πολλοί άλλοι Σοσιαλδημοκράτες- αν δεν εγγυηθείτε ότι η οδηγία για την απόσπαση εργαζομένων θα τροποποιηθεί με στόχο την ενίσχυση των δικαιωμάτων των εργαζομένων.
<P>
Τώρα σας ακούω να προσπαθείτε να ακουστείτε σαν να έχετε συμμορφωθεί με αυτό το αίτημα. Ωστόσο, λέτε ότι η συμμόρφωση με το εν λόγω αίτημα δεν θα επιτευχθεί με τροποποίηση της οδηγίας, αλλά μέσω ενός νέου κανονισμού, πράγμα που γνωρίζουμε ότι είναι εντελώς ανεπαρκές. Ταυτόχρονα, σας ακούω να σκιαγραφείτε μια εσφαλμένη εικόνα των επιπτώσεων των εν λόγω τροποποιήσεων της οδηγίας για την απόσπαση εργαζομένων. Ερωτηθήκατε σχετικά προηγουμένως και κάθε φορά αποφεύγετε να απαντήσετε. Θα σας ρωτήσω ξανά: θα αναλάβετε δράση για την τροποποίηση της οδηγίας για την απόσπαση εργαζομένων, ούτως ώστε οι ευρωπαίοι εργαζόμενοι να λαμβάνουν ίση αμοιβή για εργασία ίσης αξίας σε ολόκληρη την ΕΕ αντί να βιώνουν το μισθολογικό ντάμπινγκ που πλήττει επί του παρόντος ολόκληρη την Ευρώπη;
<SPEAKER ID="194" NAME="Olle Schmidt" AFFILIATION="ALDE">
(SV) Κύριε Πρόεδρε, η Ευρώπη είναι μια ήπειρος που χαρακτηρίζεται από ειρήνη και δημοκρατία. Αυτό δεν συνέβαινε 70 χρόνια πριν, όταν στην Ευρώπη επικρατούσε πόλεμος. Αυτό δεν συνέβαινε ούτε 20 χρόνια πριν, όταν η Ευρώπη ήταν διχασμένη σε Ανατολή και Δύση.
<P>
" γενιά μας έχει ευθύνη να διαχειριστεί την ήπειρό μας και να διατηρήσει και να ενδυναμώσει μια ανοικτή και δημοκρατική Ευρώπη. Κύριε Barroso, εσείς έχετε ιδιαίτερη ευθύνη.
<P>
" Ευρώπη χρειάζεται σαφή ηγεσία και μια ΕΕ που είναι ορατή και στο πλευρό του πληθυσμού της Ευρώπης στα δύσκολα και στα εύκολα. Χρειαζόμαστε μια ηγεσία που ακούει. Πρέπει να κάνετε περισσότερα ως προς αυτό. Θα ήθελα να δω περισσότερο τη δέσμευση που είδαμε σήμερα, περισσότερο τον José Manuel Barroso που είδαμε σήμερα.
<P>
Αύριο θα λάβετε την υποστήριξη του Φιλελεύθερου Κόμματος της Σουηδίας - το κόμμα της Cecilia Malmström, όχι γιατί συμφωνούμε μαζί σας σε όλα, αλλά γιατί πιστεύουμε ότι μπορείτε να κάνετε περισσότερα απ' ό,τι μας έχετε δείξει έως τώρα.
<P>
Ιδού μερικές κατευθυντήριες αρχές για τη συνέχιση του έργου σας.
<P>
Ο προστατευτισμός είναι απεχθής - ακόμη και για έναν πρώην μαοϊστή. " δύναμη της ΕΕ έγκειται στα ανοιχτά της σύνορα και στις ελεύθερες συναλλαγές.
<P>
Τα ανθρώπινα δικαιώματα ισχύουν για όλους, όπου και αν βρίσκονται. Πρέπει να κάνετε περισσότερα ως προς αυτό.
<P>
" οικονομική κρίση απαιτεί μια νέα παγκόσμια τάξη, με ισορροπημένους κανονισμούς που θα μας επιτρέψουν να αντιμετωπίσουμε την κλιματική κρίση. Ελευθερώστε τους αγρότες της Ευρώπης και δώστε στους καταναλωτές και στην αγορά μια ευκαιρία.
<P>
" ΕΕ δεν χρειάζεται περισσότερες θεσμικές μάχες για την εξουσία. Προστατεύστε μας από αυτήν τη μοίρα! " Ευρώπη δεν ανέχεται άλλους αδύναμους πολιτικούς. Κύριε Barroso, αύριο θα έχετε, ελπίζω, την ευκαιρία να δημιουργήσετε μια νέα Επιτροπή. Ελπίζω ότι θα διασφαλίσετε στη συνέχεια την ύπαρξη ίσου αριθμού ανδρών και γυναικών στη νέα Επιτροπή.
<SPEAKER ID="195" NAME="Μιχάλης Τρεμόπουλος" AFFILIATION="Verts/ALE">
Κύριε Barroso, γνωρίζετε καλά πως δεν κάνατε οποιαδήποτε αναφορά στις θέσεις σας για θέματα όπως η προστασία της βιοποικιλότητας, καθώς και για τις δεσμεύσεις σας που απορρέουν από τους στόχους της Χιλιετίας και τη στρατηγική βιώσιμης ανάπτυξης της Ευρωπαϊκής Ένωσης.
<P>
Θα εστιάσω στην έννοια του "FLEXICURITY” που χρησιμοποιείτε συχνά ως συνδυασμό της ευελιξίας και της ασφάλειας. " έννοια αυτή φαίνεται να έχει σοβαρούς κινδύνους για την προστασία των εργαζομένων. " μερική απασχόληση, για παράδειγμα, είναι θεμιτή όταν την επιλέγει ο ίδιος ο εργαζόμενος. Όμως η αναγκαστική απασχόληση, όπου ο εργαζόμενος δεν επιλέγει, αλλά μάλλον αδυνατεί να βρει μια θέση εργασίας, μοιάζει να είναι η μερική ανεργία.
<P>
Ανάλογο πρόβλημα υπάρχει με την αναγκαστική εργασία σε θέσεις και ωράρια που επηρεάζουν αρνητικά την προσωπική ζωή και την ποιότητα ζωής των πολιτών. Αν εκλεγείτε, τί πολιτικές κατευθύνσεις σκοπεύετε να δώσετε σε αυτά τα θέματα, στις περιπτώσεις που σας ανέφερα; Επιπλέον, γιατί δεν αναφέρετε συγκεκριμένους στόχους σχετικά με τα πράσινα επαγγέλματα και άλλες παρόμοιες πρωτοβουλίες, όχι για να γίνετε "πράσινος”, αλλά για να δείξετε τουλάχιστον προς ποια κατεύθυνση θα πρέπει να είναι η διέξοδος από την κρίση;
<SPEAKER ID="196" NAME="George Becali" AFFILIATION="NI">
(RO) Κύριε Barroso, διάβασα το έγγραφό σας, αλλά, ειλικρινά, θα σας ψηφίσω αύριο διότι πιστεύω ότι η Ευρώπη χρειάζεται έναν θρήσκο χριστιανό όπως εσείς, με τέτοιου είδους ανατροφή. Πιστεύω ότι θα είστε Πρόεδρος της Επιτροπής αύριο και σας παρακινώ, κύριε Barroso, να ζητήσετε από τον Θεό να σας δώσει ό,τι έδωσε στον Σολομώντα: τη σοφία να ηγηθείτε της Ευρωπαϊκής Επιτροπής. Σε παρακαλώ, Θεέ μου.
<SPEAKER ID="197" NAME="Mario Mauro" AFFILIATION="PPE">
(IT) Κύριε Πρόεδρε, κυρίες και κύριοι, η ιταλική αντιπροσωπεία του Ευρωπαϊκού Λαϊκού Κόμματος θα σας υποστηρίξει, κύριε Barroso, με τον συνήθη σεβασμό μας, τη συνήθη φιλία μας και τη συνήθη αφοσίωσή μας.
<P>
Εντούτοις, σας ζητούμε να επιδείξετε μεγαλύτερο θάρρος, προκειμένου να δώσετε τη δυνατότητα στα θεσμικά μας όργανα να αντιμετωπίσουν τη σπουδαία εποχή στην οποία ζούμε, και να εστιαστούν όχι μόνο στους εύλογους προβληματισμούς των κυβερνήσεων, αλλά πρωτίστως στις ανάγκες των νέων γενιών, στην επιθυμία τους να ανοίξουν σπιτικό, να κάνουν οικογένεια και παιδιά: βασικά, το θάρρος να πολεμήσετε για μια αληθινή Ευρώπη, μια Ευρώπη βασιζόμενη στο αίσθημα ευθύνης και όχι στο πολιτικό μας μείγμα. Γι' αυτό ζητώ από τους σοσιαλιστές συναδέλφους μου να επιδείξουν το ίδιο θάρρος.
<P>
Φυσικά, η νέα εκλογή του κ. Barroso μπορεί να συνιστά πρόσκαιρο μέτρο για την κρίση της συναίνεσης, πράγμα που καθίσταται σαφές από το αποτέλεσμα των εκλογών, αλλά μια θετική ψήφος, παρότι θετική ψήφος υπό όρους για τον υποψήφιο Πρόεδρο της Επιτροπής, θα έδινε επίσης σε όλους εσάς τη δυνατότητα να διαδραματίσετε ρόλο σε αυτήν τη δύσκολη εποχή και να στείλετε ένα ξεκάθαρο μήνυμα στο κοινό της Ευρώπης, ήτοι πως ό,τι μας ενώνει είναι ισχυρότερο απ' ό,τι μας χωρίζει, και ότι μόνο έτσι, μαζί, μπορούμε να βοηθήσουμε ο ένας τον άλλο να βγούμε από την άβυσσο.
<P>
Εν συντομία, δεν είναι απλώς "ναι" στον κ. Barroso, αλλά "ναι" σε μια σαφή και απλή συνταγή: μια Επιτροπή που θα δημιουργηθεί με τη συμβολή όλων σας σημαίνει ότι η Επιτροπή θα είναι πιο ανεξάρτητη, αποτελεσματικότερη, ισχυρότερη και, με άλλα λόγια, ευρωπαϊκότερη.
<SPEAKER ID="198" NAME="Monika Flašíková Beňová" AFFILIATION="S&amp;D">
(SK) Θα ήθελα να συζητήσω ένα θέμα που προκαλεί προβληματισμό σε πολλούς ανθρώπους στην Ευρωπαϊκή Ένωση, εμού συμπεριλαμβανομένης. Οι οικονομίες μας περνούν μια πολύ δύσκολη περίοδο, μια περίοδο κρίσης, ο αντίκτυπος της οποίας γίνεται αισθητός ιδιαίτερα από τους αποκαλούμενους απλούς ανθρώπους. Οι άνθρωποι αυτοί αγωνίζονται για την εργασία τους, για την ύπαρξή τους και για τα παιδιά τους, και αυτός ακριβώς ο φόβος και η ανησυχία δημιουργούν τόσο πρόσφορο έδαφος για την ανάπτυξη του ακροδεξιού εξτρεμισμού στην ΕΕ και στα κράτη μέλη.
<P>
Στο παρελθόν, οι ακροδεξιοί εξτρεμιστές έκρυβαν τα πρόσωπά τους κάτω από διάφορες μάσκες και μεταμφιέσεις. Σήμερα, παρελαύνουν σε δημόσιες πλατείες και μιλούν ανοιχτά στα μέσα ενημέρωσης. Επίσης, αυτοί οι άνθρωποι, οι οποίοι διαδίδουν μίσος κατά των Ρομά, των Εβραίων, των μεταναστών και των ομοφυλοφίλων, ιδρύουν πολιτικά κόμματα και, δυστυχώς, κατεβάζουν επιτυχώς υποψηφίους τόσο για εθνικά κοινοβούλια όσο και για το Ευρωπαϊκό Κοινοβούλιο κατά τη διάρκεια αυτής της δύσκολης περιόδου.
<P>
Τέλος, δεν έχει περάσει πολύς καιρός από τότε που γίναμε μάρτυρες ακόμη και εδώ, στο βήμα αυτού του δημοκρατικού θεσμικού οργάνου, στο Ευρωπαϊκό Κοινοβούλιο, της άφιξης ή καλύτερα της παρέλασης ορισμένων βουλευτών του Ευρωπαϊκού Κοινοβουλίου με στολές που θύμιζαν τη φασιστική περίοδο του Β' Παγκοσμίου Πολέμου.
<P>
Θα ήθελα, ως εκ τούτου, να σας ρωτήσω, κύριε Πρόεδρε, τι είδους μέτρα πρέπει να ληφθούν στο μέλλον, αναφορικά με τον ρόλο σας και την Επιτροπή ως αρχή, κατά τέτοιων καταχρήσεων του Ευρωπαϊκού Κοινοβουλίου και ειδικά όσον αφορά τον πραγματικό αγώνα κατά του εξτρεμισμού.
<SPEAKER ID="199" NAME="Sophia in 't Veld" AFFILIATION="ALDE">
(EN) Κύριε Πρόεδρε, ο κ. Barroso παρατήρησε ότι ζούμε σε ασυνήθιστους καιρούς -αυτό είναι αλήθεια- αλλά οι ασυνήθιστοι καιροί απαιτούν ασυνήθιστη ηγεσία. Είστε αυτός ο ηγέτης, κύριε Barroso; Δεν σας υποστήριξα το 2004 και δυστυχώς, σε πέντε χρόνια, δεν έχετε κάνει αρκετά για να με πείσετε.
<P>
" πλειοψηφία της Ομάδας μου, ωστόσο, διατίθεται να σας απαλλάξει λόγω αμφιβολιών, αλλά θα κρατήσουμε την τελική μας κρίση έως ότου δούμε το πλήρες σύνολο των χαρτοφυλακίων των Επιτρόπων και τα πλήρη στοιχεία του πολιτικού σας προγράμματος, διότι μην ξεχνάτε, και ελπίζω ότι αντιλαμβάνεστε την ειρωνεία σε αυτό, ότι ο Πρόεδρος της Ευρωπαϊκής Επιτροπής είναι πολιτικός και όχι δημόσιος υπάλληλος με επαγγελματική ασφάλεια.
<P>
Ανεξαρτήτως της έκβασης της ψηφοφορίας, η διαδικασία αυτή έχει ενισχύσει την ευρωπαϊκή κοινοβουλευτική δημοκρατία διότι, αντίθετα προς τους φόβους ορισμένων μελών του Σώματος, η υποχρέωση ενός υποψηφίου να διεξαγάγει εκστρατεία δεν αποδυνάμωσε, αλλά ενδυνάμωσε τη θέση του Προέδρου της Επιτροπής. Γιατί, κατά την άποψή μου, μια εντολή από το Ευρωπαϊκό Κοινοβούλιο για ένα πολιτικό πρόγραμμα συνιστά πολύ πιο στέρεα βάση από τον διορισμό βάσει μιας παρασκηνιακής συμφωνίας μεταξύ εθνικών κυβερνήσεων.
<P>
Τυχαίνει να πιστεύω, επίσης, σε αντίθεση με εσάς, αν άκουσα προσεκτικά, ότι η εμφάνιση μιας πραγματικής αντιπολίτευσης στο Σώμα είναι σε μεγάλο βαθμό ευπρόσδεκτη και συνιστά υγιές σημάδι ότι η ευρωπαϊκή κοινοβουλευτική δημοκρατία είναι δυναμική και ώριμη.
<P>
Επομένως, κύριε Barroso, η επόμενη κίνηση είναι δική σας. Θα ανταποκριθείτε στην πρόκληση; Διότι δεν με έχετε πείσει ακόμη. Αλλά αυτό δεν έχει σίγουρα καμία σημασία, κύριε Barroso, όσο έχει το να πείσετε τους ευρωπαίους πολίτες κατά την προσεχή πενταετία.
<P>
(Χειροκροτήματα)
<SPEAKER ID="201" NAME="Judith Sargentini" AFFILIATION="Verts/ALE">
(NL) Κυρία Πρόεδρε. Κύριε Barroso, όταν ξέσπασε η πιστωτική κρίση, δεν κάνατε τίποτα. " γαλλική Προεδρία ήταν αυτή που βρήκε τον δρόμο για την έξοδο κινδύνου. Δεν πήρατε πίσω τα ηνία: ούτε με το ευρωπαϊκό σχέδιο για την ανάκαμψη της οικονομίας -αποτύχατε να υποβάλετε τις κρατικές ενισχύσεις στον τομέα της αυτοκινητοβιομηχανίας σε αυστηρές περιβαλλοντικές προϋποθέσεις- ούτε με μια πρόταση για καλύτερη χρηματοπιστωτική εποπτεία: συνθηκολογήσατε στο ξεκίνημα ενώπιον της αντίστασης από το Λονδίνο. " ΕΕ πράγματι κράτησε τα ηνία της παγκόσμιας προσέγγισης στην κλιματική κρίση, αλλά εσείς τα εγκαταλείπετε ταχέως.
<P>
Απειλείτε να αγοράσετε τις περισσότερες εκπομπές μας CO2 από τις αναπτυσσόμενες χώρες αντί να διασφαλίσετε ότι θα εκπέμψουμε λιγότερο. Θα μπορούσατε να κατηγορήσετε τις εθνικές κυβερνήσεις γι' αυτό, αλλά όχι για την απογοητευτικά πενιχρή πρόταση της περασμένης εβδομάδας σχετικά με τη βοήθεια για την κλιματική αλλαγή στις αναπτυσσόμενες χώρες: 2 δισεκατομμύρια ευρώ. Αυτά είναι ψίχουλα σε σύγκριση με τα 30-35 δισεκατομμύρια ευρώ που θα έπρεπε να παράσχει η Ευρώπη. Κάνοντας κάτι τέτοιο, παρακωλύετε σημαντικά τις πιθανότητες επιτυχίας της Κοπεγχάγης. Υπάρχει η πιστωτική κρίση, η οικονομική κρίση, η κλιματική κρίση - τρεις δοκιμασίες για έναν πραγματικό ηγέτη. Κύριε Barroso, τρεις φορές αποτύχατε να περάσετε τη δοκιμασία.
<SPEAKER ID="202" NAME="Diane Dodds" AFFILIATION="NI">
(EN) Κυρία Πρόεδρε, ως νέα βουλευτής του Σώματος, άκουσα πολλούς ομιλητές οι οποίοι επικεντρώθηκαν στο ιστορικό του κ. Barroso και εξέφρασαν πολλές ανησυχίες. Συμφωνώ με πολλούς από αυτούς.
<P>
Οι δρόμοι μας αποκλίνουν εντελώς όσον αφορά τη Συνθήκη της Λισαβόνας, κύριε Barroso. Ωστόσο, ενδιαφερθήκατε πολύ για την εκλογική μου περιφέρεια στη Βόρεια Ιρλανδία. Σας ευχαριστώ για την προσήλωση αυτή. Εκτιμούμε την υποστήριξη και τη στενή συνεργασία των υπαλλήλων της Επιτροπής σε κάθε επίπεδο με τη Βόρεια Ιρλανδία. Ανυπομονώ για τη συνέχιση της εν λόγω σχέσης και την αποκόμιση οφέλους για την εκλογική μου περιφέρεια.
<P>
Θα γνωρίζετε για το παρελθόν μας: τον αντίκτυπο της βίας στις επενδύσεις και την ανάγκη για νέες οδικές και σιδηροδρομικές συνδέσεις. Θα γνωρίζετε για τις τεράστιες δυνατότητες που υπάρχουν για την οικονομία από την ανάπτυξη του τουρισμού. Προκειμένου να βοηθήσουμε την οικονομική μας ανάπτυξη, θα παρακινούσα την Επιτροπή να εξετάσει ποιοι πόροι θα καταστούν διαθέσιμοι για να διορθωθεί το πρόβλημα της υποεπένδυσης επί σειρά ετών.
<P>
Όπως είπαν ήδη πολλοί σήμερα σε αυτήν την Αίθουσα, οι πράξεις και το αποτέλεσμα μετράνε.
<SPEAKER ID="203" NAME="Jaime Mayor Oreja" AFFILIATION="PPE">
(ES) Κυρία Πρόεδρε, Πρόεδρε της Επιτροπής, θα ήθελα να κάνω μια προκαταρκτική παρατήρηση.
<P>
Δεν μπορούμε να κάνουμε την ίδια συζήτηση μετά τις εκλογές με τη συζήτηση που κάναμε πριν από τις εκλογές, από σεβασμό για τις εκλογές και για τον πληθυσμό της Ευρώπης. Δεν θα πρέπει να πράττουμε διαφορετικά απ' ό,τι συμβαίνει στα εθνικά κοινοβούλια από αυτήν την άποψη.
<P>
Αν οι ευρωπαίοι Επίτροποι είναι το αποτέλεσμα μιας πλειοψηφίας σε κάθε χώρα, κύρια ανησυχία μας θα πρέπει να είναι ότι ο Πρόεδρος της Επιτροπής είναι πιστός σε ό, τι ψήφισαν οι Ευρωπαίοι στις ευρωπαϊκές εκλογές, εξού και η σημασία και η ορθότητα του διορισμού του κ. Barroso ως Προέδρου της Επιτροπής. Πρόκειται για μια αυστηρά δημοκρατική αρχή.
<P>
Ο κ. Barroso έκανε δύο παρατηρήσεις τις οποίες δεν διστάζω καθόλου να υποστηρίξω σαφώς και οριστικά. " πρώτη είναι η έκταση της διάγνωσης της τρέχουσας κατάστασης, που έδωσε στην ομιλία και στις παρατηρήσεις του. Δεν βιώνουμε μόνο οικονομική και χρηματοπιστωτική κρίση, αλλά και κρίση αξιών. Είναι η πρώτη φορά που άκουσα σε αυτό το Σώμα οποιαδήποτε επιβεβαίωση των εν λόγω χαρακτηριστικών. Δεν βιώνουμε μόνο μια κρίση, αλλά και έναν μεταβαλλόμενο κόσμο. Γι' αυτό, περισσότερο από ποτέ, πρέπει να δοθεί έμφαση στη θετική δράση από άτομα και σε μια αλλαγή στάσης έναντι των κρατών και των αγορών, διότι πιθανόν ξοδεύουμε περισσότερα απ' όσα παράγουμε σε πολλές χώρες της ΕΕ.
<P>
" δεύτερη παρατήρηση, την οποία επίσης υποστηρίζω, είναι η ευρωπαϊκή φιλοδοξία του κ. Barroso. " Ευρώπη πρέπει να εκλέξει, να θέσει προτεραιότητες και να οργανωθεί, και η κρίση και η Συνθήκη της Λισαβόνας είναι τα δύο βασικά ζητήματα στα οποία πρέπει να επικεντρωθεί ιδιαιτέρως ο Πρόεδρος της Επιτροπής. " αντιμετώπιση της κρίσης απαιτεί μια αποφασισμένη Επιτροπή, καθώς και ένα Κοινοβούλιο που είναι σε θέση να αντιμετωπίσει τις σοβαρές περιστάσεις που βιώνουμε.
<P>
" κρίση δεν έχει περάσει ακόμη και το τοπίο της δεν έχει ξεκαθαρίσει ακόμη. Μας αναγκάζει, επίσης, να αντιμετωπίσουμε τις κοινωνικές ανισότητες στην Ευρωπαϊκή Ένωση. Χρειαζόμαστε, επομένως, την πολιτική φιλοδοξία που επιδείξατε σήμερα, κύριε Barroso.
<SPEAKER ID="204" NAME="Juan Fernando López Aguilar" AFFILIATION="S&amp;D">
(ES) Κυρία Πρόεδρε, προταθέντα Πρόεδρε, σας άκουσα προσεκτικά και θα ήθελα να υπογραμμίσω μερικά σημεία με τα οποία πολλοί θα συμφωνούσαμε μαζί σας.
<P>
Πρώτον, είναι σαφές ότι αντιμετωπίζουμε μια κρίση, παρ' όλα αυτά πολλοί από εμάς πιστεύουν ότι, τα τελευταία χρόνια, η Ευρώπη δεν ήταν σε θέση να αναπτύξει προσδοκίες και ελπίδες που μπορούν να ξεπεράσουν τον πεσιμισμό.
<P>
Δεύτερον, είναι σαφές ότι χρειαζόμαστε την Ευρωπαϊκή Ένωση, ισχυρά θεσμικά όργανα και μια Επιτροπή που γνωρίζει πού πηγαίνει. Εντούτοις, πολλοί από εμάς θεωρούν ότι δεν μπορείτε να είστε υποψήφιος προς επανεκλογή στην ίδια Επιτροπή, αλλά μάλλον σε μια νέα Επιτροπή, προκειμένου να ξεκινήσει μια νέα εποχή στην οποία ερχόμαστε αντιμέτωποι με πολύ περισσότερες και δυσκολότερες προκλήσεις.
<P>
Χρειαζόμαστε μια Ευρώπη ικανή να ρυθμίσει τις αγορές και να εγγυηθεί τα δικαιώματα, ειδικότερα τα κοινωνικά δικαιώματα. Ωστόσο, χρειαζόμαστε πραγματικά μια Ευρώπη ικανή να προσθέσει αξία, προκειμένου να διορθώσουμε τις παγκόσμιες καταχρήσεις και αδικίες στην πηγή τους.
<P>
Άκουσα την πρόταση για τη συμπερίληψη ενός Επιτρόπου αρμόδιου για θέματα ασφάλειας της μετανάστευσης στην Επιτροπή σας. Θα ήθελα να τονίσω ότι η μετανάστευση δεν επηρεάζει αποκλειστικά ή κυρίως την ασφάλειά μας, αλλά τις αξίες μας και την ικανότητά μας να αποκαταστήσουμε τις ανισότητες στην πηγή τους.
<P>
Ως αποτέλεσμα, η αυριανή ψηφοφορία δεν θα σηματοδοτήσει το τέλος μιας διαδικασίας, αλλά μάλλον το πρώτο βήμα ή την αφετηρία σε ένα υπέρογκο έργο που πρέπει να αναλάβει η νέα Επιτροπή, προκειμένου, αψηφώντας όσους επιθυμούν την παράλυση ή την υποχώρηση της Ευρωπαϊκής Ένωσης, να μπορέσει να δώσει νέα ώθηση σε μια πολύ καλύτερη Ευρώπη από αυτήν που γνωρίσαμε τα τελευταία χρόνια. Αυτή η νέα Επιτροπή πρέπει να είναι σε θέση να επιβληθεί έναντι των ευρωφοβικών και των ευρωσκεπτικιστών· πρέπει να είναι σε θέση να υπερασπιστεί την ανεξαρτησία της ως ευρωπαϊκού μηχανισμού κατά του Συμβουλίου και πρέπει να είναι σε θέση, όχι μόνο να συνεργαστεί, αλλά και να λογοδοτεί συνεχώς στο Κοινοβούλιο.
<SPEAKER ID="205" NAME="Michel Barnier" AFFILIATION="PPE">
(FR) Κυρία Πρόεδρε, κύριε Barroso, υπάρχουν πολλά στοιχεία, και λόγοι, για την ένδειξη εμπιστοσύνης μας και την πολύ σαφή ψήφο μας αύριο.
<P>
Το πρώτο στοιχείο είναι η δημοκρατική συνέπεια: αναφορικά με την επιλογή των 27 αρχηγών κρατών ή κυβερνήσεων οι οποίοι σας επέλεξαν ομόφωνα· αναφορικά με ό,τι είπαμε κατά τη διάρκεια της προεκλογικής εκστρατείας -δεν ήταν πολύ καιρό πριν- και αναφορικά με την ψήφο των πολιτών. Δεν πρόκειται να απολογηθούμε που κερδίσαμε τις εκλογές, παρότι γνωρίζουμε -γνωρίζουμε όλοι καλά, θα έλεγα στους συναδέλφους μας- ότι θα πρέπει να σας υποβάλλουμε περισσότερες ιδέες από αυτές του Ευρωπαϊκού Λαϊκού Κόμματος (Χριστιανοδημοκράτες) μόνο. Έπειτα, υπάρχει δημοκρατική συνέπεια αναφορικά με τη διαδικασία την οποία διεξήγατε για αρκετές εβδομάδες, στο πλαίσιο του απαιτητικού, ειλικρινή και ταπεινού διαλόγου με το Κοινοβούλιο, και βρισκόμαστε εδώ ως μάρτυρες.
<P>
Υπάρχει ένας δεύτερος λόγος, που συνιστά πεποίθηση: την πολύ ισχυρή πεποίθηση ότι δεν θα υπάρξουν ισχυρές πολιτικές στην Ευρώπη αν τα θεσμικά όργανα είναι αδύναμα. Χρειαζόμαστε ισχυρά θεσμικά όργανα. Γι' αυτό ελπίζουμε ότι η Συνθήκη της Λισαβόνας θα επικυρωθεί. Αποτελεί μια εργαλειοθήκη που θα κάνει τα θεσμικά όργανα να λειτουργήσουν. Χρειαζόμαστε μια ισχυρή Επιτροπή που μπορεί να αντιμετωπίσει την κρίση το ταχύτερο δυνατόν.
<P>
Ο τρίτος λόγος είναι ένα συμβόλαιο εμπιστοσύνης που έχουμε υπογράψει μαζί σας. Υπό το πρίσμα αυτό, της σοβαρότερης και βαθύτερης οικονομικής, χρηματοπιστωτικής, επισιτιστικής -ας μην ξεχνάμε το ένα δισεκατομμύριο ανθρώπων που λιμοκτονούν στον κόσμο- και περιβαλλοντικής κρίσης, η Επιτροπή πρέπει να επιδείξει το μαχητικό της πνεύμα. Πρέπει εσείς, και εμείς μαζί σας, να αντλήσετε όλα τα διδάγματα που έχει να παράσχει η κρίση, όσον αφορά τη διακυβέρνηση, τη ρύθμιση, την καινοτομία και τις νέες πολιτικές -έχω κατά νου την ιδέα ενός ευρωπαϊκού ταμιευτηρίου για τη στήριξη των μικρομεσαίων επιχειρήσεων στους στρατηγικούς τομείς- και όσον αφορά τη βαθύτερη κρίση, την περιβαλλοντική κρίση, την εισαγωγή ενός νέου μοντέλου οικονομικής και κοινωνικής ανάπτυξης, πράσινης ανάπτυξης, όπως είπατε και εσείς.
<P>
Γι' αυτό, κύριε Barroso, θα είμαστε έτοιμοι, αύριο, να υπογράψουμε το συμβόλαιο εμπιστοσύνης μαζί σας.
<SPEAKER ID="206" NAME="David-Maria Sassoli" AFFILIATION="S&amp;D">
(IT) Κυρία Πρόεδρε, κυρίες και κύριοι, η ομιλία σας σήμερα, κύριε Barroso, δεν μας άλλαξε γνώμη. Οι απόψεις μας παραμένουν ιδιαίτερα αρνητικές. Καθ' όλη τη διάρκεια της προεδρίας σας, η Επιτροπή αποδείχθηκε ανίκανη και με έλλειψη αυτονομίας. Αυτό συνέβη όσον αφορά τη χρηματοπιστωτική κρίση και το ίδιο ισχύει για τη μεταναστευτική πολιτική: η διασφάλιση των θεμελιωδών δικαιωμάτων και η συμμόρφωση με το κοινοτικό δίκαιο πρέπει να αποτελούν δύο πτυχές της ίδιας πολιτικής.
<P>
Είπατε σε αυτήν την Αίθουσα ότι προτίθεστε να διορίσετε έναν Επίτροπο αρμόδιο για τη δικαιοσύνη και τα δικαιώματα και έναν Επίτροπο αρμόδιο για τις εσωτερικές υποθέσεις και τη μετανάστευση. Μην το κάνετε αυτό, κύριε Barroso: η μετανάστευση και τα δικαιώματα πρέπει να παραμείνουν μαζί ούτως ώστε να μην υποστηρίζουμε ξενοφοβικές πολιτικές. Έχετε την πλειοψηφία εδώ στο Κοινοβούλιο, μια δεξιά πλειοψηφία, και σαφώς δεν είμαστε σε θέση να ταυτιστούμε με αυτήν την πλειοψηφία. Κατανοώ τις δυσκολίες της Ομάδας της Συμμαχίας Φιλελεύθερων και Δημοκρατών για την Ευρώπη αλλά, κύριε Verhofstadt, μην μας λέτε ότι η συνεκτική προσέγγιση που ζητήσατε για την έξοδο από την κρίση συνίσταται στην ταχύτητα με την οποία θα σχηματιστεί η Επιτροπή Barroso.
<P>
Είναι προφανές ότι δεν μπορούμε να ταυτιστούμε με αυτήν την πλειοψηφία. Οι θέσεις μας δεν μπορούν να συμβιβαστούν με όσους δεν αγωνίζονται αποφασιστικά για την πλήρη και ακλόνητη ελευθερία της πληροφόρησης, με όσους δεν αγωνίζονται για τη διασφάλιση των δικαιωμάτων και με όσους αντιμετωπίζουν το Ευρωπαϊκό Κοινοβούλιο ως ένα απλό φόρουμ για την εκπροσώπηση των εθνικών κυβερνήσεων.
<SPEAKER ID="207" NAME="Marian-Jean Marinescu" AFFILIATION="PPE">
(RO) Κυρία Πρόεδρε, Πρόεδρε της Επιτροπής, η ανάπτυξη της ενεργειακής ασφάλειας είναι σημαντικό σημείο του προγράμματός σας. " επιτυχία των διαπραγματεύσεων με την Τουρκία, η οποία οδήγησε στην υπογραφή της συμφωνίας για τον αγωγό Nabucco, επισημαίνει ότι η Ευρωπαϊκή Ένωση είναι σε θέση να εκπροσωπεί τα κράτη μέλη στη διεθνή σκηνή, και θα ήθελα να σας συγχαρώ γι' αυτό το επίτευγμα. Ελπίζω ότι, χρησιμοποιώντας τις ίδιες μεθόδους, θα επιτευχθεί παρεμφερής επιτυχία όσον αφορά τη διασφάλιση του απαιτούμενου όγκου φυσικού αερίου, τη στιγμή που υπάρχουν χώρες στην περιοχή οι οποίες θέλουν να καταστήσουν τις πηγές τους διαθέσιμες για το εν λόγω έργο. " μελλοντική Επιτροπή πρέπει να δημιουργήσει μια εσωτερική αγορά ενέργειας, αποτελεσματικό ανταγωνισμό και υψηλό επίπεδο ασφάλειας του εφοδιασμού για όλα τα κράτη μέλη.
<P>
Για τον σκοπό αυτόν, ο Οργανισμός Συνεργασίας των Ρυθμιστικών Αρχών Ενέργειας θα διαδραματίσει σημαντικό ρόλο. " Ρουμανία έχει υποβάλει αίτηση για τη φιλοξενία της έδρας του εν λόγω οργανισμού και ελπίζω ότι θα λάβει την απαραίτητη υποστήριξη. " ενεργειακή ασφάλεια εξαρτάται, επίσης, από τους γείτονες της ΕΕ. Πρέπει να υποστηρίζουμε τις γειτονικές χώρες που συμμερίζονται τις ευρωπαϊκές αξίες και φιλοδοξούν να καταστούν μέρος της ευρωπαϊκής οικογένειας.
<P>
Θέλω, επίσης, να επιστήσω την προσοχή σας στην ακόμη εύθραυστη πολιτική κατάσταση και τη δύσκολη οικονομική κατάσταση στη Δημοκρατία της Μολδαβίας. Πρέπει επειγόντως να παρασχεθεί υποστήριξη στις νέες πολιτικές αρχές στο Κισινάου, προκειμένου να τις βοηθήσουμε να αντεπεξέλθουν σε αυτήν τη δύσκολη κατάσταση.
<P>
Τέλος, πιστεύω ακράδαντα ότι η αυριανή ψηφοφορία θα επιδείξει τη σταθερότητα των θεσμικών οργάνων της Ευρώπης και θα συμβάλει θετικά στο αποτέλεσμα του δημοψηφίσματος στην Ιρλανδία.
<SPEAKER ID="208" NAME="Catherine Trautmann" AFFILIATION="S&amp;D">
(FR) Κυρία Πρόεδρε, κύριε Barroso, καλύτερα να μιλήσω αμέσως: δεν πείσατε τους γάλλους Σοσιαλιστές εδώ και πέντε χρόνια και δεν το επιτυγχάνετε τώρα με ένα πρόγραμμα στο οποίο είστε τόσο γενναιόδωρος στα λόγια όσο είστε γενικός στους σκοπούς.
<P>
Πώς μπορείτε να μας λέτε "ψηφίστε με αν θέλετε μια Ευρώπη ενωμένη στην πολυμορφία της", όταν ακριβώς επειδή θέλουμε αυτήν την Ευρώπη προτείνουμε να περιμένουμε το ιρλανδικό δημοψήφισμα, προκειμένου να ψηφίσουμε επί της υποψηφιότητάς σας;
<P>
Οπλισμένος με την υποστήριξη των κρατών μελών, προτιμήσατε να διασφαλίσετε τον διορισμό σας εκ των προτέρων και με λιγότερους κινδύνους αναφορικά με τον αριθμό των απαιτούμενων ψήφων. Σκεφτήκατε ότι το πέρασμα ενώπιον του Κοινοβουλίου θα συνιστούσε μια απλή τυπικότητα: δεν είναι έτσι, και αυτή είναι μόνο η αρχή, διότι η απάντησή σας δεν ανταποκρίνεται στις προσδοκίες των πολιτών, οι οποίοι πλήττονται από την κρίση και οι οποίοι έχουν δείξει την οργή τους προς τα θεσμικά μας όργανα μέσω της χαμηλής προσέλευσής τους.
<P>
Λέτε ότι η κρίση σάς έχει αλλάξει και παρουσιάζεστε ως ο μεγάλος πλοηγός μιας ενωμένης Ευρώπης, αλλά δεν ήσαστε σε θέση να καθοδηγήσετε τα κράτη μέλη προς ένα πραγματικά ευρωπαϊκό σχέδιο ανάκαμψης, και περιμένουμε ακόμη τα συγκεκριμένα και δεσμευτικά μέτρα που απαιτούνται για τη χρηματοπιστωτική ρύθμιση.
<P>
Ισχυρίζεστε ότι μας έχετε δώσει εγγυήσεις αναφορικά με την κοινωνική ατζέντα, αλλά το μόνο που υποστηρίζετε είναι ένας νέος κανονισμός, όχι μια αναθεώρηση της οδηγίας για την απόσπαση εργαζομένων. Επίσης, δεν έχετε προβεί σε μια σθεναρή, και πάνω από όλα σαφή, δέσμευση για μια οδηγία σχετικά με την προστασία των δημόσιων υπηρεσιών.
<P>
Επιδεικνύετε περιφρόνηση προς την ικανότητα μνήμης των βουλευτών του Ευρωπαϊκού Κοινοβουλίου. Δεν έχουμε ξεχάσει ότι, κατά την τελευταία πενταετία, τα κοινωνικά ζητήματα δεν ήταν ποτέ στο επίκεντρο των προτεινόμενων λύσεων και μόνο τώρα συμφωνείτε για μια μελέτη κοινωνικού αντίκτυπου για κάθε ευρωπαϊκό νομοθέτημα.
<P>
Σε μια περίοδο πρωτοφανούς κρίσης, όπου χάθηκαν εκατοντάδες χιλιάδες θέσεις εργασίας, πρέπει να γίνουν τα πάντα για να διασφαλιστεί ότι ο αριθμός των ευρωπαίων ανέργων ή φτωχών εργαζομένων δεν θα αγγίξει τα 25 εκατομμύρια μέχρι το 2010. Γι' αυτό χρειαζόμαστε την έγκριση μιας βιομηχανικής πολιτικής.
<P>
Οι πολίτες χρειάζονται ένα πρότυπο αλληλεγγύης, προκειμένου να καταπολεμηθεί η κρίση. Ούτε στα λόγια σας ούτε στη δηλωθείσα φιλοδοξία σας για την Ευρώπη θα βρουν αυτήν την ώθηση σήμερα.
<P>
Το να συνεχίσουμε όπως πριν είναι καταστροφικό, είπε ο φιλόσοφος Walter Benjamin. Έχετε ακόμη πολύ μακρύ δρόμο μπροστά σας για να κερδίσετε τους Σοσιαλιστές και τους Σοσιαλδημοκράτες. Για χάρη της πολιτικής συνέπειας και από σεβασμό για το εκλογικό μας σώμα, δεν θα σας ψηφίσουμε.
<SPEAKER ID="209" NAME="Wim van de Camp" AFFILIATION="PPE">
(NL) Κυρία Πρόεδρε. Κύριε Barroso, τα μέλη της ολλανδικής αντιπροσωπείας της Ομάδας του Ευρωπαϊκού Λαϊκού Κόμματος (Χριστιανοδημοκράτες) θα σας ψηφίσουν με πεποίθηση αύριο. Όχι μόνο επειδή είμαστε πεπεισμένοι για τα προσόντα σας, αλλά και γιατί μας πιέζει ο χρόνος. Κατά την άποψή μας, οι τελευταίοι δύο μήνες ήταν μια χαμένη ευκαιρία για την αντιμετώπιση της οικονομικής κρίσης - και εμείς, οι Ολλανδοί, βιαζόμαστε. Θέλουμε πράγματι να δούμε περισσότερη κοινωνική οικονομία της αγοράς στο πρόγραμμά σας - κατά την άποψή μας, η προηγούμενη Επιτροπή ήταν μάλλον πολύ φιλελεύθερη εν προκειμένω. Ελπίζουμε ότι θα συνεχίσετε τον αγώνα κατά της υπερβολικής ρύθμισης και θα καταστήσετε επιτυχή την Κοπεγχάγη, αλλά θα μειώσετε τον αριθμό των ευρωπαϊκών οργανισμών που θα δημιουργηθούν.
<P>
Ένα άλλο ζήτημα αφορά τους πολίτες της Ευρώπης. Σήμερα, αυτό το απόγευμα, αυτό έχει αναφερθεί ίσως δύο ή τρεις φορές. Αυτό δεν αρκεί. Οι ευρωπαϊκές εκλογές μάς έδειξαν ότι πραγματικά δυσκολευόμαστε να πείσουμε τους απλούς ανθρώπους υπέρ της Ευρώπης. Οι εργαζόμενοι της Opel που πρόκειται να απολυθούν πρέπει να σκεφτούν αμέσως την Ευρώπη ως πηγή ελπίδας, πηγή εργασίας.
<P>
Τέλος, τις τελευταίες έξι εβδομάδες, μου φανήκατε άνθρωπος με πάθος και ενθουσιασμό. Τρέφεστε από την πρόκληση. Σας παροτρύνω να το διατηρήσετε αυτό για την επόμενη πενταετία. Θα ήθελα να το βλέπω κάθε εβδομάδα.
<SPEAKER ID="210" NAME="Glenis Willmott" AFFILIATION="S&amp;D">
(EN) Κυρία Πρόεδρε, ζούμε πράγματι σε ασυνήθιστους καιρούς, αλλά η απάντηση του κ. Barroso στην οικονομική κρίση δεν έχει ισχύ και αντίκτυπο, και οι υποσχέσεις του για την κοινωνική Ευρώπη δεν έχουν τηρηθεί. Κύριε Barroso, οι πολιτικές κατευθυντήριες γραμμές σας ρίχνουν ελάχιστο φως όσον αφορά τα σχέδιά σας και ξαναφέρνουν στην επιφάνεια μεγάλο μέρος της ίδιας ρητορικής που χρησιμοποιήσατε πριν από πέντε χρόνια. Φυσικά χρειαζόμαστε μια ισχυρή και δυναμική εσωτερική αγορά που δημιουργεί θέσεις εργασίας και ευημερία, αλλά αυτό θα πρέπει να συμβαδίζει με τη βελτίωση των κοινωνικών δικαιωμάτων στην Ευρώπη υπέρ των εργαζομένων και των πολιτών, όχι σε βάρος τους.
<P>
Παρά την έντονη πίεση από το Σώμα για την αποκατάσταση της εν λόγω ανισορροπίας και τις εκκλήσεις για αναθεώρηση της οδηγίας για την απόσπαση εργαζομένων, για αξιολογήσεις κοινωνικού αντίκτυπου και για μια πιο φιλόδοξη δέσμη μέτρων για την ανάκαμψη της οικονομίας, ακόμη περιμένουμε. Νωρίτερα, αναφερθήκατε στον συνδικαλισμό και στο δικαίωμα της απεργίας ως ιερά. Στο "νωμένο Βασίλειο, τα συνδικάτα συζητούν για άλλη μια φορά για απεργιακές κινητοποιήσεις ως αντίδραση στα προβλήματα που σχετίζονται με την οδηγία για την απόσπαση εργαζομένων, εκφράζοντας φόβους για περικοπή μισθών και υπονόμευση των συλλογικών συμβάσεων.
<P>
" απάντησή σας στη σχετική ερώτησή μου την περασμένη εβδομάδα περιείχε θερμά λόγια, παρ' όλα αυτά παραδεχτήκατε ότι η οδηγία υπολείπεται των στόχων της. Τα προβλήματα έγκεινται στην εφαρμογή και την ερμηνεία από το Δικαστήριο των Ευρωπαϊκών Κοινοτήτων (ΔΕΚ). Δεσμευτήκατε να προβείτε σε τροποποιήσεις μέσω μιας νέας νομικής πράξης, αλλά οι αποφάσεις του ΔΕΚ καταδεικνύουν την ανάγκη ενίσχυσης της οδηγίας, προκειμένου να σταματήσει η περικοπή μισθών.
<P>
Εν καιρώ χρηματοπιστωτικής κρίσης, χρειαζόμαστε σαφείς νομικές κατευθυντήριες γραμμές, κύριε Barroso, χρειαζόμαστε τον ίδιο μισθό για την ίδια εργασία στον ίδιο χώρο, ανεξαρτήτως φύλου. Τι εγγυήσεις μπορείτε να μας δώσετε ότι θα συμβεί αυτό;
<SPEAKER ID="211" NAME="Marianne Thyssen" AFFILIATION="PPE">
(NL) Κυρία Πρόεδρε, Πρόεδρε της Επιτροπής, κυρία Προεδρεύουσα του Συμβουλίου, κυρίες και κύριοι, αυτοί είναι δύσκολοι καιροί, μεταβατικοί καιροί, καιροί αλλαγής - αλλά και ενδιαφέροντες καιροί. Θεσμικά μιλώντας, είμαστε στον δρόμο από τη Νίκαια στη Λισαβόνα. Ελπίζω ότι θα φτάσουμε αλώβητοι: χρηματοπιστωτικά, οικονομικά, οικολογικά, δημογραφικά, ακόμη και όσον αφορά την ενέργεια, τη μετανάστευση και την ασφάλεια, και χωρίς να ξεχνάμε την παγκοσμιοποίηση, το επισιτιστικό πρόβλημα, τον αγώνα για τη διατήρηση του κοινωνικού μας μοντέλου - σε όλους αυτούς τους τομείς βρισκόμαστε σε ένα μεταβατικό στάδιο. Το κατά πόσον αυτά συνιστούν κινδύνους ή ευκαιρίες εξαρτάται σε μεγάλο βαθμό από εμάς τους ίδιους.
<P>
Ένα είναι βέβαιο εν προκειμένω: μόνο αν ακολουθήσουμε μια ευρωπαϊκή προσέγγιση στις προκλήσεις, μόνο αν τις αντιμετωπίσουμε με ένα αξιόπιστο, καλά προσανατολισμένο ευρωπαϊκό πρόγραμμα -το οποίο έχετε, προταθέντα Πρόεδρε της Επιτροπής- και αν έχουμε ισχυρά θεσμικά όργανα για να συνεργαστούμε, μπορούμε να συμβάλουμε εμείς οι ίδιοι στη διαμόρφωση του μέλλοντος και στην περαιτέρω ανάπτυξη της κοινωνικά και οικολογικά προσαρμοσμένης οικονομίας της αγοράς μας. Δεν έχουμε καιρό για χάσιμο "μας πιέζει ο χρόνος", όπως είπε μόλις ο γείτονάς μου- και για τον λόγο αυτόν, επίσης, πρέπει να βιαστούμε όσον αφορά τη νέα Επιτροπή. Αυτήν τη στιγμή, κυρίες και κύριοι, έχουμε έναν προταθέντα Πρόεδρο, έναν μόνο.
<P>
Πρέπει να εμπιστευτούμε τον José Manuel Barroso. Θα ζητούσα από όποιον διαφωνεί να βεβαιωθεί ότι μπορεί να ξεχωρίσει τους φίλους από τους εχθρούς - σε τελική ανάλυση, τι επιτυγχάνετε καθυστερώντας και αποστερώντας ψήφους; Αν δεν θέλετε τον κ. Barroso, ποιον θέλετε; Ποιος ήταν ο υποψήφιός σας, ποιος είναι ο υποψήφιός σας, ρωτώ την Ομάδα των Πρασίνων/Ευρωπαϊκή Ελεύθερη Συμμαχία και την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο. Αν πετύχετε τα σχέδιά σας, είστε βέβαιοι ότι θα αποκτήσετε αυτόν που θεωρείτε καλύτερο υποψήφιο, καλύτερο Πρόεδρο της Επιτροπής;
<P>
Προταθέντα Πρόεδρε της Επιτροπής, έχετε την εμπιστοσύνη μου, και θα έχετε την ψήφο μου και την ψήφο των συναδέλφων της Ομάδας μου. Σας εύχομαι κάθε επιτυχία, και με τον σχηματισμό της νέας Επιτροπής: θα πρέπει να σας δοθεί περιθώριο για να προχωρήσετε σε αυτό το ζήτημα.
<SPEAKER ID="212" NAME="Edite Estrela" AFFILIATION="S&amp;D">
(PT) Πρόεδρε Barroso, η Συνθήκη της Λισαβόνας θα επικυρωθεί και θα τεθεί σε ισχύ εντός λίγων μηνών. Αυτό ελπίζω. Είναι σαφές από το πρόγραμμά σας και την ομιλία σας σήμερα, ωστόσο, ότι επιθυμείτε να ενισχύσετε την εξουσία του Ευρωπαϊκού Κοινοβουλίου αμέσως. Συμφωνώ, διότι δεν μπορούμε πλέον να επιστρέψουμε στην εποχή που το μέλλον της Ευρώπης μαγειρευόταν μεταξύ του Συμβουλίου και της Επιτροπής, ενώ το Ευρωπαϊκό Κοινοβούλιο είχε τον ρόλο του απλού θεατή.
<P>
Πιστεύω, κύριε Barroso, ότι η επόμενη θητεία σας θα είναι αποφασιστική για την εδραίωση αυτής της νέας θεσμικής ισορροπίας μεταξύ της Επιτροπής, του Συμβουλίου και του Κοινοβουλίου. " υποστήριξή μας δεν είναι, επομένως, λευκή επιταγή, αλλά επένδυση.
<P>
" δημοκρατική μας παράδοση, η προστασία των ανθρωπίνων δικαιωμάτων και οι καινοτομίες στην παραγωγή καθαρότερων μορφών ενέργειας και οι καλύτερες περιβαλλοντικές πολιτικές είναι διακριτά ευρωπαϊκά χαρακτηριστικά, αλλά τίποτα δεν μας κάνει να ξεχωρίζουμε από τον υπόλοιπο κόσμο όσο οι κοινωνικές πολιτικές μας. Οφείλω επομένως να εκφράσω την ελπίδα μας ότι η Επιτροπή της οποίας θα προεδρεύετε, είμαι βέβαιη ότι θα αναλάβει την ευθύνη της προστασίας, της εδραίωσης και της βελτίωσης του ευρωπαϊκού κοινωνικού μοντέλου, καθώς και της προώθησης της ισότητας των φύλων.
<P>
Προτού ολοκληρώσω, θα ήθελα να τονίσω ότι έχω λάβει υπό σημείωση όσα είπατε σήμερα, τις δεσμεύσεις σας για το μέλλον. Μπορείτε να στηρίζεστε στην ψήφο των πορτογάλων Σοσιαλιστών. Ωστόσο, μπορείτε, επίσης, να στηρίζεστε σε μια σχέση που θα είναι σίγουρα πιστή, αλλά και πολύ απαιτητική κατά τη διάρκεια της επόμενης θητείας σας.
<P>
Σας εύχομαι καλή τύχη και επιτυχία στο έργο σας.
<SPEAKER ID="213" NAME="Markus Ferber" AFFILIATION="PPE">
(DE) Κυρία Πρόεδρε, Πρόεδρε της Επιτροπής, κυρία Προεδρεύουσα του Συμβουλίου, κυρίες και κύριοι, με τι έχει να κάνει η αυριανή ψηφοφορία; Έχει να κάνει με ό,τι πολλά μέλη αυτού του Σώματος δεν μπορούν να κάνουν και άλλοι δεν θέλουν να κάνουν. Έχει να κάνει, στην πραγματικότητα, με την ανάληψη ευθύνης για την Ευρώπη. Θα ήθελα να επισημάνω ένα σημείο. Κύριε Barroso, σας είμαι πολύ ευγνώμων που το αναφέρατε και πάλι αυτό στην παρέμβασή σας. Έχει να κάνει με την ανάληψη ευθύνης για την ικανότητα της Ευρώπης να ενεργεί σε δύσκολους καιρούς, προκειμένου να ξεπεράσει όλα τα προβλήματα τα οποία έχουν αποτελέσει αντικείμενο δικαιολογημένης κριτικής από τους πολίτες και από το Κοινοβούλιο. Πιστεύω ότι η σημερινή συζήτηση έχει συμβάλει στην αποσαφήνιση του ζητήματος του σε ποιον μπορεί και δεν μπορεί να βασίζεται η Ευρώπη στο μέλλον όσον αφορά την ανάληψη πολιτικής ευθύνης κατά τα προσεχή έτη.
<P>
Εντούτοις, θα ήθελα να επισημάνω, κύριε Barroso, ότι υπάρχει, φυσικά, μια σειρά θεμάτων στην ημερήσια διάταξη που πρέπει να αντιμετωπιστούν και έχετε μεγάλη ευθύνη στον τομέα αυτόν, διότι έχετε το μονοπώλιο όσον αφορά τη δρομολόγηση πρωτοβουλιών σε ευρωπαϊκό επίπεδο.
<P>
Θα ήθελα να εξετάσω ένα ακόμη θέμα που μου φαίνεται ότι δεν έχει καλυφθεί επαρκώς στη συζήτηση μέχρι στιγμής και αυτό είναι η γεωργική πολιτική. Στον εν λόγω τομέα, αντιμετωπίζουμε πολλές νέες προκλήσεις. Δεν αρκεί απλώς να αναφέρουμε το γεγονός ότι οι υπουργοί Γεωργίας εξέδωσαν ψήφισμα το περασμένο φθινόπωρο. Δεν αρκεί το γεγονός ότι έχουμε ξεκινήσει ένα πρόγραμμα συνολικής γεωργικής μεταρρύθμισης, επειδή όταν αλλάζουν οι βασικές συνθήκες πρέπει, φυσικά, να αναλάβουμε αντίστοιχη πρωτοβουλία για να βοηθήσουμε τους αγρότες της Ευρωπαϊκής Ένωσης. Σας ζητώ να πιάσετε την Επίτροπο αρμόδια για τη γεωργία και να της επισημάνετε ότι το μοντέλο της δεν θα οδηγήσει με επιτυχία αυτόν τον σημαντικό τομέα στην έξοδο από την κρίση.
<P>
Είμαστε διατεθειμένοι, και μιλώ εξ ονόματος των συναδέλφων μου, να αναλάβουμε την ευθύνη για την Ευρώπη προς το συμφέρον της Ευρωπαϊκής Ένωσης και του πληθυσμού της Ευρώπης.
<SPEAKER ID="214" NAME="Csaba Sándor Tabajdi" AFFILIATION="S&amp;D">
(FR) Κυρία Πρόεδρε, κύριε Barroso, τον Φεβρουάριο του 2008, έξι μήνες πριν από την παγκόσμια χρηματοπιστωτική κρίση, ο ούγγρος πρωθυπουργός πρότεινε τη θέσπιση ενός ευρωπαϊκού οργάνου για την εποπτεία και την παρακολούθηση των χρηματοπιστωτικών τάσεων. Δυστυχώς, το Συμβούλιο και η Επιτροπή σας αποφάσισαν να θεσπίσουν το εν λόγω όργανο μόνο αφού είχε ξεσπάσει η παγκόσμια κρίση.
<P>
Κύριε Barroso, σε ποιο στάδιο βρίσκονται οι προετοιμασίες για το εν λόγω όργανο; Πότε θα ξεκινήσει το έργο του το εν λόγω όργανο;
<P>
" δεύτερη ερώτησή μου είναι η εξής: τα τελευταία χρόνια, η Επιτροπή δεν είχε καμία επιτυχία όσον αφορά την καταπολέμηση της κυριαρχίας των μεγάλων εμπορικών αλυσίδων και δεν προστάτευσε ούτε τους αγρότες ούτε τους καταναλωτές. Μπορούμε να προσδοκούμε συγκεκριμένα και αποτελεσματικά μέτρα από την Επιτροπή;
<P>
" τρίτη ερώτησή μου είναι εξής: επικρατεί βαθειά κρίση στον κλάδο των γαλακτοκομικών προϊόντων σε ολόκληρη την Ευρώπη, με πολύ σοβαρές κοινωνικές και πολιτικές επιπτώσεις. Σκοπεύετε να τροποποιήσετε, να αναθεωρήσετε τη νεοφιλελεύθερη πολιτική που έχει επιδιώξει η Επιτροπή μέχρι στιγμής, η οποία έχει αποτύχει εντελώς;
<P>
" τέταρτη ερώτησή μου είναι η εξής: ως υποψήφιος Πρόεδρος, σκοπεύετε να δημιουργήσετε έναν μηχανισμό διαμεσολάβησης; Επιθυμείτε να επιβεβαιώσετε την πρόθεσή σας να εμπιστευτείτε τον νέο Επίτροπο που θα είναι αρμόδιος για τα θεμελιώδη δικαιώματα με την ευθύνη των ιστορικών εθνικών μειονοτήτων, των μειονοτήτων μεταναστών και των Ρομά;
<SPEAKER ID="215" NAME="Simon Busuttil" AFFILIATION="PPE">
(MT) Κυρία Πρόεδρε, κύριε Barroso, οι χρηματοπιστωτικές και οικονομικές προκλήσεις έχουν συζητηθεί εκτενώς. Σήμερα, ωστόσο, θα ήθελα να εστιάσουμε στα δικαιώματα των πολιτών και στην Ευρώπη των πολιτών. Μιλάμε για ευρωπαϊκή ιθαγένεια, για δικαιώματα των πολιτών, για ελεύθερη κυκλοφορία, την καταπολέμηση της εγκληματικότητας, την ενίσχυση της ασφάλειας, την καταπολέμηση της τρομοκρατίας και για μια κοινή μεταναστευτική πολιτική. Όλα τα ανωτέρω επηρεάζουν τον ευρωπαίο πολίτη, όπως και τα οικονομικά και χρηματοπιστωτικά ζητήματα. Εντούτοις, υπάρχουν και άλλες προκλήσεις που επηρεάζουν τους πολίτες μας στην καθημερινή τους ζωή και οι οποίες επομένως χρήζουν αντιμετώπισης.
<P>
Έχουμε ένα σχέδιο, ένα σχέδιο για τη δημιουργία ενός ευρωπαϊκού χώρου βασισμένου στη δικαιοσύνη, ελευθερία και ασφάλεια. Είχαμε το πρόγραμμα του Τάμπερε, το πρόγραμμα της Χάγης, και τώρα αυτό της Στοκχόλμης. Πιστεύω ότι πρέπει να καταβάλουμε εκ νέου προσπάθειες στον εν λόγω τομέα. Το πρόγραμμα της Στοκχόλμης θα προσφέρει νέες δυνατότητες. Επιπλέον, υπάρχει η Συνθήκη της Λισαβόνας που θα παραχωρήσει νέες και σημαντικές εξουσίες καθώς και πολύ μεγαλύτερο ρόλο στο Κοινοβούλιο στον εν λόγω τομέα. Απόψε μας είπατε, Πρόεδρε Barroso, ότι δεν θα υπάρχει πλέον ένας αλλά δύο Επίτροποι για τον εν λόγω τομέα. Μάθαμε ότι θα υπάρχει ένας Επίτροπος αρμόδιος για τις εσωτερικές υποθέσεις και τη μετανάστευση και ένας άλλος στον οποίο θα ανατεθεί ο τομέας της δικαιοσύνης, των ανθρωπίνων δικαιωμάτων και των πολιτικών ελευθεριών. Ας αναπτύξουμε μια εταιρική σχέση, μια στενή εταιρική σχέση μεταξύ της Επιτροπής και του Κοινοβουλίου για μια Ευρώπη που θα είναι πράγματι μια Ευρώπη για τους πολίτες μας, μια Ευρώπη που θα υπερασπίζεται τα δικαιώματα των πολιτών μας· που θα προστατεύει τις ελευθερίες των πολιτών μας, που θα διαφυλάσσει την ασφάλεια των πολιτών μας.
<P>
Ναι, πιστεύω ότι μαζί μπορούμε να συνεργαστούμε για την οικοδόμηση μιας Ευρώπης για τους πολίτες μας και σας εύχομαι τα καλύτερα στις αυριανές εκλογές.
<SPEAKER ID="216" NAME="Zoran Thaler" AFFILIATION="S&amp;D">
(SL) Θα συμφωνήσω με τις παρατηρήσεις πολλών από τους συναδέλφους μου που έχουν ήδη μιλήσει, αλλά επιτρέψτε μου να σας θέσω, επίσης, τις ακόλουθες ερωτήσεις, κύριε Barroso: Έχετε κάνει απολογισμό της προηγούμενης θητείας σας; Είστε ικανοποιημένος με τα επιτεύγματά σας τα τελευταία πέντε χρόνια; Φαντάζομαι πως είστε και πως αυτός είναι ο λόγος για τον οποίο θέτετε ξανά υποψηφιότητα για την προεδρία της Επιτροπής. Ωστόσο, αναρωτιέμαι, επίσης, αν είστε ικανοποιημένος με τον βαθμό αποτελεσματικότητάς σας μέχρι σήμερα όσον αφορά την πρόληψη χρηματοπιστωτικών, οικονομικών και κοινωνικών κρίσεων. Μπορείτε να παραδεχτείτε, με καθαρή συνείδηση, τη συγκλονιστική αύξηση των ποσοστών ανεργίας που έχουν αγγίξει πλέον τα εκατομμύρια στην Ευρωπαϊκή Ένωση και τις ξεδιάντροπες αμοιβές που καταβάλλονται ξανά από τον χρηματοπιστωτικό τομέα σε όσους όχι μόνο μας βούλιαξαν στη χειρότερη δυνατή κρίση, αλλά μας απείλησαν και με φτώχεια;
<P>
Μπορείτε να μας πείτε σήμερα κατά πόσον πρόκειται να ενεργήσετε διαφορετικά στη δεύτερη θητεία σας; Θα δούμε μία από τα ίδια ή κάτι καινούριο; Υπάρχει κάτι για το οποίο θα πρέπει να ανυπομονούμε; Τι πιστεύετε ότι χρειάζεστε για να αλλάξετε τον τρόπο με τον οποίο εργάζεστε;
<P>
Επιτρέψτε μου να σας θέσω άλλη μία ερώτηση: μία ερώτηση που κάνατε τα πάντα για να μην θίξετε στις κατευθυντήριες γραμμές πολιτικής σας. Επιθυμείτε σαφώς να ηγηθείτε της Επιτροπής μιας Ευρωπαϊκής Ένωσης που αριθμεί 500 εκατομμύρια ανθρώπους. Πού είναι η φιλοδοξία και ο δυναμισμός της μεγάλης κοινότητάς μας όσον αφορά το άνοιγμα της πόρτας στους ευρωπαίους συμπολίτες μας που θέλουν να προσχωρήσουν σε αυτήν; Ποιες πρόσθετες προσπάθειες προτίθεται να καταβάλει η Επιτροπή σας προκειμένου να επιταχύνει την εν λόγω διαδικασία; Θα προσφέρετε απτή βοήθεια, ήτοι εμπειρογνωμοσύνη και υλικούς πόρους, στην κεντρική κυβέρνηση της Βοσνίας-Ερζεγοβίνης, προκειμένου να την βοηθήσετε να επιτύχει τον χάρτη πορείας της και τα κριτήρια που απαιτούνται, ώστε οι πολίτες της να ταξιδεύουν ελεύθερα στην Ευρωπαϊκή Ένωση;
<SPEAKER ID="217" NAME="Gunnar Hökmark" AFFILIATION="PPE">
(EN) Κυρία Πρόεδρε, ο κ. Barroso θα λάβει την υποστήριξή μας αύριο, όχι μόνο επειδή προταθήκατε και από τα 27 κράτη μέλη, κύριε Barroso, και όχι μόνο επειδή επιβάλλεται να αρχίσουμε τις εργασίες, αλλά και επειδή παρουσιάσατε μια ευρεία πολιτική ατζέντα που θίγει τις βασικές προκλήσεις της εποχής μας. Φυσικά, οι απόψεις όλων μας διίστανται ως προς αυτό.
<P>
Θα ζητήσουμε πρωτοβουλίες από εσάς και την Επιτροπή σας βάσει της πλειοψηφίας του Κοινοβουλίου, όχι προσπαθώντας να επιβάλλουμε θέσεις της μειοψηφίας, και θα συζητήσουμε και θα ελέγξουμε τις προτάσεις σας και θα λάβουμε αποφάσεις βάσει της πλειοψηφίας του Κοινοβουλίου. Έτσι λειτουργεί η δημοκρατία, και έτσι εργαζόμαστε εμείς. Έχουμε εμπιστοσύνη όχι μόνο σε εσάς, αλλά και στο Κοινοβούλιο. Επιτρέψτε μου απλώς να πω ότι ψηφίζοντας "όχι" αύριο χωρίς εναλλακτική λύση σημαίνει ότι δεν έχετε εναλλακτική λύση. Ενώ εμείς ζητούμε την ανάληψη δράσης, άλλοι θέλουν να σταματήσουν τη δράση. Και πρέπει να πω ότι, ενώ απομένουν λίγες εβδομάδες μόνο μέχρι τη συνάντηση της Κοπεγχάγης, δεν είναι υπεύθυνο να ενεργούμε κατά τρόπο που θα έχει ως αποτέλεσμα να μην έχουμε ηγεσία για την Επιτροπή. Τη στιγμή που πρέπει να ασχοληθούμε με όλους τους διακανονισμούς και τη νομοθεσία για τις χρηματοπιστωτικές αγορές, η εναλλακτική του "όχι" σε μια νέα Επιτροπή δεν είναι υπεύθυνη ενέργεια. Και το να ενεργούμε κατά τρόπο που οδηγεί στην αδυναμία μας να ξεκινήσουμε την πολιτική διαδικασία για την οικονομική ανάκαμψη, όταν απειλούνται θέσεις εργασίας σε ολόκληρη την Ευρώπη, δεν είναι υπεύθυνη ενέργεια.
<P>
Κυρία Πρόεδρε, η εν λόγω ψηφοφορία αύριο συνιστά σε μεγάλο βαθμό ψηφοφορία για τη θέση του Ευρωπαϊκού Κοινοβουλίου. Εμείς, ως βουλευτές, λέμε ότι θέλουμε η Ευρώπη να διαδραματίζει ηγετικό ρόλο παγκοσμίως, αλλά δεν μπορούμε σε καμία περίπτωση να διαδραματίσουμε έναν τέτοιο ρόλο, αν δεν μπορούμε να διασφαλίσουμε την ηγεσία της Ευρωπαϊκής Ένωσης. Θα σας δώσουμε την υποστήριξή μας και θα ελέγξουμε εξονυχιστικά τις προτάσεις, και θα συζητήσουμε μαζί σας, επειδή έχουμε εμπιστοσύνη στη δημοκρατία και στην πλειοψηφία που διατηρούμε στο Κοινοβούλιο. Καλή τύχη αύριο.
<P>
(Χειροκροτήματα)
<SPEAKER ID="218" NAME="Erminia Mazzoni" AFFILIATION="PPE">
(IT) Κυρία Πρόεδρε, κυρίες και κύριοι, κύριε Barroso, έπειτα από αυτήν τη συζήτηση είμαι ακόμη περισσότερο πεπεισμένη ότι έχω δίκιο που υποστηρίζω την πρόταση που υποβλήθηκε από την Ομάδα του Ευρωπαϊκού Λαϊκού Κόμματος (Χριστιανοδημοκράτες) για την υποστήριξη της υποψηφιότητάς σας, και ως πρόεδρος της Επιτροπής Αναφορών, θα ήθελα να σας προσφέρω την ταπεινή συνεισφορά μου: κύριε Barroso, υποστηρίζω τους στόχους σας και τις προτεραιότητες που θέσατε, αλλά επιτρέψτε μου να προτείνω δύο τομείς μεγαλύτερης εστίασης, ειδικότερα όσον αφορά ό,τι αποκαλείτε έξοδο από αυτήν την οικονομική και χρηματοπιστωτική κρίση.
<P>
Πιστεύω, όπως και εσείς, ότι η εν λόγω κρίση είναι επίσης, και πάνω απ' όλα, κρίση των αξιών μας, των βασικών αξιών της κοινωνίας μας. Κατά την επόμενη πενταετία, η Ευρωπαϊκή Επιτροπή θα κληθεί να αντιμετωπίσει μείζονες προκλήσεις. Το γεωπολιτικό πλαίσιο έχει υποστεί ριζική αλλαγή. Οι αναδυόμενες χώρες, οι αναδυόμενες οικονομίες όπως η Ινδία, η Βραζιλία και η Αφρική, διαδραματίζουν πλέον σημαντικό ρόλο στην πραγματική οικονομία. Αφενός, αυτό μας παρέχει τη δυνατότητα για νέες ευκαιρίες ανάπτυξης, ενώ, αφετέρου, μας εκθέτει στον κίνδυνο των ηγεμονιών της αγοράς οι οποίες, μακροπρόθεσμα, θα μπορούσαν να επιφέρουν υψηλότερα επίπεδα φτώχειας.
<P>
Στο πλαίσιο αυτό, ο ρόλος της Ευρώπης, του πολιτισμού της και της σοφίας της είναι ουσιώδης για την προώθηση μιας ευρείας, ισορροπημένης ανάπτυξης, καθώς και την απόκτηση πολιτικών δικαιωμάτων. Αντιπροσωπεύει τη γνήσια ενσωμάτωση ατόμων με διαφορετικές ρίζες και κουλτούρα. Αναφέρομαι στις ρίζες μας, στις χριστιανικές μας ρίζες, οι οποίες θα μπορούσαν να αποτελέσουν το εργαλείο με το οποίο θα αντιμετωπίσουμε δυνητικά την πτυχή των αξιών αυτής της εξαιρετικά σοβαρής κρίσης, αλλά μόνο αν τις χρησιμοποιήσουμε ως οδηγό στην προώθηση της ανάπτυξης και την ενσωμάτωση των δικαιωμάτων και υποχρεώσεων όλων.
<P>
Σε χρηματοπιστωτικό επίπεδο, κύριε Barroso, πρέπει να αξιολογήσουμε την ανάγκη μεταρρύθμισης της νομισματικής και δημοσιονομικής πολιτικής, προκειμένου να αμβλυνθεί ο ανταγωνισμός μεταξύ του νομίσματός μας, του ευρώ, και της παλαιάς ηγεμονίας του δολαρίου, καθώς και ο ανταγωνισμός με τα αναδυόμενα νομίσματα της Κίνας και της Ινδίας· να επιτύχουμε αυστηρότερη ρύθμιση της χρηματοπιστωτικής αγοράς σε συνδυασμό με απαγορεύσεις της κερδοσκοπίας στα ενεργειακά αγαθά και, πάνω απ' όλα, στα τρόφιμα, οι τιμές των οποίων μπορούν να κάνουν πολλές οικονομίες να λιμοκτονήσουν· να επαναφέρουμε τα χρηματοοικονομικά στον βασικό τους ρόλο που είναι η εξυπηρέτηση της παραγωγής· και να αντικαταστήσουμε ή να υποστηρίξουμε τις παραδοσιακές οικονομικές συνεισφορές των υποβαθμισμένων ευρωπαϊκών περιοχών με φορολογικά κίνητρα.
<P>
Αναφορικά με την Ευρώπη των πολιτών την οποία προτείνετε να αναπτύξουμε εντείνοντας τον διάλογο και διανέμοντας πληροφορίες, αισθάνομαι ότι συμμετέχω προσωπικά ως πρόεδρος της Επιτροπής Αναφορών. Ως εκ τούτου, η εν λόγω επιτροπή θα πρέπει να κληθεί να συμμετάσχει αν το Κοινοβούλιο δώσει συνέχεια στο ψήφισμα που εγκρίθηκε κατά τη διάρκεια της προηγούμενης κοινοβουλευτικής περιόδου.
<P>
" Επιτροπή Αναφορών είναι το πρώτο σημείο επαφής μεταξύ των ευρωπαϊκών θεσμικών οργάνων και των πολιτών. Αναζητεί λύσεις, παρέχει εξηγήσεις και προάγει δράσεις ανταποκρινόμενη στις πολυάριθμες και ποικίλες καταγγελίες των ευρωπαίων πολιτών. Στο πλαίσιο αυτό, κύριε Barroso, σας παροτρύνω να ενισχύσετε τις σχέσεις μεταξύ της Επιτροπής της οποίας έχετε την τιμή να ηγείστε και της επιτροπής της οποίας προεδρεύω, της Επιτροπής Αναφορών, και να δημιουργήσετε έναν ειδικό Επίτροπο γι' αυτήν. Έχετε ήδη ανακοινώσει τη δημιουργία δύο νέων θέσεων Επιτρόπων.
<P>
Μια Ευρώπη που εστιάζει το πρόγραμμα εργασίας της στους πολίτες της, όπως δηλώσατε, είναι μια Ευρώπη που πρέπει να παράσχει σε αυτήν την επιτροπή -που αποτελεί το φόρουμ, τον τόπο έκφρασης των δικαιωμάτων των πολιτών- περισσότερα δικαιώματα και μεγαλύτερη αξιοπρέπεια.
<SPEAKER ID="219" NAME="Sophie Briard Auconie" AFFILIATION="PPE">
(FR) Κυρία Πρόεδρε, Πρόεδρε της Επιτροπής, κυρίες και κύριοι, εξέτασα τις κατευθυντήριες γραμμές του προγράμματός σας και χαιρετίζω τη φιλοδοξία σας σε καθέναν από τους μείζονες τομείς πολιτικής, μεταξύ άλλων στην οικονομική πολιτική, με τη συνέχιση και τη δημιουργία δραστηριοτήτων· στο σχέδιο ανάκαμψης· στην κοινωνική συνοχή· στην περιβαλλοντική πολιτική, και ιδιαιτέρως στην αειφόρο ανάπτυξη· στα σχέδια που στοχεύουν τη νεολαία· στην ενίσχυση της ευρωπαϊκής άμυνας· και στη συνέχιση μιας ισχυρής και βιώσιμης γεωργικής πολιτικής.
<P>
Επικροτώ τη φιλοδοξία σας για μια νικηφόρα, ενωμένη και προστατευτική Ευρώπη, όπως τη θέλουμε. Εντούτοις, αμφισβητώ τη χρηματοπιστωτική θέση της Ευρωπαϊκής Ένωσης όσον αφορά όλα τα έργα σας. " Ένωση πρέπει να έχει τους χρηματοπιστωτικούς πόρους για να υλοποιήσει τις φιλοδοξίες της. Ορισμένοι από τους συναδέλφους βουλευτές έχουν ήδη τονίσει αυτό το σημείο. Είναι καίριας σημασίας, κατά την άποψή μου, κύριε Barroso, να σας δούμε να δεσμεύεστε να ενθαρρύνετε τα κράτη μέλη να αυξήσουν σημαντικά τις εισφορές τους στον κοινοτικό προϋπολογισμό σημαντικά από το 2014. Αληθεύει ότι η κρίση ασκεί πίεση στους προϋπολογισμούς των κρατών μελών επί του παρόντος. Και πάλι, πρέπει να κοιτάξουμε μπροστά στην περίοδο μετά την κρίση και να ξεκινήσουμε να εργαζόμαστε τώρα για έναν κοινοτικό προϋπολογισμό που θα ικανοποιεί τις ανάγκες της ευρωπαϊκής δράσης. Γνωρίζω ότι αντιλαμβάνεστε αυτήν την ανάγκη, καθώς θίξατε το ζήτημα στο πρόγραμμά σας. Αυτό που απομένει σήμερα είναι να δεσμευτείτε ότι θα διασφαλίσετε ότι, στο μέλλον, εμείς, το Κοινοβούλιο και το Συμβούλιο, θα έχουμε τους αναγκαίους πόρους για να εφαρμόσουμε τις πολιτικές σας.
<SPEAKER ID="220" NAME="Sandra Kalniete" AFFILIATION="PPE">
(LV) Θα ήθελα να επιβεβαιώσω ότι τα μέλη της Ομάδας του Ευρωπαϊκού Λαϊκού Κόμματος από τη Λετονία θα υποστηρίξουν την υποψηφιότητα του Προέδρου J. M. Barroso. Θα σας υποστηρίξουμε γιατί ελπίζουμε ότι εσείς, κύριε Barroso, θα συνεχίσετε ως Πρόεδρος της Ευρωπαϊκής Επιτροπής να εργάζεστε για μια δικαιότερη Ευρώπη. Θεωρούμε ότι θα πρέπει να παρασχεθεί δίκαιη υποστήριξη στους αγρότες όλων των κρατών μελών, ανεξάρτητα από το πόσο καιρό αποτελούν μέλη της Ευρωπαϊκής Ένωσης. Αναμένουμε, επίσης, ότι θα αναλάβετε ηγετικό ρόλο στη μεταρρύθμιση της κοινής γεωργικής πολιτικής και στη διασφάλιση της δυνατότητας θεμιτού ανταγωνισμού για όλα τα κράτη μέλη. Προσφεύγουμε σε εσάς για να αναλάβετε τα ηνία της περαιτέρω ελευθέρωσης της ευρωπαϊκής αγοράς υπηρεσιών.
<P>
" Ευρώπη θα αναδυθεί επιτυχώς από την κρίση μόνο αν βασίσει τη στρατηγική της σε μια ισχυρή ενιαία αγορά και σε ίσους όρους ανταγωνισμού. Τα ευρωπαϊκά θεσμικά όργανα διαδραματίζουν πράγματι σταθεροποιητικό ρόλο όσον αφορά την αντιμετώπιση της κρίσης στα κράτη μέλη που πλήττονται περισσότερο, και η Λετονία το γνωρίζει αυτό. Θα ήθελα να ευχαριστήσω την Ευρωπαϊκή Επιτροπή για τη συνεργασία της μαζί μας. Το ευρωπαϊκό ενιαίο νόμισμα έχει αποδείξει τον σταθεροποιητικό του ρόλο σε αυτές τις συνθήκες κρίσης. Τα κράτη της Βαλτικής έχουν θέσει ως στόχο την προσχώρηση στη ζώνη του ευρώ, αλλά κατά τη διάρκεια της παγκόσμιας ύφεσης, αυτό είναι ένα πολύ δύσκολο έργο. Γι' αυτό ζητούμε από την Επιτροπή να προωθήσει μια εύλογη, ευέλικτη προσέγγιση όσον αφορά την εφαρμογή των όρων του συμφώνου σταθερότητας και ανάπτυξης και των κριτηρίων του Μάαστριχτ, η οποία θα ανταποκρίνεται στην κρίση. Είμαι πεπεισμένη ότι η όσο το δυνατόν ταχύτερη ένταξη των κρατών της Βαλτικής και όλων των ευρωπαϊκών χωρών στη ζώνη του ευρώ είναι προς όφελος της Ευρώπης συνολικά.
<P>
Κύριε Πρόεδρε, σας παρακινώ να εργαστείτε ταχύτερα για τη χάραξη μιας κοινής ενεργειακής πολιτικής με στόχο τη μείωση της εξάρτησης της Ευρώπης από τα μονοπώλια. Σας εύχομαι επιτυχία στην αυριανή ψηφοφορία.
<SPEAKER ID="221" NAME="Damien Abad" AFFILIATION="PPE">
(FR) Κυρία Πρόεδρε, κύριε Barroso, ως μέλος της γαλλικής αντιπροσωπείας του Ευρωπαϊκού Λαϊκού Κόμματος (Χριστιανοδημοκράτες) και ως αντιπρόσωπος του Nouveau Centre, ενός γαλλικού πολιτικού κόμματος προερχόμενου από τους κόλπους του UDF, ήθελα να απευθυνθώ σε εσάς άμεσα σήμερα. Πάνω απ' όλα, θα ήθελα να σας υπενθυμίσω την υποστήριξη του Προέδρου της Δημοκρατίας και της γαλλικής κυβέρνησης και να επικροτήσω τον τρόπο με τον οποίο μπορέσατε να συμβάλετε στην επιτυχία της γαλλικής Προεδρίας.
<P>
Ο κ. Barnier και όλοι οι κοινοβουλευτικοί μου συνάδελφοι από τη γαλλική Προεδρική Πλειοψηφία αναμένουν τώρα ότι η Επιτροπή σας θα συνεχίσει και θα συμμεριστεί την αποστολή μας για την οικοδόμηση μιας πολιτικής Ευρώπης που θα μπορεί να επηρεάσει τα μείζονα παγκόσμια ζητήματα του μέλλοντος.
<P>
Προκειμένου να οικοδομήσουμε αυτήν την πολιτική Ευρώπη, κύριε Barroso, πρέπει να αποφευχθούν δύο κίνδυνοι, κατά την άποψή μας. Πρώτον, αυτός της παρουσίασης του ανταγωνισμού ως απόλυτου και ανυπέρβλητου δόγματος. Ναι, η Ευρώπη χρειάζεται βιομηχανική πολιτική, γεωργική πολιτική, ενεργειακή πολιτική ή ενεργειακή πολιτική που προωθεί νέες τεχνολογίες όσο χρειάζεται και την πολιτική ανταγωνισμού.
<P>
Ο δεύτερος κίνδυνος προς αποφυγή είναι αυτός της μετατροπής της εν λόγω Επιτροπής σε μια απλή γενική γραμματεία του Συμβουλίου. Χρειαζόμαστε μια Επιτροπή ισχυρή, που υποβάλλει προτάσεις, που καινοτομεί και καθοδηγεί την ευρωπαϊκή ολοκλήρωση. Επομένως, παρά τις επιφυλάξεις που μπορεί να εκφράστηκαν από το πολιτικό μου κόμμα στη Γαλλία, είμαι διατεθειμένος σήμερα να υποστηρίξω τη δράση σας και να σας συνοδεύσω σε αυτήν την αποφασιστική πορεία που φαίνεται ότι θέλετε να ακολουθήσετε, κυρίως όσον αφορά την αειφόρο ανάπτυξη και την καταπολέμηση της κλιματικής αλλαγής.
<P>
Ωστόσο, για να διασφαλίσω ότι η ψήφος μου, και η ψήφος αρκετών συναδέλφων βουλευτών οι οποίοι εξακολουθούν να έχουν κάποιες ερωτήσεις σήμερα, θα είναι όσο το δυνατόν περισσότερο εμπεριστατωμένη, θα ήθελα να προβείτε σε δύο ισχυρές δεσμεύσεις απέναντι στο Σώμα. Πρώτον, να εφαρμόσετε μια πραγματικά αποφασιστική πολιτική υπέρ των βιομηχανιών μας, της επικράτειάς μας και οτιδήποτε σφυρηλατεί την ευρωπαϊκή ταυτότητα.
<P>
Δεύτερον, να κάνετε τα πάντα για να διασφαλίσετε ότι το ευρωπαϊκό μοντέλο είναι αυτό που συνδυάζει καλύτερα την οικονομία της αγοράς με την απαίτηση για αλληλεγγύη μεταξύ κρατών μελών, περιφερειών και πληθυσμών.
<P>
Κύριε Barroso, η σημερινή νεολαία χρειάζεται μια Ευρώπη που να την υποστηρίζει στην παγκοσμιοποίηση και η οποία να ενσαρκώνει μια νέα ελπίδα, και, όντας ο νεότερος γάλλος βουλευτής του Ευρωπαϊκού Κοινοβουλίου, είμαι απολύτως βέβαιος ότι αυτή η νεολαία επιθυμεί μια Ευρώπη που να την προστατεύει και να της προσφέρει μια νέα φιλοδοξία. Στο μέλλον, είναι καθήκον μας να οικοδομήσουμε την Ευρώπη μαζί. Βασίζομαι σε εσάς, όπως μπορείτε και εσείς να βασίζεστε σε μένα.
<SPEAKER ID="222" NAME="Czesław Adam Siekierski" AFFILIATION="PPE">
(PL) Κυρία Πρόεδρε, η Ευρώπη είναι ενωμένη. Είναι μια Ευρώπη ειρήνης, ελευθερίας και δημοκρατίας. Σεβόμαστε τα ανθρώπινα δικαιώματα και θέλουμε να υλοποιήσουμε ένα πρόγραμμα κοινωνικής οικονομίας της αγοράς - ένα πρόγραμμα που θέτει τους ανθρώπους στο επίκεντρο της προσοχής μας. Ωστόσο, η Ευρώπη είναι επίσης διαφοροποιημένη. Έχουμε πολλές πολύ φτωχές περιφέρειες, και ως εκ τούτου, απαιτείται μια γνήσια πολιτική συνοχής. " κοινή γεωργική πολιτική επιτρέπει στην πραγματικότητα την ύπαρξη δύο μορφών Ευρώπης - της παλαιάς και της νέας. Αυτό απαιτεί αλλαγές και τη δημιουργία μιας γνήσιας, ενοποιημένης, ενωμένης και συνεκτικής Ευρώπης. Εσείς, κύριε Πρόεδρε, το γνωρίζετε καλύτερα από όλους. Σε ποιες δράσεις σκοπεύετε να προβείτε στον εν λόγω τομέα, προκειμένου να μεταβάλετε την κατάσταση;
<SPEAKER ID="223" NAME="Hannu Takkula" AFFILIATION="ALDE">
(FI) Κυρία Πρόεδρε, Πρόεδρε Barroso, κατά τη γνώμη μου έχετε επιτύχει μεγαλοπρεπώς στον ρόλο του Προέδρου της Επιτροπής. Είναι εύκολο να κάνουμε κριτική, αλλά πρέπει να αποδίδουμε τα εύσημα όταν πρέπει. " καθοδήγηση 27 διαφορετικών χωρών σε μια πλουραλιστική Ευρώπη είναι απαιτητικό έργο και το κάνατε καλά. Υπήρξατε εξισορροπητικός παράγοντας μεταξύ των μεγάλων και των μικρών χωρών, οπότε στο πλαίσιο αυτό θα ήθελα να δανειστώ τα λόγια του προέδρου του κόμματός μου, το φινλανδού πρωθυπουργού Matti Vanhanen, ο οποίος είπε ότι αξίζετε και άλλη θητεία. Τάσσομαι ασφαλώς υπέρ της δεύτερης θητείας σας και θα ψηφίσω υπέρ αυτής. Τα επιτεύγματά σας σε μία πενταετία μιλούν από μόνα τους. Κατά την άποψή μου, δεν υπάρχει πλέον ανάγκη για προτάσεις νέων προγραμμάτων, διότι οι πράξεις μιλούν από μόνες τους, και ελπίζω ότι ο φινλανδός Επίτροπος Olli Rehn θα κατέχει επίσης μια καλή και ισχυρή θέση στην επόμενη Επιτροπή. Το σημαντικότερο απ' όλα, ωστόσο, είναι ότι αύριο θα ψηφίσουμε υπέρ του να είστε σε θέση να συγκροτήσετε μια νέα Επιτροπή. Σας εύχομαι κάθε επιτυχία.
<SPEAKER ID="224" NAME="Ulrike Lunacek" AFFILIATION="Verts/ALE">
(EN) Κυρία Πρόεδρε, ο κ. Barroso αναφέρθηκε συχνά στους ασυνήθιστους καιρούς στους οποίους ζούμε, στα σημαντικά ζητήματα που αντιμετωπίζουμε και στην ηγετική στάση την οποία πρέπει να επιδείξει η ΕΕ στον τομέα των χρηματοπιστωτικών αγορών.
<P>
Εντούτοις, κύριε Barroso, υπάρχει κάτι που θα ήθελα να σας ρωτήσω -και το αναφέρετε στο έγγραφο που μας παρουσιάσατε- ήτοι σχετικά με τους ίδιους οικονομικούς πόρους της Ευρωπαϊκής Ένωσης. Δεν λέτε από πού θα πρέπει να προέρχονται.
<P>
Στο πλαίσιο αυτό, σας έθεσα μια ερώτηση στην ακρόαση με την Ομάδα των Πρασίνων/Ευρωπαϊκή Ελεύθερη Συμμαχία την προηγούμενη εβδομάδα. Δυστυχώς, δεν έλαβα απάντηση από εσάς· ελπίζω να λάβω τώρα. " ερώτησή μου είναι: τι θα γίνει με τον φόρο χρηματοοικονομικών συναλλαγών;
<P>
Ακόμη και ο κ. Sarkozy τον έχει προτείνει τώρα, και ο κ. Steinmeier και άλλοι τον συζητούν πλέον. Το Βέλγιο και η Γαλλία έχουν ήδη νομικές πράξεις για την εφαρμογή του, επομένως γιατί να μην μιλήσουμε και να ασκήσουμε πίεση για μια πρόταση της Επιτροπής σχετικά με τον φόρο χρηματοοικονομικών συναλλαγών;
<SPEAKER ID="225" NAME="Νικόλαος Χουντής" AFFILIATION="GUE/NGL">
Κυρία Πρόεδρε, άκουσα δύο φορές τον κ. Barroso, μία στην ολομέλεια και μία στη σύσκεψη με την ομάδα της Ευρωπαϊκής Αριστεράς, διάβασα δε τις προγραμματικές του θέσεις.
<P>
Ένα επιμέρους σχόλιο: τις θέσεις του κ. Barroso για τη μετάλλαξη στην πολιτική τις γνωρίζουμε. Τις θέσεις του για τα μεταλλαγμένα προϊόντα δεν τις είδαμε. Αυτό σημαίνει ανοχή στην εισαγωγή και κυκλοφορία στην Ευρώπη επιμολυσμένων προϊόντων;
<P>
Γενικώς, ο κ. Barroso, ενώ ισχυρίζεται ότι προβάλλει τις νέες ιδέες που έχει ανάγκη η Ευρώπη, ουσιαστικά προβάλλει και προτείνει τις ίδιες αποτυχημένες, νεοφιλελεύθερες συνταγές που οδήγησαν στην Ευρώπη της ύφεσης, στην Ευρώπη της ανεργίας και στην Ευρώπη των μεγάλων κοινωνικών ανισοτήτων.
<P>
Αυτός ο προσανατολισμός, κ. Barroso, ο δικός σας και της Επιτροπής σας, έχει δημιουργήσει χάσμα αξιοπιστίας μεταξύ της ηγεσίας της Ευρωπαϊκής Ένωσης και των ευρωπαίων πολιτών, πράγμα που αποτυπώθηκε σαφέστατα στις τελευταίες εκλογές με την τεράστια αποχή των ευρωπαίων πολιτών.
<P>
Τέλος, επειδή χαρακτηρίζετε όσους δεν συμφωνούν με το πρόγραμμά σας, ως αντιευρωπαίους, δεν μπορείτε να αφουγκραστείτε τον παλμό όλων των ευρωπαίων -και αυτών που θέλουν μια διαφορετική Ευρώπη- για αυτό κατά την άποψή μου, κ. Barroso είναι ακατάλληλος για τη θέση αυτή.
<SPEAKER ID="226" NAME="Barry Madlener" AFFILIATION="NI">
(NL) Κύριε Barroso, δεν κατορθώσατε να κερδίσετε την υποστήριξη της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο ή της Ομάδας των Πρασίνων/Ευρωπαϊκής Ελεύθερης Συμμαχίας - η οποία στην πραγματικότητα μιλά υπέρ σας. Θα είναι μια ενδιαφέρουσα εκλογή: απ' ό,τι βλέπω, μπορείτε να υπολογίζετε σχεδόν στις μισές ψήφους, οπότε κάθε ψήφος μετράει. Φυσικά, θα θέλατε και τη δική μας ψήφο, αυτήν του δεύτερου μεγαλύτερου ολλανδικού κόμματος στο Κοινοβούλιο, του Κόμματος για την Ελευθερία. Είμαστε διατεθειμένοι να σας δώσουμε την ψήφο μας, αλλά πρέπει να υποσχεθείτε να σταματήσετε τις διαπραγματεύσεις με την Τουρκία, να διασφαλίσετε ότι οι Κάτω Χώρες δεν θα είναι πλέον ο μεγαλύτερος καθαρός συνεισφέρων σε αυτήν τη γραφειοκρατική ΕΕ και να εργαστείτε για μια Ευρώπη κυρίαρχων κρατών μελών αντί για το ομοσπονδιακό υπερκράτος που εποφθαλμιάτε. Σας καλώ να μας επισκεφτείτε στις 10.00 μ.μ. σήμερα για να το συζητήσουμε. Ποιος ξέρει, μπορεί να προβείτε σε αυτές τις δεσμεύσεις, να λάβετε την υποστήριξή μας και να είστε σε θέση να συνεχίσετε το έργο σας - απλώς με έναν εντελώς διαφορετικό τρόπο από αυτόν της τελευταίας πενταετίας.
<SPEAKER ID="227" NAME="Brian Crowley" AFFILIATION="ALDE">
(EN) Κυρία Πρόεδρε, πρώτα απ' όλα θα ήθελα να ευχηθώ καλή επιτυχία στον κ. Barroso στην αυριανή ψηφοφορία. Δυστυχώς, ήμουν της άποψης ότι η ψηφοφορία θα έπρεπε να είχε διεξαχθεί τον Ιούλιο ούτως ώστε να μην αναπτυχθεί ένα χάσμα αβεβαιότητας. Εντούτοις, και πέραν αυτού, πιστεύω ότι οι πολιτικές κατευθυντήριες γραμμές που εκπονήσατε, κύριε Barroso, σκιαγραφούν σαφώς το είδος οράματος και τις ιδέες που έχετε για την αποκατάσταση των πραγμάτων.
<P>
" μεγαλύτερη ίσως έκκλησή μου προς εσάς -όχι μόνο σχετικά με την επιστροφή στο Κοινοβούλιο- θα ήταν επίσης να είστε λίγο περισσότερο επικριτικός έναντι των κυβερνήσεων, όταν αποτυγχάνουν να αντεπεξέλθουν στις δεσμεύσεις τους διότι, ακόμη και αν κοιτάξουμε τη στρατηγική της Λισαβόνας, το 90% της στρατηγικής της Λισαβόνας δεν έχει εφαρμοστεί, επειδή τα κράτη μέλη δεν ανέλαβαν δράση προκειμένου να μας καταστήσουν την ανταγωνιστικότερη και δυναμικότερη οικονομία του μέλλοντος.
<P>
Γνωρίζω ότι είναι δύσκολο να προσπαθήσετε να επισημάνετε οποιοδήποτε μεμονωμένο κράτος. Εγώ δεν θα τολμούσα να το κάνω, αλλά αν χρησιμοποιούμε τον παραδειγματισμό, και υποβάλλουμε ιδέες μεταξύ του Κοινοβουλίου και της Επιτροπής σχετικά με τους τρόπους με τους οποίους μπορούμε να δώσουμε ώθηση για νέα ανάπτυξη και καινοτομία στο πλαίσιο της νέας οικονομίας, τότε τα κράτη μέλη πρέπει επίσης να αναλάβουν ευθύνες και να προβούν στις εν λόγω δράσεις.
<P>
Τέλος, με λυπεί το γεγονός, τη στιγμή που επικρατούν πρωτοφανείς οικονομικές δυσκολίες σε όλο τον κόσμο, όταν θεωρείται ότι εμείς στην Ευρώπη έχουμε τα ηνία όσον αφορά την κανονιστική ρύθμιση του τραπεζικού και άλλων σχετικών τομέων, ότι έχουμε χάσει την ευκαιρία λόγω παιδιάστικων πολιτικών παιχνιδιών μεταξύ ορισμένων Ομάδων.
<SPEAKER ID="228" NAME="Raül Romeva i Rueda" AFFILIATION="Verts/ALE">
(ES) Κύριε Barroso, θεωρείστε υπέρμαχος της περιβαλλοντικής προστασίας, και σας συγχαίρω γι' αυτό.
<P>
Μάλιστα, την προηγούμενη εβδομάδα είχαμε καλά νέα διότι αποφασίστηκε τελικά ότι ο ερυθρός τόνος, ο πληθυσμός του οποίου φθίνει, θα προστατευτεί, μέσω της συμπερίληψής του στον κατάλογο ειδών που προστατεύονται από τη σύμβαση διεθνούς εμπορίας ειδών της άγριας πανίδας και χλωρίδας που κινδυνεύουν να εξαφανιστούν (CITES). Στο πλαίσιο αυτό, ζητώ αυτή η προσωρινή υποστήριξη να καταστεί μόνιμη υποστήριξη.
<P>
Το πρόβλημα και παγκόσμιο παράδοξο σε όλο αυτό είναι ότι οι νεοφιλελεύθερες πολιτικές που έχετε υποστηρίξει μέχρι σήμερα μας οδήγησαν σε αυτήν την κατάσταση, διότι είναι πολιτικές που απλώς ιδιωτικοποιούν το κέρδος και κοινωνικοποιούν το κόστος.
<P>
Στο πλαίσιο αυτό, αντιμετωπίζουμε ένα σοβαρό πρόβλημα με το περιβάλλον. Για χρόνια επιδοτούσαμε στόλους, οι οποίοι έχουν μειώσει την πληρότητα των θαλασσών μας και οι οποίοι, στο συγκεκριμένο πλαίσιο, είναι σε πολλές περιπτώσεις συνυπεύθυνοι για την καταστροφή. Τώρα ζητούν χρήματα για να αντιμετωπίσουν την κατάσταση που οι ίδιοι προκάλεσαν.
<P>
Αυτό είναι παράλογο και πραγματικά δύσκολο να αιτιολογηθεί δημοκρατικά. Δεν μπορούμε να κάνουμε τέτοια λάθη με τα χρήματα των ανθρώπων.
<P>
Ζητούμε, επομένως, αναθεώρηση της κοινής αλιευτικής πολιτικής, ειδικότερα βάσει των εν λόγω νέων αρχών.
<SPEAKER ID="229" NAME="Pat the Cope Gallagher" AFFILIATION="ALDE">
(EN) Κυρία Πρόεδρε, είμαι πολύ σίγουρος ότι ο κ. Barroso θα διασφαλίσει αύριο άλλη μία πενταετή εντολή ως ο επόμενος Πρόεδρος της Επιτροπής. Πιστεύω ότι είναι ο κατάλληλος άνθρωπος για τη θέση και το ιστορικό του υπήρξε εντυπωσιακό.
<P>
Πιστεύω, επίσης, ότι η ΕΕ θα λειτουργήσει αποτελεσματικότερα αν η Συνθήκη της Λισαβόνας εγκριθεί στη χώρα μου. Όσοι αντιτίθενται στη Συνθήκη στην Ιρλανδία διαδίδουν αισχρές πληροφορίες ότι ο ελάχιστος μισθός θα είναι 1,84 ευρώ.
<P>
Ο κόσμος μιλάει για τις ενδείξεις οικονομικής ανάκαμψης στην Ευρώπη. " επικύρωση αυτή καθαυτή της Συνθήκης της Λισαβόνας είναι μια τέτοιου είδους ένδειξη. " επενδυτική κοινότητα και όσοι δημιουργούν θέσεις εργασίας επιζητούν την εφαρμογή της Συνθήκης της Λισαβόνας.
<P>
Το γεγονός ότι εμείς στην Ιρλανδία, από το τελευταίο δημοψήφισμα, έχουμε διασφαλίσει το δικαίωμα να διορίζουμε ένα μέλος της Ευρωπαϊκής Επιτροπής στο μέλλον συνιστά σοβαρή αλλαγή. Επιπλέον, οι νομικές εγγυήσεις αναφορικά με την ουδετερότητα, τη φορολογία, το δικαίωμα στη ζωή, την εκπαίδευση και την οικογένεια είναι σημαντικές.
<P>
Οι εγγυήσεις αυτές είναι σημαντικές για εμάς. Τα πρωτόκολλα είναι τα ίδια με τη Συνθήκη και, φυσικά, η Ιρλανδία χρειάζεται την Ευρώπη· η Ευρώπη χρειάζεται την Ιρλανδία.
<P>
(GA) Σας εύχομαι καλή τύχη αύριο.
<SPEAKER ID="231" NAME="Martin Ehrenhauser" AFFILIATION="NI">
(DE) Κυρία Πρόεδρε, η Ευρωπαϊκή Ένωση πάσχει από δραματικό δημοκρατικό έλλειμμα. Δυστυχώς τίποτα δεν έχει αλλάξει ως προς αυτό κατά τη διάρκεια της τελευταίας πενταετίας υπό την ηγεσία του κ. Barroso. Κατά τη διάρκεια της θητείας του, έχουμε υποκύψει σε μια πολύ σοβαρή οικονομική κρίση και έχει καταστεί σαφές ότι όλες οι προειδοποιήσεις αναφορικά με την αστάθεια του χρηματοπιστωτικού συστήματος απλώς αγνοήθηκαν. Οι εν λόγω προειδοποιήσεις υπήρχαν σίγουρα. Ο κ. Barroso αναφέρεται στην ομιλία του στην ανάγκη μεταβολής της αρχιτεκτονικής του χρηματοπιστωτικού συστήματος και στην ανάγκη μεταρρύθμισης του συστήματος των μπόνους για τα διευθυντικά στελέχη. Θα ήθελα να πω με σαφήνεια το εξής: κύριε Barroso, αυτό ήταν το καθήκον σας την τελευταία πενταετία και δεν το εκπληρώσατε. Για τον λόγο αυτόν, θα ψηφίσω ώστε να μην επανεκλεγείτε.
<P>
Προσωπικά, θα ήθελα να δω έναν νεαρό Πρόεδρο της Επιτροπής ο οποίος θα αναλάβει τον ρόλο με πολλή δημιουργικότητα, με το θάρρος να προβεί σε μεγάλες αλλαγές και, πάνω απ' όλα, με ανεξαρτησία: κάποιον που θα μετατρέψει την Ευρώπη σε πραγματική δημοκρατία. Είμαι βέβαιος ότι η Ευρώπη χρειάζεται μια νέα διάθεση αισιοδοξίας και αυτό σίγουρα δεν θα συμβεί με τον κ. Barroso, αλλά μόνο χωρίς αυτόν.
<SPEAKER ID="232" NAME="Zoltán Balczó" AFFILIATION="NI">
(HU) Σας ευχαριστώ που μου δίνετε την ευκαιρία να μιλήσω. Θα ήθελα να θέσω δύο ερωτήσεις στον Πρόεδρο Barroso. " πρώτη έχει ως εξής: Στην ομιλία σας, συνδέσατε σαφώς το πολιτικό σας μέλλον με τη θέση σε ισχύ της Συνθήκης της Λισαβόνας. Αυτό σημαίνει, επίσης, ότι αν εκλεγείτε αύριο και η Συνθήκη της Λισαβόνας δεν γίνει δεκτή με το ιρλανδικό δημοψήφισμα, θα παραιτηθείτε;
<P>
" δεύτερη ερώτησή μου έχει ως εξής. Κηρύξατε πόλεμο στον εθνικό εγωισμό ο οποίος, σύμφωνα με τον ορισμό σας, πηγάζει από άγχος και μετατρέπεται σε εξτρεμισμό. " ερώτησή μου είναι: ποιος θα αποφασίσει κατά πόσον άνθρωποι, οργανώσεις ή κόμματα εξακολουθούν να εμπλέκονται σε αυτήν την επιβλαβή δραστηριότητα; Ή μήπως έχει να κάνει, όπως στην περίπτωσή μας, με το ότι αυτοί θέτουν ως στόχο τους την προάσπιση της εθνικής επίγνωσης, την απαραίτητη διατήρηση της εθνικής αυτοδιάθεσης; Με άλλα λόγια, μας παρέχει αυτό τη βάση για να μιλάμε στην Ευρώπη για εθνικούς πολιτισμούς, γλώσσες και πολυμορφία;
<SPEAKER ID="233" NAME="José Manuel Barroso">
Πρόεδρος της Επιτροπής. - (FR) Κυρία Πρόεδρε, θα ήθελα να ξεκινήσω με ένα διαδικαστικό ζήτημα. Θέλω να πω, ιδιαίτερα στα μη εγγεγραμμένα μέλη ότι δεν πήγα να δω την Ομάδα τους διότι δεν με προσκάλεσαν. Τόσο απλό είναι. Φυσικά, έχω σημαντικές διαφορές απόψεων με ορισμένους από τους εν λόγω βουλευτές και με άλλους επίσης, αλλά πήγα να δω όλες τις Ομάδες που με προσκάλεσαν, όλες τις νόμιμα σχηματισμένες Ομάδες. Πήγα εκεί για έναν δημοκρατικό διάλογο. Μου αρέσει ο δημοκρατικός διάλογος. Ας είμαστε σαφείς ως προς αυτό.
<P>
Θα προσπαθήσω να απαντήσω γρήγορα σε πολλές ερωτήσεις. Επίσης, βλέπω ότι, ορισμένες φορές, οι βουλευτές του Ευρωπαϊκού Κοινοβουλίου δεν βρίσκονται εδώ πλέον για να με ακούσουν, αλλά θα προσπαθήσω όπως και να έχει.
<P>
Θα ξεκινήσω με το ζήτημα των μπόνους, που ήταν η τελευταία ερώτηση. Θα ήθελα να επιστήσω την προσοχή σας στο γεγονός ότι, στα τέλη του 2004, η Επιτροπή -η Επιτροπή μου- υπέβαλε μια σύσταση για τις υπερβολικές αποδοχές, όχι μόνο στις τράπεζες, αλλά και στο οικονομικό σύστημα γενικά. Δυστυχώς, τότε, κανένας δεν έδωσε προσοχή στη σύστασή μας.
<P>
Χαίρομαι που το εν λόγω ζήτημα των μπόνους και των υπερβολικών αποδοχών καθίσταται μεγαλύτερη προτεραιότητα και ελπίζω ότι θα είμαστε σε θέση να βρούμε μια λύση, βάσει των προτάσεων, θα προσέθετα, που έχουμε υποβάλει στο Συμβούλιο. Έχουν κατατεθεί: μια σύσταση, αλλά και ένα δεσμευτικό τμήμα της οδηγίας για τις κεφαλαιακές απαιτήσεις για τις τράπεζες.
<P>
Πολλές ερωτήσεις επικεντρώθηκαν στην ενεργειακή ασφάλεια: αυτές του κ. Saryusz-Wolski, του κ. Marinescu και άλλων. " ενεργειακή ασφάλεια ήταν, πράγματι, μία από τις βασικές προτεραιότητες αυτού του Σώματος των Επιτρόπων, και σκοπεύω επίσης να την συμπεριλάβω στις προτεραιότητες της επόμενης Επιτροπής, αν έχω τη συγκατάθεση του Κοινοβουλίου, καθώς στην Επιτροπή προσβλέπουν οι Ευρωπαίοι, και όχι μόνο οι Ευρωπαίοι της Ένωσης. Όταν υπήρχε το πρόβλημα μεταξύ της Ρωσίας και της Ουκρανίας, ο Πρόεδρος Putin αποφάσισε να καλέσει εμένα συγκεκριμένα για να με ενημερώσει για το εν λόγω πρόβλημα, και γνωρίζετε ακριβώς πόσο χρόνο και ενέργεια αφιερώσαμε εμείς στην Επιτροπή, σε συνεργασία με άλλους εταίρους, στην εξεύρεση λύσης σε ένα πρόβλημα που αφορούσε τη Ρωσία και την Ουκρανία, αλλά το οποίο είχε συνέπειες για τους ευρωπαίους καταναλωτές.
<P>
Εγώ προσωπικά είμαι ιδιαίτερα προσηλωμένος στα εν λόγω ζητήματα. Γι' αυτόν τον λόγο, εξάλλου, ξεκινήσαμε το πρόγραμμα διασυνδέσεων στα κράτη της Βαλτικής, και γι' αυτό η Επιτροπή ξεπέρασε το αδιέξοδο στο ζήτημα του Nabucco - και ας είμαστε σαφείς, υπήρχε μεγάλο αδιέξοδο. Θα συμπεριλάβω, ως εκ τούτου, τα εν λόγω ζητήματα μεταξύ των βασικών προτεραιοτήτων της Επιτροπής, αλλά υπάρχει πράγματι αντίσταση ως προς τη δημιουργία μιας πραγματικής εσωτερικής αγοράς ενέργειας. Ελπίζω ότι κατά την επόμενη θητεία, με την υποστήριξή σας, θα ξεπεράσουμε αυτήν την αντίσταση η οποία -ας είμαστε ειλικρινείς- υπάρχει ακόμη, προκειμένου να δημιουργήσουμε μια πραγματικά ολοκληρωμένη αγορά ενέργειας στην Ευρώπη.
<P>
Μπορείτε να βασίζεστε σε μένα στην Επιτροπή να υπερασπιστώ χωρίς συμβιβασμούς το ευρωπαϊκό συμφέρον. Επιπλέον, πιστεύω ότι το εν λόγω πρόβλημα της ενεργειακής ασφάλειας είναι επίσης καίριας σημασίας για το ζήτημα της καταπολέμησης της κλιματικής αλλαγής.
<P>
Θα το πω ξανά, ιδιαιτέρως προς τους βουλευτές της Ομάδας των Πρασίνων/Ευρωπαϊκής Ελεύθερης Συμμαχίας: μπορούμε πάντα να είμαστε πιο φιλόδοξοι αλλά, ειλικρινά, πιστεύω ότι θα πρέπει να χαιρετίσουμε το γεγονός ότι η Ευρωπαϊκή Ένωση, ενεργώντας βάσει μιας πρότασης της Επιτροπής, διαδραματίζει ηγετικό ρόλο στην καταπολέμηση της κλιματικής αλλαγής. Είναι σαφές ότι, μεταγενέστερα, δεν θα είχαμε τη σύμφωνη γνώμη όλων των κρατών μελών χωρίς το έργο -και θέλω να το επισημάνω αυτό- της Προεδρίας της κ. Merkel, και έπειτα της Προεδρίας του κ. Sarkozy, καθώς εργάστηκαν και για την επίτευξή του, και οφείλουμε να το αναγνωρίσουμε αυτό. Όλα τα κράτη μέλη κατέβαλαν προσπάθειες, αλλά βάσει μιας φιλόδοξης πρότασης της Επιτροπής ήμαστε σε θέση να διεξαγάγουμε τον εν λόγω αγώνα κατά της αύξησης της θερμοκρασίας του πλανήτη, και στηρίζομαι ιδιαίτερα στις προσπάθειές σας ούτως ώστε να μπορέσουμε να διατηρήσουμε την Ευρώπη πρωτοπόρο στον εν λόγω αγώνα.
<P>
Αναφορικά με τα κοινωνικά ζητήματα, έχω απαντήσει ήδη. Έχω ήδη προβεί σε μερικές πολύ συγκεκριμένες δεσμεύσεις για τα ζητήματα που αφορούν την απόσπαση εργαζομένων και τα προβλήματα αναφορικά με τις δημόσιες υπηρεσίες. Είμαι διατεθειμένος να συνεργαστώ μαζί σας για τις εν λόγω αρχές που ανέφερα και εξήγησα με μεγάλη σαφήνεια σήμερα: κατά του κοινωνικού ντάμπινγκ, υπέρ της κοινωνικής οικονομίας της αγοράς.
<P>
Γνωρίζω καλά ότι πρόκειται για μια ενδιαφέρουσα ιδεολογική συζήτηση, αλλά πιστεύω ότι η απάντηση βρίσκεται στην Ευρώπη. Χρειαζόμαστε μια εσωτερική αγορά -είναι το ισχυρό μας σημείο- και, ταυτόχρονα, ένα υψηλό επίπεδο κοινωνικής συνοχής. Πρόκειται για ευρωπαϊκό δημιούργημα· πρόκειται για τη συμβολή μας. Στην παράθεση που συμπεριέλαβα στην αρχή του εγγράφου μου, ανέφερα τα λόγια ενός μεγάλου ευρωπαίου σύγχρονου ιστορικού, του Tony Judt, ο οποίος διδάσκει στο Πανεπιστήμιο της Νέας Υόρκης. Ο Tony Judt είπε: "Οι "νωμένες Πολιτείες μπορεί να έχουν τον ισχυρότερο στρατό στον κόσμο, η Κίνα μπορεί να πωλεί φθηνότερα αγαθά, αλλά μόνο η Ευρώπη διαθέτει ένα μοντέλο που μπορεί να λειτουργήσει ως έμπνευση για τον υπόλοιπο κόσμο."
<P>
Ο 21ος αιώνας θα μπορούσε κάλλιστα να είναι ο αιώνας της Ευρώπης. Το πιστεύω αυτό. Πιστεύω ότι μπορούμε να διαχειριστούμε αυτήν την παγκοσμιοποίηση όχι με τη βία αλλά με έμπνευση. Έχουμε μια κοινωνική οικονομία της αγοράς που δεν συνιστά ιδιοκτησία των Χριστιανοδημοκρατών, των Σοσιαλδημοκρατών ή των Φιλελεύθερων. Δημιουργήθηκε από την Ευρώπη, ιδιαίτερα μετά τον Β' Παγκόσμιο Πόλεμο: όχι μόνο η διαδικασία ευρωπαϊκής ολοκλήρωσης, αλλά και αυτή η κοινωνική οικονομία της αγοράς που αποσκοπεί στον συνδυασμό ελεύθερων αγορών, ανοικτών αγορών.
<P>
" Ευρώπη είναι η μεγαλύτερη εξαγωγική δύναμη στον κόσμο. Εμείς, οι Ευρωπαίοι, πρέπει συνεπώς να απορρίψουμε τον προστατευτισμό και, ταυτόχρονα, να προωθήσουμε το μοντέλο του ευρωπαϊκού κοινωνικού διαλόγου, το ευρωπαϊκό μοντέλο κοινωνικών ασφαλίσεων. Όταν ακούω ορισμένους "αρνητιστές" -όσους αγαπούν την κρίση- να λένε ότι πλέον οι Αμερικανοί και οι Κινέζοι ελέγχουν τα πάντα, τους λέω: όπως και να έχουν τα πράγματα, τι κάνει ο Πρόεδρος Obama; Ο Πρόεδρος Obama επιχειρεί επί του παρόντος -του εύχομαι ό,τι καλύτερο- να εισαγάγει ένα εθνικό σύστημα υγειονομικής περίθαλψης, το οποίο έχουμε ουσιαστικά παντού στην Ευρώπη, με ορισμένες διαφορές. Οι Αμερικανοί εμπνέονται πλέον από το ευρωπαϊκό μοντέλο. Τι κάνουν οι Κινέζοι; Εξετάζουν επί του παρόντος -με τον πρόσθετο στόχο της αύξησης της ζήτησης- την εισαγωγή ενός συστήματος κοινωνικών ασφαλίσεων, και πιστεύω ότι θα έχουν αυτό το σύστημα, γιατί θα υπάρξει αύξηση της ευημερίας στη χώρα, και αυτή η αύξηση της ευημερίας στην Κίνα κάνει καλό σε ολόκληρο τον κόσμο.
<P>
Τι κάνουν οι Αμερικανοί και οι άλλες μεγάλες δυνάμεις σήμερα; Αρχίζουν να μιλάνε σε εμάς για την καταπολέμηση της κλιματικής αλλαγής. Θυμάμαι ξεκάθαρα ότι, όταν μιλούσαμε μαζί τους στο παρελθόν, οι Αμερικανοί αρνούνταν κατηγορηματικά να προβούν σε οποιαδήποτε δέσμευση όσον αφορά τους στόχους για την καταπολέμηση της κλιματικής αλλαγής.
<P>
Όπως μπορείτε να δείτε, δεν μπορώ να είμαι απαισιόδοξος όπως πολλοί από όσους μίλησαν σήμερα. Φυσικά, έχουμε προβλήματα στην Ευρώπη, προβλήματα συνέπειας. Όσον αφορά την πολιτική βούληση, πρέπει να εργαστούμε σκληρότερα για να επιτύχουμε μεγαλύτερη συνέπεια. Έχουμε, επίσης, ένα πολύ σαφές πρόβλημα, ένα κοινωνικό πρόβλημα, το οποίο είναι το σοβαρότερο απ' όλα: την αύξηση της ανεργίας. Ας είμαστε ξεκάθαροι, ωστόσο: δεν είναι η Ευρώπη, δεν είναι η Ευρωπαϊκή Επιτροπή αυτή που δημιούργησε τη χρηματοπιστωτική κρίση. Όλοι γνωρίζετε από πού προήλθε η κρίση. Αμέσως μετά, αντιδράσαμε. Αντιδράσαμε με συγκεκριμένες προτάσεις. Ήμουν στις "νωμένες Πολιτείες με τον γάλλο πρόεδρο, κατά τη γαλλική Προεδρία, για να προτείνω την εκκίνηση της διαδικασίας της G20 στον Πρόεδρο των "ΠΑ. " Ευρώπη δρομολόγησε αυτήν την αντίδραση.
<P>
Είπα στο Camp David ότι όπως οι ανοικτές κοινωνίες χρειάζονται κράτος δικαίου, νομικούς κανόνες, έτσι και οι αγορές χρειάζονται κανόνες, προκειμένου να είναι νόμιμες, αξιόπιστες και σύμφωνες με τους κανόνες δεοντολογίας. Αυτή είναι η ευρωπαϊκή θέση.
<P>
Πιστεύω πράγματι ότι θα πρέπει να είμαστε υπερήφανοι για τις προτάσεις που υποβάλαμε. Έχουν κατατεθεί. Πιστεύω ότι θα εγκριθούν, και θα δούμε στην πορεία κατά πόσον απαιτείται επιπλέον προσπάθεια.
<P>
Στο θέμα του περιβάλλοντος, πιστεύω ότι το ιστορικό της εν λόγω Επιτροπής είναι γνωστό. Κάποιος είπε ότι η βιοποικιλότητα δεν περιλαμβάνεται. Ξαναδιαβάστε το έγγραφό μου και θα δείτε ότι περιλαμβάνεται. Επίσης, ένας βουλευτής του Σώματος επικρότησε τα μέτρα μας για την προστασία του ερυθρού τόνου, και τον ευχαριστώ γι' αυτό. Πιστεύω ότι έχουμε κάποια καλά διαπιστευτήρια στον συγκεκριμένο τομέα.
<P>
Αναφορικά με την ερώτηση της κ. Beňová για τα θεμελιώδη δικαιώματα, ακριβώς προκειμένου να στείλω ένα νέο μήνυμα δέσμευσης αποφάσισα να δημιουργήσω -και θα ήθελα να προσθέσω ότι η πρόταση προήλθε από το Ευρωπαϊκό Κοινοβούλιο, παρότι ήμουν ήδη πεπεισμένος για το ζήτημα- τη θέση ενός Επιτρόπου αρμόδιου για τα θεμελιώδη δικαιώματα και τις ατομικές ελευθερίες. Ο Επίτροπος θα ασχολείται, φυσικά, και με το ζήτημα των μειονοτήτων, και θα είναι σε θέση να ενημερώνει την Επιτροπή Αναφορών, πράγμα που αναφέρθηκε στην Αίθουσα.
<P>
Πιστεύω, επίσης, ότι όπως στα εθνικά συστήματα, όπου υπάρχει συνήθως ένας υπουργός Δικαιοσύνης και ένας υπουργός Εσωτερικών, θα πρέπει να έχουμε έναν Επίτροπο αρμόδιο για τη δικαιοσύνη, τα θεμελιώδη δικαιώματα και τις ελευθερίες. Θα υπάρχει και ένας άλλος Επίτροπος -διότι πρέπει να το αντιμετωπίσουμε σοβαρά αυτό, πρέπει επίσης να δούμε ότι υπάρχουν προβλήματα ανασφάλειας στην Ευρώπη και ότι υπάρχουν πράγματα που μπορούμε να κάνουμε σε συνδυασμό με την προστιθέμενη αξία της Ευρώπης- ο οποίος θα εξετάζει, επίσης, και άλλα ζητήματα, αλλά πάντα με το ίδιο πνεύμα: το πνεύμα της ασφάλειας, με πλήρη σεβασμό για τις ατομικές ελευθερίες και με πλήρη σεβασμό για τα θεμελιώδη δικαιώματα. Αυτό, για άλλη μια φορά, συνθέτει την Ευρώπη.
<P>
Κάποιος μίλησε για το Γκουαντάναμο. Ήμουν ένας από τους πρώτους, αν όχι ο πρώτος, εν ενεργεία πολιτικός σε μια κυβέρνηση που ζήτησε από τον Πρόεδρο των "ΠΑ -κατά τη διάρκεια της αυστριακής Προεδρίας- να κλείσει το Γκουαντάναμο. Το ανέφερα αυτό δημόσια επειδή πιστεύω ότι εμείς, οι Ευρωπαίοι, είμαστε κατά μιας αντιτρομοκρατικής εκστρατείας που δεν σέβεται τα θεμελιώδη δικαιώματα, καθώς έτσι χάνεται το ηθικό κύρος. Στο θέμα των θεμελιωδών δικαιωμάτων, πιστεύω ότι μπορεί να έχουμε κάποιες διαφωνίες, αλλά ότι δεν υπάρχουν θεμελιώδεις διαφωνίες με ορισμένους βουλευτές που έθιξαν το εν λόγω ζήτημα. Εγώ προσωπικά δεν χρειάζομαι συμβουλές από κανέναν σχετικά με αυτό το ζήτημα. Σε ηλικία 16 ετών, είχα ήδη βγει στους δρόμους της χώρας μου για να καταπολεμήσω τη δικτατορία, το αποικιακό σύστημα. Επομένως, δεν χρειάζομαι τη συμβουλή κανενός για το πώς να επιδείξω την προσήλωσή μου στα θεμελιώδη δικαιώματα. Σας ευχαριστώ πάντως.
<P>
Αναφορικά με την ερώτηση για τη Βόρεια Ιρλανδία - σας ευχαριστώ κυρία Dodds: είναι αλήθεια ότι έχουμε καταβάλει σημαντική -διακριτική- προσπάθεια για τη Βόρεια Ιρλανδία. Συγκροτήσαμε μια ειδική ομάδα εργασίας και, όταν δεν είχε επιτευχθεί ακόμη διάλογος μεταξύ των μερών, συμβάλαμε στην πραγματοποίηση του εν λόγω συμβιβασμού.
<P>
Όσον αφορά την ερώτηση που έθεσε ο κ. López Aguilar, ναι, πιστεύω ότι τώρα είναι η ώρα για μια νέα κοινωνική φιλοδοξία. Αυτό είναι προφανές. Αντιμετωπίζουμε πολύ μεγαλύτερο πρόβλημα με την ανεργία απ' ό,τι πριν. Αν κοιτάξετε τα στατιστικά στοιχεία, η αλήθεια είναι ότι, μέχρι τη χρηματοπιστωτική κρίση, η ανεργία αυξανόταν παντού. " στρατηγική της Λισαβόνας, που ορισμένοι επικρίνουν, στην πραγματικότητα οδηγούσε στη σωστή κατεύθυνση σε γενικές γραμμές. Υπήρχε δημιουργία θέσεων εργασίας και ανάπτυξη στην Ευρώπη. Απλώς με τη χρηματοπιστωτική κρίση είδαμε την αναστροφή της τάσης στις περισσότερες χώρες, συμπεριλαμβανομένης της δικής σας, της Ισπανίας. " παγκόσμια χρηματοπιστωτική κρίση μάς οδήγησε σε διαφορετική κατάσταση. Επομένως, τώρα, σε αυτήν την κατάσταση κοινωνικού άγχους -όχι μόνο υπάρχουν άνεργοι, αλλά και άνθρωποι που πρόκειται να καταστούν άνεργοι- είναι προφανές ότι πρέπει να προβούμε σε μια κοινωνική επένδυση. Γι' αυτό ζήτησα μια νέα κοινωνική φιλοδοξία. Πίστευα ότι θα ήταν δυνατό να ενώσουμε την ευρεία πλειοψηφία του Κοινοβουλίου γύρω από την εν λόγω προτεραιότητα, και εξακολουθώ να το πιστεύω.
<P>
" κ. in 't Veld είπε ότι δεν την έπεισα. Δύσκολα πείθεστε, κυρία in 't Veld. Θα κάνω ό,τι μπορώ, αλλά θα σας πω κάτι: θα κάνω πάντα ό, τι μπορώ, όχι μόνο για να σας πείσω, αλλά επειδή πιστεύω πραγματικά στα θεμελιώδη δικαιώματα, στις ελευθερίες και στις εγγυήσεις. Πιστεύω ότι η Επιτροπή μπορεί να διαδραματίσει ρόλο σε αυτό το ζήτημα, όχι μόνο όσον αφορά τη νομοθεσία, αλλά και όσον αφορά τα μηνύματα που στέλνουμε. Μπορώ να σας πω ότι, όποτε υπάρχει πρόβλημα στον κόσμο, είτε πρόκειται για το Γκουαντάναμο ή όταν συναντιέμαι με τον κ. Putin, κάθε φορά τον ρωτάω: "Τι γίνεται με τους δολοφόνους της κ. Politkovskaya; Πώς είναι δυνατόν ένα σύστημα όπως το ρωσικό, που διαθέτει το μεγαλύτερο σύστημα ασφαλείας στον κόσμο, να μην βρίσκει ποτέ τους δολοφόνους δημοσιογράφων;" Θέτω το ερώτημα στον Πρόεδρο Putin, όπως θέτω επί του παρόντος ερωτήματα στους πρωθυπουργούς, συμπεριλαμβανομένου ακόμα και του πρωθυπουργού της Κίνας, όταν μιλάω μαζί του, και όπως θέτω πάντοτε ερωτήματα για τα ανθρώπινα δικαιώματα. Ρωτώ ακόμη και τον πρωθυπουργό της Ιαπωνίας για ποιον λόγο η Ιαπωνία εφαρμόζει τώρα ξανά τη θανατική ποινή, ενώ υπήρχε μορατόριουμ.
<P>
Επομένως, η Επιτροπή είναι σημαντική, όχι μόνο μέσω της νομοθεσίας, αλλά και μέσω των μηνυμάτων που απέστειλε η Επιτροπή και ο Πρόεδρος της Επιτροπής, όπως κατά τη διάρκεια της κρίσης αναφορικά με τα σκίτσα στη Δανία, όπου υπερασπίστηκα ρητά και αγωνίστηκα για το δικαίωμα της ελευθερίας της έκφρασης. Πιστεύω, μάλιστα, ότι μπορούμε να βρούμε κοινά σημεία στο θέμα αυτό.
<P>
Ο κ. Abad έθεσε μερικές πολύ πρακτικές ερωτήσεις και θα ήθελα να του πω ότι υποστηρίζω τις προτάσεις του και πιστεύω ότι είναι σημαντικές. Πιστεύω ότι χρειαζόμαστε μια βιομηχανική βάση στην Ευρώπη. Δεν επιθυμούμε τη μετεγκατάσταση, αλλά είναι σημαντικό η εν λόγω βιομηχανική βάση να προσαρμόζεται στους νέους περιορισμούς του παγκόσμιου ανταγωνισμού και, πάνω απ' όλα, στις μείζονες προκλήσεις της κλιματικής αλλαγής και μιας πιο αειφόρου ανάπτυξης. Πιστεύω ότι έχουμε τα μέσα για να το επιτύχουμε αυτό. Γι' αυτό προτείνω στο μέλλον να διατεθούν περισσότεροι πόροι για τον σκοπό αυτόν σε ευρωπαϊκό επίπεδο.
<P>
Όσον αφορά την ερώτηση για τον προϋπολογισμό που έθεσε κάποιος, ας προσπαθήσουμε, πάνω απ' όλα, να επιτύχουμε συναίνεση στις βασικές αρχές. Πιστεύω ότι θα ήταν λάθος να ξεκινήσουμε μιλώντας για τα ποσά του μελλοντικού προϋπολογισμού. Αυτό θα προκαλούσε διχασμούς. Πρέπει πρώτα να δούμε που υπάρχει ευρωπαϊκή προστιθέμενη αξία και μετά να αποφασίσουμε ποιες θα είναι οι προτεραιότητες. Ωστόσο, πιστεύω ότι η έρευνα, η καινοτομία και η πολιτική συνοχής πρέπει σαφώς να συνιστούν σημαντικές προτεραιότητες, ειδικά όσον αφορά τις μελλοντικές γενιές. Για χάρη του νεότερου μέλους της γαλλικής αντιπροσωπείας, ελπίζω ότι η νεολαία του Κοινοβουλίου θα υποστηρίξει αυτήν την κίνηση.
<P>
Κάποιος μου έθεσε μια ερώτηση σχετικά με τον παγκόσμιο χρηματοοικονομικό φόρο, σχετικά με τον φόρο επί των χρηματοοικονομικών κινήσεων. Αν είναι παγκόσμιος, τον υποστηρίζω, προφανώς. Πιστεύω ότι θα ήταν εξαιρετική ιδέα, αλλά, εν πάση περιπτώσει, ας είμαστε σαφείς: δεν ωφελεί να διώξουμε τις χρηματοπιστωτικές υπηρεσίες που έχουμε τώρα στην Ευρώπη, είτε είναι στο Λονδίνο είτε στη Φρανκφούρτη είτε στο Παρίσι. Είμαστε παγκόσμιοι ηγέτες όσον αφορά τις χρηματοπιστωτικές υπηρεσίες. Ποιο το νόημα να παραδώσουμε την ηγεσία στο Ντουμπάι; Δεν βλέπω ποιο θα ήταν το νόημα. Ας είμαστε σαφείς ως προς αυτό. Ωστόσο, αν υπήρχε ένας παγκόσμιος φόρος χρηματοοικονομικών συναλλαγών, πιστεύω ότι θα ήταν εξαιρετική ιδέα. Πιστεύω ότι υπάρχουν ήδη αρκετοί λόγοι που συνηγορούν υπέρ αυτού: η πρόληψη, παραδείγματος χάριν, της λιμοκτονίας στον κόσμο, γιατί είναι σκανδαλώδες αυτό που συμβαίνει τον 21ο αιώνα· η παροχή βοήθειας στην Ευρώπη για την επίτευξη των στόχων της Χιλιετίας· και ο αγώνας για μεγαλύτερη αλληλεγγύη στην Ευρώπη. Μπορεί να μην το γνωρίζετε, αλλά πρότεινα στο Συμβούλιο να ενισχύσουμε τον μηχανισμό που έχουμε στην Ευρώπη για την παροχή επισιτιστικής βοήθειας, διότι υπάρχουν φτωχοί και νεόπτωχοι στην Ευρώπη, αλλά απορρίφθηκε. Αυτοί είναι πολλοί λόγοι, αν θέλετε, που συνηγορούν υπέρ ενός φόρου, υπό τον όρο ότι είναι πραγματικά παγκόσμιος και δεν υπονομεύει την ανταγωνιστικότητα της Ευρώπης.
<P>
Ολοκληρώνοντας, θα ήθελα να πω κάτι πολύ σημαντικό για εσάς. Ορισμένοι είπαν: "Γιατί να εκλέξουμε εσάς; Είστε ο μοναδικός υποψήφιος. Είναι αυτό δημοκρατικό;" Εγώ προσωπικά πολύ συχνά αναρωτιέμαι γιατί είμαι ο μοναδικός υποψήφιος. Ειλικρινά, πιστεύω ότι ήταν λάθος μου να είμαι ο μοναδικός υποψήφιος, διότι, ας είμαστε σαφείς, μιας και είμαι ο μοναδικός υποψήφιος, δέχομαι όλες τις επιθέσεις όλον αυτόν τον καιρό, είμαι ο μοναδικός που δέχεται επικρίσεις. Κάθε φορά που με συγκρίνετε με τον ιδανικό για εσάς υποψήφιο, χάνω, προφανώς. Χάνω έναντι ενός ιδανικού υποψηφίου. Χάνω έναντι ενός ιδανικού υποψηφίου από κάθε Ομάδα. Παρ' όλα αυτά, η Ευρώπη δεν έχει οικοδομηθεί με ιδανικούς υποψηφίους. " Ευρώπη συνιστά μια άσκηση υπευθυνότητας. Πιστεύω ότι δεν έχει υπάρξει άλλος υποψήφιος για τον απλό λόγο ότι δεν υπήρχε η υποστήριξη που απαιτείται για να είναι κανείς υποψήφιος. Αυτός είναι ο λόγος. Αναφέρθηκαν πολλά ονόματα, αλλά εγώ πέτυχα τη συναίνεση και είμαι υπερήφανος γι' αυτό, διότι η οικοδόμηση της Ευρώπης σήμερα, όπως είδαμε στη συζήτηση, είναι -όπως όλοι σας θα παραδεχτείτε- μια εξαιρετικά δύσκολη και εξαιρετικά σκληρή διαδικασία. " Ευρώπη χαρακτηρίζεται από μεγάλη πολυμορφία. Υπάρχουν πολλοί περιορισμοί και πολλές προτεραιότητες, και έτσι είμαι υπερήφανος που είμαι ο υποψήφιος που έχει λάβει την υποστήριξη του κόμματος που κέρδισε τις εκλογές, που είμαι ο υποψήφιος που έλαβε την υποστήριξη των δημοκρατικά εκλεγμένων αρχηγών κρατών ή κυβερνήσεων, από ολόκληρο το πολιτικό φάσμα, και δεν το θεωρώ αυτό αρνητικό. Δεδομένων αυτών, δεν είμαι γενικός γραμματέας κανενός, και η Επιτροπή είναι ανεξάρτητο θεσμικό όργανο. Μπορώ να σας διαβεβαιώσω γι' αυτό. " Επιτροπή της οποίας προεδρεύω και της οποίας θα προεδρεύω αν λάβω την υποστήριξή σας, θα είναι ανεξάρτητη όσον αφορά την υπεράσπιση χωρίς συμβιβασμούς του ευρωπαϊκού γενικού συμφέροντος.
<P>
Κατανοώ απόλυτα, όπως είπε η κ. Estrela και άλλοι, ότι η υποστήριξη όσων θα είναι διατεθειμένοι να με υποστηρίξουν δεν είναι λευκή επιταγή. Είμαι ευγνώμων σε όσους με έχουν υποστηρίξει· δεν μπορώ να τους κατονομάσω όλους. Μερικοί είναι ακόμη εδώ. Σας είμαι ευγνώμων. " υποστήριξή σας δεν είναι λευκή επιταγή. Έχω το Κοινοβούλιο σε μεγάλη υπόληψη.
<P>
Μερικοί λένε: "Είστε πολύ κοντά στις κυβερνήσεις". Ξεχνάτε κάτι: προτού γίνω πρωθυπουργός, ήμουν αρχηγός της αντιπολίτευσης, και προτού γίνω αρχηγός της αντιπολίτευσης, καθόμουν στα έδρανα. Εκλέχτηκα για πρώτη φορά στο κοινοβούλιο της Πορτογαλίας σε ηλικία 29 ετών. Είμαι πολιτικός· δεν είμαι τεχνοκράτης ούτε γραφειοκράτης. Υπερασπίζομαι τα κοινοβούλια και θέλω να συνεργαστώ μαζί σας σε αυτόν τον διάλογο.
<P>
Επομένως, οι απαιτήσεις σας μπορούν να με βοηθήσουν και μπορούν να βοηθήσουν την Επιτροπή να πάει καλύτερα. Αυτό σκοπεύω να κάνω αν λάβω την υποστήριξή σας.
<P>
(Χειροκροτήματα)
<SPEAKER ID="235" NAME="Πρόεδρος">
Θα ήθελα να ευχαριστήσω τον προταθέντα Πρόεδρο της Ευρωπαϊκής Επιτροπής. Θα ήθελα, επίσης, να ευχαριστήσω όσους είναι παρόντες, καθώς και όσους μίλησαν νωρίτερα, γι' αυτήν την εξαιρετικά ένθερμη συζήτηση. Θα ήθελα, επίσης, να ευχαριστήσω την κ. Malmström που ήταν μαζί μας στην παρούσα συνεδρίαση.
<P>
Κυρίες και κύριοι, εισάγουμε νέες αρχές δράσης, νέες θεσμικές λύσεις για την Ευρωπαϊκή Ένωση. Να θυμάστε ότι ο προταθείς Πρόεδρος μας μίλησε για τις κατευθύνσεις της πολιτικής δράσης για την επόμενη πενταετία. Το έκανε εδώ, στο Κοινοβούλιο, όπου συναντήθηκε με όλες τις πολιτικές Ομάδες. Μας έδωσε πολύ σημαντικές πληροφορίες, τόσο για εμάς όσο και για τους πολίτες μας. Θα ψηφίσουμε αύριο, μετά τη σημερινή εκτενή, εξαντλητική και συνετή συζήτηση.
<P>
(Ο Πρόεδρος συνεχίζει στα αγγλικά)
<P>
Σας ευχαριστώ πολύ και πάλι, προταθέντα Πρόεδρε. Ήταν μια υπέροχη ευκαιρία να μας παρουσιάσετε τις πολιτικές κατευθυντήριες γραμμές σας και να έχουμε μια συζήτηση με τις πολιτικές ομάδες καθώς και στη σύνοδο της Ολομέλειας.
<P>
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="992" NAME="Georges Bach  " LANGUAGE="FR">
Το πρόγραμμα του κ. Barroso είναι φιλόδοξο και δείχνει μια συγκλονιστική επιθυμία να δώσει στην Ευρώπη μας που πλήττεται από την κρίση την ώθηση που τόσο πολύ χρειάζεται. Κατά τη γνώμη μου, θα ήταν λάθος να κατηγορήσουμε τον κ. Barroso προσωπικά για όλα τα προβλήματα που χαρακτήρισαν την προηγούμενη περίοδο. Ο συμβιβασμός με μια διευρυμένη Επιτροπή στην οποία οι αποφάσεις λαμβάνονται πλέον από τα 27 κράτη μέλη, και η αντιμετώπιση μιας χρηματοπιστωτικής και οικονομικής κρίσης στο πλαίσιο μιας δύσκολης θεσμικής μεταρρύθμισης, δεν έκαναν σίγουρα τη δουλειά του Προέδρου Barroso ευκολότερη. Ομολογουμένως, κάποιος μπορεί να ήλπιζε, σε αυτούς τους δύσκολους καιρούς, να τον είχε ακούσει να μιλά με μια πιο δυναμική ευρωπαϊκή φωνή. Πιστεύω, ωστόσο, ότι έχει μάθει από τα λάθη του και ότι, στο μέλλον, θα καταβάλει μεγαλύτερες προσπάθειες τόσο για την Ευρώπη ως σύνολο όσο και για τις μικρές χώρες. Καθιστώντας τα κοινωνικά ζητήματα σημαντικότερο μέρος του προγράμματός του, φαίνεται να θέλει να απαντήσει στον λαό της Ευρώπης, που λαχταρά μια κοινωνικότερη Ευρώπη. " ιδέα μιας πραγματικής εταιρικής σχέσης μεταξύ του Κοινοβουλίου και της Επιτροπής είναι αξιέπαινη και μια ευκαιρία που δεν πρέπει να πάει χαμένη. Για τον λόγο αυτόν, υποστηρίζω την υποψηφιότητα του κ. Barroso, αλλά η υποστήριξη αυτή δεν είναι λευκή επιταγή.
<SPEAKER ID="237" NAME="Diogo Feio  " LANGUAGE="PT">
Είμαι στην ευχάριστη θέση να πω ότι, ως Πορτογάλος και βουλευτής του Ευρωπαϊκού Κοινοβουλίου, θα ψηφίσω υπέρ της επανεκλογής του José Manuel Durão Barroso στη θέση του Προέδρου της Ευρωπαϊκής Επιτροπής. Πιστεύω ότι οι επιδόσεις του κατά την τρέχουσα θητεία, η οποία δοκιμάστηκε από τόσες πολλές πολιτικές, χρηματοπιστωτικές και κοινωνικές δυσκολίες, και η εμπειρία που απέκτησε στην εν λόγω θέση, δικαιολογούν την υποστήριξη των κυβερνήσεων και την ανανεωμένη εμπιστοσύνη του Σώματος.
<P>
Αποδοκιμάζω τις πολλές απόπειρες -όχι όλες ανοικτές ή σοβαρές- προκειμένου να μην είναι επιτυχής η υποψηφιότητά του, και σημειώνω ότι αποθαρρύνθηκαν όχι μόνο από μια έλλειψη αξιόπιστης εναλλακτικής, αλλά και από την ανοησία των επιχειρημάτων τους. Λυπάμαι που βουλευτές της χώρας μου δεν μπορούν να αντισταθούν σε αυτήν την τακτική, πράγμα που είναι εξίσου εύκολο όσο παράλογο.
<P>
Ελπίζω ότι η δεύτερη Επιτροπή Barroso θα μπορεί να συνδυάσει τεχνική ικανότητα με αυτό το "κάτι περισσότερο". Ελπίζω, επίσης, ότι θα σεβαστεί πραγματικά και θα αξιοποιήσει την αρχή της επικουρικότητας, και θα επιλέξει την ασφάλεια και την αξιοπιστία της λήψης μικρών μέτρων, όπως προτάθηκε από τον Jean Monnet, αντί για την υιοθέτηση της γρήγορης προσέγγισης που έχει υποσχεθεί πολλά, αλλά έχει συνεισφέρει λίγα στην πραγματική πρόοδο του ευρωπαϊκού εγχειρήματος και ονείρου. Όσο και αν στοχεύουμε στον ορίζοντα, φτάνουμε εκεί μόνο κάνοντας μικρά βήματα. Ας ακολουθήσουμε τον σωστό δρόμο.
<SPEAKER ID="238" NAME="João Ferreira  " AFFILIATION="GUE/NGL">
γραπτώς. - (PT) Αυτό που διακυβεύεται, επίσης, σε αυτήν την εκλογή είναι η κατεύθυνση που θα πάρει η ΕΕ κατά τα προσεχή έτη. Ο τωρινός Πρόεδρος της Επιτροπής, ο οποίος θέτει υποψηφιότητα για μία ακόμη θητεία, συμβολίζει μία πιθανή κατεύθυνση: η ΕΕ που αντιπροσωπεύει είναι η ΕΕ των συμφερόντων των μεγάλων οικονομικών ομάδων.
<P>
Αυτή είναι η ΕΕ της αντιδημοκρατικής γραφειοκρατίας· του πολιτικού και ιδεολογικού συντηρητισμού· της επιδείνωσης και της θεσμοθέτησης έντονων ανισοτήτων και σχέσεων κοινωνικής, περιφερειακής και εθνικής κυριαρχίας· του μιλιταρισμού και του εξωτερικού επεμβατισμού· και της θεσμοθέτησης του νεοφιλελευθερισμού ως του μοναδικού αποδεκτού οικονομικού συστήματος. Αυτή, ωστόσο, δεν είναι και δεν ήταν ποτέ η μοναδική πιθανή κατεύθυνση. " εναλλακτική αυτής της κατεύθυνσης είναι μια κοινωνική Ευρώπη, η Ευρώπη των εργαζομένων και του λαού. Είναι μια ΕΕ που εκτιμά τη δημοκρατία στις συμμετοχικές πτυχές της, χωρίς να την μειώνει στην επίσημη σφαίρα αντιπροσώπευσης. Είναι μια ΕΕ που σέβεται τη βούληση των λαών της και τις αποφάσεις που εκφράζουν αυτοί δημοκρατικά, και η οποία προστατεύει τις δημόσιες υπηρεσίες και τα δικαιώματα των εργαζομένων ως ουσιώδη εργαλεία για την επίτευξη κοινωνικής ανάπτυξης και συνοχής. Είναι μια ΕΕ ελεύθερων, κυρίαρχων κρατών με ίσα δικαιώματα, που υποστηρίζει και προάγει την προστασία της φύσης, την ειρήνη και τη συνεργασία μεταξύ των λαών.
<SPEAKER ID="239" NAME="Ilda Figueiredo  " AFFILIATION="GUE/NGL">
γραπτώς. - (PT) " δήλωση στην οποία προέβη μόλις ο κ. Barroso ως προταθείς Πρόεδρος της Επιτροπής συνιστά επιβεβαίωση των βασικών πυλώνων της Ευρωπαϊκής Ένωσης που γνωρίζουμε. Επιβεβαιώνει, επίσης, την καπιταλιστική, ομοσπονδιακή και μιλιταριστική ολοκλήρωση της Ευρώπης που κατοχυρώνεται στις Συνθήκες του Μάαστριχτ και της Νίκαιας, τις οποίες το σχέδιο Συνθήκης της Λισαβόνας επιθυμεί να προωθήσει ακόμη παραπέρα.
<P>
Αν υπήρχε τυχόν αμφιβολία, υπάρχουν οι δηλώσεις του σχετικά με τη σημασία του σχεδίου Συνθήκης της Λισαβόνας. Έρχονται, στην πραγματικότητα, μετά την αντιδημοκρατική πίεση που ασκείται από τους ευρωπαίους ηγέτες -την οποία παρατήρησε- στους Ιρλανδούς, οι οποίοι εξαναγκάζονται να διεξαγάγουν ένα νέο δημοψήφισμα, που πρόκειται να λάβει χώρα στις 2 Οκτωβρίου.
<P>
Ακόμη και αν επιχειρήσει τώρα να δεσμευτεί για την αποκατάσταση των σοβαρών παραβιάσεων των κοινωνικών δικαιωμάτων και των δικαιωμάτων των εργαζομένων που η Ευρωπαϊκή Επιτροπή, της οποίας εξακολουθεί να προεδρεύει, διεξήγαγε κατά την προηγούμενη θητεία, δεν έφτασε ποτέ στον πυρήνα των εν λόγω ζητημάτων ή των αιτίων της τρέχουσας κρίσης καπιταλισμού που βιώνουμε. Στην πράξη, αυτό που προτείνει είναι να εξακολουθήσουμε να τηρούμε την ίδια πολιτική που θέτει ως προτεραιότητα τον ελεύθερο ανταγωνισμό, τον μιλιταρισμό και τα συμφέροντα των οικονομικών και χρηματοπιστωτικών ομάδων, ειδικότερα αυτά των ισχυρότερων χωρών, όπως κατέστη σαφές όταν ανέφερε ότι είμαστε οι υπέρμαχοι της παγκοσμιοποίησης.
<SPEAKER ID="240" NAME="Lívia Járóka  " LANGUAGE="HU">
Κύριε Πρόεδρε, θα ήθελα να εγγυηθώ στον Πρόεδρο Barroso την υποστήριξή μου ως εκπρόσωπος του Ευρωπαϊκού Λαϊκού Κόμματος, και να εκφράσω την ελπίδα μου ότι η τωρινή Ευρωπαϊκή Επιτροπή θα είναι σε θέση να συνεχίσει το έργο που έχει ξεκινήσει αναφορικά με την κοινωνική ένταξη των Ρομά. Έχουν επιτευχθεί σημαντικά αποτελέσματα κατά τη διάρκεια αυτού του κύκλου, κυρίως κατά τα δύο τελευταία χρόνια, αλλά αναμένουμε μια σημαντικά βαθύτερη δέσμευση και μεγαλύτερη αίσθηση πρωτοβουλίας στο μέλλον από το εν λόγω όργανο το οποίο, καθώς έχει αποκλειστικά την αρμοδιότητα νομοθετικής πρωτοβουλίας στην Κοινότητα, μπορεί να αποτελέσει την κινητήρια δύναμη όσον αφορά την καταπολέμηση της φτώχειας και του αποκλεισμού που πλήττει τη μεγαλύτερη μειονότητα της Ευρώπης, τους Ρομά.
<P>
Ελπίζω ότι η δημιουργία ενός νέου χαρτοφυλακίου Επιτρόπου αρμόδιου για τη δικαιοσύνη, τα θεμελιώδη δικαιώματα και τις πολιτικές ελευθερίες θα ενθαρρύνει την οργάνωση της Επιτροπής να προβεί σε περισσότερες ενέργειες και με πιο συντονισμένο τρόπο. Ελπίζω, επίσης, ότι ο Πρόεδρος Barroso θα συνεχίσει να προωθεί ενεργά την προσωπική του δέσμευση όσον αφορά τις υποθέσεις των Ρομά, την οποία εξέφρασε επίσης σε πολλές περιπτώσεις, και ότι θα κάνει ό,τι μπορεί για να διασφαλίσει ότι οι αρχηγοί κρατών ή κυβερνήσεων θα αναλάβουν δυναμικότερο ρόλο στην κατάρτιση ενός εμπεριστατωμένου, ολοκληρωμένου προγράμματος που καλύπτει όλα τα κόμματα και τους κύκλους.
<P>
Οι κοινωνικές προκλήσεις που επηρεάζουν Ρομά και μη Ρομά είναι τόσο σοβαρές και οι επιπτώσεις της αδράνειας τόσο επικίνδυνες που δεν μπορούμε να αντέξουμε την απάθεια και τα ολισθήματα του προηγούμενου κύκλου. Αναμένουμε άμεσες, γενναίες πράξεις και μια ριζική αλλαγή στη στάση που τηρούνταν έως τώρα από τον τέως-τωρινό Πρόεδρο, και να καταστεί η Επιτροπή ναυαρχίδα μιας πανευρωπαϊκής στρατηγικής για τους Ρομά που πρέπει να αναπτυχθεί το συντομότερο δυνατόν, βάσει κανονιστικών προτύπων, ενός σταθερού προϋπολογισμού και σαφούς πολιτικής δέσμευσης.
<SPEAKER ID="241" NAME="Nuno Melo  " LANGUAGE="PT">
Αν υπάρχει κάτι που δεν αμφισβητεί κανείς σε όλα τα κόμματα, αυτό είναι ότι περνάμε μια περίοδο οικονομικής κρίσης, η οποία επηρεάζει τις χώρες και καθιστά δύσκολη τη λήψη αποφάσεων εκ μέρους των κυβερνήσεων.
<P>
Δεδομένου ότι έτσι έχουν τα πράγματα, η ύπαρξη μιας εγκεκριμένης Επιτροπής ο Πρόεδρος της οποίας έχει εκλεγεί ή μιας προσωρινής Επιτροπής στην οποία η εν λόγω καίριας σημασίας απόφαση αναβάλλεται συνεχώς επηρεάζει σημαντικά το πόσο αποτελεσματικά μπορεί να καταπολεμήσει η Ευρωπαϊκή Ένωση την κρίση.
<P>
Υπό το πρίσμα αυτό, αν και δεν αρνούνται τα αποδεικτικά στοιχεία της κρίσης και ακόμη αναφέρονται σε αυτήν επανειλημμένα, τα επιχειρήματα που προβάλλουν όλοι όσοι απορρίπτουν και επιδιώκουν τη μη εκλογή του José Manuel Durão Barroso ως Προέδρου της Ευρωπαϊκής Επιτροπής καθίστανται απλώς ρητορικά.
<P>
Με άλλα λόγια, όσοι πιστεύουν και ενεργούν κατ' αυτόν τον τρόπο ενδιαφέρονται ελάχιστα ή καθόλου για τις επιπτώσεις της κρίσης, αλλά σκέφτονται μόνο, ή σχεδόν μόνο, να κερδίσουν το πλεονέκτημα μέσω κάποιου είδους κομματικού πολιτικού ελιγμού ο οποίος, υπό αυτές τις συνθήκες τουλάχιστον, θα πρέπει δικαιολογημένα να αποφεύγεται.
<SPEAKER ID="242" NAME="Γεώργιος Τούσσας  " AFFILIATION="GUE/NGL">
γραπτώς. - " στήριξη του Χ. Μ. Μπαρόζο από συντηρητικούς, φιλελεύθερους και σοσιαλδημοκράτες ευρωβουλευτές, υπακούει στην ομόφωνη υπόδειξη του, ως μόνου κοινού υποψήφιου όλων των κυβερνήσεων της Ε.Ε., νεοσυντηρητικών και σοσιαλδημοκρατικών. " αντιλαϊκή πολιτική της Ε.Ε. δεν εξαρτάται από πρόσωπα ή τον πρόεδρο της Επιτροπής, αλλά καθορίζεται πάνω από όλα από τον ίδιο τον χαρακτήρα της σαν ιμπεριαλιστικής ένωσης του κεφαλαίου.
<P>
Οι πολιτικές κατευθύνσεις, που παρουσίασε ο Χ. Μ. Μπαρόζο, συνοψίζουν τις στρατηγικές επιδιώξεις του ευρωπαϊκού μονοπωλιακού κεφαλαίου, αποτελούν το πολιτικό πρόγραμμα που εφαρμόζουν οι πολιτικές δυνάμεις του ευρωμονόδρομου σε ολόκληρη την Ε.Ε. - η ΝΔ και το ΠΑΣΟΚ στη χώρα μας - είτε βρίσκονται στη κυβέρνηση είτε στη θέση της αντιπολίτευσης.
<P>
Πρωταρχική επιδίωξη του πολιτικού αυτού προγράμματος είναι να φορτώσει τα βάρη της κρίσης στην εργατική τάξη και τα λαϊκά στρώματα, εξασφαλίζοντας στους ευρωπαϊκούς μονοπωλιακούς ομίλους τη διασφάλιση και ανάπτυξη των κερδών τους, ώστε να ενισχύσουν τη θέση τους στον παγκόσμιο ιμπεριαλιστικό ανταγωνισμό, στη φάση της αναζωογόνησης της καπιταλιστικής οικονομίας, που θα ακολουθήσει τη κρίση. Μοχλός επίτευξης του στόχου αυτού είναι η προσαρμογή στις νέες συνθήκες της αντεργατικής Στρατηγικής της Λισσαβόνας, με χρονικό ορίζοντα το 2020, η ακόμη πιο άγρια επίθεση στα εργασιακά, μισθολογικά, κοινωνικά και ασφαλιστικά δικαιώματα των εργαζομένων.

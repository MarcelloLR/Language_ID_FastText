<CHAPTER ID="017">
Xορήγηση ταξιδιωτικών θεωρήσεων σε Λευκορώσους και Oυκρανούς πολίτες (συζήτηση)
<SPEAKER ID="139" NAME="Πρόεδρος">
" ημερήσια διάταξη προβλέπει τη δήλωση της Επιτροπής όσον αφορά τη χορήγηση ταξιδιωτικών θεωρήσεων σε Λευκορώσους και Ουκρανούς πολίτες.
<SPEAKER ID="140" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, κυρίες και κύριοι, σας ευχαριστώ για τις ερωτήσεις που μου θέσατε όσον αφορά τους κανόνες χορήγησης ταξιδιωτικών θεωρήσεων που ισχύουν για τη Λευκορωσία και την Ουκρανία.
<P>
Πρώτον, στην περίπτωση της Ουκρανίας, η συμφωνία για την επανεισδοχή και η συμφωνία για τη διευκόλυνση της έκδοσης ταξιδιωτικών θεωρήσεων, οι οποίες τέθηκαν αμφότερες σε ισχύ στις αρχές του 2008, αντιπροσωπεύουν ένα σημαντικό ορόσημο στις σχέσεις μεταξύ της Ευρωπαϊκής Ένωσης και της Ουκρανίας. Από τη μια πλευρά, προωθούν τις διαπροσωπικές επαφές, γεγονός που με τη σειρά του θα βοηθήσει τη βελτίωση της αμοιβαίας κατανόησης και θα ενισχύσει τις σχέσεις σε όλους τους τομείς, και, από την άλλη, θα δεσμεύσει και τις δύο πλευρές, την Ευρωπαϊκή Ένωση και τη Ουκρανία, να συνεργαστούν στενά προκειμένου να καταπολεμήσουν την παράνομη μετανάστευση.
<P>
" πρώτη προτεραιότητα είναι να διασφαλιστεί ταχεία, λειτουργική και εναρμονισμένη εφαρμογή της συμφωνίας όσον αφορά τη διευκόλυνση έκδοσης ταξιδιωτικών θεωρήσεων σε ουκρανούς πολίτες. Για να διασφαλιστεί η ορθή και ομοιόμορφη εφαρμογή αυτής της συμφωνίας, έχουν καταρτιστεί και εγκριθεί σχέδια κατευθυντήριων γραμμών από τα κράτη μέλη και τις ουκρανικές αρχές. Αυτές οι κατευθυντήριες γραμμές θα πρέπει να ολοκληρωθούν και να εγκριθούν στο άμεσο μέλλον από την κοινή επιτροπή που συστάθηκε στο πλαίσιο αυτής της συμφωνίας.
<P>
Όπως αναφέρεται στο προοίμιο της συμφωνίας μεταξύ της Ευρωπαϊκής Κοινότητας και της Ουκρανίας όσον αφορά τη διευκόλυνση της έκδοσης ταξιδιωτικών θεωρήσεων, η εισαγωγή του καθεστώτος μετακινήσεων χωρίς θεώρηση για τους πολίτες της Ουκρανίας αναγνωρίζεται μόνο ως μακροπρόθεσμη προοπτική. " διαδικασία η οποία θα οδηγήσει στην καθιέρωση ενός τέτοιου καθεστώτος εξαρτάται κυρίως από την ικανοποιητική εφαρμογή της συμφωνίας για την επανεισδοχή και τη συμφωνία για τη διευκόλυνση της έκδοσης ταξιδιωτικών θεωρήσεων.
<P>
Θα ήθελα να επισημάνω το γεγονός ότι η διεύρυνση του χώρου Σένγκεν δεν επηρεάζει με κανέναν τρόπο τις ρυθμίσεις για την πραγματοποίηση ελέγχων στα σύνορα μεταξύ της Ουκρανίας και των κρατών μελών που εντάχθηκαν στον χώρο Σένγκεν από την 21η Δεκεμβρίου 2007. Αυτά τα κράτη μέλη εφάρμοσαν τους κανόνες Σένγκεν όσον αφορά τους ελέγχους στα εξωτερικά σύνορα μετά την προσχώρησή τους και από τον Σεπτέμβριο του 2007 πραγματοποιούν επίσης ελέγχους προσώπων που βρίσκονται στο Σύστημα Πληροφοριών Σένγκεν (SIS).
<P>
Ωστόσο, για να διευκολυνθούν τα ταξίδια για τους πολίτες της Ουκρανίας οι οποίοι ζουν στην περιοχή των συνόρων, έχουν υπογραφεί συμφωνίες όσον αφορά την τοπική διασυνοριακή κυκλοφορία μεταξύ της Ουγγαρίας και της Ουκρανίας, καθώς και μεταξύ της Ουκρανίας και της Πολωνίας. Επιπλέον, η Επιτροπή ζήτησε τροποποιήσεις της συμφωνίας μεταξύ Ουκρανίας και Ουγγαρίας, όσον αφορά τη χάραξη της συνοριακής περιοχής, προκειμένου η συμφωνία αυτή να συνάδει με τους κοινοτικούς κανόνες· αυτό συμβαίνει επίσης στη συμφωνία μεταξύ Ουκρανίας και Πολωνίας. Αυτά έχω να πω για τις μετακινήσεις των ουκρανών πολιτών οι οποίοι ζουν στην περιοχή των συνόρων.
<P>
" κατάσταση των ταξιδιωτικών θεωρήσεων από την άλλη πλευρά, είναι διαφορετική. Πριν από τις 21 Δεκεμβρίου 2007, αυτά τα κράτη μέλη που δεν εφάρμοζαν πλήρως το κεκτημένο Σένγκεν, δεν δεσμεύονταν από τις διατάξεις Σένγκεν όσον αφορά τα τέλη έκδοσης ταξιδιωτικών θεωρήσεων. Αυτά τα κράτη μέλη μπορούσαν επομένως να καταργήσουν αυτά τα τέλη για όλους τους ουκρανούς πολίτες. Παρόλα αυτά, αυτό δεν είναι πλέον δυνατόν. Ωστόσο, το καθιερωμένο κόστος τέλους των 60 ευρώ δεν ισχύει για τους ουκρανούς αιτούντες ταξιδιωτικής θεώρησης. Όπως επιβεβαιώθηκε από τη συμφωνία μεταξύ της Ευρωπαϊκής Κοινότητας και της Ουκρανίας, η οποία τέθηκε σε ισχύ την 1η Ιανουαρίου 2008, τα τέλη για την επεξεργασία των αιτήσεων έκδοσης ταξιδιωτικών θεωρήσεων των ουκρανών πολιτών θα παραμείνουν στα 35 ευρώ. Επιπλέον, η συμφωνία απαλλάσσει ευρείες κατηγορίες ουκρανών αιτούντων ταξιδιωτικής θεώρησης από τα τέλη έκδοσης ταξιδιωτικής θεώρησης, γεγονός που σημαίνει ότι, ποσοστό μεγαλύτερο του 50%, επαναλαμβάνω, μεγαλύτερο του 50% των πολιτών της Ουκρανίας που επιθυμούν να μετακινηθούν στις χώρες Σένγκεν επωφελούνται από την πλήρη απαλλαγή από την καταβολή του τέλους.
<P>
Θα ήθελα τώρα να αναφερθώ στη Λευκορωσία. Στην ανακοίνωσή της όσον φορά την ενίσχυση της ευρωπαϊκής πολιτικής γειτονίας, στις 4 Δεκεμβρίου 2006, η Επιτροπή επεσήμανε τη σημασία της διευκόλυνσης της έκδοσης ταξιδιωτικών θεωρήσεων για τις σχέσεις με τις χώρες που καλύπτονται από την πολιτική γειτονίας. " Επιτροπή εξέφρασε εκ νέου την επιθυμία της Ευρωπαϊκής Ένωσης να αναπτύξει σχέδια δράσης με γειτονικές χώρες και να ξεκινήσει διαπραγματεύσεις μαζί τους, προκειμένου να διευκολύνει την έκδοση ταξιδιωτικών θεωρήσεων και τη διασφάλιση της άδειας για επανεισδοχή.
<P>
" Λευκορωσία είναι μία από τις χώρες που καλύπτονται από την πολιτική γειτονίας, αλλά πρέπει να ειπωθεί ότι δεν έχει αναπτυχθεί ακόμα κανένα σχέδιο δράσης με αυτήν τη χώρα λόγω της συνολικής πολιτικής της κατάστασης. Αυτός είναι ο λόγος για τον οποίον δεν υπάρχει σε αυτό το στάδιο κανένα σχέδιο για έναρξη συνομιλιών όσον αφορά την πιθανή διευκόλυνση της έκδοσης ταξιδιωτικών θεωρήσεων και της επανεισδοχής με τη Λευκορωσία.
<P>
Ωστόσο, θα ήθελα να τονίσω ότι το υπάρχον κοινοτικό κεκτημένο όσον αφορά την έκδοση βραχυπρόθεσμων ταξιδιωτικών θεωρήσεων παρέχει μια απαλλαγή από τα τέλη ταξιδιωτικών θεωρήσεων για ορισμένες κατηγορίες ατόμων, όπως παιδιά ηλικίας κάτω των 6 ετών, φοιτητές και ερευνητές. Επιπλέον, στο πλαίσιο των υφιστάμενων κανόνων, τα κράτη μέλη μπορούν, οποιαδήποτε στιγμή να ακυρώσουν ή να μειώσουν τα τέλη των ταξιδιωτικών θεωρήσεων σε μεμονωμένες αιτιολογημένες περιπτώσεις, για παράδειγμα για ανθρωπιστικούς λόγους, για την προστασία του πολιτιστικού ενδιαφέροντος ή για λόγους εξωτερικής πολιτικής.
<P>
Επιπλέον, τα γειτονικά κράτη μέλη -κυρίως η Πολωνία, η Λετονία και η Λιθουανία- έχουν πάντα τη δυνατότητα διαπραγμάτευσης των συμφωνιών τοπικής διασυνοριακής κυκλοφορίας με τη Λευκορωσία. Αυτό θα ήταν ένας τρόπος διευκόλυνσης της διέλευσης από τα σύνορα και της μετακίνησης κατοίκων των συνόρων μεταξύ της Λευκορωσίας και των γειτονικών της χωρών, προωθώντας ταυτόχρονα τις επαφές μεταξύ των τοπικών κοινωνιών. Οι κάτοικοι των συνόρων που διαθέτουν ειδική άδεια τοπικής διασυνοριακής κυκλοφορίας θα εξαιρούνται από την απαίτηση έκδοσης ταξιδιωτικής θεώρησης. " Πολωνία και η Λευκορωσία έχουν ξεκινήσει ήδη διαπραγματεύσεις για αυτόν τον σκοπό.
<P>
Με αυτό ολοκληρώνω όσα ήθελα να πω, τονίζοντας ταυτόχρονα τη σημασία των ερωτήσεων που θέσατε και ενημερώνοντάς σας σχετικά με τις πιο πρόσφατες εξελίξεις όσον αφορά αυτό το ζήτημα.
<SPEAKER ID="141" NAME="Urszula Gacek">
εξ ονόματος της Ομάδας PPE-DE. - (EN) Κύριε Πρόεδρε, ευχαριστώ τον Επίτροπο ο οποίος ήρθε και παρουσίασε την πιο πρόσφατη τοποθέτηση της Επιτροπής όσον αφορά τα ζητήματα έκδοσης ταξιδιωτικών θεωρήσεων για την Ουκρανία και τη Λευκορωσία. Πριν από ένα μήνα, μια αντιπροσωπεία η οποία περιλάμβανε μέλη της επικρατούσας αντιπολίτευσης στη Λευκορωσία επισκέφτηκε το Στρασβούργο κατόπιν πρόσκλησης της ομάδας ΕΛΚ-ΕΔ για να συζητήσει πως εξελίσσεται η πολιτική κατάσταση σε αυτή τη χώρα, αλλά επίσης κατά τη διάρκεια αυτής της επίσκεψης οι συνάδελφοι μπορεί να είδαν στο Κοινοβούλιο να στηρίζει τις εκκλήσεις τους όσον αφορά τις προσπάθειες για τη μείωση των τελών έκδοσης ταξιδιωτικών θεωρήσεων που καταβάλλουν επί του παρόντος, τα οποία είναι πράγματι απαγορευτικά για την πλειονότητα των πολιτών της Λευκορωσίας.
<P>
Αν θέλουμε πραγματικά να ενθαρρύνουμε τη Λευκορωσία να ακολουθήσει μια φιλοευρωπαϊκή διαδρομή στο μέλλον -που ελπίζουμε ειλικρινά να συμβεί- τα πιο ισχυρά επιχειρήματα που έχουμε είναι αυτά τα οποία οι κάτοικοι της Λευκορωσίας μπορούν να δουν με τα ίδια τους τα μάτια. Είναι πολύ δύσκολο για αυτούς, στο καθεστώς μέσα στο οποίο ζουν, να έχουν μια πραγματική εικόνα όσον αφορά το τι σημαίνουν πραγματικά η ελευθερία και η δημοκρατία, τα ανθρώπινα δικαιώματα και το κράτος δικαίου. Είναι δύσκολη η προαγωγή μιας κοινωνίας των πολιτών. Είναι δύσκολο να τους δείξουμε ότι η Ευρώπη είναι ανοιχτή και φιλική και στηρίζει την πορεία τους προς μια πλήρη δημοκρατία. Ο καλύτερος τρόπος να το κάνουμε αυτό είναι να επιτρέψουμε σε αυτούς τους πολίτες να αποκτήσουν πρόσβαση στην Ευρώπη όχι με όρους οι οποίοι θα εκφοβίζουν ή θα απαγορεύουν την είσοδο των περισσότερων πολιτών.
<P>
Κύριε Επίτροπε, είπατε πολύ σωστά πως εξαιρούνται συγκεκριμένες ομάδες και ότι πρόκειται πράγματι για παιδιά και άτομα με οικογενειακές επαφές· είναι άτομα που επισκέπτονται την Ευρωπαϊκή Ένωση για πολιτιστικούς, επιστημονικούς ή εκπαιδευτικούς λόγους, και θα ήθελα να ενθαρρύνω τα επιμέρους κράτη μέλη να χρησιμοποιήσουν αυτή τη νομική διάταξη προκειμένου να επιτρέψουν σε αυτούς τους ανθρώπους να χρησιμοποιήσουν αυτές τις διευκολύνσεις. Είναι ωστόσο εξαιρετικά λυπηρό το γεγονός ότι η Σερβία και η Ρωσία αντιμετωπίζονται με καλύτερους όρους σε σχέση με τους πολίτες της Λευκορωσίας.
<SPEAKER ID="142" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, καταρχάς θα ήθελα να ευχαριστήσω τον Επίτροπο για τις πολύ ακριβείς πληροφορίες που, όπως πάντα, παρέσχε όσον αφορά αυτό το ζήτημα.
<P>
Εγώ ο ίδιος αντιμετώπισα προβλήματα θεωρήσεων και περιορισμών θεωρήσεων στα Βαλκάνια και εξακολουθώ να τα αντιμετωπίζω σήμερα, παρόλο που τα πράγματα έχουν βελτιωθεί λίγο. Ας πάρουμε το παράδειγμα της Σερβίας, εφόσον ήδη αναφέρθηκε. Παρά τις παρούσες διευκολύνσεις, στο πλαίσιο της Γιουγκοσλαβίας -δηλαδή σε ένα κομμουνιστικό καθεστώς- είχε περισσότερη επαφή με τη Δύση, τις ευρωπαϊκές χώρες, σε σύγκριση με αυτήν που έχει τώρα, γεγονός που σημαίνει πως κάτι δεν πάει καλά στο όλο σύστημα. Χρειαζόμαστε πραγματικά θεμελιώδεις αλλαγές.
<P>
Ο Επίτροπος τόνισε σωστά ότι στην Ουκρανία περισσότεροι από τους μισούς αιτούντες απολαμβάνουν εξαιρέσεις διαφόρων ειδών. Αναρωτιέμαι τι είδους σύστημα είναι αυτό που απαλλάσσει το 50% ή περισσότερο. Παραδέχομαι ωστόσο πως αυτό δεν είναι δικό του λάθος.
<P>
Επιτρέψτε μου να αναφερθώ τώρα στη Λευκορωσία. Με χαρά μου υποστήριξα την πρόταση από την κ. Grabowska και τον κ. Paleckis, γιατί θεωρώ εξαιρετικά δύσκολο να δεχτώ ότι οι πολίτες αυτής της χώρας θα πρέπει να υποφέρουν διπλά λόγω ενός κακού καθεστώτος: όχι μόνο υπό το καθεστώς αλλά και γιατί δεν χαράσσεται κανένα σχέδιο δράσης για την αντιμετώπιση αυτού του κακού καθεστώτος.
<P>
Ορισμένες φορές πρέπει να επιλέξουμε να ενεργήσουμε σε πιο μονομερή βάση και να αποφασίσουμε με δική μας πρωτοβουλία να κάνουμε κάτι ειδικά για να βοηθήσουμε αυτούς που δεν λαμβάνουν καμία βοήθεια από το καθεστώς τους ή την κυβέρνηση. Ο Επίτροπος επεσήμανε πως σε έναν ορισμένο βαθμό αυτό ισχύει. Ωστόσο, πρέπει να γίνουν περισσότερα και πρέπει να ακολουθήσουμε μια πιο επιθετική πολιτική απέναντι στη Λευκορωσία. Για παράδειγμα, θα ενδιαφερόμουν να μάθω -και ίσως ο Επίτροπος μπορεί να μου απαντήσει κάποια άλλη ημέρα- ποιες χώρες χορηγούν ποιες εξαιρέσεις. Ποιες χώρες της Ευρωπαϊκής Ένωσης βοηθούν περισσότερο και ποιες ίσως λιγότερο; Ασφαλώς είναι σημαντικό να εγκριθεί μια στάση της Ευρωπαϊκής Ένωσης και αν κάποιες χώρες υιοθετούν μια φιλελεύθερη προσέγγιση, θα ήταν καταστροφή για άλλες να είναι εξαιρετικά περιοριστικές.
<P>
Θα ήθελα να ζητήσω από την Επιτροπή και το Συμβούλιο -δεδομένου ότι γνωρίζουμε πως φέρουν την κύρια ευθύνη- να εργαστούν από κοινού μαζί μας για να διασφαλίσουν ότι μπορούμε να προσφέρουμε στους πολίτες και όλους τους ενδιαφερόμενους στη Λευκορωσία περισσότερα πλεονεκτήματα σε σχέση με όσα καταφέραμε -με πολύ κόπο- στο παρελθόν.
<SPEAKER ID="143" NAME="István Szent-Iványi">
εξ ονόματος της Ομάδας ALDE. - (HU) Κύριε Πρόεδρε, η Ουκρανία και η Λευκορωσία έχουν να διαδραματίσουν σημαντικό ρόλο στην ανατολική διάσταση της πολιτικής γειτονίας.
<P>
Με την Ουκρανία, ο σκοπός είναι η δημοκρατία, μια οικονομία της αγοράς, η παγίωση του προσανατολισμού προς την Ευρώπη, ενώ με τη Λευκορωσία σκοπός είναι ο εκδημοκρατισμός της χώρας. " χαλάρωση των ταξιδιωτικών απαιτήσεων είναι ένα ευέλικτο και χρήσιμο εργαλείο για αυτό. Από την 1η Ιανουαρίου οι πολίτες της Ουκρανίας επωφελήθηκαν από ένα απλοποιημένο καθεστώς έκδοσης θεωρήσεων, παρόλο που η πλειονότητα αισθάνεται πως η θέση τους σήμερα είναι δυσκολότερη από αυτή που ήταν στο παρελθόν, καθώς το να μεταβούν στις κύριες χώρες προορισμού τους, στην Πολωνία, την Ουγγαρία και τη Λιθουανία, είναι τώρα πιο δύσκολο απ' ό,τι ήταν στο παρελθόν. Αυτό θεωρείται ένα βήμα προς τα πίσω, από τη στιγμή που τα τέλη θεωρήσεων των 35 ευρώ αποτελούν για αυτούς μεγάλο χρηματικό ποσό και ο διοικητικός φόρτος και οι διαδικασίες είναι εξαιρετικά περίπλοκες. Πρέπει λοιπόν να δείξουμε ότι για την Ουκρανία ο άμεσος στόχος, η διασφάλιση των μετακινήσεων χωρίς θεώρηση, θα γίνει πραγματικότητα πολύ σύντομα, και έως ότου το πετύχουμε αυτό, η χορήγηση θεωρήσεων χωρίς τέλη θα έχει επιπτώσεις σε ακόμα μεγαλύτερο αριθμό ανθρώπων, καθώς και τη χαλάρωση του διοικητικού κόστους.
<P>
Όσον αφορά τη Λευκορωσία, πρέπει να καταστήσουμε σαφές ότι η Ευρώπη δεν έχει πρόβλημα με τον λαό της Λευκορωσίας, αλλά με το καταπιεστικό της καθεστώς. Επιθυμούμε οι πολίτες μας να μπορούν να ταξιδεύουν ευκολότερα, πρέπει λοιπόν να μειώσουμε τα τέλη θεωρήσεων των 60 ευρώ, ένα τεράστιο χρηματικό ποσό, καθώς στη Λευκορωσία αντιστοιχεί το ήμισυ του μέσου μηνιαίου μισθού και πρέπει επίσης να μειώσουμε τον διοικητικό φόρτο, καθώς είναι δύσκολη η συμμόρφωση με τους περίπλοκους κανονισμούς. Με αυτόν τον τρόπο μπορούμε να επιτύχουμε μια κατάσταση όπου οι πολίτες της Ουκρανίας και της Λευκορωσίας θα αισθάνονται πως βρίσκονται κοντά στην Ευρώπη. Σας ευχαριστώ.
<SPEAKER ID="144" NAME="Adam Bielan">
εξ ονόματος της Ομάδας UEN. - (PL) Κύριε Πρόεδρε, η Ευρωπαϊκή Ένωση δεν θα διασφαλίσει την ασφάλεια των ανατολικών συνόρων της αν αγνοήσει τα συμφέροντα των Λευκορώσων και των Ουκρανών. Θα πρέπει να υποστηρίξουμε επισκέψεις στην Ένωση με τις ευρύτερες δυνατές ομάδες ατόμων κυρίως από την Ουκρανία και τη Λευκορωσία και την ίδια στιγμή απομονώνοντας το καθεστώς του Lukashenko. Οι δημοκρατικές διαδικασίες και οι αλλαγές στη νοοτροπία των ανατολικών μας γειτόνων, για παράδειγμα όσον αφορά τις αντιλήψεις τους για το ΝΑΤΟ στην Ουκρανία, θα πραγματοποιηθούν πιο γρήγορα χάρη στις προσωπικές εμπειρίες από επισκέψεις στις χώρες της Ευρωπαϊκής Ένωσης.
<P>
Αυτή τη στιγμή οι Λευκορώσοι πρέπει να πληρώσουν 60 ευρώ για την έκδοση θεώρησης. Αυτό αντιστοιχεί στο ένα τρίτο του μέσου μισθού και απαγορεύει τη μετακίνηση του μεγαλύτερου μέρους της κοινωνίας. " κατάσταση συμφέρει το καθεστώς του Lukashenko, εφόσον όσο πιο περιορισμένες είναι οι επαφές με τη δυτική Ευρώπη, τόσο πιο εύκολο θα είναι για αυτόν να ελέγξει την κοινωνία της Λευκορωσίας. " απαίτηση των θεωρήσεων απομονώνει τη νεολαία της Λευκορωσίας και τους ανθρώπους που συμπαθούν την αντιπολίτευση. " Δύση πρέπει να επιθυμεί να διατηρεί επαφές με αυτές τις κοινωνικές ομάδες. Τα υψηλά τέλη έκδοσης θεωρήσεων οδηγούν μόνο στην αύξηση της δραστηριότητας της μαφίας των θεωρήσεων και άλλων προβλημάτων στα σύνορα. Αυτά τα εμπόδια προκαλούν επίσης σημαντικές απώλειες στον τομέα του τουρισμού στην Πολωνία. Μεγάλος αριθμός σκιέρ από την Ουκρανία και τη Λευκορωσία επισκέφτηκαν τα βουνά της Πολωνίας τα τελευταία χρόνια. Επιχείρησαν να φθάσουν στις αρχές Ιανουαρίου, όταν αρχίζουν τα Χριστούγεννα των ορθοδόξων. Τώρα πλέον τα χιονοδρομικά κέντρα της Πολωνίας είναι άδεια.
<P>
Κυρίες και κύριοι, ειδικά τώρα, όταν στη διάσκεψη του ΝΑΤΟ στο Βουκουρέστι ο Vladimir Putin απείλησε να προκαλέσει τη διάλυση της Ουκρανίας και δήλωσε επί λέξει ότι "" Ουκρανία δεν είναι καν κράτος και ένα μόνο τμήμα του εδάφους της είναι στην Ανατολική Ευρώπη και το άλλο -το μεγαλύτερο- της το χάρισε η Ρωσία", χρειάζεται ένα σαφές μήνυμα ότι η Ευρωπαϊκή Ένωση δεν θα ανεχτεί παρόμοιες απειλές κατά του πλησιέστερου γείτονά της στη διεθνή πολιτική.
<P>
Ζητώ την ταχύτερη δυνατή έναρξη διαλόγου όσον αφορά συγκεκριμένες ενέργειες ώστε οι Ουκρανοί να μην χρειάζονται θεωρήσεις της ΕΕ. Θα ήθελα να δηλώσω σαφώς ότι ένα πραγματικό όραμα μιας σύγχρονης και ασφαλούς Ευρώπης δεν είναι δυνατό χωρίς την Ουκρανία.
<SPEAKER ID="145" NAME="Elisabeth Schroedter">
εξ ονόματος της Ομάδας Verts/ALE. - (DE) Κύριε Πρόεδρε, κύριε Επίτροπε, η επίσημη πολιτική της ΕΕ έναντι της Λευκορωσίας είναι γνωστή ως πολιτική "διαφοροποίησης": από τη μια πλευρά είναι επικριτική προς τον δικτάτορα Lukashenko ενώ, από την άλλη, επιχειρεί να ενθαρρύνει και να διευκολύνει τον διάλογο με τον λαό. Τα τέλη των 60 ευρώ -το ένα τρίτο ενός μισθού στη Λευκορωσία- για θεωρήσεις, περιφρονούν αυτήν την πολιτική. Ως εκ τούτου, οι άνθρωποι στη Λευκορωσία θεωρούν την πολιτική της ΕΕ απέναντί τους κενή περιεχομένου!
<P>
Αυτό το ζήτημα έχει επισκιάσει εντελώς την πολιτική Σένγκεν και στην πραγματικότητα υπονομεύει την αξιοπιστία της εξωτερικής πολιτικής της ΕΕ. Δεν μπορούμε να επιτρέψουμε τη συνέχιση αυτής της κατάστασης. " δημοκρατία που επιθυμούμε να δούμε να αναπτύσσεται στη Λευκορωσία μπορεί να γίνει πραγματικότητα μόνο αν διευκολύνουμε τους πολίτες στη Λευκορωσία να δουν από μόνοι τους πώς λειτουργεί η δημοκρατία στις χώρες μας. Οποιαδήποτε άλλη προσέγγιση θα έπαιζε το παιχνίδι του Lukashenko. Πρέπει λοιπόν να κάνουμε μια αλλαγή και το Συμβούλιο ανέφερε, στην απάντησή του, ότι ο λόγος για τον οποίο δεν έχει ακόμη συντελεστεί καμία αλλαγή είναι το γεγονός ότι η Επιτροπή δεν έχει καταθέσει την απαραίτητη πρόταση.
<P>
Για αυτό, σας παρακαλώ, αρχίστε δουλειά! " υποβολή μιας πρότασης ενώπιον του Συμβουλίου θα διευκολύνει την κατάσταση -για την προώθηση της δημοκρατίας στη Λευκορωσία- ώστε να αποκτήσουν οι άνθρωποι εκεί ταξιδιωτικές θεωρήσεις.
<SPEAKER ID="146" NAME="Laima Liucija Andrikien" AFFILIATION="PPE-DE">
(LT) Κύριε Πρόεδρε, οτιδήποτε και αν ειπώθηκε όσον αφορά την έκδοση ταξιδιωτικών θεωρήσεων για τους Λευκορώσους και τους Ουκρανούς, δεν υπάρχει καμία αμφιβολία ότι πρέπει να ληφθούν σοβαρές αποφάσεις όσον αφορά αυτό το ζήτημα και ότι θα πρέπει να ληφθούν από την Ευρωπαϊκή Ένωση.
<P>
Όσον αφορά το ζήτημα των θεωρήσεων, η Ευρωπαϊκή Ένωση υπέγραψε μια συμφωνία διευκόλυνσης της έκδοσης θεωρήσεων με την Ουκρανία, όπως επίσης με τη Ρωσία, τη Μολδαβία και τα κράτη των δυτικών Βαλκανίων. Ωστόσο, οι διαπραγματεύσεις όσον αφορά τη συμφωνία με τη Λευκορωσία δεν έχουν καν ξεκινήσει, γιατί ο Alexander Lukashenko δεν ενδιαφέρεται να προσφέρει στους πολίτες της Λευκορωσίας τη δυνατότητα να δουν το επίπεδο ζωής στον ελεύθερο κόσμο, κυρίως αν θεωρούν πως είναι υψηλότερο από αυτό στη Λευκορωσία.
<P>
Το ζήτημα του κόστους των θεωρήσεων παραμένει σημαντικό όχι μόνο για τη Λευκορωσία, αλλά και για την Ουκρανία επίσης. Το γεγονός ότι οι πολίτες της Ουκρανίας πρέπει να καταβάλουν 32 ευρώ για μια θεώρηση Σένγκεν δεν επιλύει το πρόβλημα, γιατί μόνο ορισμένες μικρές ομάδες ουκρανών πολιτών δικαιούνται το καθεστώς διευκόλυνσης έκδοσης θεώρησης. " περίπτωση της Λευκορωσίας είναι ακόμη πιο εύγλωττη -οι Λευκορώσοι πρέπει να πληρώσουν περισσότερα για μια θεώρηση Σένγκεν- δηλαδή πρέπει να πληρώσουν το τίμημα για τη δικτατορία του Lukashenko.
<P>
Είναι το καθεστώς θεωρήσεων επαρκές όσον αφορά την κατάσταση στα ανατολικά σύνορα της ΕΕ; Δεν νομίζω. Σύμφωνα με στατιστικά στοιχεία, μόνο η Πολωνία εκδίδει 600 000 θεωρήσεις για ουκρανούς πολίτες κάθε χρόνο· συγκριτικά, ο αριθμός έκδοσης θεωρήσεων που εκδίδονται από όλες τις χώρες Σένγκεν την ίδια περίοδο είναι μόνο 300 000. Πριν προσχωρήσουν στον χώρο Σένγκεν, η Λιθουανία, η Λετονία και η Πολωνία διατηρούσαν πολύ χαμηλές τιμές έκδοσης θεωρήσεων για τους πολίτες της Λευκορωσίας: " Λιθουανία και η Πολωνία χρέωναν μόνο 5 ευρώ και η Λετονία εξέδιδε δωρεάν θεωρήσεις. " Πολωνία, η Λιθουανία και η Λετονία εξέδιδαν 400 000 θεωρήσεις σε Λευκορώσους, τρεις φορές περισσότερο δηλαδή από τον αριθμό των θεωρήσεων που εκδίδονταν από τις παλαιές χώρες του χώρου Σένγκεν.
<P>
Θεωρείτε θετικό το γεγονός ότι μόνο το 26% των πολιτών της Λευκορωσίας έχουν επισκεφτεί κάποια χώρα της ΕΕ και ότι το 60% των Λευκορώσων δεν έχουν δει ποτέ κάποιον ξένο κατά τη διάρκεια των τριών τελευταίων ετών; Όχι βέβαια. Εμείς, η Ευρωπαϊκή Ένωση, πρέπει να βρούμε έναν αποτελεσματικό τρόπο να επιλύσουμε αυτό το ζήτημα, καθώς γνωρίζουμε από προσωπική πείρα ότι είναι καλύτερο να δει κάποιος την ΕΕ μια φορά, παρά να ακούει για αυτήν 100 φορές.
<SPEAKER ID="147" NAME="Genowefa Grabowska" AFFILIATION="PSE">
(PL) Κύριε Πρόεδρε, κύριε Επίτροπε, έχοντας συμμετάσχει στη σύνταξη μιας ερώτησης σχετικά με το κόστος των θεωρήσεων στη Λευκορωσία, θα ήθελα να σας ευχαριστήσω για τις σημερινές σας εξηγήσεις και να επιστήσω την προσοχή σας σε αρκετά συμπληρωματικά θέματα. Το ζήτημα είναι ότι η Λευκορωσία δεν είναι απλώς ένας κοντινός γείτονας της ΕΕ. Είναι επίσης η πλησιέστερη χώρα στην πατρίδα μου, την Πολωνία, αυτός είναι και ο λόγος της ανησυχίας μου και της παρέμβασής μου εξ ονόματος όσων ζουν σε αυτήν τη χώρα.
<P>
Μετά τη διεύρυνση Σένγκεν, είπατε πως το κόστος των θεωρήσεων για τους Λευκορώσους αυξήθηκε. Στην πραγματικότητα το κόστος αυξήθηκε με συντελεστή 12, από τα 5, στα 60 ευρώ. Στη Λευκορωσία, 60 ευρώ είναι ο μηνιαίος μισθός ενός ειδικευόμενου γιατρού. Τα 60 ευρώ αποτελούν για πολλούς Λευκορώσους ένα πραγματικό εμπόδιο το οποίο τους αποτρέπει να αποκτήσουν μια θεώρηση και να επισκεφθούν τους γείτονές τους της ΕΕ. Μπορούμε ήδη να δούμε ότι μετά την αύξηση της τιμής των θεωρήσεων υπήρξε μια ορατή και δραστική μείωση του αριθμού των λευκορώσων πολιτών που ταξιδεύουν στην ΕΕ. Αυτό συνέβη σε μια στιγμή όπου η ΕΕ επιθυμεί να εδραιώσει άμεση επαφή με τους πολίτες της και τη στιγμή που η πολιτική καλής γειτονίας περιλαμβάνεται στη Συνθήκη της Λισαβόνας. Πρόκειται λοιπόν για ένα οδυνηρό παράδοξο για αυτή τη χώρα, ακόμη και αν η διακυβέρνηση είναι μη δημοκρατική.
<P>
Πιστέψτε με σας παρακαλώ πως η απόφαση για αύξηση των τελών θεωρήσεων αποτελεί ένα τέλειο δώρο για το καθεστώς του Lukashenko, το οποίο το εκμεταλλεύεται πολιτικά. Το καθεστώς λέει στους Λευκορώσους: Είδατε; Επέβαλαν υψηλά, απαγορευτικά τέλη. Κανείς δεν σας περιμένει στην Ευρώπη, κανένας δεν σας θέλει εκεί.
<P>
Αυτό πρέπει να αλλάξει. Εκτιμώ το γεγονός ότι ο Επίτροπος ανέφερε την Πολωνία ως τη χώρα η οποία προτίθεται να πιέσει για χαμηλότερα τέλη θεωρήσεων για τους Λευκορώσους. Ωστόσο, αυτό δεν αποτελεί καθήκον της Πολωνίας, της Λιθουανίας και μεμονωμένων χωρών. Αποτελεί καθήκον για όλη την ΕΕ. Αν είμαστε ανίκανοι να το επιλύσουμε αυτό, πώς θα καταφέρουμε να δημιουργήσουμε μια κοινή εξωτερική πολιτική στο εσωτερικό της ΕΕ; Ζητώ λοιπόν από την Επιτροπή να λάβει όλα τα απαραίτητα μέτρα για να μειώσει τα τέλη θεωρήσεων για τη Λευκορωσία.
<SPEAKER ID="148" NAME="Grażyna Staniszewska" AFFILIATION="ALDE">
(PL) Ήδη από τον Μάιο του 2005 η Ουκρανία απέσυρε την απαίτηση θεωρήσεων για τους πολίτες της Ευρωπαϊκής Ένωσης. Ωστόσο, η ΕΕ χρειάστηκε τρία χρόνια για να λάβει οποιαδήποτε θέση όσον αφορά αυτό το ζήτημα. Θέλω να πω πως η τελική απάντηση της ΕΕ ήταν κάθε άλλο παρά σαφής.
<P>
Από τη μια πλευρά, στις αρχές του έτους η έκδοση των θεωρήσεων ήταν ευκολότερη, ορισμένες διαδικασίες απλοποιήθηκαν και υπήρξε απαλλαγή από τα τέλη θεωρήσεων, αλλά μόνο για επιλεγμένες ομάδες πολιτών. Για τους περισσότερους Ουκρανούς, η Ευρωπαϊκή Ένωση εμφανίζεται ως ένα απόρθητο φρούριο, το οποίο ανοίγει τις πόρτες του μόνο σε αυτούς που μπορούν να αντιμετωπίσουν υπομονετικά τον μακροχρόνιο και πολύ δαπανηρό αγώνα στα προξενεία των χωρών του χώρου Σένγκεν.
<P>
Για πολλούς Ουκρανούς οι θεωρήσεις είναι υπερβολικά ακριβές. Τα όργανα που εμπλέκονται στη διαδικασία έκδοσης θεωρήσεων χρεώνουν γενικά δύο ή ακόμη και τρεις φορές περισσότερο από το καθορισμένο μέγιστο τέλος. Δεύτερον, το χρονικό διάστημα που απαιτείται για την έκδοση μιας θεώρησης σε πολλά προξενεία είναι απρόβλεπτο και πολύ μεγάλο. Ακόμη και κάτοχοι διπλωματικών διαβατηρίων ενδέχεται να αντιμετωπίσουν προβλήματα κατά τη διέλευση συνόρων.
<P>
Ο απαραίτητος τελικός σκοπός για την Ουκρανία είναι ένας σαφής οδικός χάρτης που θα επιχειρεί να εισαγάγει διμερείς μετακινήσεις χωρίς την έκδοση θεώρησης, αν και με δύσκολες προϋποθέσεις, όπως συνέβη στην περίπτωση της Σερβίας.
<SPEAKER ID="149" NAME="Józef Pinior" AFFILIATION="PSE">
(PL) Κύριε Πρόεδρε, κύριε Επίτροπε, η Ευρώπη χωρίς σύνορα, η Ευρωπαϊκή Ένωση εντός του χώρου Σένγκεν, δεν μπορεί να σημαίνει τη δημιουργία ενός νέου τείχους μεταξύ της ΕΕ και της Ανατολικής Ευρώπης.
<P>
Τα ευρωπαϊκά όνειρα για μια ενιαία Ευρώπη χωρίς σύνορα απέκτησαν υπόσταση στο εσωτερικό της ΕΕ. Ωστόσο, αυτό που συμβαίνει τώρα στα σύνορα μεταξύ της ΕΕ και της Ουκρανίας και της Λευκορωσίας είναι ένα φθηνό πολιτικό σκάνδαλο για τη γενιά μου - τη γενιά της Αλληλεγγύης στην Πολωνία, η οποία αγωνίστηκε για την ενότητα της Ευρώπης.
<P>
Σήμερα τα προβλήματα πρόσβασης των Ουκρανών και των Λευκορώσων στην Ευρωπαϊκή Ένωση πρέπει να επιλυθούν όσο το δυνατόν πιο σύντομα. Κύριε Επίτροπε, σας απευθύνω έκκληση! Εμείς οι Ευρωπαίοι, στις πλούσιες, δημοκρατικές χώρες, πρέπει να κάνουμε ό,τι είναι δυνατόν προκειμένου η ΕΕ να είναι ανοιχτή για τις κοινωνίες των πολιτών της Λευκορωσίας και της Ουκρανίας.
<SPEAKER ID="150" NAME="Zita Pleštinská" AFFILIATION="PPE-DE">
(SK) Κύριε Πρόεδρε, το γεγονός ότι προεδρεύετε της σημερινής συζήτησης είναι εξαιρετικά σημαντικό και σας ευχαριστώ για αυτό.
<P>
Στις ομιλίες μου αναφέρω σε κάθε ευκαιρία το αίτημα των ηγετών της κοινωνίας των πολιτών της Ουκρανίας και στην ΕΕ, στα κράτη μέλη και τα θεσμικά όργανα της ΕΕ και στην ουκρανική κυβέρνηση και το Ανώτατο Συμβούλιο, να δοθεί μεγαλύτερη προσοχή στο ζήτημα της έκδοσης θεωρήσεων Ουκρανίας - ΕΕ.
<P>
Καθώς η Ουκρανία είναι ένας από τους στρατηγικούς εταίρους της Ευρωπαϊκής Ένωσης, χαιρετίζω τη σημερινή συζήτηση και τις πληροφορίες που παρέσχε ο Επίτροπος. Ενώ αποδέχομαι ότι πρόκειται για μια εξαιρετικά απαιτητική διαδικασία, πιστεύω επίσης ότι είναι ζωτικής σημασίας η εξεύρεση λύσης.
<P>
" έκδοση θεωρήσεων όσον αφορά τους λευκορώσους πολίτες εξετάστηκε επίσης κατά τη διάρκεια της Εβδομάδας της Λευκορωσίας στο Ευρωπαϊκό Κοινοβούλιο σε συνεδριάσεις με τον Alexander Milinkevich, νικητή του βραβείου Ζαχάρωφ. Είναι καθήκον μας να βοηθήσουμε τους ανθρώπους οι οποίοι είναι τα άτυχα θύματα του καθεστώτος του Lukashenko.
<P>
Κυρίες και κύριοι, πρέπει να υιοθετήσουμε όσο το δυνατόν πιο σύντομα μια λύση για τη διευκόλυνση του καθεστώτος θεωρήσεων: αυτό θα αποτελέσει ένα θετικό και εποικοδομητικό μήνυμα προς τις φιλοευρωπαϊκές και φιλοδημοκρατικές δυνάμεις στην Ουκρανία και τη Λευκορωσία.
<SPEAKER ID="151" NAME="Ewa Tomaszewska" AFFILIATION="UEN">
(PL) Κύριε Πρόεδρε, οι νέοι της Λευκορωσίας τιμωρούνται συχνά με τη στέρηση του δικαιώματός τους στην εκπαίδευση λόγω των πεποιθήσεών τους τις οποίες δεν εγκρίνουν οι αρχές. " Πολωνία παρέχει θέσεις ανώτατης εκπαίδευσης για πολλούς από αυτούς τους νέους ανθρώπους. Δεν πρέπει να το χαλάσουμε αυτό επιβάλλοντας οικονομικό αποκλεισμό σε τόσο νέους ανθρώπους οι οποίοι επιθυμούν να μεταβούν στη χώρα μας για να σπουδάσουν. Ο οικονομικός αποκλεισμός πρέπει να σταματήσει και θα πρέπει να μειωθούν τα τέλη θεωρήσεων.
<SPEAKER ID="152" NAME="Πρόεδρος">
Πριν δοθεί ο λόγος στον κ. Επίτροπο -και έχουμε λίγο χρόνο- θα ήθελα να προσθέσω κάτι. Ως συχνός επισκέπτης στην Ουκρανία θα ήθελα να πω πως ένα κρίσιμο ζήτημα στο πρόβλημα των θεωρήσεων, στο καθεστώς θεωρήσεων συνολικά, είναι να εξηγήσουμε στις κοινωνίες της Ουκρανίας και της Λευκορωσίας αν αυτό που πρέπει να περάσουν σήμερα είναι ένα μεταβατικό στάδιο. Αυτό ισχύει για τις τιμές των τελών και τις διαδικασίες. Οι τιμές είναι απαγορευτικές και οι διαδικασίες ταπεινωτικές. Αυτοί οι άνθρωποι περιμένουν στις ουρές για ώρες, δεκάδες ώρες. Πρόκειται για μια κατάσταση μεταβατική ή μόνιμη; Οι Ουκρανοί λένε συχνά ότι έχει υψωθεί ένα τείχος Σένγκεν, ότι αυτό που δημιουργήθηκε και επικροτήθηκε από όλους, από εμάς τους Πολωνούς, από τους Γάλλους, εδώ και πολύ καιρό πλέον από τους Γερμανούς, είναι στην πραγματικότητα απλώς μια διαδικασία φυσικής απομόνωσης, ότι η ουρά μπροστά από ένα προξενείο, η άρνηση, τα τέλη - όλα αυτά είναι απλώς ένα μήνυμα προς τις κοινωνίες τους, ένα μήνυμα που εκλαμβάνεται πολύ αρνητικά στο πλαίσιο όλων των προσδοκιών για τις οποίες μιλάμε τόσο πολύ σε αυτό το Σώμα και αλλού.
<P>
" συζήτηση έληξε. Παρακαλώ, συγχωρήστε με που παρέβην τον χρυσό κανόνα, σύμφωνα με τον οποίο ο Πρόεδρος δεν επεμβαίνει σε παρόμοια ζητήματα, όμως δεν μπορούσα να σωπάσω όσον αφορά αυτό το ζήτημα.
<SPEAKER ID="153" NAME="Jacques Barrot">
Πρόεδρος της Επιτροπής. - (FR) Κύριε Πρόεδρε, άκουσα προσεκτικά όσα μόλις είπατε και ενισχύουν πολλούς ομιλητές που τόνισαν την ανάγκη διευκόλυνσης της πρόσβασης στην Ευρωπαϊκή Ένωση, πολιτών από γειτονικές χώρες.
<P>
Πιστεύω πως πολλοί μίλησαν με εξαιρετική κοινή λογική! Όσο περισσότερες ευκαιρίες υπάρχουν για διαπροσωπικές συναλλαγές, τόσο πιθανότερο είναι οι πολίτες να επηρεάσουν την κίνηση της χώρας τους προς τη δημοκρατία και την αφοσίωση στις ευρωπαϊκές αξίες.
<P>
Ωστόσο, πρέπει να απαντήσω πρώτα όσον αφορά το θέμα της Λευκορωσίας. Εξήγησα γιατί, έως τώρα, δεν υπήρξαν σχέδια έναρξης διαπραγματεύσεων όσον αφορά μια συμφωνία για τη διευκόλυνση της έκδοσης θεωρήσεων. " πολιτική κατάσταση μπορεί να αλλάξει, και θα ήθελα να προσθέσω ότι η Ευρωπαϊκή Ένωση καταβάλλει κάθε δυνατή προσπάθεια για να καταστήσει αισθητή την παρουσία της στη χώρα, για παράδειγμα, πριν από λίγες ημέρες, συστάθηκε ένα γραφείο της Ευρωπαϊκής Επιτροπής στη Λευκορωσία.
<P>
Σε κάθε περίπτωση, όπως έχω ήδη πει, οι πολίτες της Λευκορωσίας έχουν ήδη την ευκαιρία να ταξιδέψουν στο εσωτερικό της Ευρωπαϊκής Ένωσης στο πλαίσιο της υπάρχουσας νομοθεσίας της ΕΕ. Ωστόσο, άκουσα προσεκτικά όλες τις πλευρές της διαφωνίας και δεν μπορώ να πω περισσότερα από όσα ήδη έχω πει όσον αφορά τη Λευκορωσία.
<P>
Όσον αφορά την Ουκρανία, θα ήθελα να πω πως η κατάσταση είναι πολύ περισσότερο θετική. " συμφωνία όσον αφορά τα τέλη θεωρήσεων για τους ουκρανούς πολίτες ορίζει ότι τα κράτη του χώρου Σένγκεν θα χρεώνουν 35 ευρώ για την επεξεργασία αιτήσεων θεωρήσεων των ουκρανών πολιτών, και όχι 60 ευρώ, το οποίο θεωρείται ως το μέσο κόστος έκδοσης θεώρησης. Επομένως, έχουν ήδη γίνει προσπάθειες. Ανέφερα επίσης ότι υπάρχουν ορισμένες κατηγορίες ουκρανών πολιτών οι οποίοι θα μπορούσαν να επωφεληθούν από την πλήρη άρση του τέλους θεώρησης.
<P>
Ωστόσο, κύριε Πρόεδρε, έχω πλήρη επίγνωση των όσων μόλις αναφέρατε. " τιμή του τέλους είναι ένα ζήτημα, αλλά, ενίοτε, το ίδιο είναι και ο τρόπος με τον οποίο πρέπει να ολοκληρωθούν αυτές οι διατυπώσεις: πολύ χρονοβόρες διαδικασίες που δίνουν στους πολίτες την εντύπωση ότι η Ευρωπαϊκή Ένωση βρίσκεται πολύ μακριά. Πρέπει να σας πω ότι, επί του παρόντος, η προσοχή μου έχει στραφεί στα προβλήματα που αντιμετώπισαν κυρίως οι πολίτες των κρατών των δυτικών Βαλκανίων. Προσπαθώ να καθορίσω τρόπους με τους οποίους θα μπορούσαμε επίσης να καταστήσουμε ευκολότερες αυτές τις διαδικασίες. Πιστεύω πως, αν το επιτύχουμε, θα το καταφέρουμε επίσης στην περίπτωση χωρών όπως η Ουκρανία.
<P>
Αυτό ολοκληρώνει, κύριε Πρόεδρε, όσα ήθελα να πω στο Κοινοβούλιο, έχοντας πλήρη επίγνωση ότι όλες οι παρατηρήσεις των βουλευτών είναι αιτιολογημένες σε έναν ορισμένο βαθμό, αλλά ότι, όπως είναι τα πράγματα, έχει ήδη συντελεστεί κάποια πρόοδος. Είναι αλήθεια ότι απομένουν ακόμα πολλά να γίνουν, αλλά πιστεύω επίσης ότι κάθε κράτος μέλος θα πρέπει να καταβάλει προσπάθειες για να εκμεταλλευτεί τις ευκαιρίες που ήδη είναι διαθέσιμες. Εγώ, τουλάχιστον, θα καταβάλω κάθε δυνατή προσπάθεια για αυτό.
<SPEAKER ID="154" NAME="Πρόεδρος">
" συζήτηση έληξε.

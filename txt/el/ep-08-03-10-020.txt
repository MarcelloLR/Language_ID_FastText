<CHAPTER ID="020">
Η ευρωπαϊκή πολιτική των βιώσιμων μεταφορών λαμβανομένων υπόψη των ευρωπαϊκών πολιτικών για την ενέργεια και το περιβάλλον (συζήτηση)) 
<SPEAKER ID="139" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Gabriele Albertini, εξ ονόματος της Επιτροπής Μεταφορών και Τουρισμού, σχετικά με τη βιώσιμη ευρωπαϊκή πολιτική μεταφορών, λαμβάνοντας υπόψη τις ευρωπαϊκές πολιτικές για την ενέργεια και το περιβάλλον.
<SPEAKER ID="140" NAME="Gabriele Albertini">
εισηγητής. - (IT) Κυρία πρόεδρε, κυρίες και κύριοι, η έκθεση σχετικά με τη βιώσιμη ευρωπαϊκή πολιτική μεταφορών βρίσκεται πλέον στο στάδιο της συζήτησης στην Ολομέλεια. Το κείμενο έτυχε ευνοϊκής υποδοχής, χωρίς να προκαλέσει μείζονες αντιπαραθέσεις, από την Επιτροπή Μεταφορών τον Ιανουάριο. Κατατέθηκαν σαράντα περίπου τροπολογίες μόνον.
<P>
Ο βασικός μου στόχος ήταν να κάνω αυτή την έκθεση ιδίας πρωτοβουλίας όσο το δυνατό πιο λακωνική, με έκταση όχι μεγαλύτερη από 20 παραγράφους περίπου, ώστε το Ευρωπαϊκό Κοινοβούλιο να μπορέσει να υποβάλει τις συστάσεις του προς την Επιτροπή και το Συμβούλιο όσο το δυνατό πιο αποτελεσματικά. Δεδομένου ότι τα ζητήματα που τίθενται επί τάπητος είναι τεράστιου εύρους - οι ευρωπαϊκές πολιτικές για τις μεταφορές, την ενέργεια και το περιβάλλον - μια υπερβολικά λεπτομερής ανάλυση και ένα μακροσκελές κείμενο θα είχαν αποδυναμώσει την έκθεση με αποτέλεσμα το τελικό ψήφισμα του Κοινοβουλίου να χάσει σε σαφήνεια και δηκτικότητα.
<P>
Για τον ίδιο λόγο αποφάσισα να παραλείψω ορισμένα ζητήματα. Μια έκθεση ιδίας πρωτοβουλίας δεν μπορεί να καλύψει όλα τα ζητήματα που απορρέουν από τους τομείς των μεταφορών, της ενέργειας και του περιβάλλοντος με τρόπο εξαντλητικό. Ωστόσο, το έγγραφο αυτό μπορεί να φανεί χρήσιμο στην Επιτροπή σε μελλοντικές νομοθετικές της προτάσεις αλλά και για να δείξει τι περιμένουν οι ευρωπαίοι πολίτες από τα κοινοτικά θεσμικά όργανα.
<P>
Κατατέθηκαν οκτώ τροπολογίες για αυτή την τελευταία εξέταση στην Ολομέλεια. Αυτές δεν προσθέτουν επί της ουσίας τίποτα καινούριο στη συζήτηση στην Επιτροπή Μεταφορών. Θα ήθελα ωστόσο να τις σχολιάσω εν συντομία.
<P>
" ομάδα των Πρασίνων κατέθεσε έξι τροπολογίες και ζήτησε ψηφοφορία κατά τμήματα για την παράγραφο 16. Προτείνει την απαλοιφή της αναφοράς στη χρήση ηλεκτρικής ενέργειας πυρηνικής προέλευσης στις σιδηροδρομικές μεταφορές, κάτι με το οποίο δεν μπορώ να συμφωνήσω. Οι σιδηροδρομικές μεταφορές είναι αυτές με το μικρότερο αποτύπωμα άνθρακα, εν μέρει χάρη στη χρήση ηλεκτρικής ενέργειας πυρηνικής προέλευσης.
<P>
Με την τροπολογία 6 ζητείται από την Επιτροπή να παρέμβει ώστε να τεθεί ένα ενιαίο όριο ταχύτητάς για τους ευρωπαϊκούς αυτοκινητοδρόμους σε όλες τις χώρες. Οι γερμανοί φίλοι μας έχουν ήδη αποδείξει με πολλές αφορμές ότι οι γερμανικοί αυτοκινητόδρομοι είναι ασφαλέστεροι· ο αριθμός των ατυχημάτων στη Γερμανία είναι χαμηλότερος από ό,τι σε πολλά κράτη μέλη της Ευρωπαϊκής Ένωσης τα οποία έχουν θεσπίσει ένα τέτοιο όριο. " αρχή της επικουρικότητας πρέπει αναμφίβολα να εξακολουθήσει να εφαρμόζεται σε αυτή την περίπτωση.
<P>
Προσωπικά, πιστεύω ότι η τροπολογία 2 είναι πιο συνεκτική, ιδίως το πρώτο μέρος που αφορά τη διαφάνεια στο κόστος των αεροπορικών μεταφορών και την κοστολόγηση των εισιτηρίων.
<P>
Ο κ. Blokland κατέθεσε την τροπολογία υπ' αριθμόν 8 εξ ονόματος της ομάδας Ανεξαρτησία/Δημοκρατία. Αυτό το κείμενο αναφέρεται στη δεύτερη παράγραφο και αναλύει τα μέτρα που πρέπει να λάβουν οι πολίτες για τη βελτίωση της αστικής και περιαστικής κινητικότητας. Οφείλω να ζητήσω να καταψηφιστεί η πρόταση αυτή, διότι η τροπολογία υιοθετεί μια άποψη διαμετρικά αντίθετη από αυτή που εκφράζεται στο κείμενο που ενέκρινε η Επιτροπή Μεταφορών.
<P>
Τέλος, η πολιτική μου ομάδα κατέθεσε και πάλι μια τροπολογία - τροπολογία 1 για την παράγραφο 11 - στο πλαίσιο της Επιτροπής Μεταφορών, η οποία αφορά την αναθεώρηση της οδηγίας για το ευρωπαϊκό σήμα τελών κυκλοφορίας γνωστό ως Eurovignette. Προσωπικά ουδέποτε αντιστρατεύτηκα την εξέταση αυτού του ζητήματος την κατάλληλη χρονική στιγμή τον Ιούνιο. " Ευρωπαϊκή Επιτροπή έχει ήδη ανακοινώσει ότι τότε περίπου θα υποβάλει την πρόταση αναθεώρησής της. Θεωρώ, λοιπόν, σύμφωνα και με όσα έχουν ήδη προταθεί στην Επιτροπή Μεταφορών, ότι πρέπει να διεξαχθεί ελεύθερη ψηφοφορία για τις συγκεκριμένες τροπολογίες.
<P>
Θα ήθελα να ευχαριστήσω τους βουλευτές για το ενδιαφέρον που επέδειξαν για την έκθεση και για τη δουλειά μου και γνωρίζοντας ότι είναι πολλοί αυτοί που έχουν ζητήσει τον λόγο, τους παραχωρώ το βήμα.
<SPEAKER ID="141" NAME="Jacques Barrot">
Αντιπρόεδρος της Επιτροπής. - (FR) Κυρία Πρόεδρε, ευχαριστώ τον κ. Albertini για την εξαίρετη έκθεσή του. Προφανώς πρέπει να επιτευχθεί ευρεία συναίνεση μεταξύ του Κοινοβουλίου, του Συμβουλίου και της Επιτροπής αναφορικά με την ανάγκη μείωσης του περιβαλλοντικού και ενεργειακού αντικτύπου των μεταφορών. Ταυτόχρονα όμως πρέπει να διατηρήσουμε την κινητικότητα που είναι απαραίτητη για την ανταγωνιστικότητά μας και την ποιότητα ζωής μας.
<P>
Πώς μπορούμε να πετύχουμε αυτή τη βιώσιμη κινητικότητα; Πρόκειται για μια τεράστια πρόκληση. Έως το 2020 πρέπει να έχουμε περιορίσει τις εκπομπές αερίων του θερμοκηπίου κατά 20%, να έχουμε μειώσει την κατανάλωση ενέργειας κατά 20% και να έχουμε αυξήσει το μερίδιο των ανανεώσιμων πηγών ενέργειας στο 20%. Είναι προφανές ότι οι μεταφορές θα πρέπει να διαδραματίσουν σημαντικό ρόλο στην επίτευξη αυτών των στόχων.
<P>
Θα αρχίσω με μια γενική περιγραφή των διαφόρων πρωτοβουλιών μας σε αυτόν τον τομέα. " ανάπτυξη των Διευρωπαϊκών Δικτύων, στο πλαίσιο της οποίας, όπως τόνισε και ο κ. Albertini, ποντάρουμε στην ανάπτυξη των σιδηροδρόμων, οδηγεί σε μια αλλαγή στους προτιμώμενους τρόπους μεταφοράς η οποία είναι σαφές ότι οδηγεί προς τη σωστή κατεύθυνση. Έχουμε τα προγράμματα ΔΕΔ-Μ και Marco Polo για τις θαλάσσιες λεωφόρους. Υποστηρίζουμε τις μεταφορές μέσω εσωτερικών πλωτών οδών μέσω του προγράμματος NAIADES. Προφανώς, μέσω της έρευνας, θα καταφέρουμε να αναπτύξουμε πιο πράσινες και πιο αποδοτικές τεχνολογίες. Θα ήθελα επίσης να επιστήσω την προσοχή σας στην πρόσφατη πρόταση για μια οδηγία σχετικά με τα καθαρά οχήματα, με την οποία θα αρχίσει να ασχολείται η Επιτροπή Περιβάλλοντος, Δημόσιας Υγείας και Ασφάλειας των Τροφίμων.
<P>
Για την παροχή μιας ευκρινέστερης εικόνας όλων αυτών των μέτρων, η Επιτροπή σκοπεύει να καταρτίσει έναν κατάλογο όλων των ευρωπαϊκών πρωτοβουλιών. Έτσι θα γίνει ο απολογισμός των έως τώρα μέτρων και θα αποκομισθούν διδάγματα για το μέλλον. Προσωπικά ενδιαφέρομαι ιδιαιτέρως για αυτόν τον κατάλογο.
<P>
Δεύτερον, κατευθυνόμαστε προς μια στρατηγική για την εσωτερίκευση του εξωτερικού κόστους για όλα τα μέσα μεταφοράς. Το πακέτο που θα παρουσιάσω τον Ιούνιο θα περιέχει μια στρατηγική για την εσωτερίκευση του εξωτερικού κόστους για όλα τα μέσα μεταφοράς, κάτι το οποίο ζητεί επίμονα το Ευρωπαϊκό Κοινοβούλιο. Αυτή η πρωτοβουλία έρχεται να καλύψει μια συγκεκριμένη ανάγκη. Το εξωτερικό κόστος για την οικονομία και το περιβάλλον μας - ατμοσφαιρική ρύπανση, ηχορύπανση, κυκλοφοριακή συμφόρηση - είναι υψηλό, και επιπλέον επηρεάζει αρνητικά την κινητικότητα. Αν θέλουμε βιώσιμη κινητικότητα, πρέπει να φροντίσουμε ώστε το αντίτιμο που καταβάλλουν οι χρήστες να περιλαμβάνει και το εξωτερικό κόστος των μεταφορών. " πρότασή μας του 2006 για συμπερίληψη της πολιτικής αεροπορίας στο ευρωπαϊκό σύστημα ανταλλαγής δικαιωμάτων εκπομπών ήταν ένα βήμα προς τα εμπρός για την εσωτερίκευση του εξωτερικού κόστους στον τομέα των αεροπορικών μεταφορών.
<P>
Σκοπεύω να συνδυάσω αυτή τη στρατηγική εσωτερίκευσης με μια πρόταση τροποποίησης της οδηγίας για την επιβολή τελών στα βαρέα οχήματα. Αυτό θα επιτρέψει στα κράτη μέλη - επιτρέψει και όχι επιβάλει - να συμπεριλάβουν το εξωτερικό περιβαλλοντικό κόστος στα τέλη εφόσον το επιθυμούν, και όχι μόνο το κόστος των υποδομών όπως συνέβαινε μέχρι τώρα. Επί του παρόντος δεν μπορούν να κάνουν κάτι τέτοιο, παρά μόνο σε ελάχιστες περιπτώσεις. Αυτή η τροποποίηση θα επιτρέψει την εσωτερίκευση του εξωτερικού κόστους και σε έναν άλλο κλάδο, σε αυτόν των σιδηροδρόμων. " κοινοτική νομοθεσία προβλέπει ότι το εξωτερικό κόστος για τους σιδηροδρόμους μπορεί να εσωτερικευτεί μόνο αν και τα άλλα μέσα μεταφοράς εσωτερικεύσουν το δικό τους εξωτερικό κόστος.
<P>
Εν συντομία, κατευθυνόμαστε προς "ευφυή" τέλη, τέλη εκπαιδευτικού χαρακτήρα που θα επιτρέπουν τη συγκριτικά μεγαλύτερη επιβάρυνση των φορτηγών με τις πλέον χαμηλές περιβαλλοντικές προδιαγραφές ή τα οποία χρησιμοποιούν μείζονες οδικούς άξονες τις ώρες κυκλοφοριακής αιχμής.
<P>
Επιπλέον θα λάβουμε σειρά πρωτοβουλιών στο δεύτερο μισό του έτους. Θα ανακοινώσω μια δέσμη μέτρων για τη μείωση του θορύβου από τους σιδηροδρόμους. Προβλέπονται επίσης βελτιώσεις και στο οδικό δίκτυο· θα είναι δυνατή η μείωση της συμφόρησης μέσω ενός ευφυούς συστήματος μεταφορών. Θα επιδιώξουμε διαλειτουργικότητα "όλα σε ένα". Αυτό θα μας βοηθήσει να οργανώσουμε τους κανόνες της εφοδιαστικής σε ευρωπαϊκό επίπεδο.
<P>
" έκθεση Albertini τονίζει επίσης την ανάγκη για έναν πραγματικό Ενιαίο Ευρωπαϊκό Ουρανό. Ο κ. Albertini έχει δίκιο, αυτή είναι η σωστή κατεύθυνση. Επίσης, όπως αναφέρθηκε νωρίτερα, πρέπει πράγματι να προχωρήσουμε με το πρόγραμμα CESAR. Το πρόγραμμα αυτό πρέπει να παίξει ουσιαστικό ρόλο στην ανάπτυξη της τεχνολογίας που απαιτείται για την επίτευξη αυτού του στόχου.
<P>
Σχεδιάζονται πρωτοβουλίες για τη μείωση των εκπομπών οξειδίων του αζώτου στον τομέα της πολιτικής αεροπορίας καθώς και του θορύβου κοντά στους αερολιμένες. Εκπονούμε επίσης μέτρα για τον τομέα της ναυτιλίας. Είναι προφανές ότι οι αστικές μεταφορές δεν μπορούν να αγνοηθούν: 40% των εκπομπών CO2 και 70% των λοιπών ρυπογόνων εκπομπών προέρχονται από οχήματα που κυκλοφορούν σε αστικά κέντρα.
<P>
Εντός του Ευρωπαϊκού Κοινοβουλίου, θα ήθελα να εκφράσω την ευγνωμοσύνη μου στο πρόσωπο του κ. Rakc, ο οποίος ασχολείται με το θέμα και πιστεύω ότι φέτος το φθινόπωρο θα μπορέσουμε να θέσουμε στη διάθεση των πόλεων μια σειρά μέσων για την αντιμετώπιση του προβλήματος.
<P>
Αυτά είναι μερικά μόνο παραδείγματα μιας ευρύτατης παρέμβασης που πρέπει να τονίσω ότι αποτελεί μία από τις βασικές προτεραιότητες της θητείας μου: φιλικότερες προς το περιβάλλον μεταφορές και ταυτόχρονα διασφάλιση της πρόσβασης όλων των πολιτών της Ευρώπης στα μέσα μεταφοράς.
<P>
Είναι αλήθεια ότι, όπως είπε και ο κ. Albertini, αυτή η έκθεση έρχεται ακριβώς την κατάλληλη στιγμή. Το Κοινοβούλιο και η Επιτροπή συμφωνούν σε γενικές γραμμές ως προς τη βιώσιμη κινητικότητα και δράττομαι της ευκαιρίας για να ευχαριστήσω το Κοινοβούλιο και τον κ. Albertini για την εξαιρετική δουλειά τους που επιπλέον καθιστά πολύ πιο σαφή τα καθήκοντά μας στην Επιτροπή.
<SPEAKER ID="142" NAME="Edite Estrela">
συντάκτρια της γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (PT) Και εγώ θα ήθελα καταρχάς να ευχαριστήσω τον εισηγητή και να του μεταφέρω ότι η Επιτροπή Περιβάλλοντος πιστεύει ότι πρέπει να συνδυαστούν πολλά διαφορετικά μέτρα για τη διασφάλιση ενός βιώσιμου συστήματος μεταφορών για τις επόμενες γενιές. Αυτά τα μέτρα περιλαμβάνουν τη διαχείριση της κυκλοφορίας, τη βελτίωση της εφοδιαστικής, την παροχή φορολογικών κινήτρων για τις μεταφορές και τα οικολογικά καύσιμα, ασφαλή, φιλικά προς το περιβάλλον, αποδοτικά και οικονομικά δημόσια μέσα μεταφοράς, τον εκσυγχρονισμό των σιδηροδρόμων, κινητικότητα χωρίς μηχανοκίνητα μέσα κλπ. Απαιτούνται επίσης εκστρατείες ενημέρωσης και εκπαίδευσης των νέων.
<P>
Συμφωνούμε με τη συμπερίληψη της αεροπορίας στο ευρωπαϊκό σύστημα εμπορίας δικαιωμάτων εκπομπών και υποστηρίζουμε τη θέσπιση ανάλογης νομοθεσίας για τον τομέα των θαλάσσιων μεταφορών καθώς και την υιοθέτηση φιλόδοξων και δεσμευτικών ορίων εκπομπών CO2 για τα αυτοκίνητα, καθιστώντας τα πιο αποδοτικά από την άποψη της κατανάλωσης καυσίμου. " Ευρωπαϊκή Ένωση πρέπει κατά συνέπεια να υποστηρίξει την έρευνα για την ανάπτυξη των τεχνολογιών που απαιτούνται για βιώσιμες και φιλικές προς το περιβάλλον μεταφορές, για παράδειγμα μέσω της ανάπτυξης εναλλακτικών και ανανεώσιμων καυσίμων όπως τα καύσιμα υδρογόνου και τα στοιχεία καυσίμου.
<SPEAKER ID="143" NAME="Etelka Barsi-Pataky">
συντάκτρια της γνωμοδότησης της Επιτροπής Βιομηχανίας, Εξωτερικού Εμπορίου, Έρευνας και Ενέργειας - (HU) Κυρία Πρόεδρε, κύριε αντιπρόεδρε η πολιτική μεταφορών πρόκειται να αλλάξει εκ βάθρων: τα καύσιμα, η τεχνολογία, οι κανονισμοί και οι προσδοκίες της κοινωνίας δεν θα είναι όπως παλιά. Ο τομέας των μεταφορών εγκαινιάζει μια νέα εποχή.
<P>
Υπάρχει κάτι που δεν πρόκειται να αλλάξει; Ναι, η κινητικότητα, γιατί θα ήταν λάθος να περιορίσουμε την κινητικότητα. Αν όμως δεν θέλουμε να περιορίσουμε την κινητικότητα, πρέπει να αλλάξουμε εμείς οι ίδιοι. Το ερώτημα όμως είναι τι είδους αλλαγή πρέπει να επιδιώξουμε; " τεχνολογική ανάπτυξη δεν γνωρίζει όρια, πρέπει όμως να ξοδέψουμε περισσότερα χρήματα δίνοντας μεγαλύτερη έμφαση στην ανάπτυξη οχημάτων προκειμένου να δούμε φιλικά προς το περιβάλλον οχήματα στους δρόμους μας όσο το δυνατόν πιο σύντομα. Τα εναλλακτικά καύσιμα έχουν ήδη κάνει μεγάλα αν και ενίοτε αμφιλεγόμενα βήματα προόδου· πρέπει ωστόσο να επιλέξουμε προσεκτικά τα βιοκαύσιμα δεύτερης γενιάς και τα καύσιμα υδρογόνου που θα προκρίνουμε ώστε να διατεθούν τελικά στην αγορά μετά τη φάση της έρευνας και της ανάπτυξης.
<P>
Όσον αφορά τη χρηματοδότηση στο πλαίσιο του έβδομου προγράμματος πλαισίου, τα κοινοτικά κονδύλια, οι εθνικές συνεισφορές και το ιδιωτικό κεφάλαιο πρέπει να επιστρατευτούν προς κοινή κατεύθυνση. Οι "ευφυείς" λύσεις όπως τα προγράμματα CESAR και Galileo προχωρούν με υπερβολικά βραδείς ρυθμούς και πρέπει να τους επιταχύνουμε. Προκειμένου να πετύχουμε τους στόχους μας πρέπει να μεταμορφώσουμε το οικονομικό περιβάλλον επί τη βάσει των αρχών "ο χρήστης πληρώνει" και "ο ρυπαίνων πληρώνει". Τέλος, ας μην επιβάλλουμε φόρους στην κατοχή οχημάτων αλλά στη χρήση τους. Τότε πραγματικά θα μπορέσουμε να αλλάξουμε τις συνήθειές μας όσον αφορά την οδήγηση, τη χρήση οχημάτων και τις μετακινήσεις.
<P>
Κυρία Πρόεδρε, ευχαριστούμε τον συνάδελφο βουλευτή κ. Albertini για τη δουλειά του και για την ενδελεχή και γεμάτη περίσκεψη έκθεσή του. Με αυτά τα συμπληρωματικά σχόλια, η Επιτροπή Βιομηχανίας, Εξωτερικού Εμπορίου, Έρευνας και Ενέργειας υποστηρίζει την έκθεση και ταυτόχρονα συνιστά στην Επιτροπή να τη λάβει υπόψη της κατά την εκπόνηση των επικείμενων προτάσεων της για τις πράσινες μεταφορές. Ευχαριστώ.
<SPEAKER ID="144" NAME="Robert Evans">
εξ ονόματος της ομάδας PSE. - Κυρία Πρόεδρε, όπως είπαν ο κ. Albertini και ο Επίτροπος, η έκθεση αυτή είναι εξαιρετικά επίκαιρη και σημαντική και την χαιρετίζουμε. Στις εισαγωγικές του παρατηρήσεις, ο κ. Albertini ανέφερε ότι μας δίνει την ευκαιρία να δώσουμε το στίγμα της πολιτικής μας στον τομέα των μεταφορών, με γνώμονα τον περιβάλλον και την αποδοτικότητα των καυσίμων, θέματα στα οποία το Κοινοβούλιο δίνει ανέκαθεν έμφαση και έχει καταθέσει τις απόψεις του σχετικά.
<P>
Ο κ. Barrot, στην παρέμβασή του, χαρακτήρισε το ζήτημα τεράστια πρόκληση· μια πρόκληση που γνωρίζω καλά ότι αντιμετωπίζουν όλες οι κυβερνήσεις μας. Όπως είπε ο κ. Barrot πρέπει να αναγνωρίσουμε τον ξεκάθαρο αντίκτυπο των μεταφορών και την ανάγκη για πιο οικολογικές μεταφορές. Από αυτή την άποψη, είμαι ιδιαιτέρως υπερήφανος που το Λονδίνο τέθηκε επικεφαλής λαμβάνοντας σειρά πρωτοβουλιών, για παράδειγμα με το τέλος κυκλοφοριακής συμφόρησης, τη νέα ζώνη χαμηλών εκπομπών ή την επιβολή υψηλότερων τελών στα πλέον ρυπογόνα οχήματα, κάτι στο οποίο αντιτάχθηκαν οι Συντηρητικοί του Λονδίνου.
<P>
Ο κ. Barrot αναφέρθηκε επίσης στην ανάγκη αναγνώρισης του εξωτερικού κόστους των μεταφορών και ο κ. Albertini σε ορισμένες από τις τροπολογίες. Ωστόσο, πιστεύω ότι υπάρχει μια αντίφαση στη θέση της ομάδας ΕΛΚ-ΕΔ - και γνωρίζω ότι έχει ήδη αποτελέσει αντικείμενο συζήτησης στους κόλπους της ομάδας - και υπάρχει μια αντίφαση σε αυτή την έκθεση. Για παράδειγμα, η αιτιολογική σκέψη Β αναφέρεται στην κατανάλωση ενέργειας και συγκεκριμένα στις "οδικές μεταφορές, στις οποίες αναλογεί το 83% [...]ενέργειας". Αντιθέτως, η τροπολογία 1 που κατατέθηκε από την ομάδα PPE-DE και συνυπογράφεται και από ορισμένα μέλη της ομάδας ALDE, επιδιώκει ξεκάθαρα την αλλαγή της θέσης που υιοθέτησε η επιτροπή προκρίνοντας τις οδικές μεταφορές έναντι των σιδηροδρομικών. Αυτό δεν συνάδει με μια γενικότερη προσέγγιση που προωθεί τις βιώσιμες μεταφορές έναντι μέσων μεταφοράς που δεν είναι φιλικά προς το περιβάλλον.
<P>
Περιμένω λοιπόν απάντηση από τον κ. Albertini, στις καταληκτικές του παρατηρήσεις, καθώς επίσης και από την ομάδα ALDE που υποστηρίζει τη θέση αυτή, γιατί επιχειρούν να αλλάξουν πλεύση ευνοώντας τις οδικές μεταφορές. Υποψιάζομαι ότι ο ιθύνων νους δεν είναι εδώ σήμερα για να μου απαντήσει.
<P>
Οφείλω να ομολογήσω ότι η ομάδα μου θα επανεξετάσει τη στάση της απέναντι στην έκθεση στο σύνολό της εάν τελικά ψηφιστεί αυτή η τροπολογία. Περιμένω με ανυπομονησία αυτή τη στιγμή. Πέραν τούτου, οι αρχές της έκθεσης είναι απολύτως αποδεκτές.
<SPEAKER ID="145" NAME="Anneli Jäätteenmäki">
εξ ονόματος της ομάδας ALDE. - (FI) Κυρία Πρόεδρε, το ένα τέταρτο περίπου των εκπομπών αερίου του θερμοκηπίου στην Ευρωπαϊκή Ένωση προέρχονται από τις μεταφορές. Είναι προφανές ότι πρέπει να μειώσουμε τις εκπομπές από τον τομέα των μεταφορών. Το ρυπαντικό φορτίο από τις μεταφορές πρέπει να περιοριστεί.
<P>
Οι αερομεταφορές έχουν εξαιρεθεί πλήρως από τις διεθνείς συνθήκες για το κλίμα. Πρόκειται ωστόσο για έναν κλάδο που προκαλεί ολοένα περισσότερες εκπομπές, και πρέπει να συμπεριληφθεί σε όλες τις συμφωνίες. Κάποιος ανέφερε ότι η αρχή "ο χρήστης πληρώνει" είναι καλή ιδέα. Συμφωνώ. Είναι μια καλή αρχή εφόσον λαμβάνονται ταυτόχρονα υπόψη οι εκάστοτε συνθήκες. Στην Ευρώπη υπάρχουν αραιοκατοικημένες χώρες και περιοχές όπου δεν υπάρχουν δημόσιες μεταφορές· εκεί το μόνο μέσο μεταφοράς είναι τα αυτοκίνητα ιδιωτικής χρήσης. Στην περίπτωση αυτή η αρχή "ο χρήστης πληρώνει" δεν είναι σωστό να εφαρμοστεί. Δεν είναι το ίδιο να παίρνει κανείς το αυτοκίνητο για βόλτα και να το παίρνει γιατί δεν έχει άλλη επιλογή και σε περιπτώσεις όπου δεν είναι δυνατόν να χρησιμοποιήσει δημόσια μέσα μεταφοράς.
<P>
Στο μέλλον θα πρέπει να προσπαθήσουμε να απαλλάξουμε τους δρόμους από τη μεταφορά φορτίων. Γενικά, πρέπει να προσανατολιστούμε σε μέσα μεταφοράς που χρησιμοποιούν ανανεώσιμες πηγές ενέργειας αντί για ορυκτά καύσιμα. Πρέπει να κάνουμε πολλά σε επίπεδο ΕΕ αν πραγματικά σκοπεύουμε να επιτύχουμε τους στόχους που έχουμε δεσμευτεί από κοινού να επιτύχουμε, δηλαδή να μειώσουμε τις εκπομπές. Είναι θέμα βούλησης και εφόσον είναι κάτι που αποφασίσαμε από κοινού, όλα τα έθνη πρέπει να αναλάβουν το μερίδιο της ευθύνης που τους αναλογεί προκειμένου να υλοποιηθούν αυτές οι αποφάσεις.
<SPEAKER ID="146" NAME="Zdzisław Zbigniew Podkański">
εξ ονόματος της ομάδας UEN. - (PL) Κυρία Πρόεδρε, το σχέδιο ψηφίσματος σχετικά με τη βιώσιμη ευρωπαϊκή πολιτική μεταφορών, λαμβάνοντας υπόψη τις ευρωπαϊκές πολιτικές για την ενέργεια και το περιβάλλον επιχειρεί μια σύνθετη προσέγγιση ενός εξαιρετικά ευαίσθητου ζητήματος. Ο εισηγητής, κ. Albertini αξίζει συγχαρητήρια για τον τρόπο που προσέγγισε το πρόβλημα και τις εποικοδομητικές του προτάσεις.
<P>
Μεταξύ άλλων, ο κ. Albertini σωστά αναφέρει ότι ο ρόλος των σιδηροδρομικών μεταφορών στη μεταφορά αγαθών δεν έχει εκτιμηθεί δεόντως και η ανάπτυξή τους έχει παραμεληθεί. Πρέπει να θυμόμαστε ότι η κατασκευή δρόμων δεν αρκεί για την επίλυση του προβλήματος και ότι απαιτείται η υλοποίηση σιδηροδρομικών έργων. Σε αυτούς που αγνοούν αυτή την πραγματικότητα, θα συνιστούσα να διασχίσουν οδικώς την Πολωνία η οποία τα τελευταία χρόνια έχει γίνει κέντρο διέλευσης φορτηγών διεθνών μεταφορών.
<P>
Το δεύτερο πρόβλημα που χρήζει άμεσης αντιμετώπισης είναι η κυκλοφοριακή συμφόρηση στα μεγάλα αστικά κέντρα και η συγκέντρωση των καυσαερίων στις πόλεις και τους μεταφορικούς διαδρόμους μεταξύ πόλεων. Και σε αυτό το θέμα ο ρόλος των σιδηροδρομικών μεταφορών, ιδίως των τρένων υψηλής ταχύτητας, δεν έχει τύχει αναγνώρισης. Το τρίτο σημαντικό ζήτημα είναι η χρήση, παράλληλα με τις σιδηροδρομικές μεταφορές, των πλωτών και των θαλάσσιων μεταφορών οι οποίες είναι λιγότερο ρυπογόνες. Υπάρχουν πολλά ακόμη προβλήματα, από τεχνικά, ενεργειακά και σχετικά με τον έλεγχο του κόστους έως θέματα κοινωνικής ευαισθητοποίησης και συμπεριφοράς. Για την αντιμετώπιση όλων αυτών των προβλημάτων χρειαζόμαστε μια πλήρη ανάλυση της κατάστασης των μεταφορών με γνώμονα το περιβάλλον και χειροπιαστές ολοκληρωμένες δράσεις.
<SPEAKER ID="147" NAME="Sepp Kusstatscher">
εξ ονόματος της ομάδας Verts/ALE. - (DE) Κυρία Πρόεδρε, Επίτροπε, η έκθεση περιέχει πολλές εξαιρετικές προτάσεις αλλά εδράζεται στην παραδοχή ότι η διαρκής αύξηση του κυκλοφοριακού όγκου αποτελεί νόμο της φύσης και ότι η τεχνολογία μπορεί να λύσει όλα σχεδόν τα προβλήματα.
<P>
Υπάρχουν δύο βασικά ζητήματα που θα ήθελα να θίξω. Πρώτον, ο υπολογισμός του συνολικού κόστους των μεταφορών, συμπεριλαμβανομένου του κοινωνικού τους κόστους, πρέπει να ξεκινήσει με το Eurovignette διότι τα βαρέα οχήματα επιβαρύνουν όχι μόνο το οδικό δίκτυο αλλά επίσης τους ανθρώπους και το περιβάλλον. Παρόλο που ο Επίτροπος Barrot, ο οποίος είναι υπεύθυνος για τις μεταφορές, υποσχέθηκε ότι το πρωτόκολλο μεταφορών της Σύμβασης των Άλπεων θα κυρωθεί στη διάρκεια της γαλλικής προεδρίας του Συμβουλίου, πιστεύω ότι εμείς στο Ευρωπαϊκό Κοινοβούλιο πρέπει να κάνουμε σαφή αναφορά σε αυτό το πρωτόκολλο στην εν λόγω έκθεση.
<P>
Ακούμε διαρκώς ωραία λόγια σχετικά με τις μεταφορές. Το γεγονός είναι όμως ότι ο όγκος των εκπομπών CO2 από τις μεταφορές αυξήθηκε κατά 32,1% στο διάστημα μεταξύ 1990 και 2005, και ο αντίστοιχος όγκος από τις αεροπορικές μεταφορές έκανε ένα τεράστιο άλμα σημειώνοντας αύξηση 90% στο ίδιο διάστημα, ενώ οι εκπομπές του καταστροφικού για το κλίμα διοξειδίου του άνθρακα από κάθε άλλον τομέα δραστηριότητας μειώθηκαν κατά 9,5% σε συμμόρφωση με τους στόχους του Πρωτοκόλλου του Κιότο.
<P>
Πολύ συχνά σε αυτή την έκθεση βαυκαλιζόμαστε με τους υψηλούς μας στόχους και τους ευσεβείς μας πόθους. Αυτό όμως που χρειάζεται είναι αυστηρές και άμεσες απαιτήσεις και αποτελεσματικά μέτρα, μεταξύ αυτών και κυρώσεις, διαφορετικά θα συνεχίσουμε απτόητοι μέχρι να αποδειχθεί το αληθές του ρητού "ο δρόμος προς την κόλαση είναι στρωμένος με καλές προθέσεις".
<SPEAKER ID="148" NAME="Michael Henry Nattrass">
εξ ονόματος της ομάδας IND/DEM. - Κυρία Πρόεδρε, το "νωμένο Βασίλειο πρέπει να μπορεί να θεσπίζει τους δικούς του νόμους οπότε απορρίπτω την πρόταση. Δεν αμφισβητώ ωστόσο το γεγονός ότι τα ενεργειακά αποδοτικότερα οχήματα είναι καλή ιδέα και ότι η κατ' οίκον εργασία μειώνει τη ρύπανση.
<P>
Αυτό που με προβληματίζει σε αυτή την έκθεση είναι φράσεις όπως "πολιτική τιμολόγησης" και "φορολόγηση των ορυκτών καυσίμων" διότι δεν υπάρχουν σοβαρές εναλλακτικές λύσεις και αυτοί οι φόροι είναι εξαιρετικά πληθωριστικοί. Το μέλλον πρέπει να επικεντρωθεί στην ενθάρρυνση της καινοτομίας και της τεχνολογίας όχι στην εξαπάτηση ανθρώπων που δεν έχουν εναλλακτικές λύσεις ώστε να πληρώνουν μεγαλύτερους φόρους. Τα περισσότερα δημόσια συστήματα μεταφοράς βολεύουν για κάποιες μετακινήσεις από και προς τη δουλειά αλλά όχι τους επιχειρηματίες που πρέπει να έχουν το δικό τους μέσο ώστε να μπορούν επισκέπτονται τους πελάτες τους με το αυτοκίνητό τους.
<P>
Αλλά από την άλλη η πόλη του Στρασβούργου έχει ένα πρώτης τάξεως σύστημα τραμ, με στάση ακριβώς έξω από αυτό το κτίριο, γιατί λοιπόν δεν βλέπω τους ΒΕΚ εδώ στο Στρασβούργο να δίνουν το καλό παράδειγμα; Δεν έχουν πελάτες να επισκεφτούν, η μόνη τους δουλειά είναι να μαζεύονται εδώ για να κακοδιοικήσουν την Ευρώπη. Σχεδόν όλοι καταφτάνουν με λιμουζίνες και σωφέρ αγνοώντας το τραμ. Αν οι ΒΕΚ τηρούσαν όσα λένε, ίσως οι πολίτες να τους άκουγαν. Με απλά λόγια, κυρία Πρόεδρε, κατηγορώ το Κοινοβούλιο για υποκρισία. Τι προσπαθούν να μας πουν οι ΒΕΚ για τις βιώσιμες μεταφορές; Όπως και με την απαγόρευση του καπνίσματος στις τραπεζαρίες του Κοινοβουλίου, οι ΒΕΚ απλώς κάνουν ότι δεν τρέχει τίποτα!
<SPEAKER ID="149" NAME="Marian-Jean Marinescu" AFFILIATION="PPE-DE">
(RO) " εφαρμογή μιας ολοκληρωμένης στρατηγικής για την ανάπτυξη των βιώσιμων μεταφορών πρέπει να αναχθεί σε απόλυτη προτεραιότητα τόσο για την Επιτροπή όσο και για τα κράτη μέλη.
<P>
Οι επενδύσεις στις υποδομές μεταφορών πρέπει να επιταχυνθούν, ιδίως όσες είναι φιλικές προς το περιβάλλον όπως: σιδηρόδρομοι, μεταφορές μέσω εσωτερικών πλωτών οδών και θαλάσσιες λεωφόροι. Μια συνολική αξιολόγηση του εσωτερικού κόστους και ιδιαιτέρως του αρνητικού αντικτύπου των μεταφορών στο περιβάλλον είναι απαραίτητη. Αυτές οι αρνητικές επιπτώσεις πρέπει να εξακριβωθούν και να καλυφθούν μέσω της συμπερίληψής τους στις χρεώσεις των χρηστών. Κατά συνέπεια είναι πολύ σημαντικό η εσωτερίκευση του εξωτερικού κόστους να διεξαχθεί για όλα τα μέσα μεταφοράς ταυτόχρονα. Έτσι, η κατανομή ανά χρησιμοποιούμενο μέσο μεταφοράς θα βελτιωθεί δίνοντας το προβάδισμα στα λιγότερο ρυπογόνα μέσα παράλληλα με την ανάπτυξη των διευρωπαϊκών δικτύων και της διατροπικής μεταφοράς φορτίων.
<P>
Πιστεύω ότι η βελτιωμένη εφοδιαστική και η βελτίωση της διαχείρισης, ιδίως μέσω της εντατικοποίησης της έρευνας και της εφαρμογής νέων τεχνολογιών στον τομέα των ευφυών συστημάτων συνιστούν βήματα προόδου προς την κατεύθυνση του καλύτερου σχεδιασμού της κυκλοφορίας, της καλύτερης διαχείρισης των ροών και της εξάλειψης των συμφορήσεων και των μποτιλιαρισμένων δρόμων.
<P>
" Ρουμανία καταβάλλει συντονισμένες προσπάθειες για τη συμμόρφωσή της με τα ευρωπαϊκά πρότυπα, ιδίως μέσω της προσέλκυσης επενδύσεων σε μειονεκτούσες περιοχές θέλοντας να θέσει τα θεμέλια για τον περιορισμό των αναπτυξιακών αποκλίσεων στις υποδομές. Ταυτόχρονα, η Ρουμανία υποστηρίζει και προάγει δράσεις που αποσκοπούν στην αποτελεσματικότερη κατανάλωση ενέργειας προκειμένου να συμβάλει στη μείωση του αρνητικού περιβαλλοντικού αντικτύπου των μεταφορών και υποστηρίζει τις επενδύσεις σε εναλλακτικές πηγές ενέργειας.
<P>
Ζητώ από την Ευρωπαϊκή Επιτροπή να επανεξετάσει τα πολυετή χρηματοδοτικά πλαίσια για τον τομέα των μεταφορών καθώς και για την έρευνα πεδίου προκειμένου να εξασφαλιστούν οικονομικά και ενεργειακά αποδοτικά προϊόντα και υπηρεσίες. Ταυτόχρονα, συνιστώ στα κράτη μέλη να υποστηρίξουν τις συμπράξεις δημόσιου-ιδιωτικού τομέα και, κατ' επέκταση, τις ιδιωτικές επενδύσεις σε αυτό το πεδίο και επίσης να αξιοποιήσουν πλήρως τους διαθέσιμους χρηματοδοτικούς πόρους για την εδραίωση ενός βιώσιμου μεταφορικού κλάδου και για τη βελτίωση της ασφάλειας των μεταφορών και της υγείας του περιβάλλοντος στο οποίο ζούμε.
<SPEAKER ID="150" NAME="Silvia-Adriana Ţicău" AFFILIATION="PSE">
(RO) " ευρωπαϊκή πολιτική για τις βιώσιμες μεταφορές λαμβάνοντας υπόψη τις ευρωπαϊκές πολιτικές για την ενέργεια και το περιβάλλον αφορά και επηρεάζει άμεσα τους 490 εκατομμύρια ευρωπαίους πολίτες.
<P>
Ζήτησα από την Επιτροπή και τα κράτη μέλη να εξετάσουν τον τρόπο με τον οποίο οι μεταφορικές υποδομές και τα σχετικά τέλη επιδρούν στην ανάπτυξη των πόλεων και στη μελλοντική ζήτηση μεταφορικών υπηρεσιών.
<P>
Ζήτησα από την Επιτροπή και τα κράτη μέλη να παρέμβουν για τον εκσυγχρονισμό των λιμενικών υποδομών, τόσο στα θαλάσσια όσο και στα ποτάμια λιμάνια της Ευρωπαϊκής Ένωσης, προκειμένου να διευκολυνθεί η ταχεία μετάβαση φορτίων και επιβατών από το ένα μεταφορικό σύστημα στο άλλο, διευκολύνοντας έτσι τη μείωση της κατανάλωσης ενέργειας στον κλάδο των μεταφορών.
<P>
Το 2007, η Ευρωπαϊκή Ένωση ανέλαβε την αυστηρή και μονομερή δέσμευση για μειώσει τις εκπομπές αερίων του θερμοκηπίου κατά 20% σε σχέση με τις τιμές του 1990. " υλοποίηση, ιδίως σε μεγάλα αστικά κέντρα, ευφυών μεταφορικών συστημάτων με στόχο τον έλεγχο της κυκλοφορίας θα αποτρέψει τα μποτιλιαρίσματα, τα οποία στοιχίζουν κάθε χρόνο στην Ευρωπαϊκή Ένωση περίπου 1% του ακαθάριστου εγχώριου προϊόντος της. Ταυτόχρονα, η ανάπτυξη του ευρωπαϊκού σιδηροδρομικού συστήματος θα συμβάλει στη συμμόρφωση με τις ευρωπαϊκές πολιτικές στον τομέα της ενέργειας και της αντιμετώπισης της κλιματικής αλλαγής.
<P>
Σε αυτό το πλαίσιο πιστεύω ότι μία από τις αναπτυξιακές προτεραιότητες στον τομέα των διευρωπαϊκών μεταφορών πρέπει να είναι ο σχεδιασμός ενός σιδηροδρομικού δικτύου υψηλής ταχύτητας που να συνδέει όλες τις πρωτεύουσες των κρατών μελών. Τρένα υψηλής ταχύτητας πρέπει επίσης να διέρχονται από το Βουκουρέστι και τη Σόφια.
<SPEAKER ID="151" NAME="Leopold Jσzef Rutowicz" AFFILIATION="UEN">
(PL) Κυρία Πρόεδρε, η έκθεση του κ. Albertini καταπιάνεται με όλους τους κρίσιμους παράγοντες μιας βιώσιμης ευρωπαϊκής πολιτικής για τις μεταφορές, λαμβάνοντας υπόψη τις ευρωπαϊκές πολιτικές για την ενέργεια και το περιβάλλον. Οι μεταφορές αντιπροσωπεύουν άνω του 30% της κατανάλωσης ενέργειας και αυτό το ποσοστό αναμένεται να αυξηθεί κατά 30% σε 20 χρόνια. Ο τομέας των μεταφορών χρησιμοποιεί 70% του πετρελαίου και στις πόλεις και τις δομημένες εκτάσεις ο τομέας αυτός παράγει 40% των εκπομπών CO2 και 70% των λοιπών βλαβερών εκπομπών.
<P>
Ο εισηγητής είναι υπέρ των τεχνολογικών καινοτομιών και άλλων μεθόδων εξοικονόμησης ενέργειας. " Ευρωπαϊκή Ένωση χρειάζεται εύστοχα και αποτελεσματικά μέτρα. Δεδομένης της τεράστιας αύξησης στις τιμές του πετρελαίου η πλέον επωφελής μορφή ενέργειας για το περιβάλλον και την οικονομία είναι η ηλεκτρική. Πρέπει λοιπόν να της αποδοθεί σημαντικότερη θέση στις μεταφορές, συμπεριλαμβανομένων των αστικών μεταφορών, μέσω της παραγωγής φτηνών ηλεκτροκίνητων οχημάτων πόλης. " αυξανόμενη ζήτηση για αυτή τη μορφή ενέργειας θα πρέπει να καλυφθεί από την τελευταία γενιά πυρηνικών σταθμών που δεν εκπέμπουν βλαβερά αέρια.
<SPEAKER ID="152" NAME="Johannes Blokland" AFFILIATION="IND/DEM">
(NL) Γνωρίζουμε όλοι πώς ο τομέας των μεταφορών συμβάλλει στην κλιματική αλλαγή. Κατά τη γνώμη μου η έκθεση του κ. Albertini δίνει μια ισορροπημένη και περιεκτική περιγραφή των πρακτικών και τεχνικών μέτρων που θα μπορούσαν να εφαρμοστούν για τη μείωση αυτού του αντικτύπου. Και εφόσον δεν γίνεται ομελέτα χωρίς να σπάσουν αυγά, αυτά τα μέτρα δεν μπορεί παρά να είναι επώδυνα για τους εμπλεκομένους, τόσο τους επαγγελματίες του κλάδου των μεταφορών όσο και τους απλούς πολίτες.
<P>
Σε αντίθεση με την πεποίθηση που εκφράζεται στην παράγραφο 2, η άποψή μου είναι ότι όχι μόνο οι επαγγελματίες αλλά και οι απλοί πολίτες κατανοούν και υποστηρίζουν την ανάγκη για λήψη ακραίων μέτρων, αρκεί να πεισθούν ότι θα τους ωφελήσουν στο μέλλον. Ο πρώτος μείζων στόχος που πρέπει να επιτευχθεί είναι αυτός της ποιότητας του αέρα, με χρονικό ορίζοντα το 2015. Οι μεταφορές θα διαδραματίσουν σημαντικό ρόλο στην επίτευξη αυτών των στόχων, και κυρίως στις αστικές περιοχές. Πρέπει συνεπώς να εφαρμοστούν χωρίς καθυστέρηση όλες οι διαθέσιμες μέθοδοι και μέτρα, για τη μείωση των εκπομπών τόσο στην πηγή όσο και μεταγενέστερα.
<P>
Κυρία Πρόεδρε, ευχαριστώ τον κ. Albertini για την έκθεσή του και ελπίζω ότι όλοι οι εμπλεκόμενοι θα αναλάβουν το μερίδιο της ευθύνης που τους αναλογεί.
<SPEAKER ID="153" NAME="Zsolt László Becsey" AFFILIATION="PPE-DE">
(HU) Ευχαριστώ κυρία Πρόεδρε. Θα ήθελα να συγχαρώ τον συνάδελφό μου κ. Albertini και να κάνω ορισμένα σχόλια.
<P>
1. Όσον αφορά τη φορολογία ως εργαλείο, μπορώ να δεχτώ ότι πρέπει να εφαρμοστεί ομοιόμορφα σε όλα τα μέσα μεταφοράς. Ταυτόχρονα όμως πρέπει να έχουμε υπόψη ότι η φορολογία δεν μπορεί να αυξάνεται επ' άπειρον διότι κάτι τέτοιο θα προκαλούσε υψηλό πληθωρισμό και θα μπορούσε να οδηγήσει σε αυξημένα κόστη και μείωση της ανταγωνιστικότητας στο σύνολο του τομέα. Δεν μπορούμε συνεπώς να έχουμε την ίδια φορολογία για όλα, π.χ. για τον ειδικό φόρο κατανάλωσης του πετρελαίου. Θα ήθελα να τονίσω ότι πιστεύω ότι είναι καλή ιδέα να συνδέσουμε τη φορολογία με τη ρύπανση του αέρα - για παράδειγμα μέσω του συστήματος ταξινόμησης των οχημάτων.
<P>
2. Στην περίπτωση των αερομεταφορών, πρέπει να λάβουμε υπόψη ότι η επέκταση του συστήματος εμπορίας δικαιωμάτων εκπομπών συνιστά έναν επιπλέον παράγοντα κόστους και αυτό θα αντικατοπτρισθεί στις τιμές. Αυτό πρέπει επίσης να ληφθεί υπόψη και όσον αφορά την ιδέα της επιβολής έμμεσης φορολογίας που ακούγεται ενίοτε.
<P>
3. Πρέπει να καταβληθεί ουσιαστική προσπάθεια για τη μείωση της αστικής συμφόρησης και κατ' επέκταση των ρυπογόνων εκπομπών. Για τα νέα κράτη μέλη, ωστόσο, η βασική πρόκληση δεν είναι μόνο η προαγωγή των ηλεκτροκίνητων δημόσιων μέσων μεταφοράς· η κατασκευή περιφερειακών οδών είναι ίσως ακόμη μεγαλύτερη πρόκληση. Σε σχετικούς όρους, αυτός είναι ο τομέας στον οποίο υστερούν περισσότερο, και σε αυτόν πρέπει να δοθεί ακόμη μεγαλύτερη προτεραιότητα κατά την κατανομή των πόρων της Ευρωπαϊκής Ένωσης.
<P>
4. Όσον αφορά την εσωτερίκευση του εξωτερικού κόστους, συμφωνώ ότι πρέπει να επιτύχουμε την ουδετερότητα του κλάδου. Για τους οδικούς μεταφορείς στα νέα κράτη μέλη, ωστόσο, οι διατάξεις της οδηγίας Eurovignette ήδη συνιστούν μείζονα πρόκληση λόγω των ολοένα αυστηρότερων απαιτήσεων όσον αφορά τις εκπομπές των οχημάτων κλπ. Συνεπώς, στα νέα κράτη μέλη η εσωτερίκευση πρέπει να υλοποιηθεί με πιο αργούς ρυθμούς και σύμφωνα με ειδικές αρχές. Οι οδικοί μεταφορείς μας δεν πρέπει να τιμωρηθούν επειδή οι υποδομές μας δεν είναι εξίσου ανεπτυγμένες και κατά συνέπεια τα μποτιλιαρίσματα είναι σοβαρότερα.
<P>
5. Θα ήταν καλό αν παρεχόταν υποστήριξη όχι μόνο προφορική αλλά και πρακτική στις μεταφορές μέσω πλωτών οδών στα νέα κράτη μέλη, ιδίως μέσω των ποταμών Δούναβη και Tisza, και εάν η Επιτροπή αποφάσιζε να συνδράμει αυτή την προσπάθεια. " διατροπικότητα των μεταφορών είναι σημαντική και μπορεί να δώσει τη μεγαλύτερη ώθηση στον εκσυγχρονισμό του σιδηροδρομικού δικτύου. Ας το συζητήσουμε λοιπόν αντί να κλείνουμε τις σιδηροδρομικές γραμμές.
<P>
Τέλος, ελπίζω ότι όταν το σιδηροδρομικό δίκτυο υψηλής ταχύτητας είναι έτοιμο, οι ανατολικές περιφέρειες θα έχουν επιτέλους μια θέση στον χάρτη, καθώς, μακροπρόθεσμα, αυτός είναι ο μόνος τρόπος μεταφοράς που μπορεί να ανταγωνιστεί τα Ι.Χ. Σας ευχαριστώ πολύ.
<SPEAKER ID="154" NAME="Bogusław Liberadzki" AFFILIATION="PSE">
(PL) Κυρία Πρόεδρε, ο κ. Albertini έκανε πολύ καλή δουλειά. Τον ευχαριστούμε. Επικροτώ επίσης τα σχόλια του Επιτρόπου Barrot. Αυτό που κυρίως μου αρέσει είναι αυτός ο συνδυασμός μεταξύ πολιτικών για την τεχνολογική ανάπτυξη, εργαλείων της αγοράς και συνοδευτικών μέτρων που είναι αποδεκτά από το κοινό και έχουν σχεδιαστεί ώστε να επιτευχθεί μια πιο ορθολογική χρήση των μεταφορικών υποδομών. Θα ήθελα επίσης να προσθέσω σε αυτά τον παράγοντα της αποδοτικής πολιτικής μεταφορών, τόσο σε μικροκλίμακα όσο και σε μακροκλίμακα. Χαίρομαι που βλέπω ότι αυτός ο συνδυασμός μέτρων λαμβάνει επίσης υπόψη την παράκτια περιοχή της Βαλτικής - μια αναμφίβολα θετική προσέγγιση.
<P>
Μου αρέσει η ιδέα των Διευρωπαϊκών Δικτύων αλλά περιμέναμε 20 δισεκατομμύρια ευρώ για το 2008 και λάβαμε μόλις οκτώ. Απευθύνω έκκληση προς όλους εσάς: ας δώσουμε μεγαλύτερη έμφαση στην αποδοτική χρήση του τμήματος του ταμείου συνοχής που αφορά τις μεταφορές. Αυτό ισχύει για τα νέα κράτη μέλη όπου η κατάσταση ποικίλλει μεν σημαντικά αλλά γενικά δεν είναι πολύ καλή. Θέλω επίσης να ξεκαθαρίσω ότι η εσωτερίκευση του εξωτερικού κόστους έχει τα όριά της. Αυτά τα όρια, Επίτροπε, πρέπει να τεθούν με το να μην επιτρέψουμε να πληγεί η ανταγωνιστικότητα της οικονομίας της ΕΕ. Τέλος, το ενοποιημένο ευρωπαϊκό σιδηροδρομικό δίκτυο πρέπει να γίνει πραγματικότητα.
<SPEAKER ID="155" NAME="Richard Seeber" AFFILIATION="PPE-DE">
(DE) Κυρία Πρόεδρε, θα ήθελα να ευχαριστήσω τον εισηγητή για την έκθεσή του και γνωρίζω ότι στο πρόσωπο του Επιτρόπου Barrot έχουμε έναν πρωτεργάτη της πολιτικής βιώσιμων μεταφορών. Οι μεταφορές ενέχουν αρκετά σημαντικό δυνητικό κίνδυνο για την οικονομική μας μεγέθυνση στην Ευρώπη αν πάψουν να λειτουργούν σωστά. Από αυτή την άποψη χρειαζόμαστε μεγαλύτερη και όχι μικρότερη αρμοδιότητα για την ΕΕ, γιατί όταν η Ευρώπη έχει λιγότερες εξουσίες υπερισχύουν οι εθνικές ιδιαιτερότητες και τα σύνορα, στοιχεία που δεν ευνοούν τις μεταφορές. Για αυτό πρέπει να αναζητήσουμε ευρωπαϊκές λύσεις, όπως κάναμε και για τις αεροπορικές μεταφορές ή για το σιδηροδρομικό πακέτο.
<P>
Μπορώ απλώς να ζητήσω από την Επιτροπή να ανεβάσει ταχύτητα στην προσπάθειά της για εξεύρεση περισσότερων και καλύτερων ευρωπαϊκών λύσεων, αλλά είναι βέβαιο ότι η επιτυχία θα εξαρτηθεί από την τιμολόγηση των διαφόρων τρόπων μεταφοράς κατά τρόπο ώστε οι τιμές να αντικατοπτρίζουν το πραγματικό τους κόστος.
<P>
Και σε αυτόν τον τομέα η Επιτροπή έχει υιοθετήσει τη σωστή προσέγγιση ξεκινώντας με τις οδικές μεταφορές καθώς οι οδικές μεταφορές είναι αυτές που παράγουν τα υψηλότερα κοινωνικά κόστη επί του παρόντος χωρίς όμως αυτά να καλύπτονται πλήρως από τους χρήστες του οδικού δικτύου.
<P>
Επίτροπε, επισκεφθήκατε το Τιρόλο, μια ευαίσθητη περιφέρεια των Άλπεων, και γνωρίζετε τη ζημία που υφίσταται από την πυκνή κυκλοφορία των φορτηγών διεθνών μεταφορών. Αυτός ο αντίκτυπος μας δείχνει επίσης ότι είναι καιρός για δράση προκειμένου να θεσπιστεί το ευρωπαϊκό σήμα τελών κυκλοφορίας (Eurovignette), να παρουσιαστεί επιτέλους το πλαίσιο που έχετε ανακοινώσει και να συνεχιστούν οι προσπάθειες για την εφαρμογή της αρχής ότι οι χρήστες πρέπει να πληρώνουν το πραγματικό κόστος της οδικής μεταφοράς.
<P>
Πρέπει επίσης να ασκήσω κριτική και στη δική μου ομάδα σε αυτό το σημείο. " ομάδα τάχθηκε υπέρ της τροπολογίας 1. Προσωπικά δηλώνω αντίθετος σε αυτή την τροπολογία και εκφράζω την αμέριστη συμπαράστασή μου καθώς και τη συμπαράσταση των αυστριακών συναδέλφων μου στην προσπάθεια να διασφαλιστεί ότι η Επιτροπή θα παρουσιάσει αυτό το γενικό πλαίσιο τον Ιούνιο, ξεκινώντας από τις οδικές μεταφορές, και να μην παραπεμφθεί στις καλένδες με τη δικαιολογία ότι το πακέτο πρέπει να καλύπτει όλους τους τρόπους μεταφοράς. Πρέπει να αναλάβουμε δράση επειγόντως. Ας αρχίσουμε με τις οδικές μεταφορές.
<SPEAKER ID="156" NAME="Inés Ayala Sender" AFFILIATION="PSE">
(ES) Κυρία Πρόεδρε, η έκθεση του κ. Albertini σκιαγραφεί την τεράστια πρόκληση που καλούμαστε να αντιμετωπίσουμε προκειμένου να διασφαλίσουμε μια κινητικότητα χαμηλού κόστους για όλους μέσω της πρόσβασης σε νέα μέσα μεταφοράς και οδούς, μια κινητικότητα που κατέστη δυνατή χάρη στην ελεύθερη κυκλοφορία των προσώπων, των εμπορευμάτων και των υπηρεσιών που συνιστά τον ακρογωνιαίο λίθο της ευρωπαϊκής ολοκλήρωσης και διεύρυνσης και της κοινωνικής, οικονομικής και εδαφικής συνοχής· ταυτόχρονα ωστόσο η κινητικότητά αυτή πρέπει να επιτευχθεί χωρίς τον υψηλό περιβαλλοντικό αντίκτυπο που οφείλεται κυρίως στις εκπομπές, χωρίς να αναφέρω τα προβλήματα του θορύβου, της κυκλοφοριακής συμφόρησης και της ασφάλειας.
<P>
" βασική πρόκληση είναι η διατήρηση των θετικών και αναγκαίων πτυχών αυτής της κινητικότητας αλλά με τον πλέον έξυπνο τρόπο, με άλλα λόγια η επίτευξη μιας βιώσιμης κινητικότητας και παράλληλα η ελαχιστοποίηση του αντικτύπου στο περιβάλλον και στην υγεία μας. Για να καταστεί δυνατό αυτό, όπως λέει και ο κ. Albertini στην έκθεσή του, χρειαζόμαστε καινοτόμα μέτρα και μέσα.
<P>
Αν και περιέχεται στην έκθεση, θα ήθελα να δω μια εκτενέστερη αναφορά στον μελλοντικό ρόλο της εφοδιαστικής ως μέσο για ευφυή κινητικότητα που θα τελειοποιηθεί μέσω της καινοτομίας και του σχεδιασμού.
<P>
Είμαι ωστόσο ευγνώμων στον εισηγητή που συμπεριέλαβε την εφοδιαστική των πόλεων στις πτυχές των αστικών μεταφορών και επίσης για την υποστήριξη που παρέχει σε σχέδια προτεραιότητας που άπτονται της εφοδιαστικής. Πιστεύω επίσης ότι ορθώς συμπεριλαμβάνουμε και τους αερολιμένες απαιτώντας την ολοκλήρωσή τους με το σιδηροδρομικό δίκτυο, με έμφαση στη νέα έννοια των "πράσινων διαδρόμων".
<P>
Όσον αφορά τα τέλη οδικής κυκλοφορίας, για τα οποία τόσος λόγος έγινε, μεταξύ άλλων για το Eurovignette, θα ήθελα φυσικά να ζητήσω από την Επιτροπή να μην αγνοήσει τον κοινωνικό αντίκτυπο.
<P>
Κοιτάζοντας προς το μέλλον, και σε συνέχεια όσων είπαν κάποιοι από τους συναδέλφους μου σχετικά με την ανάγκη διαφοροποίησης των πηγών καυσίμων, θα ήθελα να ρωτήσω τον Επίτροπο σχετικά με την πιθανότητα να συμπεριληφθούν τα δίκτυα υδροηλεκτρικής ενέργειας στα διευρωπαϊκά ενεργειακά δίκτυα στο μέλλον.
<SPEAKER ID="157" NAME="Jim Higgins" AFFILIATION="PPE-DE">
(GA) Κυρία Πρόεδρε, θα ήθελα πρώτα από όλα να ευχαριστήσω τον κ. Albertini για την πολύ σημαντική και περιεκτική έκθεσή του. Πιστεύω ότι αυτή η έκθεση δίνει μια ρεαλιστική επισκόπηση των προκλήσεων που καλούμαστε να αντιμετωπίσουμε καθώς προσπαθούμε να εκπονήσουμε την καταλληλότερη πολιτική μεταφορών.
<P>
Θα ήθελα να χαιρετίσω τη δέσμευση για διατροπικές μεταφορές. Κατάγομαι από ένα νησί όπου η οικονομία εξαρτάται από τη θάλασσα και τις εναέριες οδούς και πιστεύω ότι αυτές οι υποδομές πρέπει να διασυνδεθούν με τις σιδηροδρομικές μεταφορές. Ωστόσο κάτι τέτοιο δεν συμβαίνει στην Ιρλανδία. Οι σιδηρόδρομοι δεν χρησιμοποιούνται για τη μεταφορά φορτίων. Από το 1990 η κατανάλωση ενέργειας αυξήθηκε κατά 225% λόγω των οδικών μεταφορών. Από την άποψη της συμφωνίας του Κιότο, δεν έχουμε επιτύχει τους στόχους μας.
<P>
Είναι σαφές ότι υπάρχει ανάγκη για πολλές επενδύσεις στις μικτές μεταφορές στην Ιρλανδία. Ωστόσο αυτό δεν πρόκειται να συμβεί μέχρις ότου οι τοπικές αρχές και οι κυβερνήσεις να αλλάξουν στάση και πολιτικές. Αν και αυτές οι πολιτικές ευνοούν τις αυξημένες επενδύσεις στο οδικό δίκτυο, παραμελούν την ανάπτυξη των σιδηροδρομικών μεταφορών όχι μόνο σε μικρές και μεγάλες πόλεις αλλά και στις αγροτικές περιοχές.
<P>
Συμπερασματικά, συμβουλεύω την Επιτροπή να αναγνωρίσει το δικαίωμα κάθε κράτους μέλους να ορίσει τα δικά του τέλη και φόρους συμφόρησης.
<SPEAKER ID="158" NAME="Pierre Pribetich" AFFILIATION="PSE">
(FR) Κυρία Πρόεδρε, Επίτροπε, κυρίες και κύριοι, ο κ. Albertini, σε αυτή την έκθεση ιδίας πρωτοβουλίας έχει δώσει έμφαση στην ανάγκη για θέσπιση μιας διατομεακής πολιτικής που θα λαμβάνει υπόψη διάφορες πτυχές: μεταφορές, ενέργεια και περιβάλλον. Οι ανθρώπινες μετακινήσεις είναι πηγή πλούτου για την κοινωνία από διάφορες απόψεις, οικονομικές, κοινωνικές και πολιτισμικές, αλλά καταναλώνουν ενέργεια και πολύ συχνά έχουν καταστροφικές συνέπειες για το περιβάλλον. Κάθε κοινωνία, συμπεριλαμβανομένης της Ευρωπαϊκής Ένωσης, οφείλει να βρει μια ισορροπία, καθήκον που αποδεικνύεται δύσκολο.
<P>
Σε αυτό το πλαίσιο δείχνει την πραγματική της αξία η Ευρωπαϊκή Ένωση, διαδραματίζοντας αποφασιστικό ρόλο στην αρμονική ανάπτυξη των μεταφορών: ενιαία ευρωπαϊκή αγορά σιδηροδρόμων, ενιαίος ευρωπαϊκός ουρανός, διευρωπαϊκά δίκτυα μεταφορών, ευρωπαϊκή λιμενική πολιτική. Μετά τη θέση φιλόδοξων στόχων στο πακέτο για την ενέργεια και κλίμα, η συζήτηση περί κοινών στόχων πρέπει τώρα να δώσει τη θέση της στη δράση. Όπως είπε και ο Πλάτωνας, από εμάς εξαρτάται το να ακολουθήσουμε το δρόμο που ανεβαίνει και να αποφύγουμε εκείνον που κατεβαίνει.
<P>
Ο συντονισμός και η συνεργασία είναι οι λέξεις κλειδιά αυτής της διατομεακής πολιτικής. Συντονισμός των υποδομών σε ευρωπαϊκό επίπεδο προκειμένου να λάβουμε μια συνολική εικόνα των μεταφορικών δικτύων και συνεργασία με τους τοπικούς παράγοντες οι οποίοι βλέπουν τα πράγματα με τον πλέον πρακτικό και ρεαλιστικό τρόπο, γιατί έτσι λειτουργεί η Ευρώπη. " βούληση για εναρμόνιση μέσω της συνένωσης των επιμέρους δυνάμεων, της ανταλλαγής βέλτιστων πρακτικών προς το συμφέρον των πολιτών και του περιβάλλοντος, σε συνδυασμό με κάτι που δεν πρέπει να παραλείψουμε επηρεασμένοι από τους ευγενείς αυτούς στόχους, δηλαδή τη σημαντική επιπλέον χρηματοδοτική στήριξη προκειμένου να υλοποιηθούν τα υψηλής προτεραιότητας σχέδια διευρωπαϊκών μεταφορών όσο το δυνατό πιο σύντομα.
<P>
Πάνω από όλα, αν επικεντρωθούμε στις τοπικές πτυχές, νομίζω ότι η ολοκληρωμένη προσέγγιση μπορεί να αποδειχθεί αποδοτική μόνο με μια διατροπική προσέγγιση με τη χρηματοδοτική στήριξη της Ευρώπης, ιδίως στις μητροπολιτικές και αστικές περιοχές με κυκλοφοριακό πρόβλημα, προκειμένου να διασφαλιστεί η ασφαλής, σίγουρη και οικονομικά προσιτή κινητικότητα, δηλαδή η οικολογική και βιώσιμη κινητικότητα.
<SPEAKER ID="159" NAME="Péter Olajos" AFFILIATION="PPE-DE">
(HU) Κυρία Πρόεδρε, ουδέποτε στο παρελθόν οι άνθρωποι μετακινούνταν όσο στις μέρες μας. " ανάγκη για μετακίνηση, εκτός από εξαιρετικά χρονοβόρα είναι και σημαντικό οικονομικό πρόβλημα και ταυτόχρονα επιβαρύνει σοβαρά το περιβάλλον.
<P>
Ένα τρίτο της ενέργειας που καταναλώνουμε πηγαίνει στις μεταφορές. Στην Ευρώπη, ο κύριος τρόπος μετακίνησης είναι το αυτοκίνητο. Τα τελευταία δέκα χρόνια, ο αριθμός των αυτοκινήτων ανά χίλιους κατοίκους αυξήθηκε από 400 σε 460, ενώ η χρήση του αυτοκινήτου αυξήθηκε κατά 18%. Τα τελευταία δεκαπέντε χρόνια, οι εκπομπές διοξειδίου του άνθρακα από τον τομέα των μεταφορών αυξήθηκαν δραματικά, σε ορισμένα κράτη μέλη μάλιστα περισσότερο από 100%. Σύμφωνα με προβλέψεις της Επιτροπής, η ζήτηση ενέργειας από τον τομέα των μεταφορών στην ΕΕ θα αυξηθεί κατά τουλάχιστον 30% από τώρα ως το 2030. Αυτό μπορεί κάλλιστα να συνεπαχθεί αδυναμία της ΕΕ να εκπληρώσει τις δεσμεύσεις που ανέλαβε στο Κιότο.
<P>
Είναι κρίμα που τα έργα οδικών μεταφορών εξακολουθούν να λαμβάνουν μεγαλύτερη έμφαση στην Ευρώπη από ό,τι τα σιδηροδρομικά έργα παρά τις διακηρύξεις περί του αντιθέτου. Τα κακά παραδείγματα είναι μεταδοτικά: η ισορροπία έχει αλλάξει και στην Κεντρική και Ανατολική Ευρώπη, όπου στο παρελθόν κυριαρχούσαν σε πολύ μεγαλύτερο βαθμό οι δημόσιες μεταφορές. Στη χώρα μου την Ουγγαρία, το μερίδιο των δημόσιων μεταφορών είχε πέσει στο 40% το 2007. " μείωση της ρύπανσης που προκαλείται από τα μηχανοκίνητα οχήματα είναι ζήτημα διαχείρισης της κυκλοφορίας, τεχνολογίας και οικονομικών. " επέκταση της χρήσης τεχνολογιών φιλικών προς το περιβάλλον αποτελεί συνάρτηση της εσωτερίκευσης του περιβαλλοντικού κόστους και της εισαγωγής ενός συστήματος φορολόγησης βασισμένου στις εκπομπές διοξειδίου του άνθρακα. Στους αερολιμένες πρέπει να εφαρμοστούν διαφοροποιημένα τέλη απογείωσης και προσγείωσης βάσει εκπομπών. " προσφορά δωρεάν θέσεων στάθμευσης, η μείωση των τελών συμφόρησης και κυκλοφορίας, ο μειωμένος συντελεστής φορολόγησης οχημάτων, η μείωση των τελών οχημάτων και του φόρου κυκλοφορίας για τα "πράσινα" αυτοκίνητα θα δώσουν το έναυσμα για εκ βάθρων αλλαγές.
<P>
Οι δαπάνες για προβλήματα υγείας που σχετίζονται με την κυκλοφορία είναι τεράστιες. Είναι άδικο να επιβαρύνεται το σύνολο της κοινωνίας για την κάλυψη αυτού του κόστους. Πιστεύω ότι το κόστος της ατμοσφαιρικής ρύπανσης και της ηχορύπανσης καθώς και των μεταφορικών ατυχημάτων πρέπει να βαρύνουν τον κλάδο των μεταφορών. Ευχαριστώ.
<SPEAKER ID="160" NAME="Reinhard Rack" AFFILIATION="PPE-DE">
(DE) Κυρία Πρόεδρε, κύριε Αντιπρόεδρε, θα ήθελα να θίξω τρία σημεία της εξαιρετικής έκθεσης του κ. Albertini. Πρώτα από όλα, ως ο εισηγητής σας για το θέμα της αστικής κινητικότητας, χαίρομαι ιδιαιτέρως που ο κ. Albertini μας έδωσε ήδη μερικά πολύ σημαντικά μηνύματα σχετικά με αυτό το μείζον ζήτημα. Υποθέτω ότι θα συνεχίσουμε τη συζήτηση προς αυτή την κατεύθυνση στην επιτροπή μας και εν συνεχεία στην Ολομέλεια. Αντιπρόεδρε Barrot, αναφερθήκατε στις πρωτοβουλίες που θα λάβει η Επιτροπή για αυτό ακριβώς το θέμα στη διάρκεια της τρέχουσας θητείας, και ελπίζω ότι η σχετική διαδικασία θα είναι ενδιαφέρουσα.
<P>
Το δεύτερο σημείο αφορά ένα άλλο ζήτημα που έχει ήδη τεθεί, και συγκεκριμένα την εσωτερίκευση του κοινωνικού και περιβαλλοντικού κόστους των μεταφορών. Κάθε τρόπος μεταφοράς πρέπει να καλύπτει τα κόστη που παράγει στην πραγματικότητα. Υπό το φως αυτής της αρχής, προσδίδεται ιδιαίτερη σημασία στο ζήτημα που τέθηκε επί τάπητος στο πλαίσιο της συζήτησης για το ευρωπαϊκό σήμα τελών κυκλοφορίας, και συγκεκριμένα στο γεγονός ότι οι εταιρείες που στέλνουν βαρέα οχήματα στους δρόμους μας πρέπει να καταβάλλουν ένα εύλογο αντίτιμο, δηλαδή το κόστος που δημιουργούν πρέπει να τους χρεώνεται. Κάποιοι από τους συναδέλφους μου που εξέφρασαν την αντίθεσή τους σε αυτή την αρχή έχουν πλέον σωπάσει. Νομίζω ότι μπορώ να πω ότι στην ομάδα ΕΛΚ-ΕΔ εκτός από υποστηρικτές της τροπολογίας 1 υπάρχουν και μερικοί που είναι κατά της τροπολογίας αυτής. Εμείς από την πλευρά μας είναι σίγουρο ότι θα καταψηφίσουμε αυτή την τροπολογία.
<P>
Το τρίτο σημείο που θεωρώ σημαντικό αναφέρεται στην παράγραφο 22 και αφορά την έρευνα. Ο σκοπός είναι να δώσουμε στους κατασκευαστές οχημάτων σαφείς στόχους, σαφείς ενδείξεις της κατεύθυνσης προς την οποία πρέπει να κινηθεί ο ευρωπαϊκός τομέας των μεταφορών. Μόνο τότε θα μπορέσουν να μας δώσουν αυτό που χρειαζόμαστε όταν το χρειαζόμαστε και σε προσιτές τιμές.
<P>
Θα ήθελα να επαναλάβω τις ευχαριστίες μου προς τον Επίτροπο Barrot που έχει ετοιμάσει ένα τόσο γεμάτο πρόγραμμα για το υπόλοιπο της νομοθετικής περιόδου. Χρειαζόμαστε αυτό το πρόγραμμα και τόσο το περιβάλλον όσο και το σύστημα μεταφορών μας θα ωφεληθούν.
<P>
Θέλω τέλος να πω στον "αντιφρονούντα" στην πίσω σειρά ότι κάνω κάθε μέρα μισή ώρα δρόμο με τα πόδια από το ξενοδοχείο ως εδώ όποτε βρίσκομαι στο Στρασβούργο και δεν χρειάζομαι ούτε λιμουζίνες ούτε τραμ.
<SPEAKER ID="161" NAME="Ville Itälä" AFFILIATION="PPE-DE">
(FI) Κυρία Πρόεδρε, Επίτροπε, θα ήθελα να συγχαρώ τον κ. Albertini για την εξαιρετική δουλειά του και τις εξαιρετικές προτάσεις του. Το υπό συζήτηση θέμα είναι εξαιρετικά σημαντικό και οι πολίτες περιμένουν σαφείς απαντήσεις στο πρόβλημα.
<P>
Δεν είναι ένα απλό ζήτημα αν λάβουμε υπόψη μας ότι οι βασικοί πυλώνες της Ευρωπαϊκής Ένωσης εμπεριέχουν την έννοια της ελεύθερης μετακίνησης προσώπων και εμπορευμάτων. Αμφότερα τα είδη μετακίνησης είναι βέβαιο ότι θα αυξηθούν στο μέλλον. Είναι επίσης προφανές ότι πρέπει να σκεφτούμε προς τα πού βαδίζουμε, πώς θα φτάσουμε ως εκεί και τι μέσα θα χρησιμοποιήσουμε για να το πετύχουμε. Οι αποφάσεις που θα λάβουμε θα είναι εξαιρετικά σημαντικές.
<P>
Όπως ανέφερε η κ. Jäätteenmäki, είναι πολύ δύσκολο να φανταστεί κανείς, για παράδειγμα στη χώρα μου, μια κατάσταση η οποία θα επιβάλλει έντονο περιορισμό των μετακινήσεων. Οι αποστάσεις είναι μεγάλες και ο κόσμος αναγκάζεται να πηγαίνει στη δουλειά με το αυτοκίνητο ελλείψει δημόσιας συγκοινωνίας.
<P>
Όσον αφορά τη συμπεριφορά του Κοινοβουλίου, συμφωνώ ότι πρέπει να δίνουμε το καλό παράδειγμα. Πρέπει να σκεφτούμε αν εμείς οι ίδιοι ταξιδεύουμε χωρίς λόγο. Μπορούμε να μειώσουμε τις μετακινήσεις μας; Πώς ταξιδεύουμε; Το Κοινοβούλιο διαθέτει μια επίσημη υπηρεσία αυτοκινήτων την οποία χρησιμοποιούν οι περισσότεροι από εμάς και η οποία λειτουργεί πολύ καλά. Πρέπει ωστόσο να σκεφτούμε τι αυτοκίνητα χρησιμοποιούμε. Από τι αυτοκίνητα αποτελείται ο στόλος του Κοινοβουλίου, της Επιτροπής και του Συμβουλίου; Θα μπορούσαμε να προμηθευτούμε υβριδικά αυτοκίνητα για τους βουλευτές.
<P>
Το παράδειγμα που δίνουμε είναι υψίστης σημασίας. Δεν μπορούμε να περιμένουμε από τους πολίτες ή από τις ευρωπαϊκές εταιρείες να κάνουν κάτι που δεν κάνουμε εμείς οι ίδιοι. Πρέπει λοιπόν να δώσουμε το καλό παράδειγμα.
<SPEAKER ID="162" NAME="Avril Doyle" AFFILIATION="PPE-DE">
Κυρία Πρόεδρε, αν και οι λεπτομέρειες ορισμένων μεμονωμένων προτάσεων σε αυτή την έκθεση απαιτούν προσεκτική μελέτη ως προς την τήρηση της αρχής της επικουρικότητας - ιδίως τα φορολογικά θέματα - οι γενικοί σκοποί της έκθεσης αξίζουν ωστόσο την υποστήριξή μας.
<P>
Από τον Ιούλιο του 2008, η Ιρλανδία θα δει μεγάλες αλλαγές στο υπάρχον σύστημα ετήσιας φορολόγησης οχημάτων καθώς και στο σύστημα ταξινόμησης. Το νέο σύστημα ταξινόμησης οχημάτων θα περιλαμβάνει επτά κατηγορίες βάσει των εκπομπών διοξειδίου του άνθρακα και όχι της ισχύος του κινητήρα. Παρά το έντονο κυκλοφοριακό πρόβλημα στην πρωτεύουσά μας, ο ιρλανδός Υπουργός Μεταφορών, Noel Dempsey, δήλωσε την περασμένη εβδομάδα ότι δεν θα επιβληθούν τέλη συμφόρησης στο Δουβλίνο γιατί η άθλια κατάσταση της δημόσιας συγκοινωνίας καθιστά αναπόφευκτη τη χρήση του αυτοκινήτου ιδιωτικής χρήσης. Ανεπαρκής συχνότητα λεωφορείων, δύο αστικές γραμμές σιδηροδρόμου που δεν διασυνδέονται ούτε μεταξύ τους ούτε με το κύριο σύστημα σιδηροδρόμων, χωρίς ανταπόκριση για το αεροδρόμιο, χωρίς μετρό και χωρίς ενοποιημένο σύστημα εισιτηρίων - και έπειτα μιλούμε για μείωση της χρήση υδρογονανθράκων και των εκπομπών αερίων του θερμοκηπίου! Αυτή η εικόνα του Δουβλίνου έρχεται σε πλήρη αντίθεση με τις προσπάθειες του Ευρωπαϊκού Κοινοβουλίου και τα μέτρα που προτείνει για τη βελτιστοποίηση της χρήσης των δημόσιων μέσων συγκοινωνίας, ιδίως στα αστικά κέντρα.
<SPEAKER ID="163" NAME="Marusya Ivanova Lyubcheva" AFFILIATION="PSE">
(BG) Κυρία Πρόεδρε, κύριε Επίτροπε, η πολιτική για τις βιώσιμες μεταφορές λαμβάνοντας υπόψη τις ενεργειακές και περιβαλλοντικές πτυχές, περιλαμβάνει τις μεταφορικές υποδομές, την απασχόληση μέσω των μεταφορών, την κινητικότητα των ανθρώπων και την ελεύθερη κυκλοφορία των εμπορευμάτων.
<P>
Τα πανευρωπαϊκά μεταφορικά δίκτυα προϋποθέτουν ομοιόμορφη ποιότητα και περιβαλλοντική ασφάλεια. Αυτό συνεπάγεται λεπτομερή απολογισμό, ιδίως όσον αφορά τους σιδηροδρόμους, αξιολόγηση της τρέχουσας κατάστασης και στόχευση των μέτρων σε χώρες που δεν έχουν φτάσει ακόμη τα υψηλά ευρωπαϊκά πρότυπα. Απαιτούνται επίσης αξιόπιστα χρηματοδοτικά μέσα. Είναι ιδιαιτέρως σημαντικό να δοθεί ένα τέλος στην πρακτική των παλαιών κρατών μελών να χρησιμοποιούν ορισμένα νέα κράτη μέλη ως αποθήκες πεπαλαιωμένων οχημάτων. Είναι μια πρακτική κάθε άλλο παρά φιλική προς το περιβάλλον.
<P>
Πάντα προβληματίζομαι όταν βλέπω σε εκθέσεις της ΕΕ να αναφέρονται ορισμένες γεωγραφικές περιφέρειες και να παραλείπονται άλλες. " περιφέρεια της Μαύρης Θάλασσας είναι και αυτή σημαντική. Και εκεί χρειαζόμαστε βιώσιμα διατροπικά συστήματα μεταφοράς. Εξάλλου εμπίπτει στο πλαίσιο αυτής έκθεσης η συζήτηση περί των τελών και της κυκλοφορίας στη γέφυρα του Δούναβη μεταξύ των πόλεων Russe και Giurgiu, μεταξύ Βουλγαρίας και Ρουμανίας.
<SPEAKER ID="164" NAME="Zuzana Roithová" AFFILIATION="PPE-DE">
(CS) Κυρία Πρόεδρε, επιτρέψτε μου να κάνω ένα σχόλιο σχετικά με τη συζήτηση που προηγήθηκε: αν και οι περισσότεροι από εμάς θέλουμε μια φιλικότερη προς το περιβάλλον πολιτική μεταφορών και συμφωνούμε ότι αυτό είναι αναγκαίο, κανείς δεν θέλει να περιοριστεί η κινητικότητα.
<P>
Υπάρχει μεγάλη διάσταση απόψεων ως προς το πώς μπορεί να επιτευχθεί αυτό. Δεν έχουμε ξεκαθαρίσει τις προτεραιότητές μας και αυτό είναι το πρόβλημα. Από τη μια θέλουμε να επιδείξουμε ουδετερότητα όσον αφορά τους διάφορους τύπους μεταφορών και από την άλλη νιώθουμε ένοχοι που δεν προκρίνουμε τις σιδηροδρομικές μεταφορές έναντι των οδικών.
<P>
Μπορείτε να φανταστείτε κάτι τέτοιο να συμβαίνει χωρίς την επιβολή ενός σημαντικού περιβαλλοντικού φόρου στις οδικές μεταφορές ή χωρίς να δοθεί σημαντική προτεραιότητα στους σιδηροδρόμους; Οι αντιρρήσεις στην εσωτερίκευση του εξωτερικού κόστους έχουν να κάνουν με τον αντίκτυπο στην ανταγωνιστικότητα. Δεν υπάρχουν διαθέσιμες μελέτες σχετικά με τον κοινωνικό αντίκτυπο της εισαγωγής του Eurovignette στις οδικές μεταφορές. Δεν πρέπει πρώτα να ξεκαθαρίσουμε ποια είναι η βασική μας προτεραιότητα; Μήπως να διεξάγουμε ένα πανευρωπαϊκό δημοψήφισμα σχετικά με τις προτεραιότητές αυτές;
<SPEAKER ID="165" NAME="Jacques Barrot">
Αντιπρόεδρος της Επιτροπής. - (FR) Κυρία Πρόεδρε, κυρίες και κύριοι, θα είμαι σύντομος. Άκουσα με ενδιαφέρον τις παρεμβάσεις σχετικά με την έκθεση του κ. Albertini. Οι προβληματισμοί που τόσο εύγλωττα εξέφρασε ο κ. Albertini στη σαφή και λακωνική του έκθεση συνάδουν πλήρως με τις επιθυμίες της Επιτροπής και του αρμόδιου για τις μεταφορές Επιτρόπου σας.
<P>
Εν συντομία, είναι αλήθεια ότι η κινητικότητα πρέπει να αλλάξει και όχι να περιοριστεί. Αυτό είναι το πρόβλημα. Δεν θα απαντήσω σε κάθε σχόλιο και παρατήρηση χωριστά. Έχουν σημειωθεί όλα δεόντως.
<P>
Θα ήθελα ωστόσο να αναφέρω εν παρόδω ότι χρειαζόμαστε υποδομές αν θέλουμε να επιφέρουμε τις αλλαγές που επιδιώκουμε στη χρήση των μέσων μεταφοράς. Θα έλεγα στον κ. Albertini ότι αυτό το σημείο πρέπει να τονιστεί διότι η Ευρώπη δεν έχει συνειδητοποιήσει επαρκώς ότι θα χρειαστεί υποδομές και επενδύσεις προκειμένου να καταστούν δυνατές αυτές οι αλλαγές.
<P>
Επιπλέον, είναι αλήθεια ότι χρειαζόμαστε εξαιρετικά προηγμένη έρευνα σε νέους κινητήρες και μορφές ενέργειας αν θέλουμε να αντιμετωπίσουμε με επιτυχία την πρόκληση της βιώσιμης κινητικότητας. Δεν μπορώ να δεχτώ ότι, όπως είπε κάποιος πριν - αν και όλοι ήταν γενικά θετικοί - πρόκειται απλώς για ευσεβείς πόθους και καλές προθέσεις γιατί πρέπει να επιστήσω την προσοχή σας σε όσα έχουμε ήδη πετύχει. Για παράδειγμα, η κατάταξη των φορτηγών σε κατηγορίες Euro έως το πρότυπο Euro 5 που αντιστοιχεί στις πλέον υψηλές προδιαγραφές. Μπορεί να θεωρηθεί ότι αυτή η ταξινόμηση επέτρεψε τη μείωση των εκπομπών CO2 κατά 30 έως 40%. Ένα άλλο παράδειγμα: η Ευρωπαϊκή Ένωση στοχεύει στη μείωση των εκπομπών στα 120g CO2/km μελλοντικά. Αυτός είναι ένας στόχος για τον οποίο παλεύει όλη η αυτοκινητοβιομηχανία αυτή τη στιγμή. Αυτό με οδηγεί επίσης να επαναλάβω το πολύ λογικό σχόλιο του κ. Rack ότι δηλαδή πρέπει να είμαστε προσεκτικοί γιατί η βιομηχανία πρέπει να λάβει πλήρη γνώση των στόχων και του μελλοντικού πλαισίου προκειμένου να προσαμοστεί. Αυτό είναι ένα θέμα που με αφορά έντονα: πρέπει να θέσουμε σαφείς στόχους ώστε ο τομέας της έρευνας και η βιομηχανία στο σύνολό της να συμμορφωθούν με τους στόχους αυτούς.
<P>
Αυτά, δεν χρειάζεται να το αναλύσω περαιτέρω. Θα πω ωστόσο ότι τα μέτρα που πρέπει να ληφθούν πρέπει να διατηρήσουν την απαιτούμενη κινητικότητα και πρέπει επίσης να είναι αποτελεσματικά όσον αφορά τη μείωση των αρνητικών επιδράσεων, χωρίς όμως να χάσουν την υποστήριξη των πολιτών και της βιομηχανίας. Τον Ιούνιο θα χρησιμοποιήσουμε εκείνη τη μέθοδο για τον υπολογισμό του εξωτερικού κόστους και θα δούμε πώς κάθε τρόπος μεταφοράς μπορεί να ενσωματώσει το κόστος που του αναλογεί - πρέπει να γίνει σταδιακά γιατί δεν είναι εφικτό να γίνει συνολικά. Μπορούμε στη συνέχεια να επιβάλλουμε τέλη διοδίων που θα λειτουργούν εκπαιδευτικά στο κοινό διαφωτίζοντας όχι μόνο τις μεταφορικές εταιρείες αλλά και τους επιβάτες όσον αφορά ποια μέσα μεταφοράς είναι τα πλέον ρυπογόνα και ποια είναι τα πιο φιλικά προς το περιβάλλον.
<P>
Ελπίζω πραγματικά ότι η έκθεση Albertini θα γίνει, ας μου επιτραπεί ο όρος, μια νέα Βίβλος για όλους μας, γιατί είναι απολύτως αναγκαίο να βρούμε τρόπους ώστε να γίνει πραγματικότητα αυτή η βιώσιμη κινητικότητα.
<P>
Ευχαριστώ το Κοινοβούλιο για τη συμβολή του η οποία ήταν ιδιαιτέρως πολύτιμη για την Επιτροπή.
<SPEAKER ID="166" NAME="Gabriele Albertini">
εισηγητής. - (IT) Κυρία Πρόεδρε, κυρίες και κύριοι, θα ήθελα καταρχάς να ευχαριστήσω τους βουλευτές για τα εποικοδομητικά τους σχόλια, όχι μόνο αυτούς που επικρότησαν την έκθεση αναδεικνύοντας ορισμένες από τις πτυχές της αλλά ιδίως αυτούς που τη σχολίασαν και τους ακόμη λιγότερους που της άσκησαν τεκμηριωμένη κριτική.
<P>
Ευχαριστώ ιδιαιτέρως τον Επίτροπο Barrot, όχι μόνο για τα ευγενικά του λόγια, αλλά ιδίως για την ιδιαιτέρως πλούσια δράση που έχει αναλάβει αναφορικά με το θέμα της έκθεσης και για την προθυμία του να προάγει τη συνεργασία μεταξύ Κοινοβουλίου και Επιτροπής έτσι ώστε να διαδραματίσουμε όλοι τον ουσιαστικό ρόλο που επιθυμούμε να διαδραματίσουμε για τη μετεξέλιξη της κινητικότητας και όχι για τη μείωσή της, όπως σωστά είπε στη σύντομή δήλωσή του και ο ίδιος ο Επίτροπος.
<P>
" κινητικότητα εκφράζει την πρόοδο του πολιτισμού μας και αποτελεί ίδιον του σύγχρονου ανθρώπου· αντιπροσωπεύει την ανάπτυξη και την πρόοδο και είναι βέβαιο ότι δεν θέλουμε να την περιορίσουμε. Πρέπει απλώς να τη βελτιώσουμε και να τη χρησιμοποιούμε μόνο όταν δεν υπάρχει άλλη εναλλακτική επιλογή.
<P>
Ένα τελευταίο σχόλιο, το οποίο ενδεχομένως να ξεφεύγει κάπως από το υπό συζήτηση θέμα αλλά το οποίο θέλω να θίξω γιατί ανοίγει πολύ μεγαλύτερες προοπτικές από αυτές που συζητάμε σχετικά με τις μεταφορές.
<P>
Προβληματιζόμαστε σχετικά με τη ρύπανση και όλα τα κρίσιμα προβλήματα που απορρέουν από τις μεταφορές και τη χρήση τους. Πρέπει ίσως να δούμε το θέμα πιο σφαιρικά, ιδίως όσον αφορά τις εκπομπές CO2 και το CO2 που παράγεται από άλλους κλάδους του βιομηχανικού πολιτισμού μας. Θα σας δώσω μερικά αριθμητικά στοιχεία και θα κλείσω με ένα σύντομο σχόλιο: αν και αληθεύει ότι οι μεταφορές ευθύνονται για το 23% των συνολικών εκπομπών CO2 ανά την Ευρώπη, η ηλεκτροπαραγωγή ευθύνεται για το 43%, η βιομηχανία για το 19% και οι κατοικίες και τα καταστήματα για το 15%. Αν θέλουμε να πετύχουμε τον στόχο της μείωσης των εκπομπών κατά 20% ως το 2020, θα πρέπει ίσως να αναλάβουμε πιο εντατική δράση και να επικεντρωθούμε σε άλλους κλάδους οι οποίοι όπως είδατε ευθύνονται για το μεγαλύτερο μέρος των εκπομπών CO2, και όχι να ρίχνουμε όλο το βάρος στις μεταφορές. Σε αυτό το πλαίσιο, η πυρηνική ενέργεια είναι μια έννοια που μοιραία θα αναφερθεί.
<SPEAKER ID="167" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 11 Μαρτίου 2008.

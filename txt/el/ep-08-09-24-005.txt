<CHAPTER ID="005">
Προετοιμασία της Συνόδου Κορυφής ΕΕ-Ινδίας (Μασσαλία, 29 Σεπτεμβρίου 2008) (συζήτηση)
<SPEAKER ID="054" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την προετοιμασία της Συνόδου Κορυφής ΕΕ-Ινδίας στη Μασσαλία στις 29 Σεπτεμβρίου 2008.
<SPEAKER ID="055" NAME="Jean-Pierre Jouyet">
Προεδρεύων του Συμβουλίου. - (FR) Κύριε Πρόεδρε, κυρίες και κύριοι, χαιρετίζω το ενδιαφέρον σας για την ενίσχυση των σχέσεών μας με την Ινδία. " Σύνοδος Κορυφής Ευρωπαϊκής Ένωσης-Ινδίας, η οποία, όπως μας υπενθύμισε η κυρία Wallström, θα διεξαχθεί στις 29 Σεπτεμβρίου 2008 στη Μασσαλία, παρουσία τoυ ινδού πρωθυπουργού Manmohan Singh, του Προέδρου της Επιτροπής, κυρίου Barroso και του Προέδρου του Συμβουλίου, Nicolas Sarkozy, είναι μία από περίπου δέκα συνόδους κορυφής οι οποίες διεξάγονται με τρίτες χώρες κατά τη διάρκεια της γαλλικής Προεδρίας.
<P>
Θα παρατηρήσετε ότι το χρονοδιάγραμμα των συνεδριάσεων περιλαμβάνει πολλές συνόδους κορυφής με σημαντικές αναδυόμενες χώρες. Τον Ιούλιο, διεξήχθη σύνοδος κορυφής με τη Νότια Αφρική, ενώ σύνοδοι θα πραγματοποιηθούν - ευελπιστούμε - με την Κορέα, την Κίνα και τη Βραζιλία το Δεκέμβριο. Αυτή η σειρά των συνεδριάσεων αποτελεί μοναδική ευκαιρία για την Ευρωπαϊκή Ένωση, προκειμένου να αναπτύξει διάλογο με τις κύριες αναδυόμενες χώρες για ζητήματα αμοιβαίου ενδιαφέροντος, προσέγγιση με την οποία η Σύνοδος Κορυφής με την Ινδία συνάδει απολύτως.
<P>
Γνωρίζω ότι η Επιτροπή Εξωτερικών Υποθέσεων του Κοινοβουλίου συμμετείχε σε ένα εποικοδομητικό σεμινάριο σχετικά με τις σχέσεις Ευρωπαϊκής Ένωσης-Ινδίας, στο οποίο παρέστησαν αρκετοί εμπειρογνώμονες. Το γεγονός αυτό αφύπνισε τη βαθιά επιθυμία να ενδυναμωθεί ο διάλογος και η συνεργασία ανάμεσα στην Ευρωπαϊκή Ένωση και την Ινδία.
<P>
" Προεδρία κινητοποιείται από την ίδια επιθυμία, όπως και το Κοινοβούλιο. Με πληθυσμό άνω του ενός δισεκατομμυρίου, ο οποίος αναμένεται να ξεπεράσει αυτόν την Κίνας το 2025, και με ετήσια ανάπτυξη πάνω από 8% από το 2005, η Ινδία πρόκειται να γίνει σημαντικός εταίρος της Ευρωπαϊκής Ένωσης και, ως εκ τούτου, θέλουμε η σύνοδος αυτή να αποτελέσει σημαντικό βήμα προς την κατεύθυνση της εμβάθυνσης των σχέσεών μας με τη χώρα.
<P>
Από το 2000, όταν διεξήχθη η πρώτη μας σύνοδος, έχουμε διευρύνει το πεδίο του διαλόγου και της συνεργασίας μας. " Ευρωπαϊκή Ένωση είναι πλέον ο κύριος εμπορικός εταίρος της Ινδίας. Είναι επίσης ένας από τους μεγαλύτερους επενδυτές στη χώρα και σε πολλούς βασικούς τομείς της οικονομίας της: ενέργεια, μεταφορές και τηλεπικοινωνίες, συγκεκριμένα, ενώ οι σύνοδοι που πραγματοποιήθηκαν συνέβαλαν αποφασιστικά στην ενδυνάμωση των σχέσεών μας.
<P>
Αυτό συνέβη το 2004, όταν αναβαθμίσαμε τη συνεργασία μας στο επίπεδο της στρατηγικής εταιρικής σχέσης. Το 2005, καταρτίσαμε σχέδιο δράσης για να ενισχύσουμε αυτήν την εταιρική σχέση και, το 2006, συνήψαμε συμφωνία ελεύθερων συναλλαγών. Πρέπει, ωστόσο, να κάνουμε περισσότερα και να διασφαλίσουμε ότι ο πολιτικός μας διάλογος και η συνεργασία με την Ινδία αντικατοπτρίζει το πραγματικό δυναμικό της χώρας.
<P>
Ελπίζουμε ότι η Σύνοδος Κορυφής της Μασσαλίας θα υπηρετήσει το στόχο αυτό. Ελπίζουμε επίσης ότι θα ενισχύσουμε τη συνεργασία μας με την Ινδία σε τομείς οι οποίοι αποτελούν τώρα προτεραιότητα για την Ένωση: αλλαγή του κλίματος και ενέργεια. Οι συζητήσεις αυτές με τους κύριους αναδυόμενους εταίρους μας δεν είναι καθόλου εύκολες, αλλά πρέπει να γίνουν και πρέπει να συνεργαστούμε με τους ινδούς ομολόγους μας, προκειμένου να επιτευχθούν ορισμένοι στόχοι.
<P>
Πρώτον, στη σύνοδο αυτή θέλουμε να εγκρίνουμε ένα νέο σχέδιο δράσης το οποίο θα είναι συντομότερο και πιο λειτουργικό, ενώ θα δίδει τη δυνατότητα να προσαρμόσουμε την εταιρική μας σχέση στα νέα προβλήματα της ενεργειακής ασφάλειας και της βιώσιμης ανάπτυξης. Θέλουμε να διασφαλίσουμε επίσης τη μελλοντική συνεργασία στον τομέα της έρευνας και των νέων τεχνολογιών, όσον αφορά, για παράδειγμα, την ηλιακή ενέργεια και το πρόγραμμα ITER.
<P>
Το εν λόγω σχέδιο δράσης θα πρέπει να συνοδεύεται από πρόγραμμα εργασίας για την ενέργεια, την καθαρή ανάπτυξη και την αλλαγή του κλίματος, ενώ θα πρέπει να προβλέπει συνεργασία στους τομείς της ενεργειακής αποδοτικότητας, τις καθαρές τεχνολογίες άνθρακα και τη χρήση ανανεώσιμων πηγών ενέργειας.
<P>
Τα μέτρα αυτά θα μπορούσαν, όπου χρειάζεται, να έχουν τη στήριξη του νέου ευρωπαϊκού επιχειρηματικού και τεχνολογικού κέντρου. Το νέο κέντρο αναμένεται να ανοίξει τις πύλες του στο Νέο Δελχί μέχρι τα τέλη του έτους. Φυσικά, στη σύνοδο θα συζητήσουμε περιφερειακά θέματα προβληματισμού, τα οποία είναι κρίσιμα για τη διεθνή σταθερότητα και αφορούν το Αφγανιστάν, το Πακιστάν, τη Βιρμανία ή το Ιράν.
<P>
Στη σύνοδο αυτή θέλουμε επίσης να επιτύχουμε πρόοδο στη στρατηγική μας εταιρική σχέση με την Ινδία μέσω της έναρξης ή συνέχισης συγκεκριμένων δράσεων συνεργασίας. Ελπίζουμε ότι θα είμαστε σε θέση να υπογράψουμε μια πολύ σημαντική συμφωνία σχετικά με την αεροπορία. " συμφωνία αυτή μονογράφηκε από τους διαπραγματευτές στις αρχές του έτους. Ανυπομονούμε να υπογράψουμε τη συμφωνία, γιατί θα μας δώσει τη δυνατότητα να ευθυγραμμίσουμε την εθνική νομοθεσία με το κοινοτικό δίκαιο, βελτιώνοντας ταυτόχρονα την ασφάλεια δικαίου για τους ευρωπαϊκούς αερομεταφορείς. Στο σημείο αυτό, αναφέρομαι μόνο στις πτήσεις μεταξύ Ινδίας και Ευρωπαϊκής Ένωσης. Όσο για τα υπόλοιπα, ελπίζω ότι είμαστε στο σωστό δρόμο, σε ό,τι αφορά την κοινοτική νομοθεσία.
<P>
Θέλουμε να προσφέρουμε νέα ώθηση στις διαπραγματεύσεις μέσω μιας εμπορικής και επενδυτικής συμφωνίας. Φυσικά η Επιτροπή έχει τη σχετική αρμοδιότητα και θα διαπραγματευτεί τη συμφωνία. Θα θέλαμε να διαβεβαιώσουμε την Επιτροπή, μέσω της κυρίας Wallström, ότι έχει την αμέριστη υποστήριξή μας, γιατί οι σχέσεις μας με την Ινδία αξίζει να ενισχυθούν. " υπογραφή μιας εμπορικής και επενδυτικής συμφωνίας θα είναι ένα σημαντικό βήμα μπροστά.
<P>
Παρότι οι σχέσεις με την Ινδία έχουν μεγάλο περιθώριο ανάπτυξης, δεν πρέπει να λησμονούμε ότι η χώρα είναι μόλις ο ένατος εμπορικός εταίρος της Ευρωπαϊκής Ένωσης πίσω από τη Νότια Κορέα, γεγονός το οποίο πράγματι μας εκπλήσσει.
<P>
Τα τρία έγγραφα τα οποία σκοπεύουμε να εγκρίνουμε στη σύνοδο, το αναθεωρημένο κοινό σχέδιο δράσης, το πρόγραμμα εργασίας για την ενέργεια και η συμφωνία που μόλις ανέφερα, αποτελούν αυτή τη στιγμή αντικείμενο διαπραγμάτευσης με την Ινδία, μαζί με το κοινό δελτίο Τύπου. Σήμερα δεν μπορώ να μπω σε λεπτομέρειες όσον αφορά τα έγγραφα αυτά, δεδομένου ότι οι συζητήσεις με τους ινδούς εταίρους μας είναι σε εξέλιξη, αλλά μπορώ να πω, νομίζω, ότι είμαστε αισιόδοξοι σχετικά με το τι μπορεί να επιτευχθεί στη σύνοδο αυτή.
<P>
Ολοκληρώνοντας, θα ήθελα να συγχαρώ το Κοινοβούλιο για τον εξαιρετικά εποικοδομητικό ρόλο που διαδραμάτισε στις σχέσεις της Ευρωπαϊκής Ένωσης με την Ινδία. " δημιουργία το 2007 ειδικής αντιπροσωπείας για τις σχέσεις με την Ινδία τόνωσε την επικοινωνία με το Lok Sabha, το ινδικό κοινοβούλιο, και σίγουρα η αντιπροσωπεία του Ευρωπαϊκού Κοινοβουλίου θα κληθεί να αναλάβει ηγετικό ρόλο, ιδίως σε ό,τι αφορά την κατάρτιση των μελλοντικών κοινοβουλευτικών ψηφισμάτων επί ευαίσθητων θεμάτων, τα οποία επηρεάζουν τις σχέσεις Ινδίας και Ευρωπαϊκής Ένωσης.
<P>
Τέλος, θα ήθελα να εκμεταλλευτώ την ευκαιρία για να κάνω ειδική μνεία στην πρόεδρο της αντιπροσωπείας για τις σχέσεις με την Ινδία, την κυρία Gill, και να εκθειάσω το δυναμισμό με τον οποίο επιτελεί το ρόλο της.
<SPEAKER ID="056" NAME="Margot Wallström">
Αντιπρόεδρος της Επιτροπής. - Κύριε Πρόεδρε, αξιότιμα μέλη, κύριε Jouyet, μιλώ εξ ονόματος της συναδέλφου μου, Benita Ferrero-Waldner, και είναι ιδιαίτερη χαρά για μένα να εκφωνώ ομιλία ενώπιόν σας σήμερα για την προετοιμασία της συνόδου κορυφής με την Ινδία στη Μασσαλία στις 29 Σεπτεμβρίου 2008.
<P>
Οι σχέσεις της Ευρώπης με την Ινδία, όπως έμαθα μόλις, καθίστανται όλο και πιο σημαντικές εδώ και αρκετά χρόνια, όχι μόνο λόγω των αυξανόμενων συναλλαγών και επενδύσεων αλλά και λόγω της κοινής δέσμευσης και εμπειρίας μας σχετικά με την πολύγλωσση και πολυπολιτισμική δημοκρατία. Στο Κοινοβούλιο καταδείξατε πρόσφατα την πολιτική σημασία των σχέσεων με την Ινδία, τόσο σχηματίζοντας νέα κοινοβουλευτική αντιπροσωπεία όσο και καλώντας τον Πρόεδρο Abdul Kalam να εκφωνήσει λόγο στο Σώμα πέρσι, κάτι το οποίο συνέβαινε για πρώτη φορά για ινδό αρχηγό κράτους.
<P>
Στη σύνοδο αυτή ελπίζουμε να μετατρέψουμε αυτή την αυξανόμενη πολιτική δέσμευση σε πιο ισχυρή και συγκεκριμένη συνεργασία, ενώ ήδη μπορούμε να κάνουμε λόγο για σημαντική πρόοδο που έχει επιτευχθεί από τότε που καταλήξαμε στη σύναψη στρατηγικής συνεργασίας με την Ινδία το 2004 και σε κοινό σχέδιο δράσης το 2005.
<P>
Το πρώτο που θα ήθελα να αναφέρω είναι η ενίσχυση του πολιτικού διαλόγου και της συνεργασίας, ενώ τώρα υπάρχει τακτικό χρονοδιάγραμμα συνόδων κορυφής και υπουργικών συναντήσεων, έχει καθιερωθεί ετήσιος διάλογος για την ασφάλεια, καθώς και νέες μορφές διαλόγου στη Συνάντηση Ασίας-Ευρώπης (ASEM) και τη σύσκεψη της Ένωσης Περιφερειακής Συνεργασίας Νότιας Ασίας, γεγονός το οποίο προήγαγε τη συνεργασία ακόμη και σε ευαίσθητα θέματα, όπως είναι η καταπολέμηση της τρομοκρατίας.
<P>
Το δεύτερο που θα ήθελα να αναφέρω είναι το γεγονός ότι εντείνονται οι επαφές ανάμεσα στην ΕΕ και την Ινδία, κυρίως στον τομέα της εκπαίδευσης, όπου η Ευρωπαϊκή Ένωση παρείχε χρηματοδότηση για πάνω από 900 υποτροφίες σε ινδούς μαθητές στο πλαίσιο του προγράμματος Erasmus Mundus, χρηματοδότηση η οποία θα συνεχιστεί τουλάχιστον μέχρι το 2013.
<P>
Το τρίτο σημείο έχει να κάνει με την εμβάθυνση της οικονομικής και τεχνικής συνεργασίας. Οι δραστηριότητες και οι ανταλλαγές στον τομέα της επιστήμης και της τεχνολογίας έχουν ενταθεί και έχουν αναβαθμισθεί σε υπουργικό επίπεδο· έχουν δημιουργηθεί νέα πλαίσια διαλόγου· έχει συσταθεί επιτροπή EΕ-Ινδίας για την ενέργεια και έχει τεθεί πλέον σε ισχύ ο διεθνής θερμοπυρηνικός πειραματικός αντιδραστήρας - η επονομαζόμενη συμφωνία ITER - στην οποία συμβαλλόμενα μέρη είναι τόσο η Ινδία όσο και η ΕΕ.
<P>
Οι συναλλαγές και οι επενδύσεις εξακολουθούν να επεκτείνονται. Το διμερές εμπόριο ΕΕ-Ινδίας έχει διπλασιαστεί από το 2000 στα 55 δισεκατομμύρια EUR, η ΕΕ συνιστά τώρα τη μεγαλύτερη πηγή άμεσων ξένων επενδύσεων στην Ινδία, ενώ η ίδια δέχεται ολοένα και περισσότερες εισροές ινδικών εξωστρεφών επενδύσεων.
<P>
" αναπτυξιακή συνεργασία εξακολουθεί να αυξάνεται, ενώ θα χρησιμοποιήσουμε τον κύριο όγκο του ενδεικτικού προϋπολογισμού των 470 εκατομμυρίων EUR για την Ινδία για την περίοδο 2007-2013, συγκεκριμένα για να στηρίξουμε τα προγράμματα υγείας και εκπαίδευσης τα οποία σχετίζονται με τους αναπτυξιακούς στόχους της χιλιετίας.
<P>
Έχουμε επιτύχει πολλά λοιπόν, όμως μένουν ακόμη περισσότερα να γίνουν και φρονούμε ότι οι σχέσεις μας θα πρέπει να διέπονται από το στόχο της προώθησης της ειρήνης, των ανθρωπίνων δικαιωμάτων και της ολοκληρωμένης ασφάλειας, της βιώσιμης ανάπτυξης με περιβαλλοντικό προσανατολισμό, της κοινωνικής δικαιοσύνης και της οικονομικής ευημερίας, καθώς και της ενίσχυσης των πολιτισμικών και εκπαιδευτικών ανταλλαγών. Μια από τις κύριες επιδιώξεις μας στη σύνοδο είναι να συμφωνήσουμε επί ενός αναθεωρημένου κοινού σχεδίου δράσης, το οποίο να αντανακλά αυτούς τους στόχους.
<P>
Ως παγκόσμιοι παίκτες, και οι δύο πλευρές είναι υπεύθυνες για την αντιμετώπιση των παγκόσμιων προκλήσεων, γι' αυτό, θα τεθούν ορισμένα συγκεκριμένα θέματα παγκόσμιου ενδιαφέροντος.
<P>
Όσον αφορά το διεθνές εμπόριο, ελπίζουμε ότι η Ινδία και οι "ΠΑ θα μπορέσουν να επιλύσουν τις διαφορές τους σχετικά με το Γύρο του ΠΟΕ και να δώσουν τη δυνατότητα στις διαπραγματεύσεις να επανέλθουν στην κανονική τους πορεία. " αλλαγή του κλίματος και η ενέργεια αποτελούν για μας εξίσου προτεραιότητες της συνόδου, ενώ ελπίζουμε να υπογράψουμε κοινό πρόγραμμα εργασίας για την ενέργεια, την καθαρή ανάπτυξη και την αλλαγή του κλίματος το οποίο να εστιάζει στις ανανεώσιμες και καθαρές πηγές ενέργειας, από κοινού με δύο σχετικά με την αλλαγή του κλίματος δάνεια από την Ευρωπαϊκή Τράπεζα Επενδύσεων. Θα συζητήσουμε επίσης την παγκόσμια χρηματοπιστωτική κρίση, καθώς και τρόπους αντιμετώπισης της κατάστασης σε διεθνές επίπεδο στον τομέα των τροφίμων.
<P>
Ως προς τα διμερή ζητήματα, έχουμε να συζητήσουμε σημαντικά θέματα κοινού ενδιαφέροντος. Οι διαπραγματεύσεις για τη συμφωνία ελεύθερων συναλλαγών, οι οποίες ξεκίνησαν πέρσι, έχουν σημειώσει σημαντική πρόοδο και τώρα αποσκοπούμε στην έγκαιρη και ισόρροπη ολοκλήρωσή τους. Στη σύνοδο ευελπιστούμε να υπογράψουμε οριζόντια συμφωνία για την πολιτική αεροπορία. Επίσης θα ασκήσουμε πιέσεις, ώστε να επιτευχθεί πρόοδος στη σύναψη συμφωνίας στον τομέα της ναυτιλίας.
<P>
Ως προς τον πολιτισμό και την εκπαίδευση, στόχος μας είναι να συμφωνήσουμε στην έναρξη ενός διαλόγου περί πολιτικής.
<P>
" επιστήμη και η τεχνολογία αποτελούν επίσης προτεραιότητα, ενώ η σύνοδος θα πρέπει να χαιρετίσει τη δημιουργία ενός ευρωπαϊκού επιχειρηματικού και τεχνολογικού κέντρου στο Δελχί, καθώς και τη στήριξη που παρέχει το Ευρωπαϊκό Κοινοβούλιο στο εν λόγω κέντρο.
<P>
Ολοκληρώνοντας, επιτρέψτε μου να χαιρετίσω την πρόσφατη σύσταση από το ινδικό Κοινοβούλιο ομάδας φιλίας με το Ευρωπαϊκό Κοινοβούλιο. Είμαι βέβαιη ότι κάτι τέτοιο θα δώσει τη δυνατότητα σε όλους σας, μέσω των επαφών με τους ινδούς εταίρους σας, να τους πείσετε ότι η ΕΕ συνιστά το πλέον επιτυχημένο και μακρόπνοο φαινόμενο διεθνούς διακυβέρνησης της σύγχρονης εποχής και ότι έχουμε πολλά να προσφέρουμε ο ένας στον άλλο.
<SPEAKER ID="057" NAME="Charles Tannock">
εξ ονόματος της Ομάδας PPE-DE. - Κύριε Πρόεδρε, η στρατηγική εταιρική σχέση της ΕΕ με τη δημοκρατική, κοσμική Ινδία είναι καθοριστικής σημασίας σε αυτούς τους επικίνδυνους και απρόβλεπτους καιρούς, δεδομένου ότι πρόκειται για μια χώρα η οποία συμμερίζεται τις αξίες και τις προσδοκίες μας.
<P>
Αντιμετωπίζουμε κοινές προκλήσεις: την καταπολέμηση της τρομοκρατίας - και στο πλαίσιο αυτό καλώ εν προκειμένω τη Europol να εκχωρήσει στην Ινδία προνομιακό καθεστώς αναφορικά με την ανταλλαγή πληροφοριών και την καταπολέμηση της τρομοκρατίας - την ανάγκη προστασίας του περιβάλλοντος, συμπεριλαμβανομένου του ζητήματος της αλλαγής του κλίματος, καθώς και τη σημασία της διαχείρισης των πλεονεκτημάτων της παγκοσμιοποίησης.
<P>
Οι πρόσφατοι βομβαρδισμοί στο Δελχί ανέδειξαν τη σοβαρή απειλή που αντιμετωπίζει η Ινδία από την τρομοκρατία των ισλαμιστών. Έχοντας κατά νου την αστάθεια των γειτονικών στην Ινδία χωρών, από το Πακιστάν μέχρι τη Σρι Λάνκα, θα έπρεπε να είναι προφανές για όλους μας ότι οφείλουμε να καταβάλουμε κάθε δυνατή προσπάθεια για να στηρίξουμε την Ινδία, τόσο ως περιφερειακή δύναμη στη Νότια Ασία, όσο και ως χώρα η οποία διαδραματίζει σημαντικό, εποικοδομητικό και διεθνή ρόλο στα πολυμερή φόρα, όπως είναι η Ε.Π.Σ.Ν.Α., η ASEAN και ο Ο"Ε, στο Συμβούλιο Ασφαλείας του οποίου έχει έλθει η ώρα η Ινδία να λάβει θέση μόνιμου μέλους.
<P>
Το ψήφισμά μας δικαίως εκφράζει ανησυχία για τους πρόσφατους φόνους χριστιανών στην επαρχία Ορίσα και για τις αναταραχές στο Τζαμού και Κασμίρ, ενώ απευθύνει έκκληση να τιμωρηθούν οι υπεύθυνοι, δεδομένου ότι τα ανθρώπινα δικαιώματα και το κράτος δικαίου αποτελούν την προμετωπίδα της στρατηγικής εταιρικής σχέσης της ΕΕ με την Ινδία. " κατάσταση αυτή βρίσκεται σε πλήρη αντίθεση με τις δοσοληψίες της ΕΕ με τη Λαϊκή Δημοκρατία της Κίνας, η οποία θεωρεί εαυτόν απρόσβλητη στις εκκλήσεις μας για σεβασμό των ανθρωπίνων δικαιωμάτων των πολιτών της.
<P>
Ελπίζω πράγματι ότι η επερχόμενη σύνοδος κορυφής θα παγιώσει τις ανθηρές σχέσεις Ινδίας και ΕΕ, ιδίως στον τομέα του εμπορίου. Ως συμπροεδρεύων και ιδρυτής της ομάδας "Φίλοι της Ινδίας" και συντάκτης της Επιτροπής Εξωτερικών Υποθέσεων για τη συμφωνία ελεύθερων συναλλαγών ΕΕ-Ινδίας, θέλω να δω να γίνονται ταχέα βήματα προς την καθιέρωση σχέσης ελεύθερων συναλλαγών, προς όφελος και των δύο, καθώς εισρέουν πλέον μεγάλες άμεσες ξένες επενδύσεις από την Ινδία στην ΕΕ για πρώτη φορά. Και η ομάδα μου όμως, η PPE-DE, θέλει να δει ενισχυμένη την πολιτική συνεργασία όσον αφορά το χειρισμό πολλών από τις προκλήσεις, όπως είναι το τρέχον ζήτημα της παγκόσμιας χρηματοπιστωτικής αστάθειας που και οι δύο αντιμετωπίζουμε για το μέλλον.
<SPEAKER ID="058" NAME="Emilio Menéndez del Valle">
εξ ονόματος της Ομάδας PSE. - (ES) Το Κοινοβούλιο, στη συντριπτική του πλειοψηφία, πιστεύει ότι η Ινδία είναι η μεγαλύτερη δημοκρατία του κόσμου και ότι πρέπει να τονώσουμε τη συνεργασία μας με αυτήν τη χώρα.
<P>
Συμμεριζόμαστε ίδιες αρχές και στοιχεία της πραγματικότητας με την Ινδία, από τη δημοκρατία μέχρι τον πολυμερή χαρακτήρα των διεθνών σχέσεων. Υπάρχουν, ωστόσο, ορισμένα σημεία στα οποία διαφωνούμε: για παράδειγμα, η θανατική ποινή, την οποία θέλουμε να δούμε να καταργείται από το δικαστικό τους σύστημα. Καλούμε επίσης την Ινδία να προσχωρήσει στο Διεθνές Ποινικό Δικαστήριο.
<P>
Πολλοί εκφράζουν την απογοήτευσή τους γιατί η ινδική κυβέρνηση δεν έχει επικυρώσει ακόμη τη διεθνή συνθήκη κατά των βασανιστηρίων. Κατόπιν τούτου, και παρά το γεγονός αυτό, χαιρετίζουμε τη συνεργασία της Ινδίας με το Συμβούλιο Ανθρωπίνων Δικαιωμάτων του Ο"Ε και συγχαίρουμε την ινδική επιτροπή ανθρωπίνων δικαιωμάτων για το έργο της αναφορικά με την άσκηση θρησκευτικών διακρίσεων, το σύστημα των καστών και άλλα θέματα.
<P>
Έχουμε υπόψη τις φρικτές βιαιοπραγίες οι οποίες διαπράχθηκαν πρόσφατα στην πολιτεία Ορίσα από φανατικούς ινδουιστές. Καταδικάζουμε απερίφραστα τις βιαιοπραγίες αυτές αλλά, την ίδια στιγμή, αναγνωρίζουμε ότι πρόκειται για εξαιρέσεις οι οποίες, αν και εξαιρετικά αιματηρές, δεν είναι διαδεδομένες. Ως εκ τούτου, υποστηρίζουμε ότι η Ινδία συνιστά υπόδειγμα πολιτισμικού και θρησκευτικού πλουραλισμού.
<P>
" Ινδία παίζει καθοριστικό ρόλο στη γειτονική της περιοχή και ανησυχεί, όπως κι εμείς, για την τρέχουσα ρευστή πολιτική κατάσταση στο Πακιστάν και, πάλι όπως οι περισσότεροι από εμάς, για την ολοένα και περισσότερο επισφαλή και αβέβαιη κατάσταση στο Αφγανιστάν και τη Σρι Λάνκα.
<P>
Θα ήταν οπωσδήποτε αξιέπαινο αν το Νέο Δελχί κατάφερνε να συνδυάσει τις προσπάθειές του με τις δικές μας, εδώ στην Ευρωπαϊκή Ένωση, ώστε να βοηθήσουμε τη Μιανμάρ να συνέλθει από τον εφιάλτη που βιώνει τώρα.
<P>
Τέλος, η Ινδία μπορεί να θεωρηθεί ως κινητήριος δύναμη της ειρήνης και της σταθερότητας στην περιοχή. Σε αντίθεση με άλλες χώρες, η Ινδία είναι πλέον μια υπεύθυνη πυρηνική δύναμη. Ωστόσο, φρονώ προσωπικά ότι αυτό θα ίσχυε ακόμη περισσότερο, αν υπέγραφε τη συνθήκη αποτροπής της διάδοσης πυρηνικών όπλων. Ως αποτέλεσμα, η εικόνα της στον κόσμο θα ενισχυόταν, ενώ, ειρήσθω εν παρωδώ, οφείλω να επισημάνω ότι το αυτό ισχύει και για χώρες, όπως το Πακιστάν, η Βόρειος Κορέα και το Ισραήλ.
<P>
Τούτων λεχθέντων - και πλησιάζω στο τέλος της παρέμβασής μου - και κατανοώντας ότι οι κοινοί στόχοι δεν θα πρέπει να αποκλείουν τη δικαιολογημένη και λογική κριτική, είμαι πεπεισμένος ότι η επικείμενη σύνοδος κορυφής ΕΕ και Ινδίας θα στεφθεί με επιτυχία.
<SPEAKER ID="059" NAME="Nicholson of Winterbourne">
εξ ονόματος της Ομάδας ALDE. - Κύριε Πρόεδρε, είναι πάντοτε χαρά μου να μιλώ για θέματα τα οποία ενισχύουν τη διαρκή ανάπτυξη μιας εκ των πλέον σημαντικών διεθνών σχέσεων στον κόσμο, αυτής της Ευρωπαϊκής Ένωσης με τη Δημοκρατία της Ινδίας. Στο ψήφισμά μας απευθύνουμε έκκληση, ώστε οι εμπλεκόμενοι στη σύνοδο να διερευνήσουν περισσότερους τρόπους να αναβαθμίσουν αυτή τη σχέση, ενώ προσδοκάμε απτά αποτελέσματα τα οποία θα αναφέρουμε στο Κοινοβούλιο.
<P>
" χρονική στιγμή είναι κρίσιμη για τη σύνοδο. Στο ψήφισμά μας αποτίσαμε φόρο τιμής στα θύματα της τρομοκρατίας του Σεπτεμβρίου στην Ινδία, μεταξύ άλλων και σε αυτούς που σκοτώθηκαν κατά την επίθεση στην ινδική πρεσβεία στην Καμπούλ. Σήμερα όμως, πρέπει οπωσδήποτε να τιμήσουμε και τους ήρωες εκείνους οι οποίοι έσωσαν ζωές στην Ισλαμαμπάντ, ενώ οφείλουμε να θυμόμαστε ότι η Ινδία βρίσκεται στο κέντρο μιας περιοχής η οποία αντιμετωπίζει σοβαρότατες δυσχέρειες σε ό,τι αφορά την ασφάλεια. Δέον είναι να ακουστεί και να τιμηθεί η ευχή που εκφράζεται στο ψήφισμά μας να καθιερωθεί σε μεγαλύτερο βαθμό η κοινή χρήση πληροφοριών και να τύχουν υποστήριξης όλες οι προσπάθειες στήριξης της Ινδίας στον αγώνα της κατά της τρομοκρατίας - μεταξύ άλλων, θεωρούμε ότι πρέπει να της παραχωρηθεί θέση στο Συμβούλιο Ασφαλείας των "νωμένων Εθνών.
<P>
Στο ψήφισμά μας ζητάμε επίσης ένα ειρηνικό μέλλον για το πρώην Πριγκιπάτο του Τζαμού και Κασμίρ, εκατέρωθεν των συνόρων, το οποίο πλέον έχει διαιρεθεί σε δύο κράτη. " ειρήνη έρχεται, όπως τόσο καλά γνωρίζουμε στην Ευρωπαϊκή Ένωση, με την απασχόληση - με θέσεις εργασίας - και είναι ιδιαίτερα ευχάριστο να μαθαίνουμε ότι η Ινδία σήμερα, στο Τζαμού και Κασμίρ, κατασκευάζει τη μεγαλύτερη σιδηροδρομική σήραγγα του κόσμου, η οποία θα έχει μήκος σχεδόν 11 χλμ., ως τμήμα σιδηροδρομικής γραμμής μήκους 148 χλμ.. Θα είναι η μεγαλύτερη σιδηροδρομική γραμμή στον κόσμο, περατωμένη κατά 95%, παρέχοντας 3 900 νέες θέσεις άμεσης απασχόλησης και, δεν αμφιβάλλω, πολλές χιλιάδες θέσεις στο μέλλον.
<P>
Και όσον αφορά τον πολιτισμό: ζητάμε επίσης βαθύτερους δεσμούς με τον πολιτισμό. Διανύουμε το έτος διαλόγου και η Ινδία έχει πολλά να διδάξει την Ευρωπαϊκή Ένωση επ' αυτού. Ζητάμε περισσότερο διάλογο μεταξύ των λαών, κάτι το οποίο, όπως πιστεύω ακράδαντα, συνιστά πορεία προόδου. Ολοκληρώνοντας, καλώ τους συναδέλφους να στηρίξουν αυτό το εκπληκτικό ψήφισμα.
<SPEAKER ID="060" NAME="Konrad Szymański">
εξ ονόματος της Ομάδας UEN. - (PL) Κύριε Πρόεδρε, η Ινδία είναι ένας από τους στρατηγικούς μας εταίρους, τόσο σε ό,τι αφορά το εμπόριο όσο και την πολιτική. Διαδραματίζει εποικοδομητικό ρόλο στην περιοχή. Έχει έλθει η ώρα, όμως, η ινδική κυβέρνηση να ακούσει σκληρά λόγια αναφορικά με την κατάφωρη παραβίαση της θρησκευτικής ελευθερίας στο έδαφός της. Σύμφωνα με το Πανινδικό Χριστιανικό Συμβούλιο, στην Ινδία οι χριστιανοί ανά τρεις ημέρες, κατά μέσο όρο, γίνονται στόχοι επιθετικότητας διαφόρων επιπέδων και μισαλλοδοξίας. Άνθρωποι πεθαίνουν και εκκλησίες κατεδαφίζονται, ενώ το δικαστικό σύστημα τηρεί μια εξαιρετικά παθητική στάση.
<P>
Δεν μπορούμε να ανεχόμαστε τη νομοθεσία η οποία, σε ορισμένες περιοχές της Ινδίας, απαγορεύει στους ανθρώπους να ασπάζονται το χριστιανισμό. Αναμένουμε αποφασιστική δράση σχετικά, καθώς και αναφορικά με τις αποζημιώσεις τις οποίες δικαιούνται οι χριστιανικές κοινότητες για τις ζημίες που υφίστανται οι περιουσίες τους.
<P>
Κύριε Jouyet, κυρία Επίτροπε, απευθύνω έκκληση να αποσαφηνιστούν πλήρως όλα αυτά τα ζητήματα στη Σύνοδο Κορυφής ΕΕ-Ινδίας στα τέλη αυτού του μήνα.
<SPEAKER ID="061" NAME="Gisela Kallenbach">
εξ ονόματος της Ομάδας Verts/ALE. - (DE) Κύριε Πρόεδρε, αρχίζοντας, θα ήθελα να τονίσω ότι η ομάδα μου ενδιαφέρεται ιδιαίτερα για τις σχέσεις με την Ινδία επί τη βάσει της καλής εταιρικής σχέσης, με μια χώρα η οποία θεωρείται η μεγαλύτερη δημοκρατία του κόσμου.
<P>
Ωστόσο - και σε αυτό πρέπει να δώσουμε εξίσου έμφαση - ισότιμη εταιρική σχέση σημαίνει έντιμη αντιμετώπιση των προβλημάτων. Αυτό δεν ισχύει ακόμη με την Ινδία, ούτε φαίνεται στο ψήφισμα που έχουμε ενώπιόν μας. Γι' αυτό, δυστυχώς, αδυνατούμε να στηρίξουμε αυτόν το συμβιβασμό.
<P>
Πώς να υποστηρίξουμε ότι η Ινδία αποτελεί υπόδειγμα χειρισμού του πολιτισμικού και θρησκευτικού πλουραλισμού, όπως αναφέρεται στο ψήφισμα, τη στιγμή που, για άλλη μια φορά, πάρα πολλοί άνθρωποι έχασαν τη ζωή τους στα βίαια έκτροπα των ινδουιστών εξτρεμιστών κατά των χριστιανών στην Ορίσα και των μουσουλμάνων στο Κασμίρ; Οι υπεύθυνοι των πογκρόμ στο Γκουτζαράτ δεν έχουν προσαχθεί ακόμη στη δικαιοσύνη. Περίπου 200 υποθέσεις εκκρεμούν ακόμη στο αργοκίνητο δικαστικό σύστημα της Ινδίας.
<P>
Λαμβάνονται πράγματι αποφασιστικά μέτρα για την αντιμετώπιση των εκτρόπων που προκαλούν οι ριζοσπαστικές φατρίες και των σφαγών χριστιανών και μουσουλμάνων; Αλήθεια, πόση ισότητα απολαμβάνουν άραγε οι ντάλιτ; Ισχύει πράγματι η καθολικότητα των ανθρωπίνων δικαιωμάτων; Προστατεύονται επιτέλους τα παιδιά από την εργασία και την εκμετάλλευση; Αυτά είναι ερωτήματα τα οποία θα πρέπει να συζητήσουμε ειλικρινά με τους ινδούς εταίρους μας.
<P>
Τα τελευταία πέντε χρόνια, η ινδική εθνική επιτροπή ανθρωπίνων δικαιωμάτων κατέγραψε πάνω από 14 000 θανάτους ατόμων που κρατούνταν από την αστυνομία και το στρατό. Απευθύνω έκκληση στην Ινδία να μεταρρυθμίσει το νόμο περί ειδικών εξουσιών των ενόπλων δυνάμεων. Αυτή η αυθαίρετη δικαιοσύνη πυροδοτεί τα επαναστατικά κινήματα σε πολλές πολιτείες της Ινδίας.
<P>
Στην Ινδία η φτώχεια εξακολουθεί να είναι αιτία σοβαρού προβληματισμού, ενώ ακόμη και τα ποιοτικά προγράμματα δεν αρκούν. Πρέπει να γίνουν πολλά περισσότερα, δεδομένου ότι το 40% των πλέον υποσιτιζόμενων παιδιών του κόσμου ζει στην Ινδία.
<P>
Με τη μεταβίβαση γνώσης και τεχνολογίας, η Ευρώπη μπορεί να συνεισφέρει ουσιαστικά στην πραγματικά βιώσιμη ανάπτυξη της Ινδίας.
<SPEAKER ID="062" NAME="Jaromír Kohlíček">
εξ ονόματος της Ομάδας GUE/NGL. - (CS) Κυρίες και κύριοι, όταν η Ινδία κέρδισε την ανεξαρτησία της το 1947, με ποσοστό αλφαβητισμού 18%, ασταθές πολιτικό περιβάλλον και επίπεδο οικονομικής ανάπτυξης, τίποτα δεν προμήνυε το είδος των προβλημάτων τα οποία θα αντιμετωπίζαμε 60 χρόνια μετά. Πράγματι, τα αναπτυξιακά προβλήματα της χώρας σε καμία περίπτωση δεν έχουν τελειώσει. Εξακολουθούν να υπάρχουν πολλά εκατομμύρια αναλφάβητων, άνεργων και κοινωνικώς περιθωριοποιημένων ανθρώπων, αλλά πλέον έχουμε να κάνουμε με μια πυρηνική δύναμη με ακαθάριστο εγχώριο προϊόν της τάξης του 8% σχεδόν επί πολλά χρόνια. Πρόκειται για μια χώρα η οποία χρειάζεται επειγόντως να κατασκευάσει δεκάδες σταθμούς ηλεκτροπαραγωγής, να εκσυγχρονίσει το βασικό σιδηροδρομικό και οδικό της δίκτυο και να επιλύσει τα προβλήματα των μικρών πόλεων. Μικρές πόλεις στην Ινδία είναι εκείνες που έχουν πληθυσμό περίπου ενός εκατομμυρίου, έτσι για να ξέρουμε για τι μιλάμε. Εξακολουθεί να υπάρχει μεγάλη δημογραφική πίεση σε ορισμένες περιοχές της χώρας, όμως σήμερα το πρόβλημα της εξωτερικής ανάθεσης βρίσκεται στο τραπέζι.
<P>
Οι ινδικές εταιρίες λαμβάνουν εξειδικευμένη εργασία από την Ευρωπαϊκή Ένωση, εργασία στον τομέα του προγραμματισμού, για παράδειγμα στον κλάδο της λογιστικής, εργασία την οποία συχνά αναλαμβάνουν εργαζόμενοι οι οποίοι ζουν στην Ινδία. Πολλές χώρες εισάγουν καλά καταρτισμένους ειδικούς. Συνηθίσαμε στην ιδέα ότι η εταιρία του Lakshmi Mittal είναι η μεγαλύτερη βιομηχανία χάλυβα στην Ευρωπαϊκή Ένωση. Γνωρίζουμε και άλλες εταιρίες του βιομηχανικού τομέα οι οποίες αρχίζουν να στρέφουν το ενδιαφέρον τους στην αγορά μας. Τα προβλήματα στο εσωτερικό της Ε.Π.Σ.Ν.Α. σε καμία περίπτωση δεν έχουν επιλυθεί και το λεπτό ζήτημα του Κασμίρ εξακολουθεί να βρίσκεται στο τραπέζι των διαπραγματεύσεων. Υπάρχουν, ωστόσο, θετικά σημάδια στο σημείο αυτό και φαίνεται ότι πολλά είναι τα θέματα προς συζήτηση στους τομείς της πολιτικής και της οικονομίας. Θα ήθελα ολόψυχα να ζητήσω τη στήριξή σας στα μεγάλα προγράμματα υποδομής στην Ινδία και άλλες χώρες της Ε.Π.Σ.Ν.Α.. Ένα παράδειγμα είναι ο αγωγός αερίου ο οποίος θα συνδέει το Ιράν, το Πακιστάν και την Ινδία. Έχουμε κοινά συμφέροντα σε αυτό και σε άλλα έργα. Ασφάλεια, ενεργειακή ασφάλεια και διεθνής συνεργασία σε παγκόσμια κλίμακα: αυτά είναι θετικά σημάδια ενόψει της συνόδου.
<SPEAKER ID="063" NAME="Bastiaan Belder">
εξ ονόματος της Ομάδας IND/DEM. - (NL) Κύριε Πρόεδρε, η κοινή πρόταση ψηφίσματος καταλήγει με την επισφαλή θέση της χριστιανικής μειονότητας στην Ινδία. Θέλω να τονίσω στο Συμβούλιο και την Επιτροπή ότι η κατάσταση αυτή θα γίνει απελπιστική, ιδίως στην πολιτεία της Ορίσα, αν δεν αντιμετωπιστούν πραγματικά οι πολιτικές και οι κοινωνικοοικονομικές αιτίες οι οποίες βρίσκονται στη ρίζα του προβλήματος. Σύμφωνα με πληροφορίες, στις 23 του περασμένου Αυγούστου ο τοπικός ηγέτης της ριζοσπαστικής ινδουιστικής οργάνωσης VHP, Swami Laxmanananda Saraswati, δολοφονήθηκε από μαοϊστές στην Ορίσα. Ωστόσο, η χριστιανική μειονότητα κατέβαλε το τίμημα. Οι ινδουιστές εθνικιστές καταδίωξαν τους χριστιανούς συμπολίτες τους, οπλισμένοι με λοστούς, τσεκούρια και πυρσούς, και εξακολούθησαν να σπέρνουν τον όλεθρο συνεχώς επί εβδομάδες, ακόμη και στους καταυλισμούς των προσφύγων.
<P>
" βία αυτή έχει προφανώς αμιγώς θρησκευτικό χαρακτήρα, αλλά και ένα εμφανώς πολιτικό στοιχείο. Το θέμα είναι ότι, όχι μόνο στην Ορίσα αλλά και σε άλλα μέρη της Ινδίας, το ινδουιστικό εθνικιστικό κόμμα BJP απολαμβάνει σθεναρή υποστήριξη. " ιδεολογική του βάση δεν έχει περιθώριο για θρησκευτικές μειονότητες, πόσω μάλλον για τη χριστιανική μειονότητα.
<P>
Έμαθα μόλις ότι το Συμβούλιο και η Επιτροπή θα συναντήσουν τον ινδό πρωθυπουργό, κύριο Singh, στη Μασσαλία στις 29 Σεπτεμβρίου. Ο κύριος Singh χαρακτήρισε τα επονείδιστα γεγονότα στην Ορίσα εθνικό αίσχος. Πρέπει να του μιλήσετε γι' αυτό στη Μασσαλία. Πρέπει να συμπεριλάβετε στην ημερήσια διάταξη το θέμα αυτό, συγκεκριμένα τη θρησκευτική μισαλλοδοξία και τις διώξεις των χριστιανών, και να το συζητήσετε λεπτομερώς, γιατί είναι απαράδεκτο να συνεχίσουμε έτσι μια στρατηγική εταιρική σχέση.
<SPEAKER ID="064" NAME="Philip Claeys" AFFILIATION="NI">
(NL) Κύριε Πρόεδρε, και εγώ θα ήθελα να εκμεταλλευτώ την ευκαιρία, προκειμένου να εκφράσω τον προβληματισμό μου για τη βία κατά των χριστιανών στην Ινδία τις τελευταίες εβδομάδες. Δεκάδες άνθρωποι δολοφονήθηκαν και χιλιάδες εκδιώχθηκαν από τις εστίες τους. Εκατοντάδες σπίτια κάηκαν, ενώ δεν γλίτωσαν ούτε οι εκκλησίες .
<P>
" Ευρωπαϊκή Ένωση πρέπει να απευθύνει έκκληση όχι μόνο στην κεντρική κυβέρνηση της Ινδίας αλλά και στις κυβερνήσεις των πολιτειών, προκειμένου να κάνουν ό,τι μπορούν για να σταματήσουν τη βία και να φέρουν τους ενόχους στη δικαιοσύνη. Στη σύνοδο κορυφής στη Μασσαλία την ερχόμενη εβδομάδα, εκτός από την ενίσχυση της στρατηγικής εταιρικής σχέσης με την Ινδία όσον αφορά τις εμπορικές μας σχέσεις, πρέπει να επεκταθεί και η συνεργασία στον αγώνα κατά της τρομοκρατίας. " βομβιστική επίθεση στην Ισλαμαμπάντ την περασμένη εβδομάδα έδειξε για άλλη μια φορά πόσο μαστίζεται η γειτονική χώρα του Πακιστάν από το πρόβλημα της τρομοκρατίας των ισλαμιστών. Οπωσδήποτε, σε αυτή την πολιτικά μεταβατική περίοδο που διανύει το Πακιστάν, είναι πολύ σημαντικό οι σχέσεις Ινδίας και Πακιστάν να μην επιδεινωθούν. " Ευρωπαϊκή Ένωση πρέπει να παράσχει κάθε δυνατή βοήθεια, προκειμένου να συνεχιστεί ο διάλογος και να ενθαρρυνθεί η επέκτασή του.
<P>
" Ινδία διαθέτει μια ταχέως αναπτυσσόμενη οικονομία, η οποία έχει αντίκτυπο στη ζήτηση ενέργειας. Πολιτική της Ευρωπαϊκής Ένωσης, ως εκ τούτου, πρέπει να είναι να διασφαλίσει ότι η Ινδία δεν θα εξαρτηθεί υπερβολικά από χώρες, όπως είναι το Ιράν και η Ρωσία.
<SPEAKER ID="065" NAME="Mario Mauro" AFFILIATION="PPE-DE">
(IT) Κύριε Πρόεδρε, κύριε Jouyet, Επίτροπε Wallström, κυρίες και κύριοι, οφείλω με σεβασμό να επισημάνω μια διαφορά ανάμεσα στις ομιλίες των συναδέλφων μου και τους δικούς σας εισαγωγικούς λόγους, δηλαδή ότι δεν είχατε το θάρρος να μιλήσετε για τις σφαγές των προηγούμενων ημερών, ούτε να καταδικάσετε απερίφραστα την έλλειψη θρησκευτικής ελευθερίας στην Ινδία. Αυτό είναι πολύ σοβαρό. Μας κάνει να πιστεύουμε ότι στην επικείμενη σύνοδο κορυφής θα παρουσιαστούμε δίχως να έχουμε το θάρρος να θίξουμε το βασικό θέμα, το οποίο επηρεάζει τις πραγματικές σχέσεις και την αληθινή φιλία ανάμεσα στην Ευρωπαϊκή Ένωση και την Ινδία.
<P>
Αυτό που διακυβεύεται στην πραγματικότητα δεν είναι μόνο η σφαγή των χριστιανών αλλά η αρχή της θρησκευτικής ελευθερίας και η θρησκευτική ελευθερία δεν μοιάζει σε τίποτα με τις άλλες μορφές ελευθερίας. " θρησκευτική ελευθερία καθορίζει την ποιότητα της δημοκρατίας. Ακούσαμε τον ινδό πρόεδρο να μας λέει στο Σώμα αυτό πώς φοιτώντας σε χριστιανικό σχολείο έμαθε όχι μόνο να αγαπά τη γνώση αλλά και να κάνει τη διάκριση ανάμεσα στη θρησκεία και την πολιτική.
<P>
Αν αυτό είναι αλήθεια, ζητάμε επίμονα η Ευρωπαϊκή Ένωση να αφιερώσει τις ημέρες της διεξαγωγής της Συνόδου Κορυφής Ευρωπαϊκής Ένωσης-Ινδίας στο να υπενθυμίσει ότι η θρησκευτική ελευθερία είναι θεμελιώδης για την ανάπτυξη της δημοκρατίας και να δώσει ιδιαίτερη έμφαση στο ότι έχουμε να επιτελέσουμε ένα κοινό καθήκον: πρέπει να θυμόμαστε σε πνεύμα φιλίας ότι η παραβίαση των ανθρωπίνων δικαιωμάτων βάζει τέλος στις αληθινά εποικοδομητικές σχέσεις μεταξύ των οργανισμών οι οποίοι έχουν μόνο να κερδίσουν από την οικοδόμηση του κοινού τους μέλλοντος.
<P>
Πρέπει να βρούμε αυτό το θάρρος, κυρία Επίτροπε· πρέπει να βρούμε αυτό το θάρρος, κύριε Υπουργέ, γιατί, αν δεν αναλάβουμε την ευθύνη αυτή, αναπόφευκτα θα γίνουμε συνένοχοι στην υπονόμευση της ποιότητας της δημοκρατίας.
<SPEAKER ID="066" NAME="Neena Gill" AFFILIATION="PSE">
Κύριε Πρόεδρε, ως πρόεδρος της αντιπροσωπείας του Κοινοβουλίου για την Ινδία, χαιρετίζω πραγματικά αυτή τη συζήτηση. Θα ήθελα να τονίσω την καθοριστική σημασία του συνεχούς και συχνού διαλόγου ανάμεσα στην Ινδία και την Ευρώπη σε πολλά θέματα τα οποία ωφελούνται από μια κοινή προσέγγιση - τόσο σε επίπεδο Συμβουλίου και Επιτροπής, όσο και σε επίπεδο Κοινοβουλίου - χαιρετίζω λοιπόν τη σύσταση της ομάδας στο ινδικό κοινοβούλιο και ελπίζω ότι στο εγγύς μέλλον θα έρθουν στο Ευρωπαϊκό Κοινοβούλιο.
<P>
Σχετικά με το ψήφισμά μας, παρότι αποσαφηνίζει τις αξίες τις οποίες θεωρούν σημαντικές η Ευρώπη και η Ινδία σχετικά με τη δέσμευση στη δημοκρατία, τον πλουραλισμό, το κράτος δικαίου και τον πολυμερή χαρακτήρα, εμμένει στο ότι είμαστε φυσικοί εταίροι. Πιστεύω ότι το ψήφισμά μας θα έπρεπε να έχει εστιάσει περισσότερο στα μεγάλα θέματα, όπως είναι η τρομοκρατία, η αλλαγή του κλίματος και η οικονομική ενίσχυση αυτής της εταιρικής σχέσης, με την οποία ελπίζω ότι θα ασχοληθεί σε κάποιο βαθμό η σύνοδος αυτή.
<P>
Θα ήθελα επίσης να εκφράσω την ειλικρινή μου συμπαράσταση στις οικογένειες και τα θύματα των πρόσφατων βομβιστικών επιθέσεων που έλαβαν χώρα στην Ινδία. Πιστεύω ότι, για το λόγο αυτό, πρέπει να παραδεχθούμε ότι και η Ευρώπη και η Ινδία έχουν πολλούς εχθρούς οι οποίοι θέλουν να καταστρέψουν τις κοινές μας αξίες. " σύνοδος αυτή θα πρέπει να αποτελέσει ευκαιρία για εμβάθυνση των δεσμών μας, αλλά θεωρώ ότι πρέπει να αναγνωρίσουμε πως η μέχρι τώρα πρόοδος υπήρξε βραδεία και πως το κοινό σχέδιο δράσης χρειάζεται περισσότερους πόρους, προκειμένου να επιτύχει τους φιλόδοξους στόχους που έχουμε θέσει.
<P>
Ολοκληρώνοντας, θα ήθελα μόνο να πω ότι σε πολλές σχέσεις φιλίας μπορούμε να ασκούμε εποικοδομητική κριτική, αλλά είναι ευθύνη και των δύο πλευρών να διασφαλίσουν ότι αυτό θα γίνεται με ισορροπημένο τρόπο. " κριτική λοιπόν για τις δυσκολίες και τις αποτυχίες της Ινδίας πρέπει να εξισορροπείται από την πλήρη και ειλικρινή αποδοχή των αντίστοιχων δικών μας. Δικαίως καταδικάζουμε την κακομεταχείριση των μειονοτήτων, όμως η Ευρώπη πρέπει να έχει κατά νου τα δικά μας προβλήματα με τη βία μεταξύ των κοινοτήτων και τις δικές μας μη ικανοποιητικές επιδόσεις σε ορισμένους τομείς των φυλετικών σχέσεων.
<SPEAKER ID="067" NAME="Wojciech Roszkowski" AFFILIATION="UEN">
(PL) Κύριε Πρόεδρε, η Ινδία είναι η μεγαλύτερη δημοκρατία του κόσμου. Επιπλέον, διαθέτει τεράστιο δημογραφικό δυναμικό και απολαμβάνει ταχεία οικονομική ανάπτυξη. Ως εκ τούτου, η Ινδία αποτελεί βασικό εταίρο για την Ευρωπαϊκή Ένωση και τη Δύση. Είναι σημαντικό τέτοιου είδους σχέσεις να χτίζονται πάνω σε γερά θεμέλια. Είναι πολλά τα θετικά χαρακτηριστικά στην ανάπτυξη της Ινδίας. Όμως, το πρόσφατο κύμα διώξεων κατά των χριστιανών στην Ορίσα και άλλες περιοχές αποτελεί αιτία προβληματισμού. Οι αρμόδιες τοπικές αρχές δεν κατάφεραν να λάβουν μέτρα για την προστασία των πολιτών της χώρας τους από επιθέσεις φανατικών. Αυτό δεν προκαλεί ιδιαίτερη έκπληξη, καθώς ορισμένες πολιτείες της Ινδίας έχουν ψηφίσει νομοθεσία η οποία απαγορεύει στους ινδουιστές να ασπάζονται άλλα θρησκεύματα. Επιπρόσθετα, δεν υπάρχουν νομικοί περιορισμοί στις δραστηριότητες των εξτρεμιστικών ινδουιστικών οργανώσεων οι οποίες ζητούν να εκκαθαριστεί η Ινδία από τους χριστιανούς. " Ινδία καυχάται για το δημοκρατικό της σύστημα, όμως ένα τέτοιο σύστημα απαιτεί το σεβασμό των δικαιωμάτων των εθνοτικών και θρησκευτικών μειονοτήτων. Θέλει πράγματι η γενέτειρα του Μαχάτμα Γκάντι να το αγνοήσει αυτό τώρα; Αν είναι όντως αυτή η περίπτωση, τότε πρέπει να τεθεί το θέμα στην επερχόμενη Σύνοδο Κορυφής.
<SPEAKER ID="068" NAME="Angelika Beer" AFFILIATION="Verts/ALE">
(DE) Κύριε Πρόεδρε, κυρίες και κύριοι, επιτρέψτε μου να εξηγήσω εν συντομία γιατί η ομάδα μου πρόκειται να απορρίψει στην ψηφοφορία το συμβιβαστικό ψήφισμα.
<P>
Στις διαπραγματεύσεις, στάθηκε αδύνατο να διατυπώσουμε εμπεριστατωμένη θέση σχετικά με τη συμφωνία για τα πυρηνικά "ΠΑ και Ινδίας. Το θεωρούμε αυτό αποτυχία του Ευρωπαϊκού Κοινοβουλίου, γιατί περιμένουμε το Σώμα να έχει το θάρρος να επικρίνει τη σιωπή της Ευρώπης κατά τη διάρκεια των διαπραγματεύσεων στην ομάδα προμηθευτών πυρηνικών υλικών. Είναι κατάφωρη δειλία όλων των κρατών μελών και ειδικά της Γερμανίας ως προεδρεύουσας χώρας της ΟΠΠΥ, γιατί αποδεικνύονται ανίκανα να υπερασπιστούν την ευρωπαϊκή στρατηγική ασφαλείας σε μια συνάντηση τόσο σημαντική.
<P>
Έχουμε ένα συμβιβασμό, στον οποίο μια από τις προτεραιότητες είναι η καταπολέμηση της διάδοσης των πυρηνικών. Εντούτοις, σιωπώντας, απωλέσαμε - καταστρέψαμε μάλιστα - την αξιοπιστία της πολιτικής αφοπλισμού. Πυρηνικός αφοπλισμός; Αποκλείεται! Ενίσχυση του καθεστώτος της ΣΜΔ; Σε καμία περίπτωση! Αξιοπιστία των διαπραγματεύσεων με το Ιράν; Ούτε! Αντ' αυτού, έχουμε τα οικονομικά συμφέροντα της Γαλλίας, ειδικά όσον αφορά τη σύναψη συμφωνίας με την Ινδία σχετικά με την πυρηνική τεχνολογία. Αυτή είναι η ουσιαστική θέση του ψηφίσματος και γι' αυτό απορρίπτουμε το συμβιβασμό.
<SPEAKER ID="069" NAME="Erik Meijer" AFFILIATION="GUE/NGL">
(NL) Κύριε Πρόεδρε, η Ινδία, όπως και η Ευρώπη, είναι υποήπειρος με πολλούς λαούς και διαφορετικές γλώσσες, η οποία προσπαθεί να αφήσει πίσω της τον πόλεμο και την καταπίεση του παρελθόντος. Ωστόσο, η Ινδία εξακολουθεί να συντηρεί τα βασανιστήρια και τη θανατική ποινή, ενώ συνεχίζεται η βία κατά του λαού του Κασμίρ, όπου ποτέ δεν διεξήχθη το απαραίτητο δημοψήφισμα μετά την απόσχιση του 1947 για τη δημιουργία του κράτους στο οποίο ο λαός ήθελε να ανήκει.
<P>
Στην Ευρώπη, η στρατηγική εταιρική σχέση με την Ινδία η οποία συμφωνήθηκε το 2004 δεν θα έπρεπε να αποτελεί αιτία να κλείνουμε τα μάτια μας μπροστά στις διακρίσεις κατά των 170 εκατομμυρίων ανέγγιχτων, οι οποίοι δεν ανήκουν σε καμία κάστα και δεν έχουν δικαιώματα. Το 2007 ο ινδός πρωθυπουργός δικαίως συνέκρινε τις διακρίσεις κατά των ντάλιτ με το απαρτχάιντ της Νοτίου Αφρικής. Πολλοί ντάλιτ έχουν ασπαστεί το χριστιανισμό ή το Ισλάμ. Το εξτρεμιστικό κόμμα της αντιπολίτευσης BJP προσπαθεί να εκμεταλλευτεί τις επερχόμενες εκλογές για να κινητοποιήσει τους ινδουιστές κατά των χριστιανών και των μουσουλμάνων και να εξαναγκάσει τους ντάλιτ να αποδεχθούν ότι θα είναι πάντα φτωχοί και θα στερούνται παντός δικαιώματος.
<P>
Πώς μπορούμε να βοηθήσουμε την ινδική κυβέρνηση να σταματήσει αυτή τη βία και πώς μπορούμε να διασφαλίσουμε ότι η βοήθεια της ΕΕ μετά τις πλημμύρες θα φθάσει και στους ντάλιτ;
<SPEAKER ID="070" NAME="Tunne Kelam" AFFILIATION="PPE-DE">
Κύριε Πρόεδρε, η σχέση αυτή ανάμεσα στις δύο μεγαλύτερες δημοκρατίες του κόσμου είναι εξαιρετικά ειδική. " Ινδία είναι ένας αναδυόμενος οικονομικός και πολιτικός γίγαντας, αλλά αυτό που μας ενώνει είναι η κοινή δέσμευση προς το κράτος δικαίου, την πολυπολιτισμική δημοκρατία, την παγκόσμια σταθερότητα και τον αγώνα κατά της τρομοκρατίας. Ελπίζω ότι η ένατη σύνοδος κορυφής θα μας φέρει εγγύτερα στη σύναψη συμφωνίας ελεύθερων συναλλαγών και ότι θα διευθετηθούν ζητήματα τα οποία ακόμη δεν έχουν λυθεί, όπως είναι οι υπηρεσίες, ο ανταγωνισμός και τα δικαιώματα πνευματικής ιδιοκτησίας.
<P>
Και εγώ εκφράζω τον προβληματισμό μου για το πρόσφατο κύμα επιθέσεων κατά χριστιανών στην Ορίσα. Δεν είναι η πρώτη φορά που συμβαίνει κάτι τέτοιο. Το τελευταίο κύμα μαζικής βίας συνέβη τον περασμένο Δεκέμβριο. Είναι πολύ σημαντικό - και ζήτησα από το Συμβούλιο και την Επιτροπή να το θέσουν αυτό υπόψη των ινδών ομολόγων τους - οι ινδικές αρχές να προβούν σε όλες τις δυνατές ενέργειες, ώστε να παράσχουν αποζημιώσεις για τις περιουσίες που υπέστησαν ζημίες, καθώς και πλήρη προστασία στους ανθρώπους οι οποίοι δεν τολμούν να επιστρέψουν στα χωριά τους, να τους βοηθήσουν να επισκευάσουν τις εκκλησίες τους και να φέρουν τους δράστες ενώπιον της δικαιοσύνης.
<P>
Την ίδια στιγμή, κατανοούμε το σύνθετο χαρακτήρα αυτής της αχανούς χώρας και θα ήθελα να εκφράσω τη συμπαράστασή μου στα θύματα των αμέτρητων τρομοκρατικών επιθέσεων που έπληξαν την Ινδία. Παραμένουμε ενωμένοι με τους ινδούς φίλους μας για τις κοινές αξίες, το κράτος δικαίου και τον άνευ όρων σεβασμό προς την ανθρώπινη ζωή και τις αξίες, τις οποίες τόσο ανυπέρβλητα ενσάρκωσε ο Μαχάτμα Γκάντι.
<SPEAKER ID="071" NAME="Thijs Berman" AFFILIATION="PSE">
(NL) Κύριε Πρόεδρε, σχεδόν πριν από ένα χρόνο σημειώθηκε εξέγερση στη Βιρμανία. " καταστολή συνεχίζεται ακόμη. Θα ήταν προς τιμήν της Ινδίας αν η κυβέρνηση διέκοπτε κάθε επαφή με το εγκληματικό καθεστώς της Βιρμανίας. Όλο και περισσότεροι Ινδοί το ζητούν αυτό, καθώς είναι συγκλονισμένοι μετά τη φοβερή αντίδραση του καθεστώτος στις επιπτώσεις του τυφώνα.
<P>
Τα τελευταία χρόνια, η Ινδία έχει επιτύχει εκπληκτική ανάπτυξη, με όλο και περισσότερους υψηλά καταρτισμένους εργαζομένους και τεράστιο ενδιαφέρον για την καινοτομία. " Ινδία διαδραματίζει νέο ρόλο σε σχέση με τις αναπτυσσόμενες χώρες, με το δικό της σύνθημα "τα πάντα εκτός από όπλα". " Ινδία είναι νέος δωρητής. Ο διάλογος μεταξύ Ευρωπαϊκής Ένωσης και Ινδίας είναι διαφορετικός και μερικές φορές πιο σκληρός, όπως θα περίμενε κανείς από έναν διάλογο μεταξύ ισότιμων εταίρων. " τεράστια οικονομική ανάπτυξη μπορεί να δημιουργήσει καλύτερες συνθήκες και ευκαιρίες για περισσότερη κοινωνική δικαιοσύνη στην Ινδία. Δυστυχώς, το πρόβλημα των ανέγγιχτων παραμένει οξύ.
<P>
" Ευρωπαϊκή Ένωση θέλει επίσης η Ινδία να συμμορφωθεί προς τις συμβάσεις της ΔΟΕ σχετικά με την παιδική εργασία. Εύκολη λύση γι' αυτό δεν υπάρχει. Στην Ινδία, ολόκληρες οικογένειες ζουν από τα χρήματα που κερδίζουν τα παιδιά. Εντούτοις, η παιδική εργασία είναι ταυτόχρονα αίτιο και αποτέλεσμα της φτώχειας. Αφού εργάζονται τα παιδιά, υπάρχει πολλή φθηνή εργασία και οι αμοιβές των ενηλίκων παραμένουν χαμηλές. Ως εκ τούτου, το χάσμα πλούσιων και φτωχών παραμένει εξαιρετικά μεγάλο στην Ινδία. Είναι ζήτημα επιβίωσης το να εργαστούμε για την παροχή ευκαιριών για όλους, καθώς κάτι τέτοιο δεν θα επιτρέπει τις απαράδεκτες κοινωνικές εντάσεις και αποτελεί ζήτημα δικαιοσύνης για εκατομμύρια Ινδών. " ευθύνη γι' αυτό είναι κοινή, για την ΕΕ, την Ινδία και για τον κόσμο.
<SPEAKER ID="072" NAME="Dariusz Maciej Grabowski" AFFILIATION="UEN">
(PL) Κύριε Πρόεδρε, η Ευρωπαϊκή Ένωση πρέπει να απαλλαγεί από την πολιτική δουλοπρέπειας και ετοιμότητας για κάθε συμβιβασμό, αν θέλει να σταθεί στο ύψος των προκλήσεων του μέλλοντος. Ένα παράδειγμα της πολιτικής αυτής είναι η στάση της Ένωσης προς τη Ρωσία και το επιχείρημα ότι μια τέτοια πολιτική δικαιολογείται λόγω των ενεργειακών πόρων της Ρωσίας.
<P>
Στο σημερινό ταχύτατα μεταβαλλόμενο κόσμο η Ένωση καλείται να προωθήσει και να υπερασπιστεί δικαιώματα και αναφαίρετες αρχές, όπως είναι το δικαίωμα του ατόμου στην ελευθερία και την ανοχή και το δικαίωμα ενός κράτους στην αυτοδιάθεση. Οι συνομιλίες και οι επαφές με την Ινδία, μια νέα παγκόσμια δύναμη, θα αποκαλύψουν αν η Ένωση είναι έτοιμη να αναλάβει αυτό το ρόλο και να πράξει αναλόγως.
<P>
Ένα από τα κύρια ζητήματα που θα πρέπει να θέσει η Ευρωπαϊκή Ένωση είναι το δικαίωμα των χριστιανών στη θρησκευτική ελευθερία. Αναφέρομαι ειδικά στα δικαιώματα των μελών της Καθολικής Εκκλησίας, η οποία αυτή τη στιγμή διώκεται και απειλείται με εξαφάνιση στην Ινδία. Εκκλησίες καίγονται και χριστιανοί σκοτώνονται αυτή τη στιγμή στην Ινδία, όμως η Ευρώπη ήταν που προσέφερε στο λαό της Ινδίας τη Μητέρα Τερέζα της Καλκούτας, έναν άγιο άνθρωπο που έφερε την αγαθοσύνη και την καλοσύνη εκεί όπου ήταν περισσότερο απαραίτητες. " Ευρωπαϊκή Ένωση θα πρέπει να εμπνευστεί από τη Μητέρα Τερέζα για το πώς θα συνεχίσει τις σχέσεις της με την Ινδία, ενώ η Ινδία θα πρέπει να αναζητήσει στη Μητέρα Τερέζα το παράδειγμα για το πώς θα αναπτύξει τις σχέσεις μεταξύ των οπαδών διαφορετικών θρησκειών.
<SPEAKER ID="073" NAME="Sajjad Karim" AFFILIATION="PPE-DE">
Κύριε Πρόεδρε, ως έμπειρος εισηγητής για το εν λόγω θέμα στο Κοινοβούλιο, χαιρετίζω τη Σύνοδο Κορυφής ΕΕ-Ινδίας, η οποία πρόκειται να διεξαχθεί πολύ σύντομα.
<P>
Από πολλές απόψεις, θεωρώ την Ινδία φυσικό εταίρο της Ευρωπαϊκής Ένωσης. Πρέπει να αξιοποιήσουμε αυτή τη σύνοδο, ώστε να επιτύχουμε πρόοδο, γι' αυτό χαιρετίζω τις σημερινές δηλώσεις του Συμβουλίου και της Επιτροπής. Ως εισηγητής, όμως, οφείλω να πω ότι χρειάστηκε πάρα πολύς χρόνος για να φθάσουμε εδώ που βρισκόμαστε σήμερα. Έχει έλθει η ώρα να παρουσιάσουμε απτά αποτελέσματα.
<P>
Ακούω τα σχόλια πολλών συναδέλφων σήμερα τα οποία αφορούν το ζήτημα των ανθρωπίνων δικαιωμάτων και των θρησκευτικών ελευθεριών. Τους υπενθυμίζω ότι το Σώμα αγωνίστηκε πολύ σκληρά, προκειμένου να συμπεριληφθεί ρήτρα περί ανθρωπίνων δικαιωμάτων σε όλες μας τις συμφωνίες ελεύθερων συναλλαγών. Κυρία Επίτροπε, οφείλουμε να υπογραμμίσουμε τη δέσμευσή μας προς αυτή τη ρήτρα. Έτσι, είτε πρόκειται για χιλιάδες αγνοουμένους ή ομαδικούς τάφους στο Τζαμού και Κασμίρ ή για τη δολοφονία χριστιανών στην Ορίσα και επιθέσεις εναντίον τους, η δέσμευσή μας προς τα ανθρώπινα δικαιώματα πρέπει να παραμείνει απόλυτη και προσηλωμένη.
<P>
Όσον αφορά τη ΣΕΑ: τώρα χρειαζόμαστε απτά αποτελέσματα. Μια ολοκληρωμένη διμερής συμφωνία μεταξύ ημών και της Ινδίας δεν είναι καθοριστική μόνο για εμάς και την Ινδία αλλά και για ολόκληρο τον κόσμο.
<SPEAKER ID="074" NAME="Mirosław Mariusz Piotrowski" AFFILIATION="UEN">
(PL) Κύριε Πρόεδρε, η Ευρώπη βασίζεται στο χριστιανισμό και, γι' αυτό, πρέπει πάντα να μας καθοδηγούν οι χριστιανικές αξίες. " θρησκευτική ελευθερία συνιστά ένα από τα θεμελιώδη δικαιώματα της Ευρωπαϊκής Ένωσης. Πρέπει να δοθεί έμφαση σε αυτό στο πλαίσιο των σχέσεων της Ευρωπαϊκής Ένωσης με άλλες χώρες. Οι επιθέσεις εναντίον χριστιανών στην Ινδία, οι διώξεις, καθώς και οι ζημίες που υπέστησαν οι εκκλησίες τους έχουν προκαλέσει μεγάλη ανησυχία. Οι ινδικές αρχές δεν κατάφεραν να λάβουν μέτρα, δείχνοντας έτσι συναίνεση προς τις κλιμακούμενες τρομοκρατικές επιθέσεις. Στο πλαίσιο της επερχόμενης Συνόδου Κορυφής ΕΕ-Ινδίας δέον θα ήταν οι συνομιλίες να διεξαχθούν υπό τον όρο ότι θα ληφθούν σαφείς δεσμεύσεις από τις ινδικές αρχές. Οι τελευταίες θα πρέπει να αναλάβουν να υλοποιήσουν άμεσα όλα τα δυνατά μέτρα, προκειμένου να πάψουν οι διώξεις κατά των χριστιανών και να διασφαλιστεί ότι οι υπεύθυνοι των πράξεων αυτών θα τιμωρηθούν. Επιπλέον, η Ευρωπαϊκή Ένωση δεν μπορεί να κάνει υποχωρήσεις, μεταξύ άλλων και εμπορικές υποχωρήσεις, σε χώρες όπου τα θεμελιώδη δικαιώματα παραβιάζονται και επικρατεί ατιμωρησία. Το Ευρωπαϊκό Κοινοβούλιο πρέπει να στείλει ξεκάθαρο μήνυμα ότι θέτει την υπεράσπιση των αξιών αυτών πάνω από τα βραχυπρόθεσμα οικονομικά συμφέροντα.
<SPEAKER ID="075" NAME="Christa Klaß" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι, η Σύνοδος Κορυφής ΕΕ-Ινδίας σηματοδοτεί ένα νέο στάδιο στην εμβάθυνση των σχέσεων μεταξύ της Ευρωπαϊκής Ένωσης και της Ινδίας. Θέλουμε να προωθήσουμε την οικονομική ανάπτυξη στην Ινδία.
<P>
Ωστόσο, παρακολουθούμε εκ του σύνεγγυς τι συμβαίνει από την άποψη των ανθρωπίνων δικαιωμάτων και της αξιοπρέπειας στις περιφέρειες της Ινδίας. Σχεδόν όλοι οι προλαλήσαντες έκαναν λόγο για τις διώξεις εναντίον των χριστιανών που συνέβησαν πρόσφατα. Τα ζητήματα αυτά πρέπει να τα συζητήσουμε μεταξύ άλλων και στη σύνοδο κορυφής. " δολοφονία ενός πνευματικού ηγέτη και μέλους του Παγκόσμιου Συμβουλίου Ινδουιστών στις 23 του περασμένου Αυγούστου πυροδότησε αυτή τη νέα σύγκρουση. Δεν είναι η πρώτη επίθεση κατά των χριστιανών, γεγονός το οποίο εξηγεί γιατί περίπου 60 000 χριστιανοί μόνο στην πολιτεία της Ορίσα εγκατέλειψαν τις εστίες τους. Οι χριστιανοί υποβάλλονται σε μια εκστρατεία διωγμών, ταπείνωσης, κακομεταχείρισης και δολοφονιών. Σπίτια, εκκλησίες και μοναστήρια στις χριστιανικές κοινότητες λεηλατούνται και καταστρέφονται.
<P>
" ινδική κυβέρνηση πρέπει να εγγυηθεί το δικαίωμα στη ζωή και την ελευθερία των χριστιανών οι οποίοι ζουν εκεί. Μπορούμε να επιτύχουμε οικονομική ευημερία και σταθερότητα μόνο μέσω της ελευθερίας των ανθρώπων.
<SPEAKER ID="076" NAME="Reinhard Rack" AFFILIATION="PPE-DE">
(DE) Κύριε Πρόεδρε, η Ινδία και η Ευρώπη χρειάζονται περισσότερες και καλύτερες επαφές μεταξύ τους σε όλα τα επίπεδα, ιδιαίτερα όμως ανάμεσα στους απλούς ανθρώπους: επιχειρηματίες, τουρίστες και φοιτητές, για παράδειγμα.
<P>
Επιτρέψτε μου ένα σύντομο σχόλιο, το οποίο σχετίζεται και με το νομοθετικό πρόγραμμα της Κοινότητας το οποίο συζητήσαμε νωρίτερα. Στη διεθνή αεροπορία, χρειαζόμαστε καλούς κανονισμούς ασφαλείας οι οποίοι να είναι πραγματικά χρήσιμοι και αποτελεσματικοί και όχι απλώς συμβολικές χειρονομίες. Ένα λογικό και πραγματικά απαραίτητο μέτρο θα ήταν, ως εκ τούτου, να καταργηθούν επιτέλους οι παράλογοι κανόνες οι οποίοι δεν επιτρέπουν στους επιβάτες να παίρνουν στο αεροπλάνο υγρά, και να σκεφτούμε μια πιο συνετή λύση.
<SPEAKER ID="077" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, καθώς πλησιάζει η Σύνοδος Κορυφής ΕΕ-Ινδίας, πρέπει να σκεφτούμε τις προοπτικές για την ενίσχυση της συνεργασίας με την Ινδία. Παρά τη σημαντική πρόοδο, η συνεργασία μας με την Ινδία εξακολουθεί σε μεγάλο βαθμό να στερείται δυναμισμού σε σχέση με τους αντίστοιχους δεσμούς μας με την Κίνα. " Ένωση είναι ο κύριος οικονομικός εταίρος της Ινδίας, υπάρχει όμως περιθώριο οι επιχειρήσεις μας να βελτιώσουν τη θέση τους στους τομείς εκείνους της ινδικής οικονομίας οι οποίοι βιώνουν δυναμική ανάπτυξη. Αναφέρομαι στην ενέργεια, τις τηλεπικοινωνίες και τη μηχανουργία. Την ίδια στιγμή, πρέπει να διασφαλίσουμε ότι η προοπτική της επιχειρηματικής μας συνεργασίας με την Ινδία δεν θα μας κάνει να παραβλέψουμε τα προβλήματα τα οποία αντιμετωπίζει ο λαός εκεί. Τα σημαντικότερα εξ αυτών είναι η εκτεταμένη ανέχεια, οι ανεπάρκειες των συστημάτων υγείας και παιδείας, η επιδημία του AIDS και οι έντονες κοινωνικές αντιθέσεις. Στέλνουμε μεν πολιτικούς, οικονομολόγους, αγαθά και τεχνογνωσία στην Ινδία, αλλά δεν πρέπει να λησμονούμε την ανάγκη για ανθρωπιστική βοήθεια και φάρμακα. Πάνω απ' όλα, δεν πρέπει να αγνοούμε τον αγώνα για θρησκευτική ελευθερία στην Ινδία.
<SPEAKER ID="078" NAME="Jean-Pierre Jouyet">
Προεδρεύων του Συμβουλίου. - (FR) Κύριε Πρόεδρε, θα ήθελα να σας ευχαριστήσω όλους για τη συζήτηση αυτή, η οποία ανέδειξε τη σημασία που προσδίδουμε στην ανάπτυξη της εταιρικής μας σχέσης με την Ινδία γιατί είναι δύναμη η οποία συνεισφέρει στη διεθνή και θρησκευτική σταθερότητα, γιατί, όπως ειπώθηκε, είναι η μεγαλύτερη, πολυπληθέστερη και πλέον δημοκρατική χώρα της περιοχής και γιατί είναι μια χώρα η οποία, παρά τις δυσκολίες που αναφέρθηκαν, συντηρεί τον πολιτισμικό και θρησκευτικό πλουραλισμό.
<P>
Ως απάντηση στις ανησυχίες που εξέφρασαν ο κύριος Tannock και άλλοι, θα έλεγα ότι ο αγώνας κατά της τρομοκρατίας συνιστά καθοριστικό στοιχείο του διαλόγου ανάμεσα στην Ευρωπαϊκή Ένωση και την Ινδία. Όσον αφορά την τρομοκρατική βία η οποία πλήττει την Ινδία, η Ένωση καταδικάζει κάθε επίθεση της οποία η χώρα έχει πέσει θύμα και, όπως δήλωσε η κυρία Gill, εκφράζουμε τη συμπαράστασή μας στα θύματα των επιθέσεων αυτών, οι οποίες έχουν ως στόχο να καταστρέψουν τον πολυεθνικό και πολυθρησκευτικό χαρακτήρα της ινδικής κοινωνίας.
<P>
Πολλοί ομιλητές, και δικαίως, αναφέρθηκαν στη βία, τις διώξεις και τις επιθέσεις κατά της χριστιανικής κοινότητας γενικώς και συγκεκριμένα της χριστιανικής κοινότητας της Ορίσα. Παρακολουθούμε με μεγάλη προσοχή τα περιστατικά αυτά και φυσικά θα ασχοληθούμε σχετικά στη σύνοδο. Εντούτοις, όπως επεσήμανε η κυρία Gill, οφείλουμε να ασκήσουμε εποικοδομητική κριτική και να μην παραλείψουμε να εκθειάσουμε τη θαρραλέα στάση, κάτι το οποίο ανέφεραν πολλοί ομιλητές, του ινδού πρωθυπουργού, ο οποίος χαρακτήρισε τα γεγονότα αυτά εθνικό αίσχος και έσπευσε να αποστείλει 3 000 αστυνομικούς στην Ορίσα. Εξακολουθούμε να ανησυχούμε πολύ για τις επιθέσεις και τις πράξεις βίας που διαπράττονται κατά ανθρώπων διαφορετικών θρησκευμάτων, συγκεκριμένα κατά των χριστιανικών κοινοτήτων. Επαναλαμβάνουμε ότι ο αγώνας κατά της τρομοκρατίας πρέπει να διεξάγεται σε πλαίσιο σεβασμού προς το κράτος δικαίου και το διεθνές δίκαιο.
<P>
Ως προς το ζήτημα της περιφερειακής σταθερότητας, το οποίο έθεσαν ο κύριος Menéndez del Valle και ο κύριος Berman μεταξύ άλλων, η Ευρωπαϊκή Ένωση ζήτησε να συμπεριληφθεί η κατάσταση στη Βιρμανία στην ημερήσια διάταξη της συνόδου. " Ένωση θέλει να πείσει όλες τις γειτονικές στη Βιρμανία χώρες ότι η δημοκρατική μεταρρύθμιση και η ειρηνική μετάβαση στη χώρα είναι προς το συμφέρον τους. Θα συζητήσουμε το θέμα με την Ινδία και με άλλες χώρες. Θέλουμε να δούμε μεγαλύτερη σταθερότητα και ελπίζουμε ότι οι διαπραγματεύσεις θα τελεσφορήσουν όσον αφορά την κατάσταση στο Κασμίρ και τις σχέσεις Ινδίας-Πακιστάν.
<P>
Ως προς τα κοινωνικά ζητήματα που αναφέρθηκαν, μεταξύ άλλων και της παιδικής εργασίας που έθιξε η κυρία Kallenbach, το Συμβούλιο συμμερίζεται τις εν λόγω ανησυχίες και όχι μόνο όσον αφορά την Ινδία. Διαπραγματευόμαστε με τους ινδούς εταίρους μας ένα σχέδιο δράσης το οποίο θα αποσκοπεί στην ενίσχυση των δεσμεύσεων στον τομέα της εταιρικής κοινωνικής ευθύνης, της αξιοπρεπούς εργασίας και των προσπαθειών για την καταπολέμηση της παιδικής εργασίας. Καταστήσαμε τις διατάξεις για τα θεμελιώδη εργασιακά δικαιώματα, οι οποίες ευθυγραμμίζονται με τις προδιαγραφές της Διεθνούς Οργάνωσης Εργασίας, μέρος των λεπτών διαπραγματεύσεων σχετικά με τη συμφωνία εμπορίου και επενδύσεων. Όπως είπα, συμμερίζομαι εν μέρει την άποψη της κυρίας Gill, η οποία μου φαίνεται ιδιαίτερα ισορροπημένη. Θα πρέπει να στηρίξουμε τα θύματα όλων των τρομοκρατικών επιθέσεων και να επικρίνουμε την Ινδία όταν τα μέτρα αντιμετώπισης που λαμβάνει μας φαίνονται ανεπαρκή, θα πρέπει όμως και να στηρίζουμε τις ινδικές αρχές ότι λαμβάνουν τα κατάλληλα μέτρα.
<P>
Όσον αφορά τα σχόλια για την πυρηνική συνεργασία, θα ήθελα να σας υπενθυμίσω ότι στις 6 Σεπτεμβρίου 2008, συνήφθη συμφωνία από την ομάδα προμηθευτών πυρηνικών υλικών, στην οποία συμφωνήθηκε να χορηγηθεί παρέκκλιση, προκειμένου να καταστεί δυνατή η σύναψη εμπορικών σχέσεων με την Ινδία στον τομέα της πυρηνικής ενέργειας για μη στρατιωτικούς σκοπούς, υπό την εποπτεία και κατόπιν συμφωνίας και δυνάμει των όρων της Διεθνούς Υπηρεσίας Ατομικής Ενέργειας. Θα ήθελα επίσης να τονίσω ότι η Ινδία δεσμεύθηκε να επεκτείνει το χρεωστάσιό της στις πυρηνικές δοκιμές, καθώς και ότι δεν θα πρέπει να υπάρχει σύγχυση μεταξύ μη στρατιωτικών και στρατιωτικών προγραμμάτων.
<P>
Για να ολοκληρώσω, επαναλαμβάνω ότι η Ευρωπαϊκή Ένωση είναι η μόνη η οποία προσπαθεί να αναπτύξει ένα σταθερό διάλογο με όλες τις αναδυόμενες χώρες και η οποία εφαρμόζει με κάθε εταίρο τα ίδια κριτήρια για τα ανθρώπινα δικαιώματα, ενώ μια υποχρεωτική ρήτρα συμπεριλαμβάνεται σε όλες τις νέες συμφωνίες από το 1995, σύμφωνα με την οποία απαιτείται ο σεβασμός στο διεθνές δίκαιο, είτε με τη μορφή του Διεθνούς Ποινικού Δικαστηρίου, των συμβάσεων των "νωμένων Εθνών για τα πολιτικά δικαιώματα είτε του σεβασμού των κοινωνικών και περιβαλλοντικών δικαιωμάτων. Το αυτό ισχύει για όλες τις αναδυόμενες χώρες, συμπεριλαμβανομένων των ινδών εταίρων μας.
<SPEAKER ID="079" NAME="Margot Wallström">
Αντιπρόεδρος της Επιτροπής. - Κύριε Πρόεδρε, αξιότιμα μέλη, επιτρέψτε μου να απαντήσω έστω τηλεγραφικά σε ορισμένα από τα λεπτομερή ερωτήματά σας και να προσθέσω ορισμένα σημεία.
<P>
Πρώτον, μια πληροφορία την οποία θεωρώ σημαντική για όλους εσάς οι οποίοι ασχολείστε με το ζήτημα της συνεργασίας Ινδίας-ΕΕ αφορά τις πρόσφατες πλημμύρες στην πολιτεία Μπιχάρ, όπου η Ευρωπαϊκή Επιτροπή παρέχει βοήθεια στα θύματα αυτής της καταστροφής. " Επιτροπή εκταμίευσε 2 εκατομμύρια EUR ως έκτακτη αρωγή, προκειμένου να καλυφθούν οι πλέον επείγουσες ανάγκες σε τρόφιμα, στέγη, νερό, υγιεινή και ιατρική υποστήριξη. " βοήθεια αυτή προσφέρθηκε τόσο στους εκτοπισθέντες όσο και σε εκείνους οι οποίοι παρέμειναν στα χωριά που επλήγησαν. Θεώρησα σημαντικό να το γνωρίζετε αυτό.
<P>
Τέθηκε ένα ερώτημα σχετικά με την πολιτική αεροπορία. Επί της αρχής, η υπογραφή της οριζόντιας συμφωνίας στη σύνοδο πρέπει να συνοδεύεται από την υπογραφή της συμφωνίας χρηματοδότησης του νέου προγράμματος πολιτικής αεροπορίας ύψους 12,5 εκατομμυρίων EUR. Πρόκειται για το υψηλότερο ποσό που έχει διαθέσει η Ευρωπαϊκή Κοινότητα ως χρηματοδότηση της αεροπορίας σε τρίτη χώρα.
<P>
Θα ήθελα μόνο να πω λίγα λόγια για την αλλαγή του κλίματος, γιατί είναι φυσικά προς το συμφέρον μας να συμμετάσχει η Ινδία στη διαδικασία για την επιλογή του καθεστώτος μετά το Κιότο. Όπως γνωρίζετε, σε αντίθεση με την Ινδία, φρονούμε ότι τα μέτρα σχετικά με την αλλαγή του κλίματος δεν είναι ασύμβατα με την οικονομική ανάπτυξη. Αντιθέτως, μπορούν να μας βοηθήσουν και, γι' αυτό, καλούμε την Ινδία να λειτουργήσει προληπτικά στο επικείμενο συνέδριο του Poznań για την προετοιμασία της εποχής μετά το Κιότο, καθώς και στις διαπραγματεύσεις για μια συμφωνία στην Κοπεγχάγη. Έχουμε καλούς λόγους να αναμένουμε ότι στη σύνοδο θα εγκριθεί ένα πρόγραμμα εργασίας για την ενέργεια και την αλλαγή του κλίματος, κάτι το οποίο αποτελεί απαραίτητο συστατικό της συνεργασίας μας με την Ινδία.
<P>
Βεβαίως παρακολουθούμε πολύ στενά τη βία μεταξύ των κοινοτήτων στην πολιτεία Ορίσα, γεγονός για το οποίο εκφράζουμε την οδύνη μας. Θέσαμε το θέμα της Ορίσα στον τελευταίο διάλογο περί ανθρωπίνων δικαιωμάτων το Φεβρουάριο και ζητήσαμε από τις αρχές να αποτρέψουν αυτού του είδους τη βία. Θέσαμε επίσης το θέμα στην εθνική επιτροπή ανθρωπίνων δικαιωμάτων της Ινδίας και την εθνική επιτροπή μειονοτήτων. Θα το θέσουμε και στην εν λόγω σύνοδο επί τη βάσει έκθεσης, την οποία αιτήθηκαν οι επικεφαλής της αποστολής στο Δελχί.
<P>
Τέλος, ως προς το διάλογό μας για την Ινδία, θα ήθελα να πω στην κυρία Gill ότι η Επιτροπή είναι έτοιμη να ενημερώσει το Κοινοβούλιο σχετικά με τις προτεραιότητες που τίθενται στο αναθεωρημένο κοινό σχέδιο δράσης. Το τμήμα εξωτερικών σχέσεων της Επιτροπής διεξάγει τακτικές συναντήσεις με όλες τις υπηρεσίες οι οποίες ασχολούνται άμεσα με τις ινδικές υποθέσεις, ενώ εκπρόσωπος της γραμματείας του Κοινοβουλίου καλείται πάντα στις συναντήσεις αυτές· θεωρώ όμως ότι είναι σημαντικό να παρακολουθούμε την υπόθεση με πολύ πρακτικό τρόπο.
<P>
Ευχαριστώ πολύ για τη συζήτηση αυτή. Θα μεταφέρουμε φυσικά στην Επιτροπή όλες τις λεπτομερείς και τεκμηριωμένες απόψεις σας.
<SPEAKER ID="080" NAME="Πρόεδρος">
Έλαβα έξι προτάσεις ψηφίσματος σύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Τετάρτη.
<P>
Γραπτές Δηλώσεις (άρθρο 142 του Κανονισμού)
<SPEAKER ID="977" NAME="Sylwester Chruszcz  " AFFILIATION="NI">
γραπτώς. - (PL) Ενόψει της Συνόδου Κορυφής ΕΕ-Ινδίας στη Μασσαλία στις 29 Σεπτεμβρίου, θα ήθελα να επιστήσω την προσοχή σας σε ορισμένα δραματικά γεγονότα. Αναφέρομαι στο κύμα βίας κατά των χριστιανών και τους κατά συρροή φόνους χριστιανών τον Αύγουστο στην Ινδία, συγκεκριμένα στην Ορίσα. Το Ευρωπαϊκό Κοινοβούλιο θα πρέπει να καταδικάσει απερίφραστα τέτοιου είδους περιστατικά. Το θέμα της συμπεριφοράς της αστυνομίας αναφορικά με τη σφαγή εκπροσώπων θρησκευτικών μειονοτήτων προκαλεί επίσης ανησυχία. Θα ήθελα να εκφράσω τη βαθιά μου οδύνη και την ανησυχία σχετικά με τις επιθέσεις κατά των χριστιανών στην Ορίσα, και συγκεκριμένα στη συνοικία Kandhamal. Θα ήθελα επίσης να δώσω έμφαση στην ανάγκη για άμεση παροχή βοήθειας και στήριξης προς τα θύματα.
<SPEAKER ID="976" NAME="Filip Kaczmarek  " AFFILIATION="PPE-DE">
γραπτώς. - (PL) " Ινδία είναι σημαντικός εταίρος της Ευρωπαϊκής Ένωσης. Τόσο από πολιτική όσο και από οικονομική άποψη, τα επιτεύγματα της Ινδίας είναι εντυπωσιακά. Υπάρχει, ωστόσο, περιθώριο για περαιτέρω βελτίωση των σχέσεων Ινδίας και Ένωσης. Τέτοιου είδους σχέσεις μπορούν να είναι ωφέλιμες και για τις δύο πλευρές. Φαίνεται, εντούτοις, ότι υπάρχει ένα σοβαρό εμπόδιο στην ανάπτυξη της Ινδίας και των αμοιβαίων σχέσεών μας, ένα πρόσκομμα το οποίο περιορίζει σημαντικά το δυναμικό της Ινδίας. Θεωρώ ότι το πρόσκομμα αυτό είναι το σύστημα των καστών το οποίο ισχύει στην Ινδία. Οι ινδικές αρχές πρέπει να καταβάλουν κάθε δυνατή προσπάθεια, ώστε να απαλλάξουν την ινδική κοινωνία από τις αρνητικές και, πράγματι μερικές φορές, τραγικές επιπτώσεις του συστήματος αυτού. Σε τέτοιες περιπτώσεις, η νομοθετική δράση και οι πολιτικές διακηρύξεις από μόνες τους δεν αρκούν. Το σημαντικό είναι να αλλάξουν ουσιαστικά οι κοινωνικές σχέσεις και οι απάνθρωπες παραδόσεις. Δεν πρόκειται για εύκολο έργο και δεν μπορεί κανείς να αναμένει άμεσα αποτελέσματα. Δεν θα πρέπει όμως να αποθαρρυνόμαστε από την προοπτική μιας μακροχρόνιας διαδικασίας. Αντιθέτως, οφείλουμε να στηρίξουμε τις προσπάθειες της Ινδίας σε αυτό το σημαντικό εγχείρημα. Πιστεύω ότι η επερχόμενη Σύνοδος Κορυφής ΕΕ-Ινδίας θα συμβάλει στην αποδυνάμωση του συστήματος των καστών στην Ινδία και τη βελτίωση του επιπέδου των ανθρωπίνων δικαιωμάτων και των δικαιωμάτων των πολιτών στη μεγαλύτερη δημοκρατία του κόσμου.

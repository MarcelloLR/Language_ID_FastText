<CHAPTER ID="008-15">
15. Επισήμανση της ενεργειακής απόδοσης του εξοπλισμού γραφείου (Αναδιατύπωση) (ψηφοφορία) 
<P>
Έκθεση Νικολάου Βακάλη
<P>
- Πριν από την ψηφοφορία:
<SPEAKER ID="131" NAME="Νικόλαος Βακάλης " AFFILIATION="PPE-DE">
εισηγητής. - Κύριε Πρόεδρε, θέλω να υπογραμμίσω ότι με τη θετική ψήφο του το Ευρωπαϊκό Κοινοβούλιο θα κάνει σήμερα μια μεγάλη τομή: θα σπάσει ένα ταμπού που επί δεκαετίες κυριαρχεί στα ευρωπαϊκά πράγματα!
<P>
Το δημόσιο χρήμα για πρώτη φορά, μέσα από τις δημόσιες προμήθειες, θα χρησιμοποιηθεί υποχρεωτικά για την αύξηση της ενεργειακής απόδοσης, η οποία ορθά θεωρείται βασικός πυλώνας μιας αειφόρου ενεργειακής πολιτικής. Θέλω να πιστεύω ότι αυτό θα είναι η αρχή αξιοποίησης του χρήματος του πολίτη για θέματα υψηλής προτεραιότητας.
<P>
Τέλος, θα ήθελα να ευχαριστήσω τον Επίτροπο Piebalgs και τη Γερμανική Προεδρία που έκαναν δυνατή την έγκριση του κανονισμού σε πρώτη ανάγνωση.

<CHAPTER ID="009">
Αιτιολογήσεις ψήφου
<SPEAKER ID="117" NAME="Bruno Gollnisch" AFFILIATION="NI">
(FR) Κύριε Πρόεδρε, η παρέμβασή μου επί της διαδικασίας στηρίζεται στο άρθρο 6, παράγραφος 7, και στο άρθρο 7 του Κανονισμού σχετικά με την ασυλία. Εφόσον δεν έχει διεξαχθεί συζήτηση, δεν θα υπάρξουν προφορικές αιτιολογήσεις ψήφου. Όσον αφορά την υπόθεση στην οποία έχει ασκηθεί δίωξη κατά του συναδέλφου μας, κ. Borghezio, απλώς και μόνον επειδή, μετά την έκδοση μιας δικαστικής απόφασης, έγραψε τη λέξη "Αίσχος" στο πεζοδρόμιο, μια λέξη που, εξάλλου, ήταν δυνατό να σβηστεί από το πεζοδρόμιο, θα περιοριστώ απλώς να δηλώσω, μετά από αυτή την υποκριτική απόφαση: αίσχος για την εισηγήτρια, αίσχος για την Επιτροπή και αίσχος γι' αυτό το Κοινοβούλιο υποκριτών και ταρτούφων που εφαρμόζουν νομολογία μεταβλητής γεωμετρίας στην υπεράσπιση της βουλευτικής ασυλίας.
<SPEAKER ID="119" NAME="Glyn Ford " AFFILIATION="PSE">
γραπτώς. (EN) Στηρίζω την έκθεση του κ. Chichester. Πιστεύω ότι το δορυφορικό σύστημα Galileo εξυπηρετεί δύο καίριους σκοπούς. Πρώτον, θα δώσει τη δυνατότητα στην ΕΕ, ανεξάρτητη από τις "νωμένες Πολιτείες, σε συνεργασία με τους εταίρους της, να αναπτύξει και να αξιοποιήσει ένα παγκόσμιο δορυφορικό σύστημα που θα δώσει αυτόνομη ικανότητα σε αυτόν τον τομέα. Δεύτερον, συμβολίζει τη δέσμευση της ΕΕ να διαδραματίσει έναν ολοένα σημαντικότερο συνολικό ρόλο στις παγκόσμιες υποθέσεις. Ανεξάρτητα από τα τεχνολογικά και υλικά πλεονεκτήματα τα οποία θα αυξηθούν, η πολιτική διάσταση αυτή καθαυτή είναι ζωτικής σημασίας.
<SPEAKER ID="121" NAME="Hélène Goudin " AFFILIATION="IND/DEM">
γραπτώς. (SV) Θα ήθελα να επωφεληθώ της ευκαιρίας για να επαναλάβω τη θέση που κατέθεσε η Λίστα του Ιουνίου στις 27 Σεπτεμβρίου αυτού του έτους.
<P>
Καταψήφισα αυτήν την έκθεσης επειδή απορρίπτει το σχέδιο διορθωτικού προϋπολογισμού αριθ. 3 του Συμβουλίου Υπουργών. Αντίθετα με την πλειοψηφία της Επιτροπής Προϋπολογισμών, η Λίστα του Ιουνίου πιστεύει ότι το Συμβούλιο Υπουργών δικαιούται απολύτως να αναδιανείμει τις δαπάνες μεταξύ των θεσμικών οργάνων της ΕΕ κατά τη διάρκεια της δημοσιονομικής διαδικασίας, αν κρίνει σκόπιμο να το πράξει.
<SPEAKER ID="123" NAME="Hélène Goudin " AFFILIATION="IND/DEM">
γραπτώς. (SV) Το σχέδιο διορθωτικού προϋπολογισμού αποτελείται από τρία διακριτά στοιχεία που καλύπτουν πλήρως διαφορετικούς τομείς. Επέλεξα να καταψηφίσω το συνολικό πακέτο όπως αυτό προτάθηκε.
<P>
Όσον αφορά το σύνολο των 259 εκατομμυρίων ευρώ που θα εξασφαλιστεί μέσω της δημοσιονομικής υποστήριξης για την ενθάρρυνση της οικονομικής ανάπτυξης στην τουρκοκυπριακή κοινότητα, τίθεται το εξής ερώτημα: μήπως υπάρχει ήδη συνολική λύση με σκοπό την προαγωγή της ειρηνικής και σταθερής ανάπτυξης στην Κύπρο σε μια στιγμή κατά την οποία η ΕΕ αρχίζει να συμμετέχει σε αυτή την κατάσταση και συνεισφέρει σημαντικούς οικονομικούς πόρους στην Κύπρο;
<P>
Όσον αφορά την κατανομή πιστώσεων για το Ευρωπαϊκό Έτος Ίσων Ευκαιριών για Όλους, η Λίστα του Ιουνίου έχει ήδη διατυπώσει τον σκεπτικισμό της σε σχέση με ολόκληρο το έργο.
<P>
Σχετικά με τις δημοσιονομικές προσαρμογές μετά τον εκσυγχρονισμό του λογιστικού συστήματος, αυτό είναι περισσότερο τεχνικό θέμα, ακόμη και αν είμαι σκεπτικίστρια όσον αφορά τις συνολικές δραστηριότητες του Ευρωπαϊκού Ταμείου Ανάπτυξης.
<SPEAKER ID="125" NAME="David Martin " AFFILIATION="PSE">
γραπτώς. (EN) Χαιρετίζω την παρούσα έκθεση. Προσυπογράφει την πρόταση της ΕΕ για μια στρατηγική εταιρική σχέση με τη Νότια Αφρική η οποία είναι ολοκληρωμένη και κινείται προς μια πραγματική πολιτική συνεργασία με την πλέον σημαντική πολιτική δύναμη στην υποσαχάρια Αφρική και την ισχυρότερη οικονομία στην υποσαχάρια Αφρική, η οποία αντιστοιχεί στο 50% του ΑΕγχΠ της περιοχής.
<P>
Αν και εγκωμιάζει τη σημαντική πρόοδο που έχει σημειωθεί στη μετά το απαρτχάιντ Νότια Αφρική όσον αφορά την εδραίωση μιας εύρυθμης κοινοβουλευτικής δημοκρατίας, καθώς και τα οικονομικά άλματα που έχουν επιτευχθεί ως μιας αναπτυσσόμενης χώρας μέσου εισοδήματος και ως ηγέτη της Κοινότητας για την Ανάπτυξη της Μεσημβρινής Αφρικής, η έκθεση εστιάζει στην ανάγκη αντιμετώπισης των σημαντικών κοινωνικών προκλήσεων που εξακολουθεί να αντιμετωπίζει η χώρα. Αυτές οι προκλήσεις περιλαμβάνουν ειδικότερα το υψηλό ποσοστό εμφάνισης του HIV/AIDS (με 18,8% του πληθυσμού να έχει επί του παρόντος προσβληθεί) και ποσοστά ανεργίας υψηλότερα του 40%.
<P>
Στηρίζω πλήρως την έκκληση της έκθεσης να αντιμετωπιστεί το HIV/AIDS ως προτεραιότητα για την οικονομική ανάπτυξη, καθώς και την έμφασή της στη στρατηγική εταιρική σχέση που παρέχει ένα ενιαίο πλαίσιο υπό το οποίο τα υφιστάμενα μέσα συνεργασίας της ΕΕ μπορούν να βελτιώσουν την απόδοση προς όφελος του νοτιοαφρικανικού πληθυσμού και της οικονομίας.
<SPEAKER ID="126" NAME="Margie Sudre " AFFILIATION="PPE-DE">
γραπτώς. - (FR) " Ευρωπαϊκή Ένωση είναι ο μεγαλύτερος εμπορικός εταίρος της Νότιας Αφρικής και ο μεγαλύτερος χορηγός αναπτυξιακής βοήθειας στη χώρα αυτή.
<P>
" οικονομία της Νότιας Αφρικής αντιστοιχεί στο 50% του ΑΕγχΠ της υποσαχάριας Αφρικής. " Νότια Αφρική είναι κινητήρας ανάπτυξης για την Αφρική και μια πολιτική δύναμη που εργάζεται για την ειρήνη στις περιοχές της Αφρικής στις οποίες εκδηλώνονται συγκρούσεις.
<P>
Αυτός είναι ο λόγος για τον οποίο θεωρώ ότι είναι ουσιώδες, 12 χρόνια μετά τον τερματισμό του απαρτχάιντ, να στηρίξει σήμερα το Ευρωπαϊκό Κοινοβούλιο τη δημιουργία μιας στρατηγικής εταιρικής σχέσης με τη Νότια Αφρική.
<P>
Στην έκθεση δίνεται έμφαση στην καταπολέμηση του AIDS. Αναφέρονται επίσης μέτρα που στοχεύουν στην προαγωγή της οικονομικής αναζωογόνησης και στην καταπολέμηση των κοινωνικών ανισοτήτων, καθώς και η ολοκλήρωση και στήριξη για ανταλλαγές, αλλά και κίνητρα για ξένες επενδύσεις. Ζητείται δε από τη Νότια Αφρική να ασκήσει την επιρροή της για την προώθηση μιας ειρηνικής λύσης στην πολιτική κρίση στη Ζιμπάμπουε.
<P>
Μια νέα κοινωνική, υγειονομική ή πολιτική κρίση θα μπορούσε να έχει σημαντικές επιπτώσεις σε ολόκληρη τη μεσημβρινή Αφρική, καθώς και στη Ρεϋνιόν, η οποία διατηρεί πολλούς οικονομικούς και πολιτιστικούς δεσμούς με τη Νότια Αφρική. Αν η συμφωνία είναι σημαντική για την Ευρώπη, για τη Ρεϋνιόν είναι ζωτική, καθώς έχουμε να κερδίσουμε τα πάντα από τη σταθερότητα των νοτιοαφρικανών γειτόνων και εταίρων μας.
<SPEAKER ID="128" NAME="Carlo Fatuzzo" AFFILIATION="PPE-DE">
(IT) Κύριε Πρόεδρε, κυρίες και κύριοι, όσον αφορά την έκθεση της κ. Isler Béguin σχετικά με το χρηματοδοτικό μέσο για το περιβάλλον, θα ήθελα να εκφράσω την έντονη ανησυχία μου για το περιβάλλον που αφορά τους συνταξιούχους στην Ιταλία. Ψήφισα υπέρ της έκθεσης, αλλά θα την υπερψήφιζα με πολύ μεγαλύτερη ευχαρίστηση εάν η οδηγία αυτή, εκτός από το περιβάλλον, προστάτευε και τους ιταλούς συνταξιούχους.
<P>
Εκμεταλλεύομαι την ευκαιρία αυτή για να διαμαρτυρηθώ κατά της κεντροαριστερής κυβέρνησης του Προέδρου Prodi, γιατί παρουσίασε μια τροπολογία στο άρθρο 85, παράγραφος 6 του δημοσιονομικού νόμου, με την οποία αφαιρεί από 500.000 Ιταλούς που εργάσθηκαν στην Ελβετία τα τρία τέταρτα της συντάξεως που δικαιούνται σύμφωνα με τις αποφάσεις του Ακυρωτικού Δικαστηρίου. Δεν είναι υγιές ένα περιβάλλον στο οποίο στερούνται οι συνταξιούχοι τη σύνταξη που δικαιούνται.
<SPEAKER ID="129" NAME="Liam Aylward " AFFILIATION="UEN">
γραπτώς. (EN) " LIFE έχει αποδειχθεί μια ανεκτίμητη περιβαλλοντική πολιτική της ΕΕ από το 1992. Έχουμε τώρα την ευκαιρία η LIFE+ να εξελιχθεί σε ακόμη πιο πολύτιμη, ιδίως στα μικρότερα και νεότερα κράτη μέλη, τα οποία θα μπορούσαν να λάβουν μια πιο ισομερή κατανομή του προϋπολογισμού κατά την περίοδο 2007-2013 της τάξεως των 2 δισ. ευρώ. Στηρίζω πλήρως την πρόταση του Συμβουλίου να αναθέσει την εφαρμογή του 80-85% του προϋπολογισμού σε εθνικούς οργανισμούς και, συνεπώς, ψήφισα κατά της έκθεσης.
<P>
Επί παραδείγματι, το συνολικό ποσό που προορίζεται για την Ιρλανδία από το πρόγραμμα είναι 25 εκατ. ευρώ. Αυτή η χρηματοδότηση θα μπορούσε να διπλασιαστεί, εν συνεχεία, με τη βοήθεια μέσων συγχρηματοδότησης ύψους 50 εκατ. ευρώ. Μεταξύ των περιβαλλοντικών προγραμμάτων στην Ιρλανδία τα οποία θα μπορούσαν να επωφεληθούν από το επταετές πρόγραμμα περιλαμβάνονται η πρόληψη των αποβλήτων, η μείωση των αποβλήτων και πρωτοβουλίες ανακύκλωσης, η ανάπτυξη καινοτόμων τεχνολογιών με θετικά περιβαλλοντικά οφέλη, τοπικές και περιφερειακές εκστρατείες περιβαλλοντικής ευαισθητοποίησης και η ανάπτυξη ειδικών ζωνών διατήρησης.
<SPEAKER ID="130" NAME="Ilda Figueiredo " AFFILIATION="γραπτώς" LANGUAGE="PT">
" κοινή θέση του Συμβουλίου, στην οποία αναφέρεται η παρούσα έκθεση, διαφέρει σημαντικά από την αρχική πρόταση της Επιτροπής που κατέθεσε το 2004. Επιθυμώ να τονίσω τη συμπερίληψη της συνιστώσας "Φύση και Βιοποικιλότητα", οι στόχοι της οποίας περιλαμβάνουν τη στήριξη της περαιτέρω ανάπτυξης και υλοποίησης του δικτύου Natura 2000, περιλαμβάνοντας σε σχέση με τους παράκτιους και θαλάσσιους οικότοπους και είδη, και, το σημαντικότερο, εμποδίζοντας την απώλεια της βιοποικιλότητας στην Κοινότητα έως το 2010. " συμπερίληψη της αυτής της συνιστώσας στο πρόγραμμα Life+ συνάδει με τη θέση που ενέκρινε το Κοινοβούλιο στην πρώτη ανάγνωση τον Ιούλιο του 2005, και αυτό είναι κάτι που χαιρετίζουμε.
<P>
Παρότι ψηφίσαμε υπέρ του προγράμματος και των στόχων του, είμαστε υποχρεωμένοι να εκφράσουμε την απογοήτευσή μας για το γεγονός ότι οι δημοσιονομικοί πόροι που είχαν προβλεφθεί για το πρόγραμμα Life+, και καλύπτουν την περίοδο από την 1η Ιανουαρίου 2007 έως την 31η Δεκεμβρίου 2013, είναι απελπιστικά ανεπαρκείς, ως αποτέλεσμα της απογοητευτικής συμφωνίας για το δημοσιονομικό πλαίσιο για την περίοδο 2007-2013. Υπολείπονται της αξιολόγησης που έκανε η ίδια η Επιτροπή, η οποία, ας μην ξεχνάμε, προσδιόριζε τις ανάγκες του δικτύου Natura 2000 στα 6,1 δισεκατομμύρια ευρώ ετησίως, ήτοι, 3 δισεκατομμύρια ευρώ υπό συγχρηματοδότηση. Υπολείπονται επίσης του ποσού που πρότεινε η Επιτροπή το 2004. " εγγύηση συγχρηματοδότησης του δικτύου Natura 2000 μέσω των διαρθρωτικών ταμείων δεν θα καταστήσει δυνατή την ικανοποίηση όλων των αναγκών του.
<SPEAKER ID="131" NAME="Vasco Graça Moura " AFFILIATION="γραπτώς" LANGUAGE="PT">
Το πρόγραμμα LIFE + και οι προκάτοχοί του είναι το κύριο χρηματοδοτικό μέσο για τα περιβαλλοντικά έργα της ΕΕ.
<P>
Το Συμβούλιο ενήργησε εσφαλμένα και χωρίς ευαισθησία μειώνοντας σημαντικά το εγγεγραμμένο στον προϋπολογισμό ποσό. Το Κοινοβούλιο επανέφερε το ποσό που είχε συμφωνηθεί αρχικά, σύμφωνα με τις δημοσιονομικές προοπτικές, για τη χρηματοδότηση του δικτύου Natura 2000, το οποίο στοχεύει στην προστασία της φύσης και της βιοποικιλότητας.
<P>
Ενσωματώθηκε μια τροπολογία που στοχεύει στη διασφάλιση ότι τα ευρωπαϊκά κονδύλια που προβλέπονται για το περιβάλλον δεν θα χρησιμοποιούνται για άλλους σκοπούς που συνδέονται με το πρόγραμμα LIFE+, όπως οι δαπάνες σε ανθρώπινους πόρους, διότι τα κράτη μέλη πρόκειται να έχουν ομάδα διαχείρισης έργου, και όχι τη συνήθη διαχείριση με αποσπασμένο προσωπικό.
<P>
Υπάρχει επίσης μια συμβιβαστική τροπολογία που ορίζει ότι αν δεν επιτευχθεί συμφωνία στη δεύτερη ανάγνωση, θα ληφθούν μέτρα προκειμένου να διασφαλιστεί ότι η χρηματοδότηση των εν εξελίξει έργων θα συνεχιστεί.
<P>
Για την Πορτογαλία, αυτή η έκθεση είναι πολύ σημαντική επειδή ένα μεγάλο τμήμα της ηπειρωτικής χώρας και οι απομακρυσμένες περιοχές αποτελούν τμήμα του δικτύου Natura 2000, για το οποίο η χρηματοδότηση παρουσιάζεται στην έκθεση αυτή.
<P>
Κατά συνέπεια, οι βουλευτές του ΕΚ που ανήκουν στο Πορτογαλικό Σοσιαλδημοκρατικό Κόμμα στηρίζουν την έκθεση Isler Béguin.
<SPEAKER ID="132" NAME="Caroline Jackson " AFFILIATION="PPE-DE">
γραπτώς. (EN) Παρότι πιστεύω ότι η χρηματοδότηση του LIFE έχει επιτελέσει θετικό έργο, το πρόβλημα είναι η υπερβολική ζήτηση σε σχέση με την προσφορά και η δυσκολία εποπτείας όσων συμβαίνουν, επειδή αφορά αρκετά μικρές πληρωμές σε έναν μεγάλο αριθμό προγραμμάτων και η παρούσα έκθεση δεν επιλαμβάνεται αυτών των θεμάτων.
<P>
Το 2003 το Ελεγκτικό Συνέδριο εξέτασε το σχέδιο LIFE και διαπίστωσε ότι οι οικονομικοί δικαιούχοι παρέλειψαν να τηρήσουν επαρκώς διαφανείς και λεπτομερείς λογαριασμούς. Διαπιστώθηκε επίσης ότι χρήματα του LIFE ενέχονταν σε σημαντικές αγορές εκτάσεων για τις οποίες δεν παρέχονταν επαρκείς εγγυήσεις ότι θα συνέχιζαν να χρησιμοποιούνται για σκοπούς διατήρησης της φύσης μόλις τελείωνε η περίοδος εφαρμογής των μέτρων. Το Δικαστήριο ρώτησε κατά πόσον η Επιτροπή είχε θεσπίσει ένα επαρκές σύστημα διαχείρισης.
<P>
" απάντηση είναι ότι, όπως είναι η παρούσα οργάνωση του ταμείου, η Επιτροπή δεν μπορεί να πράξει κάτι τέτοιο. Είναι, συνεπώς, απολύτως αποδεκτό και εύλογο ο ρόλος της διαχείρισης να μεταβιβαστεί στα κράτη μέλη. Αυτό δεν σημαίνει ότι τα περιβαλλοντικά σχέδια θα υποστούν ζημία από την απόσυρση των χρημάτων του LIFE, αλλά ότι τα χρήματα μπορούν να δαπανώνται καλύτερα και να εποπτεύονται με πιο διαφανή τρόπο.
<SPEAKER ID="133" NAME="David Martin " AFFILIATION="PSE">
γραπτώς. (EN) Ψήφισα υπέρ των τροπολογιών της κοινής θέσης για το LIFE+. Είμαι ιδιαίτερα ανήσυχος όσον αφορά την απαίτηση για κατανομή του 55% των κονδυλίων για τη φύση και τη βιοποικιλότητα. Καθώς οι εν λόγω τομείς είναι σημαντικοί, μια τέτοια απαίτηση θα περιόριζε την ικανότητα των κρατών μελών να διαθέτουν κονδύλια για σχέδια που αφορούν τις δικές τους περιβαλλοντικές προτεραιότητες όπως η αλλαγή του κλίματος.
<SPEAKER ID="135" NAME="Hélène Goudin " AFFILIATION="IND/DEM">
γραπτώς. (SV) Θα ήθελα να επωφεληθώ της ευκαιρίας για να επαναλάβω την απόρριψη της Λίστας του Ιουνίου στην πρώτη ανάγνωση τον Σεπτέμβριο του 2005.
<P>
Το ερώτημα που πρέπει να θέσουμε στον εαυτό μας είναι το εξής: θα έπρεπε η ΕΕ να ασχολείται με πολιτικά θέματα αυτής της φύσης ή αυτά εμπίπτουν στον τομέα αρμοδιότητας των κρατών μελών; " απάντηση της Λίστας του Ιουνίου είναι σαφής: το θέμα αυτό εμπίπτει στην αρμοδιότητα των κρατών μελών.
<P>
Αν τα κράτη μέλη επιθυμούν να διαθέσουν πρόσθετους πόρους για την προβολή των εθνικών κινηματογραφικών βιομηχανιών τους, έχουν προφανώς κάθε δικαίωμα να το πράξουν. " ΕΕ, όμως, δεν θα πρέπει να λειτουργεί ειδικά προγράμματα προβολής της ευρωπαϊκής κινηματογραφικής βιομηχανίας. Αν πολλές χώρες της ΕΕ κρίνουν απαραίτητο να συνεργαστούν σε αυτόν τον τομέα πολιτικής, μπορούν να το πράξουν χωρίς την παρέμβαση της ΕΕ.
<P>
Οι διακυβερνητικές συμφωνίες ή η συνεργασία μεταξύ κινηματογραφικών εταιρειών μπορούν να λαμβάνουν χώρα εκτός του πλαισίου της ΕΕ.
<P>
" ΕΕ δεν χρειάζεται άλλα σαρωτικά και δαπανηρά έργα αντίθετα, θα πρέπει μάλλον να προσπαθεί για την επίτευξη στοχευμένης συνεργασίας για σημαντικά και πραγματικά διασυνοριακά θέματα.
<SPEAKER ID="137" NAME="Andreas Mölzer" AFFILIATION="NI">
(DE) Κύριε Πρόεδρε, καταψήφισα την έκθεση Graça Moura διότι, πρώτον, η προσέγγιση στην οποία βασίζεται το πρόγραμμα Πολιτισμός 2007-2013, ότι δηλαδή τα πολιτιστικά δίκτυα χρειάζονται χρηματοδότηση μόνο στην αρχή και ύστερα γίνονται αυτοχρηματοδοτούμενα, αντιτίθεται στον μη κερδοσκοπικό χαρακτήρα τους και στον στόχο της ΕΕ σχετικά με τη βιωσιμότητα των ενισχύσεων.
<P>
Επιπροσθέτως, στο εν λόγω πολιτιστικό πρόγραμμα ορίζεται αφηρημένα ο διαπολιτισμικός διάλογος και έτσι ο στόχος αυτός μπορεί να αναφέρεται σε οτιδήποτε ή σε τίποτα και επομένως δεν μπορεί να γίνει λόγος για διαφάνεια. Αυτός είναι άλλος ένας λόγος για τον οποίο καταψήφισα την έκθεση.
<SPEAKER ID="138" NAME="Carlo Fatuzzo" AFFILIATION="PPE-DE">
(IT) Κύριε Πρόεδρε, κυρίες και κύριοι, ευχαριστώ τον κ. Romagnoli για την τεχνική υποστήριξη που παρείχε, χωρίς την οποία δεν θα μπορούσα να προβώ στην αιτιολόγηση ψήφου όσον αφορά την έκθεση του κ. Graça Moura σχετικά με τη θέσπιση του προγράμματος Πολιτισμός.
<P>
Ψήφισα υπέρ προσβλέποντας στο μέλλον της Ευρωπαϊκής Ένωσης, αλλά θα ήθελα να επισημάνω την απουσία πολιτισμού στην Ιταλία, όπου η σοσιαλιστική-κομουνιστική κυβέρνηση του Προέδρου Prodi αποφάσισε, σύμφωνα με το άρθρο 85, παράγραφος 6 του δημοσιονομικού νόμου, να αφαιρέσει τμήμα της συντάξεως 500.000 ιταλών συνταξιούχων που εργάσθηκαν στην Ελβετία, αγνοώντας την απόφαση του Ακυρωτικού Δικαστηρίου, σύμφωνα με την οποία οι συνταξιούχοι αυτοί δικαιούντο σύνταξη τετραπλάσια από αυτήν που εισπράττουν σήμερα. Αυτό δεν είναι σωστό και ελπίζω ότι "πολιτισμός" σημαίνει και σεβασμός των δικαιωμάτων των συνταξιούχων.
<SPEAKER ID="139" NAME="Hélène Goudin " AFFILIATION="IND/DEM">
γραπτώς. (SV) Τα πολιτιστικά θέματα είναι, βεβαίως, πολύ σημαντικά. " Λίστα του Ιουνίου είναι της άποψης ότι την πολιτιστική πολιτική θα πρέπει, καταρχήν, να την χειρίζονται τα κράτη μέλη. Ωστόσο, όσον αφορά την ευρωπαϊκή πολιτιστική κληρονομιά, ο χειρισμός σε κοινοτικό επίπεδο ορισμένων θεμάτων μπορεί να αιτιολογηθεί. Παρά ταύτα, πιστεύουμε ότι οι πιστώσεις που δίδονται σε αυτό το πρόγραμμα Πολιτισμός υπήρξαν υπερβολικά γενναιόδωρες, δεδομένου ότι αυτή είναι μια δραστηριότητα που θα πρέπει ουσιαστικά να εμπίπτει την αρμοδιότητα των κρατών μελών.
<P>
Κατά συνέπεια, καταψήφισα τις τροπολογίες σε αυτή την έκθεση.
<SPEAKER ID="140" NAME="Sérgio Marques " AFFILIATION="γραπτώς" LANGUAGE="PT">
Θα ήθελα να συγχαρώ τον κ. Graça Moura για τη θέση που παρουσίασε στη δεύτερη ανάγνωση σχετικά με την κοινή θέση του Συμβουλίου ενόψει της έγκρισης της απόφασης του Ευρωπαϊκού Κοινοβουλίου και του Συμβουλίου για τη θέσπιση του προγράμματος Πολιτισμός (2007-2013).
<P>
Επιθυμώ να εκφράσω την υποστήριξή μου ιδιαίτερα για την τροπολογία σχετικά με τη δημοσιονομική στήριξη για τις δράσεις που αναφέρονται στο άρθρο 8, παράγραφος 2, σημείο δ, της απόφασης του Ευρωπαϊκού Κοινοβουλίου και του Συμβουλίου που θεσπίζει το πρόγραμμα Πολιτισμός (2007-2013).
<SPEAKER ID="142" NAME="Carlo Fatuzzo" AFFILIATION="PPE-DE">
(IT) Κύριε Πρόεδρε, κυρίες και κύριοι, η έκθεση του κ. Παπαδημούλη διαφέρει ελαφρώς από τις προηγούμενες, καθώς αναφέρεται στη δημιουργία του κοινοτικού μηχανισμού πολιτικής προστασίας.
<P>
Ψήφισα υπέρ της έκθεσης, αν και θα προτιμούσα, εκτός από την πολιτική προστασία, η έκθεση αυτή να προέβλεπε και την προστασία των συνταξιούχων. Αναφέρομαι στους ιταλούς συνταξιούχους που πρέπει να προστατευθούν από τον ιταλό Πρωθυπουργό κ. Prodi και από τους σοσιαλιστές-κομουνιστές συμμάχους του, οι οποίοι αποφάσισαν, σύμφωνα με το άρθρο 85, παράγραφος 6 του δημοσιονομικού νόμου, να αφαιρέσουν από 500.000 ιταλούς συνταξιούχους που εργάσθηκαν στην Ελβετία τα τρία τέταρτα της συντάξεώς τους. " απόφαση αυτή παραβιάζει τις αποφάσεις του Ακυρωτικού Δικαστηρίου, οι οποίες υποχρεώνουν την ιταλική κυβέρνηση να καταβάλει σε αυτούς τους ανθρώπους τη σύνταξη που δικαιούνται.
<SPEAKER ID="143" NAME="Carlos Coelho " AFFILIATION="γραπτώς" LANGUAGE="PT">
Ο μηχανισμός πολιτικής προστασίας συστάθηκε προ πενταετίας για να διευκολύνει την κινητοποίηση και τον συντονισμό πόρων πολιτικής προστασίας σε περίπτωση καταστάσεων έκτακτης ανάγκης εντός ή εκτός της ΕΕ. Το 2005, περισσότερες από δέκα χώρες ενεργοποίησαν αυτόν τον μηχανισμό αντίδρασης σε καταστάσεις έκτακτης ανάγκης.
<P>
Ο σκοπός αυτής της πρότασης είναι η ενίσχυση του μηχανισμού με βάση την εμπειρία που αποκτήθηκε από το 2001, προκειμένου να τεθεί μια νομική βάση για μελλοντική κοινοτική δράση στον τομέα της πολιτικής προστασίας και για την ενίσχυση του μέσου ταχείας αντίδρασης και ετοιμότητας για καταστάσεις έκτακτης ανάγκης.
<P>
" έκθεση αυτή περιλαμβάνει τη διάσταση της "δημόσιας υγείας" στην πολιτική προστασία. Υπογραμμίζει επίσης τη σημασία της αλληλεγγύης μεταξύ των κρατών μελών και ενός αποτελεσματικότερου ευρωπαϊκού συστήματος παρακολούθησης. Επιπλέον, αντιμετωπίζει το θέμα της αποτελεσματικής διαχείρισης και χρήσης της γης στην πρόληψη των καταστροφών και τη χρήση στρατιωτικών πόρων για την πρόληψη και την αντιμετώπιση καταστάσεων έκτακτης ανάγκης.
<P>
Ο μηχανισμός αυτός είναι ζωτικής σημασίας για την Ευρώπη στο σύνολό της, αλλά ιδιαίτερα για την Πορτογαλία, μια χώρα η οποία κάθε χρόνο υφίσταται τεράστιες ζημιές από ξηρασίες και πυρκαγιές, οι οποίες εμπίπτουν στον προτεινόμενο μηχανισμό.
<P>
Κατά συνέπεια, οι βουλευτές του ΕΚ που ανήκουν στο Πορτογαλικό Σοσιαλδημοκρατικό Κόμμα υποστηρίζουν την έκθεση Παπαδημούλη.
<SPEAKER ID="144" NAME="Ilda Figueiredo " AFFILIATION="γραπτώς" LANGUAGE="PT">
" έκθεση που εγκρίνεται σήμερα, και η οποία στοχεύει να καταστήσει συνεπέστερη και αποτελεσματικότερη την αντίδραση της ΕΕ και των κρατών μελών σε καταστάσεις έκτακτης ανάγκης, είναι μια έκθεση που χαιρετίζουμε ευρέως, παρά τις κάποιες επιφυλάξεις.
<P>
Γνωρίζουμε ότι ο πρωταρχικός στόχος της πολιτικής προστασίας είναι η πρόληψη των συλλογικών κινδύνων και σοβαρών ατυχημάτων ή καταστροφών που προξενούνται από αυτούς. Για τον λόγο αυτόν, είναι ανάγκη να ελαχιστοποιούνται αυτοί οι συλλογικοί κίνδυνοι και να αντισταθμίζονται οι επιπτώσεις αν προκύψουν καταστάσεις έκτακτης ανάγκης, να γίνεται διάσωση και να παρέχεται βοήθεια στον κόσμο και στα λοιπά έμβια όντα, να προστατεύονται πολιτιστικά και περιβαλλοντικά στοιχεία σημαντικού δημοσίου συμφέροντος, και να παρέχεται βοήθεια προκειμένου οι πληγέντες για να επανέρχονται σε μια φυσιολογική ζωή.
<P>
Κατά συνέπεια, χαιρετίζουμε τη δυνατότητα επενδύσεων στην εκπόνηση μελετών, στην κατάρτιση, την πρόληψη και την παρακολούθηση, και στην ανάπτυξη ανταλλαγής εμπειριών με σκοπό να μαθαίνουμε από προηγούμενες εμπειρίες θετικές και αρνητικές και να διορθώνουμε τυχόν αδυναμίες.
<P>
Υποστηρίζουμε επίσης τη δημιουργία ενός στοχευμένου, κατάλληλου δικτύου επικοινωνιών έκτακτης ανάγκης, την έναρξη εκτεταμένων ενημερωτικών εκστρατειών, και την έγκριση εκπαιδευτικών πρωτοβουλιών και πρωτοβουλιών ενίσχυσης της ευαισθητοποίησης που θα απευθύνονται στο κοινό και ιδιαίτερα στα νεότερα μέλη της κοινωνίας.
<SPEAKER ID="145" NAME="Françoise Grossetête " AFFILIATION="PPE-DE">
γραπτώς. - (FR) Ψήφισα υπέρ της έκθεσης αυτής.
<P>
" πρόληψη αποτελεί βασικό παράγοντα στη μείωση των κινδύνων, όμως δεν είναι δυνατόν να προληφθεί κάθε καταστροφή. Αντιμέτωπη με έκτακτες καταστάσεις, η Ευρωπαϊκή Ένωση δεν μπορεί, συνεπώς, να στηρίζεται πλέον στον αυτοσχεδιασμό.
<P>
Ο Μακιαβέλι έλεγε ότι "το σύνηθες ελάττωμα του ανθρώπου είναι ότι δεν περιμένει τη θύελλα όταν έχει καλό καιρό". " Ευρωπαϊκή Ένωση πρέπει να αποδείξει ότι η ρήση του Μακιαβέλι είναι εσφαλμένη.
<P>
Πριν από την εφαρμογή οιουδήποτε σχεδίου δράσης, είναι σημαντικό να συντάσσεται κατάλογος με τους υφιστάμενους πόρους, τόσο υλικούς όσο και ανθρώπινους. Στη βάση τέτοιων στοιχείων θα διαμορφώνεται ο ζωτικός συντονισμός μεταξύ κρατών μελών με σκοπό όχι μόνον την αντιμετώπιση της καταστροφής, αλλά και τη διασφάλιση ότι η ευρωπαϊκή δράση καθίσταται περισσότερο ορατή επιτόπου.
<P>
Επιπλέον, είναι εξίσου κρίσιμο να μην υπάρχει απώλεια χρόνου στην εξασφάλιση νέων εγκαταστάσεων σε περιοχές που γνωρίζουμε πολύ καλά ότι κινδυνεύουν, ιδίως από πυρκαγιές και πλημμύρες.
<P>
" προστασία του πολίτη και η αλληλεγγύη μεταξύ των κρατών μελών είναι θεμελιώδεις αρχές της Ευρωπαϊκής Ένωσης. Κατά συνέπεια, δεν αντιλαμβάνομαι την αντίσταση του Συμβουλίου στην ανάπτυξη αυτών των δράσεων πολιτικής προστασίας, για να μην μιλήσω για τη δημιουργία μιας ειδικής κοινοτικής δύναμης.
<P>
Μπορεί βεβαίως η αρχική ευθύνη για την πολιτική προστασία να ανήκει στα κράτη μέλη, όμως αυτό δεν σημαίνει ότι θα συνεχίσουμε να αδιαφορούμε.
<P>
(" αιτιολόγηση ψήφου συντομεύτηκε κατ' εφαρμογή του άρθρου 163, παράγραφος 1, του Κανονισμού)
<SPEAKER ID="146" NAME="Jens Holm και Eva-Britt Svensson " AFFILIATION="GUE/NGL">
γραπτώς. (SV) Χαιρετίζουμε την πρόταση της Επιτροπής να βελτιώσει τον μηχανισμό κοινωνικής προστασίας που δημιουργήθηκε το 2001. " Ευρώπη, όπως και ο υπόλοιπος κόσμος, πλήττεται από κάθε είδους καταστροφές και κρίσεις, και δημιουργείται βεβαίως η επιθυμία θέσπισης ενός εντατικού συντονισμού με σκοπό να αντιδρούμε σε τέτοια συμβάντα. Δυστυχώς, είμαστε υποχρεωμένοι να σημειώσουμε ότι τόσο η πρόταση της Επιτροπής όσο και η έκθεση του κ. Παπαδημούλη κάνουν ρητή αναφορά σε στρατιωτικούς πόρους που θα πρέπει να είναι διαθέσιμοι για δραστηριότητες πολιτικής προστασίας. Είμαστε σφόδρα αντίθετοι σε κάθε μορφής πρωτοβουλία που αφορά στρατιωτική συνεργασία εντός της Ευρωπαϊκής Ένωσης. Κατά συνέπεια επιλέγουμε να απόσχουμε από την τελική ψηφοφορία επί της έκθεσης του κ. Παπαδημούλη σήμερα και να καταψηφίσουμε την πρόταση της Επιτροπής.
<SPEAKER ID="147" NAME="Διαμάντω Μανωλάκου " AFFILIATION="GUE/NGL">
γραπτώς. - " ανάπτυξη ισχυρών και επαρκών μηχανισμών πρόληψης και αντιμετώπισης φυσικών καταστροφών είναι ουσιαστική για την προστασία, βοήθεια και ανακούφιση των πληγέντων από φυσικές καταστροφές και την αντιμετώπιση των περιβαλλοντικών καταστροφών.
<P>
Στην Ελλάδα, η ανεπάρκεια τέτοιων μηχανισμών αποκαλύφθηκε ξανά στις πρόσφατες πλημμύρες σε αρκετές περιοχές. Ιδιαίτερα στη στρατηγική πρόληψης και αποκατάστασης καταστροφών (αντιπλημμυρική προστασία, αντισεισμική θωράκιση) και ανακούφισης των πληγέντων, η πολιτική των Ελληνικών κυβερνήσεων παρουσιάζει εγκληματικές ελλείψεις.
<P>
Ένας διακρατικός μηχανισμός πολιτικής προστασίας μπορεί να συμβάλλει στην αντιμετώπιση φυσικών καταστροφών. Δεν πρέπει όμως επουδενί να υποκαταστήσει την επέκταση και ενίσχυση αυτοτελών μηχανισμών των κρατών - μελών.
<P>
Όμοια, δεν μπορεί οι μηχανισμοί πολιτικής προστασίας να λειτουργούν για την συγκάλυψη ευθυνών που προκύπτουν από την εκούσια πρόκληση περιβαλλοντικών καταστροφών. " δημιουργία μηχανισμών που αναλαμβάνουν την αντιμετώπιση καταστροφών που οφείλονται σε σκόπιμη δράση ή αμέλεια (όπως προτείνεται), δίνει ακόμα μεγαλύτερα περιθώρια στην ασύδοτη δράση των επιχειρήσεων, με ολέθριες επιπτώσεις στο περιβάλλον και τη δημόσια υγεία.
<P>
Κυρίως όμως δεν μπορεί να γίνει αποδεκτή η συγκρότηση μηχανισμών απάντησης σε "τρομοκρατικές ενέργειες". " πράξη των τελευταίων χρόνων επιβεβαιώνει ότι η πάλη εναντίον της "τρομοκρατίας" στοχεύει στην κατάπνιξη και χειραγώγηση του λαϊκού κινήματος - του ταξικού συνδικαλιστικού κινήματος. " "πρόληψη της τρομοκρατίας", μέσω μηχανισμών παρακολούθησης των οποίων προτείνεται η ενίσχυση, οδηγεί σε περαιτέρω περιορισμό στοιχειωδών δημοκρατικών δικαιωμάτων.
<SPEAKER ID="148" NAME="David Martin " AFFILIATION="PSE">
γραπτώς. (EN) Ψήφισα υπέρ της έκθεσης αυτής, επειδή πιστεύω, δεδομένου του κόστους των "καταστροφών" στα κράτη μέλη σε ανθρώπινες ζωές, οικονομικές απώλειες και ζημίες, ότι έχει νόημα να συγκεντρώσουμε πόρους και κατ' αυτόν τον τρόπο να συνεχίσουμε τις οικονομίες κλίμακας σε τομείς όπως η υλικοτεχνική υποστήριξη και οι μεταφορές.
<SPEAKER ID="149" NAME="Sebastiano " AFFILIATION="Nello) Musumeci (UEN">
γραπτώς. (IT) Ως γνωστόν, η πολιτική προστασία από φυσικές καταστροφές στην Ευρώπη αποτελεί αρμοδιότητα των κρατών μελών. Δυστυχώς, σε ορισμένα κράτη μέλη παρατηρούνται ανησυχητικές καθυστερήσεις και δημιουργείται μια εντύπωση αδιαφορίας λόγω έλλειψης συντονισμού.
<P>
Για αυτόν ακριβώς τον λόγο, προτείνω εδώ και πολλά χρόνια την ίδρυση ενός ευρωπαϊκού οργανισμού πολιτικής προστασίας που θα έχει ως σκοπό την εναρμόνιση των εθνικών νομοθεσιών και θα είναι αρμόδιος όχι μόνο για την πρόληψη και τον υπολογισμό του κινδύνου, αλλά και για τη διαχείριση των καταστάσεων έκτακτης ανάγκης.
<P>
Παραδόξως, μάλιστα, τόσο στην πρόταση κανονισμού του Συμβουλίου, για τη θέσπιση ενός μέσου ταχείας αντίδρασης και ετοιμότητας για σοβαρές έκτακτες ανάγκες, όσο και στην πρόταση απόφασης για την ίδρυση ενός κοινοτικού μηχανισμού πολιτικής προστασίας, το σύνολο των δραστηριοτήτων με σκοπό τη μελέτη και τον προσδιορισμό των αιτιών των καταστροφών, την αναγνώριση των κινδύνων και τον εντοπισμό των γεωγραφικών περιοχών που είναι περισσότερο ευάλωτες σε αυτούς τους κινδύνους, αυτό που εν ολίγοις αποκαλούμε "πρόληψη" των κινδύνων, δεν λαμβάνεται καταλλήλως υπόψη, μολονότι αποτελεί θεμελιώδη δραστηριότητα για την αποτελεσματική αντιμετώπιση των φυσικών καταστροφών.
<P>
Ο οργανισμός αυτός, ο οποίος ιδρύθηκε με βάση το πρότυπο του αμερικανικού Ομοσπονδιακού Οργανισμού Διαχείρισης Εκτάκτων Αναγκών, δεν θα πρέπει απλώς να αποκαθιστά τις ζημίες που προκαλούνται από τις φυσικές καταστροφές, αλλά κυρίως να χρηματοδοτεί τις παρεμβάσεις για την προληπτική εξάλειψη ή μείωση των αιτιών που προκαλούν τις καταστροφές.
<SPEAKER ID="150" NAME="Carl Schlyter " AFFILIATION="Verts/ALE">
γραπτώς. (SV) Αντιτίθεμαι στην πρόταση της Επιτροπής σύμφωνα με την οποία τα κράτη μέλη θα πρέπει να κάνουν αμοιβαία χρήση των στρατιωτικών ικανοτήτων τους. Ωστόσο, η δημιουργία ενός συντονιστικού κέντρου ικανού να συνδράμει στην καθοδήγηση των πυροσβεστικών ελικοπτέρων προς τα σημεία όπου είναι περισσότερο απαραίτητα τη συγκεκριμένη στιγμή είναι μια ιδέα λογική και συμφέρουσα από άποψη κόστους. Επιπλέον, όταν ξεσπούν σημαντικές καταστροφές, υπάρχει μεγάλη έλλειψη ιδιαίτερα προηγμένου εξοπλισμού πρόληψης ζημιών από πυρκαγιά, και θα ήταν κατά συνέπεια πολύ καλή ιδέα αν είχαμε τη δυνατότητα να συνδράμει ο ένας τον άλλο με ταχύτητα σε παρόμοιες καταστάσεις. Αυτό είναι ακριβώς το είδος συνεργασίας που η ΕΕ πρέπει να αναλάβει. Υπερψηφίζω την έκθεση.
<SPEAKER ID="152" NAME="Carlo Fatuzzo" AFFILIATION="PPE-DE">
(IT) Κύριε Πρόεδρε, κυρίες και κύριοι, πώς είναι δυνατόν να υπάρξει διαφάνεια στην Ευρώπη, όταν σε ένα από τα είκοσι πέντε κράτη μέλη, δηλαδή στην Ιταλία, 500.000 συνταξιούχοι που εργάσθηκαν στην Ελβετία και επέστρεψαν στην Ιταλία εισπράττουν το 25% της συντάξεως που δικαιούνται οι συνάδελφοί τους οι οποίοι εργάσθηκαν στην Ιταλία;
<P>
Είναι αλήθεια ότι η Ελβετία δεν αποτελεί ακόμη μέλος της Ευρωπαϊκής Ένωσης, αλλά ανήκει στον Ευρωπαϊκό Οικονομικό Χώρο. Θα ήταν δίκαιο ένα κράτος μέλος της Ευρωπαϊκής Ένωσης να συμπεριφέρεται σωστά στους πολίτες του που εργάσθηκαν στο εξωτερικό και έχουν δικαίωμα να λαμβάνουν την ίδια σύνταξη με τους άλλους συναδέλφους τους στην Ιταλία.
<SPEAKER ID="154" NAME="Hubert Pirker" AFFILIATION="PPE-DE">
(DE) Κύριε Πρόεδρε, λέω και εξ ονόματος της αντιπροσωπείας του Αυστριακού Λαϊκού Κόμματος ότι καταψήφισα την παρούσα έκθεση για διαφόρους λόγους. Ο ένας είναι ότι περιλαμβάνει το αίτημα να παραχωρούνται στους ανθρώπους που εισέρχονται παράνομα στην Ευρωπαϊκή Ένωση τα ίδια -ή και περισσότερα- δικαιώματα με όσους εισέρχονται νόμιμα, όπως για παράδειγμα το δικαίωμα κατοικίας, οικογενειακών επιδομάτων, υγειονομικής περίθαλψης και πρόσβασης σε εκπαιδευτικά ιδρύματα. Επίσης, η έκθεση προβάλλει το αίτημα νέων λόγων χορήγησης ασύλου, για παράδειγμα σε άτομα που συνήψαν υποχρεωτικό γάμο ή συναίνεσαν σε προσυμφωνημένο γάμο. Τέτοια αιτήματα δεν πρόκειται να λύσουν κανένα πρόβλημα, αλλά θα δημιουργήσουν νέα προβλήματα, διότι μέτρα σαν αυτά έχουν στην πραγματικότητα ως αποτέλεσμα να προσελκύουν ακόμα περισσότερους παράνομους μετανάστες.
<SPEAKER ID="155" NAME="Andreas Mölzer" AFFILIATION="NI">
(DE) Κύριε Πρόεδρε, καταψήφισα και εγώ την έκθεση Κράτσα-Τσαγκαροπούλου και θα σας εξηγήσω τώρα τους λόγους. Όταν πρόκειται αποκλειστικά για γυναίκες που μετανάστευσαν νόμιμα, ασφαλώς πρέπει να τις βοηθούμε να εξοικειωθούν με το σύστημα των προτύπων και αξιών μας, να ενταχθούν, και να βοηθούμε και τις οικογένειές τους σε αυτό. Ειδικά στην δεύτερη ή την τρίτη γενιά μεταναστών, μπορούν να προκύψουν κρίσεις που -όπως μάθαμε από το παράδειγμα της Γαλλίας- μπορεί να καταλήξουν σε αναπόφευκτες πράξεις βίας. Πρέπει όμως οπωσδήποτε να σταματήσουμε πρωτίστως τα προβλήματα που προκύπτουν από πολιτισμικά ή θρησκευτικά κίνητρα, όπως οι υποχρεωτικοί γάμοι, οι φόνοι για λόγους τιμής και ο ακρωτηριασμός των γεννητικών οργάνων. Οι επανενώσεις οικογενειών που περιλαμβάνουν τη δεύτερη, τρίτη ή τέταρτη σύζυγο -που αντιτίθενται στη συνήθη στην Ευρώπη απαγόρευση της διγαμίας- πρέπει να σταματήσουν άμεσα. Εφόσον αυτό το αίτημα δεν περιλαμβάνεται στην έκθεση, την καταψήφισα.
<SPEAKER ID="156" NAME="Michl Ebner" AFFILIATION="PPE-DE">
(DE) Κύριε Πρόεδρε, καταψήφισα και εγώ την έκθεση Κράτσα-Τσαγκαροπούλου διότι θεωρώ ότι δημιουργεί σύγχυση μεταξύ νόμιμης και παράνομης μετανάστευσης, δεν επιτυγχάνει έναν σωστό διαχωρισμό των θέσεών μας για τα δύο αυτά είδη μετανάστευσης και τέλος, δημιουργεί κίνητρα για παράνομη μετανάστευση. Αυτό το θεωρώ πολιτικά εσφαλμένο και πιστεύω ότι στέλνει λάθος μήνυμα. " νόμιμη μετανάστευση πρέπει να οργανωθεί και να ρυθμιστεί καλύτερα, ενώ κάθε μορφή παράνομης μετανάστευσης πρέπει να καταπολεμηθεί. Σε τελευταία ανάλυση, θεωρώ ότι αν θέλουμε να απαλλαγούμε από τα ανθρώπινα, οικονομικά, κοινωνικά και θρησκευτικά προβλήματα, πρέπει να λύσουμε επιτόπου τα προβλήματα που υπάρχουν στις αναπτυσσόμενες χώρες και να καταβάλουμε μεγαλύτερες προσπάθειες γι' αυτό από ό,τι μέχρι σήμερα.
<SPEAKER ID="157" NAME="Carlo Fatuzzo" AFFILIATION="PPE-DE">
(IT) Κύριε Πρόεδρε, κυρίες και κύριοι, εύχομαι καλή όρεξη, καθώς πιστεύω πως είναι η τελευταία αιτιολόγηση ψήφου για σήμερα. Ψήφισα υπέρ της έκθεσης Κράτσα-Τσαγακροπούλου σχετικά με τον ρόλο και τη θέση των μεταναστριών στην Ευρωπαϊκή Ένωση.
<P>
Θα προτιμούσα όμως και σε αυτήν την περίπτωση να περιείχε η έκθεση κάποια αναφορά στη θέση των 260.000 περίπου Ιταλίδων που μετανάστευσαν στην Ελβετία για να εργασθούν και για να συντηρήσουν την οικογένειά τους και, αφού επέστρεψαν στην Ιταλία, έλαβαν το 25% της σύνταξης που θα ελάμβαναν εάν είχαν εργασθεί υπό τις ίδιες συνθήκες στην Ιταλία, παρά τη συνθήκη αμοιβαιότητας μεταξύ Ιταλίας και Ελβετίας.
<P>
Πιστεύω πως δεν είναι σωστή μια τέτοια συμπεριφορά έναντι των γυναικών γενικότερα και ειδικότερα έναντι των ηλικιωμένων και συνταξιούχων γυναικών. Ζήτω οι συνταξιούχοι!
<SPEAKER ID="158" NAME="David Casa " AFFILIATION="PPE-DE">
γραπτώς. (EN) Αν και όλοι συμφωνούμε ότι η δεινή κατάσταση των παράνομων μεταναστών είναι κάτι για το οποίο πρέπει να εργαστούμε σκληρά και ότι αυτοί οι ατυχείς άνθρωποι θα πρέπει να αντιμετωπίζονται με την αξιοπρέπεια που αρμόζει σε ένα ανθρώπινο ον, δεν πρέπει να λησμονούμε ότι η εισροή παράνομων αλλοδαπών στις χώρες μας προκαλεί μεγάλο πονοκέφαλο στις αρχές, ιδίως των μεσογειακών χωρών. Πιστεύω, συνεπώς, ότι θα ήταν συνετότερο να τροποποιήσουμε τους κανονισμούς του Δουβλίνου ΙΙ προτού δεσμευτούμε σε κάτι το οποίο μπορεί να αποδειχθεί πολύ μεγάλο για εμάς.
<P>
Είμαστε υποχρεωμένοι να το πράξουμε, όχι μόνο κατά την εξέταση της κατάστασης στην οποία βρίσκονται τα κέντρα κράτησης που διαθέτουμε και της πίεσης που ασκούν στις χώρες μας, αλλά επίσης από σεβασμό προς τους ίδιους τους μετανάστες. Δεν πρέπει να τους δίνουμε φρούδες ελπίδες. Πιστεύω ότι πρέπει να βάλουμε σε τάξη τα του οίκου μας προτού προσφέρουμε κάτι το οποίο επί του παρόντος είμαι βέβαιος ότι δεν μπορούμε να εγγυηθούμε. Προτρέπω όλους τους ενεχόμενους για πολλοστή φορά να αρπάξουν τον ταύρο από τα κέρατα και να καταβάλουν ουσιαστική προσπάθεια προκειμένου να τροποποιηθεί το Δουβλίνο II.
<SPEAKER ID="159" NAME="Charlotte Cederschiöld, Christofer Fjellner, Gunnar Hökmark και Anna Ibrisagic " AFFILIATION="PPE-DE">
γραπτώς. - (SV) Οι σουηδοί συντηρητικοί ψήφισαν σήμερα υπέρ της έκθεσης σχετικά με τη γυναικεία μετανάστευση.
<P>
Τα θεμελιώδη δικαιώματα των μεταναστών πρέπει να είναι σεβαστά και να μην εξαρτώνται από το φύλο ή από το αν ανήκουν σε συγκεκριμένη κοινωνική ομάδα. Υποστηρίζουμε την από κοινού διαχείριση της μεταναστευτικής πολιτικής, η οποία αποτελεί φυσική προέκταση της συνεργασίας υπό τη συνθήκη του Σένγκεν. Από την άλλη πλευρά, αντιτιθέμενα σε μια κοινή πολιτική ενσωμάτωσης διότι ο τομέας αυτός αντιμετωπίζεται καλύτερα από τα ίδια τα κράτη μέλη.
<P>
Είμαστε επίσης αντίθετοι στη δημιουργία μητρώου καταγραφής περιπτώσεων ακρωτηριασμού γυναικείων γεννητικών οργάνων, καθώς αυτό θα ισοδυναμούσε με εισβολή στην ιδιωτική ζωή, πράγμα που δεν μπορούμε να υποστηρίξουμε
<SPEAKER ID="160" NAME="Ilda Figueiredo " AFFILIATION="GUE/NGL">
γραπτώς. (PT) Είναι γνωστό ότι η γυναικεία μετανάστευση αυξάνεται σταθερά στην ΕΕ, και σήμερα αντιστοιχεί στο 54% περίπου του συνολικού αριθμού μεταναστών. Οι λόγοι αυτής της κατάστασης κατατάσσονται σε πολλές κατηγορίες, όπως η οικονομική μετανάστευση, η επανένωση οικογενειών, και η αναζήτηση καταφυγίου και ασύλου. Οι γυναίκες συχνά αντιμετωπίζουν πλήθος δυσκολιών και μορφών διακρίσεων. Επομένως, οι μηχανισμοί δημόσιας συνδρομής, ιδιαίτερα οι κοινωνικές δομές και υπηρεσίες, πρέπει να ενισχυθούν.
<P>
Είναι ιδιαίτερα σημαντικό οι διεθνείς συμβάσεις να εφαρμόζονται, ειδικά δε η σύμβαση για την επανένωση οικογενειών. Τα ανθρώπινα δικαιώματα των μεταναστριών περιλαμβανομένης της πρόσβασης στην εκπαίδευση για τα παιδιά τους, το δικαίωμα σε οικογενειακές παροχές και το δικαίωμα ιατροφαρμακευτικής περίθαλψης πρέπει επίσης να είναι εγγυημένα, ανεξάρτητα αν έχουν έγγραφα νόμιμης διαμονής ή όχι. Σε κάθε περίπτωση, πιστεύουμε ότι στις μετανάστριες που εισέρχονται σε κράτος μέλος της ΕΕ με σκοπό την επανένωση της οικογένειας πρέπει να δίδεται η ευκαιρία να αποκτούν δικό τους νομικό καθεστώς ανεξάρτητα από τον σύζυγό τους το ταχύτερο δυνατόν.
<P>
Εκτιμούμε επίσης ότι οι μετανάστριες και τα νεαρά άτομα πρέπει να λαμβάνουν άδεια διαμονής σε κράτος μέλος και θα πρέπει να τους χορηγείται κάθε αναγκαία συνδρομή, ειδικά σε αυτές που έχουν υποστεί σωματική και ψυχολογική βία, περιλαμβανομένης της πρακτικής των αναγκαστικών ή των προσυμφωνημένων γάμων.
<SPEAKER ID="161" NAME="Bruno Gollnisch " AFFILIATION="NI">
γραπτώς. - (FR) " έκθεση σχετικά με τις μετανάστριες είναι ανησυχητική. Πράγματι, οι καταστάσεις που περιγράφει (απουσία προσωπικού νομικού καθεστώτος, εκμετάλλευση, ακρωτηριασμός, εγκλήματα τιμής κλπ.) υπογραμμίζουν τη φοβερή αποτυχία των πολιτικών σχετικά με τη μετανάστευση και την ένταξη. " έκθεση φαίνεται να αποδεικνύει ότι οι πληθυσμοί μεταναστών επιμένουν να συνεχίζουν τις πρακτικές και τα έθιμά τους στην Ευρωπαϊκή Ένωση, ανεξάρτητα από το γεγονός ότι ορισμένα από αυτά αποτελούν κατάφωρη παραβίαση των νόμων και των αξιών μας. " έκθεση παραλείπει να αναφέρει ότι οι ίδιες οι μετανάστριες, ή οι γυναίκες που κατάγονται από μετανάστες, ορισμένες φορές δίδουν μεγαλύτερη αξία στην τήρηση των παραδόσεών τους παρά στην τήρηση του νόμου, και τότε απέχουν πολύ από το να συμβάλλουν, όπως η εισηγήτρια αφελώς φαντάζεται, στην προαγωγή της ένταξης των παιδιών τους στην κοινωνία των χωρών υποδοχής.
<P>
" έκθεση παραβλέπει επίσης το γεγονός ότι ο γάμος υπηκόου μη ευρωπαϊκής καταγωγής με πρόσωπο από τη χώρα καταγωγής του -στη Γαλλία και βεβαίως και σε άλλες χώρες της ΕΕ- καθίσταται ο βασικός λόγος μετανάστευσης, πριν από την επανένωση της οικογένειας. Όταν είναι λευκοί γάμοι, οι γάμοι αυτοί αποτελούν πηγή παράνομης μετανάστευσης. Όταν δεν είναι, γεγονός παραμένει ότι, παρά την υπηκοότητά του ή της στα χαρτιά, ένας εκ των συζύγων δεν ενσωματώνεται στην κοινωνία και ούτε πρόκειται να ενσωματωθεί.
<P>
Αν συνεχίσουμε να κινούμαστε προς αυτή την κατεύθυνση, θα ενισχύσουμε περαιτέρω την γκετοποίηση στις κοινωνίες μας και θα αυξήσουμε τον κίνδυνο αντιπαράθεσης μεταξύ των κοινοτήτων.
<SPEAKER ID="162" NAME="Hélène Goudin " AFFILIATION="IND/DEM">
γραπτώς. (SV) " Λίστα του Ιουνίου έχει δηλώσει στο παρελθόν ότι η ΕΕ είναι ένωση αξιών. Με βάση αυτή τη θεώρηση, επέλεξα να υποστηρίξω τις διατυπώσεις που καθιστούν σαφές ότι όλες οι κοινωνικές ομάδες θα πρέπει να έχουν ίσα δικαιώματα.
<P>
" Λίστα του Ιουνίου υποστηρίζει εποικοδομητικά μέτρα που στοχεύουν στην επίτευξη μεγαλύτερης ενσωμάτωσης των ευάλωτων ομάδων της κοινωνίας. Ωστόσο, έχουμε την άποψη ότι εναπόκειται ουσιαστικά στα εθνικά κοινοβούλια και τις περιφερειακές αρχές να αντιμετωπίσουν αυτό το πιεστικό θέμα. Επικρίνω τη γενική τάση σύμφωνα με την οποία τα θεσμικά όργανα της ΕΕ επιδιώκουν να επεκτείνουν την επιρροή και τις αρμοδιότητές τους σε ακόμη περισσότερους τομείς. Είναι σημαντικό να χαράξουμε μια σαφή διαχωριστική γραμμή ανάμεσα σε αυτό που θα αποφασίζεται από την ΕΕ και αυτό που θα αποφασίζεται σε εθνικό και τοπικό επίπεδο.
<SPEAKER ID="163" NAME="Marine Le Pen " AFFILIATION="NI">
γραπτώς. - (FR) " έκθεση αυτή είναι σκέτος παραλογισμός, αφού συνδυάζει όλες τις φαντασιώσεις της Αριστεράς και των Πρασίνων. Παραθέτω μερικά παραδείγματα. Στην παράγραφο 7 ζητείται από τα κράτη μέλη να χορηγούν στις μετανάστριες που διαβιούν παρανόμως και των οποίων τα παιδιά φοιτούν στο σχολείο το δικαίωμα σε οικογενειακές παροχές και επιδόματα. Στην παράγραφο 10 ζητείται η απλούστευση των διαδικασιών χορήγησης άδειας παραμονής. Τέλος, στην παράγραφο 17 ζητείται να ενθαρρύνονται οι μετανάστριες να συμμετέχουν ενεργότερα στην κοινωνική και πολιτική ζωή των χωρών υποδοχής.
<P>
Είναι φανερό ότι γίνονται τα πάντα προκειμένου να μεταμορφωθεί, ως διά μαγείας, ένα πρόβλημα -η παράνομη μετανάστευση- σε κάτι που από κάθε άποψη είναι θαυμάσιο, ηθικό και ανθρωπιστικό, όπως η νόμιμη μετανάστευση.
<P>
Δεν υπάρχει η παραμικρή αναφορά στην εφαρμογή πολιτικών για την επιστροφή των παράνομων μεταναστών στις χώρες καταγωγής τους. Ούτε αναφέρεται οτιδήποτε σχετικά με τη δυνατότητα εφαρμογής μιας συνεκτικής και αποτελεσματικής πολιτικής αναπτυξιακής βοήθειας στις χώρες αυτές, με σκοπό να σταματήσει η αυξανόμενη έξοδος, κυρίως, από τις αφρικανικές χώρες.
<P>
Στην έκθεση δεν υπάρχει τίποτε άλλο παρά μόνον η επιθυμία, που εκφράζεται από την αρχή έως το τέλος του κειμένου, να υποδεχτούμε ακόμη περισσότερους μετανάστες και να τους παράσχουμε ακόμη περισσότερα δικαιώματα.
<P>
Εκθέσεις όπως η συγκεκριμένη δεν βοηθούν στην οικοδόμηση της Ευρώπης. Το αντίθετο μάλιστα: την καταστρέφουν.
<SPEAKER ID="164" NAME="Astrid Lulling " AFFILIATION="PPE-DE">
γραπτώς. - (FR) Ψήφισα κατά της έκθεσης αυτής στην Επιτροπή Δικαιωμάτων των Γυναικών και Ισότητας των Φύλων επειδή θεωρώ ότι οι παράγραφοι 6 και 7 είναι απαράδεκτες και ανεπίτρεπτες. Μάλιστα, θεωρώ ότι η πρόσβαση σε οικογενειακές παροχές και ιατροφαρμακευτική περίθαλψη για οιονδήποτε παρανόμως διαμένοντα θα αποτελούσε παρότρυνση για μαζική μετανάστευση, κάτι το οποίο είναι απαράδεκτο, δεδομένων των μεταναστευτικών προβλημάτων που ήδη αντιμετωπίζουμε.
<P>
Επιπλέον, η αύξηση της παράνομης μετανάστευσης θα επιδείνωνε ακόμη περισσότερο τις συνθήκες που αντιμετωπίζουν οι μετανάστες. " Ευρωπαϊκή Ένωση δεν μπορεί να εγκρίνει μια έκθεση που ενθαρρύνει περαιτέρω το έργο των λαθρεμπόρων παράνομων μεταναστών και οδηγεί πολλές γυναίκες να διακινδυνεύσουν τη ζωή τους προκειμένου να μεταναστεύσουν παράνομα στην Ευρώπη με τη μόνη ελπίδα να μπορέσουν να λάβουν κοινωνικές παροχές.
<P>
Θέλω, ωστόσο, να τονίσω ότι υποστηρίζω σθεναρά την προστασία των δικαιωμάτων των γυναικών. Θεωρώ ότι οι προσπάθειες που καταβάλλονται για τη διασφάλιση των θεμελιωδών δικαιωμάτων των μεταναστριών με την έκθεση αυτή είναι αξιέπαινες, πλην όμως πρέπει να αποφεύγεται οτιδήποτε θα μπορούσε να έχει επιζήμιες συνέπειες οι οποίες, στην πραγματικότητα, θα καθιστούσαν δυσχερέστερη την κατάσταση των γυναικών αυτών.
<SPEAKER ID="165" NAME="Lydia Schenardi " AFFILIATION="NI">
γραπτώς. - (FR) Μελέτες, στατιστικά στοιχεία, εκθέσεις, αξιολογήσεις... Με τη στήριξη του Κοινοβουλίου, η Ευρωπαϊκή Επιτροπή, εδώ και αρκετούς μήνες αναλύει επισταμένως την κοινωνική, επαγγελματική, πολιτική, οικονομική και οικογενειακή κατάσταση των μεταναστριών στις χώρες υποδοχής. Αυτό είναι θαυμάσιο, αφού σήμερα υπάρχουν ελάχιστα αξιόπιστα στοιχεία που μπορούν να χρησιμοποιηθούν στον τομέα αυτόν, παρότι όλοι γνωρίζουμε ότι οι γυναίκες, ιδίως οι μουσουλμάνες, υφίστανται κάθε είδους διακρίσεις.
<P>
Αυτό, ωστόσο, που με ανησυχεί σχετικά με την έκθεση αυτή είναι το γεγονός ότι τονίζει τα δικαιώματα των μεταναστριών που έχουν εισέλθει στην Ευρώπη παράνομα. Το δικαίωμα ψήφου, το δικαίωμα σε οικογενειακά επιδόματα και σε στεγαστικές παροχές, το δικαίωμα παραμονής τους στη χώρα υποδοχής... " έκθεση ζητεί, και απαριθμεί, μια ολόκληρη σειρά δικαιωμάτων· όμως, το περίεργο είναι ότι δεν αναφέρει ούτε λέξη σχετικά με μια πολιτική επιστροφής των παράνομων μεταναστών στις χώρες καταγωγής τους, ή σχετικά με μια πολιτική βοήθειας για συνανάπτυξη για όλες εκείνες τις χώρες, ως επί το πλείστον αφρικανικές, οι οποίες τροφοδοτούν τη μετανάστευση προς την Ευρώπη.
<P>
" Ευρώπη εξακολουθεί να υποδέχεται ασταμάτητα μετανάστες. Στην πραγματικότητα, η Ευρώπη μετατρέπει κάτι που φαίνεται απαράδεκτο, ήτοι την παράνομη μετανάστευση, σε κάτι που θεωρεί ότι είναι ανθρωπιστικό και ηθικό, ήτοι τη νόμιμη μετανάστευση για δημογραφικούς λόγους.
<SPEAKER ID="167" NAME="James Elles " AFFILIATION="PPE-DE">
γραπτώς. (EN) Πρόκειται για μια σημαντική έκθεση, το μεγαλύτερο μέρος της οποίας αξίζει να εφαρμοστεί. Απαιτείται επείγουσα δράση για τη βελτίωση των ποσοστών ανάκτησης. Ωστόσο, εγώ και οι συνάδελφοί μου του βρετανικού συντηρητικού κόμματος αδυνατούμε να στηρίξουμε την έκθεση συνολικά, επειδή δεν δεχόμαστε καταρχήν ότι η μακροπρόθεσμη λύση σε πολλά από τα προβλήματα στον εν λόγω τομέα είναι η θέσπιση της ευρωπαϊκής εισαγγελικής αρχής, μια ιδέα που επαναλαμβάνεται στην παρούσα έκθεση (παράγραφοι 43-45).
<P>
Μια τέτοια εισαγγελική αρχή θα αποτελούσε απαράδεκτη παρέμβαση στη συνταγματική αρμοδιότητα των κρατών μελών για τα δικαστικά τους συστήματα. Επίσης, καθώς υπάρχει ευλόγως εκτεταμένη αντίθεση στη θέσπισή της, η υπογράμμιση της αναγκαιότητάς της συνιστά επικίνδυνη παρεκτροπή από την αντιμετώπιση των πραγματικών άμεσων προβλημάτων. Για αυτόν τον λόγο, είμαστε υποχρεωμένοι να απόσχουμε από την τελική ψηφοφορία.
<SPEAKER ID="168" NAME="Pedro Guerreiro " AFFILIATION="γραπτώς">
" ανάκτηση κοινοτικών κονδυλίων που έχουν δαπανηθεί με ανάρμοστο τρόπο πρέπει να ερευνάται κατά περίπτωση, ενώ απαιτεί μεγαλύτερη προσοχή, ιδίως δε από τα κράτη μέλη.
<P>
Από αυτή την άποψη, επιθυμώ να τονίσω το παράδειγμα της μετεγκατάστασης εταιρειών που έχουν επωφεληθεί επί σειράν ετών από τη χρήση κοινοτικής χρηματοδότησης, και καταστάσεις στις οποίες η δημόσια υγεία τίθεται σε κίνδυνο σε ένα ή περισσότερα κράτη μέλη. " συνεργασία μεταξύ των διαφόρων κρατών μελών και φορέων θα πρέπει να διευκολύνει και να βελτιώνει την ταχεία ανάκτηση των συγκεκριμένων ποσών και να εμποδίζονται οι εμπλεκόμενες εταιρείες ή οργανισμοί να συνεχίζουν να επωφελούνται κοινοτικών κονδυλίων.
<P>
Αυτό είναι ένα ισχυρό επιχείρημα, όμως έχουμε αντιρρήσεις στο να χρησιμοποιηθεί για να εξαπολυθεί μια ακόμη κίνηση προς τον φεντεραλισμό· η έκθεση προτείνει τη δημιουργία εισαγγελίας και εισαγγελέα, πράγμα που θα συνιστούσε ένα περαιτέρω βήμα προς τη μείωση της εθνικής κυριαρχίας των κρατών μελών.
<SPEAKER ID="169" NAME="Πρόεδρος">
Οι αιτιολογήσεις ψήφου ολοκληρώθηκαν.

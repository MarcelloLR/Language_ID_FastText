<CHAPTER ID="015">
Τροποποίηση του κανονισμού (ΕΚ) αριθ. 1234/2007 «Ενιαίος κανονισμός ΚΟΑ» (συζήτηση)
<SPEAKER ID="442" NAME="Πρόεδρος">
" ημερήσια διάταξη προβλέπει τη συζήτηση της πρότασης κανονισμού του Συμβουλίου που τροποποιεί τον κανονισμό (ΕΚ) αριθ. 1234/2007 για τη θέσπιση κοινής οργάνωσης των γεωργικών αγορών και ειδικών διατάξεων για ορισμένα γεωργικά προϊόντα (Ενιαίος κανονισμός ΚΟΑ) - C7-0223/2009 -.
<SPEAKER ID="443" NAME="Mariann Fischer Boel">
μέλος της Επιτροπής. - (ΕΝ) Κύριε Πρόεδρε, επιτρέψτε μου να ξεκινήσω με τις ευχαριστίες μου προς εσάς διότι επιτρέψατε να εφαρμοστεί η διαδικασία κατεπείγοντος για τις δύο προτάσεις που ελπίζω ότι θα βοηθήσουν την κατάσταση στην αγορά γαλακτοκομικών - η μία προτείνει να συμπεριληφθεί το γάλα στο πεδίο εφαρμογής του άρθρου 186, και η άλλη αφορά τη διαχείριση του συστήματος εξαγοράς ποσοστώσεων.
<P>
Αυτές οι προτάσεις είναι οι τελευταίες που εγκρίναμε σε μια μακρά σειρά μέτρων με επίκεντρο τον τομέα των γαλακτοκομικών προϊόντων. Έλαβα υπόψη το ψήφισμά σας της 17ης Σεπτεμβρίου, και ελπίζω να διαπιστώσατε ότι πολλές συστάσεις σας έχουν ήδη καλυφθεί στην πράξη, καλύπτονται από εν εξελίξει μελέτες ή θα καλυφθούν από τις σημερινές προτάσεις.
<P>
Όσον αφορά τα μακροπρόθεσμα μέτρα που αναφέρονται στο ψήφισμά σας, συστήσαμε μια ομάδα υψηλού επιπέδου. " πρώτη συνεδρίαση πραγματοποιήθηκε και αναμένουμε ότι το τελικό έγγραφο θα υποβληθεί πριν από το τέλος του Ιουνίου του επόμενου έτους.
<P>
Είμαι πολύ ικανοποιημένη που βρίσκομαι στη θέση να αναφέρω ότι η πραγματικότητα στον γαλακτοκομικό τομέα σήμερα είναι ότι οι τιμές αυξάνονται και δεν επιζητούμε πλέον αγορές παρέμβασης επειδή οι τιμές της αγοράς είναι καλύτερες από τις τιμές παρέμβασης.
<P>
Σχετικά με την πρότασή μου, το άρθρο 186 είναι μια υφιστάμενη διάταξη για μεγάλο αριθμό προϊόντων, αλλά το γάλα δεν περιλαμβάνεται. Οι πρόσφατες διακυμάνσεις των τιμών που είδαμε, με αφετηρία το 2007, κατέδειξαν ότι είναι, ή θα είναι, απαραίτητο να συμπεριληφθεί το γάλα στο πεδίο εφαρμογής του άρθρου αυτού, επειδή κάτι τέτοιο θα επιτρέψει στην Επιτροπή να αναλαμβάνει ταχύτερη δράση.
<P>
Χθες, στο Συμβούλιο Υπουργών Γεωργίας και στην Επιτροπή Γεωργίας και Ανάπτυξης της Υπαίθρου του Κοινοβουλίου, ανήγγειλα επίσης αυτά τα 280 εκατ. ευρώ για τους γαλακτοπαραγωγούς. Προκειμένου να είναι δυνατή η καταβολή των χρημάτων αυτών ταχέως, χρειάζομαι απλά τη νομική βάση του άρθρου 186. " ιδέα είναι να κατανεμηθούν τα χρήματα σε εθνικά κονδύλια, σύμφωνα με την παραγωγή του έτους 2008-9 και, φυσικά, εντός του ανώτατου ορίου των εθνικών ποσοστώσεων, και να διανεμηθούν με τρόπο που δεν θα εισάγει διακρίσεις σε εκείνους τους γαλακτοπαραγωγούς που επλήγησαν περισσότερο από την κρίση. Και πάλι, για να χρησιμοποιήσουμε αυτήν τη δυνατότητα, πρέπει να συμπεριλάβουμε το γάλα στο πεδίο εφαρμογής του άρθρου 186.
<P>
Όταν λέω πως ανακοίνωσα τη δυνατότητα πρότασης 280 εκατομμυρίων ευρώ, θα πρέπει να γνωρίζετε ότι η αρμόδια για τον προϋπολογισμό αρχή, που είναι το Ευρωπαϊκό Κοινοβούλιο και το Συμβούλιο Υπουργών Οικονομικών, πρέπει να αποφασίσει για το ποσό αυτό στη συνεδρίαση του ECOFIN στις 19 Νοεμβρίου. Επίσης ανέφερα χθες ότι αυτά ήταν τα τελευταία χρήματα που έχω στις τσέπες μου, με εξαίρεση τα 300 εκατομμύρια ευρώ που είναι απαραίτητα ως μέσο προστασίας για να αποφύγουμε τη δημοσιονομική πειθαρχία. Είναι σημαντικό να σας ξεκαθαρίσω ότι το άρθρο 186 δεν συνιστά λευκή επιταγή για να προτείνει η Επιτροπή ό,τι ιδέα μπορεί να συλλάβει. Σε αυτό το στάδιο, μπορώ μόνο να πω ότι η ιδιωτική αποθεματοποίηση διαφόρων προϊόντων -και τούτο θα μπορούσε να συμπεριλαμβάνει το τυρί- είναι μια υποψήφια λύση, υπό την προϋπόθεση ότι η κατάσταση της αγοράς είναι τέτοια που να μπορούμε να τη δικαιολογήσουμε.
<P>
Το δεύτερο τμήμα της πρότασης είναι η διαχείριση του συστήματος ποσοστώσεων. Υπάρχει ήδη σήμερα η δυνατότητα τα κράτη μέλη να αγοράσουν ποσοστώσεις. Αυτό που θεσπίζουμε εδώ είναι η δυνατότητα τα κράτη μέλη απλώς να μειώσουν το συνολικό εθνικό ανώτατο όριο των ποσοστώσεων με το ποσό των ποσοστώσεων που αγοράζουν από την αγορά. Πρόκειται για ένα προαιρετικό σύστημα επειδή υπήρξε προφανές στις συζητήσεις μας ότι τα υποχρεωτικά συστήματα απλώς δεν θα λειτουργούσαν σε πολιτικό επίπεδο.
<P>
Ανυπομονώ να ακούσω τα σχόλιά σας.
<SPEAKER ID="444" NAME="Albert Deß" LANGUAGE="DE">
Κύριε Πρόεδρε, κυρία Επίτροπε, κυρίες και κύριοι, επιδοκιμάζω σαφώς το γεγονός ότι το αίτημα να χρησιμοποιηθεί η διαδικασία του κατεπείγοντος εγκρίθηκε σήμερα εδώ στο Κοινοβούλιο από ευρεία πλειοψηφία. Με αυτόν τον τρόπο στείλαμε ένα μήνυμα στους γαλακτοπαραγωγούς μας και δεν απεκδυθήκαμε των ευθυνών μας. Σε αντίθεση με μια μειοψηφία συναδέλφων μου βουλευτών από άλλες Ομάδες, βλέπουμε, σε αυτό το αίτημα να χρησιμοποιηθεί η διαδικασία κατεπείγοντος, ένα επιπρόσθετο εργαλείο για να βοηθήσουμε τους γαλακτοπαραγωγούς σε χαλεπούς καιρούς.
<P>
Είναι βέβαια αλήθεια ότι το εν λόγω αίτημα από την Επιτροπή ήρθε πολύ καθυστερημένα και δεν αντικατοπτρίζει το σύνολο εκείνων που μπορούν να γίνουν εν προκειμένω. Τούτου λεχθέντος, είναι οπωσδήποτε καλύτερο από την πλήρη απραξία.
<P>
Οι απόψεις στην Ομάδα μου για το προτεινόμενο πρόγραμμα επαναγοράς επίσης διαφέρουν ευρέως. Το πρόγραμμα θα πρέπει να είναι υποχρεωτικό προκειμένου να έχει κάποιο αντίκτυπο. Ωστόσο, δεν βλέπω πλειοψηφία για κάτι τέτοιο στο Κοινοβούλιο ή στο Συμβούλιο. Επιπλέον, ένα τέτοιο πρόγραμμα δεν θα ήταν αποδεκτό για ορισμένα κράτη μέλη καθώς θα ισοδυναμούσε με περιορισμό της ρύθμισης εξισορρόπησης και των ποσοστώσεων. " ένδειξη ότι οι ποσοστώσεις θα αυξηθούν για ομάδες προτεραιότητας συνιστά απόφαση που είναι ο ήδη ισχύων νόμος.
<P>
Είναι ευπρόσδεκτη η συμπερίληψη του γάλακτος και των προϊόντων γάλακτος στο πεδίο του άρθρου 186 για άμεσα μέτρα σε περίπτωση διατάραξης της αγοράς. Ωστόσο, θα καταθέσω τροπολογία προκειμένου το μέτρο αυτό να περιοριστεί σε διάστημα δύο ετών. Αν αποδείξει την αξία του, θα συμφωνήσουμε τότε σε επέκτασή του.
<P>
Τέλος, θα ήθελα να σας ευχαριστήσω για τα 280 εκατομμύρια ευρώ. Κυρία Επίτροπε, διευκολύνατε πράγματι σε μεγάλο βαθμό το Κοινοβούλιο. Γνωρίζω ότι δεν έχετε άλλα χρήματα στη διάθεσή σας. Ζητώ να εγκριθεί η -πιθανόν τροποποιημένη- πρόταση ψηφίσματος την Πέμπτη.
<SPEAKER ID="445" NAME="Paolo De Castro">
εξ ονόματος της Ομάδας S&D. - (IT) Κύριε Πρόεδρε, κυρία Fischer Boel, κυρίες και κύριοι, αρχικά θα ήθελα να αδράξω την ευκαιρία να εκφράσω την ικανοποίησή μου για την υπευθυνότητα που επέδειξε σήμερα το πρωί το Κοινοβούλιο όταν ενέκρινε τη διαδικασία κατεπείγοντος προκειμένου να συμπεριληφθεί ο γαλακτοκομικός τομέας στο πεδίο εφαρμογής του άρθρου 186 του ενιαίου κανονισμού ΚΟΑ, μαζί με πολλά άλλα αγροτικά προϊόντα.
<P>
" ταχεία επέκταση σε αυτόν τον τομέα των κανόνων που διέπουν την παρέμβαση σε περίπτωση κρίσης της αγοράς μάς επιτρέπει να παράσχουμε μια σημαντική απάντηση σε καιρούς εξαιρετικά δύσκολους για τη γεωργία συνολικά και τον γαλακτοκομικό τομέα συγκεκριμένα. Σε αυτό το σημείο, περιμένουμε η Ευρωπαϊκή Επιτροπή να λάβει υπόψη της, όπως μόλις ανέφερε η κ. Fischer Boel, τα αιτήματα του Κοινοβουλίου, τα οποία επεσήμαναν επανειλημμένα ότι τα μέτρα που έχουν ληφθεί έως τώρα έχουν αποδειχθεί ανεπαρκή δεδομένης της σοβαρότητας της τρέχουσας κρίσης.
<P>
Ο ανοικτός χαρακτήρας του Κοινοβουλίου προς την Επιτροπή σήμερα δεν θα πρέπει να ερμηνευθεί ως πλήρης εξουσιοδότηση με απεριόριστες εξουσίες, αλλά ως χειρονομία επίδειξης υπευθυνότητας σε μια δραματική κατάσταση που χαρακτηρίζεται από απολύτως έκτακτες περιστάσεις.
<P>
Οφείλω να τονίσω ότι, εν προκειμένω, το Κοινοβούλιο θεωρεί ότι είναι ουσιώδες να συμμετάσχει σε κάθε στάδιο της διαδικασίας λήψης αποφάσεων προκειμένου να εγγυηθεί τον δημοκρατικό έλεγχο και, για τον λόγο αυτόν, πιστεύουμε ότι η Επιτροπή πρέπει να ενημερώσει το Κοινοβούλιο εκ των προτέρων σχετικά με το πώς θα χρησιμοποιήσει στην πραγματικότητα τις νέες αρμοδιότητες που της χορηγήθηκαν βάσει του άρθρου 186 και για τον γαλακτοκομικό τομέα.
<SPEAKER ID="446" NAME="George Lyon">
εξ ονόματος της Ομάδας ALDE. - (ΕΝ) Κύριε Πρόεδρε, θα ήθελα και εγώ με τη σειρά μου να ευχαριστήσω την κ. Επίτροπο που ήρθε σήμερα εδώ για να εξηγήσει τις αρμοδιότητες που ζητεί. Κυρία Επίτροπε, θα ήθελα αρχικά να σας ευχαριστήσω που ανταποκριθήκατε θετικά στο ψήφισμα που εγκρίθηκε στο Σώμα στις 27 Σεπτεμβρίου. Επιδοκιμάζω τις κινήσεις στις οποίες προβήκατε για να επιχειρήσετε να σταθεροποιήσετε αυτήν την πολύ σοβαρή κατάσταση για τους γαλακτοπαραγωγούς. Επίσης επιδοκιμάζω το γεγονός ότι εξαγγείλατε 280 εκατομμύρια ευρώ για αναδιάρθρωση.
<P>
Σε ό,τι αφορά το πρώτο μέρος της πρότασής σας, η ερώτηση που πρέπει να κάνουμε όλοι σήμερα είναι: γιατί μας ζητείται να εγκρίνουμε επείγοντα μέτρα σε αυτό το καθυστερημένο στάδιο, και θα βοηθήσουν την ανάκαμψη της αγοράς; Διότι σαφώς, όπως αναφέρατε στην ομιλία σας, έχουν ήδη αρχίσει να εμφανίζονται τα θετικά σημάδια της ανάκαμψης. Δεν είμαι πεπεισμένος ότι οι προτεινόμενες αλλαγές στις ποσοστώσεις θα επιφέρουν σημαντικά αποτελέσματα, αλλά εφόσον είναι προαιρετικές για τα κράτη μέλη, η ομάδα αυτή δεν πρόκειται βέβαια να αντιτεθεί στη χορήγησή τους.
<P>
Όσον αφορά την πρόταση διεύρυνσης του πεδίου εφαρμογής του άρθρου 186 προκειμένου να συμπεριληφθεί το γάλα και τα γαλακτοκομικά προϊόντα, από την εμπειρία μου, οι υπουργοί -ή στην περίπτωση αυτή οι Επίτροποι- έρχονται συνήθως στα κοινοβούλια να ζητήσουν αρμοδιότητες ώστε να αναλάβουν δράση για να επιλύσουν κάποιο πρόβλημα. Απόψε φαίνεται ότι μας ζητείται να χορηγήσουμε τις αρμοδιότητες στην Επιτροπή χωρίς να μας πουν πρώτα ακριβώς για τι είδους δράσεις θα χρησιμοποιηθούν.
<P>
Όπως αντιλαμβάνομαι από την παρέμβασή σας νωρίτερα, αναφέρατε ότι χρειάζεστε αυτήν την επιπρόσθετη αρμοδιότητα ως νομική βάση για την καταβολή των 280 εκατομμυρίων ευρώ. Θα σας ήμουν ευγνώμων αν διευκρινίζατε κατά πόσον ισχύει κάτι τέτοιο. Αυτός είναι ο λόγος που ζητάτε τις αρμοδιότητες; Επειδή η μεγάλη ανησυχία όλων μας είναι ότι μπορεί να παραδίδουμε λευκή επιταγή στην Επιτροπή.
<P>
Κυρία Επίτροπε, αναφέρατε ότι δεν έχετε άλλα χρήματα, οπότε αν έχετε άλλες ιδέες για τυχόν δράση που μπορεί να αναλάβετε, είναι σαφές πως δεν υπάρχει η οικονομική δυνατότητα να κάνετε κάτι αξιόλογο. " Ομάδα μας θα παράσχει αυτές τις αρμοδιότητες μόνο αν είναι χρονικά καθορισμένες και περιορισμένες σε έκτακτες περιστάσεις.
<SPEAKER ID="447" NAME="Martin Häusling" LANGUAGE="DE">
Κύριε Πρόεδρε, κυρίες και κύριοι, επιτέλους υπάρχει κινητικότητα σε αυτήν τη συζήτηση. " Επιτροπή πρέπει ξανά να επωμιστεί τη συνολική ευθύνη. Σήμερα το πρωί είδαμε κάτι διαφορετικό, αν και θα θέλαμε το Κοινοβούλιο να είχε συμμετάσχει περισσότερο. Επιτρέψτε μου να δηλώσω ξεκάθαρα ότι δεν είμαστε κατά της οικονομικής ενίσχυσης. Πρέπει να είμαστε σαφείς, ωστόσο, ότι μια τέτοια στήριξη είναι απλώς σταγόνα στον ωκεανό, με την ακριβή σημασία της έκφρασης.
<P>
Οι αποφάσεις που ελήφθησαν στο Λουξεμβούργο δυστυχώς δεν μας βοήθησαν να επιτύχουμε την εκ νέου εξισορρόπηση της προσφοράς και της ζήτησης - που συνιστά εδώ, βέβαια, το κρίσιμο στοιχείο. " προαιρετική εξαγορά ποσοστώσεων είναι καλή και θετική, αλλά δεν θα έχει μείζονα αντίκτυπο καθώς δεν συμβάλλει σημαντικά σε μείωση του όγκου.
<P>
Ήδη ανέφερα χθες ότι πρέπει να λάβουμε σοβαρά υπόψη την έκθεση του Ελεγκτικού Συνεδρίου και να θέσουμε ως στόχο την υλοποίηση πολιτικής με μακροπρόθεσμο ορίζοντα και ότι πρέπει να μελετήσουμε τις δηλώσεις του Ελεγκτικού Συνεδρίου. Το Συνέδριο δήλωσε ότι είναι απαραίτητο οι προμήθειες να αποτελούν αντικείμενο διαχείρισης στο μέλλον αλλιώς θα καταστεί αδύνατη η χρηματοδότηση όλου του συστήματος, και χρειαζόμαστε μια πολιτική στον τομέα των γαλακτοκομικών που θα βασίζεται σε προϊόντα ποιότητας στην ευρωπαϊκή αγορά.
<P>
Πρέπει να εγκαταλείψουμε το συντομότερο δυνατόν τις επιστροφές κατά την εξαγωγή - αυτό είναι ένα παλαιό αίτημα από μέρους μας και έχουμε συχνά επισημάνει τις καταστροφικές συνέπειες αυτών των μέτρων.
<P>
Χρειαζόμαστε πραγματικά μια πολιτική που να προχωρά πέρα από την τρέχουσα κρίση και επίσης περιμένουμε απαντήσεις μακροπρόθεσμης προοπτικής από την Επιτροπή. Δυστυχώς, η Επιτροπή δεν μας έχει παράσχει τέτοιες απαντήσεις έως τώρα, ιδίως όσον αφορά τον τρόπο με τον οποίο οφείλουμε να ενισχύσουμε τις οργανώσεις παραγωγών προκειμένου να τους δώσουμε μεγαλύτερη δύναμη στην αγορά και να συγκρατήσουμε τις αλυσίδες σούπερ μάρκετ.
<SPEAKER ID="448" NAME="James Nicholson">
εξ ονόματος της Ομάδας ECR. - (ΕΝ) Κύριε Πρόεδρε, αρχικά θα ήθελα να αναφέρω ότι ασφαλώς χαιρετίζω αυτή την απόφαση, και πιστεύω ότι η συζήτηση χθες βράδυ στην επιτροπή και σήμερα στην Ολομέλεια μάς επιτρέπει να αποσαφηνίσουμε περαιτέρω την κατάσταση. " πραγματικότητα, και πιστεύω και ο λόγος για τον οποίο πολλοί γαλακτοπαραγωγοί αισθάνονται απογοητευμένοι, είναι ότι ενώ είδαν σε κάποιο βαθμό τα θετικά σημάδια στα οποία αναφέρθηκε ο κ. Lyon, τα χρήματα αυτά δεν έχουν φτάσει ακόμα στους τραπεζικούς τους λογαριασμούς. Οπότε αυτό δημιουργεί κάποιο βαθμό απογοήτευσης στους γαλακτοπαραγωγούς. Πολλοί βρίσκονται υπό οικονομική πίεση εδώ και πολύ καιρό. Είναι καλό και επωφελές που μπορούμε να συζητούμε, διότι τώρα δέχομαι την ανάγκη να τεθεί σε ισχύ το άρθρο 186 ώστε να μπορούμε να παράσχουμε τα χρήματα αυτά απευθείας στους παραγωγούς όσο πιο γρήγορα μπορούμε. Πιστεύω πως αυτή είναι η πρόκληση.
<P>
Μου αρέσει η ιδέα του κ. Deß για τροπολογία και, αν την υποβάλει πιστεύω ότι θα θέλω να υποστηρίξω την εν λόγω τροποποίηση για χρονικό όριο δύο ή ακόμα και τριών ετών προκειμένου να γίνει η δουλειά σωστά. Ωστόσο, συνεχίζω να μην έχω πειστεί για το σύστημα εξαγοράς. Πρέπει να το κάνουμε αυτό για να προστατεύσουμε τον κλάδο.
<SPEAKER ID="449" NAME="Patrick Le Hyaric" LANGUAGE="FR">
Κύριε Πρόεδρε, κυρία Επίτροπε, είμαι υποχρεωμένος να επαναλάβω σήμερα το βράδυ ότι οι οικονομικές διατάξεις που προτείνετε είναι απλώς σταγόνα στον ωκεανό όσον αφορά την κρίση και την απόγνωση στην οποία έχουν περιέλθει οι γεωργοί σήμερα.
<P>
Θα αποδεσμεύσετε 280 εκατομμύρια ευρώ, όταν μόλις λίγες εβδομάδες πριν επρόκειτο να ήταν 600 εκατομμύρια ευρώ. Άρα θα παράσχετε μια εφάπαξ πληρωμή ύψους 1 000 ευρώ σε αγρότες που χάνουν σήμερα 100 με 200 ευρώ την ημέρα. Ζητούμε επομένως να εκπονηθεί ένα πραγματικό οικονομικό σχέδιο έκτακτης ανάγκης, και όχι κάτι που μοιάζει σαν να χρησιμοποιούμε επίδεσμο για να θεραπεύσουμε μια ασθένεια που απειλεί τη ζωή του ασθενούς.
<P>
Από την άλλη πλευρά, θέλετε να χρησιμοποιήσετε δημόσια χρήματα για ένα τεράστιο σχέδιο για τον σφαγιασμό βοοειδών γαλακτοπαραγωγής και το κλείσιμο εκμεταλλεύσεων. Με τις πράξεις αυτές, θα καταστρέψετε το μέλλον των αγροτών μας, καθώς οι νέοι αγρότες είναι εκείνοι που θα πληγούν σοβαρότερα, οι μικρότεροι γεωργοί, εκείνοι που καλλιεργούν τη γη, που παράγουν γαλακτοκομικά προϊόντα και τυριά ποιότητας, και οι οποίοι προστατεύουν το περιβάλλον.
<P>
Πώς τολμάτε να το προτείνετε αυτό, όταν τόσες πολλές οικογένειες, στην Ευρώπη και αλλού, δεν έχουν πρόσβαση σε φαγητό, ούτε καν σε γάλα! Θα προσθέσω ότι, με το σχέδιό σας, θα έχουμε έλλειψη γάλακτος στο μέλλον.
<P>
Γεγονός είναι ότι, σε μια στιγμή που η Συνθήκη της Λισαβόνας μάς προωθείται τόσο ενεργά, δεν μπορούμε παρά να εκπλαγούμε που θέλετε να εφαρμόσετε το εν λόγω άρθρο 186 του κανονισμού το οποίο θα σας παράσχει πλήρεις εξουσίες. Είχατε αυτές τις πλήρεις εξουσίες, ωστόσο, και αυτές σας οδήγησαν να επιλέξετε την ελευθέρωση των ποσοστώσεων που μας βύθισε στην κρίση που βρισκόμαστε σήμερα, προς όφελος μόνο των παραγωγών και των διανομέων, επειδή, ακόμα και σήμερα, το Ευρωπαϊκό Ελεγκτικό Συνέδριο επισημαίνει ότι, μεταξύ του 2000 και του 2007, οι τιμές καταναλωτή των γαλακτοκομικών προϊόντων αυξήθηκαν κατά 17% ενώ οι τιμές παραγωγού μειώθηκαν κατά 6%.
<P>
Κυρία Επίτροπε, σας επαναλαμβάνω ότι είναι επείγουσα, πολύ επείγουσα η ανάγκη να παρασχεθεί τεράστια βοήθεια στον γεωργικό τομέα μέσω ενός μείζονος ευρωπαϊκού ταμείου εκτάκτων αναγκών, να επιστρέψουμε σε πολιτική ελάχιστων γεωργικών τιμών και να μην αφήσουμε την καπιταλιστική αγορά να καταστρέψει τους αγρότες μας.
<SPEAKER ID="450" NAME="Krisztina Morvai" AFFILIATION="NI">
(HU) Κυρία Επίτροπε, θα ψηφίσω, φυσικά, υπέρ της πρότασης, παρόλο που γνωρίζω ότι αυτή η ελεημοσύνη δεν θα επιλύσει το πρόβλημα για τους γεωργούς. Ωστόσο, έχω τρία ερωτήματα. Το πρώτο είναι το εξής: ποιο είναι το δίδαγμα που βλέπετε σε αυτήν την κρίση; Αντλήσαμε κάποιο δίδαγμα από αυτήν; Κυρία Επίτροπε, αυτή η κρίση δεν προκλήθηκε από κάποια φυσική καταστροφή, τσουνάμι ή άλλο παρόμοιο γεγονός, αλλά από σειρά κακών αποφάσεων και μια κατά βάση αποτυχημένη γεωργική πολιτική. Με το βλέμμα στο μέλλον, τι μπορείτε να υποσχεθείτε στους γεωργούς; Πώς θα αποφύγουν μια παρόμοια κρίση στο μέλλον; Θα ήθελα να ακούσω μια ξεκάθαρη, λεπτομερή απάντηση από εσάς.
<P>
Τώρα το επόμενο ερώτημά μου. Είπατε χθες στην ακρόαση της επιτροπής ότι τα κράτη μέλη μπορούν να χρησιμοποιήσουν ελεύθερα αυτό το χρηματικό ποσό. Τι σημαίνει αυτό ακριβώς; Θα είναι τα κράτη μέλη σε θέση να διανείμουν αυτά τα χρήματα δίκαια ώστε να μην δοθούν σε μεγάλες επιχειρήσεις κτηνοτροφίας και σε μεγάλες εκμεταλλεύσεις, αλλά σε μικρές γεωργικές εκμεταλλεύσεις, οικογενειακές γεωργικές επιχειρήσεις που έχουν μεγαλύτερη ανάγκη και των οποίων τα μέσα διαβίωσης εξαρτώνται από αυτά τα χρήματα; Αυτοί οι γεωργοί κατέληξαν να βρίσκονται στην πιο δυσχερή κατάσταση. " άλλη μεγάλη ομάδα που πρέπει να ληφθεί υπόψη είναι οι γεωργοί στα νέα κράτη μέλη, ιδίως οι μικρές γεωργικές εκμεταλλεύσεις. Πώς θέλετε να εξαλείψετε αυτήν την απαράδεκτη διάκριση που προκύπτει από το γεγονός ότι εμείς οι Ούγγροι, για παράδειγμα, έπρεπε να παραδώσουμε τις αγορές μας εξολοκλήρου στην Ευρωπαϊκή Ένωση, αλλά λάβαμε μόνο ένα μικρό τμήμα των επιδοτήσεων; Πώς και πότε θα εξαλειφθεί αυτή η αδικία και ανισότητα;
<SPEAKER ID="451" NAME="Giovanni La Via" AFFILIATION="PPE">
(IT) Κύριε Πρόεδρε, κυρία Fischer Boel, κυρίες και κύριοι, επιδοκιμάζω την προσέγγιση της Επιτρόπου καθώς αποφάσισε να έλθει στο Κοινοβούλιο για να παρουσιάσει τη δέσμη μέτρων για τον τομέα των γαλακτοκομικών προϊόντων.
<P>
Σε ό,τι αφορά το περιεχόμενο των προτεινόμενων μέτρων, παρά την έλλειψη επαρκών επιχειρησιακών λεπτομερειών για αυτά, πιστεύω ότι τα πράγματα κινούνται προς τη σωστή κατεύθυνση για την επίλυση των προβλημάτων που βιώνουν σήμερα οι γεωργοί μας. Δεν πιστεύω, ωστόσο, ότι τα προτεινόμενα μέτρα μπορούν από μόνα τους να επιλύσουν τα προβλήματα που αντιμετωπίζουμε. Ωστόσο, θεωρώ πως είναι ουσιώδες να ψηφίσουμε υπέρ της πρότασης τροποποίησης των άρθρων 78 και 79 του κανονισμού (ΕΚ) αριθ. 1234/2007.
<P>
Σε ό,τι αφορά το άρθρο 186 του ίδιου κανονισμού ΚΟΑ, θα ήθελα να επισημάνω καταρχάς ότι οι παράγραφοι α) και β) του άρθρου αυτού ορίζουν διαφορετικά επίπεδα προστασίας για διαφορετικά αγαθά, και την παρέμβαση για κάποια προϊόντα όταν οι τιμές μειώνονται και αυξάνονται σημαντικά, ενώ για άλλα προϊόντα -χοίρειο κρέας, ελαιόλαδο και άλλα- μόνο όταν οι τιμές αυξάνονται σημαντικά. Νομίζω ότι πρόκειται για απαράδεκτη ανακολουθία.
<P>
Θα ήθελα να υποβάλω, και εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες), μια τροπολογία με σκοπό να διασφαλιστεί ότι η Επιτροπή θα ενημερώνει το Κοινοβούλιο πριν από τη λήψη μέτρων που ορίζονται στο άρθρο 186, και πιστεύω ότι αυτή η τροπολογία είναι συμβατή με αυτό που μόλις πρότεινε η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο.
<P>
Τέλος, ζητώ από την Επίτροπο να αυξήσει, όπως ζητήθηκε στο ψήφισμα του Κοινοβουλίου της 17ης Σεπτεμβρίου, το ποσό της de minimis ενίσχυσης για όλους τους παραγωγικούς τομείς ανεξαρτήτως των εθνικών ανώτατων ορίων που ισχύουν επί του παρόντος.
<SPEAKER ID="452" NAME="Luis Manuel Capoulas Santos" AFFILIATION="S&amp;D">
(PT) Κύριε Πρόεδρε, κυρία Επίτροπε, γνωρίζουμε όλοι δυστυχώς τη σοβαρή κατάσταση του τομέα των γαλακτοκομικών προϊόντων στην Ευρώπη. " πολιτική μου Ομάδα ζητεί εδώ και μήνες την έγκριση επειγόντων μέτρων προκειμένου να σωθούν χιλιάδες αγρότες που απειλούνται με καταστροφή. Εγκρίναμε τις πρωτοβουλίες μας και στηρίξαμε πρωτοβουλίες άλλων πολιτικών Ομάδων προκειμένου να το επιτύχουμε αυτό.
<P>
Έτσι, δεν μας μένει άλλη επιλογή παρά να επιδοκιμάσουμε τις πρωτοβουλίες της Επιτροπής, όσο ανεπαρκείς και αν μας φαίνονται. Αυτός ήταν και ο λόγος που η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο ψήφισε σήμερα το πρωί υπέρ της αίτησης διαδικασίας κατεπείγοντος που υποβλήθηκε στο Σώμα. Θα προτείνουμε, ωστόσο, και θα απαιτήσουμε το Ευρωπαϊκό Κοινοβούλιο να τηρείται μονίμως ενήμερο για τα μέτρα που θα εγκριθούν τις επόμενες ημέρες, βάσει των αρμοδιοτήτων που μεταβιβάζουμε τώρα στην Επιτροπή. Θα συνεχίσουμε να καταβάλλουμε τις μέγιστες δυνατές προσπάθειες ώστε να αποκαταστήσουμε την ισορροπία της αγοράς, προκειμένου να είναι δυνατή η εγγύηση κατάλληλων αποδόσεων στους παραγωγούς, όπως επανεπιβεβαιώθηκε στη Συνθήκη της Λισαβόνας.
<SPEAKER ID="453" NAME="Marit Paulsen" AFFILIATION="ALDE">
(SV) Κύριε Πρόεδρε, προφανώς είναι απαραίτητο να αναλαμβάνουμε άμεσα δράση όταν σημειώνεται κρίση σε διάφορους τομείς, όπως συνέβη με τον τραπεζικό κλάδο, με την αυτοκινητοβιομηχανία και με τους γαλακτοπαραγωγούς. Ωστόσο, τέτοιες κρίσεις συμβαίνουν ξανά και ξανά. Ίσως να μην είναι τα γαλακτοκομικά προϊόντα την επόμενη φορά. Ίσως να είναι τα δημητριακά ή κάτι άλλο.
<P>
Αν μου επιτρέπετε να πάω τη συζήτηση λίγο παραπέρα, δεν μπορούμε να συνεχίσουμε να αντιμετωπίζουμε μόνο τα άμεσα προβλήματα. Πρέπει επίσης να βρούμε τον χρόνο, την ενέργεια και τον πολιτικό σχεδιασμό για να διαμορφώσουμε μια κοινή γεωργική πολιτική για την Ευρώπη η οποία να είναι δυνατή, αειφόρος, ευέλικτη και η οποία να διορθώνει τις χειρότερες συνέπειες που μπορούμε να περιμένουμε από την αστάθεια των τιμών. Θέλω η ύπαιθρος να είναι βιώσιμη στην Ευρώπη, και η ύπαιθρος δεν μπορεί να επιβιώσει χωρίς γεωργούς και ζώα!
<SPEAKER ID="454" NAME="Martin Häusling" AFFILIATION="Verts/ALE">
(DE) Κύριε Πρόεδρε, δυστυχώς ο κ. Bové δεν μπορεί να είναι εδώ απόψε, οπότε θα μιλήσω ξανά. Έχω κι άλλες ερωτήσεις για την κ. Επίτροπο. Πιστεύει στα σοβαρά ότι η καταβολή αυτών των χρημάτων θα σταματήσει τις διαμαρτυρίες; Όπως είπα νωρίτερα, πιστεύω ότι η απόφαση που έλαβε το Κοινοβούλιο σήμερα το πρωί ισοδυναμούσε με τη χορήγηση "λευκής επιταγής" στην Επιτροπή επειδή δεν ξέρουμε πώς προτίθεται να τη χρησιμοποιήσει. Θα το ξαναπώ: η Επιτροπή δεν είναι μέρος της λύσης του προβλήματος, αλλά είναι στην πραγματικότητα μέρος του προβλήματος. Εμμένω σε αυτήν την άποψη.
<P>
Ωστόσο, δέχομαι επίσης απλά την απόφαση -καθώς πρέπει να δούμε τα γεγονότα όπως έχουν και αυτό είναι που αποφασίστηκε- και θα έλεγα στους άλλους βουλευτές ότι πρέπει να περιορίσουμε αυτά τα μέτρα. Θα πρέπει να τα περιορίσουμε σε ένα διαχειρίσιμο χρονικό διάστημα, ώστε εμείς στο Κοινοβούλιο να μπορέσουμε να αναλάβουμε ξανά τα ηνία.
<P>
Έχω άλλη μια ερώτηση για εσάς, κυρία Επίτροπε, καθώς επανειλημμένα λέγεται για όλα τα προγράμματα ότι πρέπει να συνεχίσουμε να προωθούμε την αναδιάρθρωση. Τι εννοείτε με την αναδιάρθρωση; Πιστεύετε πραγματικά ότι είναι σωστό να συνεχίζουμε να δίνουμε χρήματα προκειμένου να ενθαρρύνουμε βασικά γεωργούς μικρής κλίμακας να εγκαταλείψουν τη δραστηριότητά τους ώστε να μπορέσουμε να δώσουμε τα χρήματα σε μεγαλύτερες εκμεταλλεύσεις; Αυτή η πολιτική δεν είναι πλέον αποτελεσματικό μέσο για την επίτευξη του σκοπού. Πρέπει να διασφαλίσουμε ότι θα χρησιμοποιήσουμε τα χρήματα με στοχευμένο τρόπο, ιδίως στις μειονεκτούσες περιφέρειες, προκειμένου να διατηρήσουμε τις δομές σε εκείνες τις περιφέρειες που κινδυνεύουν περισσότερο.
<SPEAKER ID="455" NAME="João Ferreira" AFFILIATION="GUE/NGL">
(PT) Κύριε Πρόεδρε, κυρία Επίτροπε, η πρόταση που παρουσίασε η Επιτροπή αναγνωρίζει την αποτυχία της πολιτικής της για τον γαλακτοκομικό τομέα, αλλά αφήνει ανέπαφες τις καταστροφικές της βασικές κατευθυντήριες γραμμές πολιτικής για τον τομέα. Τα εκατομμύρια που αναφέρθηκαν υπολείπονται κατά πολύ από το ποσό που χρειάζεται για να αποζημιωθούν οι παραγωγοί για την πτώση των τιμών την οποία υφίστανται.
<P>
Σε αντίθεση με τους ισχυρισμούς, είναι απαραίτητο να αναστρέψουμε την πορεία που ακολουθεί η ΚΓΠ, όπου οι διαδοχικές μεταρρυθμίσεις έχουν διαλύσει τα μέσα που ρυθμίζουν την αγορά, τις ποσοστώσεις και τα δικαιώματα παραγωγής, οδηγώντας πολλές χιλιάδες παραγωγούς να εγκαταλείψουν σταδιακά τον τομέα. Χιλιάδες θέσεις εργασίας διακυβεύονται: ολόκληρες οικογένειες που εξαρτώνται από τη γεωργία, και τον γαλακτοκομικό τομέα συγκεκριμένα. Μεγάλες περιφέρειες κινδυνεύουν, καθώς η γη θα ερημώνει ολοένα και περισσότερο, με δραστικές κοινωνικές και περιβαλλοντικές συνέπειες.
<P>
Όλα αυτά καθιστούν επιτακτική την άμεση παρέμβαση για την αποκατάσταση των δίκαιων τιμών για τους παραγωγούς, αλλά αυτό θα απαιτήσει περισσότερους πόρους από εκείνους που διατίθενται τώρα. Πάνω από όλα, και επαναλαμβάνουμε, η κατάσταση απαιτεί μέτρα με ευρύτερο πεδίο εφαρμογής που να μην είναι απλώς κατευναστικά, όπως η ακύρωση της ετήσιας αύξησης των ποσοστώσεων γάλακτος και η επιστροφή τους στα επίπεδα που ίσχυαν πριν από την απόφαση να αυξηθούν, και η ανάκληση της απόφασης να καταργηθεί το σύστημα ποσοστώσεων το 2015.
<SPEAKER ID="456" NAME="Diane Dodds" AFFILIATION="NI">
(ΕΝ) Κύριε Πρόεδρε, όπως και η πλειοψηφία των βουλευτών του Σώματος, ψήφισα σήμερα υπέρ της διαδικασίας κατεπείγοντος σχετικά με το άρθρο 186. " όποια οικονομική βοήθεια προς τον γαλακτοκομικό τομέα είναι επιτακτική για την επιβίωσή του, ιδίως για την επιβίωση μικρών οικογενειακών εκμεταλλεύσεων όπως αυτές που υπάρχουν στη Βόρεια Ιρλανδία.
<P>
Αν, όπως λέτε, κυρία Επίτροπε, χρειάζεστε τις αλλαγές στο άρθρο 186 για να κινητοποιήσετε το κονδύλιο των 280 εκατομμυρίων ευρώ, τότε θα έχετε την αμέριστη στήριξή μου. Μπορούμε μόνο να ελπίζουμε ότι τα χρήματα θα καταβληθούν και θα διανεμηθούν ταχέως. Πολλοί αγρότες περίμεναν πάρα πολύ για να λάβουν την ενίσχυση που απαιτείται.
<P>
Έχω, ωστόσο, συγκλονιστεί από τις προτάσεις που αφορούν τα άρθρα από 65 έως 84. Είναι σχεδόν βέβαιο ότι αυτές δεν θα έχουν αντίκτυπο στο "νωμένο Βασίλειο, και έχω ορισμένες ερωτήσεις εν προκειμένω, ιδίως διότι αισθάνομαι ότι θα δημιουργήσουν άνισους όρους ανταγωνισμού μεταξύ των περιφερειών της Ευρώπης και αυτό φαίνεται αντιφατικό υπό το πρίσμα της τρέχουσας πολιτικής της Επιτροπής.
<SPEAKER ID="457" NAME="Christophe Béchu" AFFILIATION="PPE">
(FR) Κύριε Πρόεδρε, πρέπει να υπάρχει συνέπεια στην πολιτική. Τις τελευταίες εβδομάδες πολλοί εξ ημών στο Κοινοβούλιο ζητήσαμε μέτρα από την Επιτροπή. Όταν προταθούν λύσεις σε εμάς, θα ψηφίσουμε υπέρ των λύσεων αυτών, ακόμα και αν -συμφωνώ με ό,τι ειπώθηκε- έρχονται καθυστερημένα και ακόμη και αν χρειάστηκε να τις αποσπάσουμε μέσω των θέσεων που υιοθετήθηκαν τόσο στο πλαίσιο του Ευρωπαϊκού Κοινοβουλίου όσο και μεταξύ υπουργών.
<P>
Αυτό το ποσό, που θα είναι χρήσιμο βραχυπρόθεσμα, δεν επιλύει, όπως είπαν ήδη πολλοί, τα μακροπρόθεσμα θέματα που αφορούν τον τρόπο με τον οποίο αντιμετωπίζεται η προγραμματισμένη διακοπή των ποσοστώσεων. Αν θέλουμε να είμαστε σε θέση να αντιμετωπίσουμε και να προλάβουμε επανειλημμένες κρίσεις στον τομέα της γεωργικής παραγωγής, δεν υπάρχει τρόπος να το κάνουμε αυτό χωρίς ρύθμιση της παραγωγής και εργαλεία ελέγχου ή χωρίς συνδυασμό αυτών των δύο.
<P>
Ωστόσο, δεν είναι αυτό το επίμαχο θέμα απόψε. Το επίμαχο θέμα απόψε, το μόνο θέμα που μετράει αυτήν τη στιγμή, είναι εκείνο του άρθρου 186. Κυρία Επίτροπε, έχω μία απλή ερώτηση: συγκεκριμένα, τι υποτίθεται ότι θα κάνει το άρθρο 186, και από πότε και με ποιον τρόπο;
<SPEAKER ID="458" NAME="Iratxe García Pérez" AFFILIATION="S&amp;D">
(ES) Κύριε Πρόεδρε, κυρία Επίτροπε, πριν από ένα μήνα συζητούσαμε εδώ ένα ψήφισμα του Κοινοβουλίου και τις προτάσεις για την παρέμβαση στον γαλακτοκομικό τομέα. Σήμερα ασχολούμαστε με δύο νέα μέτρα: την αλλαγή στη διαχείριση των ποσοστώσεων και το μέτρο για το άρθρο 186, μέτρα τα οποία συμφωνούμε να προχωρήσουν επειγόντως, όπως ζητήσατε.
<P>
Ωστόσο, κυρία Επίτροπε, ο τομέας χρειάζεται να εξεταστεί συνολικά και δεν είναι καλό να έχουμε προτάσεις με το σταγονόμετρο για ένα θέμα με το οποίο ασχολούμαστε εδώ και αρκετούς μήνες.
<P>
Ζητούμε κοινές, ευρωπαϊκές λύσεις. Εν προκειμένω, η αναφερθείσα αύξηση της ελάχιστης ενίσχυσης σε όλους τους τομείς θα προκαλέσει στρεβλώσεις μεταξύ των κρατών μελών και θα καταστήσει δυσχερή την ομοιόμορφη εφαρμογή της ΚΓΠ.
<P>
Για να ολοκληρώσω, μια τελευταία σκέψη: εξετάζεται ενίσχυση 280 εκατομμυρίων ευρώ, την οποία φυσικά επικροτούμε, αλλά θα ήθελα να σας υπενθυμίσω, κυρία Επίτροπε, ότι αυτό το Κοινοβούλιο ενέκρινε ψήφισμα που επισημαίνει την ανάγκη για επιπρόσθετο κονδύλιο 600 εκατομμυρίων ευρώ για την αντιμετώπιση της κρίσης στον γαλακτοκομικό τομέα.
<SPEAKER ID="459" NAME="Britta Reimers" AFFILIATION="ALDE">
(DE) Κύριε Πρόεδρε, κυρίες και κύριοι, ως γεωργός, βλέπω την κατατεθείσα τροποποίηση των άρθρων 78 και 79 ως παρέκκλιση της Επιτροπής από τη σταθερή μέχρι τώρα πορεία της μέσω της γεωργικής μεταρρύθμισης σε βάρος των αποδοτικών εκμεταλλεύσεων και των εκμεταλλεύσεων με προσανατολισμό στο μέλλον.
<P>
Είναι επικίνδυνο να αλλάξουμε ένα σύστημα που ήταν πράγματι εις βάρος των γαλακτοπαραγωγών μέχρι τώρα, απλώς και μόνο λόγω της επιθυμίας να κάνουμε κάτι, ενώ βρισκόμαστε τόσο κοντά στην τελική κατάργηση του συστήματος των ποσοστώσεων γάλακτος. Έχει επίσης μείνει πίσω σε σχέση με τις εξελίξεις επί τόπου, καθώς η αγορά ξεκινά τώρα επιτέλους να ανακάμπτει. Συνεπώς απορρίπτω αυτή την τροποποίηση.
<P>
Είναι εύκολο να δούμε πώς η Επιτροπή επιδιώκει να εκμεταλλευθεί για δικούς της σκοπούς την έκκληση του Κοινοβουλίου για επείγοντα μέτρα. Το πράττει αυτό επιχειρώντας, λίγο καιρό πριν από την έναρξη ισχύος της Συνθήκης της Λισαβόνας, να διασφαλίσει για τον εαυτό της μόνιμο πεδίο δράσης χωρίς τη σύμφωνη γνώμη του Κοινοβουλίου μέσω της εν λόγω τροποποίησης του άρθρου 186. Συνεπώς, απορρίπτω αυτήν την τροποποίηση.
<P>
Ωστόσο, θα άντεχα την ιδέα το Κοινοβούλιο να παράσχει πεδίο δράσης στην Επιτροπή για περιορισμένο χρονικό διάστημα σε περιπτώσεις κρίσης. Αυτή η δυνατότητα θα είναι διαθέσιμη στο Κοινοβούλιο και σε μελλοντικές περιόδους κρίσης, με πολύ ταχεία εφαρμογή, μέσω του άρθρου 142 του Κανονισμού του.
<SPEAKER ID="460" NAME="Richard Ashworth" AFFILIATION="ECR">
(ΕΝ) Κύριε Πρόεδρε, ο γαλακτοκομικός τομέας διέρχεται κρίση και θέλω να εκφράσω τις ευχαριστίες μου και να συγχαρώ την Επίτροπο για τις πολύ έγκαιρες δράσεις της, οι οποίες ήταν κατά την άποψή μου απόλυτα ορθές. Νομίζω ότι τα 280 εκατομμύρια ευρώ είναι ένα ρεαλιστικό ποσό και θα είναι καλοδεχούμενο στον κλάδο. Είμαι πεπεισμένος ότι θα είναι απαραίτητο να εκχωρήσουμε αρμοδιότητες βάσει του άρθρου 186 προκειμένου να προσφέρουμε εγκαίρως αυτό το όφελος στους παραγωγούς, οπότε έχει τη στήριξή μου. Έχει τη στήριξή μου, παρόλο που προτιμώ να περιοριστεί χρονικά η εν λόγω εκχώρηση έως το 2013 το αργότερο.
<P>
Σε σχέση με το εθνικό σύστημα επαναγοράς ποσοστώσεων, το οποίο, σημειωτέον, θα συμπεριλάβει αρμοδιότητες για τη συγκέντρωση υπερεισφορών από παραγωγούς που υπερβαίνουν τις ποσοστώσεις, έχω τις επιφυλάξεις μου. Νομίζω ότι τιμωρεί τους αποτελεσματικούς και προοδευτικούς παραγωγούς -συχνά τους νέους άνδρες, τους νέους ανθρώπους που είναι το ίδιο το μέλλον του κλάδου μας- και πιστεύω πως στέλνει λάθος μηνύματα.
<P>
Ζούμε σε μια πολύ ασταθή αγορά, και αυτό που χρειάζεται ο κλάδος δεν είναι βραχυπρόθεσμες αντιδράσεις αλλά μακροπρόθεσμη στρατηγική. Υπήρξα για πολύ καιρό υποστηρικτής της Επιτρόπου όσον αφορά το μακροπρόθεσμο όραμά της για το μέλλον του κλάδου και την ενθαρρύνω να συνεχίσει στον ίδιο δρόμο, που είναι η μακροπρόθεσμη στρατηγική, όχι η βραχυπρόθεσμη αντίδραση.
<SPEAKER ID="461" NAME="Jarosław Kalinowski" AFFILIATION="PPE">
(PL) Κύριε Πρόεδρε, ελπίζω οι παραγωγοί γάλακτος να έχουν αφήσει τα χειρότερα πίσω τους. Αυτή η ελπίδα ενισχύεται από την απόφαση να στηρίξουμε τους παραγωγούς γάλακτος με ποσό 280 εκατομμυρίων ευρώ το επόμενο έτος. Παραμένει, ωστόσο, ένα θεμελιώδες ερώτημα: τι πρέπει να γίνει με την παραγωγή γάλακτος και τους παραγωγούς γάλακτος μακροπρόθεσμα; Το πιο σημαντικό ζήτημα εν προκειμένω είναι το μέλλον των ποσοστώσεων της παραγωγής γάλακτος.
<P>
Επί του παρόντος, υπάρχουν δύο προσεγγίσεις. " πρώτη, που είναι αποτέλεσμα της αναθεώρησης της κοινής γεωργικής πολιτικής, αυξάνει τις ποσοστώσεις παραγωγής σταδιακά, και έχει ως στόχο να τις καταργήσει το 2015. " δεύτερη προσέγγιση, που περιέχεται στην παρούσα πρόταση της Ευρωπαϊκής Επιτροπής, έχει ως στόχο να περιορίσει την προσφορά γάλακτος μέσω μιας νέας μεθόδου υπολογισμού της εισφοράς για την υπέρβαση της εθνικής ποσόστωσης. Αυτές οι δύο προσεγγίσεις είναι αντιφατικές.
<P>
Προσωπικά, είμαι υπέρ της διατήρησης των ποσοστώσεων, αλλά μόνο αν η κατανομή των ποσοστώσεων μεταξύ των χωρών της ΕΕ και των παραγωγών βασίζεται σε αντικειμενικά και δίκαια κριτήρια. " ανάπτυξη και η έγκριση τέτοιων δίκαιων και αντικειμενικών κριτηρίων θα είναι πολύ δύσκολη, αλλά ίσως αξίζει η προσπάθεια. Αν μιλούμε για επέκταση - στηρίζω πλήρως την επέκταση του άρθρου 186, αλλά πιστεύω ότι αυτό πρέπει να συνοδεύεται από ορισμό του ρόλου της Επιτροπής και των μέσων που θα μπορεί να χρησιμοποιήσει.
<SPEAKER ID="462" NAME="Alan Kelly" AFFILIATION="S&amp;D">
(ΕΝ) Κύριε Πρόεδρε, θα ήθελα να πω το εξής στην κ. Επίτροπο: Αν μου επιτρέπετε ένα λογοπαίγνιο, η Επιτροπή έχει μετατρέψει την κρίση του γαλακτοκομικού τομέα σε χοιροτροφείο· είναι μια παροιμιώδης έκφραση που έχουμε στην Ιρλανδία όταν κάποιος έχει δημιουργήσει χάος.
<P>
Μόλις 18 μήνες πριν λέγατε ότι οι τιμές του γάλακτος θα αυξάνονταν σημαντικά, ενώ τις είδαμε να μειώνονται κατά το ήμισυ σε ορισμένες χώρες. Αυτός είναι ο λόγος που η Επιτροπή πρέπει να είναι σε θέση να παρεμβαίνει πιο γρήγορα στην αγορά και αυτή η πρόταση είναι θετική από αυτή την άποψη.
<P>
Στην εκλογική μου περιφέρεια στο Munster στην Ιρλανδία, πολλοί μικροί αλλά και μεγάλοι παραγωγοί στον γαλακτοκομικό τομέα, και ιδίως οικογενειακές εκμεταλλεύσεις, απλώς επιβιώνουν ή παραπαίουν στα πρόθυρα της χρεοκοπίας. Κοιτάζουν τις δυσκολίες τους και τα ασήμαντα ποσά που τους προσφέρονται, ενώ άλλοι, όπως τράπεζες και τραπεζικοί, διασώζονται με τεράστια ποσά.
<P>
(Ο Πρόεδρος ζητεί από τον ομιλητή να μιλάει πιο αργά)
<P>
Το κονδύλιο ύψους 280 εκατομμυρίων ευρώ που ανακοινώθηκε χθες είναι καλοδεχούμενο, αλλά αποτελεί απλώς έναν λευκοπλάστη σε ένα πολύ μεγαλύτερο πρόβλημα. Το Κοινοβούλιο ψήφισε τον περασμένο Σεπτέμβριο να διατεθούν 600 εκατομμύρια ευρώ. Προκειμένου να δείξουμε αλληλεγγύη στους μικρούς γεωργούς ειδικά, αυτό το ποσό πρέπει να διατηρηθεί. " επόμενη προτεραιότητα της Επιτροπής πρέπει να είναι η αντιμετώπιση ολόκληρου του ζητήματος της προμήθειας γάλακτος, Το πιστεύω σθεναρά. Μέχρι να λυθεί αυτό, θα αντιμετωπίζουμε περισσότερα προβλήματα και θα ξεμείνουμε γρήγορα από λευκοπλάστες.
<SPEAKER ID="463" NAME="Elisabeth Jeggle" AFFILIATION="PPE">
(DE) Κύριε Πρόεδρε, κυρία Επίτροπε, ναι, πρέπει να συμφωνήσουμε να ενταχθεί το γάλα στο άρθρο 186, και ελπίζω ότι θα το πράξουμε αύριο. Δεν μπορούμε πάντοτε να επικρίνουμε την Επιτροπή για τη βραδεία ανάληψη δράσης από μέρους της, για την υστέρηση, για το γεγονός ότι ανέφερε πως εξακολουθεί να υπάρχει ελπιδοφόρα προοπτική ενώ δεν υπάρχει στην πραγματικότητα.
<P>
" Επιτροπή έχει τώρα την ευκαιρία να δράσει ταχέως και πρέπει να της δώσουμε αυτήν την ευκαιρία, ενώ ταυτόχρονα πρέπει πάντοτε να δείχνουμε την πρόθεσή μας να της ασκούμε έλεγχο. " τροπολογία του κ. Deß εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) θα μας επιτρέψει να το κάνουμε αυτό. Τα 280 εκατομμύρια ευρώ που ανέφεραν πολλοί είναι απλώς μια σταγόνα στον ωκεανό. Πρέπει επίσης να αναγνωρίσουμε, ωστόσο, βρισκόμαστε στο τέλος του οικονομικού έτους. Πρέπει να κατανοήσουμε ότι απλά δεν υπάρχουν άλλα διαθέσιμα χρήματα.
<P>
Πώς πρέπει να διαχειριστούμε τη συνολική κατάσταση; Θα θέλαμε να δούμε τους γαλακτοπαραγωγούς που έχουν πληγεί στον χείριστο βαθμό από την κρίση να λαμβάνουν τα 280 εκατομμύρια ευρώ. Μιλούμε για την αγορά γάλακτος, αλλά αυτοί είναι οι πραγματικοί άνθρωποι και οι αγροτικές περιοχές για τις οποίες συζητούμε και που λέμε πάντοτε ότι θέλουμε να προστατεύσουμε όταν συζητούμε άλλα θέματα. Κυρία Επίτροπε, στηρίξτε το κονδύλιο για τον γαλακτοκομικό τομέα! Σήμερα το απόγευμα, ο Επίτροπος που μίλησε στη συζήτηση για τον προϋπολογισμό τάχθηκε υπέρ του κονδυλίου, θα ήθελα να το καταστήσω αυτό σαφές. Με χαροποίησε πολύ αυτό. Επίσης χρειαζόμαστε επειγόντως αυτό το μήνυμα και αυτά τα κονδύλια επίσης περιέχονται στον προϋπολογισμό του 2010.
<SPEAKER ID="464" NAME="Maria do Céu Patrão Neves" AFFILIATION="PPE">
(PT) Κύριε Πρόεδρε, κυρία Επίτροπε, είμαι και εγώ ικανοποιημένη από την έγκριση της διαδικασίας κατεπείγοντος στο Σώμα, καθώς πιστεύω ότι η συμπερίληψη του θέματος του γάλακτος στο άρθρο 186 είναι τόσο επίκαιρη όσο και σημαντική.
<P>
Έχω ισχυριστεί ότι μια κατάσταση τόσο σοβαρή όσο αυτή που αντιμετωπίζει ο γαλακτοκομικός τομέας απαιτεί επείγοντα μέτρα για την υπεράσπιση του τομέα, τόσο για οικονομικούς όσο και για κοινωνικούς λόγους. Προέρχομαι πράγματι από μια χώρα, την Πορτογαλία, και μια περιφέρεια, τις Αζόρες, όπου ο γαλακτοκομικός τομέας είναι πολύ σημαντικός και ενσωματωμένος σε περιφέρειες που είναι κοινωνικά ιδιαίτερα εύθραυστες και όπου, στην πραγματικότητα, θα ήταν ζωτικής σημασίας να διατηρηθεί το σύστημα των ποσοστώσεων μετά το 2015.
<P>
Τα μέτρα που προτείνονται εδώ είναι κάπως ανεπαρκή, αλλά είναι ωστόσο απαραίτητα και επιτακτικά. Ανησυχώ επίσης για τον τρόπο με τον οποίο θα χρησιμοποιήσει η Επιτροπή τις νέες αρμοδιότητες που θα της παραχωρηθούν, ιδίως εφόσον έχει ενεργήσει με έναν διόλου ευαίσθητο τρόπο σε αυτήν την κρίση, παρουσιάζοντας ασθενή μέτρα, πολύ αργά και μόνο ως αποτέλεσμα έντονης πίεσης. Υπό αυτό το πρίσμα, θα ήθελα η Επιτροπή να υποβάλει παράρτημα στο άρθρο 186, ορίζοντας μέτρα που μπορούν να χρησιμοποιηθούν για ριζική παρέμβαση στον γαλακτοκομικό τομέα ώστε να διασφαλιστεί η αειφορία του.
<SPEAKER ID="465" NAME="Peter Jahr" AFFILIATION="PPE">
(DE) Κύριε Πρόεδρε, κυρία Επίτροπε, επικροτώ ιδιαίτερα την πρότασή σας. Υπάρχει ένα σημείο που αισθάνομαι την ανάγκη να επικρίνω, ωστόσο, και αυτό είναι το προαιρετικό πρόγραμμα εξαγοράς των ποσοστώσεων γάλακτος.
<P>
Ένα πρόγραμμα αυτού του είδους, εφόσον θέλουμε να επιτύχει, πρέπει να είναι υποχρεωτικό και όχι προαιρετικό. Θεωρώ ότι αυτή η προαιρετική συμφωνία για την επαναγορά ποσοστώσεων γάλακτος είναι αντιπαραγωγική. Το πιστεύω αυτό όχι μόνο επειδή η εν λόγω ρύθμιση μπορεί αρχικά να σημαίνει ότι θα διατηρήσουμε μια αύξηση ποσοστώσεων που θα είναι μετά πολύ δύσκολο να τη μειώσουμε ξανά. Με την επαναγορά των ποσοστώσεων γάλακτος, θα τους δώσουμε ξανά οικονομική αξία και το κύριο αποτέλεσμα αυτού θα είναι η παρεμπόδιση της ικανότητας εξισορρόπησης στην πράξη. Αισθάνομαι ότι πρέπει να απορρίψω κάθε μέτρο που περιορίζει την εξισορρόπηση. Ιδίως στην περίοδο της κατάργησης των ποσοστώσεων γάλακτος, η εξισορρόπηση είναι ένα απαραίτητο εργαλείο προκειμένου να μπορούν οι μεμονωμένες εκμεταλλεύσεις να προσανατολιστούν καλύτερα στην αγορά.
<P>
Για τους λόγους που ανέφερα, είμαι αναγκασμένος να απορρίψω αυτό το τμήμα της πρότασης, παρόλο που θα ψηφίσω υπέρ της πρότασης συνολικά.
<SPEAKER ID="466" NAME="Ricardo Cortés Lastra" AFFILIATION="S&amp;D">
(ES) Κύριε Πρόεδρε, κυρία Επίτροπε, κυρίες και κύριοι, είναι αλήθεια ότι πρόκειται να εγκρίνουμε μέτρα με στόχο μια μερική επίλυση της κρίσης στον γαλακτοκομικό τομέα.
<P>
Όλοι εδώ γνωρίζουν την κατάσταση εκτροφής του ζωικού κεφαλαίου των γεωργών μας και γνωρίζουμε τι σημαίνουν τα μέτρα αυτά για εκείνους και τις οικογένειές τους.
<P>
Οι γεωργοί μας δεν θέλουν να επιδοτούνται συνεχώς. Μας ζητούν να μπορούν να κάνουν τη δουλειά τους με αξιοπρέπεια, πουλώντας τα προϊόντα τους σε σεβαστές, δίκαιες τιμές που είναι σύμφωνες με την προσπάθεια και την επένδυση που έχουν καταβάλει.
<P>
Κυρία Επίτροπε, πέρα από την ενίσχυση και την σιγουριά που μπορούμε να δώσουμε στους αγρότες μας με αυτά τα νέα μέτρα, βαδίζουμε προς μελλοντικές μεταρρυθμίσεις, μείζονες μεταρρυθμίσεις που θα συζητηθούν περαιτέρω στο Κοινοβούλιο.
<SPEAKER ID="467" NAME="Mairead McGuinness" AFFILIATION="PPE">
(ΕΝ) Κύριε Πρόεδρε, τα πιο σημαντικά λόγια που ακούστηκαν από την Επίτροπο ήταν ότι οι τιμές της αγοράς έχουν αρχίσει να αυξάνονται. Πρέπει να το αναγνωρίσουμε αυτό εδώ στο Κοινοβούλιο και να πιέσουμε ώστε να διασφαλίσουμε ότι θα φτάσουν στους γεωργούς. Λέμε ότι υπάρχουν 280 εκατομμύρια ευρώ διαθέσιμα για αυτούς, αλλά κάθε επιπλέον λεπτό του ευρώ που λαμβάνουν αξίζει πολύ περισσότερο από τη χορήγηση πληρωμών με το σταγονόμετρο. Αυτό είναι το πιο σημαντικό.
<P>
Νομίζω ότι είναι σημαντικό το γεγονός ότι κάποιοι επέκριναν ευρέως την Επιτροπή. Ας αναγνωρίσουμε ότι η παρέμβαση και οι επιστροφές κατά την εξαγωγή έχουν χρησιμοποιηθεί για τη διατήρηση των τιμών, ακόμη και με εκείνη την τραγικά χαμηλή τιμή για τους παραγωγούς, οπότε θεωρώ ότι κάποιες επικρίσεις είναι περιττές και σκληρές. Τάσσομαι υπέρ της επέκτασης του άρθρου 186 αν είναι απαραίτητο να καταβάλετε αυτά τα 280 εκατομμύρια ευρώ, τα οποία θεωρώ περισσότερο συμβολικό παρά σημαντικό ποσό .
<P>
Ας εξετάσουμε τα διδάγματα. Πρέπει να δούμε τι θα συμβεί στη μεταρρύθμιση της ΚΓΠ μετά το 2013· η ομάδα υψηλού επιπέδου επικεντρώνεται σε αυτό. Θέλω να πω σε αυτές τις πολιτικές ομάδες που απόψε στηρίζουν τη χρηματοδότηση για τα γαλακτοκομικά προϊόντα: διασφαλίστε ότι θα στηρίξετε και μια κατάλληλα χρηματοδοτούμενη κοινή γεωργική πολιτική μετά το 2013· αλλιώς τα λόγια σας είναι του αέρα.
<SPEAKER ID="468" NAME="José Bové" AFFILIATION="Verts/ALE">
(FR) Κύριε Πρόεδρε, παρακαλώ συγχωρήστε με, έπρεπε να έχω έρθει νωρίτερα, αλλά ήμουν απασχολημένος. Εξηγούσα στους γάλλους ακροατές τι συνέβη χθες στο Λουξεμβούργο.
<P>
Πιστεύω ότι η απόφαση του Συμβουλίου είναι κακή, εφόσον η μόνη λέξη που εμφανίζεται στο κείμενο είναι η "αναδιάρθρωση". Στη Γαλλία, από τους 480 000 παραγωγούς γάλακτος που είχαμε το 1984 φθάσαμε να έχουμε λιγότερους από 88 000 σήμερα.
<P>
Σήμερα, μας λένε ότι ακόμη περισσότεροι παραγωγοί πρέπει να αναγκαστούν να εγκαταλείψουν τον κλάδο και ότι τα χρήματα που θα ανακτηθούν -αυτό αναφέρεται στο κείμενο- θα χρησιμοποιηθούν για παραγωγούς που έχουν υπερβεί την ποσόστωσή τους. " παραγωγή θα πρέπει συνεπώς να είναι ακόμα πιο συγκεντρωμένη και οι παραγωγοί γάλακτος στις πιο δύσκολες περιοχές να εγκαταλείψουν τη δραστηριότητά τους. Αυτή είναι εσφαλμένη προσέγγιση.
<P>
Τα χρήματα που δόθηκαν, τα 280 εκατομμύρια ευρώ -το ποσό έχει ήδη αναφερθεί- αντιστοιχούν σε 50 ευρώ ανά μήνα και ανά εκμετάλλευση, για ένα έτος. Αυτά είναι ψίχουλα· είναι σχεδόν ένδειξη περιφρόνησης για την κρίση που βιώνουν οι παραγωγοί.
<P>
Τέλος, σχετικά με το θέμα του άρθρου 186, θα ήθελα να πω ότι, σε μια περίοδο κατά την οποία κινούμαστε προς τη διαδικασία συναπόφασης σε γεωργικά θέματα, είναι απαράδεκτο να ξαναδίνεται στην Επιτροπή αρμοδιότητα ή λευκή επιταγή.
<SPEAKER ID="469" NAME="Rareş-Lucian Niculescu" AFFILIATION="PPE">
(RO) Θα ήθελα να κάνω μια ερώτηση στην Επίτροπο, καθώς και να την ευχαριστήσω για την παρουσία της στο Σώμα. Είπατε ότι οι υπεσχημένοι πόροι για τα κονδύλια στήριξης του γαλακτοκομικού τομέα θα κατανεμηθούν στα κράτη μέλη σύμφωνα με έναν ιστορικό παράγοντα, με άλλα λόγια, βάσει των ποσοστώσεων που αποτέλεσαν αντικείμενο διαπραγμάτευσης. Ωστόσο, πολλά κράτη μέλη ισχυρίζονται ότι αυτές οι ποσοστώσεις είναι άδικες. Πράγματι, αυτός είναι ο λόγος που πολλά κράτη μέλη επιμένουν ότι η αγορά θα πρέπει να σταματήσει να υπόκειται σε ρύθμιση. Για παράδειγμα, κάποια κράτη δεν μπορούν καν να παραγάγουν ποσότητα αρκετή να καλύψει τη δική τους κατανάλωση. Δεν πιστεύετε ότι με τη χρήση ενός ιστορικού παράγοντα θα διατηρηθούν αυτές οι αδικίες...
<P>
(Ο Πρόεδρος διακόπτει τον ομιλητή)
<P>
Θα πρέπει να συνοψίσω την ερώτησή μου ώστε να μην υπερβώ κατά πολύ τον χρόνο που μου έχει διατεθεί. " Επίτροπος ανέφερε ότι οι πόροι θα κατανεμηθούν στα κράτη μέλη σύμφωνα με κάποιον ιστορικό παράγοντα. Ωστόσο, πολλά κράτη μέλη ισχυρίζονται ότι οι ποσοστώσεις που χορηγούνται επί του παρόντος είναι άδικες. Πράγματι, αυτός είναι επίσης ο λόγος που πολλά κράτη μέλη επιμένουν ότι η αγορά θα πρέπει να σταματήσει να υπόκειται σε ρύθμιση. Δεν πιστεύετε ότι με τη χρήση ενός ιστορικού παράγοντα θα διατηρούνταν αυτές οι αδικίες;
<SPEAKER ID="470" NAME="Mariya Nedelcheva" AFFILIATION="PPE">
(BG) Θα ήθελα να επικροτήσω την απόφαση που έλαβε το Συμβούλιο και η Επιτροπή να διαθέσουν ένα επιπλέον πακέτο 280 εκατομμυρίων ευρώ σε επιδοτήσεις για την παραγωγή γαλακτοκομικών το 2010. Αυτό στέλνει ένα σαφές μήνυμα σε όλους όσοι πλήττονται από τις δυσμενείς επιπτώσεις της κρίσης σε καθημερινή βάση. Ζητώ μετ' επιτάσεως αυτή η κατάλληλη απάντηση να μην είναι μια άπαξ οικονομική λύση, αλλά μέρος μιας στοχευμένης, μακροπρόθεσμης στρατηγικής για την αποκατάσταση, τη σταθεροποίηση και την ανάπτυξη αυτού του τομέα στην Ευρώπη. Για τον λόγο αυτόν είναι σημαντικό να λάβουμε υπόψη τα μέτρα που θα εγκρίνει κάθε κράτος μέλος. Θα ήθελα να επιστήσω την προσοχή στο γεγονός ότι η Βουλγαρία μπορεί μόνο εν μέρει να δεχτεί τις προτάσεις για την τροποποίηση του κανονισμού αριθ. 1234. Επιμένουμε να καταγραφεί σαφώς στο σχέδιο ότι οι δυνατότητες διαχείρισης εθνικών ποσοστώσεων γάλακτος θα ασκηθούν κατά τη διακριτική ευχέρεια των κρατών μελών. Είναι σημαντικό να διατηρηθεί η δυνατότητα επιλογής του υφιστάμενου συστήματος για την αγορά και την αναδιανομή ποσοστώσεων γάλακτος μέσω του εθνικού αποθέματος. Δεν πρέπει σε καμία περίπτωση είτε να παρακρατήσουμε είτε να συγκεντρώσουμε πληρωμές από παραγωγούς καθώς ο βουλγαρικός κλάδος είναι σε διαδικασία εκσυγχρονισμού. Αλλιώς, οι βούλγαροι παραγωγοί δεν θα είναι ανταγωνιστικοί ούτε καν μετά το 2015.
<SPEAKER ID="471" NAME="Wojciech Michał Olejniczak" AFFILIATION="S&amp;D">
(PL) Κύριε Πρόεδρε, δεχόμαστε με μεγάλη ικανοποίηση, φυσικά, αυτές τις νέες λύσεις, που έχουν ως στόχο να βοηθήσουν τους γεωργούς, συμπεριλαμβανομένων των γεωργών στην Πολωνία. Ωστόσο, θα πρέπει επίσης να θυμόμαστε ότι όταν μιλάμε για χρήματα -και για χρήματα μιλάμε τώρα- ο τρόπος με τον οποίο διανέμονται πράγματι τα χρήματα είναι σημαντικός. Τα χρήματα θα πρέπει να φτάσουν σε εκείνους που βιώνουν τις επιπτώσεις της κρίσης στο μέγιστο βαθμό, διότι δεν πρόκειται να συμφωνήσω για μια πολιτική βάσει της οποίας δίνουμε σε όλους το ίδιο ποσό, δηλαδή ένα μικρό ποσό, καθώς στην πραγματικότητα, και στην πράξη, ουσιαστικά δεν βοηθάμε κανέναν.
<P>
Δεύτερον, θα ήθελα, αν μπορώ, να κάνω μια αναδρομή στο παρελθόν προτού αναφερθώ στο μέλλον. Είμαι βέβαιος ότι θυμόμαστε τα υπέροχα χρόνια, πριν από έναν χρόνο και παραπάνω, όταν οι γεωργοί έπαιρναν πολύ καλές τιμές για το γάλα. Ταυτόχρονα, επωφελούνταν από μεγάλες επιδοτήσεις της ΕΕ για εκσυγχρονισμό του γαλακτοκομικού τομέα. Συνεπώς, είναι σημαντικό να σχεδιάσουμε το μέλλον με βάση αυτήν την εμπειρία, και να αντλήσουμε διδάγματα από τα λάθη μας, επειδή σίγουρα έχουν γίνει λάθη. Είναι επίσης σημαντικό για εμάς να σκεφτούμε πώς θα σχεδιάσουμε την ανάπτυξη του τομέα αυτού, καθώς τα χρήματα είναι διαθέσιμα τόσο ως άμεσες επιδοτήσεις όσο και για την ανάπτυξη περιοχών της υπαίθρου. Επιπλέον, έχουμε στη διάθεσή μας το εργαλείο των ποσοστώσεων γάλακτος.
<SPEAKER ID="472" NAME="Czesław Adam Siekierski" AFFILIATION="PPE">
(PL) Κυρία Επίτροπε, θα ήθελα να σας κάνω την εξής ερώτηση: Σε τι θέλει η Επιτροπή να ξοδέψει τα 280 εκατομμύρια ευρώ; Σε περαιτέρω αναδιάρθρωση, ή καλύτερα ίσως, όπως ήθελαν 21 κράτη μέλη, σε μια τονωτική ένεση για την αγορά, σε μηχανισμούς αγοράς; Στην πραγματικότητα, οι γεωργοί ήθελαν τα χρήματα να χρησιμοποιηθούν για μηχανισμούς στήριξης. Επί του παρόντος, δεν μπορούν να συνάψουν περαιτέρω δάνεια ή να βελτιώσουν την παραγωγικότητα. Δεν μπορούν, επί του παρόντος, να συνεχίσουν τον εκσυγχρονισμό, επειδή έχασαν τη ρευστότητα. Δεν θέλουν να αγοράσουν ψυγεία ή μηχανές αρμέγματος τώρα, δεν είναι καιρός για περαιτέρω επενδύσεις. Τα 280 εκατομμύρια ευρώ ισοδυναμούν με σχεδόν 2 ευρώ ανά τόνο γάλακτος που παράγεται στην Ευρωπαϊκή Ένωση.
<P>
Όταν η Ευρωπαϊκή Επιτροπή προτείνει αυτό που αποκαλεί "μηχανισμό διαχείρισης του συστήματος ποσοστώσεων", στην ουσία θέλει να περιορίσει την παραγωγή. Θα πρέπει να σκεφτούμε κατά πόσον θέλουμε να δούμε την επανάληψη μιας κατάστασης που ακολούθησε τη μεταρρύθμιση της αγοράς της ζάχαρης και η οποία είχε ως αποτέλεσμα να έχουμε τώρα προβλήματα με την προμήθεια αυτού του πόρου. Είναι τώρα η ώρα για περιορισμούς στην παραγωγή γάλακτος ή δημητριακών; Είμαι βέβαιος ότι δεν θέλουμε κάτι τέτοιο.
<SPEAKER ID="473" NAME="Herbert Dorfmann" AFFILIATION="PPE">
(DE) Κύριε Πρόεδρε, κυρία Επίτροπε, είμαι ικανοποιημένος, κυρία Επίτροπε, που μόλις λίγες εβδομάδες μετά την έγκριση από το Κοινοβούλιο ψηφίσματος για το γάλα, είστε εδώ παρουσιάζοντας μέτρα για να ικανοποιήσετε τα αιτήματά μας. Συμφωνώ με την πρότασή σας, αναφορικά με το άρθρο 186, και όσον αφορά το χρονικό όριο, το οποίο μου φαίνεται λογικό. Τάσσομαι επίσης υπέρ της διαφοροποιημένης χορήγησης ποσοστώσεων που προτείνετε.
<P>
Οφείλω να πω ότι η πρόταση σχετικά με την επαναγορά των ποσοστώσεων μου προκαλεί σύγχυση. Εσείς η ίδια λέτε επί σειρά εβδομάδων και μηνών ότι η τρέχουσα κρίση δεν προκλήθηκε από το σύστημα των ποσοστώσεων και, έχοντας αυτό κατά νου, δεν πιστεύω προσωπικά ότι αυτή η πρόταση επαναγοράς είναι εντελώς συνεκτική. Τέλος, θα ήθελα επίσης να πω ότι δεν μπορεί να έχουμε φτάσει ήδη στο τέρμα. Πρέπει να συνεχίσουμε να κάνουμε βήματα, και ιδίως όσον αφορά τον γαλακτοκομικό τομέα σε δύσκολες περιοχές, σε ορεινές περιοχές, όπου απλά δεν υπάρχουν εναλλακτικές λύσεις αντί της γαλακτοπαραγωγής.
<SPEAKER ID="474" NAME="Elisabeth Köstinger" AFFILIATION="PPE">
(DE) Κύριε Πρόεδρε, κυρία Επίτροπε, κυρίες και κύριοι, θα ήθελα και εγώ με τη σειρά μου να εκφράσω τις ειλικρινείς μου ευχαριστίες για τα 280 εκατομμύρια ευρώ. Ελπίζω πραγματικά, πάνω από όλα, τα χρήματα αυτά να φθάσουν στην πλήρη έκτασή τους στους 40 000 αυστριακούς γαλακτοπαραγωγούς, καθώς πραγματικά τα χρειάζονται. Σίγουρα θα γνωρίζετε την κατάσταση στις ορεινές περιοχές και την κατάσταση στις μικρής κλίμακας οικογενειακές εκμεταλλεύσεις.
<P>
Κυρία Επίτροπε, η Αυστρία ήταν πάντοτε κατά της κατάργησης των ποσοστώσεων. Εντάξει, επιλέξατε τον δρόμο σας και τον ακολουθήσατε πιστά. Θα προσπαθήσουμε, φυσικά, να προετοιμάσουμε τους αγρότες μας και να τους βοηθήσουμε εν προκειμένω όσο το δυνατόν περισσότερο. Με τις καλύτερες των προθέσεων, δεν μπορώ να καταλάβω την πρότασή σας για ένα προαιρετικό πρόγραμμα εξαγοράς ποσοστώσεων. " εφαρμογή ενός τέτοιου προγράμματος θα έχει ως αποτέλεσμα την ανατίμηση της αξίας και της τιμής των ποσοστώσεων εκείνων που καταργείτε. Πώς υποτίθεται ότι θα το εξηγήσουμε αυτό στους αγρότες στην Αυστρία;
<SPEAKER ID="475" NAME="Mariann Fischer Boel">
μέλος της Επιτροπής. - (ΕΝ) Κύριε Πρόεδρε, έχοντας ακούσει προσεκτικά τη συζήτηση εδώ απόψε, νομίζω ότι μπορεί να αποκομίσατε την εντύπωση από ορισμένες ομιλίες ότι αυτή είναι η πρώτη ενέργεια στην οποία προβαίνουμε για να βοηθήσουμε τον γαλακτοκομικό τομέα στην Ευρωπαϊκή Ένωση. Αυτό είναι τελείως λάθος. Είμαι βέβαιη ότι τουλάχιστον κάποιοι από εσάς γνωρίζουν τι έχει συμβεί από τον Ιανουάριο του 2009 όταν ξεκινήσαμε τη δημόσια και ιδιωτική αποθεματοποίηση, ξεκινήσαμε την παρέμβαση και ξεκινήσαμε τις επιστροφές κατά την εξαγωγή. Έχουμε λάβει από το καλοκαίρι πολλά διαφορετικά μέτρα οπότε θεωρώ ότι πρέπει να εκπονήσουμε μια ειδική μελέτη για να πούμε στους νέους βουλευτές του Κοινοβουλίου τι ακριβώς συμβαίνει από τον Ιανουάριο και μετά.
<P>
Σχετικά με τα συγκεκριμένα σημεία για τις δύο προτάσεις που έχουμε ενώπιον μας σήμερα, πρέπει να επαναλάβω ξανά ότι το σύστημα εξαγοράς δεν είναι νέο. Υπάρχει ήδη για τα κράτη μέλη που μπορούν να το χρησιμοποιήσουν αν επιθυμούν για να βοηθήσουν συγκεκριμένους γαλακτοπαραγωγούς που εγκαταλείπουν τη δραστηριότητά τους λόγω οικονομικών προβλημάτων. Είναι μια προσφορά, και για αυτό δεν θέλω καταστεί υποχρεωτικό· είναι μια δυνατότητα χείρας βοηθείας προς γεωργούς που εγκαταλείπουν τη δραστηριότητά τους λόγω οικονομικών προβλημάτων. Οι ποσοστώσεις που αγοράζουν μπορούν να διατηρηθούν στο εθνικό απόθεμα και να διανεμηθούν αργότερα αν επιθυμούν κάτι τέτοιο τα κράτη μέλη. Αυτό ήταν το ένα μέρος της συζήτησης.
<P>
Το άλλο μέρος, που προκάλεσε μακράν το μεγαλύτερο ενδιαφέρον σήμερα, είναι το άρθρο 186. Ο λόγος συμπερίληψης της γαλακτοπαραγωγής στο άρθρο 186 είναι το γεγονός ότι χρειάζεται να μπορούμε να αντιδράσουμε γρήγορα. Παρεμπιπτόντως, δεν βλέπω τον λόγο να μην συμπεριληφθεί η γαλακτοπαραγωγή στο άρθρο 186, καθώς τομείς που αφορούν ειδικά τον τομέα του κρέατος συμπεριλαμβάνονται ήδη. Και, γενικά, αυτοί που φοβούνται ότι η Επιτροπή θα λάβει λευκή επιταγή και θα κάνει ό,τι θέλει θα πρέπει να έχουν κατά νου ότι το άρθρο 186 είναι κατά κανόνα από τη φύση του ένα πολύ θετικό σύστημα μέσω του οποίου είναι δυνατόν να βοηθηθούν άνθρωποι που αντιμετωπίζουν δυσκολίες, με γρήγορες ενέργειες. Οπότε δεν είναι λευκή επιταγή. Θα συζητηθεί, όπως θα γνωρίζετε ήδη, στην επιτροπή διαχείρισης.
<P>
Άκουσα τις ιδέες σας σχετικά με μια πιο περιορισμένη περίοδο τριών ή τεσσάρων ετών. Νομίζω ότι κατ' αυτόν τον τρόπο αποκλείονται οι γαλακτοπαραγωγοί - αλλά φυσικά άκουσα τι είπατε.
<P>
Μετά νομίζω ότι κυκλοφορούν πολλές εσφαλμένες ιδέες. Αυτά τα 280 εκατομμύρια ευρώ δεν είναι για αναδιάρθρωση. Απλώς το ποσό αυτό προσφέρει τη δυνατότητα πολύ ταχείας πληρωμής άπαξ και ολοκληρωθούν οι διατυπώσεις, με την αποδοχή από τη συνεδρίαση του ECOFIN τον Νοέμβριο και την υπογραφή του προϋπολογισμού για το 2010. Αυτό σημαίνει ότι μπορούμε να δράσουμε άμεσα, κάτι που δεν θα ίσχυε αν δεν είχαμε θέσει σε ισχύ το άρθρο 186. Άρα δεν πρόκειται για αναδιάρθρωση. Όπως είπα και προηγουμένως, δίνει στα κράτη μέλη τη δυνατότητα να ενισχύσουν οικονομικά εκείνους που βρίσκονται σε χειρότερη κατάσταση ανάγκης από αυτόν τον εθνικό προϋπολογισμό.
<P>
Πώς πρέπει να διανεμηθεί; Είπα ξεκάθαρα ότι αυτό πρέπει να γίνει βάσει της παραγωγής. Ακούω ότι ενδεχομένως υπάρχουν άλλες ιδέες, αλλά αν ξεκινήσουμε να συζητούμε εσωτερικά πώς θα διανείμουμε τα χρήματα, τότε πιστεύω ότι θα μας πάρει τουλάχιστον μέχρι το τέλος του επόμενου έτους, επειδή θα υπάρχουν τόσες καλές ιδέες που δεν θα καταφέρουμε ποτέ να βρούμε μία κοινή γραμμή για το θέμα αυτό.
<P>
Θα απαντήσω σε κάποιες από τις συγκεκριμένες ερωτήσεις. Θα ήθελα να πω ότι οι οργανώσεις παραγωγών είναι μια εξαιρετική επιλογή. Είναι όντως αναγκαίες. Το έχω πει αυτό ξεκάθαρα στην Ολομέλεια στο παρελθόν, ιδίως όταν συζητούσαμε το σχέδιο για τα οπωροκηπευτικά. Αν οι γεωργοί αναλώσουν τον χρόνο και τις προσπάθειές τους στον μεταξύ τους ανταγωνισμό αντί να ανταγωνιστούν τον ισχυρό κλάδο λιανικής, γνωρίζω ποιοι θα είναι οι νικητές και ποιοι οι χαμένοι. Συνεπώς, λέω: συνεργαστείτε ώστε να γίνετε ένα πολύ ισχυρότερο σώμα στο σύνολο της τροφικής αλυσίδας.
<P>
Συμφωνώ απόλυτα μαζί σας ότι έχουμε παγκόσμιο πρόβλημα, ότι έχουμε ένα δισεκατομμύριο ανθρώπους που πεινούν, που δεν μπορούν να έχουν ό,τι χρειάζεται να φάνε σε καθημερινή βάση. Για τον λόγο αυτόν πληγώθηκα όταν είδα ευρωπαίους αγρότες να χύνουν γάλα στα χωράφια σε μια συγκυρία κατά την οποία αντιμετωπίζουμε προβλήματα υποσιτισμού παγκοσμίως. Δεν είναι αυτή η καλύτερη εικόνα για την ευρωπαϊκή γεωργία.
<P>
Πρέπει να πω ότι εντυπωσιάστηκα από τον τρόπο με τον οποίο δύο βουλευτές, οι κ. Bové και κ. Häusling, κατόρθωσαν να συνδυάσουν τον χρόνο ομιλίας τους. Παρατήρησα πολύ προσεκτικά πώς έγινε. Δεν γνωρίζω αν είναι μια νέα διαδικασία του Κοινοβουλίου σύμφωνα με την οποία ένας ομιλητής μπορεί να αντικαταστήσει έναν άλλο ο οποίος θα μιλήσει στη συνέχεια βάσει της διαδικασίας "catch-the-eye". Ήταν πολύ έξυπνο, θα έλεγα.
<P>
(Χειροκροτήματα)
<SPEAKER ID="476" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη.
<P>
Γραπτές δηλώσεις (άρθρο 149 του Κανονισμού)
<SPEAKER ID="477" NAME="Luís Paulo Alves  " LANGUAGE="PT">
Κυρία Επίτροπε, αφού αγωνιστήκαμε καιρό για να υποβάλει η Επιτροπή αυτά τα μέτρα, δεν είμαστε σε θέση να απορρίπτουμε την όποια συνεισφορά μπορεί να μας φέρετε σε αυτήν την πολύ δύσκολη εποχή για τους γαλακτοπαραγωγούς και τις οικογένειές τους. Δυστυχώς, η Επιτροπή άργησε πολύ να αναλάβει δράση. Το έπραξε μόνο όταν ήρθε αντιμέτωπη με την έντονη πίεση από παραγωγούς γάλακτος, το Ευρωπαϊκό Κοινοβούλιο και 21 κράτη μέλη. Θα ήθελα να τονίσω τα ακόλουθα σημεία για τα μέτρα που παρουσιάσατε εδώ:
<P>
1: Το κονδύλιο των 280 εκατομμυρίων ευρώ είναι πολύ μικρό σε σχέση με το ποσό των 600 εκατομμυρίων ευρώ που θεωρήθηκε ομόφωνα απαραίτητο από την Επιτροπή Γεωργίας και Ανάπτυξης της Υπαίθρου, η οποία είναι η επιτροπή που διαθέτει την τεχνική και πολιτική εμπειρογνωμοσύνη επί του θέματος αυτού. Αυτή η δήλωση πολιτικής εγκρίθηκε από το ίδιο το Ευρωπαϊκό Κοινοβούλιο. Δεν μπορούμε, συνεπώς, να θεωρήσουμε επαρκές ένα ποσό που δεν είναι ούτε καν το μισό από εκείνο που το Κοινοβούλιο θεώρησε απαραίτητο μόλις έναν μήνα πριν.
<P>
2: " συμπερίληψη του γάλακτος στο άρθρο 186 δίνει στην Επιτροπή ένα επιχειρησιακό εργαλείο που μπορεί να χρησιμοποιηθεί άμεσα, όμως αυτό δεν σημαίνει ότι το Κοινοβούλιο δεν θα παρακολουθεί πλέον το θέμα. Εξακολουθούμε να χρειαζόμαστε μέσα ρύθμισης της αγοράς. Πρέπει να διατηρήσουμε το σύστημα των ποσοστώσεων και να εισαγάγουμε διαφάνεια στην αλυσίδα εμπορικής διάθεσης γάλακτος. Χωρίς αυτά τα δύο εργαλεία, θα είναι αδύνατον να αποκαταστήσουμε και να εγγυηθούμε τη σταθερότητα στις αγροτικές περιοχές της Ευρώπης.
<SPEAKER ID="478" NAME="Béla Glattfelder  " LANGUAGE="HU">
Χαιρετίζω τα μέτρα που πρότεινε η Ευρωπαϊκή Επιτροπή για να βοηθήσει τους παραγωγούς γαλακτοκομικών στην Ευρώπη. Ωστόσο, τα μέτρα αυτά κάνουν απλώς πιο ήπια την κρίση, αλλά δεν μπορούν να την τερματίσουν. Προκειμένου να γίνει αυτό, οι αποφάσεις σχετικά με τις αυξήσεις των ποσοστώσεων γάλακτος πρέπει να σταματήσουν. Ωστόσο, ούτε η Ευρωπαϊκή Επιτροπή ούτε η Mariann Fischer Boel προσωπικά πρόκειται να αναγνωρίσουν ότι έχουν ληφθεί λανθασμένες αποφάσεις. Συμφωνώ με την απαίτηση των ευρωπαίων γεωργών να απορριφθεί η αύξηση των ποσοστώσεων.
<P>
Επίσης αντιτίθεμαι στη μόνιμη κατάργηση του συστήματος ποσοστώσεων που έχει προγραμματιστεί για το 2015. Συμφωνώ με την άποψη των μεγαλύτερων ευρωπαϊκών αγροτικών οργανώσεων COPA-COGECA, που ισχυρίζονται ότι η αγορά γαλακτοκομικών απαιτεί ρύθμιση και μετά το 2015. Το σημαντικό δίδαγμα που πρέπει να αντληθεί από την τρέχουσα κρίση είναι ότι η αγορά γαλακτοκομικών πρέπει να υπόκειται σε ρύθμιση. Χωρίς αυτή, οι τιμές θα γίνουν απρόβλεπτες. Οι ευρωπαίοι παραγωγοί γαλακτοκομικών δεν μπορούν να αντέξουν τις απώλειες που προκαλούνται από την ευρείας κλίμακας αστάθεια των τιμών.
<P>
Σχετικά με το θέμα των τρεχόντων επειγόντων μέτρων, θα ήθελα να επιστήσω την προσοχή στο γεγονός ότι η αύξηση στις ελάχιστες επιδοτήσεις από 7 500 ευρώ σε 15 000 ευρώ μπορεί να προκαλέσει προβλήματα στα κράτη μέλη που βρίσκονται σε πιο δύσκολη δημοσιονομική κατάσταση. Αυτό που φοβάμαι είναι ότι σε αυτές τις χώρες, όπως στην Ουγγαρία, οι κυβερνήσεις δεν θα παράσχουν τη μέγιστη στήριξη. Ως αποτέλεσμα, οι γεωργοί σε αυτές τις χώρες μπορεί να καταλήξουν αντιμέτωποι με ακόμα μεγαλύτερο ανταγωνιστικό μειονέκτημα.
<P>
Είμαι βέβαιος ότι κατά τη διάρκεια της ψηφοφορίας για τον προϋπολογισμό του 2010 που θα διεξαχθεί την Πέμπτη, το Ευρωπαϊκό Κοινοβούλιο θα στηρίξει την προτεινόμενη τροπολογία που υποβλήθηκε από ορισμένους βουλευτές, μεταξύ των οποίων και εγώ, η οποία θα αυξήσει τη στήριξη για το πρόγραμμα διανομής γάλακτος στα σχολεία.
<SPEAKER ID="479" NAME="Marine Le Pen  " LANGUAGE="FR">
" Ευρωπαϊκή Επιτροπή απάντησε με τη δημιουργία "κονδυλίου γάλακτος" ύψους 280 εκατομμυρίων ευρώ στα συλλαλητήρια που πραγματοποιούν οι παραγωγοί γάλακτος επί σειρά εβδομάδων σε μια προσπάθεια να σώσουν τον κλάδο τους που έχει πληγεί από την κρίση. " κ. Fischer Boel υπέκυψε συνεπώς στην πίεση αφού κώφευε για πολλές εβδομάδες σε σχέση με τα δεινά των αγροτών που βρίσκονται στο χείλος της χρεοκοπίας. Ωστόσο, αυτό το χρηματοδοτικό μέτρο είναι ασήμαντο και έχει ως μοναδικό σκοπό να ηρεμήσει τους παραγωγούς για λίγο καιρό. Δεν θα κάνει τίποτα για να λύσει το πρόβλημα ενός τομέα που οδεύει προς την καταστροφή με την προγραμματισμένη κατάργηση των ποσοστώσεων γάλακτος. Οι παραγωγοί γάλακτος δεν θέλουν φιλανθρωπίες ή ελεημοσύνες, θέλουν η αγορά να υπόκειται σε ρύθμιση ώστε να μπορούν να πωλούν το γάλα τους σε τιμές που θα τους επιτρέπουν να ζουν μια αξιοπρεπή ζωή από τους κόπους τους και να διασφαλίζουν το μέλλον των παιδιών τους. Με την επίμονη επιθυμία της να επιβάλλει το δόγμα του ελεύθερου και δίκαιου ανταγωνισμού, η Ευρωπαϊκή Ένωση θα αφήσει χιλιάδες αγρότες στο έλεος του νόμου της αγοράς, και μόνο αυτού. Είναι ο ίδιος υπερφιλελευθερισμός που οδηγεί κάθε μήνα στην ανεργία χιλιάδες εργαζόμενους σε βιομηχανίες. " σφαγή πρέπει να σταματήσει τώρα - επειγόντως.
<SPEAKER ID="982" NAME="Csaba Sándor Tabajdi  " LANGUAGE="HU">
Χαιρετίζω τη συμφωνία στην οποία κατέληξαν καταρχήν οι υπουργοί Γεωργίας στη συνεδρίαση του Συμβουλίου τους στο Λουξεμβούργο σχετικά με την παροχή ειδικής ενίσχυσης στον γαλακτοκομικό τομέα ύψους 280 εκατομμυρίων ευρώ. Σε επίπεδο ΕΕ, αυτό αντιστοιχεί σε ένα επιπλέον λεπτό του ευρώ ενίσχυσης ανά λίτρο γάλακτος, το οποίο είναι εντελώς ασήμαντο. Αφού προέβαλε σθεναρή αντίσταση επί σειρά μηνών, η Ευρωπαϊκή Επιτροπή ενέδωσε ελάχιστα στην πίεση που ασκούσαν οι αγρότες, εικοσιένα κράτη μέλη, περιλαμβανομένης της Ουγγαρίας και το Ευρωπαϊκό Κοινοβούλιο, το οποίο ζήτησε ήδη πρόσθετους πόρους για τον τομέα κατά τη διάρκεια της άτυπης συνεδρίασής τους που πραγματοποιήθηκε στις Βρυξέλλες την περασμένη Δευτέρα. Παρά τα καθυστερημένα μέτρα από την ΕΕ, η ουγγρική κυβέρνηση ενήργησε ταχέως ώστε να στηρίξει τους γαλακτοπαραγωγούς και έπραξε το παν δυνατό ώστε να τους βοηθήσει, λαμβάνοντας υπόψη τους διαθέσιμους δημοσιονομικούς πόρους. " Ουγγαρία βοήθησε τον κλάδο των γαλακτοκομικών χρησιμοποιώντας όλα τα ποσά που μπορούν να διατεθούν εκ νέου ως τμήμα των πόρων ανάπτυξης της υπαίθρου και του ευρωπαϊκού προγράμματος οικονομικής ανάπτυξης. Εκτός από εμάς, μόνο η Λετονία και η Μάλτα έχουν τέτοιους εξαίρετους δείκτες. Οι ούγγροι γαλακτοπαραγωγοί θα λάβουν άμεσα περίπου 3,3 εκατομμύρια ευρώ από το κονδύλιο των 280 εκατομμυρίων ευρώ, που ισούται σχεδόν με 890 εκατομμύρια ουγγρικά φιορίνια. " ουγγρική κυβέρνηση μπορεί ελεύθερα να αποφασίσει πώς θα χρησιμοποιήσει τα χρήματα αυτά. " Επιτροπή συνέστησε απλώς οι παραγωγοί που βρίσκονται στην πλέον δεινή θέση να λάβουν την εν λόγω ειδική ενίσχυση, κάτι που συμπίπτει με τους στόχους της Ουγγαρίας. Μετά την έγκριση του προϋπολογισμού του 2010, αυτό το ποσό θα καταβληθεί με την έναρξη του επόμενου έτους.

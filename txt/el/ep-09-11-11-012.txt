<CHAPTER ID="012">
Διάταξη των εργασιών
<SPEAKER ID="026" NAME="Πρόεδρος">
" τελική έκδοση του σχεδίου ημερήσιας διάταξης, όπως καταρτίσθηκε από τη Διάσκεψη των Προέδρων κατά τη συνεδρίασή της την Πέμπτη 22 Οκτωβρίου 2009, σύμφωνα με το άρθρο 137 του Κανονισμού, έχει διανεμηθεί. " ακόλουθη προτεινόμενη τροπολογία κατατέθηκε με τη σύμφωνη γνώμη των πολιτικών ομάδων:
<P>
Τετάρτη:
<P>
Ο τίτλος της δήλωσης της Επιτροπής σχετικά με την πολιτική κατάσταση στην Ονδούρα εν όψει των εκλογών της 29ης Νοεμβρίου 2009 τροποποιείται ως εξής: "Δήλωση της Επιτροπής - Πολιτική κατάσταση στην Ονδούρα".
<SPEAKER ID="027" NAME="Ιωάννης Κασουλίδης" LANGUAGE="EN">
Κύριε Πρόεδρε, η Ομάδα του ΕΛΚ δεν συμφωνεί με την αλλαγή της ονομασίας που υπήρχε στην ημερήσια διάταξη σχετικά με την Ονδούρα, και διαφωνεί με την πρόταση διαγραφής του τίτλου που αναφέρεται στις εκλογές της 29ης Νοεμβρίου. " ημερομηνία των εκλογών αποτελεί εξαιρετικά σημαντικό μέρος της όλης συζήτησης, και θεωρούμε ότι θα πρέπει να παραμείνει ως έχει.
<SPEAKER ID="028" NAME="Ulrike Lunacek" LANGUAGE="DE">
Κύριε Πρόεδρε, θα ήθελα να μιλήσω υπέρ της διατήρησης της νέας πρότασης, διότι, σε τελική ανάλυση, είναι σαφές ότι οι διαπραγματεύσεις στην Ονδούρα απέτυχαν. Δεν υπάρχει κοινή πρόταση γι' αυτές τις εκλογές. Οι εκλογές είναι παράνομες, διότι ο σημερινός κάτοχος του προεδρικού αξιώματος ανήλθε στην εξουσία κατόπιν πραξικοπήματος. Ως εκ τούτου, καλώ το Κοινοβούλιο να συμφωνήσει με την πρόταση της Γραμματείας για διαγραφή των εκλογών.
<SPEAKER ID="029" NAME="Alojz Peterle">
(SL) Υποστηρίζω ένθερμα τη διατήρηση της ημερήσιας διάταξης χωρίς αλλαγές. Ήμουν μέλος της αποστολής του Ευρωπαϊκού Λαϊκού Κόμματος που ταξίδεψε στην Ονδούρα και είχα την ευκαιρία να γνωρίσω την εκεί κατάσταση. Δεν αληθεύει ότι οι εκλογές της 29ης Νοεμβρίου θα διεξαχθούν εξαιτίας των γεγονότων του Ιουνίου. Οι εκλογές προκηρύχθηκαν έξι μήνες πριν από τα γεγονότα εκείνα και δεν συνδέονταν με μετέπειτα πολιτικές εξελίξεις, ούτε και θα μπορούσαν οι εν λόγω εξελίξεις να έχουν συμβάλει στην εμφάνιση τυχόν νέων υποψηφίων. Θεωρώ επίσης ότι οι εκλογές της 29ης Νοεμβρίου αποτελούν μέρος της λύσης και όχι του προβλήματος. Όλα δείχνουν ότι πρέπει να διατηρήσουμε την ημερήσια διάταξη ως έχει και ότι πρέπει να υποστηρίξουμε τη δημοκρατική ανάπτυξη της εν λόγω χώρας στο μέλλον.
<SPEAKER ID="030" NAME="Agustín Díaz de Mera García Consuegra" AFFILIATION="PPE">
(ES) Κύριε Πρόεδρε, θα ήθελα να θίξω ένα θέμα επί της διαδικασίας: δεν έχω μαζί μου την κάρτα ψηφοφορίας, διότι δεν υπήρχε προγραμματισμένη ψηφοφορία για τώρα, και για τον λόγο αυτόν σας ζητώ να σημειώσετε την επιθυμία μου να ψηφίσω υπέρ της μη αλλαγής της ημερήσιας διάταξης. Στην παρούσα περίπτωση, δεν μπορώ να υποκατασταθώ από μηχάνημα.
<SPEAKER ID="031" NAME="Πρόεδρος">
Κυρίες και κύριοι, θα ήθελα να πω σε όλους εσάς που αντιμετωπίζετε το ίδιο πρόβλημα: σας ευχαριστώ, αλλά σας παρακαλώ να μην παίρνετε τον λόγο. Μπορούμε να καταγράψουμε τις επιθυμίες καθενός από εσάς, αλλά οι επιθυμίες αυτές δεν μπορούν να ληφθούν υπόψη για τους σκοπούς της ψηφοφορίας ή της καταμέτρησης των ψήφων. Θα ληφθούν υπόψη μόνο στα πρακτικά και όχι κατά την καταμέτρηση των ψήφων. Λυπούμαι, αλλά πρέπει να έχετε πάντα μαζί σας την κάρτα ψηφοφορίας, διότι ψηφοφορίες μπορούν να διεξαχθούν οποιαδήποτε στιγμή.
<P>
(Το Κοινοβούλιο απορρίπτει την πρόταση)
<P>
(" διάταξη των εργασιών καθορίζεται κατ' αυτόν τον τρόπο.)
<P>
(" συνεδρίαση διακόπτεται στις 16.05 και συνεχίζεται στις 16.15)

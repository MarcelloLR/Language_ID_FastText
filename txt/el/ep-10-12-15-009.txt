<CHAPTER ID="009">
Ώρα των ψηφοφοριών (συνέχεια) 
<SPEAKER ID="181" NAME="Nicole Sinclaire" AFFILIATION="NI">
(EN) Κύριε Πρόεδρε, παραλληλα με την έκφραση των θερμών ευχών μου προς τον κ. Fariñas και τα συγχαρητήριά μου για το βραβείο του, θα ήθελα να υπενθυμίσω στο Κοινοβούλιο ότι, έναν χρόνο πριν, σε αυτήν την Αίθουσα βρίσκονταν εκπρόσωποι της Memorial, οι οποίοι άξιζαν επίσης αυτό το βραβείο. Από τότε, δύο εξ αυτών συνελήφθησαν, αλλά παρ' όλα αυτά ανατέθηκε στη Ρωσία η διοργάνωση του φημισμένου τουρνουά ποδοσφαίρου -του Παγκόσμιου Κυπέλλου- για το 2018, ενώ η Ρωσία προτιμήθηκε έναντι πέντε ευρωπαϊκών χωρών.
<P>
Για ποιον λόγο το Ευρωπαϊκό Κοινοβούλιο δεν εξέφρασε τις ανησυχίες του; Εάν θέλετε αυτό το βραβείο να σημαίνει κάτι, πρέπει να αντιταχθείτε σε αυτές τις παραβιάσεις ανθρωπίνων δικαιωμάτων.

<CHAPTER ID="006">
Πρωτοβουλία πολιτών (συζήτηση)
<SPEAKER ID="095" NAME="Πρόεδρος">
" ημερήσια διάταξη προβλέπει τη συζήτηση της έκθεσης των Zita Gurmai και Alain Lamassoure, εξ ονόματος της Επιτροπής Συνταγματικών Υποθέσεων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την πρωτοβουλία πολιτών - C7-0089/2010 -.
<SPEAKER ID="096" NAME="Zita Gurmai">
εισηγήτρια. - (EN) Κυρία Πρόεδρε, η πρωτοβουλία ευρωπαίων πολιτών αποτελεί μία μοναδική ευκαιρία. Είναι η πρώτη φορά που οι ευρωπαίοι πολίτες μπορούν να συνεργαστούν και να μας πουν με μία, δυνατή φωνή, αν θεωρούν ότι εμείς, οι ευρωπαίοι αρμόδιοι για τη λήψη αποφάσεων, δεν κάνουμε σωστά τη δουλειά μας ή αγνοούμε σημαντικά ζητήματα.
<P>
Αυτό το χρειαζόμαστε επειγόντως. Σε μια εποχή όπου μόλις το 42% των ανθρώπων που δικαιούνται να ψηφίζουν στις εκλογές του Ευρωπαϊκού Κοινοβουλίου κάνει τον κόπο να ψηφίσει, κάθε νέο ευρωπαϊκό μέσο -ιδίως ένα μέσο όπως η ΠΕΠ- έχει μεγάλη σημασία. Ωστόσο, συνειδητοποιούμε ότι οι υψηλές προσδοκίες που περιβάλλουν την ΠΕΠ ενδέχεται να προκαλέσουν απογοήτευση και δυσαρέσκεια. Αυτό μπορούμε να το αποφύγουμε με έναν κανονισμό που θα προβλέπει την ασφαλή και αποδοτική χρήση της, και μπορούμε να βοηθήσουμε να γεφυρωθεί το περίφημο χάσμα μεταξύ ημών και των ευρωπαίων πολιτών. Θα ήθελα να καλωσορίσω επίσης τους πολίτες που βρίσκονται εδώ.
<P>
Ο κ. Lamassoure, η κ. Wallis, ο κ. Häfner κι εγώ είχαμε όλοι επίγνωση της τεράστιας ευθύνης που επωμισθήκαμε. Κατά τη διάρκεια των συζητήσεων τέθηκαν πολλά ζητήματα και χρειάστηκε να βασίσουμε το έργο μας στο έντονο αίσθημα συμβιβασμού όλων. Ήμασταν τυχεροί που είχαμε καλούς εταίρους εν προκειμένω, οι οποίοι επέδειξαν εύλογη ευελιξία και είχαν τον ίδιο στόχο με τους εισηγητές του Κοινοβουλίου, δηλαδή την όσο το δυνατόν συντομότερη επίτευξη συμφωνίας, διατηρώντας παράλληλα την ποιότητα των εργασιών μας και διασφαλίζοντας ότι έναν χρόνο μετά τη Συνθήκη της Λισαβόνας έχουμε έναν κανονισμό που αφορά τη διάταξη εκείνη της Συνθήκης η οποία βασίζεται περισσότερο από όλες στους πολίτες.
<P>
Θα ήθελα να ευχαριστήσω τον Επίτροπο Šefčovič και τη βελγική Προεδρία, ιδίως τον κ. Chastel, καθώς και τις ομάδες τους. Επίσης, δεν πρέπει να ξεχνούμε την ισπανική Προεδρία που συνέβαλε στην προώθηση του φακέλου ήδη από την αρχή της διαδικασίας.
<P>
Σήμερα, σας παρουσιάζουμε ένα συμβιβαστικό κείμενο, το οποίο έχει την υποστήριξη της Επιτροπής και έχει επίσης εγκριθεί από την Coreper. Αν αποφασίσουμε να το υποστηρίξουμε και το Συμβούλιο το εγκρίνει -πράγμα που ευχόμαστε- ο κανονισμός μπορεί να τεθεί σε ισχύ την 1η Ιανουαρίου και να είναι εφαρμοστέος δώδεκα μήνες αργότερα, το 2012.
<P>
Δηλώνουμε με χαρά ότι τα βασικά αιτήματα του Κοινοβουλίου έγιναν δεκτά στο πλαίσιο των συζητήσεων. Ο έλεγχος του παραδεκτού για μια πρωτοβουλία θα βασίζεται σε σαφή κριτήρια στη φάση της καταχώρισης, όχι αφότου έχουν ήδη συλλεγεί πολλές υπογραφές. Για να διασφαλισθεί ότι οι πρωτοβουλίες είναι βάσιμες και διαθέτουν ευρωπαϊκή διάσταση, για την καταχώριση μιας πρωτοβουλίας θα πρέπει να συστηθεί επιτροπή πολιτών που θα διαθέτει τουλάχιστον επτά μέλη από επτά κράτη μέλη.
<P>
Πέραν της μείωσης του κινδύνου μη σοβαρών πρωτοβουλιών, η επιτροπή πολιτών παρέχει αδιαμφισβήτητα πλεονεκτήματα και για τους διοργανωτές. Εάν οι υπεύθυνοι για τη δρομολόγηση μιας ΕΠΕ δεν είναι οργανωμένοι στην αρχή της διαδικασίας, διαθέτουν ένα δίκτυο και πολλές γλωσσικές εκδόσεις της πρωτοβουλίας τους. Θα αντιμετωπίσουν σημαντικά λιγότερες δυσκολίες κατά τη συλλογή ενός εκατομμυρίου υπογραφών.
<P>
Είναι σαφές ότι, παρότι η απαίτηση της επιτροπής πολιτών μοιάζει αρχικά περιοριστική, στην πραγματικότητα θα εξορθολογήσει την υπόλοιπη διαδικασία. " Επιτροπή θα βοηθήσει τους διοργανωτές μιας πρωτοβουλίας παρέχοντας έναν φιλικό προς τον χρήστη οδηγό και ορίζοντας ένα σημείο επαφής. Εάν μια πρωτοβουλία κατορθώσει να συλλέξει ένα εκατομμύριο υπογραφές, τότε είναι εγγυημένο ότι θα δοθεί κατάλληλη συνέχεια σε αυτήν, συμπεριλαμβανομένης δημόσιας ακρόασης στο Κοινοβούλιο.
<P>
" αναθεώρηση του κανονισμού έχει ζωτική σημασία, καθώς το εν λόγω μέσο είναι το πρώτο του είδους του. Όπως συνέβη και με τις προτάσεις μας, είναι εξαιρετικά χρήσιμη σε σχέση με το δύσκολο ζήτημα της πιστοποίησης των υπογραφών. Εναπόκειται στα κράτη μέλη να το κάνουν, αλλά τους παροτρύναμε να ζητούν όσο το δυνατόν λιγότερες πληροφορίες προσωπικού χαρακτήρα. Τα κράτη μέλη θα διαθέτουν μια κάποια ευελιξία κατά την επιλογή των πληροφοριών που ζητούνται σε κάθε χώρα, αλλά χαίρομαι διότι πολλά από αυτά θα ζητούν λιγότερα δεδομένα απ' ό,τι προβλεπόταν αρχικά. Πιστεύουμε ότι ο κανονισμός που αντικατοπτρίζεται στο συμβιβαστικό κείμενο είναι φιλικός προς τον πολίτη και δεν δημιουργεί επαχθείς υποχρεώσεις και δυσαρέσκεια μεταξύ των διοργανωτών.
<SPEAKER ID="097" NAME="Alain Lamassoure" LANGUAGE="FR">
Κυρία Πρόεδρε, σήμερα η Ευρωπαϊκή Ένωση κάνει ένα άνοιγμα στη συμμετοχική δημοκρατία. Δεν πρόκειται ακόμα για άμεση δημοκρατία, οι πολίτες δεν θα λαμβάνουν οι ίδιοι αποφάσεις, αλλά κερδίζουν το δικαίωμα να αμφισβητούν άμεσα, δημοσίως και σε μεγάλους αριθμούς εκείνους που λαμβάνουν τις αποφάσεις στην Ευρώπη, παρακάμπτοντας την κυβέρνηση και τους εκλεγμένους εκπροσώπους τους.
<P>
Από τώρα και στο εξής, οι πολίτες θα έχουν την ίδια εξουσία ανάληψης πολιτικών πρωτοβουλιών με αυτήν που διαθέτει εδώ το Συμβούλιο Υπουργών και το Ευρωπαϊκό Κοινοβούλιο. Ωφεληθήκαμε, όπως είπε η κ. Gurmai, από το εξαιρετικό προπαρασκευαστικό έργο που επιτέλεσε ο Επίτροπος Šefčovič και οι ομάδες του, και από την έξυπνη και αποδοτική υποστήριξη της βελγικής Προεδρίας.
<P>
Από την πλευρά του Κοινοβουλίου, το κείμενο συνιστά αποτέλεσμα του έργου τεσσάρων εισηγητών, μιας συμμορίας τεσσάρων, συμπεριλαμβανομένης και υμών, κυρία Πρόεδρε. " παρουσία σας μας τιμά.
<P>
Θελήσαμε να καταλήξουμε στην απλούστερη, περισσότερο φιλική προς τον πολίτη διαδικασία για το ευρύ κοινό. Ποιος μπορεί να συμμετάσχει; Οι πολίτες, δηλαδή τα φυσικά πρόσωπα, όλοι οι πολίτες, συμπεριλαμβανομένων, κατά πάσα πιθανότητα, των εκλεγμένων αντιπροσώπων, αλλά μόνο οι ευρωπαίοι πολίτες. " Συνθήκη δεν αφήνει καμία αμφιβολία επ' αυτού.
<P>
Το δικαίωμα συμμετοχής στην πρωτοβουλία πολιτών αποτελεί σήμερα ένα ακόμα προνόμιο που απολαμβάνουν οι πολίτες σε ολόκληρη την Ευρώπη. Ποιος μπορεί να υποβάλει πρωτοβουλία; Χρειάζονται μόλις επτά πολίτες σε μια οργανωτική επιτροπή, όχι 300.000 όπως πρότεινε η Επιτροπή, ούτε 100.000 όπως προέβλεπε το Συμβούλιο, επτά πολίτες από επτά διαφορετικές χώρες, δηλαδή από το ένα τέταρτο των κρατών μελών.
<P>
Σε ποιον θα πρέπει να απευθυνθεί κανείς για πληροφορίες σε περίπτωση που επιθυμεί να υποβάλει πρωτοβουλία; " ίδια η Επιτροπή θα δημοσιεύσει οδηγό σχετικά με την πρωτοβουλία πολιτών και θα συστήσει ένα εξειδικευμένο σημείο επαφής. Ποια είναι η διαδικασία; Εξαιρετικά απλή. Ένα απλό αίτημα για καταχώριση της πρωτοβουλίας και έλεγχος του παραδεκτού αυτής. Τα κριτήρια του παραδεκτού; " Συνθήκη, όλη η Συνθήκη, και τίποτα εκτός από τη Συνθήκη, συμπεριλαμβανομένου του Χάρτη των Θεμελιωδών Δικαιωμάτων. Τι είδους υποστήριξη μπορεί να χρησιμοποιηθεί για μια πρωτοβουλία; Κάθε είδους υποστήριξη: πολιτική, οικονομική, τοπική, εθνική, ευρωπαϊκή, διεθνής, από ομάδες πίεσης, ΜΚΟ, εκκλησίες κ.ο.κ.
<P>
Υπάρχει μόνο ένας όρος: απόλυτη διαφάνεια. Όσοι καλούνται να υπογράψουν πρέπει να γνωρίζουν τι κρύβεται πίσω από την πρωτοβουλία. Επομένως, εναπόκειται στους πολίτες να αναλάβουν τις ευθύνες τους. Ποιες είναι οι τυπικές διαδικασίες για τη συλλογή των υπογραφών; Απίστευτα απλές. Υπογραφές σε έντυπη, αλλά και διαδικτυακή μορφή. Ασφαλώς, μόνο τα κράτη μέλη θα μπορούν να τις παρακολουθούν, αλλά προσέξαμε, όπως είπε η κ. Gurmai, να διασφαλίσουμε ότι τα έντυπα θα εναρμονιστούν στον μεγαλύτερο δυνατό βαθμό.
<P>
Μακροπρόθεσμα, πρόκειται για ένα πραγματικά ενιαίο ευρωπαϊκό σύστημα που θα πρέπει να εγκριθεί και στις 27 χώρες, και το ένα τρίτο των κρατών μελών έχει προετοιμαστεί ήδη γι' αυτό.
<P>
Τέλος, ποια θα είναι τα πολιτικά αποτελέσματα; Πρόκειται για ένα σημείο στο οποίο το Κοινοβούλιο επέμεινε ιδιαίτερα. Πράγματι, σύμφωνα με τη Συνθήκη, η Επιτροπή θα αποτελέσει τον μοναδικό κριτή του αν θα δοθεί ή όχι νομοθετική συνέχεια σε μια επιτυχημένη πρωτοβουλία. Ως εκ τούτου, η Επιτροπή πρέπει να προστατεύεται έναντι πολιτικών πιέσεων που επιδιώκουν την πολυνομία σε μια περίοδο όπου η Ένωση ρυθμίζει ήδη υπερβολικά πολλά πράγματα. Ωστόσο, ταυτόχρονα, οι πολίτες πρέπει να προστατεύονται έναντι του κινδύνου να μην δοθεί πολιτική συνέχεια σε υποθέσεις όπου η Επιτροπή θεωρεί ότι δεν χρειάζεται συμπληρωματική νομοθεσία. Εξού και η δημιουργία δύο νέων δικαιωμάτων προς όφελος των συντακτών επιτυχημένων πρωτοβουλιών: το δικαίωμα να γίνονται δεκτοί από την Επιτροπή για να παρουσιάσουν την πρότασή τους και το δικαίωμα σε δημόσια ακρόαση, η οποία μπορεί να γίνει ενώπιον του ίδιου του Κοινοβουλίου.
<P>
Εν ολίγοις, εν προκειμένω έχουμε μια απλή, καινοτόμο, δημοκρατική διαδικασία. Είναι τώρα σειρά των πολιτών να πάρουν τον λόγο.
<P>
(Χειροκροτήματα)
<SPEAKER ID="098" NAME="Gerald Häfner" LANGUAGE="DE">
Κυρία Πρόεδρε, όπως όλες οι πολιτικές, έτσι και η ευρωπαϊκή πολιτική δεν πρέπει να εξαιρεί τους πολίτες, να τους παρακάμπτει ή να ασκείται πίσω από την πλάτη τους. " ευρωπαϊκή πολιτική πρέπει να ασκείται από τους πολίτες για τους πολίτες και μέσω των πολιτών. Επιθυμούμε να καλύψουμε το χάσμα μεταξύ των πολιτών και της πολιτικής και μεταξύ των πολιτών και των θεσμικών οργάνων. Για να το επιτύχουμε, χρειαζόμαστε διαδικασίες που θα επιτρέπουν στους πολίτες να συμμετέχουν στη λήψη των αποφάσεων και να εκφράζουν τις απόψεις τους. Κατορθώσαμε να δημιουργήσουμε περισσότερη δημοκρατία εντός της Ευρωπαϊκής Ένωσης, αλλά δεν έχουμε κάνει αρκετά ώστε να επιτρέψουμε στους πολίτες να συμμετέχουν αποτελεσματικότερα στις αποφάσεις και τις ευρωπαϊκές συζητήσεις. " σημερινή απόφαση σχετικά με την εισαγωγή της ευρωπαϊκής πρωτοβουλίας πολιτών θα το κατορθώσει. Διεξήγαμε σκληρές διαπραγματεύσεις και επιτύχαμε πολλές ουσιαστικές βελτιώσεις.
<P>
Κυρίες και κύριοι, αν εξετάσετε το έγγραφο επί του οποίου ψηφίζουμε σήμερα, θα δείτε ότι όπου υπάρχει κείμενο με έντονα γράμματα, και ο κ. Lamassoure αναφέρθηκε και ο ίδιος μόλις σε αυτό, πρόκειται για το κείμενο που προτείναμε, το οποίο αντικαθιστά με τα αποτελέσματα των διαπραγματεύσεων το αρχικό σχέδιο της Επιτροπής. Θα παρατηρήσετε ότι ξαναγράψαμε περίπου τα δύο τρίτα του κειμένου και εισαγάγαμε σημαντικές βελτιώσεις στο έγγραφο, το οποίο με ενθουσιασμό μάς υπέβαλε η Επιτροπή. Θα αναφέρω μόνο τα πλέον σημαντικά σημεία. Μειώσαμε σημαντικά τα εμπόδια. Ειδικότερα, θα χρειάζεται να συλλέγονται υπογραφές μόνο στο ένα τέταρτο τουλάχιστον των κρατών μελών και όχι στο ένα τρίτο. Ασφαλώς, θα προτιμούσαμε να συλλέγονται υπογραφές σε ολόκληρη την Ευρώπη, αλλά εν προκειμένω μιλούμε για τα ελάχιστα επίπεδα. Το πιο σημαντικό απ' όλα είναι ότι κατορθώσαμε να καταργήσουμε σχεδόν ολοκληρωτικά το εμπόδιο που, από την αρχή, απειλούσε να είναι εξαιρετικά ανεπιτυχές και ζητούσε ο έλεγχος του παραδεκτού να γίνεται μετά από τη συλλογή 300.000 υπογραφών, προτού συνεχίσουν οι πολίτες να συλλέγουν περισσότερες υπογραφές. "Σχεδόν ολοκληρωτικά" σημαίνει ότι προτείναμε την ιδέα της συμμετοχής από την αρχή μιας επιτροπής υπευθύνων για τη δρομολόγηση της πρωτοβουλίας που θα διασφαλίζει ότι δεν θα υπάγεται κάθε ηλεκτρονικό μήνυμα που θα λαμβάνει η Επιτροπή και που θα διαθέτει τις λέξεις πρωτοβουλία πολιτών στο θέμα του στην πλήρη διοικητική διαδικασία. Οι πρωτοβουλίες πρέπει να είναι δεόντως σοβαρές. Με άλλα λόγια, όποιος επιθυμεί να συλλέξει ένα εκατομμύριο υπογραφές πρέπει πρώτα να εξασφαλίσει τη συμμετοχή τουλάχιστον επτά χωρών στην πρότασή του.
<P>
Εισαγάγαμε μεγαλύτερη διαφάνεια και υποχρεωτικές ακροάσεις στο τέλος της διαδικασίας. Αυτές οι ακροάσεις θα πραγματοποιούνται στο Ευρωπαϊκό Κοινοβούλιο, παρουσία του Κοινοβουλίου και της Επιτροπής. Θα παρέχουν στους πολίτες τη δυνατότητα να εξηγήσουν τους προβληματισμούς τους. Αυτό συνιστά μεγάλο βήμα προόδου. Αγωνιστήκαμε γι' αυτό όχι για εμάς, αλλά -και αυτό δεν πρέπει να το ξεχνούμε ποτέ- εξ ονόματος των πολιτών της Ευρώπης, των δικαιωμάτων τους και μιας αποτελεσματικότερης και απλούστερης διαδικασίας όσον αφορά τη συμμετοχή των πολιτών στην Ευρώπη.
<P>
Υπάρχουν κάποια πράγματα τα οποία δεν επιτύχαμε και πολλά από αυτά βρίσκονται τώρα στις τροπολογίες που υποβλήθηκαν από την Αριστερά. Σε κάθε περίπτωση, οι διαπραγματεύσεις έχουν πλέον ολοκληρωθεί. Καταλήξαμε σε συμφωνία με το Συμβούλιο και την Επιτροπή. Αναγκαστήκαμε να υποχωρήσουμε σε ορισμένα σημεία, αλλά και η άλλη πλευρά έκανε επίσης τεράστιες παραχωρήσεις, και γνωρίζουμε ότι οι τροπολογίες έχουν να κάνουν περισσότερο με την εμφάνιση και λιγότερο με την ουσία. Αυτό σημαίνει ότι δεν θα υπάρξει δυνατότητα αλλαγής των αποτελεσμάτων. Ωστόσο, θα είμαστε σε θέση να το κάνουμε κατά την αναθεώρηση που θα γίνει μετά από τρία χρόνια.
<P>
Θα ήθελα να ευχαριστήσω όλους όσοι συμμετείχαν, συμπεριλαμβανομένων των υπαλλήλων, των γραμματέων, των συνεισηγητών, της Επιτροπής και του Συμβουλίου, για την τόσο αποτελεσματική συνεργασία τους. Πιστεύω ότι αυτού του είδους η συνεργασία που υπερβαίνει τα όρια των επιτροπών και των Ομάδων θα μπορούσε να αποτελέσει πρότυπο για το μέλλον. Γενικότερα, θα ήθελα να δω μια Ευρώπη για τους πολίτες, όπου οι πολίτες θα θεωρούν τον εαυτό τους τμήμα της Ευρώπης και θα συμμετέχουν περισσότερο ενεργά απ' ό,τι στο παρελθόν.
<SPEAKER ID="099" NAME="Πρόεδρος">
Θα ήθελα απλώς να πω ότι ήταν τεράστιο προνόμιο η συμμετοχή μου στην ομάδα του Κοινοβουλίου για ένα, θεωρώ, ιδιαίτερα εντυπωσιακό έργο, εξ ονόματος των πολιτών της Ευρώπης.
<SPEAKER ID="100" NAME="Olivier Chastel" LANGUAGE="FR">
Κυρία Πρόεδρε, κύριε Επίτροπε, αξιότιμοι βουλευτές, και ιδίως εισηγητές, μία από τις σημαντικότερες υποσχέσεις της Συνθήκης της Λισαβόνας ήταν να φέρει την Ευρώπη πιο κοντά στους πολίτες της.
<P>
Δεν θεωρώ ότι χρειάζεται να αναφέρω εδώ τα παραδείγματα που μας έδειξαν, πριν και μετά την υπογραφή της Συνθήκης της Λισαβόνας τον Δεκέμβριο του 2009, την έκταση στην οποία είναι αναγκαία μια προσέγγιση αυτού του είδους. Ως εκ τούτου, δεν προκαλεί έκπληξη το ότι οποιοδήποτε μέτρο προωθεί τον στόχο να κεντρίσει το ενδιαφέρον και τη συμμετοχή των πολιτών για την ευρωπαϊκή ολοκλήρωση αποτελεί προτεραιότητα για όλα τα θεσμικά όργανα, συμπεριλαμβανομένου του Συμβουλίου.
<P>
Χαίρομαι, επομένως, ιδιαίτερα που είμαι σε θέση να σας μιλήσω σχετικά με τον κανονισμό ο οποίος υλοποιεί την πρωτοβουλία πολιτών, αυτήν την εμβληματική καινοτομία της Συνθήκης της Λισαβόνας όσον αφορά τη βελτιωμένη συμμετοχή των πολιτών στις αποφάσεις σε ευρωπαϊκό επίπεδο.
<P>
Ο παρών κανονισμός αποτέλεσε, βεβαίως, μία από τις προτεραιότητες της βελγικής Προεδρίας του Συμβουλίου, καθώς η εν λόγω πρωτοβουλία πολιτών αποτελεί το καταλληλότερο σύμβολο για τον νέο ρόλο του πολίτη στην Ένωση μετά τη Λισαβόνα. Μέσω μιας πρωτοβουλίας πολιτών, όπως ανέφεραν ήδη οι εισηγητές, ένα εκατομμύριο ευρωπαίοι πολίτες θα είναι σε θέση να υποβάλουν στην Επιτροπή νομοθετική πρόταση με την Επιτροπή να είναι υποχρεωμένη να την εξετάσει και να εκφράσει την άποψή της σχετικά με αυτήν.
<P>
Πρέπει να συνειδητοποιήσουμε την αξία της καινοτομίας αυτής, την οποία υλοποιούμε σήμερα και η οποία αποτελεί το πρώτο μόλις στοιχείο, όπως είπε ο κ. Lamassoure, της συμμετοχικής δημοκρατίας σε υπερεθνικό επίπεδο. Ως εκ τούτου, δεν αποτελεί μόνο πρωτοπορία σε ευρωπαϊκό επίπεδο, αποτελεί πολύ απλά πρωτοπορία σε παγκόσμιο επίπεδο.
<P>
Ας επιστρέψουμε στο νομοθετικό ζήτημα σχετικά με το οποίο συζητούμε σήμερα. Χαίρομαι ιδιαίτερα για τον συμβιβασμό που επιτεύχθηκε σε σχέση με τον κανονισμό αυτόν στην πορεία των διαπραγματεύσεων μεταξύ των τριών θεσμικών οργάνων και, προφανώς, επικροτώ και εγώ το πνεύμα συνεργασίας και τη διάθεση συμβιβασμού που επικράτησε μεταξύ των τριών θεσμικών οργάνων καθ' όλη τη διάρκεια των διαπραγματεύσεων.
<P>
Θα ήθελα, βεβαίως, να ευχαριστήσω προσωπικά τους εισηγητές της Επιτροπής Συνταγματικών Υποθέσεων (AFCO) και της Επιτροπής Αναφορών (PETI), την κ. Gurmai βεβαίως, τον κ. Lamassoure, την κ. Wallis και τον κ. Häfner για τις προσπάθειες που κατέβαλαν και την εποικοδομητική συμβολή τους στην κατάρτιση του παρόντος κανονισμού.
<P>
Είμαι, ως εκ τούτου, ιδιαίτερα ικανοποιημένος με την ψηφοφορία που διεξήχθη τη Δευτέρα στην Επιτροπή AFCO, η οποία επιβεβαίωσε το κείμενο που εγκρίθηκε από τα θεσμικά όργανα. Εάν η επικείμενη ψηφοφορία επιβεβαιώσει το ίδιο κείμενο που επικυρώθηκε από την Επιτροπή AFCO, θα μπορούμε να θεωρήσουμε αυτήν τη συμφωνία σε πρώτη ανάγνωση ως πρότυπο ταχείας και αποδοτικής νομοθεσίας σε ευρωπαϊκό επίπεδο. Πώς να μην συγχαρούμε, εν προκειμένω, και τον Επίτροπο Šefčovič για τη διαθεσιμότητα και την προορατικότητά του.
<P>
Εν συντομία, θεωρώ ότι, ως προς το ζήτημα αυτό, όλοι ωφεληθήκαμε από τις πολλές απόψεις που εκφράσθηκαν στο τραπέζι των διαπραγματεύσεων. Ο ευρωπαίος πολίτης βγήκε νικητής από αυτήν την τριμερή συζήτηση και από αυτήν τη συμφωνία.
<P>
Είμαι πεπεισμένος ότι ο συμβιβασμός που επιτεύχθηκε μεταξύ των θεσμικών οργάνων είναι καλός, όχι μόνο στον βαθμό που κάθε θεσμικό όργανο κατόρθωσε να κερδίσει όσα είχαν αξία γι' αυτό, όπως μόλις υπενθυμίσαμε, αλλά και στον βαθμό που θα οδηγήσει σε έναν καλό κανονισμό ο οποίος θα επιτρέψει στις πρωτοβουλίες πολιτών να διοργανώνονται με ευέλικτο και αποδοτικό τρόπο.
<P>
Εξ ονόματος του Συμβουλίου, επικροτώ τη διάθεση των δύο άλλων θεσμικών οργάνων να λάβουν υπόψη τις ανάγκες και τους περιορισμούς που δεσμεύουν τα κράτη μέλη ως προς την επίτευξη του καθήκοντος το οποίο τους έχει ανατεθεί, εκείνο του ελέγχου των υπογραφών που πρέπει προφανώς να είναι γνήσιες και της διασφάλισης ότι δεν θα υπάρξει απάτη ή χειραγώγηση κατά τη συλλογή τους.
<P>
Επιπλέον, έπρεπε να δοθεί στα κράτη μέλη αρκετός χρόνος για την έγκριση εκείνων των μέτρων σε επίπεδο εθνικής νομοθεσίας που είναι αναγκαία για την εφαρμογή του κανονισμού. Προφανώς κατανοώ την ανησυχία του Κοινοβουλίου που θέλει να δει την πρωτοβουλία πολιτών να υλοποιείται όσο το δυνατόν συντομότερα και την συμμερίζομαι. Από την άλλη πλευρά, είναι σαφές ότι πρέπει να υπάρξουν εθνικά μέτρα προκειμένου να αναπτυχθεί η πρωτοβουλία αυτή σε σωστές βάσεις και, ως εκ τούτου, να υπάρξει αρκετός χρόνος για να εγκριθούν σύμφωνα με το ισχύον κανονιστικό πλαίσιο.
<P>
Για την ακρίβεια, το Συμβούλιο θεωρούσε πάντα ότι η πρωτοβουλία πολιτών, ως στοιχείο συμμετοχής των πολιτών στις ευρωπαϊκές αποφάσεις, θα πρέπει να συμβαδίζει με το άλλο στοιχείο, δηλαδή την εκλογή του Ευρωπαϊκού Κοινοβουλίου.
<P>
Τέλος, συνοψίζοντας, χαίρομαι ιδιαίτερα με τον συμβιβασμό που επιτεύχθηκε κατά τις διαπραγματεύσεις και προφανώς δεν μπορώ παρά να συστήσω να τον εγκρίνετε κατά τη σημερινή ψηφοφορία και εύχομαι στην πρωτοβουλία πολιτών κάθε επιτυχία, όπως προβλέπεται ότι θα έχει. Επισημαίνω ότι οι πρώτες πρωτοβουλίες βρίσκονται ήδη σε φάση προετοιμασίας και εύχομαι ότι μεγάλος αριθμός πρωτοβουλιών θα προσφέρει νέα ώθηση και νέες ιδέες στην ευρωπαϊκή ολοκλήρωση.
<P>
Θα ήθελα να πω ένα ακόμα μεγάλο ευχαριστώ σε όλους για τη συνεργασία σας ως προς το ζήτημα αυτό.
<P>
(Χειροκροτήματα)
<SPEAKER ID="101" NAME="Πρόεδρος">
Σας ευχαριστούμε πάρα πολύ για τον ηγετικό σας ρόλο κατά τη διάρκεια της Προεδρίας σας για να επιτευχθεί αυτό.
<SPEAKER ID="102" NAME="Maroš Šefčovič">
Αντιπρόεδρος της Επιτροπής. - (EN) Κυρία Πρόεδρε, χαίρομαι κι εγώ πολύ που βρίσκομαι εδώ μαζί σας σήμερα, διότι από κοινού επιτύχαμε πολύ καλά πράγματα. Μόλις έναν χρόνο μετά τη θέση σε ισχύ της Συνθήκης της Λισαβόνας, διεξάγουμε συζήτηση σχετικά με την επικείμενη έγκριση του κανονισμού για την πρωτοβουλία πολιτών. Όπως είπε ο κ. Lamassoure, εισάγουμε ένα τελείως νέο επίπεδο συμμετοχικής δημοκρατίας που θα συμπληρώσει την αντιπροσωπευτική δημοκρατία στο πλαίσιο της οποίας λειτουργούμε στην Ευρωπαϊκή Ένωση.
<P>
Ωστόσο, για πρώτη φορά παρέχουμε στους πολίτες έναν καινοτόμο τρόπο έκφρασης των επιθυμιών τους, αλληλεπίδρασης με τα θεσμικά όργανα και διαμόρφωσης της ημερήσιας διάταξης της Ευρωπαϊκής Ένωσης. Πιστεύω ότι είναι πολύ σημαντικό ως μέσο διεύρυνσης του ευρωπαϊκού χώρου. Είναι πολύ σημαντικό για την υποβολή περισσότερων ευρωπαϊκών θεμάτων στις εθνικές πρωτεύουσες και τη δημιουργία πανευρωπαϊκών συζητήσεων. Όλοι γνωρίζουμε ότι η Ευρωπαϊκή Ένωση το χρειάζεται πολύ.
<P>
Για να αντληθούν τα πιθανά οφέλη που μπορεί να μας προσφέρει η Συνθήκη της Λισαβόνας και η πρωτοβουλία πολιτών, πρέπει να θεσπίσουμε μια σαφή διαδικασία. Μέσα από τις δημόσιες διαβουλεύσεις και τις διαβουλεύσεις με το Ευρωπαϊκό Κοινοβούλιο κατέστη σαφές ότι χρειαζόμασταν μια διαδικασία που θα ήταν εύκολη, κατανοητή, φιλική προς τον χρήστη και καλά ισορροπημένη. Θεωρώ ότι επιτύχαμε αυτό τον στόχο. Αυτό έγινε ουσιαστικά χάρη στις ενδελεχείς συζητήσεις που πραγματοποιήσαμε πολύ συχνά εδώ, στο Ευρωπαϊκό Κοινοβούλιο. Θα ήθελα να σας ευχαριστήσω όλους για τη διοργάνωση μιας σειράς ακροάσεων, όχι μόνο στην Επιτροπή Συνταγματικών Υποθέσεων (AFCO) και στην Επιτροπή Αναφορών (PETI), αλλά και στις περισσότερες πολιτικές ομάδες, διότι οι ακροάσεις αυτές ήταν πολύ σημαντικές για όλους μας. Μπορώ να σας διαβεβαιώσω ότι αποτέλεσαν πολύ καλή πηγή έμπνευσης και νέων δημιουργικών ιδεών που, στο τέλος, μας βοήθησαν να βελτιώσουμε την αρχική πρόταση της Επιτροπής.
<P>
Εκτιμώ επίσης τον καινοτόμο τρόπο με τον οποίο αντιμετώπισε το Ευρωπαϊκό Κοινοβούλιο αυτήν την πρωτοβουλία. Είχαμε τέσσερις εισηγητές από δύο διαφορετικές επιτροπές. Ο Alain Lamassoure τους αποκάλεσε συμμορία των τεσσάρων. Πρέπει να πω ότι ήταν μια πολύ ωραία συμμορία. Ήταν απόλαυση να δουλεύει κανείς με όλους σας. Ήταν χαρά μου που συμπεριέλαβα τη νέα δημιουργική συμβολή σας στους κοινούς μας συλλογισμούς, διότι καθένας σας προσέγγισε το θέμα από διαφορετική οπτική γωνία και προσέφερε τη δική του εμπειρία σχετικά με τρόπους βελτίωσης της αρχικής πρότασης της Επιτροπής. Το εκτιμώ πραγματικά.
<P>
Χάρη σε αυτήν τη νέα καινοτόμο προσέγγιση, επιτύχαμε ευρεία συναίνεση εντός του Ευρωπαϊκού Κοινοβουλίου. Είμαι ιδιαίτερα ικανοποιημένος με την πολύ σαφή ψηφοφορία στο επίπεδο της AFCO.
<P>
Μία από τις σημαντικές ιδέες που προέκυψαν από τους εισηγητές ήταν τι είδους συνέχεια θα πρέπει να δώσουμε στην πρωτοβουλία πολιτών. Πιστεύω πως η ιδέα ότι ένας δεόντως υψηλόβαθμος εκπρόσωπος της Επιτροπής θα πρέπει να υποδέχεται τους διοργανωτές της πρωτοβουλίας μετά από την επιτυχή ολοκλήρωσή της προήλθε από το Ευρωπαϊκό Κοινοβούλιο. " ιδέα της διοργάνωσης ακροάσεων ως υποχρεωτικό στάδιο, κατά τη διάρκεια του οποίου θα μπορούμε να συζητούμε ευρύτερα τους στόχους της πρωτοβουλίας, προήλθε επίσης από την παρούσα Αίθουσα.
<P>
Θα ήθελα να τονίσω ότι χαιρόμαστε ιδιαίτερα και είμαστε ικανοποιημένοι που οι εν λόγω δημόσιες ακροάσεις θα διοργανώνονται σε ουδέτερο έδαφος, εδώ, στο Ευρωπαϊκό Κοινοβούλιο, διότι αυτό θα διασφαλίσει ότι η Επιτροπή δεν θα βρεθεί στη δυσάρεστη θέση να αποτελεί ταυτόχρονα τον δικαστή και τους ενόρκους. " Επιτροπή θα εκπροσωπείται σε αυτές τις ακροάσεις σε δεόντως υψηλό επίπεδο, όπου είναι δυνατόν από τον Επίτροπο ή τον Γενικό Διευθυντή που διαθέτει αρμοδιότητα επί του θέματος, και θα παρακολουθεί προσεκτικά τη συζήτηση.
<P>
Θα ήθελα να σας διαβεβαιώσω, και μέσω υμών να διαβεβαιώσω και όλους τους ευρωπαίους πολίτες, ότι εμείς στην Επιτροπή έχουμε πλήρη συναίσθηση της σημασίας και της αξίας του ενός εκατομμυρίου πολιτών που θα υποστηρίζουν μία συγκεκριμένη πρόταση. Θα την χειριστούμε με σεβασμό και μεγάλη φροντίδα.
<P>
Το μόνο που με λυπεί στην παρούσα συζήτηση είναι ότι θα χρειαστεί να περιμένουμε λίγο ακόμα προτού η πρωτοβουλία πολιτών μπορέσει να χρησιμοποιηθεί στο έπακρο. Πρέπει, ωστόσο, να αναγνωρίσουμε ότι αν επιθυμούμε να προσφέρουμε στους πολίτες μας μια βελτιωμένη υπηρεσία, πρέπει να αλλάξουμε ορισμένους εσωτερικούς κανόνες στα κράτη μέλη και πρέπει να αναπτύξουμε το λογισμικό του συστήματος επιγραμμικής συλλογής. Είμαι βέβαιος, ωστόσο, ότι θα το κάνουμε στον προβλεπόμενο χρόνο και ότι οι ευρωπαίοι πολίτες θα έχουν την ευκαιρία να χρησιμοποιήσουν αυτήν την πρωτοβουλία όσο το δυνατόν συντομότερα.
<P>
Εκτιμώ, ως εκ τούτου, ιδιαίτερα, ότι στοχεύουμε σε συμφωνία σε πρώτη ανάγνωση, διότι αυτό θα επιτρέψει στους πολίτες μας να χρησιμοποιήσουν το νέο αυτό μέσο πολύ ταχύτερα απ' ό,τι αναμενόταν αρχικά.
<P>
Θα ήθελα να σας ευχαριστήσω για μία ακόμα φορά για την εξαιρετική συνεργασία με όλους τους εισηγητές, με την κ. Gurmai, με την Πρόεδρό μας, την κ. Wallis, και με τον κ. Häfner και τον κ. Lamassoure. Όπως είπα, όλοι τους προσέφεραν πολύ νέες και πολύ σημαντικές ιδέες που έκαναν την παρούσα πρόταση καλύτερη από την αρχική πρόταση της Επιτροπής.
<P>
Θα ήθελα επίσης να ευχαριστήσω προσωπικά τον Olivier Chastel, διότι επέδειξε την τεράστια ικανότητά του για οικοδόμηση συναίνεσης. Γνωρίζω πόσο δύσκολη ήταν η κατάσταση στο Συμβούλιο, πόσες αποκλίσεις χρειάστηκε να αντιμετωπιστούν, και χάρη στις προσπάθειές του και το εξαιρετικό έργο της βελγικής Προεδρίας έχουμε σήμερα αυτήν την ευρεία συναίνεση και στο Συμβούλιο.
<SPEAKER ID="103" NAME="Róża Gräfin von Thun und Hohenstein" LANGUAGE="PL">
Κυρία Πρόεδρε, θα ήθελα να εκφράσω τις ειλικρινείς ευχαριστίες μου προς τους εισηγητές για την κατάρτιση του κειμένου επί του οποίου πρόκειται να ψηφίσουμε σήμερα. Ελπίζω ότι θα διαθέσουμε αυτόν τον μηχανισμό στους πολίτες σήμερα και ότι θα αναπτυχθεί περαιτέρω από την Επιτροπή. Ασφαλώς, συμφωνώ. Κατέστη όσο το δυνατόν πιο απλός. Εκείνο επί του οποίου θα ψηφίσουμε σήμερα είναι το αποτέλεσμα ενός συμβιβασμού -ενός δύσκολου ενίοτε συμβιβασμού- και αντιλαμβάνομαι ότι ο κ. Lamassoure και οι άλλοι εισηγητές κατόρθωσαν να καταλήξουν, εξ ονόματός μας, σε ένα αποτέλεσμα που είναι εφαρμοστέο και εφικτό. Προσωπικά, λυπάμαι που πρέπει να εγκαταλείψουμε τη διάταξη η οποία παρέχει σε 16χρονους το δικαίωμα να υπογράψουν μια πρωτοβουλία, αλλά θα υποστηρίξω το κείμενο στην μορφή που προέκυψε μετά τις διαπραγματεύσεις, διότι είμαι βεβαία ότι δεν πρέπει να υπάρξει άλλη καθυστέρηση και ότι η πρωτοβουλία πρέπει να διατεθεί στους πολίτες.
<P>
Είμαι σίγουρη ότι, στην πραγματικότητα, σήμερα δημιουργούμε αυτό το νέο μέρος του συστήματος με σκοπό να αναλάβουμε δράση σε σχέση με κάτι που είχε ειπωθεί πολλές φορές στη συγκεκριμένη Αίθουσα από τον αείμνηστο Bronisław Geremek - η Ευρώπη είναι ενωμένη και έχει έρθει ο καιρός να δραστηριοποιηθούν οι Ευρωπαίοι. Σήμερα, κάνουμε ένα εποικοδομητικό βήμα προς αυτήν την κατεύθυνση. Δεν γράφουμε τη Βίβλο εδώ. Σε τρία χρόνια, οι διαδικασίες που προτείνονται σήμερα θα μπορέσουν να εξετασθούν και να βελτιωθούν, υπό την προϋπόθεση ότι θα χρησιμοποιηθούν, κάτι που προτρέπω ιδιαίτερα τους πολίτες να κάνουν.
<SPEAKER ID="104" NAME="Kinga Göncz">
συντάκτρια γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. - (HU) Κυρία Πρόεδρε, ως εκπρόσωπος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, θα ήθελα κι εγώ να συγχαρώ τους εισηγητές, και θα ήθελα να ευχαριστήσω την Επιτροπή για το έργο της, καθώς και τον κ. Šefčovič και τον κ. Chastel για το δικό τους έργο στο Συμβούλιο, διότι συνέβαλαν σημαντικά στη δημιουργία ενός ορθού και βιώσιμου κειμένου που αποτελεί πραγματικά βήμα προς την απλοποίηση, και το οποίο πιστεύω ότι θα λάβει ευρεία υποστήριξη. Υπήρξαν έντονες συζητήσεις και υποβλήθηκε μεγάλος αριθμός προτάσεων. Ο μεγάλος αριθμός καλών προτάσεων σήμαινε επίσης ότι έπρεπε να ενοποιηθούν, ώστε η τελική πρόταση να είναι όσο το δυνατόν περισσότερο φιλική προς τον χρήστη. " συλλογή ενός εκατομμυρίου υπογραφών αποτελεί τεράστιο επίτευγμα και απαιτεί τεράστιο έργο. Θα θέλαμε επίσης να απευθυνθούμε σε εκείνους που δεν μπορούν να συμβάλουν με επιγραμμικό τρόπο, αλλά θα προτιμούσαν να εκφράσουν την άποψή τους εγγράφως. Θα χαρούμε να λάβουμε ενημέρωση και θα χαρούμε αν μπορέσουμε να επιλύσουμε όσο το δυνατόν νωρίτερα τυχόν προβλήματα που θα προκύψουν στο πλαίσιο της διαδικασίας. Είναι βέβαιο ότι η Ευρώπη θα ωφεληθεί σημαντικά από το εν λόγω μέσο.
<SPEAKER ID="105" NAME="Cecilia Wikström" LANGUAGE="SV">
Κυρία Πρόεδρε, πριν από την απόφαση για την έγκριση της Συνθήκης της Λισαβόνας, οι πολιτικοί μιλούσαν ένθερμα για τις δυνατότητες που θα προσέφεραν οι πρωτοβουλίες πολιτών. Πρέπει τώρα να διασφαλίσουμε ότι αυτό θα αποτελέσει ισχυρή μεταρρύθμιση υπέρ της δημοκρατίας και όχι χάρτινο τίγρη.
<P>
Υπήρξα συντάκτρια γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων και χάρηκα που υπέβαλα προτάσεις οι οποίες θα βελτιώσουν την κατάσταση για τους πολίτες. Για παράδειγμα, επιθυμούσαμε τη συμμετοχή των νέων και για τον λόγο αυτόν προτείναμε ως όριο ηλικίας τα 16 έτη για την υποβολή μιας πρωτοβουλίας. Αποφασίστηκε το όριο ηλικίας να είναι τα 18 έτη, πράγμα για το οποίο λυπάμαι, αλλά και πάλι πρόκειται για νέους. Επίσης, παρατείναμε το χρονικό όριο σε 24 μήνες. Τώρα, μετατράπηκε σε δώδεκα μήνες, αλλά εντούτοις χαίρομαι που υπήρξε συμβιβασμός, διότι κατά βάθος είμαι θετικός άνθρωπος.
<P>
Από την άλλη πλευρά, επισημαίνουμε ότι θα χρειαστεί να καταβληθεί μεγάλη προσπάθεια από την πλευρά όσων υποβάλλουν μια πρωτοβουλία, αλλά ελπίζω ότι θα ανταποκριθούμε στην πρόκληση να διασφαλίσουμε ότι οι πρωτοβουλίες πολιτών θα γίνονται δεκτές με σεβασμό και με εποικοδομητικό και θετικό πνεύμα από τα θεσμικά όργανα της ΕΕ.
<P>
Τέλος, θα ήθελα να ευχαριστήσω όλους τους συναδέλφους μου για την εξαιρετική συνεργασία επ' αυτής της σημαντικής πρωτοβουλίας.
<SPEAKER ID="106" NAME="Íñigo Méndez de Vigo" LANGUAGE="ES">
Κυρία Πρόεδρε, η Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες) θα ψηφίσει με ενθουσιασμό υπέρ της παρούσας έκθεσης, και θα ήθελα να συγχαρώ τους εισηγητές, την Επιτροπή και το Συμβούλιο για την παρούσα συμφωνία.
<P>
Κυρίες και κύριοι, τη δεκαετία του 1980, εφηύραμε τη φράση "δημοκρατικό έλλειμμα". Με αυτήν εννοούσαμε ότι στην Ευρωπαϊκή Ένωση οι αποφάσεις λαμβάνονταν μόνο από το Συμβούλιο Υπουργών, βάσει προτάσεων της Επιτροπής, και ότι το Κοινοβούλιο διαδραμάτιζε απλώς συμβουλευτικό ρόλο.
<P>
Το Κοινοβούλιο αγωνίζεται από τη δεκαετία του 1980, μέσω των Συνθηκών του Μάαστριχτ, του Άμστερνταμ και της Νίκαιας, της Συνταγματικής Συνθήκης και της Συνθήκης της Λισαβόνας, να καλύψει αυτό το δημοκρατικό έλλειμμα, και πιστεύω ότι μέσω της Συνθήκης της Λισαβόνας, με τις νέες αρμοδιότητες του Κοινοβουλίου και τη συμμετοχή των εθνικών κοινοβουλίων, επιτύχαμε αυτόν τον στόχο.
<P>
Σήμερα, συμπληρώνουμε το επίτευγμα αυτό μέσω της παρούσας πρωτοβουλίας πολιτών, που στο πλαίσιο του έργου της Διάσκεψης οφείλεται στην καλή συνεργασία μεταξύ των εθνικών κοινοβουλίων και του Ευρωπαϊκού Κοινοβουλίου. Θα ήθελα να υπενθυμίσω εδώ σήμερα τα ακόλουθα ονόματα: Jürgen Meyer, ο γερμανός σοσιαλδημοκράτης συνάδελφός μας, και Alain Lamassoure, που ήταν υπεύθυνοι για την υποβολή της παρούσας πρωτοβουλίας στην Ολομέλεια της Διάσκεψης και για την έγκρισή της.
<P>
Ως εκ τούτου, πιστεύω ότι ολοκληρώσαμε τον κύκλο, κυρία Πρόεδρε. Πιστεύω ότι σήμερα, όταν εγκρίνουμε αυτήν την πρωτοβουλία, θα έχουμε υπογράψει τη θανατική ποινή της έννοιας του "δημοκρατικού ελλείμματος".
<P>
Τώρα, εναπόκειται σ' εμάς να δράσουμε με υπεύθυνο τρόπο, κυρίες και κύριοι, και σήμερα έχουμε επίσης τη δυνατότητα να το κάνουμε. Εγκρίνοντας τον προϋπολογισμό της Ένωσης, θα εκπληρώσουμε τον ρόλο που αναμένεται από εμάς: ως ένα υπεύθυνο Κοινοβούλιο με αρμοδιότητες συναπόφασης.
<P>
Κυρίες και κύριοι, θεωρώ ότι σήμερα ήταν μια καλή μέρα για την Ευρώπη.
<SPEAKER ID="107" NAME="Enrique Guerrero Salom">
εξ ονόματος της Ομάδας S&D. - (ES) Κυρία Πρόεδρε, "Democracy: The Unfinished Journey" είναι ο τίτλος του βιβλίου ενός διακεκριμένου αναλυτή των θεωρητικών και πρακτικών αλλαγών με τις οποίες έρχονται αντιμέτωπες οι σύγχρονες δημοκρατίες.
<P>
Βρισκόμαστε πράγματι στο μέσο ενός ανολοκλήρωτου ταξιδιού του οποίου πολλά στάδια έχουν ολοκληρωθεί, αλλά βρισκόμαστε σε περίοδο κινδύνων, αβεβαιότητας και πολλών αμφιβολιών. Ωστόσο, μεταξύ των αμφιβολιών αυτών, έχουμε και ορισμένες βεβαιότητες.
<P>
" πρώτη είναι ότι η δομή που άντεξε ήταν η αντιπροσωπευτική δημοκρατία: τα θεσμικά μας όργανα· χωρίς ελεύθερα κοινοβούλια που να βασίζονται στη βούληση των πολιτών η δημοκρατία δεν θα είχε ποτέ επιβιώσει.
<P>
Ωστόσο, ισχύει επίσης ότι η δημοκρατία χρειάζεται τώρα καινοτομία, μεταρρυθμίσεις και αλλαγές προκειμένου να βελτιώσει την ποιότητά της, διατηρώντας παράλληλα τις δομές που μας υπηρέτησαν τόσο καλά μέχρι στιγμής και την ισχύ των θεμελίων τους.
<P>
Τι είδους αλλαγές χρειαζόμαστε; Χρειάζεται να μεταπηδήσουμε σε ένα είδος δημοκρατίας που θα επεκτείνει το συμμετοχικό βήμα διαλόγου, ούτως ώστε οι πολίτες να μην αποτελούν απλώς ψηφοφόρους κάθε τέσσερα ή πέντε χρόνια. Χρειαζόμαστε μια δημοκρατία που θα αυξήσει το περιθώριο διαλόγου, όπου οι πολίτες θα συζητούν, θα επιχειρηματολογούν και θα ανταλλάσσουν απόψεις, μια δημοκρατία που θα αυξήσει το κοινωνικό κεφάλαιο, όπου οι πολίτες δεν θα είναι πλέον απομονωμένοι και θα μπορούν να ενταχθούν στην κοινότητα. Χρειαζόμαστε επίσης μια ευρωπαϊκή διάσταση γι' αυτό το είδος δημοκρατίας.
<P>
Θεωρώ ότι αυτό το επιτύχαμε μέσω της νομοθεσίας για την παρούσα πρωτοβουλία πολιτών. Δεν υπάρχουν πλέον δύο είδη νομιμότητας, αλλά δύο φωνές των πολιτών: η μία εδώ στο Κοινοβούλιο και η άλλη μέσω της πρωτοβουλίας πολιτών. Αυτό θα μας παράσχει μια ισχυρότερη, περισσότερο συμμετοχική και περισσότερο νόμιμη δημοκρατία.
<SPEAKER ID="108" NAME="Anneli Jäätteenmäki">
εξ ονόματος της Ομάδας ALDE. - (FI) Κυρία Πρόεδρε, θα ήθελα να ευχαριστήσω τους πάντες για τη συνεργασία τους. Ήταν μια εξαιρετικά ξεκάθαρη συνεργασία. " πρωτοβουλία πολιτών συνιστά ευπρόσδεκτη προσθήκη στην ενεργό συμμετοχή των πολιτών στα κοινά. Εύχομαι ότι θα διαδραματίσει σημαντικό ρόλο όσον αφορά την πρόκληση πολιτικών συζητήσεων. Δεν λαμβάνουν όλες οι πρωτοβουλίες επαρκή υποστήριξη, αλλά μπορούν να προσφέρουν νέες προοπτικές στη συζήτηση.
<P>
Το Κοινοβούλιο ήθελε να καταστήσει την πρωτοβουλία πολιτών όσο το δυνατόν περισσότερο φιλική προς τον χρήστη, και σε μεγάλο βαθμό το κατόρθωσε. Χαίρομαι ιδιαίτερα διότι η Επιτροπή και το Κοινοβούλιο θα πρέπει να διοργανώνουν δημόσια ακρόαση με τη συλλογή ενός εκατομμυρίου υπογραφών. Αυτό θα υποχρεώνει ουσιαστικά τα θεσμικά όργανα της ΕΕ να ακούν τι έχουν να προτείνουν οι υπογράφοντες. Ταυτόχρονα, η Επιτροπή θα πρέπει να δικαιολογεί λεπτομερώς προς αυτούς ενδεχόμενη αρνητική στάση της.
<P>
Θα χαιρόμουν αν η παρούσα πρωτοβουλία πολιτών μπορούσε να υπογράφεται όχι μόνο από αυτούς τους πολίτες αλλά και από τους ανθρώπους που ζουν σε κάθε χώρα, αλλά δεν υπήρξε αρκετή υποστήριξη γι' αυτό.
<P>
" σημασία της πρωτοβουλίας πολιτών δεν θα διαπιστωθεί παρά μόνο αφότου τεθεί σε ισχύ. Εύχομαι ότι κάποια μέρα θα προκαλέσει ευρύτερη συζήτηση σχετικά με θέματα που άπτονται της ΕΕ απ' ό,τι συνέβη σήμερα.
<SPEAKER ID="109" NAME="Indrek Tarand" LANGUAGE="ET">
Κυρία Πρόεδρε, χαίρομαι ιδιαίτερα που η παρούσα διαμάχη, η οποία πριν από λίγο καιρό έμοιαζε να μην έχει τέλος, βρήκε τώρα τη λύση της. Όπως το φόξτροτ με την πολυαγαπημένη μας Ευρωπαϊκή Υπηρεσία Εξωτερικής Δράσης, έτσι και αυτό κράτησε υπερβολικά πολύ καιρό. Ένα αργό φόξτροτ κάνει την πλάτη σου να πονέσει και ο παρτενέρ σου μπορεί στο τέλος να απογοητευθεί. Ωστόσο, ο συγκεκριμένος παρτενέρ δεν είναι άλλος από τους πολίτες μας. Εύχομαι αυτή η νέα μορφή δημοκρατίας να επιτύχει και να μην προδώσουμε τις ελπίδες των πολιτών μας. Κατ' εμέ, το πιο λυπηρό στην όλη συζήτηση ήταν ότι πολύ συχνά διαπιστώναμε έλλειψη εμπιστοσύνης προς τους πολίτες, φόβο ότι οι πολίτες θα υποβάλουν ανόητες ιδέες. Αυτός ο φόβος είναι αδικαιολόγητος, όπως θα διαπιστώσουμε.
<P>
Κύριε Šefčovič, θα ήθελα να αρχίσει και η Επιτροπή να εμπιστεύεται περισσότερο τους πολίτες της. Ως εκπρόσωπος της Εσθονίας, θα ήθελα να ευχαριστήσω και το Συμβούλιο, διότι διατήρησε τη δυνατότητα ηλεκτρονικής υπογραφής, καθώς αυτό έχει ουσιαστική σημασία για τον λαό μου. " Ευρώπη αναμένει με ανυπομονησία τις δημιουργικές ιδέες των πολιτών της. Σας ευχαριστώ.
<SPEAKER ID="110" NAME="Emma McClarkin">
εξ ονόματος της Ομάδας ECR. - (EN) Κυρία Πρόεδρε, η πρωτοβουλία ευρωπαίων πολιτών (ΠΕΠ) αποτελεί μια πολυαναμενόμενη ένδειξη δέσμευσης από την ΕΕ, και συνιστά μια καλή ευκαιρία αύξησης της δημοκρατικής συμμετοχής στην Ευρώπη και ενίσχυσης των δεσμών μεταξύ πολιτών και πολιτικών.
<P>
Αν και το εμπόδιο της υποχρέωσης παροχής αριθμών διαβατηρίου εξακολουθεί να εφαρμόζεται στα δύο τρίτα των κρατών μελών, εγώ και άλλα μέλη της Ομάδας των Ευρωπαίων Συντηρητικών και Μεταρρυθμιστών βοηθήσαμε να καταστεί η πρωτοβουλία πολιτών περισσότερο φιλική προς τον χρήστη, διαγράφοντας τον τρομερά γραφειοκρατικό διπλό έλεγχο του παραδεκτού που προτάθηκε από την Επιτροπή και διασφαλίζοντας ότι η ΠΕΠ θα τεθεί επίσης στη διάθεση λαϊκών κινημάτων και όχι μόνο μεγάλων οργανωμένων ομάδων συμφερόντων.
<P>
Τώρα, οι πραγματικά τοπικές πρωτοβουλίες έχουν τη δυνατότητα να επιτύχουν, ακόμα και αν δεν τηρούν το πνεύμα του ευρωπαϊκού φεντεραλισμού. Ακόμα σημαντικότερο είναι ότι η Επιτροπή θα είναι υποχρεωμένη να αναφέρει τους ακριβείς λόγους για τους οποίους απορρίπτει μια ΕΠΕ, καθώς και με ποιον ακριβώς τρόπο σκοπεύει να δώσει συνέχεια σε μια επιτυχημένη πρωτοβουλία. " διαφάνεια είναι βασική κατά τη διαδικασία αυτή.
<P>
Είναι καιρός να αρχίσει η Ευρωπαϊκή Ένωση να αναγνωρίζει δεόντως τις απόψεις των ευρωπαίων πολιτών και να ακούει τη φωνή των ανθρώπων. Εύχομαι ότι το σύστημα αυτό θα δημιουργήσει ένα ισχυρότερο αίσθημα δημοκρατίας και δημοκρατικής λογοδοσίας της Ευρωπαϊκής Επιτροπής, και θα εμπνεύσει συζητήσεις σχετικά με τη μελλοντική πορεία της ΕΕ.
<SPEAKER ID="111" NAME="Helmut Scholz" LANGUAGE="DE">
Κυρία Πρόεδρε, κύριε Šefčovič, κυρίες και κύριοι, κατά τη διάρκεια της πρωινής συζήτησης σχετικά με την επικείμενη συνεδρίαση του Ευρωπαϊκού Συνεδρίου κατέστη ήδη σαφές ότι έχουμε πρόβλημα νομιμοποίησης στην Ευρωπαϊκή Ένωση. Οι ρίζες του εντοπίζονται κυρίως στο ότι η πολιτική παρακάμπτει υπερβολικά συχνά τα καθημερινά συμφέροντα των πολιτών. Δικαίως αναμένουν αυτοί να συμμετάσχουν περισσότερο στη χάραξη των πολιτικών. Οι διαδηλώσεις που πραγματοποιούνται σε αρκετές χώρες της ΕΕ αποτελούν σαφή έκφραση αυτού. " καθιέρωση της πρωτοβουλίας ευρωπαίων πολιτών, επί της οποίας ψηφίζουμε σήμερα, σημαίνει ότι για πρώτη φορά στην ιστορία της ΕΕ, θα υπάρχει ένα μέσο που θα επιτρέπει στους πολίτες της Ευρώπης να εκφράζουν τις προσδοκίες και τις απαιτήσεις τους απευθείας, να υποβάλουν πρωτοβουλίες άμεσα, να παρακολουθούν τη συνέχεια που δίνεται σε αυτές και να συμμετέχουν απευθείας στη χάραξη των πολιτικών.
<P>
" τρέχουσα νομοθεσία είναι καλή, αλλά η Ομάδα μου είναι της γνώμης ότι θα μπορούσε και θα έπρεπε να γίνει ακόμα καλύτερη. Το κατά πόσον οι πολίτες και οι κάτοικοι της Ευρώπης θα χρησιμοποιήσουν πράγματι την πρωτοβουλία πολιτών θα εξαρτηθεί εν τέλει από εμάς εδώ στο Κοινοβούλιο. Πόσο σοβαρά παίρνουμε τις δεσμεύσεις που οι ίδιοι επιβάλαμε στον εαυτό μας για την υποστήριξη της απαραίτητης ανοιχτής προσέγγισης; Θα είμαστε διατεθειμένοι και σε θέση σε τρία χρόνια να εκφράσουμε την αντίθεσή μας στο Συμβούλιο και την Επιτροπή σχετικά με την περαιτέρω ανάπτυξης της πρωτοβουλίας αυτής; Τα θέματα έχουν ήδη ορισθεί στον τρέχοντα κανονισμό και σήμερα επιθυμούμε να ξαναψηφίσουμε σχετικά με τα ίδια σημεία. " αξία της πρωτοβουλίας πολιτών δεν θα μετρηθεί σε σχέση με τον διαθεσμικό συμβιβασμό που επιτεύχθηκε μεταξύ του Συμβουλίου και της Επιτροπής, αλλά σε σχέση με το κατά πόσον θα χρησιμοποιηθεί πράγματι. Το γεγονός ότι το σημερινό αποτέλεσμα είναι σημαντικά καλύτερο -και θα ήθελα να ευχαριστήσω ιδίως την κ. Gurmai, την κ. Wallis, τον κ. Lamassoure και τον κ. Häfner που συνεργάστηκαν στενά και σημείωσαν τόσο μεγάλη πρόοδο κατά την επεξεργασία του παρόντος κανονισμού- οφείλεται επίσης στα πολλά μέλη της κοινωνίας των πολιτών που υπέβαλαν τους προβληματισμούς και τις συζητήσεις μας σε επανειλημμένους ελέγχους ρεαλιστικότητας και δυνατότητας πρακτικής εφαρμογής. Δράττομαι επίσης της ευκαιρίας να τους ευχαριστήσω.
<P>
Καλώ τους πολίτες της Ευρώπης να αναλάβουν την πρωτοβουλία.
<SPEAKER ID="112" NAME="Morten Messerschmidt" LANGUAGE="DA">
Κυρία Πρόεδρε, από τότε που τέθηκε σε ισχύ η Συνθήκη της Λισαβόνας πριν από έναν χρόνο, μια άνευ προηγουμένου εξουσία μεταβιβάσθηκε στα θεσμικά όργανα της ΕΕ, και καθ' όλη τη διάρκεια του προηγούμενου έτους γίναμε μάρτυρες του πώς το Ευρωπαϊκό Κοινοβούλιο ιδίως μπόρεσε να εκμεταλλευτεί την κατάσταση αυτή - στερώντας τα κράτη μέλη από τεράστιο μέρος της εξουσίας τους.
<P>
Υπήρξαν δύο αχτίδες φωτός όταν τέθηκε σε ισχύ η Συνθήκη της Λισαβόνας. Μία από αυτές ήταν η πρωτοβουλία πολιτών. Αυτός είναι επίσης ο λόγος για τον οποίο -εξ ονόματος τόσο του κόμματός μου στη Δανία όσο και της Ομάδας μου εδώ στο Ευρωπαϊκό Κοινοβούλιο- συμμετείχα στις διαπραγματεύσεις ακριβώς με σκοπό την υλοποίηση της πρωτοβουλίας πολιτών, η οποία, παρ' όλα αυτά, δεν αποτέλεσε παρά μια μικροσκοπική αχτίδα φωτός σε μια κατά τα άλλα πολύ σκοτεινή και πολύ ομοσπονδιακή ΕΕ.
<P>
Υπήρξαν πολλοί τομείς στους οποίους διαφωνήσαμε. Αρκετοί εισηγητές ανέφεραν ήδη ότι κάποιος θέλει να επεκτείνει το δικαίωμα υποβολής μιας πρωτοβουλίας πολιτών σε άτομα που δεν είναι πολίτες και κάποιος άλλος να είναι σε θέση να αποφασίζει για το όριο ηλικίας σε άλλα κράτη μέλη και ούτω καθεξής - πράγμα επί του οποίου δεν κατορθώσαμε να συμφωνήσουμε. Ωστόσο, το πλαίσιο επί του οποίου συμφωνήσαμε τώρα περιέχει θετικά στοιχεία και, ως εκ τούτου, σύμφωνα με το πνεύμα της δημοκρατίας και προκειμένου να προωθήσουμε τα θετικά στοιχεία που, εν πάση περιπτώσει, περιέχονται στη Συνθήκη της Λισαβόνας, η Ομάδα μου θα υποστηρίξει και αυτήν την πρωτοβουλία.
<SPEAKER ID="113" NAME="Bruno Gollnisch" AFFILIATION="NI">
(FR) Κυρία Πρόεδρε, κυρίες και κύριοι, η πρωτοβουλία πολιτών, όπως προτείνεται από τις Συνθήκες και ορίζεται στον παρόντα κανονισμό, συνιστά παρωδία της δημοκρατίας. Καταρχάς, κάνει τους πολίτες να πιστεύουν ότι η φωνή τους μπορεί να ακουστεί από την ευρωκρατία, παρά το γεγονός ότι αυτή αρνήθηκε συστηματικά να τους ακούσει όταν κατέστησαν σαφές, μέσω δημοψηφισμάτων, ότι δεν επιθυμούσαν την οικοδόμηση ενός ευρωπαϊκού υπερκράτους. Επομένως, αρχικά ακούστε το κοινό όταν λέει "όχι" ή όταν σας λέει να σταματήσετε.
<P>
Αποτελεί επίσης παρωδία της δημοκρατίας όσον αφορά τους περιορισμούς επί του παραδεκτού. " πρωτοβουλία πολιτών πρέπει να είναι σύμφωνη με τις Συνθήκες και τις επονομαζόμενες αρχές που βρίσκονται στη βάση αυτών. Ως εκ τούτου, στο όνομα των αρχών της ελεύθερης κυκλοφορίας που περιλαμβάνεται στις Συνθήκες, θα υπάρξει ανηλεής άρνηση κάθε αιτήματος για προστασία των οικονομιών μας, άρνηση να μπει φρένο στην οικονομική παγκοσμιοποίηση, της οποίας τις καταστροφικές επιπτώσεις βιώνουμε σήμερα, να αντιστραφούν κατά οποιονδήποτε τρόπο οι μεταναστευτικές ροές. Οποιαδήποτε πρωτοβουλία με σκοπό να μπει τέλος στις διαπραγματεύσεις με την Τουρκία ενδέχεται να έχει την ίδια μοίρα, εφόσον μπορούμε να ζητήσουμε από την Επιτροπή να αναλάβει δράση, αλλά δεν μπορούμε να της ζητήσουμε να σταματήσει να αναλαμβάνει δράση. Εάν μια πρωτοβουλία λάβει αρκετές υπογραφές, η Επιτροπή δεν είναι υποχρεωμένη να την θέσει σε εφαρμογή, απλώς να αιτιολογήσει την απόφασή της. Πρόκειται για πραγματική παρωδία της δημοκρατίας.
<SPEAKER ID="114" NAME="Mariya Nedelcheva" AFFILIATION="PPE">
- (FR) Κυρία Πρόεδρε, καταρχάς θα ήθελα να δώσω εύσημα για το τεράστιο έργο των εισηγητών. Κυρίες και κύριοι, υπάρχουν ορισμένες άνευ προηγουμένου στιγμές στο Ευρωπαϊκό Κοινοβούλιο. Σήμερα είναι μία εξ αυτών. Θελήσαμε να παράσχουμε στους πολίτες ένα σαφές, απλό και αποτελεσματικό μέσο προκειμένου να τους φέρουμε πιο κοντά στα θεσμικά όργανα.
<P>
Καταρχάς, πρέπει να επισημάνουμε τις προσπάθειες που έχουν γίνει για την απλοποίηση της διαδικασίας. " φάση της καταχώρισης είναι πλέον σύντομη και σαφής. Αποτελεί καθήκον μας να κοινοποιήσουμε τα κριτήρια που πρέπει να πληροί μια πρωτοβουλία για να καταχωρισθεί: σεβασμό για τις αξίες της Ένωσης, σεβασμό για τις αρμοδιότητες της Επιτροπής, σε σχέση με την εφαρμογή των Συνθηκών.
<P>
Κατά δεύτερον, θα ήθελα να επιστήσω την προσοχή σας στην προθεσμία του ενός έτους για τα κράτη μέλη. " τήρηση αυτού του χρονικού ορίου και η εγγύηση της προστασίας των δεδομένων θα στείλει ένα ηχηρό μήνυμα στους πολίτες μας.
<P>
Κατά τρίτον, θα ήθελα να εκφράσω την ικανοποίησή μου για την προθεσμία των τριών μηνών, για τα πολιτικά και τα νομικά επιχειρήματα και τη διαδικασία που πρέπει να ακολουθήσει η Επιτροπή για τη διοργάνωση δημόσιων ακροάσεων από κοινού με το Κοινοβούλιο. Ασφαλώς, με τα τρία αυτά σημεία, μπορεί να ειπωθεί ότι ο ευρωπαίος πολίτης θα έχει σύντομα στα χέρια του ένα μέσο που είναι απλούστερο από το αναμενόμενο, σαφέστερο απ' ότι φαίνεται εκ πρώτης όψεως και πιθανώς αποτελεσματικότερο.
<P>
Τέλος, θα συνεχίσω να επαγρυπνώ για πιθανές αρνητικές επιπτώσεις λόγω χρηματοδότησης πρωτοβουλιών από πολιτικά κόμματα και αυτό είναι κάτι που εξακολουθώ να πιστεύω ότι μπορεί να δώσει στους πολίτες αφορμή να μας κατηγορήσουν. Κατόπιν αυτού, βασίζομαι σε όλους μας να κρούσουμε των κώδωνα του κινδύνου με τις πρώτες ενδείξεις ότι χρησιμοποιείται για κομματικούς σκοπούς διότι, κατά πρώτον και κυριότερο, αυτή είναι η δέσμευσή μας και θα ψηφίσουμε για ένα μέσο συμμετοχικής δημοκρατίας που ανήκει αποκλειστικά στους πολίτες.
<SPEAKER ID="115" NAME="Victor Boştinaru" AFFILIATION="S&amp;D">
(EN) Κυρία Πρόεδρε, καταρχάς θα ήθελα να σας συγχαρώ για τη συμβολή σας ως συνεισηγήτρια της Επιτροπής Αναφορών μας.
<P>
Όπως μπορεί να γνωρίζετε, η πρωτοβουλία πολιτών αποτέλεσε σημαντική προτεραιότητα για την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο. Καταρχάς, θα ήθελα να συγχαρώ και τους τέσσερις συνεισηγητές της Επιτροπής Συνταγματικών Υποθέσεων και της Επιτροπής Αναφορών για το κοινό τους έργο κατά την εκπόνηση της παρούσας θαυμάσιας έκθεσης, καθώς και για τον τρόπο με τον οποίο διαπραγματεύτηκαν με το Συμβούλιο και την Επιτροπή για την επίτευξη ενός τόσο καλού αποτελέσματος. Θα ήθελα επίσης να αναφέρω τον πολύ ιδιαίτερο ρόλο που διαδραμάτισε ο Αντιπρόεδρος της Ευρωπαϊκής Επιτροπής, ο Επίτροπος Šefčovič, και την προθυμία, το ανοιχτό πνεύμα και τη δέσμευσή του να διαπραγματευτεί τόσο με το Συμβούλιο όσο και με το Κοινοβούλιο.
<P>
Χαίρομαι που ψηφίζω σήμερα, μόλις λίγους μήνες μετά την έναρξη της διαδικασίας σχετικά με αυτό το ξεχωριστό και βασικό μέσο της συμμετοχικής δημοκρατίας στην Ευρωπαϊκή Ένωση. Το Ευρωπαϊκό Κοινοβούλιο συνέβαλε σημαντικά στο παρόν κείμενο. Τα δύο τρίτα του κειμένου προέρχονται από το Κοινοβούλιο, που δείχνει για μία ακόμα φορά τη διαρκή προσήλωσή του στη συμμετοχή των ευρωπαίων πολιτών στον πολιτικό διάλογο και τη διάθεσή του να φέρει την Ευρωπαϊκή Ένωση πιο κοντά σε αυτούς.
<P>
Θεωρώ ότι το παρόν έγγραφο είναι καλά ισορροπημένο και συμβάλλει στον κοινό μας στόχο, ο οποίος είναι να αναθέσουμε στην πρωτοβουλία πολιτών σημαντικό ρόλο κατά την άσκηση της ευρωπαϊκής δημοκρατίας και να ενισχύσουμε την ικανότητα των ευρωπαίων πολιτών να έχουν επιρροή στις ευρωπαϊκές πολιτικές. Για την ακρίβεια, το εν λόγω μέσο είναι σχεδιασμένο με σκοπό να προωθήσει τη σε βάθος συζήτηση στο σύνολο της κοινωνίας των πολιτών. Όπως έχει από την αρχή επισημάνει η Ομάδα μας, το μέσο αυτό είναι προσβάσιμο και απλά σχεδιασμένο, καθώς και σαφές και λεπτομερές, προκειμένου να αποφευχθεί τυχόν πρόκληση δυσαρέσκειας.
<P>
Θα ήθελα να σας ευχαριστήσω θερμά και να σας ευχηθώ κάθε επιτυχία μετά από τη θαυμάσια αυτή αρχή.
<SPEAKER ID="116" NAME="Andrew Duff" AFFILIATION="ALDE">
(EN) Κυρία Πρόεδρε, αντίθετα από τις υποθέσεις ορισμένων ομιλητών, πεποίθησή μου είναι ότι η πρωτοβουλία πολιτών είχε πάντα ως στόχο να μπορέσει να χρησιμοποιηθεί από τους πολίτες για να ζητήσουν από την Επιτροπή να προτείνει τροποποίηση των Συνθηκών.
<P>
Χαίρομαι ιδιαίτερα που η τελική διατύπωση του άρθρου 2 του κανονισμού επαναλαμβάνει πιστά τη διατύπωση του άρθρου 11, παράγραφος 4, της Συνθήκης. Μια πρόταση της Επιτροπής για αλλαγή των Συνθηκών αποτελεί βεβαίως νόμιμη λειτουργία της Επιτροπής εντός του πλαισίου των αρμοδιοτήτων της, και όλοι γνωρίζουμε από εμπειρία ότι είναι συχνά αναγκαία η αλλαγή των Συνθηκών, προκειμένου να μπορέσουν να επιτευχθούν στο έπακρο οι στόχοι τους.
<P>
Επομένως, οι πολίτες θα πρέπει να είναι τολμηροί και να εκμεταλλευτούν στο έπακρο αυτό το σπουδαίο νέο πείραμα στη μεταεθνική δημοκρατία.
<SPEAKER ID="117" NAME="Marek Henryk Migalski" AFFILIATION="ECR">
(PL) Κυρία Πρόεδρε, όπως είπε η κ. McClarkin, η πολιτική μας ομάδα θα στηρίξει αυτό το σύστημα, διότι είναι καλό, και πρέπει να υποστηριχθεί κατά την ψηφοφορία. Χαίρομαι διότι κατά τις εργασίες που πραγματοποιήθηκαν σχετικά με το σύστημα, κατέστη εφικτή η κατάργηση αρκετών χαρακτηριστικών που προκαλούσαν ανησυχία. Μεταξύ άλλων, η προστασία των δεδομένων προσωπικού χαρακτήρα αυξήθηκε και το ελάχιστο όριο ηλικίας για την υποστήριξη μιας πρωτοβουλίας αυξήθηκε από τα 16 στα 18 έτη. Αυτό είναι ένα καλό αποτέλεσμα.
<P>
Ωστόσο, έχω ορισμένες παρατηρήσεις. Καταρχάς, όπως είπε η συνάδελφός μου, κ. McClarkin, η Επιτροπή είναι στην πραγματικότητα εκείνη που θα αποφασίζει κατά πόσον μια πρωτοβουλία θα γίνει δεκτή, και επομένως η φωνή των πολιτών εξακολουθεί να εξαρτάται από υπαλλήλους, ακόμα και αν αυτοί ενεργούν καλή τη πίστη. Ένα άλλο ζήτημα είναι ότι πρέπει να εξετασθεί κατά πόσον οι 300.000 ψήφοι που είναι αναγκαίες για μια πρωτοβουλία και το ένα τέταρτο των κρατών μελών που πρέπει να εκπροσωπούνται αποτελούν υπερβολικά χαμηλό όριο. Στην Πολωνία, μια πρωτοβουλία αυτού του είδους απαιτεί τις υπογραφές 100.000 ανθρώπων. Στην πολύ μεγαλύτερη κλίμακα ολόκληρης της Ευρωπαϊκής Ένωσης -οι Πολωνοί συνιστούν μόλις το 8% του πληθυσμού- θεωρώ ότι αυτό γεννά ερωτήματα. Ωστόσο, παρά τις αμφιβολίες αυτές, το σύστημα αξίζει να λάβει υποστήριξη και οι Ευρωπαίοι Συντηρητικοί και Μεταρρυθμιστές θα το υποστηρίξουν σίγουρα.
<SPEAKER ID="118" NAME="Bairbre de Brún" AFFILIATION="GUE/NGL">
(GA) Κυρία Πρόεδρε, καταρχάς θα ήθελα να ευχαριστήσω τόσο εσάς όσο και τους εισηγητές. Το έργο των εισηγητών αποτελεί σημαντική βελτίωση στην πρόταση της Επιτροπής.
<P>
Ωστόσο, με λυπεί που ορισμένες πτυχές της πρότασης θα οδηγήσουν στον αποκλεισμό ανθρώπων που θα έπρεπε να συμμετάσχουν. Θα παρακαλούσα το Κοινοβούλιο να λάβει σοβαρά υπόψη τις τροπολογίες που εγκρίθηκαν με μεγάλη πλειοψηφία στην Επιτροπή Αναφορών και τις οποίες υποβάλαμε και πάλι στην Ολομέλεια - τροπολογίες 71, 72, 73 και 74. Πρέπει να διασφαλίσουμε ιδίως ότι δεν θα πούμε στους κατοίκους της ΕΕ οι οποίοι δεν έχουν την ιθαγένεια της ΕΕ ότι οι απόψεις τους δεν είναι αναγκαίες ή ευπρόσδεκτες. Ομοίως, οι νέοι θα πρέπει να ενθαρρυνθούν να συμμετάσχουν στα ζητήματα που σχετίζονται με τις πολιτικές της ΕΕ.
<P>
Στην τρέχουσα κατάσταση, δεν θα είναι όλοι οι διαμένοντες στην ΕΕ -μεταξύ άλλων και οι επί μακρόν διαμένοντες- σε θέση να υπογράψουν την πρωτοβουλία πολιτών. " συμμετοχή θα επιτρέπεται μόνο σε όσους διαθέτουν ιθαγένεια της ΕΕ.
<P>
Σκοπός των τροπολογιών 72 και 73, ως εκ τούτου, τις οποίες υποβάλαμε για μία ακόμα φορά στην Ολομέλεια είναι να διασφαλισθεί ότι οι υπογραφές των διαμενόντων θα συμπεριλαμβάνονται στο ένα εκατομμύριο υπογραφές που ζητεί η Επιτροπή προκειμένου να αναλάβει δράση.
<SPEAKER ID="119" NAME="Daniël van der Stoep" AFFILIATION="NI">
(NL) Κυρία Πρόεδρε, δεν είμαι σίγουρος πώς πρέπει να αξιολογήσω την πρωτοβουλία πολιτών. " μεγαλύτερη συμμετοχή των πολιτών στη λήψη των αποφάσεων ακούγεται ωραία, αν και θα ήταν, βεβαίως, καλύτερα αν επιτρεπόταν στους ίδιους πολίτες να ψηφίσουν σχετικά με τη Συνθήκη της Λισαβόνας σε δημοψήφισμα.
<P>
Το να αποκαλούμε μια Συνθήκη που επιβλήθηκε στους πολίτες μας διάλογο μαζί τους είναι, κατά τη γνώμη μου, κυνικό και ειρωνικό. Κυρία Πρόεδρε, φοβούμαι πως το μόνο που θα αποδείξει η πρωτοβουλία πολιτών είναι ότι αποτελεί μια μεγάλη βιτρίνα. " Επιτροπή διαθέτει λευκή επιταγή να μην λαμβάνει υπόψη προτάσεις. Είναι προφανές ότι οι εμμονές της αριστερής φιλοευρωπαϊκής ελίτ που αντιπροσωπεύουν εμφανώς μια φιλοευρωπαϊκή θέση θα γίνουν δεκτές.
<P>
Ή μήπως μπορεί ο Επίτροπος να με απαλλάξει από αυτές τις ανησυχίες; Ας υποθέσουμε ότι είχαμε πρωτοβουλίες πολιτών για να σταματήσουν οι διαπραγματεύσεις με την Τουρκία ή να καταργηθεί το παρόν Κοινοβούλιο - κάτι που θα ήταν, βεβαίως, υπέροχο. Θα τις έπαιρνε στα σοβαρά η Επιτροπή; Θα ήθελα να ακούσω τις σκέψεις σας επ' αυτού.
<P>
Κυρία Πρόεδρε, η εμπιστοσύνη των πολιτών στην Ευρωπαϊκή Ένωση έχει ήδη πιάσει πάτο. Υποθέτω ότι η παρούσα πρωτοβουλία πολιτών δεν θα κάνει πολλά για να αλλάξει την κατάσταση και αυτό στην πραγματικότητα δεν με ανησυχεί, διότι όσο περισσότεροι άνθρωποι αναγνωρίσουν την κατάρρευση της Ευρωπαϊκής Ένωσης τόσο το καλύτερο.
<SPEAKER ID="120" NAME="Anna Maria Corazza Bildt" AFFILIATION="PPE">
(EN) Κυρία Πρόεδρε, ως σκιώδης εισηγήτρια της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων έχω δεσμευτεί στο έπακρο να βοηθήσω στη μετατροπή αυτού του νέου δικαιώματος σε πολιτικές πρωτοβουλίες για τους πολίτες της Ευρώπης με σκοπό την πραγματική εκχώρηση εξουσίας στους πολίτες.
<P>
Υποστηρίζω τον τελικό συμβιβασμό και συγχαίρω τον κ. Lamassoure. Την καθιστά φιλική προς τον χρήστη, απλή και προσβάσιμη για τους πολίτες. Επικροτώ ιδίως τη διαφάνεια όσον αφορά τόσο την πολιτική όσο και την οικονομική υποστήριξη. Ωστόσο, λυπάμαι διότι επιτρέπεται η χρηματοδότηση από πολιτικά κόμματα και Ομάδες και επιτρέπεται οι πολιτικοί σε εθνικό επίπεδο να δρομολογούν οι ίδιοι πρωτοβουλίες.
<P>
Δεν θέλω να σας το χαλάσω, συνάδελφοι, αλλά ας είμαστε ρεαλιστές Υπάρχει ο κίνδυνος η δημοκρατική διαδικασία στην Ευρώπη όχι μόνο να ενισχυθεί αλλά και να εκτροχιαστεί, και η πρωτοβουλία πολιτών μπορεί να τύχει εκμετάλλευσης, αν όχι κατάχρησης, από εξτρεμιστές και λαϊκιστές.
<P>
Θεωρώ ότι πρέπει να αναλάβουμε όλοι τις κοινές μας ευθύνες και να βεβαιωθούμε ότι θα χρησιμοποιηθεί πράγματι για τους πολίτες. Καλώ τους εκλεγμένους πολιτικούς στα κράτη μέλη να σεβαστούν το γεγονός ότι διαθέτουν την αντιπροσωπευτική δημοκρατία ώστε να είναι σε θέση να εκφράζουν τις απόψεις τους και ότι η παρούσα πρωτοβουλία είναι για τους πολίτες. Καλώ την Επιτροπή να ενημερώσει κατάλληλα τους πολίτες ώστε να μην δημιουργηθούν ψευδείς προσδοκίες και να είναι αυστηρή όσον αφορά τα κριτήρια που αφορούν το παραδεκτό.
<P>
Καλώ τα μέσα ενημέρωσης να διαδραματίσουν τον ρόλο τους παρέχοντας ορθές πληροφορίες και τα κράτη μέλη να σέβονται τα δεδομένα προσωπικού χαρακτήρα, ώστε οι άνθρωποι να νιώθουν αρκετή εμπιστοσύνη για να συμμετάσχουν. Εύχομαι πραγματικά ότι θα μπορέσουμε να προσφέρουμε στους πολίτες μας την ευκαιρία να συμμετάσχουν στην παρούσα συζήτηση και να απολαύσουν τη χρήση του μέσου αυτού.
<SPEAKER ID="121" NAME="Hannes Swoboda" AFFILIATION="S&amp;D">
(DE) Κυρία Πρόεδρε, δεν είμαι μέλος καμίας από τις άμεσα ενδιαφερόμενες επιτροπές, αλλά εντούτοις παρείχα στην εισηγήτριά μας, την κ. Gurmai, την πλήρη υποστήριξή μου και θα ήθελα να ευχαριστήσω όλους τους εισηγητές. Πιστεύω ότι κάναμε ένα σημαντικό βήμα προόδου στο πλαίσιο της διαδικασίας εκδημοκρατισμού της Ευρωπαϊκής Ένωσης.
<P>
Γνωρίζω ότι πολλοί άνθρωποι ανησυχούν σχετικά με μια πιθανή κατάχρηση του μέσου. Ωστόσο, εναπόκειται σ' εμάς να λάβουμε υπόψη τις ανησυχίες και τα προβλήματα των πολιτών στο πλαίσιο των πολιτικών μας και τότε δεν θα είναι σε θέση να καταχραστούν την πρωτοβουλία πολιτών. Εναπόκειται σ' εμάς να χρησιμοποιήσουμε τις πολιτικές μας για να αντιταχθούμε στις πρωτοβουλίες πολιτών, εάν θεωρούμε ότι ακολουθούν λάθος κατεύθυνση. " αντίθεση είναι σίγουρα χρησιμότερη από το να τους αγνοούμε.
<P>
Σε αντίθεση με την κ. Corazza Bildt, θεωρώ ότι επιτεύχθηκε ένας καλός συμβιβασμός. Πιστεύω ότι τα πολιτικά κόμματα δεν θα πρέπει να χρησιμοποιούν το μέσο των πρωτοβουλιών, διότι αυτός είναι ο ρόλος των πολιτικών κομμάτων και του Κοινοβουλίου. Ασφαλώς, είναι απολύτως σωστό οι πολιτικοί να μην εξαιρεθούν από τη συζήτηση. Ως εκ τούτου, θεωρώ ότι το παρόν μέσο αποτελεί κίνηση προς τη σωστή κατεύθυνση.
<P>
Εναπόκειται τώρα στα πολιτικά κόμματα να εφαρμόσουν τις σωστές πολιτικές υπό το άγρυπνο βλέμμα των πολιτών και της πρωτοβουλίας πολιτών, να επιληφθούν των επιθυμιών και των προβληματισμών των πολιτών, να τους φέρουν στο Κοινοβούλιο και να πραγματοποιήσουν έναν πολύ ευρύτερο διάλογο μαζί τους. Το παρόν μέσο υποχρεώνει επίσης τους πολιτικούς να δρουν με περισσότερη λογική και να διαμορφώσουν την Ευρώπη με τέτοιο τρόπο ώστε να είναι πραγματικά κοντά στους πολίτες και να μην είναι υπερβολικά απομακρυσμένη από αυτούς, πράγμα που συνιστά εύλογη κριτική πολλών ανθρώπων.
<P>
Για μία ακόμα φορά, θα ήθελα να ευχαριστήσω τους εισηγητές για το δύσκολο έργο που επιτέλεσαν. Πιστεύω ότι πρόκειται για σημαντικό βήμα προόδου για τη δημοκρατία στην Ευρώπη και εν τέλει αυτό είναι εκείνο για το οποίο αγωνιζόμαστε στο Κοινοβούλιο: μια δημοκρατική Ευρώπη.
<SPEAKER ID="122" NAME="Tadeusz Cymański" AFFILIATION="ECR">
(PL) Κυρία Πρόεδρε, θα ήθελα κι εγώ να εκφράσω την υποστήριξη και την έγκρισή μου για το παρόν σύστημα. Από την άλλη, η έκφραση ορισμένων αμφιβολιών και παρατηρήσεων δεν αποτελεί ένδειξη έλλειψης υποστήριξης, εκφράζει απλώς ανησυχία για το αν το σύστημα θα χρησιμοποιηθεί με τον σωστό τρόπο. Θα ήθελα να επισημάνω, εδώ, ότι πολλές από τις δυνατότητες αλλά και τους φόβους που συζητούνται -ο κ. Migalski, μεταξύ άλλων, αναφέρθηκε σε αυτό- αφορούν την ελπίδα ότι το παρόν μέσο, το οποίο είναι απολύτως αναγκαίο και θα συμβάλει ιδιαίτερα στην ενίσχυση και την επέκταση της δημοκρατίας, δεν θα τύχει στην πράξη κατάχρησης.
<P>
Παραδόξως, το παρόν μέσο μπορεί να τύχει εύκολα κατάχρησης στην πράξη, και όχι μόνο από εξτρεμιστές, αλλά και από πολύ ισχυρές ομάδες συμφερόντων, και το αναφέρω αυτό διότι θεωρούμε ότι το όριο του 1.000.000 δηλώσεων υποστήριξης δεν είναι μεγάλο σε σύγκριση με το δημογραφικό δυναμικό της Ένωσης. Εάν επισημάνουμε, ωστόσο, ότι η απόφαση αποδοχής ή απόρριψης μιας πρωτοβουλίας θα εξαρτάται σε μεγάλο βαθμό από μια αυθαίρετη αξιολόγηση, τότε και αυτό ενδέχεται να δεχθεί σοβαρές επικρίσεις από τους ίδιους τους πολίτες. Εν ολίγοις, θεωρώ ότι θα πρέπει να επιταχύνουμε τις εργασίες σχετικά με το σύστημα και να τις καταστήσουμε προτεραιότητά μας, αλλά εκείνο που είναι επίσης αναγκαίο είναι να υπαχθεί το σύστημα σε μια ιδιαίτερα ενδελεχή, προληπτική και λογική ανάλυση.
<SPEAKER ID="123" NAME="Diane Dodds" AFFILIATION="NI">
(EN) Κυρία Πρόεδρε, βρίσκομαι εδώ ως οπαδός της δημοκρατίας και ως κάποια που πιστεύει ότι πρέπει να ενθαρρυνθεί η μεγαλύτερη συμμετοχή στη δημοκρατική διαδικασία. Ας είμαστε ειλικρινείς, υπάρχει έλλειψη σύνδεσης μεταξύ των αρμοδίων για τη χάραξη πολιτικής και των πολιτών. Είναι, επομένως, πολύ σημαντικό να ακούγεται η φωνή των απλών πολιτών.
<P>
" ΠΕΠ αποτελεί καλή ιδέα θεωρητικά, εντούτοις ο ενθουσιασμός μου μετριάζεται από το γεγονός ότι η Επιτροπή εξακολουθεί να διαθέτει σημαντική εξουσία. Επίσης, δεν μπορούμε να αγνοήσουμε το ότι οι μηχανισμοί για τη συλλογή των υπογραφών για μια ΠΕΠ, ακόμα και με την προϋπόθεση για τη συμμετοχή μειωμένη στο ένα τέταρτο των κρατών μελών, μπορεί να σημαίνουν ότι θα είναι πολύ δύσκολο για οποιονδήποτε άλλον πέραν των μεγάλων λόμπι που δραστηριοποιούνται ήδη σε πανευρωπαϊκή βάση να συγκεντρώσουν αυτές τις απαιτούμενες υπογραφές. Αυτό πρέπει πραγματικά να αποτελέσει μέσο για τον πολίτη και όχι για τις ΜΚΟ.
<SPEAKER ID="124" NAME="Paulo Rangel" AFFILIATION="PPE">
(PT) Κυρία Πρόεδρε, κύριε Επίτροπε, κυρίες και κύριοι, αξιότιμα μέλη του Συμβουλίου, ήθελα να πω ότι η παρούσα πρωτοβουλία πολιτών αποτελεί πολύ σημαντικό βήμα για την αναγνώριση της συνταγματικής φύσης της Ευρωπαϊκής Ένωσης. Μόνο ένας συνταγματικός φορέας, είτε διαθέτει γραπτό σύνταγμα είτε όχι, είναι σε θέση να παράσχει στους πολίτες του ένα μέσο που έχει αυτήν τη δυνατότητα, και αναγνωρίζω στη δράση μας κάτι ιδιαίτερα πολύτιμο: την αξία που έχει η παροχή στην Ευρωπαϊκή Ένωση αυτής της συνταγματικής φύσης.
<P>
Θα ήθελα επίσης να πω ότι αυτό αποτελεί πολύ σημαντικό βήμα για τους πολίτες και για την αλληλεγγύη μεταξύ των πολιτών. Έχοντας το ένα τέταρτο των χωρών ως ελάχιστη προϋπόθεση για την υποβολή μιας πρωτοβουλίας, δημιουργούμε επίσης ένα διευρωπαϊκό και πανευρωπαϊκό κίνημα, διότι είναι πολύ δυσκολότερο να υπερσκελισθεί από λόμπι ή κομματικά συμφέροντα. Αντίθετα με τα όσα λέγονται εδώ, είναι πολύ δυσκολότερο όταν ζητούμε από τους πολίτες επτά ή οκτώ χωρών να υπογράψουν την παρούσα πρωτοβουλία, και είμαι, ως εκ τούτου, πεπεισμένος ότι θα αποτελέσει επίσης τρόπο ενίσχυσης της αλληλεγγύης μεταξύ των ευρωπαϊκών κρατών, της αλληλεγγύης μεταξύ των πολιτών των ευρωπαϊκών κρατών, μιας αλληλεγγύης που τη δεδομένη χρονική στιγμή, δύο ημέρες πριν από τη φετινή πολύ καθοριστική συνεδρίαση του Δεκεμβρίου του Ευρωπαϊκού Συμβουλίου, την χρειαζόμαστε περισσότερο από ποτέ.
<SPEAKER ID="125" NAME="Roberto Gualtieri" AFFILIATION="S&amp;D">
(IT) Κυρία Πρόεδρε, κυρίες και κύριοι, οι διαδικασίες είναι η ουσία της δημοκρατίας και, ως εκ τούτου, η εφαρμογή της πρωτοβουλίας πολιτών δεν αποτέλεσε μόνο διαδικασία τεχνικού χαρακτήρα, αλλά επέβαλε ζωτικής σημασίας επιλογές που επέτρεψαν να μετατραπεί η πρωτοβουλία πολιτών σε μέσο ικανό στην πράξη να βοηθήσει στην οικοδόμηση ενός πραγματικά ευρωπαϊκού πολιτικού χώρου.
<P>
Το Κοινοβούλιο άσκησε αναμφίβολα τα προνόμιά του με υποδειγματικό τρόπο, βελτιώνοντας σημαντικά την αρχική πρόταση. Τα βασικότερα αποτελέσματα έχουν ήδη αναφερθεί και δεν χρειάζεται να σας τα υπενθυμίσω. Θα ήθελα, ωστόσο, να επισημάνω ένα ακόμα, στο οποίο συνεισέφερε σημαντικά η Ομάδα μας: τα ευρωπαϊκά πολιτικά κόμματα θα είναι και αυτά σε θέση να προωθήσουν μια πρωτοβουλία πολιτών. Αυτό αποτελεί αποτέλεσμα μεγάλης σημασίας, διότι στον πυρήνα του βρίσκεται η τύχη της ευρωπαϊκής δημοκρατίας, εφόσον δεν μπορεί να υπάρξει γνήσια διεθνής δημοκρατία μέχρις ότου τα ευρωπαϊκά πολιτικά κόμματα αναλάβουν αποφασιστικό ρόλο στη δημοκρατική διαδικασία. Σήμερα σημειώνουμε ένα βήμα προόδου προς αυτήν την κατεύθυνση και αυτός είναι ένας ακόμα λόγος για τον οποίο η σημερινή είναι μία σπουδαία ημέρα για την ευρωπαϊκή δημοκρατία.
<SPEAKER ID="126" NAME="Erminia Mazzoni" AFFILIATION="PPE">
(IT) Κυρία Πρόεδρε, κύριε Επίτροπε, κύριε ασκών την Προεδρία του Συμβουλίου, κυρίες και κύριοι, θα ήθελα να ευχαριστήσω όλους τους εισηγητές για το επίκαιρο έργο που εκπόνησαν και τον καλό συμβιβασμό που επιτεύχθηκε. Ως πρόεδρος της Επιτροπής Αναφορών, επιτρέψτε μου να εκφράσω τις ευχαριστίες μου ιδίως προς την κ. Wallis και τον Häfner πέραν των σκιωδών εισηγητών που -απαρτίζοντας μια πολυάνθρωπη ομάδα- κατόρθωσαν να διοχετεύσουν ορθώς όλα τα συναισθήματα τα οποία προέκυψαν κατά τη συζήτηση που διεξήχθη στην Επιτροπή Αναφορών.
<P>
Θεωρώ ότι εργαστήκαμε έχοντας πλήρη επίγνωση της σημασίας του καθήκοντος που επιτελούσαμε. Για την ακρίβεια, η πρωτοβουλία πολιτών αποτελεί σημαντικό στόχο στο πλαίσιο της διαδικασίας οικοδόμησης μιας Ευρώπης των ανθρώπων, μιας δημοκρατικής Ευρώπης και μιας πραγματικά συμμετοχικής Ευρώπης.
<P>
Εμείς στην Επιτροπή Αναφορών εργαστήκαμε με αυτό κατά νου, και συνεργαστήκαμε με την Επιτροπή Συνταγματικών Υποθέσεων, εφαρμόζοντας τη διαδικασία που ορίζεται στο άρθρο 50 του Κανονισμού. Όπως επεσήμαναν πολλοί συνάδελφοι αλλά και οι εισηγητές, στόχος μας ήταν να κάνουμε τη διαδικασία όσο το δυνατόν πιο εφαρμόσιμη, απαλλαγμένη από εμπόδια, διαφανή και αποτελεσματική.
<P>
Εργαστήκαμε με αυτό κατά νου για να επιβάλουμε υποχρεώσεις στην Επιτροπή και να περιορίσουμε τα περιθώριά της όσον αφορά την αξιολόγηση των κριτηρίων επί του παραδεκτού τα οποία εισαγάγαμε. Θα ήθελα να καθησυχάσω τους συναδέλφους που ήγειραν βάσιμες και κατανοητές ανησυχίες, τις οποίες καλύψαμε κατά τη διάρκεια της συζήτησης και σε πολλές από τις οποίες επιδιώξαμε να παράσχουμε απαντήσεις.
<P>
Τέλος, επειδή το θέμα είναι πολύ σημαντικό για μένα, θα ήθελα να επισημάνω τη σημασία της καθιέρωσης δημόσιας ακρόασης για τους εκπροσώπους μιας πρωτοβουλίας πολιτών, η οποία θα διοργανώνεται από την Επιτροπή από κοινού με το Ευρωπαϊκό Κοινοβούλιο. Ως πρόεδρος της Επιτροπής Αναφορών, θα ήθελα να εκφράσω την ικανοποίησή μου διότι, στο πλαίσιο συμφωνίας με τα ενδιαφερόμενα μέρη, το εν λόγω καθήκον ενδέχεται, σε επίπεδο Κοινοβουλίου, να ανατεθεί στην επιτροπή της οποίας προεδρεύω.
<SPEAKER ID="127" NAME="Matthias Groote" AFFILIATION="S&amp;D">
(DE) Κυρία Πρόεδρε, καταρχάς θα ήθελα να ευχαριστήσω όλους όσοι επέτρεψαν την υλοποίηση του παρόντος και, ιδιαίτερα, την πρώην Αντιπρόεδρο Sylvia-Yvonne Kaufmann, η οποία πραγματοποίησε μεγάλο μέρος των προκαταρκτικών εργασιών κατά την προηγούμενη κοινοβουλευτική περίοδο για να διασφαλίσει ότι θα ερχόταν η μέρα που η πρωτοβουλία ευρωπαίων πολιτών θα γινόταν πραγματικότητα.
<P>
Μερικές φορές, οι πολίτες της ΕΕ αισθάνονται ότι η Ευρώπη και τα θεσμικά της όργανα είναι πολύ απομακρυσμένα. Το παρόν μέσο, η πρωτοβουλία ευρωπαίων πολιτών, θα φέρει τα θεσμικά όργανα πιο κοντά στους πολίτες. Πρόκειται για ένα εξαιρετικό μέσο που θα ενισχύσει τη δημοκρατία, θα βοηθήσει στη μεγαλύτερη συμμετοχή των πολιτών και θα τους επιτρέψει να αναλάβουν πρωτοβουλία. Πιστεύω ότι δύο πράγματα θα είναι πολύ σημαντικά κατά τη διάρκεια των επόμενων μηνών. Το ένα είναι να δημιουργηθεί πρόσβαση, συμπεριλαμβανομένης της ψηφιακής πρόσβασης, στην πρωτοβουλία πολιτών στο Διαδίκτυο κατά τρόπο που θα καθιστά εύκολη τη χρήση της αλλά και ασφαλή. Το δεύτερο είναι ότι εάν μια πρωτοβουλία πολιτών είναι επιτυχημένη, θα πρέπει να ακολουθείται από μια νομική πράξη. " ερώτησή μου προς την Επιτροπή είναι, επομένως, η ακόλουθη: Πώς θα αποφασίζουμε στο μέλλον ποιες πρωτοβουλίες θα οδηγήσουν σε νομική πράξη και ποιες απλώς σε ακρόαση; Ίσως να μπορείτε να το εξηγήσετε, κύριε Šefčovič. Θα ήθελα επίσης να σας ευχαριστήσω για μία ακόμα φορά για το έργο σας και για το έργο του Συμβουλίου.
<SPEAKER ID="128" NAME="György Schöpflin" AFFILIATION="PPE">
(EN) Κυρία Πρόεδρε, η έναρξη της πρωτοβουλίας πολιτών είναι αναμφίβολα μία από τις πλέον σημαντικές εξελίξεις στο πλαίσιο της διαδικασίας της ευρωπαϊκής ολοκλήρωσης. Συνιστά μια ποιοτική ανακατανομή της εξουσίας στο εσωτερικό της Ευρωπαϊκής Ένωσης και έχει τη δυνατότητα να δημιουργήσει σημαντικές καινοτομίες στην ευρωπαϊκή πολιτική.
<P>
" τοποθέτηση των πολιτών στο ίδιο επίπεδο με το Κοινοβούλιο και το Συμβούλιο, με την παροχή στους πολίτες του δικαιώματος να ζητούν από την Επιτροπή να υποβάλει νομοθεσία, θα έχει μεγάλης κλίμακας συνέπειες. Καταρχάς, το νέο θεσμικό μέσο δημιουργεί περιθώριο αμφισβήτησης ενός από τα θεμελιώδη χαρακτηριστικά του τρόπου με τον οποίο έχει σχεδιαστεί ολόκληρη η διαδικασία της ολοκλήρωσης - δηλαδή ότι, ευθύς εξαρχής, καθοδηγούνταν από τις ελίτ. Από πολλές απόψεις, αυτό είναι πολύ επιτυχημένο, αλλά υπάρχουν επίσης κάποιες αμφιβολίες τώρα ότι, χωρίς την ενεργό υποστήριξη των πολιτών, η διαδικασία της ολοκλήρωσης θα προσκρούσει σε εμπόδια. Για την ακρίβεια, υπάρχουν ολοένα και περισσότερα στοιχεία που αποδεικνύουν ότι οι πολίτες βλέπουν την ΕΕ ως απομακρυσμένη, περίπλοκη και αδιαπέραστη. Δεν είχαν πολλούς λόγους να ασχοληθούν με την ΕΕ, διότι δεν υπήρχαν τα μέσα για να το κάνουν.
<P>
Αυτό είναι που θα διορθώσει η πρωτοβουλία πολιτών. Θεσπίζει ένα μέσο που έχει τη δυνατότητα να γεφυρώσει το χάσμα μεταξύ της ΕΕ και των πολιτών. Είναι προς το συμφέρον όλων το μέσο αυτό να λειτουργήσει τώρα και να λειτουργήσει όσο το δυνατόν πιο αποτελεσματικά.
<SPEAKER ID="129" NAME="Sylvie Guillaume" AFFILIATION="S&amp;D">
(FR) Κυρία Πρόεδρε, κυρίες και κύριοι, καταρχάς θα ήθελα να συγχαρώ όλους τους εισηγητές και ιδίως τη συνάδελφο και γείτονα, κ. Gurmai, για το εξαιρετικό τους έργο σε σχέση με το παρόν ζήτημα.
<P>
" δημιουργία της πρωτοβουλίας πολιτών αποτελεί μία από τις πλέον ενδιαφέρουσες καινοτομίες της Συνθήκης της Λισαβόνας. Κατά την άποψή μου, συνιστά μια νέα νομοθετική αρμοδιότητα στο πλαίσιο των ευρωπαϊκών θεσμικών οργάνων, η οποία βρίσκεται στα χέρια των πολιτών.
<P>
Σε ένα πλαίσιο όπου το αίσθημα ότι ανήκει κανείς στην Ένωση εξακολουθεί να είναι πολύ ασθενές και όπου τα ποσοστά αποχής στις εκλογές του Ευρωπαϊκού Κοινοβουλίου, ειδικότερα, προκαλούν πολλές ανησυχίες, το νέο αυτό μέσο θα επιτρέψει τους ευρωπαίους πολίτες να μετατραπούν σε παράγοντες με πλήρη δικαιώματα στο πλαίσιο της ευρωπαϊκής δημοκρατίας. Επιπλέον, το ζήτημα αυτό γεννά τεράστια περιέργεια και αναμφίβολα ενδιαφέρον.
<P>
Ως εκ τούτου, το να επισημαίνουμε αποκλειστικά τους κινδύνους τους οποίους ενδέχεται να εγκυμονούν οι πρωτοβουλίες πολιτών μπορεί να στέλνει αρνητικό μήνυμα. Αν και είναι, βεβαίως, αναγκαίο να αντιμετωπισθεί με τον κατάλληλο τρόπο αυτή η διάταξη, δεν πρέπει να φοβόμαστε τις συζητήσεις που ενδέχεται να προκύψουν.
<P>
Ο συμβιβασμός μεταξύ Κοινοβουλίου και Συμβουλίου είναι απόλυτα ισορροπημένος και το ζήτημα θα είναι, εφόσον εγκριθεί το κείμενο, να διασφαλισθεί ότι το εν λόγω μέσο θα τεθεί σε ισχύ όσο το δυνατόν συντομότερα, διότι οι πολίτες το αναμένουν από εμάς και αποτελεί σημαντική ευκαιρία.
<P>
(Χειροκροτήματα)
<SPEAKER ID="130" NAME="Carlo Casini" AFFILIATION="PPE">
(IT) Κυρία Πρόεδρε, κυρίες και κύριοι, με την ιδιότητά μου ως πρόεδρος της Επιτροπής Συνταγματικών Υποθέσεων, παίρνω τον λόγο για να ευχαριστήσω κυρίως όλα τα μέλη της επιτροπής μου για την καλή δουλειά που έκαναν, ιδίως τον κ. Lamassoure και την κ. Gurmai, που επιτέλεσαν εξαιρετικό έργο επιτυγχάνοντας τον στόχο της υλοποίησης μίας από τις πλέον σημαντικές αλλαγές στη Συνθήκη της Λισαβόνας.
<P>
" επιτροπή άκουσε επίσης τη γνώμη όλων των εθνικών κοινοβουλίων και εμπειρογνωμόνων, συνεργαζόμενη στενά με την Ευρωπαϊκή Επιτροπή -και γι' αυτό εκφράζω τις θερμές μου ευχαριστίες στον Επίτροπο Šefčovič- και με ένα Συμβούλιο πρόθυμο να συμμετάσχει σε διάλογο, κάτι για το οποίο θα ήθελα να ευχαριστήσω τον κ. Chastel.
<P>
" εφαρμογή του άρθρου 50 του Κανονισμού λειτούργησε επίσης πολύ καλά, επιτρέποντάς μας να συνεργαστούμε αποτελεσματικά με την Επιτροπή Αναφορών.
<P>
Προσωπικά υποστήριξα την ανάγκη ετήσιας προθεσμίας για τη θέση σε ισχύ του κανονισμού και αυτό βεβαίως όχι για να καθυστερήσει η εφαρμογή του, αλλά, το ακριβώς αντίθετο, για να διασφαλισθεί ότι η αρχική εφαρμογή του θα εκτελεσθεί με ολοκληρωμένο και συνειδητό τρόπο, ώστε όλα τα κράτη μέλη, ανεξαιρέτως, να είναι σε θέση να ανταποκριθούν στην υποχρέωση προετοιμασίας της συμμετοχής και ελέγχου των μέσων.
<P>
Πιστεύω ότι το πλέον θετικό αποτέλεσμα του νέου συστήματος είναι η αύξηση της συνειδητοποίησης όσον αφορά την ιθαγένεια της ΕΕ, η οποία έχει τώρα εμπλουτισθεί με την εξουσία συμμετοχής στη νομοθετική διαδικασία, παρέχοντας μεταξύ άλλων και κίνητρα. Είμαι επίσης βέβαιος ότι οι μηχανισμοί που προβλέπονται θα εγγυηθούν την εύκολη συμμετοχή των πολιτών, αποτρέποντας επίσης την κατάχρηση.
<P>
Τέλος, πιστεύω ότι, με τις γιορτές των Χριστουγέννων να απέχουν μόλις μερικές ημέρες, η έγκριση του παρόντος κανονισμού αποτελεί ένα όμορφο δώρο για τους ευρωπαίους πολίτες και την ίδια την Ευρώπη.
<SPEAKER ID="131" NAME="Jo Leinen" AFFILIATION="S&amp;D">
(DE) Κυρία Πρόεδρε, χαίρομαι που είμαι σε θέση να πάρω τον λόγο μετά από τον διάδοχό μου στην Επιτροπή Συνταγματικών Υποθέσεων, διότι υποστήριξα επί δέκα έτη το παρόν σχέδιο και η πρωτοβουλία ευρωπαίων πολιτών συμπεριλήφθηκε στο κείμενο της Συνθήκης σχεδόν την τελευταία στιγμή. Τότε, ήταν τα μέλη του παρόντος Κοινοβουλίου και των εθνικών κοινοβουλίων που έλαβαν την πρωτοβουλία στη Διάσκεψη. Αυτό ανοίγει ένα νέο κεφάλαιο στις σχέσεις μεταξύ των πολιτών και των ευρωπαϊκών θεσμικών οργάνων. Όλοι μας ευχόμαστε ότι θα μειώσει την απόσταση μεταξύ των πολιτών και της πολιτικής στην Ευρώπη. " πρωτοβουλία πολιτών δεν αποτελεί τη λύση για όλα τα δεινά μας, αλλά μπορεί να αποτελέσει μεγάλη βοήθεια. Κυρίως, θα ήθελα να δω μεγαλύτερο άνοιγμα στην Ευρώπη, με τη μορφή διασυνοριακών συζητήσεων σχετικά με ζητήματα επίκαιρου χαρακτήρα που ενδιαφέρουν τους πολίτες. Στον τομέα μου, το περιβάλλον, μπορώ να σκεφτώ αρκετά θέματα που θα μπορούσαν να ενταχθούν στην ημερήσια διάταξη της Ευρωπαϊκής Ένωσης κάνοντας χρήση του παρόντος μέσου και, ιδίως, στην ημερήσια διάταξη της Επιτροπής, στο πλαίσιο του ρόλου της ως ευρωπαϊκής κυβέρνησης ή ευρωπαϊκού εκτελεστικού οργάνου. Θα ήθελα επίσης να ρωτήσω την Επιτροπή πώς προετοιμάζεται γι' αυτές τις μελλοντικές πρωτοβουλίες. Δεν πρέπει να απογοητεύσουμε τους πολίτες.
<P>
Θα ήθελα να ευχαριστήσω τους πάντες και ιδίως τους εισηγητές, την κ. Gurmai και τον κ. Lamassoure για το εξαιρετικό τους έργο.
<SPEAKER ID="132" NAME="RadvilMorkūnaitė-Mikulėnien" AFFILIATION="PPE">
(LT) Κυρία Πρόεδρε, σήμερα είναι μια πραγματικά χαρούμενη και σημαντική ημέρα για το Ευρωπαϊκό Κοινοβούλιο. Εύχομαι να μπορέσουμε να εγκρίνουμε τον παρόντα μηχανισμό που θα επιτρέψει στους πολίτες μας να συμμετάσχουν στη διαμόρφωση του μέλλοντος της Ευρωπαϊκής Ένωσης, όχι μόνο εκλέγοντας το Ευρωπαϊκό Κοινοβούλιο, αλλά και συμμετέχοντας ενεργά στη διαδικασία της διαμόρφωσης. Είναι πολύ σημαντικό να ακουστούν οι φωνές των πολιτών. Πριν από λίγα χρόνια, είχα κι εγώ την ευκαιρία να εκπροσωπήσω δεκάδες χιλιάδες πολίτες της Ευρωπαϊκής Ένωσης όταν υπέβαλα αναφορά στο Ευρωπαϊκό Κοινοβούλιο και χαίρομαι ιδιαίτερα που τότε το Ευρωπαϊκό Κοινοβούλιο ενέκρινε ψήφισμα βάσει της αναφοράς εκείνης. Είναι πολύ καλό να νιώθεις ότι η φωνή σου, η φωνή σου ως πολίτη, ακούγεται στα θεσμικά όργανα της Ευρωπαϊκής Ένωσης. Πρέπει να υπάρξει διάλογος μεταξύ της Ευρωπαϊκής Επιτροπής και των πολιτών, και δεν πρέπει να υπάρξει καμία κατάσταση που θα μπορούσε να αποθαρρύνει τους πολίτες. Πρόκειται για ένα βήμα προς μια στενότερη συνεργασία όχι μόνο μεταξύ θεσμικών οργάνων και πολιτών, αλλά και μεταξύ των ίδιων των πολιτών. Πρόκειται για την αναγνώριση και τον εντοπισμό ορισμένων προβλημάτων και την παροχή μιας ενιαίας λύσης σε αυτά, αλλά η διαδικασία πρέπει να είναι ασφαλής και διαφανής και πρέπει να εφαρμόσουμε την αρχή της επικουρικότητας.
<SPEAKER ID="133" NAME="Ioan Enciu" AFFILIATION="S&amp;D">
(EN) Κυρία Πρόεδρε, καταρχάς θα ήθελα να συγχαρώ τη Zita Gurmai και τον Alain Lamassoure για την παρούσα έκθεση. Επικροτώ θερμά τον μηχανισμό της πρωτοβουλίας πολιτών. Πρόκειται για μια πολύ θετική πρωτοβουλία σε τοπικό επίπεδο. Θα βοηθήσει να μειωθεί σημαντικά το δημοκρατικό έλλειμμα μεταξύ των πολιτών και των θεσμικών οργάνων της Ευρωπαϊκής Ένωσης. Ειδικότερα, παρέχει στους πολίτες μια πλατφόρμα για να εκφραστούν και να προτείνουν ιδέες για ευρωπαϊκή νομοθεσία. " ανάγκη συλλογής υπογραφών για την πρωτοβουλία από τουλάχιστον το ένα τέταρτο του συνόλου των κρατών μελών διασφαλίζει ότι η πρωτοβουλία θα εκφράζει την ανάγκη υποβολής νομοθετικής πρότασης από διάφορους τομείς της κοινωνίας.
<P>
Τέλος, θα ήθελα να τονίσω ότι είναι σημαντικό να υπάρχει πλήρης διαφάνεια όσον αφορά την αιτιολόγηση της πρωτοβουλίας και τις πηγές χρηματοδότησης των διοργανωτών.
<SPEAKER ID="134" NAME="Izaskun Bilbao Barandica" AFFILIATION="ALDE">
(ES) Κυρία Πρόεδρε, θα ήθελα να συγχαρώ τους εισηγητές, διότι το έργο τους θα παράσχει στους ευρωπαίους άνδρες και γυναίκες τη δυνατότητα να μετατρέψουν τους προβληματισμούς τους σε πρωτοβουλίες στο Ευρωπαϊκό Κοινοβούλιο.
<P>
Σήμερα, βελτιώνουμε τη δημοκρατία, φέρνουμε τις διαδικασίες λήψης των αποφάσεων πιο κοντά στους πολίτες και τις καθιστούμε περισσότερο ανοιχτές και συζητήσιμες, πάντα με το βλέμμα στραμμένο στους πολίτες.
<P>
Ο παρών κανονισμός αποτελεί τμήμα της πολιτικής Ευρώπη 2020, και συνιστά βασικό εργαλείο για τη διαχείριση της γνώσης και του ταλέντου που είναι διαθέσιμο στην κοινωνία. Θα απαιτήσει επίσης από εμάς να αποκτήσουμε νέες δεξιότητες, ώστε να είμαστε περισσότερο ορατοί ως πολιτικοί ηγέτες σε εικονικές κοινότητες, στην ψηφιακή κοινωνία, και να ηγούμαστε με διαφορετικό τρόπο που θα είναι πιο κοντά στους πολίτες και περισσότερο ανθρώπινος. Πρόκειται για ένα βήμα προς την πολιτική καινοτομία, το οποίο πρέπει να μας βοηθήσει να γίνουμε περισσότερο διαφανείς και να αποκαταστήσουμε την εμπιστοσύνη των ανθρώπων στην πολιτική.
<P>
Τέλος, η πρωτοβουλία πολιτών θα δώσει τη δυνατότητα στις περιφέρειες να υπερβούν την έλλειψη αναγνώρισης που αντιμετωπίζουν στην τρέχουσα θεσμική διάρθρωση της Ένωσης. Είμαι σίγουρη ότι με αποφασιστικότητα και φαντασία οι περιφέρειες θα χρησιμοποιήσουν και αυτές με τη σειρά τους τον συγκεκριμένο μηχανισμό για να υποβάλουν τις προτάσεις τους απευθείας στο παρόν Κοινοβούλιο.
<SPEAKER ID="135" NAME="Oreste Rossi" AFFILIATION="EFD">
(IT) Κυρία Πρόεδρε, κυρίες και κύριοι, μέχρι τη Συνθήκη της Λισαβόνας, η Ευρωπαϊκή Ένωση δεν ήταν ανοιχτή στα αιτήματα των πολιτών της, εν μέρει επειδή δύο από τα βασικά όργανά της -η Επιτροπή και το Συμβούλιο- διορίζονται και δεν εκλέγονται όπως το Κοινοβούλιο, και επίσης επειδή δεν υπήρχε πρόβλεψη για συμμετοχή των πολιτών.
<P>
Με τη θέση σε ισχύ της νέας Συνθήκης, οι ευρωπαίοι πολίτες μπορούν να υποβάλλουν προτεινόμενες πρωτοβουλίες συγκεντρώνοντας επαρκή αριθμό υπογραφών. Τασσόμαστε ως έναν βαθμό υπέρ του κανονισμού, διότι βελτιώνει το αρχικό κείμενο της Επιτροπής. " διαδικασία επί του παραδεκτού της πρότασης συνδυάζεται με τη διαδικασία καταχώρισης και ακολουθείται από τη συλλογή και τον έλεγχο των υπογραφών.
<P>
Δυστυχώς, η έκθεση είναι ανεπαρκής λόγω έλλειψης κάποιου μηχανισμού που θα ελέγχει την αυθεντικότητα των υπογραφών. Αυτό θα μπορούσε να οδηγήσει στην υποβολή ψευδών υπογραφών και, ως εκ τούτου, να μειώσει τη λαϊκή δημοκρατική αξία της πρωτοβουλίας.
<SPEAKER ID="136" NAME="Andrew Henry William Brons" AFFILIATION="NI">
(EN) Κυρία Πρόεδρε, η πρωτοβουλία πολιτών έχει πολλές μορφές. Είναι αναφορά; Ναι, αλλά αναφορά η οποία συντάσσεται ελεύθερα. Υποδεικνύεται εκ των προτέρων στον αναφέροντα τι μπορεί να ζητήσει, δηλαδή κάτι που εμπίπτει στο πλαίσιο των αρμοδιοτήτων της Επιτροπής, και τι δεν μπορεί να ζητήσει, δηλαδή κάτι που η Επιτροπή κρίνει ότι παρουσιάζει έλλειψη σοβαρότητας ή είναι αντίθετο προς τις αποκαλούμενες ευρωπαϊκές αξίες.
<P>
Είναι δημοψήφισμα; Σε καμία περίπτωση. Περιγράφηκε λανθασμένα ως παράδειγμα άμεσης δημοκρατίας. Ωστόσο, δεν θα υπάρξει λαϊκή ψηφοφορία που να περιλαμβάνει το σύνολο των πολιτών. Ακόμα και αν συλλεγούν ένα εκατομμύριο υπογραφές, η Επιτροπή δεν είναι υποχρεωμένη να αναλάβει δράση.
<P>
Δεν θα αποτελεί καν πραγματική πρωτοβουλία πολιτών. Οι απλοί πολίτες είναι απίθανο να οργανωθούν αυτόνομα. Μόνο τα ισχυρά συμφέροντα θα μπορέσουν να κινητοποιήσουν εύκολα την κοινή γνώμη. Κυρίως, θα είναι ένα οιονεί δημοκρατικό καλλυντικό για ένα μη δημοκρατικό θεσμικό όργανο.
<P>
Σημαίνει αυτό ότι είμαστε αντίθετοι προς αυτό; Όχι. Είμαι βέβαιος ότι οι προβληματισμένοι αντίπαλοι θα το χρησιμοποιήσουν για να αντιστρέψουν το ευρωπαϊκό εγχείρημα.
<SPEAKER ID="137" NAME="Jarosław Leszek Wałęsa" AFFILIATION="PPE">
(PL) Κυρία Πρόεδρε, η πρωτοβουλία ευρωπαίων πολιτών θα αποτελέσει εργαλείο που θα επιτρέψει στους πολίτες να συμμετάσχουν εντονότερα στην ζωή της Ένωσης, και αυτό με τη σειρά του θα ενισχύσει τη σαφώς προβληματική επικοινωνία μεταξύ της Ευρωπαϊκής Ένωσης και των πολιτών. Όνομα, διεύθυνση, εθνικότητα και υπογραφή - συμφωνώ πλήρως ότι αυτό πρέπει να επαρκεί για να διασφαλισθεί ότι το πρόσωπο που υπογράφει υπάρχει πράγματι και δεν έχει υπογράψει δύο φορές. " κατάργηση της απαίτησης για αναγνώριση με χρήση εγγράφου αναγνώρισης -μια απόφαση που, δυστυχώς, δεν ελήφθη- θα επηρέαζε ιδιαίτερα τη δημιουργία ενός φιλικού προς τον πολίτη εργαλείου.
<P>
Σε μια εποχή όπου η προστασία των δεδομένων προσωπικού χαρακτήρα προκαλεί ιδιαίτερη ανησυχία, η συλλογή εμπιστευτικών δεδομένων προσωπικού χαρακτήρα μπορεί να αποθαρρύνει πολλούς πολίτες από το να υπογράψουν μια πρωτοβουλία. Οι υπάλληλοι που προωθούν την υποχρέωση υποβολής εγγράφου αναγνώρισης είναι προφανές ότι δεν έχουν συνειδητοποιήσει αυτό το ζήτημα. Το να επιτραπεί σε ευρωπαίους πολίτες να υποβάλουν προτάσεις για νέα νομοθεσία σχετικά με κάποιο ζήτημα κοινωνικού ενδιαφέροντος αποτελεί αναπόσπαστο στοιχείο της δημοκρατίας, και αισθάνομαι υπερήφανος που μπορώ να αποτελώ μέρος της διαδικασίας η οποία θα παράσχει το εργαλείο αυτό στους κατοίκους της Ευρώπης.
<SPEAKER ID="138" NAME="Κρίτων Αρσένης" AFFILIATION="S&amp;D">
Κυρία Πρόεδρε, θα ήθελα να συγχαρώ όλους τους εισηγητές για την εξαιρετική τους δουλειά. Αποφασίσαμε να συμπεριλάβουμε στο Ευρωπαϊκό μας Σύνταγμα, στη Συνθήκη της Λισαβόνας, το δικαίωμα των πολιτών να ζητάνε νομοθετικές πρωτοβουλίες από την Επιτροπή. Οι πολίτες μας πίστεψαν σε αυτό και πραγματικά έχουν ήδη ξεκινήσει την πρώτη πρωτοβουλία συλλέγοντας πάνω από ένα εκατομμύριο υπογραφές. Το θέμα που επέλεξαν είναι ένα θέμα που πραγματικά μας ανησυχεί όλους, ένα θέμα για το οποίο, ακόμη και να μην υπήρχαν οι υπογραφές, η Επιτροπή θα έπρεπε να πάρει πρωτοβουλία. Θέτουν το θέμα της ανεξαρτησίας της EFSA απέναντι στα συμφέροντα των βιοτεχνολογικών εταιρειών, θέμα που και ο Επίτροπος Dalli είχε αναγνωρίσει, και ζητάνε ένα μορατόριουμ για τις καλλιέργειες μέχρι να δημιουργηθούν αξιόπιστοι μηχανισμοί ελέγχου των επιπτώσεων των μεταλλαγμένων στην ανθρώπινη υγεία αλλά και στη βιοποικιλότητα και τη διατροφική ασφάλεια. Καλώ την Επιτροπή να προβεί σε αυτή την πρωτοβουλία.
<SPEAKER ID="139" NAME="Constance Le Grip" AFFILIATION="PPE">
(FR) Κυρία Πρόεδρε, θα ήθελα κι εγώ να ευχαριστήσω τους τέσσερις εισηγητές μας που εκπόνησαν ένα εξαιρετικό έργο και που προσέφεραν σημαντική προστιθέμενη αξία από το Ευρωπαϊκό Κοινοβούλιο στο κείμενο το οποίο είχε προταθεί αρχικά από την Επιτροπή.
<P>
" πρωτοβουλία πολιτών την οποία εμείς, στην Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες), είμαστε έτοιμοι να εγκρίνουμε με ενθουσιασμό αποτελεί σημαντικό βήμα προόδου με αφετηρία τη Συνθήκη της Λισαβόνας. Ας είμαστε ξεκάθαροι, το μέσο αυτό μπορεί να αλλάξει πραγματικά το ευρωπαϊκό πολιτικό τοπίο εφόσον το χρησιμοποιήσουμε με λογικό και γενναίο τρόπο. Μπορεί να συμβάλει στο να επιτραπεί στους ευρωπαίους πολίτες να συμμετέχουν άμεσα στον ευρωπαϊκό πολιτικό διάλογο. Μπορεί να συμβάλει στην αφύπνιση της ευρωπαϊκής κοινής γνώμης, δηλαδή της γνώμης των ευρωπαίων ανδρών και γυναικών που συγκεντρώνονται για να συζητήσουν, που εγκρίνουν μια κοινή θέση και που αγωνίζονται από κοινού για τα πραγματικά ευρωπαϊκά ζητήματα. Ωστόσο, ας μην απογοητεύσουμε τους πολίτες μας.
<P>
Ας παροτρύνουμε τα κράτη μέλη μας να σπεύσουν να λάβουν τα μέτρα εφαρμογής όπου αυτά είναι αναγκαία, ας μην απογοητεύσουμε τους πολίτες μας, διότι η ενίσχυση της ευρωπαϊκής δημοκρατίας εξαρτάται από αυτό.
<SPEAKER ID="140" NAME="Judith A. Merkies" AFFILIATION="S&amp;D">
(NL) Κυρία Πρόεδρε, θα ήθελα κι εγώ να συγχαρώ τους πάντες, ιδίως τους πολίτες μας, και προσβλέπω στην εποικοδομητική συνεργασία μας.
<P>
Είναι όντως αλήθεια πως πρέπει ειδικότερα να διασφαλίσουμε ότι θα διατηρήσουμε ένα χαμηλό όριο και αυτό σημαίνει ότι θα επιτρέψουμε σε όλους να συμμετέχουν σε μια πρωτοβουλία πολιτών. Είναι, επομένως, ατυχές που οι νέοι ηλικίας κάτω των 18 ετών δεν θα έχουν αυτήν τη δυνατότητα, διότι αυτοί ακριβώς είναι οι άνθρωποι οι οποίοι επιθυμούν τόσο πολύ να συμμετάσχουν στην πολιτική.
<P>
Είναι επίσης ατυχές το ότι αφήσαμε τα κράτη μέλη να αποφασίσουν κατά πόσον θα συστήσουν επιγραμμικές πρωτοβουλίες. Ασφαλώς δεν μπορείτε να περιμένετε να συνεχίσουμε να δουλεύουμε με έντυπα τη σήμερον ημέρα, όταν η ύπαρξη επιγραμμικής παρουσίας έχει αποδειχθεί πολύ αποδοτικό εργαλείο για την οργάνωση των ανθρώπων, τόσο σε πολιτικό επίπεδο όσο και από την άποψη των ενδιαφερόντων τους.
<P>
Τι ακριβώς αναμένουμε ότι θα είμαστε σε θέση να επιτύχουμε με την πρωτοβουλία πολιτών; Πιστεύω ότι η Επιτροπή θα πρέπει να είναι σε θέση να πει, σε πολύ πρώιμο στάδιο, αν ορισμένες προτάσεις, όπως εκείνες που αναφέρθηκαν εδώ, για παράδειγμα εκείνη για την κατάργηση του Κοινοβουλίου, θα αποτελέσουν πράγματι πρωτοβουλία πολιτών ή όχι. Τι μπορείτε να κάνετε γι' αυτό; Ποιος θα αναπτύξει αυτά τα πράγματα και πότε να αναμένουμε νομοθετική πρόταση;
<P>
Εμείς οι πολιτικοί ζούμε σε γυάλινα σπίτια. Στους ανθρώπους επιτρέπεται να κοιτούν στο εσωτερικό και τώρα θα μπορούν επίσης να μπαίνουν μέσα και να συμμετέχουν. Προσβλέπω σε μια εποικοδομητική συνεργασία.
<SPEAKER ID="141" NAME="Πρόεδρος">
Για εσάς στην Αίθουσα που επιθυμούσατε να συμμετάσχετε στη συζήτηση με τη διαδικασία έκτακτων παρεμβάσεων, δεν θα μπορέσω να δώσω τον λόγο σε άλλους ομιλητές, αλλά θα ήθελα να σας υπενθυμίσω ότι, σύμφωνα με τον Κανονισμό, μπορείτε να υποβάλετε γραπτή δήλωση η οποία θα προσαρτηθεί στα πρακτικά της συζήτησης, επομένως σας παροτρύνω να το κάνετε εφόσον το επιθυμείτε.
<SPEAKER ID="142" NAME="Maroš Šefčovič">
Αντιπρόεδρος της Επιτροπής. - (EN) Κυρία Πρόεδρε, καταρχάς θα ήθελα να ευχαριστήσω τους αξιότιμους βουλευτές του παρόντος Κοινοβουλίου για τη μεγάλη υποστήριξη που παρέχουν στον παρόντα κανονισμό. Θα ήθελα επίσης να τους ευχαριστήσω για την πολύ θετική ευρωπαϊκή ενέργεια η οποία κατέκλυσε το παρόν Κοινοβούλιο κατά τη διάρκεια αυτής της συζήτησης. Όπως είδαμε σήμερα το πρωί, η φετινή χρονιά παρουσιάζει πολλές προκλήσεις για την Ευρώπη, αλλά πιστεύω πως η παρούσα συζήτηση έδειξε ότι σήμερα είναι μια πολύ καλή μέρα για τους ευρωπαίους πολίτες και μια πολύ καλή μέρα για την Ευρώπη. Θα ήθελα να υπογραμμίσω ότι η Επιτροπή επιθυμεί η σημαντική αυτή πρωτοβουλία να αποτελέσει επιτυχία και θα την αντιμετωπίσουμε με πολύ εποικοδομητικό πνεύμα.
<P>
Απαντώντας σε ορισμένα ερωτήματα που τέθηκαν από διάφορους βουλευτές, θα ήθελα να διαβεβαιώσω ότι θα βοηθήσουμε τους διοργανωτές. Θα οργανώσουμε τα σημεία επαφής και θα οργανώσουμε το γραφείο εξυπηρέτησης μέσω του οποίου θα συμβουλεύουμε τους διοργανωτές για το τι είναι εφικτό, τι όχι, ποια είδη κανονισμών βρίσκονται υπό εξέλιξη, ποια είδη πρωτοβουλιών διοργανώνονται ή ποια είδη συγκρουόμενων ή αντίθετων προτάσεων έχουμε λάβει από άλλες οργανωτικές επιτροπές. Θα προσπαθήσουμε να είμαστε όσο το δυνατόν περισσότερο φιλικοί προς τον χρήστη και φιλικοί προς τις πρωτοβουλίες πολιτών.
<P>
Λαμβάνουμε πολύ σοβαρά υπόψη τις ανησυχίες που εξέφρασαν η κ. Corazza Bildt και ο κ. Casini. Ως εκ τούτου, καθ' όλη τη διάρκεια της διαδικασίας θα επιμείνουμε σχετικά με τη σημασία της διατήρησης της θεσμικής ισορροπίας και της διατήρησης του αποκλειστικού δικαιώματος ανάληψης πρωτοβουλιών από την Επιτροπή, διότι η Επιτροπή έχει ευθύνη απέναντι σε όλους τους πολίτες - όχι μόνο στους διοργανωτές της πρωτοβουλίας, αλλά και στα γενικά ευρωπαϊκά συμφέροντα. Και αυτό είναι κάτι στο οποίο πρέπει να δώσουμε συνέχεια στο πλαίσιο της παρούσας διαδικασίας.
<P>
Απαντώντας στον κ. Groote, θα ήθελα να τον διαβεβαιώσω ότι, εφόσον επιτύχει η πρωτοβουλία ευρωπαίων πολιτών, θα ακολουθήσουμε τη διαδικασία που ορίζεται από τον κανονισμό. Θα δεχόμαστε τους διοργανωτές σε κατάλληλο επίπεδο -Επιτρόπου ή Γενικού Διευθυντή- και θα είμαστε παρόντες στο υψηλότερο δυνατό επίπεδο κατά τις ακροάσεις που διοργανώνονται από το Ευρωπαϊκό Κοινοβούλιο. Εντός διαστήματος τριών μηνών, θα αναφέρουμε πολύ συγκεκριμένους λόγους στην ανακοίνωση σχετικά με το αν επιθυμούμε να δώσουμε συνέχεια με νομοθετικές προτάσεις, αν χρειάζεται να μελετήσουμε το ζήτημα περαιτέρω ή, σε περίπτωση που η πρωτοβουλία είναι υπερβολικά αμφιλεγόμενη, αν δεν σκοπεύουμε να προχωρήσουμε σε ακόλουθες προτάσεις.
<P>
Ελπίζω ότι το νέο αυτό μέσο θα μας βοηθήσει να έχουμε έναν καλύτερο ευρωπαϊκό διάλογο στην Ευρώπη και περισσότερα ευρωπαϊκού χαρακτήρα θέματα στις εθνικές πρωτεύουσες. Ελπίζω ότι η ΠΕΠ θα αποτελέσει ένα πολύ επιτυχημένο σχέδιο και ότι θα το διαπιστώσουμε αυτό όταν θα την αναθεωρήσουμε για πρώτη φορά. Σας ευχαριστώ για την υποστήριξή σας.
<P>
(Χειροκροτήματα)
<SPEAKER ID="143" NAME="Olivier Chastel" LANGUAGE="FR">
Κυρία Πρόεδρε, αξιότιμοι βουλευτές, επιτρέψτε μου να πω λίγα λόγια μετά τον Επίτροπο Šefčovič.
<P>
Όπως έδειξε η συζήτηση, πρόκειται για ένα συναρπαστικό θέμα. Ορισμένα ερωτήματα παρέμειναν αναπάντητα και δεν κατασιγάσθηκαν όλοι οι φόβοι. Πρόκειται για έναν πραγματικό συμβιβασμό.
<P>
Ας δώσουμε ζωή στην πρωτοβουλία πολιτών. Ας κρίνουμε τον κανονισμό σε μακροπρόθεσμο επίπεδο, διότι αυτό θα μας επιτρέψει ασφαλώς να αναπτύξουμε τον μηχανισμό του.
<P>
Σας ευχαριστώ και πάλι για τη συνεργασία σας. Εύχομαι ό,τι καλύτερο στην πρωτοβουλία πολιτών.
<SPEAKER ID="144" NAME="Zita Gurmai">
εισηγήτρια. - (EN) Κυρία Πρόεδρε, θα ήθελα να ευχαριστήσω τους συναδέλφους μου για όλες τις παρατηρήσεις τους. Χαίρομαι ιδιαίτερα που οι περισσότεροι από εμάς τάσσονται υπέρ της προσθήκης ενός ακόμα επιπέδου στην ευρωπαϊκή μας δημοκρατία.
<P>
Είναι απολύτως φυσικό και σωστό να αναμένεται ότι θα υπάρχουν φόβοι, αλλά εάν προσπαθήσουμε να επιτύχουμε κάτι εντελώς νέο, δεν μπορούμε να απαντήσουμε σε όλες τις ερωτήσεις και να κατασιγάσουμε όλους τους φόβους εκ των προτέρων. Ωστόσο, είμαι βεβαία ότι ο κανονισμός τον οποίο υποβάλλουμε σήμερα αντιμετωπίζει πολλές από τις προκλήσεις που μπορέσαμε να φανταστούμε κατά την εκπόνηση του κανονισμού.
<P>
Δεν θα πρέπει να φοβόμαστε αυτήν τη νέα μορφή δημοκρατίας. Θα ακούσουμε προσεκτικότερα τις φωνές των ευρωπαίων πολιτών, και δεν θα πρέπει να φοβόμαστε να το κάνουμε αυτό. Πρόκειται για μακροπρόθεσμο στόχο, σωστά; Θα πρέπει να φοβόμαστε μόνο μήπως η ΠΕΠ δεν χρησιμοποιηθεί σύμφωνα με το πνεύμα της Συνθήκης, δεν χρησιμοποιηθεί για τον σκοπό για τον οποίο προοριζόταν, αλλά καταχρηστικά ή και καθόλου.
<P>
Κάναμε ό,τι καλύτερο μπορούσαμε για να μειώσουμε αυτόν τον κίνδυνο στον κανονισμό με τη βοήθεια της Sylvia Kaufmann, η οποία υπέβαλε την πρώτη έκθεση σχετικά με την ΠΕΠ στο παρόν Κοινοβούλιο. Θα ήθελα επίσης να ευχαριστήσω ολόκληρες τις ομάδες του Maroš Šefčovič και του Alain Lamassoure και τους άλλους συναδέλφους μας. Ακόμα, θα ήθελα να ευχαριστήσω για τη συνεργασία της την ομάδα που εργάζεται για την ουγγρική Προεδρία της Ευρωπαϊκής Ένωσης.
<P>
Θα ήθελα να υπογραμμίσω ότι η εφαρμογή του κανονισμού έχει ζωτική σημασία και, για τον σκοπό αυτόν, θα ήθελα να προσφέρω τη βοήθεια και τη συνεργασία μου στη νέα ουγγρική Προεδρία.
<P>
Είμαι βεβαία ότι η ψηφοφορία που θα διεξαχθεί σε μία ώρα θα υποστηρίξει τον συμβιβασμό που επιτεύχθηκε μεταξύ των ευρωπαϊκών θεσμικών οργάνων. Αυτός είναι ο μόνος τρόπος να κάνουμε ένα ωραίο χριστουγεννιάτικο δώρο στους ευρωπαίους πολίτες: έναν ισχυρό κανονισμό σχετικά με την πρωτοβουλία ευρωπαίων πολιτών. Ας μην τους αφήσουμε να περιμένουν άλλο.
<P>
Σας ευχαριστώ πολύ για την προσοχή σας και θα ήθελα να σας ευχηθώ και να ευχηθώ σε όλους τους πολίτες που παραβρέθηκαν εδώ καλά Χριστούγεννα και ευτυχισμένος ο καινούριος χρόνος.
<SPEAKER ID="145" NAME="Alain Lamassoure">
εισηγητής. - (EN) Κυρία Πρόεδρε, τέτοια ώρα, και αφού έχουν ειπωθεί όλα, με χαρά σάς αφήνω να έχετε τον τελευταίο λόγο επί του ζητήματος αυτού, που το γνωρίζετε εξίσου καλά με μένα.
<SPEAKER ID="146" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σύντομα.
<P>
Γραπτές δηλώσεις (άρθρο 149 του Κανονισμού)
<SPEAKER ID="147" NAME="Elena Băsescu" LANGUAGE="RO">
Θα ήθελα να συγχαρώ τους εισηγητές της έκθεσης για το αποτέλεσμα της ψηφοφορίας σε επίπεδο επιτροπής. " πρωτοβουλία πολιτών έχει μεγάλη συμβολική αξία και παρέχει έναν από τους πλέον αποτελεσματικούς τρόπους ενίσχυσης της δημοκρατίας στην ΕΕ. Οι πολίτες πρέπει να θεωρήσουν το νέο μέσο εύκολο στη χρήση, προσβάσιμο και αξιόπιστο. Θα πρέπει να αναφέρω ότι, κατά τη διάρκεια των διαπραγματεύσεων με το Συμβούλιο, η Ρουμανία κατόρθωσε να επιτύχει ισορροπία μεταξύ της προσβασιμότητας της πρωτοβουλίας και των διατάξεων που αποτρέπουν την κατάχρησή της. Θεωρώ ότι οι τελευταίες τροπολογίες περιλαμβάνουν ταχύτερες διαδικασίες "επί του παραδεκτού" όσον αφορά τον έλεγχο των προτάσεων, χαμηλότερο όριο για τον αριθμό των συμμετεχουσών χωρών και ευκολότερη διαδικασία για την υπογραφή των αναφορών. Θα ήθελα να επισημάνω πόσο σημαντική είναι η ρύθμιση του παρόντος μέσου σε ολόκληρη την Ευρώπη. Πρέπει να αναζητήσουμε μια λύση που θα ενθαρρύνει τη συμμετοχή του κοινού. Έχοντας αυτό κατά νου, οι δραστηριότητες επικοινωνίας και οι εκστρατείες ενημέρωσης διαδραματίζουν σημαντικό ρόλο.
<SPEAKER ID="148" NAME="Dominique Baudis" LANGUAGE="FR">
" πρωτοβουλία πολιτών βλέπει επιτέλους το φως της μέρας. Αυτή η εκπληκτική δημοκρατική καινοτομία θα θέσει τα θεμέλια μιας νέας ευρωπαϊκής ιθαγένειας. Θα αποτελέσει το μέσο που θα επιτρέψει στο ευρωπαϊκό κοινό να εκφράσει άμεσα τις ανησυχίες του σχετικά με ζητήματα τα οποία ενδέχεται να έχουν ζωτική σημασία για το κοινό μας μέλλον. Το πεδίο εφαρμογής των παρεμβάσεων είναι εξίσου σημαντικό με τη διευρυμένη εντολή της Ένωσης. Το Ευρωπαϊκό Κοινοβούλιο ενθαρρύνει την ταχεία, αποτελεσματική εφαρμογή. " πρωτοβουλία αυτή εισήχθη μέσω της Συνθήκης της Λισαβόνας και αφέθηκε και πάλι στην ευχέρεια των ευρωπαϊκών θεσμικών οργάνων η συμφωνία σχετικά με τις πρακτικές ρυθμίσεις. Οι όροι διοργάνωσης μιας πρωτοβουλίας, που το Κοινοβούλιο επιθυμούσε να είναι ευέλικτοι (ένα εκατομμύριο άνθρωποι από τουλάχιστον το ένα τέταρτο των κρατών μελών, που ισοδυναμεί με επτά χώρες σήμερα), θα παράσχουν στους ενδιαφερόμενους πολίτες ό,τι χρειάζονται για να ζητήσουν από την Επιτροπή να προτείνει ένα νέο νομοθετικό κείμενο. Αυτό θα καταστεί δυνατό του χρόνου.
<SPEAKER ID="149" NAME="Piotr Borys" LANGUAGE="PL">
Με τη Συνθήκη της Λισαβόνας, απονείμαμε ιθαγένεια στους κατοίκους της ΕΕ. Το επόμενο βήμα είναι να δοθεί στους κατοίκους της ΕΕ η πρωτοβουλία πολιτών. Πρόκειται για μια σπάνια στιγμή όταν μια νομοθετική ή εκτελεστική αρχή μεταφέρει κάποιες από τις εξουσίες της στους πολίτες. Αυτό δείχνει μεγάλη ωριμότητα. Πρόκειται για την απάντησή μας στο δημοκρατικό έλλειμμα.
<P>
Το έργο μας δεν βασίζεται μόνο στην αντιπροσωπευτική δημοκρατία - βασίζεται επίσης στη συμμετοχική δημοκρατία. Παλαιότερες πολιτικές και διαβουλεύσεις με τους πολίτες στο πλαίσιο της διαδικασίας λήψης των αποφάσεων δεν ανταποκρίνονταν πάντα στις προσδοκίες των κατοίκων της Ευρωπαϊκής Ένωσης. " πρωτοβουλία πολιτών, η οποία συνιστά αποτέλεσμα ενός δύσκολου συμβιβασμού διασφάλισε καταρχάς πλήρη διαφάνεια. Κατά δεύτερον, απλοποιήσαμε ολόκληρο το σύστημα. Εισαγάγαμε επίσης μια καινοτομία με τη μορφή της δυνατότητας επιλογής υποβολής δηλώσεων υποστήριξης με επιγραμμικό τρόπο. Σήμερα, μας περιμένουν πολύ μεγάλες προσπάθειες κατά την προώθηση της πρωτοβουλίας πολιτών, και αυτές θα πρέπει να αναληφθούν από την Επιτροπή και το Κοινοβούλιο καθώς και από τα κράτη μέλη. Θα πρέπει επίσης να εξετάσουμε αν το άνοιγμα στην πρωτοβουλία πολιτών μπορεί να απειληθεί από δημαγωγικές ή λαϊκιστικές προτάσεις. Δεν νομίζω ότι θα συμβεί αυτό. Κάθε πρωτοβουλία που θα υποβάλλεται από πολίτες θα συνεπάγεται αναγκαστικά αυξημένη ευθύνη από την πλευρά της Επιτροπής και του Κοινοβουλίου.
<SPEAKER ID="150" NAME="Zuzana Brzobohatá" LANGUAGE="CS">
" Συνθήκη της Λισαβόνας έθεσε τα θεμέλια για τη νέα πρωτοβουλία ευρωπαίων πολιτών, η οποία μέχρι στιγμής έλειπε από τη διαδικασία λήψης των αποφάσεων της Ευρωπαϊκής Ένωσης. Προσωπικά, επικροτώ αυτήν τη νέα δυνατότητα, η οποία ανταποκρίνεται στις συχνές επικρίσεις ότι η λειτουργία της ΕΕ παρουσιάζει δημοκρατικό έλλειμμα στο πλαίσιο των διαδικασιών της για τη λήψη αποφάσεων. Αυτό το νέο μέσο επιτρέπει στους πολίτες της ΕΕ να προσεγγίζουν απευθείας την Επιτροπή και να της ζητούν να υποβάλει νομοθετική πρόταση για την αντιμετώπιση κάποιου συγκεκριμένου ζητήματος. Αυτό εμβαθύνει τη σχέση μεταξύ των πολιτών και των θεσμικών οργάνων της ΕΕ, διότι εξαλείφει το συχνά επικρινόμενο δημοκρατικό έλλειμμα στο πλαίσιο των διαδικασιών λήψης αποφάσεων, και επιτρέπει στους πολίτες να συμμετέχουν άμεσα στη λήψη των αποφάσεων. Κατά την άποψή μου, η ΠΕΠ φέρνει τα ευρωπαϊκά θεσμικά όργανα πιο κοντά στους πολίτες και εκπληρώνει έτσι την αρχή της επικουρικότητας ως βασική αρχή των μηχανισμών λήψης αποφάσεων της Ευρωπαϊκής Ένωσης. Θα ήθελα επίσης να αναφέρω ότι η Επιτροπή των Περιφερειών έχει πει ότι οι τοπικές και οι περιφερειακές αρχές έδειξαν ενδιαφέρον για την ΠΕΠ. Τέτοιου είδους φορείς θα μπορούσαν να συμμετάσχουν στη διαδικασία με την ιδιότητα των διοργανωτών ή των υποστηρικτών· άλλωστε, αυτοί βρίσκονται πιο κοντά στους πολίτες της ΕΕ. Αυτός είναι ένας μόλις από τους πολλούς λόγους για τους οποίους υποστηρίζω την καθιέρωση της ΠΕΠ.
<SPEAKER ID="151" NAME="Jim Higgins" AFFILIATION="PPE">
γραπτώς. - (EN) Ήθελα πάρα πολύ να ωφεληθούν οι ευρωπαίοι πολίτες από αυτό το ισχυρό μέσο το συντομότερο δυνατόν και χαίρομαι ιδιαίτερα που βλέπω το τέλος της νομοθετικής διαδικασίας έναν μόλις χρόνο μετά τη θέση σε ισχύ της Συνθήκης της Λισαβόνας. " πρωτοβουλία πολιτών αποτελεί μεγάλη καινοτομία της Συνθήκης της Λισαβόνας. Παρέχει στους ευρωπαίους πολίτες ένα νέο δικαίωμα, μέσω του οποίου ένα εκατομμύριο πολίτες μπορούν να ζητήσουν από την Ευρωπαϊκή Επιτροπή να προτείνει έναν νέο νόμο της ΕΕ, φέρνοντας έτσι την Ευρώπη πιο κοντά στους πολίτες της. " πρωτοβουλία πολιτών αποτελεί πολύτιμο εργαλείο μέσω του οποίου οι πολίτες μπορούν να επιτύχουν φιλόδοξα αποτελέσματα μέσω ομαδικής εργασίας - αυτή είναι η ουσία του ευρωπαϊκού εγχειρήματος. " παρούσα πρωτοβουλία θα διασφαλίσει ότι τα θεσμικά όργανα θα εξακολουθήσουν να εργάζονται επί ζητημάτων που είναι πλέον σημαντικά για τους πολίτες τους, ενθαρρύνοντας παράλληλα τον διασυνοριακό διάλογο σχετικά με ζητήματα ευρωπαϊκού χαρακτήρα. Πρόκειται για ένα έργο που βρίσκεται σε εξέλιξη και η Επιτροπή θα υποβάλλει έκθεση ανά τριετία σχετικά με την υλοποίηση της πρωτοβουλίας.
<SPEAKER ID="152" NAME="Martin Kastler" LANGUAGE="DE">
" σημερινή ψηφοφορία επί της πρωτοβουλίας ευρωπαίων πολιτών αποτελεί ορόσημο για περισσότερη δημοκρατία στην Ευρώπη. Επικροτώ τον συμβιβασμό και θα τον υποστηρίξω, διότι η έκθεση που καταρτίσθηκε από τον κ. Lamassoure και την κ. Gurmai αποτελεί το πρώτο βήμα προς τη σωστή κατεύθυνση. Κυρίες και κύριοι, δεν πρέπει να φοβόμαστε ότι οι πολίτες θα έχουν περισσότερες δυνατότητες να εκφράσουν τη βούλησή τους. Πρέπει να δώσουμε στους πολίτες της Ευρώπης περισσότερα δικαιώματα συναπόφασης, όχι μόνο κάθε πέντε χρόνια στις εκλογές του Ευρωπαϊκού Κοινοβουλίου. Αυτό χρειάζεται θάρρος, αντοχή και δύναμη. Κουράγιο, ώστε να επιστρέφουμε διαρκώς στον διάλογο. Αντοχή, διότι οι αποφάσεις δεν μπορούν απαραιτήτως να λαμβάνονται συντομότερα, και δύναμη, επειδή η αντιπροσωπευτική δημοκρατία μας περιλαμβάνει επιτέλους, κατά τη γνώμη μου, περισσότερα αντιπροσωπευτικά στοιχεία. Στόχος μας πρέπει να είναι η αύξηση του διαλόγου στην Ευρώπη μεταξύ των πολιτών και των πολιτικών. Χαίρομαι που ερχόμαστε σήμερα ένα βήμα πιο κοντά στην Ευρώπη των πολιτών με την πρωτοβουλία ευρωπαίων πολιτών. Είμαι πεπεισμένος ότι μια μέρα, εμείς οι Ευρωπαίοι θα λαμβάνουμε από κοινού αποφάσεις ευρωπαϊκού χαρακτήρα, με τη μορφή αποφάσεων των πολιτών.
<SPEAKER ID="153" NAME="Tunne Kelam" AFFILIATION="PPE">
γραπτώς. - (EN) Το πώς θα έρθει η Ευρώπη πιο κοντά στους πολίτες και πώς θα έρθουν οι πολίτες πιο κοντά στην Ευρώπη είναι ένα από τα βασικά ζητήματα υπό συζήτηση ίσως από την αρχή της Ευρωπαϊκής Κοινότητας. " Διάσκεψη για το Μέλλον της Ευρώπης κατήρτισε τη βάση της ισχύουσας Συνθήκης της Λισαβόνας και προετοίμασε επίσης το έδαφος για τον μηχανισμό της πρωτοβουλίας πολιτών. Σήμερα, την έχουμε ενώπιόν μας σε συγκεκριμένη μορφή, και στο πολύ άμεσο μέλλον όλοι οι πολίτες της ΕΕ θα έχουν τη δυνατότητα να υποβάλλουν ζητήματα που είναι σημαντικά για τους ίδιους ενώπιον των ευρωπαίων αρμοδίων για τη λήψη αποφάσεων. " παρούσα πρωτοβουλία αποτέλεσε ένα από τα ισχυρότερα μέτρα για την ένωση των πολιτών στην Ευρώπη - μια πρωτοβουλία που απαιτεί από κοινού δράση, συνεργασία, συντονισμό και θέληση συνεργασίας για έναν κοινό ευρωπαϊκό στόχο. Κάθε φωνή στην κοινωνία μετρά, αλλά μόνο μια ενωμένη φωνή μπορεί να κάνει πραγματικά τη διαφορά. Καλώ την Επιτροπή και τα κράτη μέλη να προωθήσουν αυτήν την πρωτοβουλία και να διασφαλίσουν ότι θα είναι εύκολα προσβάσιμη για όλους. Επικροτώ ιδίως την πρόταση για κοινές ακροάσεις με την Επιτροπή και το Κοινοβούλιο. Είναι ιδιαίτερα σημαντικό το άμεσα εκλεγμένο Ευρωπαϊκό Κοινοβούλιο να συμμετέχει ενεργά και να παρακολουθεί τους προβληματισμούς και τα προβλήματα των πολιτών.
<SPEAKER ID="154" NAME="Ádám Kósa" LANGUAGE="HU">
Είναι πολύ σημαντικό να έχουν οι πολίτες όσο πιο σύντομα γίνεται τη δυνατότητα να αναλαμβάνουν πρωτοβουλίες σε σχέση με ζητήματα που έχουν τη μέγιστη επίδραση στη ζωή τους, με προκαθορισμένο τρόπο και εντός κατάλληλου πλαισίου. Όπως είναι ευρέως γνωστό, είμαι επικεφαλής μιας από τις μακροβιότερες ομάδες εκπροσώπησης ατόμων με αναπηρία στην Ουγγαρία, της Ουγγρικής Ένωσης Κωφών και Βαρήκοων, η οποία είναι ηλικίας άνω των 100 ετών. Βάσει της εμπειρίας που έχω αποκτήσει μέσω της εργασίας μου εκεί, θα τολμούσα να πω ήδη στο σημείο αυτό ότι το έργο του κ. Lamassoure και της κ. Gurmai θα έχει απτά αποτελέσματα με τη μορφή πρωτοβουλιών πολιτών. Επισημαίνω με ιδιαίτερη λύπη ότι η πρωτοβουλία "million4disability" η οποία υποβλήθηκε το 2007 από την κοινότητα των 80 εκατομμυρίων ατόμων με αναπηρία που ζουν στην Ευρωπαϊκή Ένωση, και συγκέντρωσε 1,35 εκατομμύρια αυθεντικές υπογραφές, δεν σημείωσε επιτυχία. Μια τέτοια πρωτοβουλία θα είχε τώρα συνέπειες και αποτελέσματα, και ευχαριστώ όλους για το έργο τους εν προκειμένω.
<SPEAKER ID="155" NAME="Sirpa Pietikäinen" AFFILIATION="PPE">
γραπτώς. - (FI) " πρωτοβουλία πολιτών αποτελεί ευπρόσδεκτη προσθήκη στην ενεργό συμμετοχή των πολιτών στα κοινά. Παράλληλα με τη νομική πρωτοβουλία αυτή καθαυτή, θα διαδραματίσει σημαντικό ρόλο προωθώντας τον πολιτικό διάλογο.
<P>
Ωστόσο, το πεδίο εφαρμογής της πρωτοβουλίας πολιτών δεν είναι ακόμα απολύτως ξεκάθαρο. " πρωτοβουλία ευρωπαίων πολιτών θα πρέπει να αποτελεί τρόπο επιδίωξης τροποποιήσεων στις Συνθήκες της ΕΕ. Με τη Συνθήκη της Λισαβόνας, ακόμα και η Επιτροπή έχει την αρμοδιότητα να υποβάλει προτάσεις σε σχέση με αυτό. Αυτός είναι ο λόγος για τον οποίο η πρωτοβουλία πολιτών θα πρέπει να έχει επίσης τη δυνατότητα διατύπωσης πρωτοβουλιών. Μπορεί κανείς να δει πρωτοβουλίες στον τομέα των κοινωνικών ζητημάτων, για παράδειγμα, η αιτιολόγηση των οποίων μπορεί ίσως να βρεθεί στον Χάρτη των Θεμελιωδών Δικαιωμάτων της ΕΕ. " συζήτηση σχετικά με την ανάγκη τροποποίησης των Συνθηκών δεν θα πρέπει, ως εκ τούτου, να τελειώσει με μια στενή ερμηνεία της πρωτοβουλίας πολιτών: πρέπει να είναι περισσότερο ευέλικτη και να λαμβάνει υπόψη την άποψη του κοινού.
<SPEAKER ID="156" NAME="Cristian Dan Preda" LANGUAGE="RO">
" δρομολόγηση της πρωτοβουλίας ευρωπαίων πολιτών αποδεικνύει ότι το να έρθει η Ευρωπαϊκή Ένωση πιο κοντά στους πολίτες της, που αποτελούσε έναν από τους βασικούς στόχους της διαδικασίας αναθεώρησης των Συνθηκών και οδήγησε στην έγκριση της Συνθήκης της Λισαβόνας, δεν αποτελεί απλώς αφηρημένη έννοια. " πρωτοβουλία ευρωπαίων πολιτών θα συμβάλει σημαντικά στο να καταστεί περισσότερο δημοκρατικό το ευρωπαϊκό πολιτικό σύστημα, διότι δημιουργεί έναν απευθείας σύνδεσμο μεταξύ των πολιτών των κρατών μελών και των θεσμικών οργάνων της ΕΕ. Το κείμενο του Κοινοβουλίου πληροί τις απαιτήσεις για την παροχή στους πολίτες ενός απλού, εύκολα προσβάσιμου μέσου, και η δυνατότητα συλλογής υπογραφών με επιγραμμικό τρόπο καταδεικνύει την ικανότητα προσαρμογής στην πραγματικότητα των σύγχρονων κοινωνιών. " πρωτοβουλία θα παράσχει στα ευρωπαϊκά πολιτικά κόμματα την ευκαιρία να μετατραπούν από δομές που συγκεντρώνουν τα εθνικά κόμματα σε οργανισμούς που κινητοποιούν τη βούληση των πολιτών στο πλαίσιο κοινών έργων. Ωστόσο, ο αντίκτυπος της πρωτοβουλίας ευρωπαίων πολιτών πρέπει να μετρηθεί όχι μόνο σε ευρωπαϊκή αλλά και σε εθνική κλίμακα. Για την ακρίβεια, το ότι, από τώρα και στο εξής, ένας ελάχιστος αριθμός 24.750 ρουμάνων πολιτών θα είναι σε θέση να ενώσει τις δυνάμεις του και να προτείνει τέτοιου είδους πρωτοβουλίες με άλλους πολίτες από τουλάχιστον το ένα τέταρτο των κρατών μελών δεν μπορεί να διαχωριστεί από ένα άλλο γεγονός το οποίο είναι ότι, σύμφωνα με το ρουμανικό Σύνταγμα, απαιτούνται τουλάχιστον 100.000 ρουμάνοι πολίτες για την υποβολή νομοθετικής πρωτοβουλίας σε αυστηρά εθνικό πλαίσιο.
<SPEAKER ID="157" NAME="Algirdas Saudargas" AFFILIATION="PPE">
γραπτώς. - (LT) Χαίρομαι ιδιαίτερα που χωρίς να έχει καν περάσει χρόνος από τη θέση σε ισχύ της Συνθήκης της Λισαβόνας, επιτεύχθηκε συμφωνία επί του κανονισμού σχετικά με την πρωτοβουλία πολιτών. Ο κανονισμός αυτός αποτελεί μεγάλο επίτευγμα που ενισχύει τις αρχές της δημοκρατίας στην Ευρωπαϊκή Ένωση. Το δικαίωμα ανάληψης πρωτοβουλίας για μια νομοθετική διαδικασία το οποίο δόθηκε σε ένα εκατομμύριο πολίτες θα αυξήσει το ενδιαφέρον για τις πολιτικές της ΕΕ και τη συμμετοχή σε αυτές. Είναι πολύ σημαντικό το ότι το Κοινοβούλιο κατόρθωσε να απλοποιήσει τις διαδικασίες για την υποβολή και τη διοργάνωση πρωτοβουλιών. Μια πρωτοβουλία θα είναι επιτυχημένη μόνο εάν είναι εύκολα εφαρμόσιμη και προσβάσιμη από όλους. Πρέπει να είναι σαφής και κατανοητή, και οι πολίτες πρέπει να είναι σε θέση να συμμετέχουν σε αυτήν και να επιθυμούν να το κάνουν. Από την άλλη πλευρά, είναι επίσης αναγκαίο να διασφαλισθεί η διαφάνεια της διοργάνωσης και της χρηματοδότησης αυτής της πρωτοβουλίας, και η πρωτοβουλία πρέπει να παραμείνει έκφραση των ίδιων των πολιτών και όχι πολιτικών ή άλλων ομάδων. Πιστεύω ότι το τελικό κείμενο του κανονισμού επί του οποίου θα ψηφίσουμε σήμερα θα βοηθήσει στη διασφάλιση αυτής της ισορροπίας. Ένας από τους στόχους της Συνθήκης της Λισαβόνας είναι να φέρει τους πολίτες πιο κοντά στην Ευρώπη, και η πρωτοβουλία πολιτών θα βοηθήσει να επιτευχθεί αυτό, θεσπίζοντας αυτήν τη νέα, ξεχωριστή μορφή συμμετοχής των πολιτών στην πολιτική.
<SPEAKER ID="158" NAME="Olga Sehnalová" LANGUAGE="CS">
Ο καθορισμός των προϋποθέσεων για τη λειτουργία της πρωτοβουλίας ευρωπαίων πολιτών αποτέλεσε μια σύνθετη διαδικασία διαπραγμάτευσης και συμβιβασμού και χρειάστηκε πολλές συζητήσεις στο Ευρωπαϊκό Κοινοβούλιο, την Επιτροπή και το Συμβούλιο. Συμμετείχε και ο μη κερδοσκοπικό τομέας. Κατά τη διάρκεια της συζήτησης έγιναν εμφανή ορισμένα προβλήματα, όπως το πώς θα διατηρηθεί η ευρωπαϊκή διάσταση της πρωτοβουλίας, η διαφάνεια, η μέθοδος για τη συλλογή υπογραφών και άλλα διαδικαστικά ζητήματα. Ωστόσο, το σημαντικότερο ζήτημα είναι η γενική προσέγγιση της πρωτοβουλίας πολιτών. Αν σκοπεύουμε να αξιοποιήσουμε στο έπακρο αυτό το νέο μέσο, δεν πρέπει να φοβόμαστε να βάλουμε τέλος στον ανοιχτό διάλογο και να την θέσουμε σε εφαρμογή. Ναι, θα υπάρξουν λαϊκιστικά και ακανθώδη ζητήματα, αλλά αυτός είναι ο λόγος για τον οποίο είναι τόσο σημαντικό να πραγματοποιείται η διαδικασία καταχώρισης για μια πρωτοβουλία προτού συλλεγούν τυχόν υπογραφές. " διαδικασία αυτή θα αξιολογεί κατά πόσον οι προτάσεις ανταποκρίνονται στις βασικές αξίες της Ευρωπαϊκής Ένωσης. Ως σκιώδης εισηγήτρια της Επιτροπής Πολιτισμού και Παιδείας, επικροτώ τον συμβιβασμό που επιτεύχθηκε, ιδίως τη μείωση του ελάχιστου αριθμού χωρών που απαιτείται για την καταχώριση μιας πρωτοβουλίας στο ένα τέταρτο των κρατών μελών, και το ότι το Ευρωπαϊκό Κοινοβούλιο θα διαδραματίζει ενεργό ρόλο στη δημόσια ακρόαση των επιτυχημένων προτάσεων πρωτοβουλίας. Ασφαλώς, είμαι της γνώμης ότι οι εκλεγμένοι αντιπρόσωποι θα πρέπει να έχουν και αυτοί τη δυνατότητα να συμμετέχουν στη διοργάνωση των πρωτοβουλιών. Πιστεύω ακράδαντα ότι η πρωτοβουλία ευρωπαίων πολιτών θα αποτελέσει στο μέλλον μια πραγματική έκφραση της ευρωπαϊκής ιθαγένειας.

<CHAPTER ID="012">
Διάταξη των εργασιών
<SPEAKER ID="021" NAME="Πρόεδρος">
Το τελικό σχέδιο της ημερήσιας διάταξης, που κατάρτισε η Διάσκεψη των Προέδρων κατά τη συνεδρίασή της στις 10 Δεκεμβρίου, σύμφωνα με το άρθρο 137 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις:
<P>
Δευτέρα - δεν υπάρχουν τροποποιήσεις
<P>
Τρίτη
<P>
Έχω λάβει αίτημα της Ομάδας Ευρώπη για την Ελευθερία και τη Δημοκρατία για την εγγραφή μιας προφορικής ερώτησης προς την Επιτροπή σχετικά με την αρχή της επικουρικότητας. Πρόκειται για γραπτό αίτημα που υποβλήθηκε στο Προεδρείο του Ευρωπαϊκού Κοινοβουλίου. Ζητώ από έναν εκπρόσωπο της ομάδας EFD να υποστηρίξει το αίτημα.
<SPEAKER ID="022" NAME="Francesco Enrico Speroni" LANGUAGE="IT">
Κύριε Πρόεδρε, κυρίες και κύριοι, ζητήσαμε να προστεθεί αυτή η προφορική ερώτηση στην ημερήσια διάταξη, διότι πιστεύουμε ότι το Κοινοβούλιο πρέπει να λάβει μια δέουσα απάντηση σχετικά με ένα τόσο σημαντικό θέμα, και γι' αυτό ζητάμε αυτήν την τροποποίηση στην ημερήσια διάταξη.
<P>
(Το Σώμα εγκρίνει το αίτημα)
<SPEAKER ID="023" NAME="Πρόεδρος">
Κυρίες και κύριοι, σημειώστε ότι αυτό το θέμα θα εγγραφεί ως το τελευταίο σημείο της ημερήσιας διάταξης για την Τρίτη το βράδυ. " προθεσμία για την κατάθεση προτάσεων ψηφίσματος λήγει την Τρίτη 15 Δεκεμβρίου στις 10.00 και η προθεσμία για την κατάθεση κοινών προτάσεων ψηφίσματος και τροπολογιών λήγει την Τετάρτη 16 Δεκεμβρίου στις 10.00. " ψηφοφορία θα διεξαχθεί την Πέμπτη. Συνεπώς, έχουμε το τελευταίο θέμα αύριο, τις προτάσεις ψηφίσματος την Τετάρτη και την ψηφοφορία την Πέμπτη.
<SPEAKER ID="024" NAME="Hannes Swoboda" LANGUAGE="DE">
Κύριε Πρόεδρε, αν καταλάβαμε καλά, αναφερθήκατε σε ένα ψήφισμα σχετικά με την πρόταση που κατατέθηκε αρχικά. Ωστόσο, δεν συμφωνήσαμε ρητά αν θα υπάρξει ψήφισμα ή όχι.
<SPEAKER ID="025" NAME="Πρόεδρος">
Αυτό που λέτε είναι σωστό. Το αίτημα υποβλήθηκε με το ψήφισμα.
<P>
Τετάρτη - δεν υπάρχουν τροποποιήσεις
<P>
Πέμπτη
<P>
Υπάρχουν παρατηρήσεις για την Πέμπτη;
<SPEAKER ID="026" NAME="Fiorello Provera">
εξ ονόματος της Ομάδας EFD. - (IT) Κύριε Πρόεδρε, κυρίες και κύριοι, για την προσεχή Πέμπτη έχουν προγραμματιστεί πολλά επείγοντα θέματα. Τρίτη στη σειρά αυτών των επειγόντων θεμάτων που θα συζητήσουμε είναι η κατάσταση στο Αζερμπαϊτζάν. Τα μέσα ενημέρωσης, στα οποία συμπεριλαμβάνονται και δυτικά μέσα ενημέρωσης, αναφέρθηκαν σε μια συμπλοκή μεταξύ δύο νεαρών συντακτών ιστολογίων και δύο άλλων ατόμων σε δημόσιο χώρο. Έγινε μια σύλληψη και επιβλήθηκε μια ποινή, και πιστεύω ότι οφείλουμε να διερευνήσουμε αυτό το ζήτημα και να βεβαιωθούμε ότι όλα έγιναν σύμφωνα με το γράμμα του νόμου.
<P>
Παράλληλα, ωστόσο, έχουν συμβεί εξαιρετικά σοβαρά γεγονότα στις Φιλιππίνες τις τελευταίες ημέρες: 57 άτομα σε μια συνοδεία υποστήριξης ενός προεδρικού υποψηφίου σφαγιάστηκαν από ένοπλη ομάδα, η οποία εκμεταλλεύτηκε την επαναστατική ατμόσφαιρα για να εξεγερθεί εναντίον της κυβέρνησης, σε τέτοιον βαθμό ώστε να επιβληθεί στρατιωτικός νόμος στις Φιλιππίνες.
<P>
Ζητώ λοιπόν, κυρίες και κύριοι, η κατάσταση στις Φιλιππίνες να αντικαταστήσει το σημείο "Αζερμπαϊτζάν" ως το τρίτο σημείο την Πέμπτη. Υπάρχει σαφής διαφορά ανάμεσα στη σοβαρότητα της κατάστασης στο Αζερμπαϊτζάν σε σύγκριση με ...
<P>
(Ο Πρόεδρος διακόπτει τον ομιλητή)

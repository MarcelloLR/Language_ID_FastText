<CHAPTER ID="005-11">
11. Η ανάπτυξη του πλαισίου που διέπει τις δραστηριότητες των εκπροσώπων ομάδων συμφερόντων στα θεσμικά όργανα της Ευρωπαϊκής Ένωσης (
<P>
- Πριν από την ψηφοφορία:
<SPEAKER ID="139" NAME="Hartmut Nassauer" AFFILIATION="PPE-DE">
(DE) Κυρία Πρόεδρε, εξ ονόματος της Ομάδας μου, επιτρέψτε μου να ζητήσω ψηφοφορία με ονομαστική κλήση επί της τροπολογίας αριθ. 1 και επί του δεύτερου μέρους της ψηφοφορίας κατά τμήματα επί της τροπολογίας αριθ. 11.
<SPEAKER ID="140" NAME="Πρόεδρος">
Σας υπενθυμίζω ότι παρήλθε η προθεσμία. Ωστόσο, εάν δεν υπάρχουν αντιρρήσεις, θα συμφωνήσουμε με το αίτημά σας.
<P>
(Ο Πρόεδρος διαπιστώνει ότι δεν υπάρχουν ενστάσεις επί του αιτήματος)
<P>
- Πριν από την ψηφοφορία επί της παραγράφου 10:
<SPEAKER ID="142" NAME="Mario Mauro" AFFILIATION="PPE-DE">
(IT) Κυρία Πρόεδρε, κυρίες και κύριοι συνάδελφοι, ο στόχος αυτής της τροπολογίας είναι να απαλειφθεί η ακόλουθη φράση: "όταν ενεργούν σύμφωνα με το ρόλο και εκτελούν τα καθήκοντα των σωμάτων αυτών, όπως προβλέπουν οι Συνθήκες". Αυτό έχει να κάνει με το γεγονός ότι οι περιφέρειες και οι τοπικές αρχές, αντίθετα με τους ιδιώτες εκπροσώπους ομάδων ειδικών συμφερόντων, αντιπροσωπεύουν το γενικό συμφέρον: θα ήταν επομένως υπεραπλουστευτικό να εξομοιώσουμε τις περιφέρειες και τις τοπικές αρχές με τους ιδιώτες εκπροσώπους ομάδων ειδικών συμφερόντων. Μάλιστα, το καταστατικό πολλών ευρωπαϊκών περιφερειών και τοπικών αρχών τους επιτρέπει να παρεμβαίνουν με πολύ ευρύτερο τρόπο σε σύγκριση με τα όσα ορίζουν οι Συνθήκες προκειμένου να διαφυλαχθεί σε κοινοτικό επίπεδο το εν λόγω δημόσιο συμφέρον. Γι' αυτό ζήτησα την απάλειψη της τελευταίας φράσης της τροπολογίας.
<P>
(Το Κοινοβούλιο απορρίπτει την προφορική τροπολογία)
<P>
- Πριν από την ψηφοφορία επί της τροπολογίας αριθ. 3:
<SPEAKER ID="144" NAME="Adina-Ioana Vălean" AFFILIATION="ALDE">
Κυρία Πρόεδρε, έχουμε μια προφορική τροπολογία στην τροπολογία αριθ. 3. Θέλουμε να αντικατασταθεί η λέξη "εκκλησίες" με τη λέξη "θρησκευτικές", οπότε η φράση θα έχει ως εξής: "[...]πρέπει να θεωρούνται ομάδες ειδικών συμφερόντων και να τυγχάνουν της ίδιας αντιμετώπισης: επαγγελματίες εκπρόσωποι ειδικών συμφερόντων, ομάδες άσκησης πίεσης εντός των επιχειρήσεων, ΜΚΟ, ομάδες προβληματισμού, επαγγελματικές ενώσεις, συνδικαλιστικές οργανώσεις, οργανώσεις εργοδοτών, θρησκευτικές, φιλοσοφικές και μη δογματικές οργανώσεις [...]" και λοιπά.
<P>
( Το Κοινοβούλιο απορρίπτει την προφορική τροπολογία)
<SPEAKER ID="146" NAME="Monica Frassoni" AFFILIATION="Verts/ALE">
(IT) Κύριε Πρόεδρε, κυρίες και κύριοι βουλευτές, αυτό είναι απόδειξη ότι τα λόμπυ όντως λειτουργούν!
<P>
(Χειροκροτήματα από το κέντρο και την αριστερή πτέρυγα)
<P>
- Πριν από την ψηφοφορία επί της τροπολογίας αριθ. 15:
<SPEAKER ID="148" NAME="Monica Frassoni" AFFILIATION="Verts/ALE">
(EN) Κυρία Πρόεδρε, φαίνεται ότι τα ευρωπαϊκά αγγλικά μας πρόδωσαν. Επομένως, επειδή το κείμενο αυτής της τροπολογίας προφανώς δεν είναι πολύ σαφές, η Ομάδα μου θα αποσύρει την τροπολογία αριθ. 15 σχετικά με το ζήτημα της δημοσιοποίησης των χρηματοοικονομικών στοιχείων εκπροσώπου ομάδας ειδικών συμφερόντων. Ελπίζουμε, πάντως, πράγματι, έστω και αν η ψηφοφορία δεν εξελίσσεται με τον τρόπο που θα θέλαμε, ότι κατά τη συζήτηση σε επίπεδο ομάδας εργασίας το ζήτημα αυτό θα αποσαφηνιστεί και θα επανέλθει.
<P>
Σας ευχαριστώ πολύ και ευχαριστώ άπαντες για το έργο που επιτελέσαμε από κοινού.

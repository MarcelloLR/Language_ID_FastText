<CHAPTER ID="019">
Ένα νέο στρατηγικό πλαίσιο για την πολυγλωσσία (συζήτηση) 
<SPEAKER ID="418" NAME="Πρόεδρος">
" ημερήσια διάταξη προβλέπει τη συζήτηση της έκθεσης, του κ. Joan i Marí, εξ ονόματος της Επιτροπής Πολιτισμού και Παιδείας, σχετικά με ένα νέο στρατηγικό πλαίσιο για την πολυγλωσσία.
<SPEAKER ID="419" NAME="Bernat Joan i Marí " LANGUAGE="EN">
Κύριε Πρόεδρε, επιθυμώ να ξεκινήσω ευχαριστώντας τους συναδέλφους που με βοήθησαν στην εκπόνηση αυτής της έκθεσης, και ειδικά τα μέλη της Επιτροπής Πολιτισμού και Παιδείας. Επιθυμώ επίσης να ευχαριστήσω τον Επίτροπο Figeľ, ο οποίος ήταν σε επαφή μαζί μας, για τις θέσεις του σχετικά με την πολυφωνία και τα θέματα που άπτονται των μειονοτικών γλωσσών κλπ. Ευχαριστίες αρμόζουν επίσης προς όλους τους άλλους συναδέλφους, από διάφορες Ομάδες, και σε άλλους οι οποίοι ενεπλάκησαν στην έκθεση αυτή, ειδικά στα μέλη των διαφόρων ΜΚΟ για την αποκατάσταση των γλωσσών που ήταν σε επαφή μαζί μας κατά την εκπόνηση της έκθεσης. Θέλω να αναφέρω ειδικά τον Vicent Santaló, μέλος του νομικού τμήματος του Κοινοβουλίου της Καταλονίας, ο οποίος συνεργάστηκε μαζί μας έως τον θάνατό του το περασμένο καλοκαίρι.
<P>
Κύριος στόχος αυτής της έκθεσης είναι να προωθηθεί η έννοια της γλωσσικής πολυμορφίας. Ο πλουραλισμός και η πολυμορφία είναι κοινές αξίες της Ευρωπαϊκής Ένωσης. Πρέπει να υπάρχει ενότητα όλων των Ευρωπαίων στον τομέα αυτόν, κύριος στόχος του οποίου πρέπει να είναι ο πλουραλισμός. Διότι μια μη πλουραλιστική Ευρώπη είναι μια ψευδής και υποβαθμισμένη Ευρώπη. Αυτό αντανακλάται κατά κάποιο τρόπο στις γλώσσες. Όπως γνωρίζετε, σε κοινωνιογλωσσικούς όρους υπάρχουν "κανονικές" γλώσσες, που είναι οι απολύτως επίσημες γλώσσες που χρησιμοποιούνται σε κάθε έκφανση της ζωής μας. Υπάρχουν επίσης "ήσσονες" γλώσσες, οι οποίες δεν είναι απολύτως επίσημες και δεν μπορούν να χρησιμοποιηθούν για κάθε σκοπό, παρά το γεγονός ότι αποτελούν την κύρια γλώσσα συγκεκριμένων γλωσσικών κοινοτήτων. Υπάρχει και μια τρίτη ομάδα, αυτή των μειονοτικών γλωσσών. Όλες αυτές οι ομάδες πρέπει να τυγχάνουν σεβασμού και να διατηρούνται, και η διατήρηση της γλωσσικής πολυμορφίας είναι ένας από τους στόχους των ευρωπαϊκών θεσμικών οργάνων.
<P>
Οι Ευρωπαίοι δεν είναι όσο πολύγλωσσοι νομίζουμε. Δυστυχώς, πολλοί ευρωπαίοι πολίτες έχουν μία μόνον γλώσσα -συνήθως τη μητρική τους- και ένας από τους κύριους στόχους της Ευρωπαϊκής Ένωσης είναι να έχει πολίτες που μπορούν να μιλούν πολλές γλώσσες. Για να επιτευχθεί αυτό είναι πολύ σημαντικό να αλλάξουν οι νοοτροπίες. " κοινωνία μας διαμορφώθηκε υπό την επιρροή των ιακωβινικών κρατών. Τα περισσότερα ευρωπαϊκά κράτη είναι επισήμως μονόγλωσσα, και αυτό είναι κατάλοιπο του ιακωβινισμού. Ωστόσο, δεν αντανακλά την πραγματικότητα. Στόχος της Ευρωπαϊκής Ένωσης δεν είναι να συντηρήσει αυτή την άποψη αλλά να διατηρήσει γνήσιο πλουραλισμό και να εργαστεί ώστε οι πολίτες να μπορούν να μιλούν πολλές γλώσσες.
<P>
Χρειαζόμαστε μια ευρωπαϊκή γλωσσική πολιτική. " εν λόγω πολιτική πρέπει να προωθεί την πολυγλωσσία, να βελτιώνει τις γλωσσικές δεξιότητες των ευρωπαίων πολιτών σε όλη την Ευρωπαϊκή Ένωση και να διατηρεί όλες τις γλώσσες, είτε είναι επίσημες γλώσσες της ΕΕ είτε όχι. Προς τον σκοπό αυτόν, ο προϋπολογισμός και τα ευρωπαϊκά προγράμματα πρέπει να υποστηρίζουν όχι μόνο τις κύριες γλώσσες αλλά όλες τις γλώσσες ώστε να βελτιωθεί η πολυμορφία. Συνεπώς, πρέπει να καταβάλουμε ιδιαίτερη προσπάθεια για να υποστηρίξουμε τις γλώσσες που απειλούνται με εξαφάνιση. Κάθε γλώσσα είναι καλή για την ανθρωπότητα και αν μια γλώσσα χαθεί όλοι χάνουμε κάτι, διότι κάθε γλώσσα έχει τις δικές της μοναδικές εκφράσεις. Γι' αυτόν τον λόγο πρέπει να διατηρήσουμε τον γνήσιο πλουραλισμό και την αληθινή πολυμορφία. Υπό αυτή την έννοια, είναι απαραίτητη η εκπόνηση ολοκληρωμένης έκθεσης σχετικά με τις περαιτέρω ενέργειες στις οποίες πρέπει να προβούμε.
<SPEAKER ID="420" NAME="Ján Figeľ">
Μέλος της Επιτροπής. - (EN) Κύριε Πρόεδρε, θέλω καταρχάς να συγχαρώ τον κ. Joan i Marí για την εξαιρετική του έκθεση σχετικά με την ανακοίνωση της Επιτροπής που αφορά ένα νέο στρατηγικό πλαίσιο για την πολυγλωσσία. Όχι μόνο το στρατηγικό πλαίσιο αλλά και η έκθεση εκπονήθηκε σε πνεύμα πολυμορφίας και ενότητας. Αυτό πρέπει να μας καθοδηγεί στην υλοποίηση των πολιτικών μας στον τομέα αυτόν.
<P>
Είμαι βέβαιος ότι όλοι επιθυμούμε μια πολύγλωσση ευρωπαϊκή κοινωνία στην οποία θα αυξάνεται σταδιακά το ποσοστό των πολύγλωσσων ατόμων έως ότου κάθε πολίτης διαθέτει πρακτικές δεξιότητες και γνωρίζει τουλάχιστον δύο γλώσσες εκτός από τη μητρική του. Αυτή είναι η περίφημη φόρμουλα "μητρική γλώσσα συν δύο" την οποία συμφώνησαν οι ηγέτες της ΕΕ στη Βαρκελώνη το 2002.
<P>
Δημιούργησα πρόσφατα το εσωτερικό δίκτυο πολυγλωσσίας στην Ευρωπαϊκή Επιτροπή και σύστησα την ομάδα υψηλού επιπέδου για την πολυγλωσσία. Είναι και οι δύο πρωτοβουλίες υλοποίησης σύμφωνα με το νέο στρατηγικό πλαίσιο για την πολυγλωσσία.
<P>
Μια άλλη προτεραιότητα είναι η ανάπτυξη της εκμάθησης γλωσσών σε μικρή ηλικία. Αν θέλουμε να δημιουργήσουμε μια πολύγλωσση κοινωνία πρέπει να ξεκινήσουμε το νωρίτερο δυνατόν. Πρέπει να διασφαλίσουμε ότι η εκμάθηση γλωσσών στο νηπιαγωγείο και το δημοτικό είναι αποτελεσματική, διότι τότε διαμορφώνονται οι βασικές στάσεις έναντι των γλωσσών και των πολιτισμών. Το νέο πρόγραμμα διά βίου μάθησης θα προσφέρει ευρύ φάσμα δυνατοτήτων χρηματοδότησης για έργα που προωθούν τη γλωσσική ευαισθητοποίηση, για την πρόσβαση σε πόρους εκμάθησης γλώσσας καθώς και για δίκτυα τα οποία συμβάλλουν στην ανάπτυξη γλωσσικών πολιτικών.
<P>
Για πρώτη φορά το πρόγραμμα εκπαίδευσης και κατάρτισης έχει ως ειδικό στόχο την προώθηση της εκμάθησης γλώσσας και τη γλωσσική πολυμορφία. Για πρώτη φορά, επίσης, μια κάθετη δράση θα υποστηρίξει πολυμερή έργα και δίκτυα στον τομέα. Αυτές είναι νέες ευκαιρίες που ανοίγονται σε όλες τις γλώσσες που ομιλούνται στην Ευρωπαϊκή Ένωση.
<P>
Επιτρέψτε μου τώρα να πω δυο λόγια σχετικά με τον ευρωπαϊκό δείκτη γλωσσικών γνώσεων. Ήταν ένα από τα θέματα μιας άλλης πρόσφατης ανακοίνωσης της Επιτροπής. " πρώτη συνάντηση της συμβουλευτικής επιτροπής πραγματοποιήθηκε πριν από δύο μόλις εβδομάδες, στα τέλη Οκτωβρίου. Οι εμπειρογνώμονες που μετείχαν στη συνάντηση, εκπροσωπώντας 22 χώρες, επέδειξαν μεγάλο ενδιαφέρον και συναίνεσαν στην προώθηση της θέσπισης αυτού του δείκτη.
<P>
Με ικανοποίηση σημειώνω ότι στην έκθεση του κ. Joan i Marí αναγνωρίζονται οι προσπάθειες της Επιτροπής για την προώθηση της εκμάθησης γλωσσών και της γλωσσικής πολυμορφίας στην Ευρωπαϊκή Ένωση. Στην έκθεση περιλαμβάνεται διεξοδική ανάλυση του στρατηγικού πλαισίου μας για τη δημιουργία μιας πολύγλωσσης κοινωνίας και αναγνωρίζεται η προσήλωσή μας στην επίτευξη των στόχων που αναφέρονται στην ανακοίνωσή μας.
<P>
Θέλω να ευχαριστήσω και πάλι τον εισηγητή για την εμπνευσμένη έκθεσή του και να τονίσω ότι η Επιτροπή είναι αποφασισμένη να προωθήσει τις ιδέες και τις ενέργειες που προβλέπονται στη νέα στρατηγική της για την πολυγλωσσία στην Ένωσή μας.
<SPEAKER ID="421" NAME="Erna Hennicot-Schoepges">
εξ ονόματος της Ομάδας PPE-DE. - (FR) Κύριε Πρόεδρε, η συζήτηση για την πολυγλωσσία και την προστασία των περιφερειακών και μειονοτικών γλωσσών, καθώς και για τη χρήση των γλωσσών στα ευρωπαϊκά θεσμικά όργανα οδηγεί πάντα τους πολίτες στο να κρατούν άκαμπτη στάση, η οποία ενισχύεται από υποκείμενες πολιτικές συγκρούσεις.
<P>
Αυτή η έκθεση πρωτοβουλίας, η οποία, ας μην το ξεχνάμε, στοχεύει στην εφαρμογή ενός νέου στρατηγικού πλαισίου για την πολυγλωσσία, έχει το θετικό ότι επεκτείνει τη συζήτηση η οποία ήδη είχε ξεκινήσει με την έκθεση Ebner και Bayona το 2003 και την έκθεση Portas το 2005, σχετικά με τις περιφερειακές και μειονοτικές γλώσσες και την εκμάθηση γλωσσών από μετανάστες. Το Κοινοβούλιο καλείται, λοιπόν, να επιβεβαιώσει τις προηγούμενες θέσεις του ή να τις τροποποιήσει ενόψει της μεταβαλλόμενης κατάστασης, από φόβο μήπως βρεθεί να αυτοαναιρείται. Προσπαθήσαμε σκληρά κατά τη διάρκεια των εργασιών μας να βρούμε μια ισορροπία αποδεκτή από όλα τα μέρη, όπως αυτό εκφράστηκε από την έκβαση των ψηφοφοριών στην επιτροπή και, κατ' αυτόν τον τρόπο, λάβαμε υπόψη μας το κεκτημένο, ενώ θέσαμε σε μια προοπτική και το θέμα της πολυγλωσσίας.
<P>
Καλώ, επομένως, τους συναδέλφους μου να ενεργήσουν με σύνεση και να μην δώσουν λάθος μάχη. Οι γλώσσες πρέπει να συνδέουν τους λαούς της Ευρώπης και να μην αποτελούν όπλο, το οποίο χρησιμοποιείται για να δημιουργεί διαφορές και να σπέρνει διχόνοια.
<P>
" χώρα μου, το Λουξεμβούργο, είναι το μοναδικό κράτος μέλος, η μοναδική ιδρυτική χώρα, η εθνική γλώσσα της οποίας δεν αναγνωρίζεται ως επίσημη ευρωπαϊκή γλώσσα. Ωστόσο, η κυβέρνηση του Λουξεμβούργου αποφάσισε να μην ζητήσει καθεστώς επίσημης γλώσσας, δεδομένου ότι πιστεύει πως η πολυγλωσσία είναι το μέλλον μας. Μας δίνεται η γλώσσα και η εξυπνάδα για να ακούμε ο ένας τον άλλο, όχι για να πολεμάμε μεταξύ μας.
<P>
Πριν από εξήντα πέντε χρόνια, στις 10 Οκτωβρίου 1941, ο λαός του Λουξεμβούργου υποχρεώθηκε να λάβει μέρος σε ένα δημοψήφισμα, το οποίο διοργανώθηκε από τις ναζιστικές κατοχικές δυνάμεις, στο οποίο καλούνταν να διευκρινίσουν τη φυλή, την εθνικότητα και την γλώσσα τους. " απάντησή τους και στα τρία ερωτήματα ήταν: λουξεμβούργια. Για τιμωρία, εξαναγκάστηκαν να καταταγούν στον στρατό κατοχής και εκτοπίστηκαν στα στρατόπεδα συγκέντρωσης. Το γεγονός είναι ότι μετά τον πόλεμο η γενιά των θυμάτων αποδέχθηκε το γεγονός ότι τα γερμανικά, μαζί με τα γαλλικά, ήταν οι βασικές γλώσσες διδασκαλίας στα σχολεία. Τα λουξεμβουργιανά αναπτύχθηκαν επιτυχώς και τα πάνε καλά. Όσο για το μέλλον μας, ελπίζω ότι το άρθρο 22 του Χάρτη Θεμελιωδών Δικαιωμάτων, το οποίο απαιτεί από την Ένωση να σέβεται την πολιτισμική, θρησκευτική και γλωσσική πολυμορφία, θα μας προστατεύσει από τυχόν αυθαιρεσίες.
<SPEAKER ID="422" NAME="Maria Badia i Cutchet">
εξ ονόματος της Ομάδας PSE. - (ES) Κύριε Πρόεδρε, κύριε Επίτροπε, κυρίες και κύριοι, είμαστε ικανοποιημένοι διότι τέθηκε σε εφαρμογή ένα στρατηγικό πλαίσιο για την πολυγλωσσία στην Ευρωπαϊκή Ένωση.
<P>
Το σύνθημά μας "ενότητα στην πολυμορφία" είναι μια διακήρυξη της σημασίας της πολυμορφίας πολιτισμών, εθίμων, πεποιθήσεων και επίσης γλωσσών, στην οικοδόμηση της Ευρώπης.
<P>
Ο Χάρτης των Θεμελιωδών Δικαιωμάτων κατέστησε τον σεβασμό της γλωσσικής πολυμορφίας μια από τις θεμελιώδεις αρχές μας. Αυτή η αρχή δεν ισχύει μόνο για τις επίσημες γλώσσες, αλλά και για πολλές από τις περιφερειακές και μειονοτικές γλώσσες που ομιλούνται στο εσωτερικό της Ένωσης, συμπεριλαμβανομένων αυτών των κοινοτήτων των μεταναστών.
<P>
Αυτή η πλούσια συνύπαρξη διαφορετικών γλωσσικών κοινοτήτων στην Ευρώπη οδηγεί ορισμένες φορές σε εξαιρετικές δυσκολίες στην καθημερινή εργασιακή πρακτική των κοινοτικών θεσμικών οργάνων. Παρά το γεγονός ότι όλες οι γλώσσες είναι ίσης σημασίας από πολιτισμική άποψη, δεν είναι λογικό να υιοθετήσουμε την άποψη ότι τα θεσμικά όργανα της Ευρωπαϊκής Ένωσης θα μπορούσαν να λειτουργήσουν αν τις χρησιμοποιούσαμε όλες στο ίδιο επίπεδο.
<P>
Πιστεύω ότι η πρόοδος όσον αφορά την προώθηση, την προστασία και τη γνώση αυτής της γλωσσικής πολυμορφίας πρέπει να υποστηρίζεται από τα κράτη μέλη μέσω ενεργών πολιτικών για την προώθηση και την προστασία των γλωσσών στην εκπαίδευση και στην πιο κοινωνική σφαίρα, καθώς και στα μέσα μαζικής ενημέρωσης, και για την προώθηση της εκμάθησης τουλάχιστον δύο ξένων γλωσσών, προκειμένου να διευκολυνθεί η γνώση άλλων πολιτισμών, να προωθηθεί η κινητικότητα και να αυξηθεί η ευαισθητοποίηση των ευρωπαίων πολιτών.
<P>
Τέλος, στο πλαίσιο των κοινοτικών θεσμικών οργάνων, πρέπει η επικοινωνία μεταξύ των πολιτών και της Ένωσης να γίνεται στη μητρική τους γλώσσα. Επιπλέον, προκειμένου να γίνει η χρήση των μητρικών γλωσσών συμβατή με την καθημερινή λειτουργία των θεσμικών οργάνων, πρέπει να καθορίσουμε διαφορετικές χρήσεις για τις διαφορετικές γλώσσες και σε αυτόν τον τομέα πρέπει να εργαστούμε για να συμφωνήσουμε τα βασικά κριτήρια που θα χρησιμοποιήσουμε προκειμένου να επιτευχθεί συναίνεση σε αυτές τις γλώσσες εργασίας, χωρίς να ξεχάσουμε κανένα στοιχείο, είτε πολιτισμικό ή τον αριθμό των ομιλούντων ή το καθεστώς των γλωσσών στα αντίστοιχα κράτη.
<P>
Ελπίζω ότι ο νέος Επίτροπος για την πολυγλωσσία, κ. Leonard Orban, συμφωνεί με αυτή την ιδέα και θα εργαστεί προς αυτή την κατεύθυνση.
<SPEAKER ID="423" NAME="Jolanta Dičkutė" LANGUAGE="LT">
Κυρίες και κύριοι, καταρχάς θέλω να καλωσορίσω την πρώτη ανακοίνωση της Επιτροπής σχετικά με την πολυγλωσσία, η οποία θέτει σημαντικούς στόχους για τη γλωσσική πολυμορφία της Ευρωπαϊκής Ένωσης: να προωθήσει την εκμάθηση γλωσσών και μια επωφελή πολυγλωσσική οικονομία, καθώς και να παράσχει σε όλους τους υπηκόους των κρατών μελών της ΕΕ την ευκαιρία να εξοικειωθούν με την κοινοτική νομοθεσία και άλλες πληροφορίες στη μητρική τους γλώσσα.
<P>
Σήμερα, η Ευρωπαϊκή Ένωση αντιπροσωπεύει 450 εκατομμύρια ανθρώπους με διαφορετικό εθνοτικό, πολιτισμικό και γλωσσικό υπόβαθρο. Κατά συνέπεια, τα οφέλη που προκύπτουν από τη γνώση ξένων γλωσσών είναι προφανή. " γλώσσα βοηθά να κατανοήσουμε τους διαφορετικούς τρόπους ζωής και ανοίγει την πόρτα στην πολιτισμική ανοχή. Επιπλέον, η γνώση ξένων γλωσσών βοηθά στην εργασία, στη μελέτη, στα ταξίδια και στην επικοινωνία σε οποιοδήποτε σημείο του κόσμου.
<P>
" εκμάθηση ξένων γλωσσών πρέπει να ξεκινά σε πολύ μικρή ηλικία, όταν ο ανθρώπινος εγκέφαλος είναι πιο δεκτικός στη λήψη νέων πληροφοριών. Αυτή είναι η σταθερή μου άποψη ως ιατρού. Έως σήμερα, διάφορες έρευνες καταδεικνύουν ότι σχεδόν οι μισοί από τους ερωτηθέντες παραδέχονται ότι γνωρίζουν μόνο τη μητρική τους γλώσσα. Κατά συνέπεια, έχουμε έναν μακροπρόθεσμο στόχο που δεν επιδέχεται αναβολής. Τουλάχιστον το 84% των Ευρωπαίων συμφωνεί ότι κάθε υπήκοος των κρατών μελών της ΕΕ θα πρέπει να γνωρίζει τουλάχιστον μια ξένη γλώσσα. Επομένως, έχουμε μεγάλη κοινωνική υποστήριξη, κάτι που είναι ιδιαίτερα σημαντικό όταν υιοθετούμε νόμους στην Ευρωπαϊκή Ένωση.
<P>
Από την άλλη πλευρά, δεν πρέπει να ξεχνούμε τις παλιές ευρωπαϊκές γλώσσες, εκ των οποίων η μητρική μου γλώσσα, τα λιθουανικά, είναι μια από τις παλαιότερες. Θα ήθελα να τονίσω τη σπουδαιότητα της διαφύλαξης αυτών των γλωσσών στο πλαίσιο της ευρωπαϊκής γλωσσικής πολυμορφίας. Δεν πρέπει μόνο να μαθαίνουμε ξένες γλώσσες, αλλά και να έχουμε υπόψη μας μια άλλη πρόκληση - τη διαφύλαξη και διατήρηση των παλιών ευρωπαϊκών γλωσσών, διασφαλίζοντας νομικά τα δικαιώματά τους.
<P>
Θεωρώ ότι ο πολύγλωσσος Ευρωπαίος είναι ένα μορφωμένο άτομο, το οποίο είναι σε θέση να ζήσει σε μια χώρα άλλη από την πατρίδα του και το οποίο μιλά ξένες γλώσσες για επαγγελματικούς λόγους και είναι πρόθυμο να επιδοθεί σε περαιτέρω μελέτη. Δυστυχώς, ένα αρκετά μεγάλο μέρος της ευρωπαϊκής κοινωνίας εξακολουθεί να μην μπορεί να επωφεληθεί από την πολυγλωσσία, και το κίνητρο των πολιτών για την εκμάθηση ξένων γλωσσών δεν είναι αρκετά ισχυρό. Θα πρέπει να ενισχύσουμε το εν λόγω κίνητρο με κάθε διαθέσιμο τρόπο.
<SPEAKER ID="424" NAME="Raül Romeva i Rueda">
εξ ονόματος της Ομάδας Verts/ALE. - (ES) Κύριε Πρόεδρε, θα ήθελα να χρησιμοποιήσω το ένα λεπτό του χρόνου αγόρευσής μου για να εκφράσω την απόλυτη και κατηγορηματική υποστήριξή μου για την έκθεση που παρουσίασε ο κ. Joan i Marí.
<P>
Αν η Ένωση θέλει να είναι πιστή στο σύνθημά της "ενότητα στην πολυμορφία", πρέπει να υιοθετήσει ως σημαία της την πολυγλωσσία, προχωρώντας πέρα από τις επίσημες μόνο γλώσσες.
<P>
Ακριβώς όπως η προστασία της βιοποικιλότητας αποτελεί και πρέπει να αποτελεί κεντρική αξία στις σημερινές κοινωνίες μας, η προστασία της γλωσσικής πολυμορφίας πρέπει να θεωρείται κεντρικό στοιχείο προόδου, προώθησης της ειρήνης και της ανάπτυξης.
<P>
Δεδομένου ότι πολλές από τις σημερινές ένοπλες συγκρούσεις είναι αποτέλεσμα παραβιάσεων πολιτιστικών δικαιωμάτων, γλωσσικών δικαιωμάτων και ταυτοτήτων, είναι επιτακτική ανάγκη να εξετάσουμε την προώθηση της πολυγλωσσίας ως μέσο για την προώθηση του διαλόγου, της κατανόησης και της ειρήνης.
<P>
Αν και αυτό είναι σημαντικό στον κόσμο εν γένει, είναι ιδιαίτερα σημαντικό σε μια Ευρωπαϊκή Ένωση που φιλοδοξεί να μετατραπεί μια μέρα από Ένωση αξιών σε πολιτική Ένωση.
<P>
" προώθηση της πολυγλωσσίας στην Ευρώπη επομένως σημαίνει πλούτο και πρόοδο. " επιλογή της μονογλωσσίας, ωστόσο, θα μας κάνει πιο φτωχούς.
<SPEAKER ID="425" NAME="Bairbre de Brún">
εξ ονόματος της Ομάδας GUE/NGL. - (EN)
<P>
(" ομιλήτρια μίλησε στα ιρλανδικά)
<P>
Θέλω να ευχαριστήσω τον κ. Joan i Marí για το έργο που ανέλαβε. Ελπίζω ότι η έγκριση των τροπολογιών που κατέθεσε θα προσφέρει τη βάση για μια πραγματική γλωσσική πολιτική της ΕΕ. Όπως είπε ο εισηγητής, πρέπει να βελτιώσουμε τις γλωσσικές δεξιότητες και να διατηρήσουμε όλες τις ευρωπαϊκές γλώσσες.
<P>
Οι βουλευτές ενδεχομένως να γνωρίζουν ότι στις 24 Νοεμβρίου το Δουβλίνο θα φιλοξενήσει ένα σημαντικό συνέδριο με τίτλο "" κληρονομιά του ευρωπαϊκού γραφείου για τις λιγότερο διαδεδομένες γλώσσες και το μέλλον των λιγότερο διαδεδομένων γλωσσών στην ΕΕ". Είναι σημαντικό οι ΜΚΟ, όπως είναι το Ευρωπαϊκό Γραφείο για τις Λιγότερο Διαδεδομένες Γλώσσες, να λαμβάνουν διαρκή χρηματοδότηση και να προσφέρεται επίσης χρηματοδότηση έργων για γλώσσες, ιδίως γλώσσες οι οποίες απειλούνται με εξαφάνιση.
<P>
Υποστηρίζω πλήρως τις εκκλήσεις για ένα σχέδιο της ΕΕ για τις γλώσσες, για χρηματοδότηση έργων για γλώσσες που απειλούνται ιδιαίτερα με εξαφάνιση, για την πλήρη εφαρμογή της έκθεσης Ebner, για ρητή εντολή προς τον Ευρωπαίο Διαμεσολαβητή να ενεργεί σε περιπτώσεις διακρίσεων λόγω γλώσσας και για τη σύσταση ομάδας εργασίας η οποία θα καταβάλει προσπάθειες ώστε η έννοια του σεβασμού της γλωσσικής πολυμορφίας να αποκτήσει νομική βάση.
<P>
Ζητώ από όλες και όλους τους συναδέλφους να στηρίξουν τις τροπολογίες του εισηγητή.
<SPEAKER ID="426" NAME="Zdzisław Zbigniew Podkański" LANGUAGE="PL">
Κύριε Πρόεδρε, το σχέδιο ψηφίσματος σχετικά με ένα νέο στρατηγικό πλαίσιο για την πολυγλωσσία χρήζει ιδιαίτερης προσοχής, καθώς η γλώσσα αποτελεί τη βάση του πολιτισμού ενός έθνους καθώς και έναν πόρο που πρέπει να εκμεταλλευθούμε. Για αυτόν τον λόγο, δίνουμε ιδιαίτερο βάρος σε όλες τις προσπάθειες παρέμβασης στην πολυγλωσσία της Ευρωπαϊκής Ένωσης και αντιδρούμε σε κάθε προσπάθεια περιορισμού της.
<P>
Με ικανοποίηση αποδεχόμαστε την πρωτοβουλία κατάρτισης ενός ευρωπαϊκού δείκτη γλωσσικών γνώσεων, με την προϋπόθεση όμως ότι η πρωτοβουλία αυτή θα περιλαμβάνει όλες τις επίσημες ευρωπαϊκές γλώσσες και δεν θα περιορίζεται σε εγχειρήματα και σε σπουδές για πέντε μόνο γλώσσες. Για αυτούς τους λόγους, κατέθεσα εξ ονόματος της Ομάδας Ένωση για την Ευρώπη των Εθνών μια τροπολογία στο άρθρο 6, με την οποία διαγράφονται τα τμήματα που μειώνουν τη σημασία της έννοιας της πολυγλωσσίας και καθιστούν δυνατό τον περιορισμό των σπουδών σε πέντε συγκεκριμένες γλώσσες.
<P>
Ζητώ από τους συναδέλφους μου να υποστηρίξουν αυτήν την τροπολογία, διότι διαφορετικά το έγγραφο αυτό που είναι τόσο σημαντικό και τόσο ουσιώδες για την πολυγλωσσία δεν θα αντανακλά όλους τους στόχους και τις τάσεις που μας εμπνέουν.
<SPEAKER ID="427" NAME="Alejo Vidal-Quadras" AFFILIATION="PPE-DE">
(ES) Κύριε Πρόεδρε, ένα χρόνο πριν, στην πρώτη της ανακοίνωση σχετικά με την πολυγλωσσία, η Ευρωπαϊκή Επιτροπή έθεσε τρεις απολύτως εφικτούς στόχους: την προώθηση της εκμάθησης γλωσσών και της γλωσσικής πολυμορφίας, την προώθηση μιας πολύγλωσσης οικονομίας, με την επακόλουθη βελτίωση της κινητικότητας των εργαζομένων και της ανταγωνιστικότητας της ευρωπαϊκής οικονομίας, και την παροχή πρόσβασης σε όλους τους πολίτες στην ενημέρωση σχετικά με την Ένωση στη γλώσσα τους.
<P>
Όλοι έχουν επίγνωση της στενής σχέσης μεταξύ αυτής της ανακοίνωσης και του γενικού ευρωπαϊκού στόχου που θέσαμε στο Συμβούλιο της Βαρκελώνης το 2002 να διασφαλίσουμε ότι τα παιδιά θα μαθαίνουν τουλάχιστον δύο ξένες γλώσσες εκτός από τη μητρική τους.
<P>
Ακριβώς αυτό πρέπει να εξετάσει η έκθεση που θα ψηφίσει το Κοινοβούλιο αύριο· την προσφορά σε 450 εκατομμύρια ευρωπαίους πολίτες ενός ευρέου φάσματος μέσων που θα τους επιτρέψουν να μάθουν γλώσσες και να απολαύσουν με αυτόν τον τρόπο τα τεράστια κοινωνικά, οικονομικά και πολιτιστικά πλεονεκτήματα της συμμετοχής στο μεγάλο μας σχέδιο της ολοκλήρωσης, ένα σχέδιο πλούσιο σε εθνικές ιστορίες, γλώσσες και πολιτισμούς που σήμερα αποτελεί ένα όνειρο ενότητας στην πολυμορφία, προς όφελος όλων των πολιτών.
<P>
" οπορτουνιστική προσπάθεια του εισηγητή να χρησιμοποιήσει αυτή την έκθεση για να υποβάλει εθνικιστικές προτάσεις που εξυπηρετούν το προσωπικό του συμφέρον είναι απολύτως απαράδεκτη και υπονομεύει εντελώς τον σκοπό της ανακοίνωσης.
<P>
Σε αυτό το πλαίσιο, χαιρετίζουμε το αποτέλεσμα του έργου που επιτελέστηκε από την Επιτροπή Πολιτισμού και Παιδείας, η οποία έδειξε υπευθυνότητα και σύνεση χρησιμοποιώντας τις τροπολογίες της για να αλλάξει την κατεύθυνση του αρχικού κειμένου και την ιδεολογικά προκατειλημμένη προσέγγισή του. Οι ριζοσπαστικές προθέσεις του εισηγητή αποδείχθηκαν από το γεγονός ότι κατέληξε να καταψηφίσει την ίδια του την έκθεση στην επιτροπή.
<P>
Ο σεβασμός της πολυμορφίας είναι μία από τις αρχές της Ένωσης, αλλά η χρησιμοποίηση των γλωσσών για τη διαίρεση των κρατών βάσει εθνικών ή γλωσσικών γραμμών είναι ένα εξωφρενικό γεγονός στο οποίο εμείς στην Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών θα είμαστε πάντα σθεναρά αντίθετοι.
<SPEAKER ID="428" NAME="Marianne Mikko" AFFILIATION="PSE">
(ET) Κυρίες και κύριοι, κατά το Μεσαίωνα η γενέτειρα πόλη μου, το Pärnu, όπως και οι άλλες χανσεατικές πόλεις, διατηρούσαν εμπορικές σχέσεις με τη Ρωσία, τη Γερμανία και τις σκανδιναβικές χώρες. Κάθε έμπορος έπρεπε να γνωρίζει τις τέσσερις τοπικές γλώσσες. Συμφωνώ με την ιδέα που διατρέχει την έκθεση αυτή - οι Ευρωπαίοι πρέπει να γνωρίζουν δύο άλλες γλώσσες πέραν της μητρικής τους. Οι γλωσσικές γνώσεις επιτάχυναν σε σημαντικό βαθμό την επανένταξη των Εσθονών στην Ευρώπη μετά τη σοβιετική κατοχή.
<P>
" ικανότητα να κατανοεί κανείς τη γλώσσα και τον πολιτισμό των άλλων θα βοηθήσει το αίσθημα συνοχής της Ευρώπης, ώστε να ξεπερασθούν τα προβλήματα που δημιουργούνται από την επέκταση της Ευρωπαϊκής Ένωσης και από τη μετανάστευση. Υπάρχει μια εσθονική παροιμία - όσες περισσότερες γλώσσες, τόσες περισσότερες ζωές. Στην Ευρωπαϊκή Ένωση πολλοί άνθρωποι ζουν πολλές ζωές. Οι πολίτες πηγαίνουν σε άλλα κράτη μέλη είτε για να εργαστούν προσωρινά, είτε για να ζήσουν εκεί μόνιμα. Πολλές από τις σημαντικές εθνικές μειονότητες των κρατών μελών δημιουργήθηκαν την περίοδο της ανοικοδόμησης που ακολούθησε τον δεύτερο παγκόσμιο πόλεμο.
<P>
" μητρική μου γλώσσα είναι μια από εκείνες τις ευρωπαϊκές γλώσσες που μιλιούνται από ένα εκατομμύριο ανθρώπους. " έκθεση τονίζει ότι οι μικρές γλώσσες πρέπει να προστατευθούν. Θέλω να προσθέσω ότι πρέπει να προστατευθούν όχι μόνο από τις μεγάλες γλώσσες της Ευρωπαϊκής Ένωσης αλλά και από τις μεγάλες μη ευρωπαϊκές γλώσσες. Αναφέρομαι στα ρωσικά. Παρέχοντας το κίνητρο μάθησης πέρα από την εκμάθηση ξένων γλωσσών, θα προσφέραμε ανακούφιση στα προβλήματα που έχουν με σαφήνεια επισημανθεί από τους μετανάστες δεύτερης και τρίτης γενιάς στη Γερμανία, στη Γαλλία και στις χώρες της Βαλτικής. Οι μετανάστες αυτοί βρίσκονται μακριά από τη γενέτειρα χώρα τους και επίσης δυσκολεύονται να συμμετάσχουν επαρκώς στον πολιτισμό και στη ζωή της νέας τους πατρίδας, εξαιτίας των φτωχών γλωσσικών τους γνώσεων. Υπό τις συνθήκες αυτές, οι δαπανηρές προσπάθειες να καταστεί δυνατή η διεξαγωγή επιχειρηματικών δραστηριοτήτων σε μεγάλες μη ευρωπαϊκές γλώσσες είναι από αντιπαραγωγικές έως και επιζήμιες.
<P>
Αν και η εκμάθηση γλωσσών είναι το σημαντικότερο μέσο ένταξης, είναι επίσης και χρονοβόρα και πρέπει να ξεκινά όσο το δυνατόν πιο νωρίς.
<SPEAKER ID="429" NAME="Daniel Strož" AFFILIATION="GUE/NGL">
(CS) Κύριε Πρόεδρε, κύριε Επίτροπε, κυρίες και κύριοι, όσον αφορά το νέο στρατηγικό πλαίσιο για την πολυγλωσσία, καλωσορίζω τα συμπεράσματα που έχουν ως στόχο να υποστηρίξουν και να σεβαστούν τη γλωσσική πολυμορφία, η οποία αποτελεί θεμελιώδη αρχή της ΕΕ, ιδιαίτερα ενόψει της κοντόφθαλμης τάσης να περιοριστεί ο αριθμός των γλωσσών εργασίας, με την ανόητη αιτιολογία ότι θέλουν να μειώσουν τα χρήματα που δαπανώνται σε υπηρεσίες διερμηνείας και μετάφρασης. Ναι, η υποστήριξη της πολυγλωσσίας αποτελεί σημαντικό παράγοντα για την πολιτισμική, οικονομική και κοινωνική ενσωμάτωση, αλλά δεν είναι, και ποτέ δεν ήταν, ο βασικός παράγοντας για την επίλυση των κοινωνικών διαφορών και προβλημάτων που, δυστυχώς, εξακολουθούν να υφίστανται.
<P>
Πρέπει επίσης να τονίσω και να υποστηρίξω την άποψη ότι, όσον αφορά τη γλωσσική πολιτική της, η ΕΕ πρέπει να είναι αυστηρά προσκολλημένη στην αρχή της αλληλεγγύης, όπως θα έπρεπε να κάνει και σε άλλους τομείς. Δεν μπορούμε να επιτρέψουμε να καταστεί η γλωσσική πολιτική πηγή συγκρούσεων μεταξύ των κρατών μελών της ΕΕ ή της κοινής γνώμης, κάτι που στην πραγματικότητα αποτελεί σοβαρή πιθανότητα.
<SPEAKER ID="430" NAME="Roberts Zīle" AFFILIATION="UEN">
(LV) Αμφιβάλλω αν με το να προσθέσουμε άλλες 60 γλώσσες στις 21 επίσημες γλώσσες της Ευρωπαϊκής Ένωσης θα επιτύχουμε τον στόχο της ουσιαστικής πολυγλωσσίας που ασπάζεται ο εισηγητής, καθώς δεν είναι δυνατόν να αποδοθεί η ίδια σπουδαιότητα στο ρόλο των ουαλικών και των ρωσικών γλωσσών. " εμπειρία καταδεικνύει ότι οι γλώσσες που χρησιμοποιούνται ευρέως και με πιο ενεργό από οικονομική άποψη τρόπο "καταβροχθίζουν" τις μικρές γλώσσες. Ας φανταστούμε μόνο ότι τα ρωσικά επρόκειτο να γίνουν επίσημη ευρωπαϊκή γλώσσα. Είμαι σχεδόν βέβαιος ότι δεν θα περνούσε πολύς καιρός μέχρι να σταματήσουν να χρησιμοποιούνται γενικά πλέον τα λετονικά και τα εσθονικά, όχι μόνο στην Ευρωπαϊκή Ένωση αλλά ακόμη και στην ίδια τη Λετονία και την Εσθονία. Προτού αντιμετωπίσουμε το ζήτημα της πολυγλωσσίας σε ολόκληρη την Ευρώπη, οφείλουμε να δώσουμε ένα παράδειγμα από το ίδιο το Κοινοβούλιο. Τι κίνητρα έχουν οι διερμηνείς να μάθουν τις γλώσσες των μικρών κρατών μελών; Πόσο καιρό πρέπει να περιμένουμε ωσότου, φθάνοντας στο Στρασβούργο, την καρδιά της Ευρώπης, ο συνοριακός φρουρός σας μιλήσει σε μια γλώσσα άλλη από τα γαλλικά; Είμαι πεπεισμένος ότι πρέπει να ξεκινήσουμε ενισχύοντας τις επίσημες γλώσσες των μικρών ευρωπαϊκών κρατών μελών, αφήνοντας τα κράτη μέλη να χειριστούν τις πολιτικές για τις μειονοτικές γλώσσες. Στο μέλλον, η Ευρωπαϊκή Ένωση θα συνεχίσει να είναι μια ένωση κρατών και όχι εθνοτικών ομάδων. Σας ευχαριστώ.
<SPEAKER ID="431" NAME="Vasco Graça Moura" AFFILIATION="PPE-DE">
(PT) Κύριε Πρόεδρε, αφήνοντας κατά μέρος μια σειρά προτεινόμενων τροπολογιών, κατά των οποίων θα ψηφίσω αύριο, η εν λόγω έκθεση στην παρούσα της μορφή διαφυλάσσει σε σημαντικό βαθμό τις δέουσες αρχές, οι οποίες έχουν αποκτηθεί με τα χρόνια, και ειδικότερα από το 2000, το οποίο ονομάστηκε Ευρωπαϊκό Έτος Γλωσσών.
<P>
Ωστόσο, η εφαρμογή ορισμένων από τις εν λόγω αρχές εξαρτάται από τι επιτρέπει η αρχή της επικουρικότητας. Αν και αληθεύει ότι ο καθένας έχει δικαίωμα στη μητρική του γλώσσα, αληθεύει εξίσου ότι, από πρακτικής πλευράς, η κατά γράμμα εφαρμογή της εν λόγω αρχής, επιπρόσθετα προς τις επίσημες γλώσσες, θα παρακωλύσει ολόκληρη τη λειτουργία των θεσμικών οργάνων της Ένωσης. Επιπλέον, πρέπει να εμποδίσουμε να χρησιμοποιούνται για λόγους εθνικιστικού εξτρεμισμού όσες γλώσσες χαρακτηρίζονται ως μειονοτικές.
<P>
Επίσης, εξετάζεται το ζήτημα της επέκτασης του ευρωπαϊκού δείκτη γλωσσικών γνώσεων. Στην παρούσα του μορφή, ο εν λόγω δείκτης χρησιμοποιείται μόνο για τη μέτρηση των γνώσεων στα αγγλικά, στα γαλλικά, στα γερμανικά, στα ισπανικά και στα ιταλικά. Το σύστημα αυτό δεν πρέπει να μας παραπλανήσει να υιοθετήσουμε την ευρέως διαδεδομένη εκμάθηση μόνο αυτών των πέντε γλωσσών. Αυτό δεν το λέω μόνο από την άποψη της απαραίτητης ισορροπίας και νομιμοποίησης, αλλά και επειδή, σε μια περίοδο παγκοσμιοποίησης, η προβολή των ευρωπαϊκών γλωσσών εκτός Ευρώπης είναι ένας ιδιαίτερα σημαντικός παράγοντας, για να μην αναφερθώ στις ιστορικές, ανθρώπινες και πολιτισμικές διαστάσεις των εν λόγω γλωσσών.
<P>
" πορτογαλική γλώσσα -και θα εκτιμήσετε τον λόγο για τον οποίο σας δίνω αυτό το παράδειγμα- είναι, από όλες τις ευρωπαϊκές γλώσσες, η τρίτη περισσότερο ομιλούμενη γλώσσα στον κόσμο μετά τα αγγλικά και τα ισπανικά, και πριν από τα γερμανικά, τα γαλλικά και τα ιταλικά. Κατά συνέπεια, όπως και στη γραπτή δήλωση 58, την οποία υπέγραψα, καλωσορίζω την αρχή που εισάγεται στην παρούσα έκθεση και η οποία διασφαλίζει ότι ο ευρωπαϊκός δείκτης γλωσσικών γνώσεων θα περιλαμβάνει όλες τις επίσημες γλώσσες της Ένωσης, και, εφόσον αποδειχθεί εφικτό, όλες τις άλλες γλώσσες που μιλούνται στην Ευρώπη.
<SPEAKER ID="432" NAME="Seán Ó Neachtain" AFFILIATION="UEN">
(EN) Κύριε Πρόεδρε, θέλω να συγχαρώ τον εισηγητή, κ. Joan i Marí, για την έκθεσή του και το περιεχόμενό της. Τάσσομαι θερμά υπέρ της υποστήριξης της πολυγλωσσίας και, κυρίως, των λιγότερο διαδεδομένων γλωσσών.
<P>
Δεν θα μιλήσω στη μητρική μου γλώσσα, τα ιρλανδικά, απόψε. Ωστόσο, στις αρχές του προσεχούς έτους, σε δύο περιόδους συνόδου από τώρα, θα μπορώ να το κάνω με την υποστήριξη των υπηρεσιών του Κοινοβουλίου. Το επικροτώ και το αναμένω με ενδιαφέρον. Δίνει νόημα στη φράση "ενότητα στην πολυμορφία" η οποία τόσο πολύ ακούστηκε εδώ απόψε.
<P>
Οι λιγότερο διαδεδομένες γλώσσες της Ευρώπης είναι εξίσου σημαντικές, αν όχι περισσότερο, με εκείνες που ομιλούνται ευρέως, διότι πρέπει να τις υποστηρίξουμε και να τις ενισχύσουμε. Γι' αυτό πιστεύω ότι μπορούμε να προσβλέπουμε στην ενότητα και τη συνεργασία μέσω της κοινής ενίσχυσης των γλωσσών μας.
<SPEAKER ID="433" NAME="Ján Figel'" LANGUAGE="SK">
Θα ήθελα να εκφράσω τις ευχαριστίες μου για αυτήν τη συζήτηση υπέρ της πολυγλωσσίας στα ευρωπαϊκά θεσμικά όργανα· ένα ζήτημα που είναι σημαντικό τόσο για τις επιμέρους χώρες όσο και για την Κοινότητά μας.
<P>
Υπάρχουν αρκετές σημαντικές αρχές που πάντα καθορίζουν αυτό που είμαστε. Ως μέρος του πολιτισμού μας, οι γλώσσες δεν είναι μόνο ένα τεχνικό μέσο αλλά και σημαντικοί φορείς της κληρονομιάς μας, και ως πολιτισμικό φαινόμενο αξίζουν σεβασμό και αναγνώριση. Πρόκειται για μια πολύ σημαντική ευθύνη των κρατών μελών κατά κύριο λόγο. Κατά συνέπεια, είναι απαραίτητο να υιοθετήσουμε μια ενεργή προσέγγιση αναφορικά με τη διδασκαλία και τη χρήση των γλωσσών. Μέσω του προγράμματος, η Ευρωπαϊκή Επιτροπή έχει δημιουργήσει ευκαιρίες για τη συνεχή στήριξη της πολυγλωσσίας, συμπεριλαμβανομένων των μειονοτικών ή περιφερειακών γλωσσών. Το Ευρωπαϊκό Γραφείο για τις Λιγότερο Διαδεδομένες Γλώσσες (EBLUL) είναι ένας εταίρος, ο οποίος προσφέρει ευκαιρίες για άλλες δραστηριότητες στο πλαίσιο του νέου προγράμματος. Το ίδιο ισχύει και για το δίκτυο γλωσσικών ερευνών MERCATOR.
<P>
Επιτρέψτε μου να σας υπενθυμίσω ότι το πρώτο κομμάτι δευτερογενούς ευρωπαϊκής νομοθεσίας που υιοθετήθηκε το 1958 αφορούσε τις γλώσσες. Αυτή ήταν μόνο η αρχή, και είναι εξαιρετικά σημαντικό το γεγονός ότι, και σε αυτό το στάδιο της ευρωπαϊκής ολοκλήρωσης, οι γλώσσες διαδραματίζουν κρίσιμο ρόλο· έναν ρόλο που δεν είναι μόνο πολιτικός αλλά και πολιτισμικός και, φυσικά, οικονομικός και κοινωνικός.
<P>
Ολοκληρώνοντας, με χαροποιεί ιδιαίτερα να διαπιστώνω ότι πρόκειται να γίνω ο πρώτος Επίτροπος στην ιστορία της ΕΕ που θα είναι υπεύθυνος για την πολυγλωσσία ως μια ξεχωριστή πολιτική και ότι σύντομα, υπό την προϋπόθεση ότι θα συναινέσετε σε αυτό, ολόκληρος ο τομέας θα καταστεί αυτόνομος, σε συνεργασία φυσικά με άλλους τομείς. Επιπλέον, ένας άλλος συνάδελφος, ο διορισμένος από τη Ρουμανία Επίτροπος, κ. Leonard Orban, θα είναι σε λίγο μαζί μας. Μπορεί να φανεί χρήσιμος όχι μόνο για την προώθηση της εν λόγω πολιτικής αλλά και για τη διασφάλιση μιας ισχυρούς δέσμευσης όσον αφορά την καλλιέργεια της πολυγλωσσίας.
<SPEAKER ID="434" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 11.30.
<P>
Γραπτές δηλώσεις (άρθρο 142 του Κανονισμού)
<SPEAKER ID="435" NAME="Claire Gibault" AFFILIATION="ALDE">
(FR) Υπήρξε μια εποχή που ολόκληρη η ανθρωπότητα μιλούσε μία μόνο γλώσσα και χρησιμοποιούσε τις ίδιες λέξεις. Σύμφωνα όμως με τη Βίβλο, που παραθέτει το επεισόδιο του Πύργου της Βαβέλ, οι άνθρωποι επιχείρησαν να κατασκευάσουν έναν πύργο, ο οποίος θα έφθανε μέχρι τον ουρανό και θα τους έφερνε σε ισότιμη θέση με τον Θεό. Για να ματαιώσει αυτό το σχέδιο, ο Θεός πολλαπλασίασε τις γλώσσες ώστε οι άνθρωποι να μην καταλαβαίνουν πλέον ο ένας τον άλλο και να διασκορπιστούν σε όλον τον πλανήτη.
<P>
Με αυτή την έκθεση για την πολυγλωσσία, η Ευρώπη υλοποιεί ένα έργο "αντίπαλο δέος του Πύργου της Βαβέλ", αφού επιδιώκει να αναδείξει και να προαγάγει τις μειονοτικές γλώσσες.
<P>
Για να εκτιμήσουμε τη σημασία της πολυγλωσσίας, πρέπει πραγματικά να κατανοήσουμε την ουσία. Πράγματι, η πολιτισμική και γλωσσική ποικιλομορφία συνεπάγεται τον σεβασμό της πολιτισμικής ταυτότητας, των παραδόσεων και των θρησκειών.
<P>
Ενθαρρύνοντας την ολοκλήρωση μιας ευρωπαϊκής κοινωνίας στην οποία υπάρχουν πολλά διαφορετικά είδη γνώσης, η Ευρώπη αναγνωρίζει υπορρήτως ότι η εκμάθηση μιας γλώσσας αντιπροσωπεύει κρίσιμο παράγοντα της ικανότητας επικοινωνίας των λαών μεταξύ τους.
<P>
" πολυγλωσσία συνιστά επίσης μια ευκαιρία για το μέλλον και η διαφύλαξή της αποτελεί πλέον για την Ευρώπη καθήκον έναντι των πολιτών.
<P>
Απέναντι στην παγκοσμιοποίηση, που ενθαρρύνει την επικράτηση μίας γλώσσας, όσο πιο πολύ αναγνωρίζεται η γλωσσική πολυμορφία τόσο λιγότερες ευκαιρίες θα δίνονται για να περιχαρακωθούμε στις ταυτότητές μας.
<SPEAKER ID="436" NAME="José Ribeiro e Castro" AFFILIATION="PPE-DE">
(PT) " σημερινή ημέρα είναι πολύ ξεχωριστή για όσες ευρωπαϊκές γλώσσες, όπως τα πορτογαλικά, μιλούνται σε ολόκληρο τον κόσμο, διότι το Ευρωπαϊκό Κοινοβούλιο αναγνωρίζει το σημαντικό ρόλο που διαδραματίζουν.
<P>
Οι αιτιολογικές σκέψεις Ε και ΣΤ και η παράγραφος 3, την οποία πρότεινα εγώ, μνημονεύουν τη βασική στρατηγική σημασία που πρέπει να αποδίδουμε σε γλώσσες όπως τα πορτογαλικά στο πλαίσιο της ευρωπαϊκής πολιτικής για την πολυγλωσσία, καθώς έχουν την ιδιαίτερη ιδιότητα να διευκολύνουν την άμεση επικοινωνία με άλλα μέρη του κόσμου.
<P>
Το παρόν ψήφισμα αναγνωρίζει το γεγονός ότι η Ευρώπη δεν μπορεί να κλείνεται στον εαυτό της, αλλά οφείλει να έχει σχέσεις με τον υπόλοιπο κόσμο και πρέπει να επικεντρωθεί στην ικανότητά της να επικοινωνεί παγκοσμίως. Ορισμένες γλώσσες είναι ένα ανεκτίμητο εργαλείο προκειμένου να το κάνει αυτό.
<P>
Αναγνωρίζοντας την πραγματική αξία των γλωσσών, όπως τα πορτογαλικά, που χρησιμοποιούνται ευρέως ανά τον κόσμο, το ψήφισμα έχει παράσχει μια καλύτερη ισορροπία και μεγαλύτερη στρατηγική αξία.
<P>
Προετοιμάζει το έδαφος για την απαίτηση να προωθηθούν πιο ενεργά η διδασκαλία και η εκμάθηση των γλωσσών με αυτό το δυναμικό· πράγματι, οι γλώσσες αυτές πρέπει να προωθηθούν ως η πρώτη, δεύτερη, τρίτη ή τέταρτη γλώσσα που πρέπει να μαθαίνουν οι πολίτες στην ΕΕ.
<P>
Είμαι ευγνώμων στους συναδέλφους βουλευτές για την υποστήριξή τους, στην εισηγήτρια για την ειλικρίνειά της, και ειδικότερα στη σκιώδη εισηγήτριά μας, την κ. Hennicot-Schoepges, για την προθυμία της· η βοήθειά της ήταν ιδιαίτερα σημαντική για την επιτυχή ολοκλήρωση της πρωτοβουλίας αυτής.

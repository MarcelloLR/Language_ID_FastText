<CHAPTER ID="018">
Τομέας της μπανάνας (συζήτηση) 
<SPEAKER ID="185" NAME="Πρόεδρος">
" ημερήσια διάταξη προβλέπει την έκθεση του κ. Fruteau, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Συμβουλίου που αφορά την τροποποίηση των κανονισμών (ΕΟΚ) αριθ. 404/93, (ΕΚ) αριθ. 1782/2003 και (ΕΚ) αριθ. 247/2006 όσον αφορά τον τομέα της μπανάνας C6-0339/2006.
<SPEAKER ID="186" NAME="Mariann Fischer Boel">
Μέλος της Επιτροπής. (EN) Κύριε Πρόεδρε, καταρχάς θέλω να ευχαριστήσω τους βουλευτές για την προσπάθειά τους να επιταχυνθεί η συζήτηση όσον αφορά την παρούσα πρόταση για τη μπανάνα, και να ευχαριστήσω ιδιαίτερα τον κ. Fruteau, ο οποίος συνέταξε μια εξαιρετική έκθεση σε πολύ στενό χρονικό πλαίσιο.
<P>
Είμαι πεπεισμένη ότι είναι προς το συμφέρον όλων μας να εγκρίνουμε την πρόταση για τη μπανάνα πριν από τη λήξη του έτους, ώστε να δοθεί στους παραγωγούς ένα σαφές πλαίσιο εντός του οποίου θα μπορούν να κινηθούν στο μέλλον και, φυσικά, ώστε να επιτύχουμε δημοσιονομική σταθερότητα· επίσης, όμως, προκειμένου να διαβεβαιωθούν οι περιφέρειες που παράγουν μπανάνες ότι μπορούν να βασίζονται στην απτή αλληλεγγύη της Ευρωπαϊκής Ένωσης.
<P>
Οι μπανάνες είναι πολύ σημαντικές για την κοινωνική και οικονομική βιωσιμότητα των ιδιαίτερα απομακρυσμένων περιφερειών μας. Αυτές παρέχουν εισόδημα σε περισσότερα από 15 000 νοικοκυριά και εργασία σε περίπου 24 000 αγρότες. Οι εν λόγω περιφέρειες αντιμετωπίζουν πολύ ειδικά μειονεκτήματα και η ίδια η Συνθήκη τους αναγνωρίζει ειδικό καθεστώς στο άρθρο 299. Αποτελούν, από κάθε άποψη, μέρος της Ευρωπαϊκής Ένωσης και έχουν κάθε δικαίωμα να απολαμβάνουν τα οφέλη της πολιτικής της ΕΕ. " μεταρρύθμιση στον τομέα της μπανάνας είναι η έμπρακτη απόδειξη της δέσμευσής μας να εδραιωθεί η αλληλεγγύη στο εσωτερικό της Ένωσης. Είμαι ιδιαίτερα ευτυχής για το ότι το Ευρωπαϊκό Κοινοβούλιο συμφωνεί με την Επιτροπή όσον αφορά την ανάγκη να μεταρρυθμιστεί το ισχύον σύστημα ενισχύσεων για τη μπανάνα και να καταβληθεί προσπάθεια ώστε να συμβαδίζει με την κοινή αγροτική πολιτική μας.
<P>
Έναν κρίσιμο παράγοντα αποτελεί η αδυναμία δημοσιονομικής πρόβλεψης των τρεχουσών δαπανών στον τομέα της μπανάνας. Με χαροποιεί το γεγονός ότι το Ευρωπαϊκό Κοινοβούλιο συμφωνεί όσον αφορά το ουσιαστικό περιεχόμενο της πρότασης, δηλαδή την επιλογή της λύσης POSEI, η οποία παρέχει μεγάλο αριθμό διαφορετικών πλεονεκτημάτων. Καταρχάς αυτή η λύση είναι σύμφωνη με τη μεταρρύθμιση της ΚΓΠ· πρόκειται για ένα ιδιαίτερα ευέλικτο εργαλείο τόσο για τα κράτη μέλη όσο και για τις ενδιαφερόμενες περιφέρειες· επιτρέπει στα κράτη μέλη να διαθέσουν πρόσθετη χρηματοδότηση και, τελευταίο αλλά εξίσου σημαντικό, παρέχει τη δυνατότητα πρόβλεψης από οικονομικής πλευράς.
<P>
Ένα άλλο σημαντικό σημείο, ως προς το οποίο συμφωνείτε με την πρόταση της Επιτροπής, αφορά τον προϋπολογισμό, ο οποίος βασίζεται στη μέση υποστήριξη που χορηγήθηκε κατά την περίοδο 2000-2002, ενώ προστέθηκε και μια οριακή εγγύηση για να ληφθεί υπόψη η μεταβλητότητα στην αγορά μπανάνας. Έχουν επίσης ληφθεί υπόψη η πρόσφατη αλλαγή στις ρυθμίσεις που αφορούν τις εισαγωγές καθώς και η ενδεχόμενη συμφωνία με τρίτες χώρες που παράγουν μπανάνες.
<P>
Ζητήσατε από την Επιτροπή να υποβάλει το 2009 ειδική έκθεση σχετικά με το πρόγραμμα POSEI, αν επρόκειτο να υπάρξει επιδείνωση στους βιοτικούς πόρους των παραγωγών μπανάνας κατά κύριο λόγο, ως αποτέλεσμα μεταβολών στο εξωτερικό καθεστώς. Στην πραγματικότητα, η πρότασή μας ήδη επικεντρώνεται σε, ή προβλέπει, την υποβολή έκθεσης για ολόκληρο το καθεστώς POSEI το 2009 και αυτή θα περιλαμβάνει και τον τομέα της μπανάνας. Ας μην λησμονούμε ότι, σε ορισμένες περιφέρειες παραγωγής, ο τομέας της μπανάνας αντιπροσωπεύει περισσότερο από το 50% των γεωργικών εσόδων.
<P>
Αναμφισβήτητα, η εν λόγω έκθεση θα υποβληθεί νωρίτερα σε περίπτωση επιδείνωσης των βιοτικών πόρων στις ιδιαίτερα απομακρυσμένες περιφέρειες. Όσον αφορά την Κρήτη, την Κύπρο και το Αλγκάρβε, πρέπει να έχουμε υπόψη ότι η παραγωγή μπανάνας αφορά λιγότερα από 400 εκτάρια και περίπου 300 νοικοκυριά συνολικά. Αυτό δύσκολα δικαιολογεί παρέκκλιση από τη γενική αρχή, η οποία παρέχει στους αγρότες την ελευθερία να επιλέγουν τις καλλιέργειές τους ανάλογα με την αγορά και τα βέλτιστα πλεονεκτήματα που μπορούν να αποκομίσουν από την παραγωγή τους.
<P>
Αναμένω με ανυπομονησία την αποψινή συζήτηση μαζί σας. Και πάλι σας ευχαριστώ για την ταχεία δραστηριοποίησή σας στο εν λόγω ζήτημα.
<SPEAKER ID="187" NAME="Jean-Claude Fruteau " AFFILIATION="PSE">
εισηγητής. - (FR) Κύριε Πρόεδρε, κυρία Επίτροπε, κυρίες και κύριοι, η Ευρωπαϊκή Ένωση πρόκειται, σήμερα, να μεταρρυθμίσει το εσωτερικό τμήμα της κοινής οργάνωσης αγοράς (ΚΟΑ) στον τομέα της μπανάνας ώστε το σύστημα ενισχύσεων στους ευρωπαΐους παραγωγούς να προσαρμοστεί στη νέα κατάσταση του παγκόσμιου εμπορίου και στις αρχές της νέας Κοινής Γεωργικής Πολιτικής.
<P>
Αυτή η αλλαγή, η οποία είναι το θέμα της έκθεσης που υποβάλλεται σήμερα στο Σώμα, κατόπιν έγκρισης με μεγάλη πλειοψηφία από την Επιτροπή Γεωργίας και Ανάπτυξης της Υπαίθρου του Κοινοβουλίου, αναμφίβολα κινείται προς τη σωστή κατεύθυνση. Για τους παραγωγούς μπανάνας στις εξόχως απόκεντρες περιφέρειες, που παράγουν πάνω από το 98% της κοινοτικής παραγωγής, προτείνεται η μεταφορά ενός πακέτου σχεδόν 280 εκατομμυριών ευρώ ετησίως προς τα προγράμματα POSEI, γεγονός που θα συμβάλλει στη μεγαλύτερη ευελιξία και στη καλύτερη χρησιμοποίηση των κοινοτικών πιστώσεων. Από αυτήν την άποψη, θα ήθελα να σας ευχαριστήσω, κυρία Επίτροπε, για την επανεκτίμηση των ποσών που εγκρίθηκαν για αυτήν τη μεταρρύθμιση, η οποία θα επιτρέψει να διασφαλίσουμε καλύτερα τη βιωσιμότητα αυτού του τομέα, ιδιαίτερα στις εξόχως απόκεντρες περιφέρειες όπου η παραγωγή μπανάνας διαδραματίζει έναν ζωτικό οικονομικό και κοινωνικό ρόλο, τον οποίο δεν μπορεί να αντισταθμίσει κανένα άλλο γεωργικό προϊόν.
<P>
Θ ήθελα, όμως, να σας θυμίσω ότι τα προτεινόμενα ποσά είχαν υπολογιστεί βάσει των ισχύοντων τελωνειακών δασμών. Συνεπώς, η αβεβαιότητα σχετικά με τις διαπραγματεύσεις για το διεθνές εμπόριο αφήνει να διαφανεί ότι ίσως υπάρξει περαιτέρω μείωση του επιπέδου δασμών. Δεδομένου ότι, με 176 ευρώ ανά τόνο, ο τομέας της μπανάνας βρίσκεται ήδη σε μια κατάσταση ιδιαίτερα επισφαλή, που απειλεί την κοινωνικοοικονομική ισορροπία των παραγωγικών περιφερειών, μια περαιτέρω μείωση των τελωνειακών δασμών θα σημάνει το τέλος της κοινοτικής παραγωγής μπανάνας εάν δεν υπάρξει προσαρμογή στο προτεινόμενο από την Επιτροπή σχέδιο.
<P>
Εάν το άνοιγμα των αγορών πρόκειται να συνεισφέρει στην αναζωογόνηση των παραγωγικών δομών, αυτό μπορεί να επιτευχθεί μόνον εφόσον συνδυαστούν οι θεμελιώδεις αρχές της ρύθμισης και της ισότητας, οι διάφοροι παραγωγοί, δηλαδή, οφείλουν να σεβαστούν τους κοινούς κανόνες, οι οποίοι τους κατατάσσουν σε ισότιμο εμπορικό επίπεδο. Παρόλα αυτά, είναι προφανές ότι αυτή η ισοτιμία εκλείπει στο παγκόσμιο εμπόριο, δεδομένου του χάσματος που υπάρχει μεταξύ των κοινωνικών και περιβαλλοντικών προτύπων των ευρωπαϊκών κρατών και αυτών των χωρών της Κεντρικής ή Λατινικής Αμερικής. Αντιιμέτωποι με αυτό το πρόβλημα, η επίλυση του οποίου πρέπει να παραμείνει μια από τις προτεραιότητες της Ευρωπαϊκής Ένωσης, η ενίσχυση των παραγωγών μπανάνας είναι απαραίτητη ώστε να αντισταθμιστούν οι αποτυχίες στο σύστημα του παγκόσμιου εμπορίου. Για να είναι αποτελεσματικά αυτά τα εσωτερικά ρυθμιστικά μέτρα πρέπει να ευθυγραμμιστούν με τα εξωτερικά ρυθμιστικά μέσα. Για αυτόν τον λόγο, η Επιτροπή Γεωργίας και Ανάπτυξης της Υπαίθρου εμμένει στην ενίσχυση των μέτρων αξιολόγησης που προτείνονται στις προτάσεις μεταρρύθμισης, ώστε η Επιτροπή να σημειώσει θετικά βήματα σε περίπτωση επιδείνωσης της κατάστασης των εξωτερικών δασμών, αυξάνοντας, παραδείγματος χάρη, τα ποσά των χρηματοδοτικών κονδυλίων προς τους παραγωγούς.
<P>
" επιβίωση της παραγωγής μπανάνας στην Ευρωπαϊκής Ένωσης εξαρτάται, επίσης, από την ικανότητά της να βελτιστοποιήσει το κόστος παραγωγής, σεβόμενη ταυτόχρονα τους κοινωνικούς κανόνες και το βιοτικό επίπεδο των παραγωγών. Από τότε που θεσπίστηκε η ΚΟΑ, οι οργανώσεις παραγωγών με αυτόν τον τρόπο κατέστησαν δυνατή την καλύτερη συγκέντρωση της προμήθειας μπανανών στην Κοινότητα και συνέβαλαν στην αξιοσημείωτη μείωση του κόστους αναφορικά με την καλλιέργεια μπανάνας στην Ευρωπαϊκή Ένωση. Θα ήταν τώρα αντιφατικό από οικονομική άποψη να διαταράξουμε αυτήν την διαδικασία παραγωγής. Για αυτόν τον λόγο, πιστεύουμε ότι είναι ουσιώδους σημασία να διατηρήσουμε ένα ρυθμιστικό πλαίσιο ως προς το θέμα αυτό σε κοινοτικό επίπεδο σε σχέση με τις οργανώσεις παραγωγών, προκειμένου να προάγουμε τις προσπάθειες που έχουν ήδη γίνει προς την ενίσχυση των παραγωγικών δομών. Όπως ζήτησε η Επιτροπή Γεωργίας και Ανάπτυξης της Υπαίθρου, αυτή η επιθυμία πρέπει, επιπλέον,να καταδειχθεί με μια υποχρέωση ένταξης στις οργανώσεις των παραγωγών προκειμένου να επωφεληθούν από τις ενισχύσεις που χορηγούνται στο πλαίσιο των κονδυλίων του POSEI, εκτός εάν δεν το επιτρέπουν οι περιστάσεις.
<P>
Τέλος, και αυτό θα είναι το τελευταίο μου σχόλιο, υπάρχει και το ζήτημα της διαχείρισης της ενίσχυσης. Το σύστημα υποστήριξης της παραγωγής στο πλαίσιο της σημερινής ΚΟΑ για τις μπανάνες προβλέπει μηχανισμούς για την καταβολή διμηνιαίων προκαταβολών, που είναι ζωτικής σημασίας για τις δραστηριότητες του τομέα στις εξόχως απόκεντρες περιφέρειες καθώς και στις υπόλοιπες παραγωγικές χώρες της Ευρωπαϊκής Ένωσης. Παρά ταύτα, η μεταφορά κονδυλίων προς τα προγράμματα δεν συνοδεύεται από κανένα σχέδιο για τη συνέχιση του συστήματος των προκαταβολών. Αυτό θέτει σε κίνδυνο την επιβίωση των παραγωγών, οι οποίοι, κατά συνέπεια, πρέπει να καταφεύγουν στον δανεισμό από τον ιδιωτικό τομέα, σε μια περίοδο όπου οι χαρακτηριστικές διακυμάνσεις του εμπορικού κλίματος αποθαρρύνει τις τράπεζες από το να χορηγούν μακροπρόθεσμα δάνεια. Σε αυτό το πλαίσιο οικονομικής αστάθειας, επαφίεται στις ευρωπαϊκές δημόσιες αρχές να θεσπίσουν επαρκείς ασφαλιστικές δικλείδες ώστε αυτές οι επιλογές εμπορικής πολιτικής να μην αποβαίνουν σε βάρος των συμφερόντων αυτών των παραγωγών που βρίσκονται στην πιο μειονεκτική θέση στην Ένωση.
<SPEAKER ID="188" NAME="Salvador Garriga Polledo " AFFILIATION="PPE-DE">
συντάκτης της γνωμοδότησης της Επιτροπής Προϋπολογισμών. - (ES) Κύριε Πρόεδρε, η Επιτροπή Προϋπολογισμών ενέκρινε ομόφωνα την γνωμοδότησή της γι' αυτή την έκθεση σχετικά με την τροποποίηση του κανονισμού του Συμβουλίου και, επίσης, συμφωνεί απόλυτα με τις βασικές πτυχές την προτεινόμενης τροποποίησης.
<P>
Τα μοναδικά μας παράπονα -και τα έχει εξηγήσει ήδη η ίδια η Επίτροπος- σχετίζονται με την έλλειψη χρόνου που είχαμε στη διάθεσή μας να αναλύσουμε την πρόταση, καθώς υποχρεωθήκαμε να εφαρμόσουμε τη διαδικασία κατεπείγοντος.
<P>
Εν πάση περιπτώσει, κατά την άποψη της Επιτροπής Προϋπολογισμών, το μόνο που έχει σημασία είναι να δεχτούμε τον προτεινόμενο γενικό μηχανισμό χρηματοδότησης και, ταυτόχρονα, να διασφαλίσουμε ότι η πρόταση είναι απολύτως σύμφωνη με την έκθεση του Ελεγκτικού Συνεδρίου σχετικά με τη δημοσιονομική διαχείριση της κοινής οργάνωσης της αγοράς στον τομέα της μπανάνας.
<P>
" επιτροπή μας προτείνει απλώς μια τροπολογία γενικού χαρακτήρα, την οποία προτείνουμε για όλα τα προγράμματα που δεν υπόκεινται στη συναπόφαση και με την οποία ζητάμε να γίνει σεβαστό το γενικό δημοσιονομικό πλαίσιο που έχουμε εγκρίνει για την περίοδο 2007-2013.
<P>
Ταυτόχρονα, προκειμένου να υπογραμμίσουμε τη συμμετοχή του Κοινοβουλίου ακόμη περισσότερο και δεδομένου ότι έχει επιλεγεί η διαδικασία διαβούλευσης, θα θέλαμε οι ενισχύσεις στους παραγωγούς μπανάνας να υπόκεινται στον έλεγχο του Κοινοβουλίου μέσω της ετήσιας δημοσιονομικής διαδικασίας.
<P>
Συνολικά, ωστόσο, πρόκειται για μια καλή πρόταση και ουσιαστικά βοηθάει όλες εκείνες τις απομακρυσμένες ευρωπαϊκές περιφέρειες που αντιμετωπίζουν μεγάλες δυσκολίες με τον ανταγωνισμό των προϊόντων τρίτων χωρών.
<SPEAKER ID="189" NAME="Pedro Guerreiro " LANGUAGE="PT">
Κύριε Πρόεδρε, η πρόταση της Επιτροπής για τη μεταρρύθμιση της κοινής οργάνωσης της αγοράς (ΚΟΑ) στον τομέα της μπανάνας αποτελεί μέρος της διαδικασίας ελευθέρωσης του γεωργικού τομέα, σε επίπεδο Ευρωπαϊκής Ένωσης, καθώς και στο πλαίσιο του Παγκόσμιου Οργανισμού Εμπορίου (ΠΟΕ).
<P>
" Επιτροπή προτείνει την αποσύνδεση της ενίσχυσης από την παραγωγή, την εφαρμογή του συστήματος ενιαίας καταβολής και την κατάργηση του συστήματος αντισταθμιστικών ενισχύσεων που συνέβαλαν στη σταθεροποίηση των τιμών και στην, έστω και μερική, διασφάλιση του εισοδήματος των παραγωγών. " καλούμενη λύση "POSEI" προϋποθέτει την ένταξη των σημερινών ενισχύσεων στα προγράμματα POSEI για τους παραγωγούς μπανάνας των εξόχως απόκεντρων περιφερειών (ΕΑΠ) - Μαδέρα και Αζόρες, Μαρτινίκα και Γουαδελούπη και Κανάριοι Νήσοι.
<P>
" πρόταση της Επιτροπής στοχεύει επίσης στην εξοικονόμηση χρημάτων με τη σταθεροποίηση των δαπανών του προϋπολογισμού για την ΚΟΑ. Κατά συνέπεια, αν ο στόχος είναι η διασφάλιση εισοδήματος και ενός αξιοπρεπούς βιοτικού επιπέδου στους παραγωγούς μπανάνας, είναι δύσκολο να δει κανείς πώς οι προτάσεις της Επιτροπής θα βελτιώσουν την ισχύουσα ΚΟΑ. Μάλιστα, απέχουν πόρρω. Ως εισηγητής της γνωμοδότησης της Επιτροπής Περιφερειακής Ανάπτυξης, θέλω να τονίσω την κοινωνικοοικονομική σημασία του τομέα της μπανάνας για τις εξόχως απόκεντρες περιφέρειες και τη συμβολή του στο στόχο της οικονομικής και κοινωνικής συνοχής, λόγω του εισοδήματος και της απασχόλησης που δημιουργεί, των οικονομικών δραστηριοτήτων που συνεπάγεται σε προηγούμενο και επόμενο στάδιο και της διατήρησης της ισορροπίας σε επίπεδο οικολογίας και φυσικών τοπίων, που ενισχύει την ανάπτυξη του τουρισμού.
<P>
Οι τροπολογίες που κατατέθηκαν από αυτή την επιτροπή, ορισμένες εκ των οποίων αναφέρονται στην έκθεση, ουσιαστικά αποσκοπούν στην αντιστάθμιση ορισμένων αρνητικών σημείων της έκθεσης της Επιτροπής. Σκοπός τους είναι η προστασία των παραγωγών, η διασφάλιση της ανάπτυξης του τομέα, η διατήρηση της εφαρμογής ενός συστήματος προκαταβολών και η συνέχιση της στήριξης των οργανώσεων παραγωγών προκειμένου να προωθηθεί το εμπόριο. Επίσης, προτείνουμε υποχρεωτικές ενδιάμεσες αξιολογήσεις των νέων μέτρων προκειμένου να διασφαλιστούν τα επίπεδα εισοδήματος και απασχόλησης και να αποτραπεί η επιδείνωση της οικονομικής κατάστασης του τομέα. Τέλος, προτείνουμε μόνο τη μερική αποσύνδεση της ενίσχυσης.
<SPEAKER ID="190" NAME="Carmen Fraga Estévez">
εξ ονόματος της Ομάδας PPE-DE. - (ES) Κύριε Πρόεδρε, εξ ονόματος της Ομάδας μου, θα ήθελα να συγχαρώ τον κ. Fruteau για το εξαιρετικό έργο που επιτέλεσε εκπονώντας αυτή την έκθεση και για την προθυμία του να επιτευχθεί συναίνεση. Θα ήθελα επίσης να ευχαριστήσω την κυρία Επίτροπο για την προτεινόμενη μεταρρύθμιση, η οποία έγινε δεκτή σε γενικές γραμμές τόσο από τον τομέα όσο και από αυτό το Κοινοβούλιο.
<P>
Ελπίζω ότι από εδώ και στο εξής, αυτοί οι νέοι κανόνες θα θέσουν οριστικό τέλος στην πολεμική στο πλαίσιο του Παγκόσμιου Οργανισμού Εμπορίου, και επομένως ζητώ, παρά τη νέα πίεση από ορισμένες λατινοαμερικανικές χώρες, ο δασμός των 176 ευρώ ανά τόνο, ο οποίος τέθηκε σε ισχύ την 1η Ιανουαρίου μετά τη συμφωνία που επιτεύχθηκε στο Χονγκ Κονγκ, να προστατευθεί και να διατηρηθεί ως ελάχιστο μέτρο προκειμένου να παράσχει στον ευρωπαϊκό τομέα μπανάνας λίγη σταθερότητα.
<P>
Κυρία Επίτροπε, οι άκρως απόκεντρες περιφέρειες, που είναι οι κύριοι παραγωγοί μπανάνας της Ευρωπαϊκής Ένωσης, εξαρτώνται σε μεγάλο βαθμό από αυτό το προϊόν και επομένως οποιαδήποτε τροποποίηση στις ρυθμίσεις που διέπουν τον τομέα, ειδικά στις εξωτερικές ρυθμίσεις, πρέπει να ληφθεί υπόψη. Επομένως εκπλήσσομαι από τη συζήτηση που διεξάγεται στο Συμβούλιο Υπουργών σχετικά με την προτεινόμενη περίοδο αναφοράς, η οποία οδήγησε σε έναν προϋπολογισμό 280 εκατ. ευρώ ετησίως. Πρέπει να επιμείνω ότι αυτή η περίοδος αναφοράς πρέπει να είναι η ίδια με εκείνη που εφαρμόστηκε σε άλλες μεταρρυθμίσεις της ΚΟΑ, και επομένως θα ήταν αδιανόητο να υπάρξει εξαίρεση στον κανόνα που τέθηκε μέχρι στιγμής ή ένα δημοσιονομικό παζάρι, όταν το 98% αυτού του ποσού προορίζεται πολύ σωστά για τις άκρως απόκεντρες περιφέρειες.
<P>
Καθώς είναι σημαντικό, θα ήθελα επίσης να αναφέρω άλλο ένα από τα αιτήματα που συμπεριλαμβάνονται στην έκθεση: αυτό που σχετίζεται με τη συνέχεια του καθεστώτος για τις οργανώσεις παραγωγών, με στόχο τη διατήρηση της συγκέντρωσης της κοινοτικής παραγωγής, η οποία ήταν μία από τις κύριες επιτυχίες της ΚΟΑ στον τομέα της μπανάνας. " εξαφάνισή του, κυρία Επίτροπε, θα επιδείνωνε τα μειονεκτήματα που αντιμετωπίζουν οι κοινοτικοί παραγωγοί έναντι των εισαγωγών από τρίτες χώρες.
<SPEAKER ID="191" NAME="Manuel Medina Ortega">
εξ ονόματος της Ομάδας PSE. - (ES) Κύριε Πρόεδρε, η Επιτροπή έχει καταβάλει τεράστια προσπάθεια να προσαρμόσει το εσωτερικό καθεστώς για τις μπανάνες στις μεταβαλλόμενες συνθήκες. Πιστεύω ότι πρέπει να συγχαρούμε την Επιτροπή γι' αυτή την προσπάθεια, η οποία ουσιαστικά θα επιτρέψει να επιβιώσουν οι κοινοτικοί παραγωγοί μπανάνας σε πολύ δύσκολες συνθήκες.
<P>
Όπως επεσήμανε ο κ. Fruteau, ο εισηγητής αυτής της έκθεσης, εξακολουθεί να υπάρχει ανησυχία για μια πιθανή μελλοντική αλλαγή στην κοινή οργάνωση αγοράς στον τομέα της μπανάνας σε εξωτερικό επίπεδο.
<P>
" Επίτροπος ανέφερε ορισμένες εγγυήσεις αναφορικά με την παρακολούθηση αυτού του θέματος από την Επιτροπή, αλλά ως βουλευτής του Κοινοβουλίου αισθάνομαι υποχρεωμένος να επισημάνω την ανησυχία μας, η οποία διαφαίνεται σε ορισμένες τροπολογίες που έχουν παρουσιαστεί στην έκθεση Fruteau και που ελπίζω ότι θα εγκριθούν από το Κοινοβούλιο αύριο.
<P>
Συνοπτικά, κύριε Πρόεδρε, πιστεύω ότι το Κοινοβούλιο θα μπορέσει να εγκρίνει αυτή την έκθεση αύριο και πιθανότητα ορισμένες από τις βασικές τροπολογίες, αλλά το πιο σημαντικό -επαναλαμβάνω- είναι ότι μπορούμε να είμαστε βέβαιοι πως η Επιτροπή θα συνεχίσει να προστατεύει τον τομέα της μπανάνας στο μέλλον.
<SPEAKER ID="192" NAME="Witold Tomczak">
εξ ονόματος της Ομάδας IND/DEM. - (PL) Κύριε Πρόεδρε, η μεταρρύθμιση της αγοράς της μπανάνας αφορά κάποιες από τις αποκαλούμενες εξόχως απόκεντρες περιφέρειες της Ευρωπαϊκής Ένωσης. " εφαρμογή της είναι ουσιαστικά μια προκαθορισμένη απόφαση, κάτι που δεν ισχύει καθόλου για τη μεταρρύθμιση της αγοράς οπωροκηπευτικών. Αυτή η αγορά αφορά πολλές δεκάδες είδη φρούτων και λαχανικών και η σημασία της είναι πολύ μεγαλύτερη για όλη την Ένωση, αλλά πάντα η μεταρρύθμισή της αναβάλλεται. Στις περιφέρειες παραγωγής μπανάνας, διακυβεύεται το μέλλον περίπου 300 000 θέσεων εργασίας, ενώ μόνο στην Πολωνία από την παραγωγή οπωροκηπευτικών εξαρτώνται περίπου δύο εκατομμύρια θέσεις εργασίας. Το κόστος της αντιμετώπισης των βασικών προβλημάτων που πλήττουν την αγορά οπωροκηπευτικών είναι μόλις 80 εκατ. ευρώ ετησίως. Ταυτόχρονα, δεν θα υποστεί πιέσεις ο προϋπολογισμός της Ένωσης, καθώς πάνω από 300 εκατ. ευρώ δεν απορροφώνται σε αυτή την αγορά ετησίως. Το ετήσιο κόστος της μεταρρύθμισης της αγοράς μπανάνας ανέρχεται σε 280 εκατ. ευρώ. Το ποσό αυτό είναι πολύ υψηλότερο, αλλά θα αντιμετωπίσει λιγότερα προβλήματα.
<P>
Υπενθυμίζω στο Κοινοβούλιο ότι, την 1η Μαΐου 2004, η Πολωνία και άλλες εννέα χώρες έγιναν μέλη της Ευρωπαϊκής Ένωσης και δικαιούνται ισότιμη συμπεριφορά με τα άλλα κράτη μέλη. Το γεγονός ότι δεν βρίσκονται σε ειδυλλιακά νησιά δεν αποτελεί δικαιολογία για το αντίθετο. Υπό το πρίσμα της κατάστασης που περιέγραψα, οι αναφορές σε μια κοινή γεωργική πολιτική μόνον αμηχανία και ντροπή μπορούν να προκαλέσουν, αλλά δεν είμαι εγώ εκείνος που θα έπρεπε να ντρέπεται.
<SPEAKER ID="193" NAME="Emanuel Jardim Fernandes" AFFILIATION="PSE">
(PT) Κύριε Πρόεδρε, κυρία Επίτροπε, κυρίες και κύριοι, υποστηρίζω πλήρως την έκθεση του κ. Fruteau, τον οποίο συγχαίρω για το άριστο έργο του, που τροποποιεί την πρόταση της Επιτροπής. Υποστηρίζω τους στόχους που καθορίζονται στην έκθεση, οι οποίοι είναι οι εξής: η διατήρηση της κοινοτικής παραγωγής μπανάνας, λαμβάνοντας υπόψη τη ζωτική συμβολή της στην απασχόληση, η οικονομική και κοινωνική ανάπτυξη και η προστασία του περιβάλλοντος στις περιφέρειες παραγωγής μπανάνας, ειδικά στις εξόχως απόκεντρες περιφέρειες.
<P>
Ο δεύτερος στόχος είναι η διασφάλιση των εισοδημάτων των παραγωγών μπανάνας και η πρόληψη της επιδείνωσης της οικονομικής κατάστασης του τομέα της μπανάνας. Ο τρίτος στόχος είναι να δοθεί στα κράτη μέλη που παράγουν μπανάνες ο έλεγχος της χορήγησης ενισχύσεων, ώστε αυτή να γίνεται με τον πλέον αποτελεσματικό τρόπο, λαμβάνοντας υπόψη τις ειδικές προτεραιότητες αυτών των περιφερειών. " έκθεση προβλέπει επίσης την υποβολή μιας ειδικής έκθεσης μέχρι το 2009 σε περίπτωση τροποποιήσεων στα εισοδήματα των παραγωγών, για παράδειγμα αν αλλάξουν οι δασμοί.
<P>
Εκτιμώ ότι είναι δεν είναι αποδεκτό, κυρία Επίτροπε, να εξαρτάται η είσπραξη των ενισχύσεων από τους παραγωγούς από τη συμμετοχή τους σε μια οργάνωση παραγωγών. Πιστεύω ότι θα ήταν δέον να αφήσουμε αυτή την απόφαση για μια τέτοια απαίτηση στα κράτη μέλη. Κατά συνέπεια, προτείνω να ληφθεί αυτό υπόψη και να εγκριθεί από το Συμβούλιο.
<SPEAKER ID="194" NAME="Sérgio Marques" AFFILIATION="PPE-DE">
(PT) Κύριε Πρόεδρε, κυρία Επίτροπε, αυτή η πρόταση για μεταρρύθμιση του συστήματος ενισχύσεων της παραγωγής για τους παραγωγούς μπανάνας αποτελεί άψογο παράδειγμα του άρθρου 299, παράγραφος 2, το οποίο προβλέπει την εφαρμογή ειδικής μεταχείρισης στον γεωργικό τομέα για τις εξόχως απόκεντρες περιφέρειες λόγω των ιδιαίτερων χαρακτηριστικών τους.
<P>
Στις εξόχως απόκεντρες περιοχές, η παραγωγή μπανάνας έχει αναμφισβήτητη οικονομική, κοινωνική και ιδίως περιβαλλοντική σημασία. Ως εκ τούτου, η διατήρησή της είναι ζωτική και αυτός ακριβώς είναι ο σκοπός αυτής της μεταρρύθμισης. Θέλω να συγχαρώ την Επιτροπή, η οποία έδειξε τον σωστό δρόμο προόδου: τη διαχείριση της ενίσχυσης μέσω των προγραμμάτων POSEI, μεγαλύτερη ευελιξία για τα κράτη μέλη στην κατανομή αυτών των πόρων και τέλος στην απομόνωση των παραγωγών από την αγορά, σχετικά με την οποία πρέπει να ληφθούν αμέσως υπόψη οι προειδοποιήσεις των παραγωγών.
<P>
Τέλος, η Επιτροπή πρέπει να δώσει ιδιαίτερη προσοχή στην ανάπτυξη του τομέα. Ενδέχεται να καταστεί αναγκαία η αλλαγή των συνθηκών διάθεσης στην αγορά που επηρεάζουν αρνητικά τα έσοδα των παραγωγών και η Επιτροπή πρέπει να ανταποκριθεί καταλλήλως σε αυτή την κατάσταση λαμβάνοντας τα απαραίτητα μέτρα.
<SPEAKER ID="195" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η προτεινόμενη μεταρρύθμιση της Ευρωπαϊκής Ένωσης για την κοινή οργάνωση της αγοράς της μπανάνας είναι σύμφωνη με τη φιλοσοφία της μεταρρύθμισης της κοινής γεωργικής πολιτικής του 2003. Είναι επίσης συνεπής με τις δεσμεύσεις που ανέλαβε η Ένωση στις διαπραγματεύσεις σε επίπεδο ΠΟΕ. Εντούτοις, αξίζει να αξιολογηθεί η επίδραση των μεταρρυθμίσεων στο επίπεδο της παραγωγής μπανάνας στις εξόχως απόκεντρες περιφέρειες της Ένωσης.
<P>
Υπάρχει μια σχετική ομοιότητα ανάμεσα στη μεταρρύθμιση της αγοράς μπανάνας και στην επερχόμενη μεταρρύθμιση της αγοράς μαλακών απύρηνων καρπών. " περιφερειακή αγορά του τομέα της μπανάνας είναι εξίσου σημαντική με την αγορά των μαλακών απύρηνων καρπών. Ο βαθμός απειλής για τη σταθερότητα των αγροτικών περιοχών και τα εισοδήματα των καλλιεργητών και των οικογενειών τους είναι επίσης όμοιος. Και τα δύο προϊόντα είναι πολύ υψηλής έντασης.
<P>
Επίσης, πρέπει να σημειωθεί ότι η αγορά μαλακών απύρηνων καρπών υφίσταται μεγαλύτερη απειλή από την παράνομη δράση τρίτων χωρών σε σχέση με την αγορά της μπανάνας. Στην περίπτωση των μαλακών απύρηνων καρπών, υπάρχουν μόνο προσωρινά μέτρα αντιντάμπινγκ, ενώ στην περίπτωση της αγοράς μπανάνας εφαρμόζεται ένα αποτελεσματικό σύστημα ενιαίων δασμών.
<P>
Κάποιοι από τους μηχανισμούς στήριξης που προτείνονται για την αγορά μπανάνας θα μπορούσαν να επιλύσουν τις δυσκολίες της αγοράς μαλακών απύρηνων καρπών. " Ευρωπαϊκή Ένωση θα πρέπει συνεπώς να εξετάσει το ενδεχόμενο εφαρμογής τους σε αυτή την αγορά, και ειδικά το σύστημα πληρωμών ανά έκταση για καλλιεργητές μαλακών απύρηνων καρπών που προορίζονται για μεταποίηση.
<P>
Ας ελπίσουμε ότι τα προτεινόμενα μέτρα θα έχουν θετική επίπτωση στην κατάσταση των παραγωγών μπανάνας. Ωστόσο, ακόμα περιμένουμε μια αναφορά των πραγματικών δαπανών αυτής της μεταρρύθμισης.
<SPEAKER ID="196" NAME="Mariann Fischer Boel">
Μέλος της Επιτροπής. (EN) Κύριε Πρόεδρε, θα ήθελα να κάνω ορισμένες παρατηρήσεις όσον αφορά τα θέματα που εθίγησαν εδώ απόψε.
<P>
Όπως εξήγησα ήδη στην εισαγωγική μου ομιλία, το αργότερο έως το 2009 θα υποβληθεί έκθεση σχετικά με την εφαρμογή των προγραμμάτων POSEI, η οποία θα επιτρέψει την αξιολόγηση της κατάστασης στις περιφέρειες που παράγουν μπανάνες. Αν υπάρξουν ουσιαστικές μεταβολές στις οικονομικές συνθήκες, που μπορεί να επηρεάσουν τους βιοτικούς πόρους στις ιδιαίτερα απομακρυσμένες περιοχές, η Επιτροπή ενδέχεται να υποβάλει την εν λόγω έκθεση νωρίτερα.
<P>
Τέθηκε ένα ερώτημα σχετικά με την κατάσταση των οργανώσεων παραγωγών. Για μένα είναι σημαντικό να τονιστεί με σαφήνεια ότι οι οργανώσεις παραγωγών δεν έχουν καταργηθεί. Απλώς, δεν υφίσταται πλέον η ανάγκη ενός κοινού ορισμού των οργανώσεων παραγωγών σε κοινοτικό επίπεδο. " συντριπτική πλειονότητα των παραγωγών της Κοινότητας αποτελούν ήδη μέλη οργανώσεων παραγωγών. Είναι επομένως σκοπιμότερο να επιτραπεί στα κράτη μέλη να αποφασίσουν αν επιθυμούν να θεσπίσουν τους κανόνες για τις οργανώσεις παραγωγών, με τους οποίους θα μπορούν να αντιμετωπίζουν πολύ πιο στοχευμένα τις τοπικές ανάγκες και να παρέχουν υποστήριξη στο πλαίσιο του προγράμματος POSEI. Αυτό είναι εφικτό. Στις περιφερειακές αρχές θα δοθεί η δυνατότητα να κάνουν τις δικές τους επιλογές. Μια τέτοιου είδους ενσωματωμένη στο σύστημα ευελιξία θα ήταν ο καλύτερος τρόπος να εξασφαλιστεί η λήψη βιώσιμων και συνεκτικών αποφάσεων πολιτικής στις ιδιαίτερα απομακρυσμένες περιφέρειες.
<P>
Υπήρξαν ορισμένα ερωτήματα αναφορικά με τις προκαταβολές. Είναι σημαντικό να μην λησμονούμε ότι το νέο σύστημα προσφέρει ορισμένα απτά οφέλη στους αγρότες που παράγουν μπανάνες. Πρώτον, μόλις εγκριθούν τα προγράμματα POSEI, θα υπάρξει δημοσιονομική σαφήνεια για το σύνολο της περιόδου 2007-2013. Το γεγονός αυτό θα βελτιώσει τη θέση των αγροτών, αν υπάρξει ανάγκη να ζητήσουν τραπεζικά δάνεια. Επίσης, θα ήταν δυνατόν να υπάρξει 100% σαφήνεια όσον αφορά τις ενισχύσεις που καταβλήθηκαν ήδη την 1η Δεκεμβρίου. Στο πλαίσιο του ισχύοντος συστήματος, υπάρχει σαφήνεια μόνο όσον αφορά το 20% έως 40% των πληρωμών. Πραγματικά θεωρώ ότι τα κράτη μέλη εκτιμούν τις αλλαγές αυτές.
<P>
Γενικά, μπορώ να πω με κάποια βεβαιότητα ότι η πρότασή μας σχετικά με τον προϋπολογισμό θα είναι πολύ θετική για τις χώρες που παράγουν μπανάνες. Αν είχαμε επιλέξει άλλες περιόδους αναφοράς, το αποτέλεσμα θα ήταν χειρότερο από ό,τι τώρα που επιλέξαμε την περίοδο 2000-2002. Είμαι επομένως ευτυχής για το ότι το Ευρωπαϊκό Κοινοβούλιο αποφάσισε να μην ξανανοίξει αυτήν τη συζήτηση.
<P>
Υπήρξαν ορισμένες παρατηρήσεις για τον τομέα των οπωροκηπευτικών. Είμαι ιδιαίτερα ευτυχής καθώς σήμερα είμαι σε θέση να πω ότι στις 24 Ιανουαρίου πρόκειται να προσέλθω στην Επιτροπή Γεωργίας για να δώσω εξηγήσεις σχετικά με τις νέες μεταρρυθμίσεις στον τομέα των οπωροκηπευτικών. Τότε θα αποσαφηνιστούν ορισμένα από τα ερωτήματα που τέθηκαν εδώ απόψε.
<P>
Ως προς τις διάφορες προτάσεις, η Επιτροπή υποστηρίζει την ενσωμάτωση της τροπολογίας 4, όσον αφορά τη συμβολή του τομέα της μπανάνας στην κοινωνική και οικονομική συνοχή, καθώς και της τροπολογίας 9, η οποία κάνει λόγο για τη σημασία των ποικίλων ποιοτικών προτύπων και τη σχέση τους με τον τουρισμό, αν και ενδέχεται να χρειαστεί να αναθεωρήσουμε ελαφρώς τη διατύπωση.
<P>
Όσον αφορά τις τροπολογίες που ζητούν τη σύνδεση της έκθεσης POSEI με τον τομέα της μπανάνας και τη δυνατότητα μερικής αποδέσμευσης για τις μη απομακρυσμένες περιφέρειες, η Επιτροπή θεωρεί ότι κάτι τέτοιο θα αντέβαινε σαφώς σε ολόκληρο το σκεπτικό της μεταρρύθμισης, καθώς και στη συνάφειά της με τη μεταρρύθμιση της ΚΓΠ του 2003.
<P>
Θέλω να σας ευχαριστήσω ακόμη μια φορά για όλες τις προσπάθειές σας να επιταχυνθεί η συζήτηση για τη μεταρρύθμιση στον τομέα της μπανάνας. Με χαροποιεί το γεγονός ότι το Κοινοβούλιο φαίνεται ότι συμφωνεί με τη βάση όλης αυτής της μεταρρύθμισης και αναμένω την αυριανή ψηφοφορία στην ολομέλεια.
<SPEAKER ID="197" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη στις 12 το μεσημέρι.
<P>
Γραπτή δήλωση (άρθρο 142)
<SPEAKER ID="198" NAME="Margie Sudre" AFFILIATION="PPE-DE">
(FR) " μπανάνα διαδραματίζει ζωτικό ρόλο στις οικονομίες τεσσάρων από τις επτά εξόχως απόκεντρες περιφέρεις λόγω της σημασίας των ευρωπαϊκών αγορών και του εξαιρετικά μεγάλου εργατικού δυναμικού που απαιτεί.
<P>
Το Σώμα μας πρέπει να διασφαλίσει ότι η η προτεινόμενη στήριξη θα οριστεί σε ένα ικανοποιητικό επίπεδο και ότι θα λάβει υπόψη τις πιθανές μεταβολές των τιμών στα πλαίσια των διαπραγματεύσεων στον Παγκόσμιο Οργανισμό Εμπορίου. Προκειμένου να αντιμετωπιστεί μια πιθανή πτώση του εισοδήματος των παραγωγών, πρέπει να υπάρξει πρόβλεψη για μια ρήτρα αυτόματης αναθεώρησης, και πρέπει να θεσπιστεί εκ νέου το σημερινό σύστημα προκαταβολών που είναι απαραίτητο για την επιβίωση της δραστηριότητας του κλάδου.
<P>
Οι παραγωγοί μπανάνας στις εξόχως απόκεντρες περιφέρειες περιμένουν ένα ξεκάθαρο σημάδι σχετικά με την επιβίωση του τομέα, ώστε να επανακτήσουν την εμπιστοσύνη τους στη βιομηχανία. Κατακερματισμένος και αναποτελεσματικός για πολλά χρόνια, ο τομέας της μπανάνας των Δυτικών Ινδιών αποτελεί σήμερα πρότυπο οργάνωσης, και πρέπει να δοθεί έμφαση στις προσπάθειες ανασυγκρότησης.
<P>
Θα ήθελα να τονίσω ότι ο τομέας της μπανάνας στις εξόχως απόκεντρες περιφέρειες πληροί τα κριτήρια μη εμπορικότητας σε ισχύ στην Ευρωπαϊκή Ένωση, αντίθετα από από τους ανταγωνιστές τους στις χώρες της Λατινικής Αμερικής.
<P>
Χωρίς τη μπανάνα, η οποία συντηρεί 15 000 θέσεις εργασίας, να αποτελεί την πραγματική οικονομική ραχοκοκαλιά αυτών των περιφερειών, ολόκληρος ο γεωργικός τομέας της Γουαδελούπης και της Μαρτινίκας θα απειλούνταν με εξαφάνιση λόγω έλλειψης εναλλακτικών καλλιεργειών.

<CHAPTER ID="020">
Οι πτυχές περιφερειακής ανάπτυξης του αντίκτυπου του τουρισμού στις παράκτιες περιφέρειες (συνοπτική παρουσίαση) 
<SPEAKER ID="234" NAME="Πρόεδρος">
- " ημερήσια διάταξη προβλέπει τη συνοπτική παρουσίαση της έκθεσης της κ. Madeira, εκ μέρους της Επιτροπής Περιφερειακής Ανάπτυξης, για τις πτυχές της περιφερειακής ανάπτυξης του αντίκτυπου του τουρισμού στις παράκτιες περιφέρειες.
<SPEAKER ID="235" NAME="Jamila Madeira">
εισηγήτρια. - (PT) Κύριε Πρόεδρε, κυρίες και κύριοι, με χαροποιεί πολύ το γεγονός ότι βρίσκομαι εδώ ενώπιόν σας εξηγώντας το έργο που εκτελέστηκε από όλους σε αυτή την έκθεση πρωτοβουλίας. Κατά την άποψη τη δική μου και όλων όσοι βοήθησαν στην ανάπτυξη αυτής της έκθεσης, είναι σαφές ότι έχουμε επιτελέσει το έργο μας. Πρέπει να ευχαριστήσω όλους, ιδίως τους σκιώδεις εισηγητές από τις διάφορες πολιτικές ομάδες που προσπάθησαν τόσο σκληρά να επιτύχουν συμβιβασμούς με προοπτική, το προσωπικό περιφερειακής ανάπτυξης, που είναι πάντα έτοιμο να βοηθήσει, επίσης τους Miguel Tell Cremades και Elisa Daffarra, το προσωπικό της Σοσιαλιστικής Ομάδας στο Ευρωπαϊκό Κοινοβούλιο, τους Lila και Petrus, καθώς και την Ευρωπαϊκή Επιτροπή. " τελευταία, εκπροσωπούμενη όπως πάντα από τις διάφορες Γενικές Διευθύνσεις που περιλαμβάνει μια τόσο ευρεία έκθεση, επόπτευε το έργο μας σταθερά και εκ του σύνεγγυς και κατέβαλε μείζονα προσπάθεια να εξασφαλίσει μια επιτυχή έκβαση. Πρέπει επίσης να δώσω τις ειλικρινείς μου ευχαριστίες σε ολόκληρο το γραφείο μου, ιδίως στην Joana Benzinho, εις το όνομα μιας πιο αρμονικής και δομημένης ανάπτυξης για τις παράκτιες περιφέρειες και τον τουρισμό στην Ευρωπαϊκή Ένωση.
<P>
Στα 27 κράτη μέλη της Ευρωπαϊκής Ένωσης αναλογούν περισσότερα από 89.000 χιλιόμετρα ακτογραμμής. Αυτό προσφέρει μια ευρεία ποικιλία πολύ συγκεκριμένων χαρακτηριστικών που, ανάλογα με τη θέση, χαρακτηρίζονται από κοσμοπολιτισμό, όπως στις πόλεις της Λισαβόνας, της Κοπεγχάγης ή της Στοκχόλμης, ή από τις δυσκολίες εξαιτίας του ότι είναι περιφερειακές ή εξόχως απόκεντρες περιφέρειες, όπως το Αλγκάρβε, η Λιγουρία, οι Κανάριοι Νήσοι ή η Μαδέρα, που αγωνίζονται να διατηρήσουν μια σύνδεση με τις μεγάλες πόλεις ή υποφέρουν από επιταχυμένη απερήμωση. Με τον ένα ή τον άλλο τρόπο, όλοι ταυτίζονται με την έννοια της ακτογραμμής και των παράκτιων περιφερειών και βιώνουν καθημερινά τα πλεονεκτήματα και τα μειονεκτήματα που σχετίζονται με αυτές.
<P>
Σύμφωνα με τα διαθέσιμα δεδομένα, μέχρι το 2010 περίπου το 75% της ανθρωπότητας θα ζει σε παράκτιες περιφέρειες. Δεδομένων των δεσμών και των σχέσεων μεταξύ τους, ορίζουμε αυτές τις περιφέρειες ως τα πρώτα 50 χιλιόμετρα σε ευθεία γραμμή στην ενδοχώρα από την ακτογραμμή. Αυτές είναι περιφέρειες και όχι θαλάσσιες λωρίδες. Δεν διαθέτουν την ολοκληρωμένη έποψη που τόσο απεγνωσμένα χρειάζονται και την οποία ενστερνίζονταν και οι πρόγονοί μας. Από εδώ κατάγεται ένας ολόκληρος πληθυσμός, σε αναζήτηση ευκαιριών και οικονομικών συνεργιών και, σε πολλές περιπτώσεις, με τη μοναδική προσδοκία ότι αυτές θα στρέφονται γύρω από τον τουρισμό. Για αυτό η σαφής ανάγκη για μια ρεαλιστική και ολοκληρωμένη έποψη του αντικτύπου του τουρισμού στις παράκτιες περιφέρειες αποκρυσταλλώθηκε στο μυαλό μας και μας οδήγησε να ξεκινήσουμε το έργο.
<P>
Στην τρέχουσα οικονομική κρίση στην οποία ο αντίκτυπος στην πραγματική οικονομία γίνεται όλο και πιο δύσκολο να ξεπεραστεί, ο τουρισμός φαίνεται να είναι ένας τομέας με τεράστια δυναμική να επηρεαστεί σημαντικά είτε άμεσα είτε έμμεσα. Εκείνες οι περιφέρειες που εξαρτώνται πλήρως ή σε μεγάλο βαθμό για την ανάπτυξή τους από τον τουρισμό βλέπουν τις επιχειρήσεις τους να απειλούνται και αντιμετωπίζουν το μέλλον με αβεβαιότητα, ιδίως καθώς ο τουρισμός αυτήν τη στιγμή δεν ανήκει στις αρμοδιότητες της Ευρωπαϊκής Ένωσης. Ωστόσο, ολοκληρωμένα μέτρα μπορούν και πρέπει να υιοθετηθούν και το πνεύμα με το οποίο εμφορείται η Συνθήκη της Λισαβόνας αντικατοπτρίζει αυτή την ιδέα. Ωστόσο, αν περιμένουμε να τεθεί σε ισχύ η Συνθήκη πριν να δράσουμε είναι σαν να περιμένουμε τη στιγμή που θα έρθουμε προ τετελεσμένων γεγονότων.
<P>
Ο τουρισμός, στην τρέχουσα κατάστασή του, και η ευπαθής κατάσταση αυτών των περιφερειών που εξαρτώνται από αυτόν απαιτούν να δράσουμε επειγόντως και αποτελεσματικά. Το γεγονός ότι αυτές οι περιφέρειες είναι δομικά εξαρτημένες από τον τουρισμό ως δημιουργό θέσεων απασχόλησης, παρότι συχνά εποχικών, και από μία δραστηριότητα εντατικής εργασίας δεν μπορεί να λησμονηθεί σε ένα περιβάλλον πίεσης στις αστικές ζώνες και στην ανεργία. Αυτή η έκθεση, την οποία τώρα καταθέτουμε ενώπιόν σας εδώ, ήταν ήδη πολύ καίρια και επείγουσα όταν η Επιτροπή Περιφερειακής Ανάπτυξης αποφάσισε να την εκπονήσει. Τώρα έχει γίνει αυτό που πρέπει να θεωρηθεί προτεραιότητα για την Ευρωπαϊκή Επιτροπή και το Ευρωπαϊκό Συμβούλιο. Πρέπει να δώσουμε προτεραιότητα στις αμέτρητες πρωτοβουλίες που περιλαμβάνονται σε αυτή την έκθεση, μαζί με εκείνες που έχουν ήδη αναπτυχθεί από άλλα θεσμικά όργανα, τις οποίες υποστηρίζει ρητά, σε ευθυγράμμιση με τα μέτρα που περιλαμβάνονται στο σχέδιο έκτακτης ανάγκης της Επιτροπής. Μεταξύ αυτών, πρέπει να τονίσω την αναθεώρηση του Ταμείου Προσαρμογής στην Παγκοσμιοποίηση, μέσω της οποίας τα ζητήματα που σχετίζονται με αυτό τον τομέα και ο αντίκτυπος που υφίσταται επί του παρόντος πρέπει σαφώς να αντιμετωπιστούν.
<P>
Είναι ζωτικής σημασίας να διασφαλιστεί η ανάπτυξη νέων τομέων της οικονομίας σε αυτές τις παράκτιες περιφέρειες, διασφαλίζοντας έτσι την κοινωνική και περιβαλλοντική τους βιωσιμότητα και προάγοντας την πραγματική ολοκλήρωση μεταξύ των διάφορων τομεακών πολιτικών, όπως ο ναυτιλιακός τομέας, οι μεταφορές, η ενέργεια, τα μέσα συνοχής που ήδη υφίστανται, η νέα πολιτική ποιότητας προϊόντων που περιλαμβάνεται στην αναθεώρηση της κοινής γεωργικής πολιτικής, όπως ανακοινώθηκε στην έκθεση ελέγχου υγείας (Health Check), και τα νέα προϊόντα τουρισμού σε αυτές τις παράκτιες περιφέρειες, λαμβάνοντας υπ' όψιν τη σημαντική συνεισφορά τους στην ευρωπαϊκή οικονομία. " υιοθέτηση μιας κατάλληλης ολιστικής άποψης ως προς αυτή την πολιτική πρέπει να πραγματοποιηθεί το ταχύτερο δυνατό στην Ευρωπαϊκή Ένωση.
<P>
Για να ολοκληρώσω, κύριε Πρόεδρε, μόνο η σαφής ολοκλήρωση αυτών των μέσων και η ταχεία και αποτελεσματική δράση με τη συμμετοχή όλων των ενδιαφερόμενων στην πράξη μπορεί να εγγυηθεί ότι θα έχουμε έναν βιώσιμο τομέα παράκτιου τουρισμού, με πραγματικό μέλλον, στην Ευρωπαϊκή Ένωση.
<SPEAKER ID="236" NAME="Vladimír Špidla">
Μέλος της Επιτροπής. - (CS) Κύριε Πρόεδρε, κυρίες και κύριοι, θα ήθελα να ευχαριστήσω την εισηγήτρια, κ. Madeira, για την έκθεση και να τη συγχαρώ για την ποιότητα και τη σπουδαιότητα του έργου της: οι παράκτιες περιφέρειες είναι πολύ σημαντικές για την ΕΕ, εφόσον ένα σημαντικό κομμάτι της οικονομικής δραστηριότητας συγκεντρώνεται σε αυτές τις περιοχές.
<P>
Επιπλέον, η έκθεση παρέχει μια σφαιρική προσέγγιση στον τουρισμό στις παράκτιες περιφέρειες, καθώς περιλαμβάνει ζητήματα όπως τα θαλάσσια και τα παράκτια περιβάλλοντα, οι θαλάσσιες μεταφορές, η απασχόληση στις παράκτιες περιφέρειες, η υποστήριξη για τις μικρομεσαίες επιχειρήσεις και η υποστήριξη για την αλιεία. Επιβεβαιώνει την ανάγκη για μια ισχυρή και ολοκληρωμένη ναυτιλιακή πολιτική για την Ευρωπαϊκή Ένωση, επί της οποίας εργάζεται η Ευρωπαϊκή Επιτροπή από το 2005 και η οποία δίνει έμφαση στις συνδέσεις μεταξύ της περιφερειακής πολιτικής, της εδαφικής συνοχής και της ναυτιλιακής πολιτικής.
<P>
Προκειμένου να δώσει στην πολιτική μια συγκεκριμένη μορφή, η Επιτροπή υιοθέτησε τον Οκτώβριο του 2007 το σχέδιο δράσης για μια ολοκληρωμένη ναυτιλιακή πολιτική, το οποίο εφαρμόζεται σταδιακά. Κάποια από τα βήματα που υλοποιεί η Επιτροπή επί του παρόντος είναι μια άμεση αντίδραση στα προβλήματα και στις απαιτήσεις που εκφράζονται στην έκθεση, ιδίως:
<P>
1) Βάσει των απαιτήσεων για πλήρη διαφάνεια στη χρηματοδότηση για τις παράκτιες περιφέρειες, θα δημιουργηθεί μια βάση δεδομένων των έργων που υποστηρίζονται από τα διάφορα Κοινοτικά κονδύλια, μέχρι το φθινόπωρο του 2009. Θα ήθελα να αναφέρω εδώ ότι η ποιότητα και η πληρότητα αυτής της βάσης δεδομένων θα εξαρτηθεί από την προθυμία των περιφερειών να παράσχουν πληροφορίες,
<P>
2) " ενίσχυση της διαπεριφερειακής συνεργασίας στον τουρισμό στις παράκτιες περιφέρειες. Το πρόγραμμα INTERREG IVC επιτρέπει τη δημιουργία ενός δικτύου περιφερειών σε σύνδεση με τα 30 θέματα προτεραιότητας, εκ των οποίων δύο σχετίζονται με ναυτιλιακά θέματα, περιλαμβανομένου του τουρισμού. Για την πληροφόρησή σας, δημοσιοποιήθηκε μια δεύτερη πρόσκληση για την υποβολή προτάσεων εντός του πλαισίου του προγράμματος IVC μέχρι τα μέσα του Ιανουαρίου 2009. Προσκαλώ τις παράκτιες περιφέρειες να υποβάλουν έργα για τη δημιουργία δικτύων με στόχο τη διασφάλιση της υποβολής και της εφαρμογής επαρκώς τεκμηριωμένων διαδικασιών εντός του πλαισίου των παράκτιων περιφερειών.
<P>
Με ιδιαίτερη χαρά αναφέρω ότι η έκθεση αναγνωρίζει επίσης σαφώς τον ευνοϊκό αντίκτυπο της πολιτικής συνοχής της ΕΕ στην ανάπτυξη των παράκτιων περιφερειών. " περίοδος προγράμματος 2007-2013 παρουσιάζει πολλές πραγματικές ευκαιρίες για αυτές τις περιφέρειες και παρέχει ένα πλαίσιο για ευρωπαϊκή τεχνική και οικονομική στήριξη για τα σχέδια ανάπτυξής τους. Χάρη στον τρέχοντα ορισμό της πολιτικής συνοχής, οι παράκτιες περιφέρειες είναι σε θέση να επενδύσουν στην ανάπτυξη των παράκτιων ζωνών και των νησιών τους, καθώς η πολιτική δίνει προτεραιότητα σε επενδύσεις σε λιμάνια, στη ναυτιλιακή έρευνα, στην ενέργεια που παράγεται από παράκτιες πηγές, στη θαλάσσια κληρονομιά και φυσικά στον παράκτιο τουρισμό. Εκτός από την κύρια εποχή ιδίως ο τουρισμός μπορεί επίσης να συμβάλει στην αντιστάθμιση τοπικά μειωμένων επιπέδων στην αλιεία, τη γεωργία, τη βαριά βιομηχανία και τις μεταφορές.
<P>
Θα ήθελα, ωστόσο, να αναφέρω ότι επαφίεται στις παράκτιες περιφέρειες να επιλέξουν τα βέλτιστα έργα για τη βελτίωση της ανταγωνιστικότητας της οικονομίας τους και την υποστήριξη του βιώσιμου τουρισμού σε τοπικό επίπεδο. Θα ήθελα να αναφέρω ότι η Επιτροπή λαμβάνει πολύ συγκεκριμένα μέτρα με στόχο τη μείωση της εποχικής φύσης των δραστηριοτήτων στον τομέα του τουρισμού, όπως το πιλοτικό έργο "Ευρωπαϊκοί προορισμοί αριστείας" (EDEN). Ένας από τους στόχους αυτής της πρωτοβουλίας είναι να συμβάλει στην καθιέρωση μιας ομαλότερης ροής στους αριθμούς των τουριστών και να τους κατευθύνει προς μη παραδοσιακούς προορισμούς, με στόχο την υποστήριξη όλων των ευρωπαϊκών χωρών και περιφερειών.
<P>
Συμπερασματικά, επιτρέψτε μου να ευχαριστήσω την εισηγήτρια για το άρτιο έργο που εκτέλεσε στην έκθεση και να επισημάνω ότι ο τουρισμός έχει θετικό αντίκτυπο στις παράκτιες περιφέρειες, υπό τον όρο ότι ελέγχεται σωστά από την προοπτική της βιωσιμότητας.
<P>
Σε αυτό το πλαίσιο, με χαρά σας ανακοινώνω ότι, βάσει του ενδιαφέροντος που εκφράστηκε για την έκθεση της κ. Madeira, η Επιτροπή θα μπορέσει να διοργανώσει συζητήσεις επί θεμάτων που αφορούν τον τουρισμό στις παράκτιες ζώνες εντός του πλαισίου της διάσκεψης που θα σηματοδοτήσει την Ευρωπαϊκή "μέρα για τη Θάλασσα, η οποία θα λάβει χώρα στις 19 και 20 Μαΐου 2009. Επιτρέψτε μου να εκμεταλλευτώ αυτή την ευκαιρία, για να προσκαλέσω τους ΒΕΚ να συμμετάσχουν στην αποκέντρωση των δραστηριοτήτων που συνδέονται με την "μέρα της Θάλασσας του 2009 την οποία υποστηρίζει πλήρως η Επιτροπή.
<SPEAKER ID="237" NAME="Πρόεδρος">
- " συζήτηση έληξε.
<P>
" ψηφοφορία θα διεξαχθεί την Τρίτη 16 Δεκεμβρίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="992" NAME="John Attard-Montalto  " AFFILIATION="PSE">
γραπτώς. - Ένα σημαντικό μέρος του ευρωπαϊκού πληθυσμού ζει στις παράκτιες περιφέρειες. Οι περισσότεροι δεν συνειδητοποιούν ότι η ακτή της ευρωπαϊκής ηπείρου εκτείνεται σε 90.000 χιλιόμετρα σχεδόν. " ανάπτυξη βιώσιμου τουρισμού, σε αντίθεση με τον εποχικό τουρισμό, πρέπει να ενθαρρυνθεί. Αυτό μπορεί να επιτευχθεί μόνο μέσω της διαφοροποίησης προϊόντων και των εναλλακτικών μορφών τουρισμού, όπως ο επαγγελματικός, ο συνεδριακός, ο πολιτιστικός, ο ιατρικός, ο αθλητικός, ο γεωργικός, ο γλωσσικός και ο θαλάσσιος τουρισμός.
<P>
Ωστόσο, η προώθηση του παραδοσιακού παράκτιου τουρισμού παραμένει προτεραιότητα. Στη χώρα μου, προσπαθούμε να αυξήσουμε το μέγεθος και την ποσότητα των αμμωδών παραλιών. Δυστυχώς, μέχρι σήμερα αυτό έχει προσεγγιστεί με ερασιτεχνικό τρόπο. " απόρριψη άμμου σε υπάρχουσες παραλίες ή η δημιουργία νέων αμμωδών παραλιών χωρίς εκτέλεση των απαραίτητων εργασιών υποδομής είναι απλώς μια σπατάλη πόρων. " επέκταση ή η δημιουργία αμμωδών παραλιών πραγματοποιείται σε πολλές άλλες χώρες και εδάφη επί έτη. " διαφορά είναι ότι προσεγγίστηκε αρχικά θέτοντας σε εφαρμογή τις απαραίτητες εργασίες υποδομής, για τη συσσώρευση άμμου με φυσικό τρόπο και την αποτροπή της διάβρωσής της. Και σε αυτό το πλαίσιο, μια πρόσθετη και σημαντική πτυχή που φαίνεται να απουσιάζει σε σχέση με τις τρέχουσες προτάσεις για τη μεγαλύτερη αμμώδη παραλία της Μάλτας, l-Ghadira - είναι ο σεβασμός και η ευαισθησία στο άμεσο περιβάλλον.
<SPEAKER ID="238" NAME="Rumiana Jeleva  " AFFILIATION="PPE-DE">
γραπτώς. - Είναι γνωστό γεγονός ότι η οικονομία σε πολλές παράκτιες περιφέρειες της ΕΕ εξαρτάται σε μεγάλο βαθμό από τον τουρισμό. Ωστόσο, προκειμένου να διασφαλιστεί ότι οι μελλοντικές γενιές θα μπορούν επίσης να επωφεληθούν από τις όμορφες παραλίες μας και την παράκτια ύπαιθρο, πρέπει να δραστηριοποιηθούμε. " βιωσιμότητα και το μέλλον των παράκτιων ζωνών μας δεν είναι αυταπόδεικτα, η περιβαλλοντική υποβάθμιση και ο εσφαλμένος σχεδιασμός προκαλούν σοβαρή βλάβη στις παράκτιες περιφέρειες. Πρέπει να αποφύγουμε την υπερβολική οικοδόμηση κατοικιών και ξενοδοχείων και πρέπει να διασφαλίσουμε ότι οποιαδήποτε τέτοια οικοδόμηση συμβαδίζει με μια βελτίωση της υποδομής, ιδίως των συστημάτων αποχέτευσης και διαχείρισης αποβλήτων. Με απλή διατύπωση, πρέπει να καταβάλουμε κάθε δυνατή προσπάθεια για να διατηρήσουμε και να προστατεύσουμε τις παράκτιες περιφέρειες. Μία επιλογή είναι να υιοθετήσουμε προγράμματα εστιασμένα στον οικο-τουρισμό και να εγκαινιάσουμε ένα καλύτερο σύστημα βέλτιστων πρακτικών μεταξύ των παράκτιων περιφερειών. Ένα πράγμα που γίνεται φανερό είναι ότι πρέπει να αποτρέψουμε οιαδήποτε περιβαλλοντική ρύπανση. Ειδικότερα, με ανησυχούν πολύ οι εγκαταστάσεις πετρελαίου και παρόμοιες εγκαταστάσεις που προκαλούν σοβαρό κίνδυνο στις παράκτιες περιφέρειές μας. Συνεπώς, καλώ όλα τα κράτη μέλη να διασφαλίσουν ότι αυτές οι εγκαταστάσεις συνάδουν με τις τελευταίες διαθέσιμες τεχνολογίες και δεν προκαλούν περιβαλλοντικό κίνδυνο στα εύθραυστα οικοσυστήματα των παράκτιων περιφερειών μας.
<SPEAKER ID="239" NAME="Maria Petre  " LANGUAGE="RO">
Ο αντίκτυπος του τουρισμού στις παράκτιες περιφέρειες είναι σημαντικός από την προοπτική της εδαφικής, οικονομικής και κοινωνικής συνοχής, ένα γεγονός που θα πρέπει να λάβει υπ' όψιν η ενδιάμεση αξιολόγηση του προϋπολογισμού 2007-2013.
<P>
" Ρουμανία διαθέτει μια σημαντική παράκτια περιφέρεια στη Μαύρη Θάλασσα, όπως και η Βουλγαρία, η Ουκρανία και η Τουρκία.
<P>
Λαμβάνοντας αυτή την πραγματικότητα ως αφετηρία, σε συνδυασμό με το γεγονός ότι οι εκβολές των ποταμών που ρέουν στη θάλασσα πρέπει επίσης να ληφθούν υπ' όψιν, χρειαζόμαστε το ολοκληρωμένο σχέδιο εθνικού τουρισμού που σχεδιάζεται ειδικά για αυτή την περιφέρεια να θέσει ως στόχους του τόσο τον βιώσιμο τουρισμό όσο και μια καλύτερη ποιότητα ζωής σε τοπικό επίπεδο.
<P>
Οι ρουμανικές εθνικές αρχές, παράλληλα με τις περιφερειακές και τοπικές αρχές, θα δώσουν προτεραιότητα στη χρήση των διαρθρωτικών ταμείων για την ανάπτυξη βιώσιμου τουρισμού στην παράκτια περιφέρεια της Μαύρης Θάλασσας. " συνεργασία και η συνεργία σε περιφερειακό επίπεδο είναι απολύτως ζωτικής σημασίας για αυτό, με τη συνεργασία να περιλαμβάνει την εφαρμογή των ευρωπαϊκών μέσων πολιτικής.
<P>
Μια ολοκληρωμένη προσέγγιση είναι αναγκαία ως μέρος των πολιτικών της Κοινότητας για τη συνοχή, τις μεταφορές, την ενέργεια, την κοινωνική πρόνοια, την υγεία, τη γεωργία, τη θάλασσα και την αλιεία, αλλά προ πάντων για το περιβάλλον, με στόχο τη δημιουργία συνεργίας και την αποφυγή αντικρουόμενων μέτρων.
<SPEAKER ID="991" NAME="Silvia-Adriana Ţicău  " AFFILIATION="PSE">
γραπτώς. - (RO) Ο τουρισμός προσφέρει σημαντική δυναμική για την κοινωνική και οικονομική ανάπτυξη, καθώς και για την κοινωνική και εδαφική συνοχή. Χρειάζεται να λάβουμε υπ' όψιν τα ειδικά γεωγραφικά χαρακτηριστικά των παράκτιων περιφερειών. " ανάπτυξή τους εξαρτάται σε σημαντικό βαθμό από τα έσοδα που παράγονται από τις δραστηριότητες οι οποίες σχετίζονται με την εγγύτητα στη θάλασσα, τις ζώνες εκβολών ή δέλτα ποταμών, καθώς και από τον τουρισμό, την αλιεία και τις μεταφορές.
<P>
Γενικά, η πρόσβαση στις παράκτιες περιφέρειες είναι δυνατή μόνο αν υπάρχει διαθέσιμη επαρκής, σύγχρονη υποδομή μεταφορών. Πιστεύω ότι είναι σημαντικό για τα κράτη μέλη να επινοήσουν συγκεκριμένες στρατηγικές και να ξεκινήσουν απτές ενέργειες για την ανάπτυξη του τουρισμού στις παράκτιες περιφέρειες, λαμβάνοντας υπ' όψιν την ειδική φύση του γύρω περιβάλλοντος και με γνώμονα την προστασία του.
<P>
Τα κράτη μέλη πρέπει να διαφοροποιήσουν τις τουριστικές υπηρεσίες τους, σύμφωνα με τα ειδικά χαρακτηριστικά κάθε περιφέρειας (πολιτισμός, αθλητισμός, παραθαλάσσιο θέρετρο, ιστορία), προκειμένου να μειώσουν τον αρνητικό αντίκτυπο του εποχικού τουρισμού.
<P>
Θα συνιστούσα, προκειμένου να αναπτυχθεί ο τουρισμός, ότι τα κράτη μέλη πρέπει να χρησιμοποιήσουν τα διαρθρωτικά ταμεία όχι μόνο για την περιφερειακή ανάπτυξη, αλλά και για οικονομική ανταγωνιστικότητα και ανανέωση.

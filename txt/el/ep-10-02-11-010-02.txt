<CHAPTER ID="010-02">
2. Μαδαγασκάρη
<SPEAKER ID="215" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με τη Μαδαγασκάρη.
<SPEAKER ID="216" NAME="Raül Romeva i Rueda">
συντάκτης. - (ΕΝ) Κύριε Πρόεδρε, πρέπει όντως να ληφθεί μια απόφαση για το θέμα αυτό. Είναι ένα θέμα που πρέπει να συζητηθεί. Υπάρχει μια πολιτική κρίση στη Μαδαγασκάρη και το γεγονός αυτό μας οδηγεί στην ανάγκη να ανταποκριθούμε ανάλογα με τις ανάγκες της χώρας.
<P>
" συμφωνία για το μοίρασμα της εξουσίας αποτέλεσε αντικείμενο διαπραγμάτευσης, υπό την αιγίδα της Αφρικανικής Ένωσης, μεταξύ του σημερινού προέδρου Rajoelina και του πρώην προέδρου Ravalomanana.
<P>
Υπάρχουν η συμφωνία του Μαπούτο και η πρόσθετη πράξη της Αντίς Αμπέμπα, οι οποίες παραμένουν η μοναδική πολιτική και δημοκρατική λύση στην παρούσα κρίση. Δεν πρέπει να το ξεχνάμε αυτό. Οι συμφωνίες του Μαπούτο προβλέπουν τη δημιουργία μιας κυβέρνησης εθνικής ενότητας με μια μεταβατική περίοδο 15 μηνών.
<P>
Επιτρέψτε μου να επισημάνω ακόμα ότι, μετά από το γεγονός αυτό, υπάρχουν κάποιες συγκεκριμένες τοπικές καταστάσεις που προκαλούν ανησυχία αναφορικά με την έκδοση από την κυβέρνηση ενός διατάγματος, που νομιμοποιεί την εξαγωγή ακατέργαστης ξυλείας από απειλούμενα δάση, γεγονός που προκαλεί απειλή για τη βιοποικιλότητα της χώρας. Το γεγονός αυτό μπορεί να προκαλέσει πληθώρα προβλημάτων στο μέλλον καθώς ενδέχεται τα δάση αυτά να χαθούν για πάντα.
<P>
Στο πλαίσιο αυτό, πρέπει να θυμίσουμε στην Επιτροπή και στα κράτη μέλη ότι η αποστολή μιας ομάδας παρατηρητών των εκλογών στη Μαδαγασκάρη θα μπορούσε να είναι λάθος. Ζητούμε, υπό τις παρούσες συνθήκες, να μην αποσταλεί αποστολή στη χώρα αυτή, στις εκλογές που διοργανώνει η σημερινή κυβέρνηση τον Μάρτιο, εφόσον οι εκλογές αυτές παρακάμπτουν τις συμφωνίες του Μαπούτο. Επιμένω: στο πλαίσιο αυτό, βάσει της συναίνεσης και βάσει των συμφωνιών του Μαπούτο δεν θα πρέπει να προχωρήσουμε με την αποστολή παρατηρητών των εκλογών.
<P>
Κάτι τέτοιο θα πρέπει να συνοδεύεται επιπλέον από τον πλήρη σεβασμό των ανθρωπίνων δικαιωμάτων στη χώρα και τον πλήρη σεβασμό των δημοκρατικών αρχών και του κράτους δικαίου. Εάν οι όροι αυτοί εκπληρωθούν, τότε μπορούμε να συζητήσουμε γι' αυτό, αλλά στην παρούσα κατάσταση, στο σημερινό πλαίσιο, νομίζω πως θα αποτελούσε λάθος.
<SPEAKER ID="217" NAME="Renate Weber" LANGUAGE="FR">
Κύριε Πρόεδρε, τα προβλήματα αστάθειας εξακολουθούν να υπάρχουν στη Μαδαγασκάρη παρά τις πρωτοβουλίες της Αφρικανικής Ένωσης και του Ο"Ε. Ο κ. Rajoelina αρνείται να μοιραστεί την εξουσία και απομακρύνει οποιονδήποτε του εναντιώνεται. Πρόσφατα επιβεβαίωσε την πρόθεσή του να διοργανώσει γενικές εκλογές χωρίς να λάβει υπόψη του το χρονοδιάγραμμα που προβλέπεται στις συμφωνίες του Μαπούτο και της Αντίς Αμπέμπα.
<P>
Δεν είναι υπερβολή να πούμε ότι το αντισυνταγματικό καθεστώς του Andry Rajeolina έχει σφετεριστεί τις τρεις εξουσίες και καταβάλλει κάθε δυνατή προσπάθεια για να αναλάβει τον έλεγχο και των μέσων ενημέρωσης.
<P>
Δυστυχώς για τη Μαδαγασκάρη, οι παραβιάσεις των ανθρωπίνων δικαιωμάτων από το καθεστώς του προηγούμενου προέδρου συνεχίστηκαν και αφότου ο Andy Rajeolina αυτοανακηρύθηκε πρόεδρος της Ύψιστης Μεταβατικής Αρχής. Οι δυνάμεις ασφαλείας των οποίων ηγείται έχουν παρέμβει συχνά με βίαιο τρόπο για να διαλύσουν διαδηλώσεις της αντιπολίτευσης και έχουν σημειωθεί θάνατοι και τραυματισμοί.
<P>
Στην έκθεσή της 4ης Φεβρουαρίου 2010, η Διεθνής Αμνηστία αναφέρει ότι βουλευτές, γερουσιαστές, δικηγόροι, αρχηγοί της αντιπολίτευσης και δημοσιογράφοι έχουν υποστεί συλλήψεις και αυθαίρετες και παράνομες κρατήσεις και ότι κάποιοι υπέστησαν κακομεταχείριση κατά τη σύλληψή τους, ενώ οι αρχές δεν έχουν διεξαγάγει καμία έρευνα.
<P>
Δυστυχώς, για μια ακόμα φορά, τα γεγονότα αποδεικνύουν ότι όσοι καταλαμβάνουν την εξουσία με τη βία κυβερνούν με τη βία.
<SPEAKER ID="218" NAME="Véronique De Keyser" LANGUAGE="FR">
Κύριε Πρόεδρε, υπάρχει συναίνεση σε αυτήν την πρόταση ψηφίσματος. Το παράνομο μεταβατικό καθεστώς με επικεφαλής τον Andry Rajoelina βρίσκεται στη διαδικασία του να βυθίσει τη Μαδαγασκάρη στο χάος. Ετοιμάζεται να κερδίσει με νοθεία στις επερχόμενες εκλογές, τις οποίες προκήρυξε για τον Μάρτιο του 2010, με μια διαδικασίας που δεν έχει τίποτα δημοκρατικό και διεξάγεται εκτός του πλαισίου των συμφωνιών του Μαπούτο και της Αντίς Αμπέμπα.
<P>
Οι παράνομες υποψηφιότητες αμφισβητούμενων πολιτικών προσωπικοτήτων, οι εκτεταμένες παραβιάσεις των ανθρωπίνων δικαιωμάτων και η παρενόχληση και αυθαίρετη σύλληψη βουλευτών, θρησκευτικών ηγετών και πολιτών αναστάτωσαν τη διεθνή κοινότητα και την οδήγησαν στο να επιβάλει κυρώσεις. " συμμετοχή της Μαδαγασκάρης στην Κοινότητα Ανάπτυξης της Μεσημβρινής Αφρικής και στην Αφρικανική Ένωση έχει παγώσει. Οι "νωμένες Πολιτείες τής αρνούνται τα πλεονεκτήματα της Πράξης Αφρικανικής Ανάπτυξης και Ευκαιρίας . Οι δωρητές του Διεθνούς Νομισματικού Ταμείου έχουν μειώσει τον προϋπολογισμό τους κατά 50%, ο Ο"Ε θα εξετάσει την κατάσταση της χώρας αυτής στις 15 Φεβρουαρίου και η Ευρωπαϊκή Ένωση, έχει αναστείλει, πιστεύω, την αναπτυξιακή της βοήθεια ενώ διατηρεί την ανθρωπιστική της βοήθεια.
<P>
" κατάσταση συνεπώς είναι τραγική, καταστροφική για έναν πληθυσμό που διαθέτει λιγότερο από ένα δολάριο την ημέρα για να ζήσει. Είμαστε πάρα πολύ ανήσυχοι για την κατάσταση αυτή και αυτή η κοινή επείγουσα πρόταση ψηφίσματος αποτελεί απόδειξη της ανησυχίας μας. Στηρίζουμε τις προσπάθειες διαμεσολάβησης του Joaquim Chissano, πρώην προέδρου της Δημοκρατίας της Μοζαμβίκης και ζητούμε επίμονα από τις τέσσερις πολιτικές ομάδες να επιστρέψουν στην τράπεζα των διαπραγματεύσεων. Δεν μπορεί να υπάρξει άλλη λύση. Επίσης ζητούμε από την Αφρικανική Ένωση και την Κοινότητα Ανάπτυξης της Μεσημβρινής Αφρικής να επαναλάβουν τις επαφές προκειμένου να οδηγήσουν τη μεταβατική διαδικασία σε ένα αίσιο τέλος και καλούμε την Επιτροπή να μας ενημερώσει σχετικά με τη διαδικασία διαβούλευσης που βρίσκεται σε εξέλιξη με τη Μαδαγασκάρη, βάσει του άρθρου 96 των συμφωνιών του Κοτονού.
<SPEAKER ID="219" NAME="Bernd Posselt">
συντάκτης. - (DE) Κύριε Πρόεδρε, υπάρχει ανησυχία σε μερικές πρωτεύουσες του κόσμου ότι η πρόταση ψηφίσματός μας μπορεί να οδηγήσει σε μια κλιμάκωση της κατάστασης στη Μαδαγασκάρη. Ο στόχος μας, ωστόσο είναι να φέρουμε την ειρήνη στην περιοχή. Αναφέρομαι ιδιαίτερα στα άρθρα 14 και 15, τα οποία εστιάζουν σαφώς στο διάλογο.
<P>
" Αφρικανική Ένωση, η Ευρωπαϊκή Ένωση, ο Ο"Ε, οι γείτονες χώρες, η ομάδα επαφής καθώς βέβαια και η Γαλλία έχουν όλοι κληθεί να παίξουν το ρόλο τους για να διασφαλίσουν ότι τα τέσσερα (τουλάχιστον) διαφορετικά πολιτικά κινήματα που υπάρχουν στη Μαδαγασκάρη θα μπορέσουν να βρουν κοινό έδαφος, ότι η Μαδαγασκάρη δεν θα καταλήξει ένα διαλυμένο κράτος και ότι δεν θα ολισθήσει περισσότερο προς την καταστροφή αλλά, αντίθετα, θα βρεθεί μία ειρηνική λύση που θα προκύψει από διαπραγμάτευση. Ωστόσο, κάτι τέτοιο θα είναι εφικτό μόνο εφόσον κανείς δεν προσπαθεί να εγκαθιδρύσει δικτατορία εκεί, κανείς δεν αποσυρθεί από την ειρηνευτική διαδικασία και εφόσον επιστρέψουν όλα τα κόμματα στην τράπεζα των διαπραγματεύσεων, διαφορετικά αυτή η θαυμάσια αλλά ρημαγμένη χώρα δεν θα έχει μέλλον.
<SPEAKER ID="220" NAME="Marie-Christine Vergiat" LANGUAGE="FR">
Κύριε Πρόεδρε, κυρίες και κύριοι, αυτό που συμβαίνει στη Μαδαγασκάρη συμβαίνει και σε πολλές άλλες χώρες στον κόσμο, απέναντι στις οποίες η Ευρωπαϊκή Ένωση έχει επιδείξει έλλειψη πολιτικής δύναμης. Αυτό ισχύει κυρίως στην Αφρική.
<P>
Ένα χρόνο αφότου ο Andrey Rajoelina κατέλαβε παράνομα την εξουσία, το μεγάλο νησί της Μαδαγασκάρης μοιάζει να βυθίζεται όλο και πιο βαθιά σε μια κοινωνική, οικονομική και δημοσιονομική κρίση την οποία ο λαός της δεν χρειαζόταν.
<P>
Πράγματι, η χώρα αυτή έχει γίνει μια από τις πιο φτωχές χώρες του κόσμου, με την μεγάλη πλειοψηφία του πληθυσμού να διαθέτει λιγότερο από ένα δολάριο την ημέρα για να ζήσει. Οι παραβιάσεις των ανθρωπίνων δικαιωμάτων αυξάνονται. Θρησκευτικοί ηγέτες, βουλευτές, δημοσιογράφοι και ηγέτες της κοινωνίας των πολιτών υποβάλλονται σε εκφοβισμό και παρενοχλήσεις, συλλαμβάνονται και οδηγούνται στη φυλακή.
<P>
" διεθνής κοινότητα ωστόσο φείδεται των προσπαθειών της, αρνούμενη να αναγνωρίσει ότι πρόκειται στην πραγματικότητα περί πραξικοπήματος και ότι η κυβέρνηση που συστάθηκε από τον Andry Rajoelina στη Μαδαγασκάρη αποτελεί όντως μια στρατιωτική κυβέρνηση.
<P>
" Μαδαγασκάρη έχει αποπεμφθεί από την Αφρικανική Ένωση και την Κοινότητα Ανάπτυξης της Μεσημβρινής Αφρικής. Από τις 2 Φεβρουαρίου 2009, έχουν γίνει πολλές προσπάθειες, συμπεριλαμβανομένων των προσπαθειών του Ο"Ε και της ΕΕ, που κατέληξαν στις συμφωνίες του Μαπούτο και της Αντίς Αμπέμπα. Ωστόσο, από το Νοέμβριο του 2009, οι συμφωνίες αυτές φαίνεται πως έχουν αποτελματωθεί ως αποτέλεσμα των διαφορών μεταξύ των διαφόρων πρωταγωνιστών και της άρνησης μερικών εξ αυτών να συμμετάσχουν στην εφαρμογή των συμφωνιών αυτών.
<P>
Εμείς στη Συνομοσπονδιακή Ομάδα της Ευρωπαϊκής Ενωτικής Αριστεράς - Αριστερά των Πρασίνων των Βορείων Χωρών θεωρούμε ότι είναι καιρός να αφήσουμε τον λαό της Μαδαγασκάρης να μιλήσει και ότι έχει έρθει η ώρα να γίνουν σεβαστοί οι δημοκρατικοί κανόνες.
<P>
Ο Andry Rajoelina, ο ισχυρός άντρας του καθεστώτος, προτιμά να διοργανώσει τις εκλογές του μονομερώς, χωρίς να διαβουλευθεί με το λαό της Μαδαγασκάρης περιφρονώντας τις προαναφερθείσες συμφωνίες. Όρισε μονομερώς μία αρχική ημερομηνία για τις φερόμενες δημοκρατικές εκλογές τον Μάρτιο του 2010, αλλά τώρα εμφανίζεται να μιλά για μια ημερομηνία ανάμεσα στο τέλος Μαρτίου και το τέλος του 2010.
<P>
Για τον λόγο αυτόν, θέλουμε να ενισχυθεί η ανθρωπιστική βοήθεια, να θεσμοθετηθούν οι δικαστικές διαδικασίες και η Ευρωπαϊκή Ένωση να ρίξει όλο το βάρος της στο να διασφαλίσει ότι η κοινωνία των πολιτών θα συμμετέχει στα βήματα που γίνονται.
<SPEAKER ID="221" NAME="Charles Tannock">
συντάκτης. - (ΕΝ) Κύριε Πρόεδρε, εάν η Αφρικανική Ένωση φιλοδοξεί να αποκτήσει οποιοδήποτε κύρος και σεβασμό εφάμιλλο με αυτόν που αποδίδεται στην ΕΕ στα διεθνή θέματα, τότε η Μαδαγασκάρη αποτελεί σίγουρα μία περίπτωση στην οποία η Αφρικανική Ένωση θα έπρεπε να δράσει αποφασιστικά. Αντ' αυτού, παρατηρούμε τη συνήθη αναποφασιστικότητα και χλιαρή διπλωματία μετά την πτώση του προέδρου Marc Ravalomanana, που θυμίζει δυστυχώς την κατάσταση στη Ζιμπάμπουε. Είναι καιρός η Αφρικανική Ένωση να αποδεχτεί τις ευθύνες της όσον αφορά τη Μαδαγασκάρη όπου η πολιτική ένταση και το χάος ενδημούν εδώ και καιρό. Εάν η Αφρικανική Ένωση δεν μπορεί να βάλει μια τάξη σε αυτήν την κατάσταση τότε είναι αρκετά εύλογο το ερώτημα γιατί θα πρέπει να το κάνει η ΕΕ.
<P>
Ωστόσο, θα πρέπει να συνεχίσουμε να ασχολούμαστε με τη Μαδαγασκάρη προκειμένου να διευκολύνουμε την ομαλή επιστροφή στη δημοκρατική διακυβέρνηση και να προωθήσουμε τη συμφιλίωση. Είναι ζωτικής σημασίας να οδηγηθούν στη δικαιοσύνη οι πολιτικοί και οι στρατιωτικοί αξιωματούχοι που έχουν αναφερθεί και που έχουν διαπράξει παραβιάσεις των ανθρωπίνων δικαιωμάτων. Οι στοχευμένες κυρώσεις κατά του παράνομου καθεστώτος του Andry Rajoelina αποτελούν επίσης έναν αποτελεσματικό τρόπο για να τιμωρηθούν όσοι προκαλούν τη συνεχόμενη αστάθεια, χωρίς να προκληθούν βλάβες στη συντριπτική πλειοψηφία του λαού της Μαδαγασκάρης, ο οποίος πρέπει να έχει εξαντληθεί από τις εντάσεις και τη σποραδική βία στην όμορφη χώρα του.
<SPEAKER ID="222" NAME="Cristian Dan Preda" LANGUAGE="RO">
Όπως έχει ήδη τονιστεί, η κατάσταση της αβεβαιότητας και της πολιτικής αστάθειας βασιλεύει στη Μαδαγασκάρη για περισσότερο από ένα χρόνο. Παρόλο που κατά καιρούς φάνηκαν μικρές αχτίδες ελπίδας κατά τη διάρκεια της διαδικασίας διαπραγμάτευσης, οι ενέργειες του Andry Rajoelina απλά παρεμποδίζουν τη διαδικασία, περιπλέκοντας την αποκατάσταση της συνταγματικής τάξης.
<P>
Αναφέρομαι εδώ στην απομάκρυνση του πρωθυπουργού που διορίστηκε μετά τις συμφωνίες του Μαπούτο, την αποχώρηση από τη διαπραγματευτική διαδικασία με τις πολιτικές ομάδες και την πρόσφατη απόφαση να διοργανώσει εσπευσμένα εκλογές χωρίς να λάβει υπόψη του τις προηγούμενες συμφωνίες.
<P>
Πιστεύω ότι αυτό αποτελεί μία προσπάθεια να δημιουργήσει μια επίφαση νομιμότητας και να νομιμοποιήσει ένα καθεστώς το οποίο έχει καταλάβει την εξουσία μετά από πραξικόπημα, γεγονός το οποίο ο Rajoelina δεν μπορεί να αρνηθεί. Είναι προφανές ότι ο μοναδικός τρόπος για να διασφαλιστεί η αποκατάσταση της συνταγματικής τάξης είναι να επιβληθούν πλήρως οι συμφωνίες του Μαπούτο και της Αντίς Αμπέμπα.
<SPEAKER ID="223" NAME="Martin Kastler" AFFILIATION="PPE">
(DE) Κύριε Πρόεδρε, θα ήθελα να σας επιστήσω την προσοχή στο γεγονός ότι όλες οι ομάδες έχουν υποστηρίξει αυτήν την πρόταση ψηφίσματος. Και σωστά έχει γίνει αυτό, γιατί το θέμα αυτό είναι πολύ σημαντικό. Σε αντίθεση με τους προηγούμενους ομιλητές, θα ήθελα να πω ότι πρέπει να διασφαλίσουμε όχι μόνο ότι προωθούμε την ελευθερία της έκφρασης και την ελευθερία του τύπου στη χώρα αυτή, αλλά και ότι τις απαιτούμε ενεργά, τώρα που διερευνούμε τρόπους για να βοηθήσουμε ώστε να οδηγηθούν τα πράγματα σε μια, ας ελπίσουμε, ειρηνική εκλογική διαδικασία. Πρέπει να διασφαλίσουμε ότι εμείς, ως Ευρωπαίοι, θα εδραιώσουμε την ελευθερία του τύπου σε όλους τους τομείς, με όλη την οικονομική βοήθεια που χρειάζεται για να γίνει κάτι τέτοιο εφικτό. Πρέπει επίσης να παράσχουμε πλήρη στήριξη και να καταβάλουμε κάθε δυνατή προσπάθεια ώστε να δράσουμε από κοινού για να προσφέρουμε οικονομική βοήθεια, στο πλαίσιο των συμφωνιών που έχουμε με τη χώρα αυτή.
<SPEAKER ID="224" NAME="Eija-Riitta Korhola" AFFILIATION="PPE">
(FI) Κύριε Πρόεδρε, είναι απαράδεκτο να παρακολουθούμε την κατάσταση στη Μαδαγασκάρη, όπου η εξουσία είναι στα χέρια ενός ανθρώπου που πήρε τον έλεγχο της χώρας κάνοντας χρήση βίαιων μέσων και την κυβερνά με τον ίδιο βίαιο τρόπο και του οποίου η θέση στη διεθνή κοινότητα δεν έχει αναγνωριστεί. Γι' αυτόν τον λόγο χρησιμοποιώ τη λέξη "άνθρωπος" και όχι "πρόεδρος".
<P>
" πλειοψηφία του πληθυσμού στη Μαδαγασκάρη ζει κάτω από το όριο της φτώχειας: 7.000 παιδιά υποφέρουν από σοβαρό υποσιτισμό και η κατάσταση επιδεινώνεται με την πολιτική κρίση. Για τον λόγο αυτόν, είναι σημαντικό εμείς, μαζί με την υπόλοιπη διεθνή κοινότητα, να αυξήσουμε το μέγεθος της ανθρωπιστικής βοήθειας προς τη Μαδαγασκάρη.
<P>
Επιπλέον, είναι ζωτικής σημασίας η διερεύνηση και εξιχνίαση των πολιτικών δολοφονιών που έχουν διαπραχθεί, και η έρευνα πρέπει να διεξαχθεί από μια ανεξάρτητη, αμερόληπτη υπηρεσία. Εάν δεν συμβεί αυτό, θα είναι δύσκολο να οικοδομηθεί εμπιστοσύνη και να γίνουν βήματα προς τη δημοκρατία.
<P>
Πρέπει να αποτελεί προτεραιότητα οι τέσσερις πολιτικές φατρίες να καθίσουν στην τράπεζα των διαπραγματεύσεων και να συμφωνήσουν ως προς το τι θα κάνουν για να διευκολύνουν τη διεξαγωγή δημοκρατικών εκλογών αυτόν τον χρόνο. Είναι επίσης σημαντικό η Μαδαγασκάρη να μην συνάψει συμφωνίες σχετικά με τους φυσικούς πόρους προτού να αποκτήσει μία κυβέρνηση που θα έχει την εντολή του λαού.
<SPEAKER ID="225" NAME="Michael Gahler" AFFILIATION="PPE">
(DE) Κύριε Πρόεδρε, σχετικά με το θέμα της Μαδαγασκάρης, είναι θετικό το γεγονός ότι μπορούμε να αναφέρουμε ότι δεν είναι μόνο η Ευρωπαϊκή Ένωση που ανησυχεί για τη συμμόρφωση της χώρας αυτής με το άρθρο 96 των συμφωνιών του Κοτονού, αλλά ότι και η Αφρικανική Ένωση και η Κοινότητα Ανάπτυξης της Μεσημβρινής Αφρικής (SADC), ως περιφερειακοί οργανισμοί, έχουν επίσης εκφράσει την άποψη ότι ένα ακόμα πραξικόπημα στην Αφρική είναι απαράδεκτο. Για την Αφρικανική Ένωση και για τους περιφερειακούς οργανισμούς δεν είναι κάτι σχετικά καινούργιο μόνο η λήψη τέτοιου είδους αποφάσεων, αλλά και η εφαρμογή τους και η ανάληψη δράσης.
<P>
Ελπίζω ότι όταν η διεθνής ομάδα επαφής θα συναντηθεί ξανά στην Αντίς Αμπέμπα σε μία εβδομάδα από σήμερα, στις 18 Φεβρουαρίου, όλα τα συμμετέχοντα κόμματα θα εκτελέσουν τα καθήκοντα και θα ασκήσουν τις εξουσίες τους και θα διασφαλίσουν ότι θα εφαρμοσθούν όλα όσα συμφωνήθηκαν στο Μαπούτο. Αυτή είναι η έκκλησή μου προς όλους τους συμμετέχοντες.
<SPEAKER ID="226" NAME="Viviane Reding" LANGUAGE="FR">
Κύριε Πρόεδρε, επιτρέψτε μου να αρχίσω επισημαίνοντας την εξαιρετικά μεγάλη ανησυχία μας για τα εμπόδια που παρακωλύουν την εφαρμογή των συμφωνιών του Μαπούτο.
<P>
Από τότε που άρχισε η κρίση και από τότε που εγκαινιάστηκαν οι διαβουλεύσεις με τη Μαδαγασκάρη βάσει του άρθρου 96 των συμφωνιών του Κοτονού, η Επιτροπή έχει υποστηρίξει ενεργά τις προσπάθειες διαμεσολάβησης από τη διεθνή κοινότητα, οι οποίες έχουν μεν επιφέρει σημαντική πρόοδο αλλά, δυστυχώς, δεν έχουν καταλήξει ακόμα σε μια αποτελεσματική μεταβατική διαδικασία. Είμαστε πολύ ανήσυχοι καθώς, αντί να σημειώνεται πρόοδος, ολισθαίνουμε προς τα πίσω και υπάρχει ξεκάθαρος κίνδυνος να επιστρέψουμε στο σημείο από το οποίο ξεκινήσαμε τον Μάρτιο του 2009.
<P>
Θα συμφωνήσετε ότι αυτό μπορεί φυσικά να καταλήξει σε μια επιδείνωση της πολιτικής κατάστασης και της κατάστασης των ανθρωπίνων δικαιωμάτων και σε συγκρούσεις μεταξύ των κατοίκων της Μαδαγασκάρης. Έχουμε επισημάνει σαφώς, σε πολλές περιστάσεις, ότι απορρίπτουμε οποιαδήποτε μονομερή διαδικασία που οδηγεί στη βεβιασμένη διοργάνωση εκλογών, οι οποίες δεν θα επιφέρουν μια διαχρονική λύση στην κρίση.
<P>
Κατά συνέπεια, για να απαντήσω στο ερώτημα που έθεσε το αξιότιμο μέλος του Σώματος, θα έλεγα ότι δεν είμαστε έτοιμοι να υποστηρίξουμε μια τέτοια διαδικασία είτε πολιτικά είτε οικονομικά.
<P>
" πρωτοβουλία που παίρνει σήμερα ο Πρόεδρος της Επιτροπής της Αφρικανικής Ένωσης είναι η τελευταία μας ελπίδα. Είμαστε έτοιμοι να αξιολογήσουμε, μαζί με τη διεθνή κοινότητα στο πλαίσιο μιας διεθνούς ομάδας επαφής, την ανταπόκριση των κινημάτων των κατοίκων της Μαδαγασκάρης και, ανάλογα με την κατάσταση, να παρουσιάσουμε προτάσεις απόφασης στο Συμβούλιο βάσει του άρθρου 96 της συμφωνίας του Κοτονού.
<P>
Στην περίπτωση αρνητικής απόφασης, αυτό δεν θα πρέπει να επηρεάσει τα σχέδια που ωφελούν άμεσα τον πληθυσμό και θα συνεχίσουμε και, εάν χρειαστεί, θα αυξήσουμε την ανθρωπιστική βοήθεια για τους ευπαθείς πληθυσμούς.
<P>
Τέλος, επιτρέψτε μου να σας διαβεβαιώσω, κύριε Πρόεδρε, για την ενεργό, υπομονετική και επίμονη δέσμευση της Επιτροπής να βρεθεί μία ειρηνική έξοδος από την κρίση.
<SPEAKER ID="227" NAME="Πρόεδρος">
" συζήτηση έληξε. " ψηφοφορία θα διεξαχθεί στο τέλος της συζήτησης.

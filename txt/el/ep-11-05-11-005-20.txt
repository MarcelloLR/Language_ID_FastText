<CHAPTER ID="005-20">
20. Ετήσια έκθεση του Συμβουλίου προς το Ευρωπαϊκό Κοινοβούλιο σχετικά με τις κύριες πτυχές και τις βασικές επιλογές της κοινής εξωτερικής πολιτικής και πολιτικής ασφάλειας (ΚΕΠΠΑ) το 2009 (
<SPEAKER ID="151" NAME="Giles Chichester" AFFILIATION="ECR">
(EN) Κύριε Πρόεδρε, ενώ διασκεδάζετε με την αστεΐζουσα και ανορθόδοξη προσέγγισή σας στην αντιμετώπιση αιτημάτων από την Αίθουσα για τον έλεγχο των ψήφων, επιτρέψτε μου να προτείνω ταπεινά ότι, εάν προχωρούσατε λίγο πιο αργά, η διερμηνεία θα μπορούσε να παρακολουθήσει τις ανακοινώσεις σας, και τότε θα μπορούσαμε να ψηφίσουμε εγκαίρως. Προχωράτε κάπως γρήγορα και υπάρχει μια μικρή καθυστέρηση.
<SPEAKER ID="152" NAME="Πρόεδρος">
Κύριε Chichester, αυτό που κρατώ από την παρέμβασή σας αυτή είναι η επιδοκιμασία σας, υποθέτω, για τους ανορθόδοξους τρόπους μου.
<P>
Πριν από την ψηφοφορία επί της παραγράφου 33, αρχικό κείμενο:
<SPEAKER ID="154" NAME="Gabriele Albertini" LANGUAGE="IT">
Κύριε Πρόεδρε, είναι άσκοπο να παραθέσω το ακριβές απόσπασμα. Περιλαμβάνεται στην αιτιολόγηση ψήφου: αρχίζει με τη λέξη "χαιρετίζει" και τελειώνει με τη λέξη "αποτελεσματικό". Μπορείτε να το διαβάσετε στο κείμενο.
<SPEAKER ID="156" NAME="Gabriele Albertini" LANGUAGE="IT">
Κύριε Πρόεδρε, και σε αυτήν την περίπτωση, το κείμενο περιλαμβάνεται στην κατάσταση ψηφοφορίας. Θα ήθελα μόνο να κάνω ένα σχόλιο: το θέμα είναι η διαμαρτυρία κατά της καταδίκης των διαδηλωτών στο Μπαχρέιν και η κατάκριση αυτής της συμπεριφοράς.
<SPEAKER ID="157" NAME="Πρόεδρος">
Όχι, κύριε Albertini, πρόκειται για την προφορική τροπολογία επί της τροπολογίας 7 μετά την παράγραφο 45.
<SPEAKER ID="158" NAME="Gabriele Albertini" LANGUAGE="IT">
Κύριε Πρόεδρε, έκανα λάθος διαβάζοντας το κείμενο. Διαγράψαμε το όνομα "Μακεδονία" προκειμένου να αποφύγουμε να ποδοπατήσουμε τις ευαισθησίες κάποιων ανθρώπων, συμπεριλαμβανομένων, πιστεύω, και του Προέδρου.
<P>
Συνεπώς, χρησιμοποιήθηκε μόνο η έκφραση "Πρώην Γιουγκοσλαβική Δημοκρατία της Μακεδονίας". Διαγράψαμε το όνομα "Μακεδονία".
<SPEAKER ID="160" NAME="Nick Griffin" AFFILIATION="NI">
(EN) Κύριε Πρόεδρε, πρέπει να επαναλάβω την προηγούμενη παρέμβαση του κ. Chichester. Οι διερμηνείς μάς δίνουν την επιλογή να ψηφίσουμε "όχι" αφού εσείς έχετε πει "εγκρίνεται". Δεν έχω υπόψη μου πως απαιτείται από τους βουλευτές του Κοινοβουλίου η ικανότητα να μιλούν ελληνικά. Αν απαιτείται, παρακαλώ να μας το πείτε. Αν όχι, παρακαλώ προχωράτε λίγο πιο αργά.
<SPEAKER ID="161" NAME="Πρόεδρος">
" απάντηση σε αυτήν την ερώτηση είναι πως όντως απαιτείται από τους βουλευτές του Κοινοβουλίου η ικανότητα να μιλούν ελληνικά.
<P>
(Χειροκροτήματα και γέλια)
<P>
Ακούστε. Μπορώ να το κάνω εξαιρετικά αργά, όμως έτσι πάει, αγαπητοί συνάδελφοι. Δεν έχω αλλάξει τον τρόπο που διεξάγω τις ψηφοφορίες κάθε φορά. Όπως γνωρίζετε, όλοι οι διερμηνείς έχουν μια κατάσταση ψηφοφοριών μπροστά τους. Αν δεν την έχουν, θα έπρεπε. Δεν εξαρτάται από το πόσο γρήγορα ή πόσο αργά ένας Πρόεδρος ανακοινώνει σε οποιαδήποτε γλώσσα τους αριθμούς· οι διερμηνείς έχουν την κατάσταση μπροστά τους. Σε κάθε περίπτωση, θα προσπαθήσω να πηγαίνω λίγο πιο αργά, αν αυτό θα σας διευκόλυνε. Εντάξει;
<SPEAKER ID="162" NAME="William" AFFILIATION="The Earl of) Dartmouth  (EFD">
(EN) Κύριε Πρόεδρε, μιλάτε πολύ καλά αγγλικά, όπως έχετε αποδείξει επανειλημμένα. Γιατί, επομένως, επιμένετε σε αυτήν την κωμωδία -παντομίμα- του να μιλάτε άσκοπα ελληνικά;
<P>
(Παρατεταμένος θόρυβος)
<SPEAKER ID="164" NAME="Gabriele Albertini" LANGUAGE="IT">
Κύριε Πρόεδρε, παρακαλώ συγχωρήστε με. Μπορεί να κάνω λάθος, όμως δεν θυμάμαι να ψήφισα για την προφορική τροπολογία επί της παραγράφου 68.
<P>
Αν δεν κάνω λάθος, παραλείψαμε την προφορική τροπολογία που ανέφερα προηγουμένως σχετικά με την καταδίκη της συμπεριφοράς της κυβέρνησης του Μπαχρέιν. Θα πρέπει λοιπόν να προχωρήσουμε στην ψηφοφορία.
<SPEAKER ID="165" NAME="Πρόεδρος">
Κύριε Albertini, η απάντηση σε αυτό είναι ότι εγκρίναμε τις τροπολογίες 13 και 18 και άρα η αρχική παράγραφος επί της οποίας είχατε την προφορική τροπολογία κατέπεσε.
<P>
Πριν από την τελική ψηφοφορία:
<SPEAKER ID="166" NAME="Robert Goebbels" AFFILIATION="S&amp;D">
(EN) Κύριε Πρόεδρε, ήθελα να υποστηρίξω τον κ. Albertini. Νομίζω πως θα μπορούσαμε να ψηφίσουμε την προφορική του τροπολογία ως προσθήκη στην παράγραφο για την οποία ψηφίσαμε, επειδή θα ήταν θετικό αν το Σώμα καταδίκαζε ό,τι συμβαίνει στο Μπαχρέιν, ειδικά τις θανατικές καταδίκες.
<P>
(Χειροκροτήματα)
<SPEAKER ID="167" NAME="Hannes Swoboda" AFFILIATION="S&amp;D">
(EN) Κύριε Πρόεδρε, θέλω να το υποστηρίξω αυτό, διότι πρέπει να έγινε λάθος, είτε στις καταστάσεις ψηφοφορίας μας είτε στη διαδικασία ψηφοφορίας, όμως υπήρξε τέτοια ομοφωνία στην υποστήριξή της που θα ήταν πολύ περίεργο να μην συμπεριληφθεί.
<P>
Πιστεύω πως το Σώμα θα συμφωνούσε με την πρόταση του κ. Goebbels και του κ. Albertini να ψηφίσουμε επ' αυτής ως προσθήκης ή ως ξεχωριστής παραγράφου.

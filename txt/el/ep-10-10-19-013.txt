<CHAPTER ID="013">
Επανεξέταση του προϋπολογισμού (συζήτηση)
<SPEAKER ID="380" NAME="Πρόεδρος">
" ημερήσια διάταξη προβλέπει τη συζήτηση της δήλωσης της Επιτροπής σχετικά με την επανεξέταση του προϋπολογισμού.
<SPEAKER ID="381" NAME="Janusz Lewandowski" LANGUAGE="EN">
Κυρία Πρόεδρε, σήμερα η Ευρωπαϊκή Επιτροπή ενέκρινε την ανακοίνωσή της σχετικά με την επανεξέταση του προϋπολογισμού, η οποία θα διαβιβαστεί άμεσα εδώ, στο Κοινοβούλιο, στους εκλεγμένους από τους πολίτες αντιπροσώπους.
<P>
Αυτό προβλεπόταν αρχικά για την περίοδο 2008-2009, αλλά η αλυσίδα γεγονότων -η καθυστερημένη έγκριση της Συνθήκης της Λισαβόνας, ο καθυστερημένος διορισμός της Επιτροπής και, έπειτα, μια νέα στρατηγική "Ευρώπη 2020" εξηγεί γιατί συμβαίνει αυτό τον Οκτώβριο του 2010.
<P>
" επανεξέταση του προϋπολογισμού πρέπει να θεωρηθεί ως αναπόσπαστο μέρος του προβληματισμού μας για το πώς θα καταστήσουμε την Ευρώπη πιο ανταγωνιστική, δυναμική, χωρίς αποκλεισμούς και βιώσιμη. Ωστόσο, δεν μπορεί να διαχωριστεί από τους πολιτικούς στόχους. Πρόκειται για πολιτική σε αριθμούς, και παραδοσιακά υπήρχε πάντα ένα συγκεκριμένο πολιτικό πλαίσιο που συνδέεται με τη συζήτηση περί προϋπολογισμού. Στο παρελθόν επρόκειτο για την ενιαία αγορά, το ενιαίο νόμισμα και τη διεύρυνση.
<P>
Αυτήν τη φορά θα μπορούσαμε να ευχηθούμε καλύτερους πολιτικούς στόχους, καθώς από τη Συνθήκη της Λισαβόνας απορρέουν νέες, σαφείς αρμοδιότητες. Είναι επίσης σαφές ότι πρέπει να βρούμε κοινές ευρωπαϊκές απαντήσεις σε κοινές προκλήσεις στους τομείς της αλλαγής του κλίματος, της ενέργειας, της ασφάλειας και της μετανάστευσης.
<P>
Από την άλλη πλευρά, έχουμε μια Ευρώπη ευρωσκεπτικιστών και έχουμε μια Ευρώπη ευρωσκεπτικιστών μετά την κρίση. Υπάρχει πραγματική ένταση -ή ακόμα και αντίφαση- μεταξύ των δύο, και πρέπει να λύσουμε αυτήν την ένταση. Χρειαζόμαστε συναίνεση· χρειαζόμαστε ομοφωνία για τις επόμενες δημοσιονομικές προοπτικές.
<P>
Πρέπει να αξιοποιήσουμε την εμπειρία, και αυτό είναι μέρος της επανεξέτασης του προϋπολογισμού. " εμπειρία μας διδάσκει ότι πρέπει να επαναπροσδιορίσουμε την ισορροπία μεταξύ προβλεψιμότητας και ευελιξίας. Μετά την καθιέρωσή του το 1988, το δημοσιονομικό πλαίσιο έφερε στην Ευρώπη δημοσιονομική ειρήνη και προβλεψιμότητα, παρέχοντας εύλογο χρονικό ορίζοντα στις περιφέρειες, τους αγρότες και τους ερευνητές μας για να προετοιμάσουν και να υλοποιήσουν τα σχέδιά τους.
<P>
Πρόκειται για πραγματικό επίτευγμα. Ωστόσο, αυτή η προβλεψιμότητα είχε ως αντίτιμο πολύ περιορισμένη ευελιξία και στο παρελθόν αποκαλύφθηκε πόσο πολύ μπορεί να είμαστε εκτεθειμένοι σε αιφνίδιες εξελίξεις. Μπορούμε να είμαστε υπερήφανοι για ορισμένες δράσεις -γενναιόδωρη και άμεση αντίδραση στις πλημμύρες στο Πακιστάν και στα προβλήματα της Αϊτής- αλλά, γενικά, οι ρυθμοί μας είναι αργοί. Μας πήρε έναν χρόνο για να κινητοποιήσουμε χρήματα για το μέσο επισιτιστικής βοήθειας. Είμαστε πιο αργοί στις εσωτερικές υποθέσεις και γρηγορότεροι στις άμεσες αντιδράσεις σε εξωτερικές προκλήσεις.
<P>
Συνεπώς, το δίδαγμα είναι ότι χρειαζόμαστε μεγαλύτερη ευελιξία. Πρέπει να μπορούμε να μεταφέρουμε ευκολότερα κονδύλια και μη χρησιμοποιηθέντα περιθώρια και να προβαίνουμε σε προκαταβολική ή αναδρομική κάλυψη υποχρεώσεων στον προϋπολογισμό. Στην επανεξέταση του προϋπολογισμού, προτείνουμε σταθερά περιθώρια τα οποία είναι μεγαλύτερα στο τέλος των δημοσιονομικών προοπτικών, καθώς και καθιέρωση αποθεματικών επιδόσεων.
<P>
Άλλος ένας παράγοντας που πρέπει να ληφθεί υπόψη είναι, φυσικά, η οικονομική κρίση, και οι νέες λειτουργίες του προϋπολογισμού θα μπορούσαν, εφόσον στοχοθετηθούν έξυπνα, να εξυπηρετήσουν ως μικρή τομεακή και τοπική δέσμη κατά της κρίσης. Θα μπορούσε να αναδειχθεί σε συμπλήρωμα για δάνεια πέρα από τον μηχανισμό του ισοζυγίου πληρωμών. Μπορεί να χρησιμεύσει ως δέσμη εργαλείων για την ενίσχυση του συμφώνου σταθερότητας και ανάπτυξης.
<P>
Θα ήθελα να αναφερθώ σε έναν ακόμη παράγοντα της επανεξέτασης του προϋπολογισμού, και αυτός είναι ότι η συζήτηση για τις προτεραιότητες επισκιάζεται πάντα από το καθαρό υπόλοιπο, ένα είδος προσέγγισης δίκαιης επιστροφής στον προϋπολογισμό, η οποία σχετίζεται με το πολύπλοκο σκέλος εσόδων του ευρωπαϊκού προϋπολογισμού. Ωστόσο, ένα κίνητρο για την εξεύρεση εξόδου από αυτόν τον φαύλο κύκλο θα ήταν να έχουμε έναν ανοικτό προβληματισμό χωρίς ταμπού, όπου θα μπορούσαμε να αναλύουμε όχι μόνο τις δαπάνες, αλλά και το σκέλος εσόδων του ευρωπαϊκού προϋπολογισμού.
<P>
Όπως δήλωσε ο Πρόεδρος Barroso στην ομιλία του για την "κατάσταση της Ένωσης", δεν συζητάμε για το αν θα δαπανήσουμε περισσότερα ή λιγότερα· συζητάμε για το πώς θα δαπανήσουμε ευφυέστερα. " επανεξέταση του προϋπολογισμού προσφέρει ορισμένες προτάσεις για το πώς θα δημιουργηθεί ευρωπαϊκή προστιθέμενη αξία, πώς θα εδραιωθεί η νέα νομιμοποίηση του ευρωπαϊκού προϋπολογισμού.
<P>
Πρέπει να γίνει. Συγκεντρώνουμε πόρους σε ευρωπαϊκό επίπεδο, επιτρέποντας στα κράτη μέλη να περικόψουν τις δαπάνες τους, να αποφύγουν την αλληλεπικάλυψη και να έχουν καλύτερη απόδοση για τις επενδύσεις τους.
<P>
Ας πάρουμε ως παράδειγμα την έρευνα και τις υποδομές. Αυτό μπορεί να γίνει με την αντιμετώπιση κοινών προκλήσεων με συνεκτικό και συντονισμένο τρόπο, ιδίως εάν υπάρχουν διασυνοριακές επιπτώσεις, οι οποίες είναι χαρακτηριστικές στην περίπτωση της ενέργειας, της ασφάλειας, της μετανάστευσης και της κλιματικής αλλαγής.
<P>
Μπορεί να γίνει με την επίδειξη αλληλεγγύης στην περίπτωση φυσικών ή ανθρωπογενών καταστροφών· και μπορεί και πρέπει να γίνει με τη δημιουργία εργαλείων που θα μας επιτρέψουν να δράσουμε πιο σθεναρά στην παγκόσμια σκηνή και να καταστήσουμε την Ευρώπη πιο ορατή ως τον μεγαλύτερο δωρητή (55% της συνολικής βοήθειας).
<P>
Αυτό δεν αρκεί. Αυτό που χρειαζόμαστε -και αποτελεί επίσης μέρος της επανεξέτασης του προϋπολογισμού- είναι ο αυτοπεριορισμός των διοικητικών δαπανών. Χρειαζόμαστε επίσης πολύ πιο επαγγελματική διαχείριση των έργων μεγάλης κλίμακας και -αυτό είναι χωριστό μέρος του παραρτήματος της επανεξέτασης του προϋπολογισμού- το καινοτόμο μέσο χρηματοδότησης πρέπει να υπερβαίνει το 1% κατ' όγκον του ευρωπαϊκού προϋπολογισμού.
<P>
Οι ίδιοι πόροι είναι αυτό που, τελικά, έχει τη μεγαλύτερη σημασία. (Αφαιρώ ίσως χρόνο από τον τελικό μου προβληματισμό). Είναι πολύ εύκολο να ασκεί κανείς κριτική στο ισχύον σύστημα, ισχυριζόμενος ότι είναι άδικο, πολύπλοκο και αντιβαίνει στις Συνθήκες, αλλά είναι επίσης πολύ εύκολο να προκληθούν αβάσιμες κατηγορίες, εάν ανοίξουμε συζήτηση επί του θέματος.
<P>
Πρέπει να ειπωθεί ότι η Συνθήκη της Λισαβόνας απαιτεί σαφώς η απόφαση περί ίδιων πόρων να λαμβάνεται ομόφωνα και να επικυρώνεται από όλα τα κράτη μέλη. Δεν διακυβεύεται η εθνική φορολογική κυριαρχία.
<P>
Ωστόσο, αξίζει να προβληματιστούμε για το να έχουμε ένα σύστημα το οποίο είναι πιο κοντά στον αρχικό σχεδιασμό, ένα σύστημα το οποίο επιτρέπει στην Ευρωπαϊκή Ένωση να έχει μεγαλύτερη αυτονομία και στα κράτη μέλη να εξυγιάνουν τα δημόσια οικονομικά τους μειώνοντας σταδιακά τις άμεσες συνεισφορές τους. Θα μπορούσαμε να ξεκινήσουμε με την κατάργηση αυτής της τεχνητής απόδοσης ΦΠΑ. Παραθέτουμε έξι πιθανούς υποψήφιους: αναφέρονται στο έγγραφο και ποσοτικοποιούνται περισσότερο στο παράρτημα, αλλά κανείς, φυσικά, δεν είναι τέλειος. Αυτό δεν υποκαθιστά την εθνική συνεισφορά. Πρέπει να ιδωθεί μόνο ως συμπλήρωμα.
<P>
" επανεξέταση του προϋπολογισμού αποτελεί πρόσκληση, αλλά και έναρξη, της καυτής περιόδου του προϋπολογισμού στην Ευρωπαϊκή Ένωση. Ανυπομονώ να συνεργαστώ με το Ευρωπαϊκό Κοινοβούλιο. Είναι κοινή μας ευθύνη να δείξουμε ότι η Ευρωπαϊκή Ένωση είναι σε θέση να ανταποκρίνεται στις προκλήσεις, και ο προϋπολογισμός -όταν είναι ευφυώς στοχοθετημένος- θα μπορούσε να είναι το εργαλείο για την ανανέωση της εμπιστοσύνης στο ευρωπαϊκό μας εγχείρημα.
<P>
Σας ευχαριστώ για την προσοχή σας.
<SPEAKER ID="383" NAME="Joseph Daul" LANGUAGE="FR">
Κυρία Πρόεδρε, κυρίες και κύριοι, ο προϋπολογισμός του 2011 είναι ο πρώτος προϋπολογισμός για τον οποίο το Κοινοβούλιο καλείται να διαπραγματευθεί και να ψηφίσει, χρησιμοποιώντας τις νέες εξουσίες του δυνάμει της Συνθήκης της Λισαβόνας. Είναι ο πρώτος για τον οποίο δεν ζητούμε οποιαδήποτε αύξηση στον συνολικό όγκο που προτείνει η Επιτροπή, προτιμώντας, αντίθετα, μια ρεαλιστική και πολιτική προσέγγιση.
<P>
Ρεαλιστική προσέγγιση στον βαθμό που τα κράτη μέλη μας έχουν κληθεί να καταβάλουν πρωτοφανείς προσπάθειες για τη σταθεροποίηση και τον περιορισμό των δημόσιων οικονομικών τους. " Ομάδα του Ευρωπαϊκού Λαϊκού Κόμματος (Χριστιανοδημοκράτες) είναι η πρώτη που τα καλεί να το πράξουν. " μείωση των δημόσιων δαπανών είναι, στην πραγματικότητα, προϋπόθεση για να γίνουν οι οικονομίες μας πιο ανταγωνιστικές και να αντιμετωπίσουν τον διεθνή ανταγωνισμό με ευνοϊκούς όρους. Συνεπώς, το θέμα δεν είναι να ζητήσουμε από τους είκοσι επτά, για το εν λόγω δημοσιονομικό έτος, δαπάνες οι οποίες δεν ταιριάζουν με τις προσπάθειες που καταβάλλουν οι συμπολίτες μας στο δικό τους εθνικό πλαίσιο.
<P>
Ωστόσο, η προσέγγισή μας είναι επίσης πολιτική, στον βαθμό που θεωρούμε ότι ο προϋπολογισμός του 2011 δεν μπορεί να διαχωριστεί από το γενικότερο δημοσιονομικό πλαίσιο των προσεχών ετών και ειδικότερα από την προοπτική του επόμενου δημοσιονομικού κύκλου 2014 -2020.
<P>
Κυρίες και κύριοι, εάν υπάρχει ένας στόχος τον οποίο πρέπει να θέσει το Κοινοβούλιο κατά την παρούσα κοινοβουλευτική περίοδο, αυτός είναι να διασφαλιστεί ότι οι ευρωπαϊκές πολιτικές χρηματοδοτούνται με τρόπο ανάλογο με ό,τι διακυβεύεται. Το ζητούμενο δεν είναι απαραίτητα να ζητήσουμε περισσότερα χρήματα, αλλά μάλλον να διασφαλίσουμε ότι τα καθήκοντα που έχουν ανατεθεί στην Ευρωπαϊκή Ένωση μπορούν να επιτευχθούν με επαρκή χρηματοδότηση. Τα κράτη μας μπορούν ακόμα και να κάνουν οικονομία, να μειώσουν τη συνεισφορά τους στον κοινοτικό προϋπολογισμό, εφόσον είναι έτοιμα για να αλλάξει η Ευρώπη το δημοσιονομικό της σύστημα, καθώς είναι τώρα απαρχαιωμένο, και να αξιοποιήσει τους ίδιους πόρους. Ένα ευρώ που δαπανάται σε ευρωπαϊκό επίπεδο είναι, πράγματι, πιο επικερδές, πιο παραγωγικό από ένα ευρώ που δαπανάται σε εθνικό επίπεδο, καθώς ένα ευρωπαϊκό ευρώ δεν έχει να καλύψει κάποιο έλλειμμα.
<P>
Σε εθνικό επίπεδο, το ευρώ αξίζει σήμερα μόλις το ήμισυ ή και λιγότερο σε ορισμένες χώρες. Επίσης σε εθνικό επίπεδο, αυτό το ευρώ που δεν έχει ακόμα υποτιμηθεί, επιστρέφει με τη μορφή πόρων για τη συνοχή, την ανάπτυξη της υπαίθρου και την προώθηση της καινοτομίας. Ζητώ να εξετάσει το Συμβούλιο σοβαρά αυτήν τη νέα προσέγγιση των ευρωπαϊκών οικονομικών. Είμαι ευγνώμων στον Επίτροπο Lewandowski για το γεγονός ότι άνοιξε ήδη αυτήν τη συζήτηση με τους υπουργούς Οικονομικών μας.
<P>
Οι Ευρωπαίοι έχουν δικαίωμα να γνωρίζουν τι δαπανούν οι δημόσιες αρχές τους, είτε αυτές είναι τοπικές, είτε περιφερειακές, εθνικές ή ευρωπαϊκές. Τα κράτη μέλη πρέπει να είναι έτοιμα να σηκώσουν αυτό το γάντι. Κύριε Πρόεδρε του Συμβουλίου, κύριοι υπουργοί, έχετε στα ίδια σας τα χέρια το κλειδί για να ξεκλειδώσετε αυτές τις συζητήσεις και διαπραγματεύσεις, ώστε όλα τα κράτη μέλη να προχωρήσουν μπροστά και το ευρώ που βρίσκεται στο επίπεδο των Βρυξελλών να επιστρέψει στο επίπεδο των πολιτών των κρατών μελών, να είναι πολύ πιο παραγωγικό και να δημιουργήσει νέες θέσεις εργασίας σε ευρωπαϊκό επίπεδο. Σας παρακαλώ, η ευκαιρία εξακολουθεί να υπάρχει. Ως χριστουγεννιάτικο δώρο, πρέπει να μας πείτε ότι τα ίδια κεφάλαια και οι ίδιοι πόροι της Ευρώπης αρχίζουν να αποτελούν θέμα σοβαρής συζήτησης και σοβαρών διαπραγματεύσεων υπό την Προεδρία σας. Σας διαβεβαιώ ότι θα συζητάμε αυτό το θέμα για πολλά χρόνια ακόμη, εάν κατορθώσουμε να το επιτύχουμε αυτό.
<SPEAKER ID="385" NAME="Stephane Le Foll" LANGUAGE="FR">
Κυρία Πρόεδρε, κύριε Wathelet, κύριε Επίτροπε, θα ήθελα να μιλήσω χωρίς να ανατρέξω στη συζήτηση που είχαμε έως τώρα.
<P>
Συζητήσαμε για έναν προϋπολογισμό του 2011 με τους περιορισμούς που γνωρίζουμε, δηλαδή μια βαθιά κρίση που πλήττει όλη την Ευρώπη, με δημόσια ελλείμματα σε εθνικό επίπεδο τα οποία θα μπορούσαν να οδηγήσουν σε δύο υποθέσεις. Είτε αυτά τα δημόσια ελλείμματα σε εθνικό επίπεδο συνιστούν περιορισμό για το ευρωπαϊκό έλλειμμα, είτε αυτά τα ελλείμματα σε εθνικό επίπεδο πρέπει να δώσουν νέα κατεύθυνση και νέα πνοή ζωής σε ευρωπαϊκό επίπεδο. Αυτό είναι το θέμα.
<P>
Σας ζητώ, κύριε Επίτροπε, να προσπαθήσετε, πρωτίστως, όταν συζητάμε για την επανεξέταση του προϋπολογισμού, όταν πρόκειται να αρχίσουμε να συζητάμε για τις δημοσιονομικές προοπτικές για την περίοδο μετά το 2013, να μην παραμείνετε εντελώς απορροφημένος σε αυτό το πλαίσιο της κρίσης, εκτός εάν πρόκειται να πείτε σε εμένα και όλους τους ευρωπαίους πολίτες ότι, στην πραγματικότητα, η Ευρώπη θα παραμείνει στην κρίση για πολύ καιρό.
<P>
Όλο το πρόβλημά μας αφορά στην πραγματικότητα το πώς θα διαχειριστούμε την κρίση και θα μειώσουμε τα ελλείμματα και το χρέος μας, και επίσης πώς θα προετοιμαστούμε για την έξοδό μας από την κρίση. Εδώ υπεισέρχεται το θέμα του προϋπολογισμού. Μπορούμε να βγούμε από την κρίση μόνο, και ο Joseph Daul το επεσήμανε μόλις τώρα, εάν ο ευρωπαϊκός προϋπολογισμός, καθώς είναι ευρωπαϊκός, μπορέσει να μας παράσχει τους πόρους που χρειαζόμαστε για να ανακτήσουμε ό,τι μας λείπει σήμερα: ανάπτυξη, δημιουργία θέσεων εργασίας, καινοτομία, έρευνα. Αυτό ακριβώς διακυβεύεται, και με αυτούς ακριβώς τους όρους θα πρέπει να συζητήσουμε για τον προϋπολογισμό, και να μην κάνουμε αυτό που τείνουμε να κάνουμε πολύ συχνά, δηλαδή να λέμε συνεχώς τα ίδια και τα ίδια για το θέμα της κρίσης και το θέμα των ελλειμμάτων, και το Συμβούλιο πραγματικά παίρνει άριστα σε αυτό.
<P>
Παρατήρησα ότι, στη Deauville, η γερμανίδα καγκελάριος και ο γάλλος Πρόεδρος μέχρι που ανακοίνωσαν εν αναμονή μεταρρύθμιση των Συνθηκών, χωρίς να έχουν προβεί στην όποια συζήτηση με τον κ. Van Rompuy, για να τιμωρήσουν όλα τα κράτη τα οποία δεν θα σεβαστούν μελλοντικά τη δημοσιονομική πειθαρχία.
<P>
Σε αυτό το σημείο φτάσαμε σήμερα στο Συμβούλιο, ενώ το Κοινοβούλιο ζητεί μόνο ένα πράγμα, ιδίως από την Επιτροπή, και αυτό είναι να προσπαθήσει να προωθήσει το ευρωπαϊκό εγχείρημα, κάτι που συμβαίνει μέσω του προϋπολογισμού.
<P>
Συνεπώς, επισημάνατε μια σειρά θεμάτων για τα οποία συμφωνούμε απόλυτα. Κρίνεται αναγκαία μεγαλύτερη ευελιξία. Προφανώς, πρέπει να κατορθώσουμε να βρούμε από κοινού την ικανότητα να έχουμε πολύ πιο ευέλικτο προϋπολογισμό, καθώς αυτό κρίνεται αναγκαίο· διακυβεύεται η ικανότητα αντίδρασης της Ευρώπης. Φυσικά, είναι επίσης θέμα ορισμού προτεραιοτήτων και αποτελεσματικής οργάνωσης του ευρωπαϊκού προϋπολογισμού. Αναμφίβολα, συμφωνούμε όλοι ότι αυτό κρίνεται αναγκαίο. Ωστόσο, αυτό για το οποίο πρέπει να είμαστε σαφείς ο ένας με τον άλλο είναι η ανάγκη για χρονοδιάγραμμα, η ανάγκη να θέσουμε τους στόχους μας από κοινού. Κύριε Επίτροπε, δεν μπορούμε να αφήσουμε τα πράγματα ως κενά λόγια και υποσχέσεις, γραπτά κείμενα που είναι εξαιρετικά ενδιαφέροντα και με τα οποία συμφωνώ σχεδόν 100%.
<P>
Τώρα πρέπει να ασχοληθούμε με τα πρακτικά ζητήματα και ιδίως με ένα ουσιαστικό θέμα το οποίο αποφεύγουμε, αυτό των ίδιων πόρων. Τι πρέπει να κάνουμε, προκειμένου να έχουμε ίδιους πόρους αύριο για την Ευρώπη ή, μάλλον, για όλους τους πολίτες της Ευρώπης, ώστε να επιστρέψουμε όλοι στην πορεία της ανάπτυξης και σε μια ακόμη πιο βέβαιη πορεία για την Ευρώπη του αύριο;
<P>
Αναμένουμε τις φιλόδοξες προτάσεις σας, κύριε Επίτροπε.
<SPEAKER ID="387" NAME="Guy Verhofstadt" LANGUAGE="FR">
Κυρία Πρόεδρε, θα ήθελα απλώς να πω ότι θεωρώ πως η Επιτροπή παρουσίασε ένα καλό έγγραφο, μόνο που το έπραξε με καθυστέρηση 15 μηνών.
<P>
Κατά τα άλλα, το γεγονός ότι η ενδιάμεση αναθεώρηση έπρεπε να γίνει πριν από 15 μήνες είναι μια μικρή λεπτομέρεια και, συνεπώς, δεν χρειάζεται να αναφερθεί ξανά. Πράγματι, όποτε γίνονται διαπραγματεύσεις, μας πωλούν μια ενδιάμεση αναθεώρηση, η οποία παρουσιάζεται στο τέλος της περιόδου. Αυτό είναι απαράδεκτο και δεν πρέπει να ξανασυμβεί στο μέλλον.
<P>
Δεύτερον, το ζωτικής σημασίας σημείο του εν λόγω κειμένου αφορά τους ίδιους πόρους. Γιατί; Διότι συνιστούν τη βάση της Ευρωπαϊκής Ένωσης. Οι ιδρυτές της ΕΕ δημιούργησαν μια Ευρωπαϊκή Ένωση βασιζόμενη στους ίδιους πόρους, δηλαδή στους δασμούς, στους φόρους επί εισαγόμενων γεωργικών προϊόντων και τον ΦΠΑ. Αυτό ακριβώς έγινε. Οι εθνικές συνεισφορές άρχισαν λόγω της βρετανικής διόρθωσης. Αυτή είναι η πραγματικότητα. Συνεπώς, πρέπει να επιστρέψουμε σε αυτούς τους ίδιους πόρους ως βάση χρηματοδότησης. Πρέπει να το πράξουμε τώρα, γιατί αυτή είναι η μοναδική ευκαιρία που έχουμε για να πάμε την Ευρώπη μπροστά. Επίσης, πρέπει να το πράξουμε για δημοκρατικούς λόγους.
<P>
Σε μια δημοκρατία, ένα πράγμα είναι αναγκαίο: να καταβάλλουν οι πολίτες την ατομική τους εισφορά κατευθείαν στην Ευρώπη, και έτσι να μπορούν να συνεισφέρουν και να ελέγχουν τη λειτουργία της Ευρωπαϊκής Ένωσης μέσω αυτών των πόρων.
<P>
" δεύτερη επισήμανσή μου, κυρία Πρόεδρε, αφορά πράγματι όσα λέγονται εδώ: το ότι πρέπει να μειώσουμε τον ευρωπαϊκό προϋπολογισμό και τις συνεισφορές σε ευρωπαϊκό επίπεδο, προκειμένου να βελτιώσουμε τα δημόσια οικονομικά -αυτά είναι ανοησίες. " πραγματικότητα είναι ότι τα δημοσιονομικά ελλείμματα -ελλείμματα του προϋπολογισμού στην Ευρώπη- έχουν φτάσει τώρα τα 868 δισεκατομμύρια ευρώ ή το 7% του ΑεγχΠ της Ευρωπαϊκής Ένωσης. Ακόμα και αν εφαρμόσουμε την ιδέα του περιορισμού των δαπανών σε ευρωπαϊκό επίπεδο και του παντελούς παγώματος του ευρωπαϊκού προϋπολογισμού, αυτά τα 868 δισεκατομμύρια ευρώ θα μειώνονταν σε 860 δισεκατομμύρια ευρώ. Αυτή, όντως, είναι η πραγματικότητα. Μάλιστα, πρέπει να κάνουμε το αντίθετο: να μεταφέρουμε αρμοδιότητες από το εθνικό στο ευρωπαϊκό επίπεδο, ώστε να μειώσουμε τα έξοδα των κρατών μελών.
<P>
Άμυνα, έρευνα, διπλωματία, υποδομές -αυτοί είναι τομείς όπου η Ευρωπαϊκή Ένωση μπορεί να έχει καλύτερες επιδόσεις και οι οποίοι μπορούν να συμβάλουν στη μείωση των δημοσιονομικών ελλειμμάτων. Συνεπώς, αυτή είναι η προσέγγιση που πρέπει τώρα να υιοθετήσετε με τους συναδέλφους σας, κύριε Πρόεδρε του Συμβουλίου: πρέπει να σημειωθεί πρόοδος στο θέμα των ίδιων πόρων, γιατί διαφορετικά δεν θα επιτύχετε συμφωνία για τον προϋπολογισμό του 2011.
<SPEAKER ID="389" NAME="Bas Eickhout" LANGUAGE="EN">
Κύριε Πρόεδρε, ευχαριστώ τον Επίτροπο για την επανεξέταση του προϋπολογισμού, η οποία βρίσκεται επιτέλους εδώ. Αυτό που είναι σημαντικό στην επανεξέταση του προϋπολογισμού είναι ότι πρόκειται να εξετάσουμε με κριτικό πνεύμα εάν οι πόροι της ΕΕ πέτυχαν αυτό που θεωρούμε ότι πέτυχαν. Πολλά χρήματα διατίθενται για τη γεωργία και τα ταμεία συνοχής· επιτυγχάνουν αυτά τα ποσά τους στόχους που θέσαμε; Οφείλω να πω ότι η επανεξέταση του προϋπολογισμού είναι κάπως λιτή όσον αφορά τα θέματα αυτά.
<P>
Αλλά ας κοιτάξουμε το μέλλον. Επικροτώ ιδιαίτερα τη στάση σας, κύριε Επίτροπε, όταν λέτε ότι πρέπει να εξετάσουμε τους στόχους που έχουμε θέσει στη στρατηγική 2020 -δηλαδή τους στόχους για την καινοτομία, το κλίμα, την εξάλειψη της φτώχειας, την απασχόληση. Σε αυτούς τους στόχους πρέπει να δοθεί κεντρική θέση, και οι στόχοι αυτοί πρέπει επίσης να χρησιμοποιηθούν στην επανεξέταση του προϋπολογισμού. Αυτό σημαίνει κάτι για τη γεωργική πολιτική και την πολιτική συνοχής μας, και εδώ αναμένουμε ορισμένες θετικές και φιλόδοξες μεταρρυθμίσεις από την Επιτροπή, ώστε να διασφαλιστεί ότι η γεωργική πολιτική και η πολιτική συνοχής επιτυγχάνουν πραγματικά εξάλειψη της φτώχειας, μείωση των αερίων του θερμοκηπίου, καινοτομία και απασχόληση. Θεωρώ ότι και αυτό είναι ιδιαίτερα σημαντικό.
<P>
Στρέφομαι προς ορισμένες σημαντικές ιδέες στις οποίες αναφέρεστε, όπως ορισμένες νέες ιδέες όσον αφορά τις ιδιωτικές επενδύσεις. Οφείλω να πω ότι το θέμα των ιδιωτικών επενδύσεων έχει ξανασυζητηθεί, αλλά γνωρίζουμε από την εμπειρία του ITER και την εμπειρία του GALILEO ότι δεν υπάρχουν, συνεπώς πρέπει να διασφαλίσουμε ότι δεν βασιζόμαστε σε αυτές, εφόσον δεν πρόκειται να έρθουν.
<P>
Όσον αφορά την Ευρωπαϊκή Τράπεζα Επενδύσεων, ναι, ας προσπαθήσουμε να την συμπεριλάβουμε, ωστόσο η δημοκρατική λογοδοσία της Τράπεζας Επενδύσεων είναι σημαντική. Πώς μπορούμε να διασφαλίσουμε ότι οι εν λόγω επενδύσεις αποφέρουν επίσης αποτελέσματα;
<P>
Τέλος, όσον αφορά τους ίδιους πόρους: ο φόρος επί των χρηματοπιστωτικών συναλλαγών αναφέρεται ξανά, αλλά γνωρίζουμε από τη συνεδρίαση του ECOFIN αυτήν την εβδομάδα ότι ο φόρος επί των χρηματοπιστωτικών συναλλαγών δεν στηρίζεται από την Επιτροπή· δεν περιλαμβάνεται καν στον κατάλογο του κ. Barroso για τη G20. Ωστόσο, περιλαμβάνεται στο εν λόγω έγγραφο, το οποίο αναφέρει ότι ίσως μπορούν να χρησιμοποιηθούν αυτού του είδους εισοδήματα. Ποια είναι η θέση της Επιτροπής σχετικά με τον φόρο επί των χρηματοπιστωτικών συναλλαγών, καθώς στο θέμα αυτό, η Επιτροπή είναι αόριστη και ασυνεπής;
<SPEAKER ID="391" NAME="Marta Andreasen" LANGUAGE="EN">
Κύριε Πρόεδρε, παρουσιάζοντας την ενδιάμεση επανεξέταση για το πολυετές δημοσιονομικό πλαίσιο, η Ευρωπαϊκή Επιτροπή φέρνει νέα τα οποία θεωρώ ότι θα αποτελέσουν λόγο ανησυχίας για όλους τους Ευρωπαίους, ειδικότερα όμως για τους βρετανούς πολίτες. Ενώ υπάρχει μια μετριοπαθής προσέγγιση για περιορισμό των δαπανών για την κοινή γεωργική πολιτική, υπάρχει μια πιο ριζοσπαστική απόπειρα κατάργησης της βρετανικής διόρθωσης. Ωστόσο, ακόμα χειρότερα, υπάρχει σαφής πρόθεση για δημιουργία νέων ίδιων πόρων. Σαν κλέφτης, η Ευρωπαϊκή Ένωση επιθυμεί τώρα να λεηλατήσει άμεσα την τσέπη του βρετανού φορολογούμενου. Είτε είναι φόρος επί των εκπομπών διοξειδίου του άνθρακα, είτε τραπεζικό τέλος είτε οτιδήποτε άλλο, είναι σίγουρο ότι οι φορολογούμενοι θα επιβαρυνθούν περισσότερο.
<P>
Όταν οι πολίτες βλέπουν την ΕΕ να παίρνει τα χρήματά τους, θα απεχθάνονται όλο και περισσότερο τη σπατάλη και την έλλειψη διαφάνειας στην ΕΕ. " κατάργηση της διόρθωσης και η δημιουργία νέου ευρωπαϊκού φόρου -ας αναφερόμαστε σε αυτόν με τη σωστή του ονομασία- δεν θα απαιτήσουν τροποποίηση της Συνθήκης. Ωστόσο, η συμφωνία που επιτεύχθηκε ανάμεσα στη γερμανίδα καγκελάριο και τον γάλλο Πρόεδρο για επιβολή πολιτικών κυρώσεων με στόχο τη διασφάλιση της χρηματοπιστωτικής σταθερότητας θα απαιτήσει τις τροποποιήσεις αυτές.
<P>
Εάν η ΕΕ επιθυμεί μεγαλύτερη εξουσία, πρέπει να ζητήσει τη συναίνεση των κυβερνωμένων. Εάν οι πολιτικοί της ΕΕ επιθυμούν νέα συνθήκη, πρέπει πρώτα να προσφέρουν στους πολίτες δημοψήφισμα. Τώρα δίδεται η ευκαιρία στον "σιδηρούν Dave" να εκπληρώσει την υπόσχεσή του, για την οποία είχε υπαναχωρήσει, για διεξαγωγή δημοψηφίσματος για την ΕΕ. Μόνο όταν το δω θα το πιστέψω.
<SPEAKER ID="393" NAME="Salvador Garriga Polledo" AFFILIATION="PPE">
(ES) Κύριε Πρόεδρε, θα είχε ενδιαφέρον εάν, αντί να αποχωρήσει από την αίθουσα, ο κ. Verhofstadt είχε διαβάσει επίσης τα έγγραφα της Ευρωπαϊκής Επιτροπής. Ένα από αυτά εξηγεί επακριβώς ότι η εν λόγω επανεξέταση του προϋπολογισμού καθυστέρησε γιατί υπήρχε συμφωνία με το Κοινοβούλιο να διεξαχθεί όταν τεθεί σε ισχύ η Συνθήκη της Λισαβόνας. Ειλικρινά!
<P>
Θα ήθελα να ευχαριστήσω τον Επίτροπο για την ανακοίνωση που μας παρουσίασε, η οποία είναι μια καλή πνευματική άσκηση για το πώς λειτούργησαν ως τώρα οι δημοσιονομικές προοπτικές και πώς πρέπει να λειτουργήσουν οι επόμενες.
<P>
Θα ήθελα επίσης να σας ευχαριστήσω γιατί αναδείξατε τις αδυναμίες αυτών των δημοσιονομικών προοπτικών, ιδίως τη σκανδαλώδη αδυναμία του τωρινού δημοσιονομικού πλαισίου να ανταποκριθεί σε απρόσμενες ανάγκες.
<P>
Θα ήθελα να σας θυμίσω ότι η μοναδική αντίδραση που υπήρξε ως τώρα, όταν αντιμετωπίζαμε μια απρόσμενη ανάγκη, ήταν να αφαιρούμε χρήματα από τη γεωργία, προκειμένου να χρηματοδοτήσουμε άλλα πράγματα. Αυτό δεν μπορεί να συνεχιστεί στο μέλλον.
<P>
Ωστόσο, κύριε Επίτροπε, μολονότι αναγνωρίζω ότι η τωρινή θέση σας είναι δύσκολη, καθώς παρέχετε επανεξέταση, η οποία δεν μπορεί σε καμία περίπτωση να μπερδευτεί με αναθεώρηση, και ενώ αναγνωρίζω ότι επιτελέσατε πραγματικά εξαίρετο έργο, δεν μπορώ να αντισταθώ στον πειρασμό να διαβάσω το υπόμνημα που συνοδεύει τη δήλωση που παρουσιάστηκε:
<P>
(EN) "Επανεξέταση του προϋπολογισμού της ΕΕ: Συχνές Ερωτήσεις". "Τι είναι η ανακοίνωση σχετικά με την επανεξέταση του προϋπολογισμού;" "Τι δεν είναι;" "Ποιος ο λόγος για επανεξέταση του προϋπολογισμού;"
<P>
(ES) Τρεις πολύ κομψές ερωτήσεις για να εξηγηθεί το ανεξήγητο: το γεγονός ότι, στην εν λόγω ανακοίνωση, δυστυχώς, δεν υπάρχουν ποσά.
<SPEAKER ID="395" NAME="Gerben-Jan Gerbrandy" AFFILIATION="ALDE">
(NL) Κύριε Πρόεδρε, θυμάμαι ακόμα ότι πάντοτε αντιμετωπίζαμε μάλλον με οίκτο τα πολυετή σχέδια της Σοβιετικής Ένωσης, αλλά εάν δεν κάνω λάθος, αυτά διαρκούσαν μόνο πέντε χρόνια, ενώ εμείς έχουμε τώρα ιδιαίτερα άκαμπτους πολυετείς προϋπολογισμούς με διάρκεια επτά χρόνια. Κατά τη γνώμη μου, ένα από τα κύρια προβλήματα σήμερα -και αυτό επιβεβαιώθηκε από τα λόγια του Επιτρόπου Lewandowski για το θέμα αυτό- είναι ότι εστιάζουμε υπερβολικά στη σκοπιμότητα. Εξάλλου, αυτό ωφελεί μόνο τα εμπλεκόμενα συμφέροντα.
<P>
Φυσικά, έχουμε ομοφωνία, και εκεί έγκειται ένα σοβαρό πρόβλημα. Ωστόσο, το μόνο πράγμα που εξυπηρετεί σήμερα ο προϋπολογισμός της ΕΕ είναι τα κατεστημένα συμφέροντα: κατεστημένα συμφέροντα στη γεωργία, την αλιεία, το σκέλος της συνοχής και επίσης στην "παλαιά" βιομηχανία, εάν μπορώ να την ονομάσω έτσι. Τα κατεστημένα συμφέροντα θέτουν σε κίνδυνο τη δυναμική οικονομία που θέλουμε να δούμε στην Ευρώπη.
<P>
Βλέπω την Ευρώπη και, ειδικότερα, τον προϋπολογισμό σαν ένα τεράστιο πετρελαιοφόρο. Είναι δύσκολο να αλλάξει η ρότα του, αλλά τώρα έχουμε την ευκαιρία να το αποσύρουμε από τη θάλασσα και να το αφήσουμε στο ναυπηγείο. Ας αδράξουμε αυτήν την ευκαιρία και ας εξετάσουμε εάν μπορούμε να μετατρέψουμε αυτό το μεγάλο πετρελαιοφόρο σε μερικά πολύ μικρότερα ταχύπλοα.
<P>
Τέλος, όσον αφορά τους ίδιους πόρους, αυτοί είναι σημαντικοί όχι μόνο γιατί η Ευρώπη θα έχει τότε τους δικούς της πόρους, αλλά και γιατί θα μας επιτρέψουν να καταπολεμήσουμε τώρα το παράλογο αποτέλεσμα της συνεισφοράς των κρατών μελών. Τα κράτη μέλη ενδιαφέρονται μόνο για ένα πράγμα, και αυτό είναι πόσα χρήματα μπορούν να πάρουν πίσω από τον ευρωπαϊκό προϋπολογισμό, και αυτό θα μπορούσε να καταπολεμηθεί από ένα σύστημα ίδιων πόρων.
<SPEAKER ID="397" NAME="László Surján" AFFILIATION="PPE">
(HU) Ο κύριος Επίτροπος μόλις είπε ότι ο προϋπολογισμός είναι πολιτική εκφρασμένη σε αριθμούς. Όλοι γνωρίζουμε αυτό το γνωμικό, αλλά, αγαπητέ Επίτροπε, πού είναι τα ποσά σε αυτό το υλικό; Αυτό είναι που λείπει τελείως. Συνεπώς, δεν ξέρω για ποιο θέμα συζητάμε τελικά. Ενδιάμεση αναθεώρηση. Αυτό το κάλυψαν και άλλοι πριν από εμένα. Λοιπόν, βρισκόμαστε στο τρίτο τρίμηνο, και δεν ξέρω πότε θα ολοκληρώσουμε επιτέλους αυτήν την αναθεώρηση. Ωστόσο, στο σημείο αυτό θα ήθελα να θέσω ένα ερώτημα. Απευθύνεται και στο Συμβούλιο. Ίσως φτάσει σε αυτό μέσω της μετάφρασης. Αυτό που θα ήθελα να πω είναι ότι πρέπει να ολοκληρώσουμε αυτήν την αναθεώρηση, ή όπως αλλιώς θέλουμε να την ονομάσουμε, φέτος. Το 2011, δεν θα έχει νόημα να συζητάμε ακόμα για το τι θέλαμε να κάνουμε το 2008, ή για το τι θα έπρεπε να είχαμε κάνει το 2008.
<P>
Νομίζω ότι πρέπει να συνεχίσουμε με το επόμενο δημοσιονομικό πλαίσιο, το οποίο έχουμε ήδη ξεκινήσει σε κάποιο βαθμό. Επιτελείται σοβαρό έργο στο Κοινοβούλιο, όπως ακριβώς, νομίζω, και στα άλλα θεσμικά όργανα-εταίρους. Αυτό το έργο θα έπρεπε να ενέχει γενναίες μεταρρυθμίσεις. Τέθηκε εδώ το θέμα των ίδιων πόρων. Είναι πραγματικά απίθανη η κατάσταση να είμαστε το μοναδικό κοινοβούλιο παγκοσμίως που καταρτίζει προϋπολογισμό και δεν αισθάνεται το βάρος του όταν αντιμετωπίζει τους ψηφοφόρους, καθώς δεν είμαστε εμείς αυτοί που αφαιρούν αυτά τα χρήματα από τους πολίτες, αλλά οι μεσάζοντες, δηλαδή οι εθνικές κυβερνήσεις.
<P>
Πρέπει να ανησυχούμε για την κυριαρχία των κρατών μελών, για το γεγονός ότι το ίδιο το Ευρωπαϊκό Κοινοβούλιο αφαιρεί από τους πολίτες και φέρνει εδώ τις δικές του δαπάνες, τις κοινές ευρωπαϊκές δαπάνες; Γνωρίζω ότι πρόκειται για δύσκολο θέμα. Το θέμα της κυριαρχίας είναι ιδιαίτερα σημαντικό. Υπάρχει και ένα άλλο θέμα το οποίο είναι ιδιαίτερα σημαντικό, κύριε Πρόεδρε, δηλαδή ότι οι δαπάνες μας πρέπει να συμμορφώνονται με τον προβληματισμό περί επικουρικότητας, και δεν πρέπει να θέλουμε να μεταφέρουμε εδώ, σε ευρωπαϊκό επίπεδο, οποιοδήποτε θέμα εναπόκειται στα κράτη μέλη. Σας ευχαριστώ για την προσοχή σας.
<SPEAKER ID="399" NAME="Reimer Böge" AFFILIATION="PPE">
(DE) Κύριε Πρόεδρε, κυρίες και κύριοι, αναγνωρίζω, από τη μια πλευρά, τις προσπάθειες της Επιτροπής να εμπλουτίσει αυτήν τη συζήτηση περί επανεξέτασης με την εν λόγω ανακοίνωση και, από την άλλη, παραδέχομαι ανοικτά ότι και τότε, αλλά και σήμερα, είχαμε διαφορετική ιδέα για τις προτάσεις επανεξέτασης με βάση την κοινή δήλωση του 2006. Εάν ακολουθήσουμε το περιεχόμενο αυτής της ανακοίνωσης, αυτό σημαίνει ότι δεν θα γίνει επανεξέταση έως το 2014. Ωστόσο, αυτό σημαίνει -όπως προανέφερα- ότι ουσιαστικά στοιχεία της πολιτικής της Λισαβόνας με βάση τη νέα Συνθήκη, τουλάχιστον μέρη που αφορούν τον προϋπολογισμό, θα αναβληθούν για μετά το 2014. Συνεπώς, τίθεται το ερώτημα εάν έχουμε τη δυνατότητα να το πράξουμε αυτό, ιδίως στο πλαίσιο της παγκοσμιοποίησης, όπου η ικανότητα της Ευρωπαϊκής Ένωσης να ενεργεί σε πολιτικό, καθώς και σε οικονομικό επίπεδο, αποτελεί θέμα συζήτησης, και εάν μπορούμε να αναλάβουμε την αντίστοιχη ευθύνη. Έχω την εντύπωση ότι η Επιτροπή που ήταν τότε εν ενεργεία και ο κ. Prodi ήταν υπερβολικά φιλόδοξοι στις προτάσεις τους, ενώ η σημερινή Επιτροπή είναι υπερβολικά επιφυλακτική.
<P>
Φυσικά, όταν φθάσουμε στο επόμενο βήμα, είναι σημαντικό να εστιάσουμε πρώτα στη βελτίωση της νομοθεσίας, προκειμένου να προωθήσουμε την ανάπτυξη και την απασχόληση, την απλούστευση, την αποδοτικότητα και τη μείωση των δαπανών για την εφαρμογή των προγραμμάτων, και μετά να ζητήσουμε περισσότερα χρήματα. Αυτό, συμπτωματικά, ισχύει και στην έρευνα, όπου έχουμε ελλείμματα και όπου υπάρχουν ακόμα κίτρινες/κόκκινες κάρτες από το Ελεγκτικό Συνέδριο. Χρειάζονται επίσης νέα χρηματοδοτικά μέσα, καθώς και συζήτηση για το τι θα κάνουμε, για παράδειγμα, με την καινοτομία μεγάλης κλίμακας, τα βιομηχανικά και τα ερευνητικά σχέδια όπως το ITER ή το Galileo, ή με τα ενεργειακά σχέδια. Θα πούμε "ναι" ή "όχι" σε αυτά; Εάν πούμε "ναι" σε αυτά, θα πρέπει τότε να χρηματοδοτούνται κατάλληλα -και διαφορετικά από ό,τι παλαιότερα- έως την ολοκλήρωσή τους μέσω του ευρωπαϊκού προϋπολογισμού στο πλαίσιο του συνολικού πολυετούς δημοσιονομικού προγράμματος;
<P>
Ενόψει μιας παραπλανητικής ενίοτε συζήτησης σε επίπεδο κρατών μελών, επιτρέψτε μου να πω επίσης κάτι σχετικά με τους ίδιους πόρους. Είναι απόλυτα νόμιμο και σύμφωνο με τη Συνθήκη -ναι, μάλιστα η Συνθήκη το απαιτεί- να ασχοληθούμε με τους ίδιους πόρους μας, καθώς η Συνθήκη ορίζει ότι, με την επιφύλαξη άλλων εσόδων, χρηματοδοτούμαστε πρώτα από όλα από τους ίδιους πόρους. Όλοι θα πρέπει να συμμετάσχουμε σε αυτήν τη συζήτηση.
<SPEAKER ID="401" NAME="Jean-Luc Dehaene" AFFILIATION="PPE">
(NL) Κύριε Πρόεδρε, η ενδιάμεση επανεξέταση του πολυετούς δημοσιονομικού πλαισίου που μας παρουσιάζει σήμερα η Επιτροπή είναι ταυτόχρονα απογοητευτική και ενθαρρυντική. Το έγγραφο είναι απογοητευτικό με την έννοια ότι δεν αφήνει ανοικτή καμία προοπτική αναθεώρησης του πολυετούς πλαισίου για την περίοδο 2010-2012. Ωστόσο, ο προϋπολογισμός του 2011 έχει δείξει ότι αυτό είναι αδικαιολόγητο. Πράγματι, το δημοσιονομικό πλαίσιο δεν λαμβάνει υπόψη ούτε τα νέα καθήκοντα δυνάμει της Συνθήκης της Λισαβόνας ούτε τους στόχους της στρατηγικής "ΕΕ 2020". Αυτό είναι πράγματι αδικαιολόγητο. Τουλάχιστον, πρέπει να θεσπιστούν περιθώρια για μεγαλύτερη ευελιξία. Ευτυχώς, και η Επιτροπή συνηγορεί υπέρ αυτού. Αυτή η αυξημένη ευελιξία πρέπει να ισχύσει ήδη από το 2012. Από την άλλη πλευρά, το έγγραφο είναι ενθαρρυντικό, καθώς η Επιτροπή ανοίγει επιτέλους τη συζήτηση σχετικά με τους ίδιους πόρους. Αυτή μπορεί να είναι η μεγάλη συζήτηση για τα επόμενα χρόνια· δύσκολη, αλλά αναπόφευκτη.
<P>
" Συνθήκη ορίζει ότι ο ευρωπαϊκός προϋπολογισμός πρέπει να χρηματοδοτείται από ίδιους πόρους. Σήμερα, το 80% αυτού χρηματοδοτείται από μεταφορά από τους εθνικούς προϋπολογισμούς. Αυτοί δεν είναι ευρωπαϊκοί ίδιοι πόροι, αλλά, αντίθετα, αποτελούν μέρος των εθνικών δημοσιονομικών δαπανών. Επιβαρύνουν τα εθνικά ελλείμματα τα οποία επιδιώκει να μειώσει το ευρωπαϊκό σύμφωνο σταθερότητας και ανάπτυξης, και έτσι τα κράτη μέλη επιχειρούν να μειώσουν αυτήν τη μεταφορά. Παράλληλα, αναμένουν περισσότερα από την Ευρώπη, όπως φαίνεται από τη Συνθήκη της Λισαβόνας και τη στρατηγική "ΕΕ 2020".
<P>
Πρέπει να ξεπεράσουμε αυτήν την αντίφαση. Αυτό μπορεί να γίνει μόνο αν μπορούμε να προσφύγουμε σε πραγματικούς ίδιους πόρους. Αυτοί πρέπει επίσης να καταστήσουν δυνατή τη μείωση της συνεισφοράς των κρατών μελών και την αύξηση των ευρωπαϊκών πόρων. Ως πιθανούς ίδιους πόρους, η Επιτροπή σωστά επισημαίνει νέους φόρους που συνδέονται άμεσα με τομείς πολιτικής οι οποίοι αναπτύσσονται κυρίως σε ευρωπαϊκό επίπεδο. Θα ανέφερα ως παραδείγματα την πολιτική για το κλίμα και τη ρύθμιση του χρηματοπιστωτικού τομέα. Ας ελπίσουμε ότι και το Ευρωπαϊκό Συμβούλιο και το Συμβούλιο θα αντιληφθούν την ανάγκη να ανοίξουν τώρα επειγόντως τη συζήτηση σχετικά με τους ίδιους πόρους με στόχο τις δημοσιονομικές προοπτικές από το 2014 και εξής.
<SPEAKER ID="403" NAME="Sidonia Elżbieta Jędrzejewska" AFFILIATION="PPE">
(PL) Κύριε Πρόεδρε, κύριε Επίτροπε, είμαι ιδιαίτερα ευτυχής που έχουμε επιτέλους μπροστά μας το εν λόγω έγγραφο. Είναι θετικό το γεγονός ότι καταρτίστηκε και υποβλήθηκε τώρα σε εμάς. Φυσικά, μπορεί κανείς πάντοτε να παραπονιέται ότι αυτό θα μπορούσε να είχε γίνει νωρίτερα και τα λοιπά. Θεωρώ ότι αυτήν τη στιγμή πρέπει πρωτίστως να επιδοκιμάσουμε ένα συγκεκριμένο χαρακτηριστικό του εγγράφου, δηλαδή το γεγονός ότι θίγει θέματα ταμπού. Δεν πρέπει αυτήν τη στιγμή να αντιμετωπίσουμε ως ταμπού οποιαδήποτε θέματα σχετίζονται με οποιονδήποτε τρόπο με τον προϋπολογισμό, και πρέπει να συζητάμε για όλα, περιλαμβανομένων των ίδιων πόρων. Αυτό πρέπει οπωσδήποτε να το επιδοκιμάσουμε.
<P>
Θα ήθελα επίσης να προειδοποιήσω για έναν συγκεκριμένο κίνδυνο που σχετίζεται με τη συζήτηση σχετικά με νέους ίδιους πόρους. Όπως γνωρίζουμε, πρόκειται για μια ιδιαίτερα δύσκολη συζήτηση, η οποία μπορεί να εμποδίσει εύκολα όλες τις άλλες συνομιλίες σχετικά με το πώς θα πρέπει να είναι ο προϋπολογισμός της Ευρωπαϊκής Ένωσης και το τι έχουμε ήδη διδαχθεί από το τρέχον δημοσιονομικό πλαίσιο. Δεν πρέπει να επιτρέψουμε να μας οδηγήσουν με ελιγμούς σε αδιέξοδο. Πρέπει να διευρύνουμε τους ορίζοντες της συζήτησής μας και να μην εγκλωβιστούμε στο θέμα των ίδιων πόρων, κάτι που, μάλιστα, θα καταστήσει αδύνατη για εμάς την εξεύρεση λύσης.
<P>
Θα ήθελα να τονίσω ότι το σκέλος των εσόδων του προϋπολογισμού της Ευρωπαϊκής Ένωσης πρέπει να είναι σταθερό και προβλέψιμο. Πρέπει πάντοτε να θυμόμαστε το μεγάλο επίτευγμα του προϋπολογισμού της Ευρωπαϊκής Ένωσης, δηλαδή το γεγονός ότι είναι ισοσκελισμένος. Είναι ένας προϋπολογισμός ο οποίος δεν μας δημιουργεί χρέος. Αυτή η αξία πρέπει να συνεχίσει να αποτελεί κατευθυντήρια αρχή. Θα ήθελα επίσης να τονίσω ότι νέοι ίδιοι πόροι θα πρέπει να καταστήσουν το εισόδημα της Ευρωπαϊκής Ένωσης σταθερό και προβλέψιμο και, επιπλέον, δεν θα πρέπει να μας δημιουργήσουν χρέη. Νομίζω ότι πρέπει να το σκεφτούμε αυτό και να θυμόμαστε ότι το σημερινό εισόδημα της Ευρωπαϊκής Ένωσης, το οποίο βασίζεται στο ακαθάριστο εθνικό προϊόν των επιμέρους κρατών μελών, δεν είναι τόσο κακό σύστημα ώστε να πρέπει να απορρίψουμε.
<P>
Κατά τη γνώμη μου, το νέο σύστημα πρέπει να αποτελεί συνδυασμό του παλαιού και του νέου. Πρέπει να σκεφτόμαστε, σε μεγάλο βαθμό, μεταρρυθμίσεις, αλλά, επιπλέον, δεν πρέπει να απορρίψουμε εκ των προτέρων μια καλή παράδοση. Με άλλα λόγια, τόσο συνέχιση όσο και αλλαγή -το ένα δεν αποκλείει το άλλο. Πρέπει να ξεκινήσουμε με ό,τι λειτουργεί ήδη επιτυχώς και να μην το απορρίψουμε, ώστε να μην αποτελματωθούμε με μια συζήτηση μόνο σχετικά με τους ίδιους πόρους, και να σκεφτούμε πραγματικά πώς θα οικοδομήσουμε το νέο δημοσιονομικό πλαίσιο.
<SPEAKER ID="405" NAME="Sean Kelly" AFFILIATION="PPE">
(EN) Κύριε Πρόεδρε, η επανεξέταση των προϋπολογισμών είναι πάντα αναγκαία. Ισχύει για οικογένειες, για την Ευρωπαϊκή Ένωση και ίσχυσε ακόμα και για τον Fagin στο μυθιστόρημα Oliver Twist. Όταν η μικρή του επιχείρηση πορτοφολάδων δεν λειτουργούσε σωστά, είπε: "Νομίζω ότι πρέπει να το ξανασκεφτούμε".
<P>
Είναι θετικό το γεγονός ότι και εμείς το ξανασκεφτόμαστε εδώ. Ειδικότερα, μπορούμε να κάνουμε πολλά για να καταστήσουμε τις προσπάθειές μας πιο αποδεκτές από τα κράτη μέλη και τους πολίτες.
<P>
Καταρχάς, ο στόχος της μείωσης της γραφειοκρατίας κατά 25% -και ελπίζω περισσότερο- είναι ιδιαίτερα επιθυμητός και μπορεί να προωθηθεί. Δεύτερον, πρέπει να σταματήσουμε να υπονομεύουμε τους εαυτούς μας. Δυστυχώς, συμφωνώ με ορισμένους ευρωσκεπτικιστές οι οποίοι είπαν ότι η αύξηση του προϋπολογισμού για την ψυχαγωγία δεν ήταν λογική. Ενίσχυσε τη θέση των ευρωσκεπτικιστών, και νομίζω ότι απογοήτευσε τους υπέρμαχους της Ευρωπαϊκής Ένωσης. Τρίτον -και πολύ σημαντικό- το όλο θέμα της δημιουργίας ίδιων πόρων είναι ιδιαίτερα επιθυμητό. Νομίζω ότι ο πρόεδρός μας, κ. Daul, το εξέφρασε πολύ καλά όταν είπε ότι ένα ευρώ που δαπανάται σε ευρωπαϊκό επίπεδο έχει μεγαλύτερη αξία από ένα ευρώ που δαπανάται σε επίπεδο κρατών μελών. Νομίζω ότι πρέπει να ακολουθήσουμε αυτήν την πορεία και ιδίως να ενθαρρύνουμε τους επενδυτές επιχειρηματικών κεφαλαίων που εξετάζουν τα ευρωπαϊκά ομόλογα να χρηματοδοτήσουν τα διάφορα σχέδια που χρειαζόμαστε.
<P>
Έχουμε έναν στόχο Ε&Α της τάξης του 3%. Αυτό είναι απολύτως ζωτικής σημασίας για την Ευρώπη, προκειμένου να είμαστε ανταγωνιστικοί και να δημιουργήσουμε τις θέσεις εργασίας που χρειαζόμαστε. Πρέπει επίσης να διατηρήσουμε μια καλά χρηματοδοτούμενη ΚΓΠ -τον πρώτο πυλώνα προκειμένου να διασφαλίσουμε ότι η αγροτική κοινωνία δεν θα απογυμνωθεί από ανθρώπους και τον δεύτερο πυλώνα προκειμένου να διασφαλίσουμε την παραγωγή δημόσιων αγαθών. Ομοίως, οι στόχοι για τις ανανεώσιμες μορφές ενέργειας και οι εκπομπές CO2 δεν μπορούν να αποτελέσουν αντικείμενο συμβιβασμού -ούτε, φυσικά, η πολιτική συνοχής, η οποία είναι ιδιαίτερα επιτυχής. Εάν μπορέσουμε να τα επιτύχουμε όλα αυτά, θα έχουμε τελικά αύξηση 4% στο ΑΕγχΠ και 5,6 εκατομμύρια επιπλέον θέσεις εργασίας έως το 2020.
<SPEAKER ID="407" NAME="Markus Pieper" AFFILIATION="PPE">
(DE) Κύριε Πρόεδρε, και στην Επιτροπή Περιφερειακής Ανάπτυξης είχαμε μεγάλες προσδοκίες από την επανεξέταση του προϋπολογισμού. Εξάλλου, η ευρωπαϊκή διαρθρωτική πολιτική και η πολιτική συνοχής σημειώνουν επιτυχία, ιδίως τα τελευταία χρόνια. " συνεισφορά του Ταμείου Συνοχής στην υπέρβαση της κρίσης είναι αξιοσημείωτη, ιδίως στις φτωχότερες περιφέρειες. " οριζόντια προσέγγιση σε σχέση με τον στόχο της ανταγωνιστικότητας και της απασχόλησης έχει ενθαρρυντικά αποτελέσματα. Ποτέ άλλοτε τα κοινοτικά κονδύλια δεν χρησιμοποιήθηκαν πιο αποδοτικά, ποτέ άλλοτε δεν φέραμε περισσότερες μικρομεσαίες επιχειρήσεις στα διεθνή δίκτυα, και ποτέ άλλοτε δεν ήταν οι περιφέρειες καλύτερα προετοιμασμένες να αξιοποιήσουν τα ευρωπαϊκά προγράμματα. " χρήση και η απορρόφηση των κοινοτικών κονδυλίων συνιστά σαφέστατη και ενθαρρυντική ένδειξη. Με αυτήν την πρόοδο, ακόμα και οι παρατυπίες σε σχέση με τη χρήση των διαρθρωτικών ταμείων θα μπορούσαν να μειωθούν σημαντικά.
<P>
Το Ελεγκτικό Συνέδριο, επιστήμονες και οι περιφέρειες μας ενημερώνουν για τα θέματα αυτά, δυστυχώς όμως όχι η Επιτροπή ή τα κράτη μέλη. Είναι αξιοσημείωτα επιφυλακτικοί. Δεν έχει γίνει ουσιαστική ενδιάμεση επανεξέταση του προϋπολογισμού σε σχέση με τα διαρθρωτικά ταμεία. Λυπάμαι πάρα πολύ γι' αυτό, καθώς ο ούριος άνεμος μιας επανεξέτασης του προϋπολογισμού θα είχε παράσχει βάσιμους λόγους για τη συνέχιση της διαρθρωτικής πολιτικής. Φυσικά, υπάρχει ανάγκη προσαρμογής του περιεχομένου στους στόχους για το 2020. Οι πόροι πρέπει να χρησιμοποιηθούν πιο αποδοτικά σε πολλούς τομείς. Ωστόσο, η διάρθρωση των στόχων και η συνεργασία με τα κράτη μέλη και τις περιφέρειες απέδειξαν την αξία τους με το παραπάνω. Επίσης εδώ χάσαμε μια ευκαιρία να το αποδείξουμε αυτό διεξάγοντας μια πραγματική επανεξέταση του προϋπολογισμού.
<P>
Ωστόσο, κυρίες και κύριοι, το Κοινοβούλιο έχει καλή μνήμη. Όταν συζητήσουμε για τις μελλοντικές δημοσιονομικές προοπτικές, θα αναφέρουμε τις επιτυχίες της περιφερειακής πολιτικής. Όταν συζητήσουμε για την αξιοπιστία της πολιτικής, θα υπερασπιστούμε τις μεγάλες περιόδους προγραμματισμού των διαρθρωτικών ταμείων. Όταν συζητήσουμε για μελλοντικές επανεξετάσεις του προϋπολογισμού, θα ζητήσουμε να καταστούν υποχρεωτικές, καθώς οι τακτικές επανεξετάσεις του προϋπολογισμού συμβάλλουν και στη διαφάνεια. Πρέπει να το λάβουμε αυτό πιο σοβαρά υπόψη στο μέλλον.
<SPEAKER ID="409" NAME="Jose Manuel Fernandes" AFFILIATION="PPE">
(PT) Κύριε Πρόεδρε, κύριε Επίτροπε, κυρίες και κύριοι, γνωρίζουμε όλοι καλά τις πολιτικές προκλήσεις που αντιμετωπίζουμε: παγκοσμιοποίηση, καταπολέμηση της κλιματικής αλλαγής, γήρανση του πληθυσμού και ενεργειακή ασφάλεια, μεταξύ άλλων. Όλα αυτά συμβαίνουν παράλληλα με μια κρίση η οποία δεν δείχνει κανένα σημάδι υποχώρησης. Θέλουμε να διατηρήσουμε ένα ισχυρό κοινωνικό κράτος, το οποίο θα ενισχύσει επίσης την ανταγωνιστικότητά μας. Επινοήσαμε μια στρατηγική για όλα αυτά: τη στρατηγική "Ευρώπη 2020". Ωστόσο, αυτή η στρατηγική χρειάζεται χρηματοδότηση. Πρέπει να προσδιορίσουμε το ποσό που απαιτείται για κάθε πολιτική προκειμένου να εφαρμόσουμε αυτήν τη στρατηγική αποτελεσματικά, ώστε να γνωρίζουμε το συνολικό ποσό που απαιτείται.
<P>
Φυσικά, υποστηρίζω μια μέθοδο από τη βάση προς την κορυφή, με βάση την πρόσθεση. Τότε, όταν θα ξέρουμε τι απαιτείται, θα πρέπει να προσδιορίσουμε επακριβώς τι πόρους πρέπει να έχουμε. Περίπου το 80% του κοινοτικού προϋπολογισμού προέρχεται από τους εθνικούς προϋπολογισμούς, και πρέπει να μειώσουμε αυτήν την εξάρτηση, προκειμένου να σεβαστούμε τις ίδιες τις συνθήκες. Ωστόσο, αυτή η στρατηγική, η στρατηγική "Ευρώπη 2020", πρέπει να ξεκινήσει τώρα· συνεπώς, θα ήθελα να ρωτήσω γιατί το πολυετές δημοσιονομικό πλαίσιο δεν αναθεωρείται τώρα ώστε να συμμορφωθεί με αυτήν τη στρατηγική, την οποία ήδη στηρίξαμε όλοι.
<SPEAKER ID="411" NAME="Jutta Haug" AFFILIATION="S&amp;D">
(DE) Κύριε Πρόεδρε, κύριε Επίτροπε, θα πω ευθύς εξαρχής πως θεωρώ ότι το έγγραφο που έχουμε μπροστά μας είναι καλό. Είναι ισορροπημένο, όπως μας υποσχόταν πάντα ο κ. Lewandowski -ισορροπημένο, με μεγάλο αριθμό προτάσεων και ιδεών για το πώς μπορούμε και θα πρέπει να συνεχίσουμε να εργαζόμαστε. Ωστόσο, δεν είναι αυτό που αναμέναμε εμείς, ως ειδικοί στον προϋπολογισμό στην Επιτροπή Προϋπολογισμών. Για να είμαι ειλικρινής, νομίσαμε ότι θα υπάρχει ανάλυση του σημερινού δημοσιονομικού πλαισίου, και οι πραγματικά αισιόδοξοι πίστευαν ακόμα και ότι θα μπορούσαμε επίσης να έχουμε μια μικρή αναθεώρηση για την υπόλοιπη περίοδο των σημερινών δημοσιονομικών προοπτικών. Ωστόσο, αυτό που έχουμε τώρα μπροστά μας είναι καθαρά μια ματιά στο μέλλον. Σχεδόν τα μισά μέρη αναφέρουν πώς πρέπει να ενεργούμε καλύτερα στο μέλλον αναφορικά με τον προϋπολογισμό μας, είτε σε σχέση με τις προτεραιότητές μας, όπως το πώς θα επιτύχουμε τους στόχους της στρατηγικής "Ευρώπη 2020", καλύτερη συνεργασία με τους γείτονές μας, καλύτερες ευρωπαϊκές υποδομές, είτε με τη μελλοντική γεωργική πολιτική και πολιτική συνοχής. Αυτό το έγγραφο παρουσιάζει ακόμα ιδέες σχετικά με τη μελλοντική διάρθρωση του προϋπολογισμού μας και τη διάρκεια της επόμενης δημοσιονομικής περιόδου.
<P>
(Ο Πρόεδρος διακόπτει την ομιλήτρια)
<SPEAKER ID="413" NAME="Elie Hoarau" AFFILIATION="GUE/NGL">
(FR) Κύριε Πρόεδρε, η ΕΕ συνήψε στη Γενεύη τον Δεκέμβριο του 2009 συμφωνίες για την μπανάνα με χώρες της Λατινικής Αμερικής, μειώνοντας σημαντικά τους δασμούς.
<P>
Μετά από αυτές τις συμφωνίες, η ΕΕ θέσπισε αντισταθμιστικά μέτρα για τις χώρες ΑΚΕ ύψους 190 εκατομμυρίων ευρώ, εάν δεν κάνω λάθος. Μετά το 2009, συνήφθησαν νέες συμφωνίες μεταξύ της ΕΕ και χωρών της Κεντρικής Αμερικής, με περαιτέρω μείωση των δασμών για τις χώρες αυτές.
<P>
Τα συνοδευτικά μέτρα που προβλέπονται στον διορθωτικό προϋπολογισμό δεν λαμβάνουν υπόψη αυτές τις νέες συμφωνίες. Ωστόσο, οι χώρες ΑΚΕ εκτίμησαν τα αναγκαία συνοδευτικά μέτρα σε πολύ μεγαλύτερο ποσό από 190 εκατομμύρια ευρώ. Κατά τη γνώμη μου, η τροποποιημένη απόφαση πρέπει να λαμβάνει υπόψη το αίτημα των χωρών ΑΚΕ.
<P>
Καθώς ο ίδιος εκλέγομαι σε μια περιφέρεια η οποία παράγει μπανάνες, θα δίνω ιδιαίτερη προσοχή στην εν λόγω απόφαση στον διορθωτικό προϋπολογισμό.
<SPEAKER ID="415" NAME="Mairead McGuinness" AFFILIATION="PPE">
(EN) Κύριε Πρόεδρε, νομίζω ότι είναι πολύ νωρίς για να συνοψίσουμε εάν το έγγραφο είναι καλό ή κακό, αλλά είναι θετικό το γεγονός ότι έχουμε ένα έγγραφο, καθώς η διαδικασία δημιουργίας του ήταν χρονοβόρα.
<P>
Θέλω να σχολιάσω ειδικότερα το μέρος που αφορά τη γεωργία, καθώς είμαι εισηγήτρια για τον προϋπολογισμό για το επόμενο έτος. Έχω ορισμένες ανησυχίες για τη γλώσσα που χρησιμοποιείται στο τμήμα που αφορά τη γεωργική πολιτική. Για παράδειγμα, παραθέτω το έγγραφο, "μια ριζικότερη μεταρρύθμιση θα σήμαινε την απομάκρυνση από τις εισοδηματικές ενισχύσεις και τα μέτρα στήριξης της αγοράς και την προτεραιότητα σε στόχους σχετικούς με το περιβάλλον και την κλιματική αλλαγή και όχι στις οικονομικές και κοινωνικές διαστάσεις της ΚΓΠ".
<P>
Υπάρχει επίσης μια επισήμανση εδώ ότι έχουμε σήμερα νοοτροπία εξάρτησης λόγω των άμεσων πληρωμών προς τους αγρότες. Έχουμε νοοτροπία πραγματικότητας, ότι δηλαδή οι αγρότες δεν εισπράττουν αρκετά από την αγορά, ώστε να έχουν αξιοπρεπές εισόδημα. " γεωργία βρίσκεται πολύ πιο κάτω από τον μέσο όρο, και αυτό πρέπει να αντιμετωπιστεί σε οποιαδήποτε μελλοντική κατεύθυνση προς την οποία θα μεταρρυθμίσουμε την κοινή γεωργική πολιτική, ωστόσο επικροτώ το έγγραφο.
<SPEAKER ID="417" NAME="Ivailo Kalfin" AFFILIATION="S&amp;D">
(BG) Θα ήθελα και εγώ να ευχαριστήσω την Επιτροπή για την παρουσίαση αυτού του εγγράφου. Νομίζω ότι θα αποτελέσει αντικείμενο πολλών συζητήσεων στο μέλλον. Περιέχει ορισμένα θέματα για τα οποία είμαι βέβαιος ότι θα υπάρξουν ζωηρές συζητήσεις στο Κοινοβούλιο. Θα ήθελα να θίξω τρία από αυτά, το καθένα ξεχωριστά.
<P>
Το πρώτο αφορά το ερώτημα εάν όλες οι πολιτικές της Ευρωπαϊκής Ένωσης μπορούν να υπαχθούν στο γενικό πλαίσιο της στρατηγικής "Ευρώπη 2020". Γνωρίζουμε ότι πολλές πολιτικές οι οποίες είναι σημαντικές για την Ευρωπαϊκή Ένωση απορρέουν από αυτό. Ωστόσο, δεν θεωρώ ότι το τμήμα της διατηρήσιμης ανάπτυξης είναι το καλύτερο μέρος για τη γεωργική πολιτική, για παράδειγμα, ή ότι το τμήμα της ανάπτυξης χωρίς αποκλεισμούς είναι το καλύτερο μέρος για την πολιτική συνοχής. Θεωρώ ότι είναι κάπως ευρύτερες, και θα είναι κάπως δύσκολο να υπαχθούν στους στόχους που θέτει η στρατηγική "Ευρώπη 2020".
<P>
Δεύτερον, θα ήθελα να σταθώ στις ενεχόμενες αρχές. Μια από αυτές που είναι κοινή, είναι η αρχή της αλληλεγγύης, η οποία είναι αναμφίβολα ιδιαίτερα σημαντική. Ωστόσο, πρέπει να θεωρούμε τους πόρους, περιλαμβανομένου του Ταμείου Συνοχής, όχι μόνο ως μορφή αλληλεγγύης αλλά και ως μέσο για μεγαλύτερη σύγκλιση. Γνωρίζουμε ότι έχει εξαιρετικά σημαντικές οικονομικές επιπτώσεις, οι οποίες δεν είναι μόνο ηθικές, αλλά συνδέονται επίσης με τα οικονομικά αποτελέσματα.
<P>
Το τελευταίο θέμα σχετίζεται με τους ίδιους πόρους. Σε αυτήν την περίπτωση, εξετάζονται επίσης η χορήγηση δανείων από την Ευρωπαϊκή Ένωση, η εγγύηση δανείων με τον ευρωπαϊκό προϋπολογισμό και η χρηματοδότηση μεγάλων σχεδίων. Νομίζω ότι μπορεί να είναι δύσκολο να συζητάμε για δανεισμό κεφαλαίων χωρίς να είμαστε σαφείς όσον αφορά τους ίδιους πόρους, περιλαμβανομένων όσων απορρέουν από τη συνεργασία με πιστωτικά ιδρύματα όπως η Ευρωπαϊκή Τράπεζα Επενδύσεων, ή για την επαναχρησιμοποίηση μη χρησιμοποιημένων κονδυλίων από τον ευρωπαϊκό προϋπολογισμό αντί για την επιστροφή τους στα κράτη μέλη.
<SPEAKER ID="419" NAME="Damien Abad" AFFILIATION="PPE">
(FR) Κύριε Πρόεδρε, δυο λόγια για αυτήν την ανακοίνωση της Επιτροπής. Λυπάμαι για το γεγονός ότι, ιδίως στον τομέα των δαπανών, είμαστε κάπως άτολμοι στην εν λόγω ανακοίνωση. Γνωρίζετε ότι η Επιτροπή Προϋπολογισμών ζητεί να μην προβούμε απλώς σε επανεξέταση του προϋπολογισμού, αλλά αντίθετα σε μια πραγματική ενδιάμεση επανεξέταση, όχι γιατί είναι ευχάριστη, αλλά απλά για να αναλύσουμε τη διάρθρωση των δημοσιονομικών δαπανών και να αντλήσουμε συμπεράσματα για συγκεκριμένες πτυχές αυτών των δαπανών.
<P>
Γνωρίζετε, όπως και εγώ, ότι είναι αναγκαίο να εστιάσουμε εκ νέου σε ορισμένες πτυχές των δαπανών στον τομέα της πολιτικής συνοχής, να εστιάσουμε σε μεγάλα βιομηχανικά σχέδια όπως το ITER ή σε άλλα που αφορούν το Galileo, και επίσης να προστατεύσουμε πόρους που έχουν δεσμευθεί για τη γεωργική πολιτική.
<P>
Από την άλλη πλευρά, βρήκα την Επιτροπή ενδιαφέρουσα και κάπως πιο θαρραλέα στον τομέα των εσόδων. Πράγματι, νομίζω ότι δεν μπορούμε να συζητάμε σήμερα για τον προϋπολογισμό της ΕΕ χωρίς να ανοίξουμε τη συζήτηση τόσο για τους ίδιους πόρους όσο και για την κοινοτικοποίηση, ή χωρίς να αναφερθούμε σε συγκεκριμένους τομείς δαπανών. Θεωρώ ότι αυτό αποτελεί απόλυτα ουσιαστικό και θεμελιώδες θέμα για το μέλλον της Ευρωπαϊκής Ένωσης. Συνεπώς, ελπίζω ότι μαζί θα μπορέσουμε να βρούμε τρόπους για καλύτερη χρηματοδότηση των προτεραιοτήτων μας -είτε πρόκειται για τη νεολαία, για την εκπαίδευση, είτε για οποιαδήποτε από τις άλλες προτεραιότητες που μόλις ανέφερα- γιατί πρέπει να εντοπίσουμε μαζί τους τομείς δαπανών υψηλής προστιθέμενης αξίας, ώστε να μην επαναληφθεί αυτό που συμβαίνει, δυστυχώς, σήμερα με την Υπηρεσία Εξωτερικής Δράσης.
<SPEAKER ID="421" NAME="Eider Gardiazabal Rubial" AFFILIATION="S&amp;D">
(ES) Κύριε Πρόεδρε, η αλήθεια είναι ότι, όπως ήδη ανέφεραν πολλοί συνάδελφοί μου, περιμέναμε με ανυπομονησία την ανακοίνωση της Επιτροπής. " κ. Haug είπε πολύ σωστά ότι πολλοί από εμάς ήταν αισιόδοξοι αναμένοντας τα αποτελέσματα της εν λόγω ανακοίνωσης, και αναμέναμε πραγματικά ότι θα ετίθετο επί τάπητος αναθεώρηση του τρέχοντος δημοσιονομικού πλαισίου.
<P>
Στο πλαίσιο αυτό, πρέπει να πω ότι το έγγραφο που μας παρουσιάζετε με απογοήτευσε αρκετά, γιατί ο λόγος για τον οποίο σας επιτρέψαμε να περιμένετε για την παρουσίαση αυτού του εγγράφου μέχρι τη θέση σε ισχύ της Συνθήκης της Λισαβόνας και της στρατηγικής "Ευρώπη 2020", ήταν ότι επιθυμούσαμε κάτι πιο συγκεκριμένο. " αλήθεια είναι ότι αυτό το γενικό έγγραφο θα μπορούσε άνετα να είχε κατατεθεί το 2007 ή το 2008, συνεπώς δεν ξέρω γιατί χρειάστηκε να περιμένουμε.
<P>
Εν πάση περιπτώσει, είναι πάντοτε σημαντικό να αναδεικνύεται κάτι θετικό, και θεωρώ ότι συμφωνούμε όλοι ότι πρέπει επιτέλους να θέσετε επί τάπητος το θέμα των ίδιων πόρων. Είδατε ήδη ότι το Κοινοβούλιο έχει αυτό το αίτημα, και ελπίζουμε ότι το Συμβούλιο, το οποίο παρακολουθεί αυτήν τη συζήτηση, θα συμμεριστεί αυτό το αίτημα: θα μπορούμε τότε να το αναδείξουμε αυτό ως θετικό στοιχείο.
<SPEAKER ID="423" NAME="Isabelle Durant" AFFILIATION="Verts/ALE">
(FR) Κύριε Πρόεδρε, είτε το ποτήρι είναι μισοάδειο είτε μισογεμάτο, το εν λόγω έγγραφο περιέχει πράγματι χρήσιμες ιδέες, και αυτό που είναι το πιο σημαντικό για εμένα είναι το τι θα κάνουμε με αυτό -τι θα κάνει το Κοινοβούλιο με αυτό το έγγραφο. Νομίζω ότι περιέχει ορισμένες ενδιαφέρουσες ιδέες, όπως είπαμε σήμερα, και όπως είπαν άλλοι πολύ σωστά πριν από εμένα.
<P>
Το θέμα των ίδιων πόρων είναι προφανώς το σημαντικότερο θέμα που πρέπει να συζητήσουμε. Συμφωνώ επίσης για τη σημασία της χρήσης αυτών των ιδεών ειδικά για να καλλιεργηθεί η επιλογή της στρατηγικής "Ευρώπη 2020", αλλά επιμένω ότι υπάρχουν περισσότερα πράγματα από το έγγραφο για το 2020. Πρέπει σαφώς να εργαστούμε πάνω σε αυτό, αλλά, φυσικά, υπάρχει επίσης η γεωργική πολιτική και το θέμα των δικτύων μεταφορών, και υπάρχουν άλλα δύο έγγραφα με τα οποία πρέπει επίσης να ασχοληθούμε.
<P>
Ειδικότερα, αναφέρομαι στην έκθεση της ειδικής ομάδας για την οικονομική διακυβέρνηση, της οποίας προεδρεύει ο κ. Van Rompuy, η οποία ανέδειξε επίσης ορισμένα θέματα που άπτονται του δημοσιονομικού συντονισμού. Τέλος, με βάση τις προτάσεις σας, θα πρέπει επίσης να αξιοποιήσουμε όλες τις ευκαιρίες που θα μας παρουσιαστούν, και αναφέρομαι ειδικότερα σε μια άλλη έκθεση: τη φημισμένη έκθεση του κ. Monti "Μια νέα στρατηγική για την ενιαία αγορά" η οποία παρουσιάζει την άλλη πλευρά των δημοσιονομικών πολιτικών, με άλλα λόγια, οτιδήποτε αφορά τη φορολογική συνεργασία.
<P>
Δεν νομίζω ότι μπορούμε να απομονώσουμε αυτήν τη συζήτηση για τις προτάσεις της Επιτροπής από όλα τα άλλα θέματα που θίγονται σε άλλα ευρωπαϊκά θεσμικά όργανα, γιατί, τελικά, αποτελούν διαφορετικές πτυχές της ίδιας συζήτησης.
<SPEAKER ID="425" NAME="Jan Olbrycht" AFFILIATION="PPE">
(PL) Έχουμε μπροστά μας ένα πολύ ενδιαφέρον έγγραφο, και πρέπει να ειπωθεί ότι, για πολύ καιρό, αναμέναμε ένα έγγραφο το οποίο δεν θα περιείχε κανένα ποσό, και εδώ η Επιτροπή κράτησε την υπόσχεσή της. Λάβαμε ένα έγγραφο το οποίο περιέχει πράγματι ορισμένα στοιχεία προγράμματος και ορισμένες δηλώσεις. Ως Ευρωπαϊκό Κοινοβούλιο, θα πρέπει πράγματι να εξετάσουμε όσα λέει η Επιτροπή σήμερα.
<P>
Για παράδειγμα, κάτι το οποίο είναι ιδιαίτερα σημαντικό σήμερα για εμάς, τους βουλευτές του ΕΚ, είναι η συζήτηση σχετικά με τη σχέση ανάμεσα στη στρατηγική 2020, η οποία ήδη αναφέρθηκε σήμερα, και τις ευρωπαϊκές πολιτικές. Εάν στο έγγραφό της η Επιτροπή παρέχει τη δυνατότητα οργάνωσης του προϋπολογισμού γύρω από τη στρατηγική 2020, τότε πράγματι αυτή η δήλωση σημαίνει ότι υπάρχει η δυνατότητα ενσωμάτωσης της πλειονότητας των ευρωπαϊκών πολιτικών στη στρατηγική 2020. Το διαβάζουμε αυτό στο κείμενο -είναι γραμμένο εκεί καθαρά. " αναδιοργάνωση της διάρθρωσης του προϋπολογισμού σημαίνει ουσιαστικά αναδιοργάνωση των ευρωπαϊκών πολιτικών. " δήλωση ότι η πολιτική συνοχής θα είναι ο κύριος φορέας της στρατηγικής 2020 είναι επίσης μια δήλωση η οποία μας ικανοποιεί, και θα προσπαθήσουμε οπωσδήποτε να μεταφράσουμε αυτές τις δηλώσεις σε συγκεκριμένες αποφάσεις.
<SPEAKER ID="427" NAME="Κυριάκος Μαυρονικόλας" AFFILIATION="S&amp;D">
Κύριε Πρόεδρε, θα ήθελα και εγώ να αναφερθώ στο ότι το έγγραφο αυτό είναι ενδιαφέρον. Δείχνει το ενδιαφέρον της Επιτροπής, και εναπόκειται, πράγματι, στο Ευρωπαϊκό Κοινοβούλιο να χρησιμοποιήσει αυτό το έγγραφο. Επίσης, θα επιθυμούσα να αναφέρω ότι δύο θέματα τα οποία αξίζει να σημειωθούν είναι το θέμα της χρήσης των ιδίων πόρων καθώς και το θέμα της γεωργικής πολιτικής.
<SPEAKER ID="429" NAME="Giovanni La Via" AFFILIATION="PPE">
(IT) Κύριε Πρόεδρε, κυρίες και κύριοι, καταρχάς πρέπει να ευχαριστήσω τον κύριο Επίτροπο γιατί τελικά υπάρχει αυτό το έγγραφο. Αυτήν τη φορά, συζητάμε για κάτι γραπτό και όχι -όπως συνέβη σε διάφορες περιστάσεις- απλώς για προφορικές δηλώσεις οι οποίες δεν μετατράπηκαν ακόμα σε συγκεκριμένο έγγραφο.
<P>
Όπως συμβαίνει κάθε φορά που κάποιος προβαίνει σε αρχική αξιολόγηση ενός εγγράφου, βρίσκει τόσο θετικές όσο και αρνητικές πτυχές σε αυτό. Εν μέρει βλέπω το ποτήρι μισογεμάτο, καθώς το έγγραφο αναφέρεται στους ίδιους πόρους, ένα θέμα που το Κοινοβούλιο έλπιζε ότι θα εξεταζόταν ενωρίτερα, ώστε να μειωθούν οι συνεισφορές των κρατών μελών και να αυξηθεί η πιθανότητα πραγματοποίησης των μεγάλων επενδύσεων που χρειάζεται η Ευρώπη.
<P>
Σχετικά με το νέο πολυετές δημοσιονομικό πλαίσιο, το έγγραφο αναφέρεται σε περίοδο πέντε συν πέντε ετών, αλλά φοβάμαι ότι θα υπάρξει και άλλη ενδιάμεση επανεξέταση, καθώς, εάν η επόμενη επανεξέταση μοιάζει με την τελευταία, για την οποία έπρεπε να περιμένουμε τόσο πολύ, δεν θα είναι, ασφαλώς, θετική κίνηση. Ωστόσο, το έγγραφο αναφέρεται επίσης σε μια σχέση με τη στρατηγική "Ευρώπη 2020", και αυτό είναι κάτι με το οποίο συμφωνώ, καθώς πρόκειται για μια από τις δηλωμένες προτεραιότητες του Κοινοβουλίου.
<P>
Ωστόσο, από την άλλη πλευρά, βλέπω επίσης το ποτήρι μισοάδειο, καθώς, όσον αφορά την κοινή γεωργική πολιτική, περιέχει πολλές αναφορές στα δημόσια αγαθά και υπηρεσίες που πρέπει να παράγει η γεωργία για τους ανθρώπους, αλλά ελάχιστες αναφορές στην πρωτογενή γεωργική παραγωγή και την ανταγωνιστικότητα του τομέα.
<SPEAKER ID="431" NAME="Czesław Adam Siekierski" AFFILIATION="PPE">
(PL) Κυρίες και κύριοι, η επανεξέταση του προϋπολογισμού προκάλεσε μεγάλη ανησυχία, αλλά ο τρόπος με τον οποίο παρουσιάστηκε από τον Επίτροπο ήταν τόσο έξυπνος, ώστε ηρεμήσαμε και ικανοποιηθήκαμε περισσότερο. Αυτό δεν σημαίνει ότι ο κύριος Επίτροπος δεν παρουσίασε πολλά προβλήματα, τα οποία πρέπει τώρα να εξετάσουμε. Για παράδειγμα, πώς μπορούμε να εξισορροπήσουμε τις δαπάνες και τα έσοδα; Πρέπει να περικόψουμε τις πρώτες και να αυξήσουμε τα δεύτερα; Ίσως πρέπει να αναρωτηθούμε για το πώς θα αυξήσουμε την αποτελεσματικότητα των ευρωπαϊκών πόρων και πώς θα τους δαπανούμε πιο έξυπνα.
<P>
Πρέπει να αρχίσουμε να στρεφόμαστε από τη χρηματοδότηση παραδοσιακών υποδομών στη χρηματοδότηση ερευνητικών υποδομών. Ωστόσο, πρέπει να υπάρχει μια κάποια ισορροπία η οποία θα συνυπολογίζει τα διαφορετικά επίπεδα ανάπτυξης διαφορετικών κρατών μελών. Γνωρίζουμε ότι κάθε ευρώ που δαπανάται από τον ευρωπαϊκό προϋπολογισμό είναι πιο επικερδές από ένα ευρώ που δαπανάται από έναν εθνικό προϋπολογισμό. Ωστόσο, ας θυμόμαστε ότι κάθε ευρώ που καταβάλλεται στον ευρωπαϊκό προϋπολογισμό παρέχει επίσης σημαντικά οφέλη και απόδοση σε αυτόν που το κατέβαλε, και όχι μόνο σε αυτόν που λαμβάνει αυτό το ευρώ από τον ευρωπαϊκό προϋπολογισμό. Είναι σημαντική η παρατήρηση ότι οι καθαροί συνεισφέροντες αποκομίζουν επίσης σημαντικά οφέλη από τους πόρους που κατέβαλαν στον ευρωπαϊκό προϋπολογισμό.
<SPEAKER ID="433" NAME="Janusz Lewandowski" LANGUAGE="EN">
Κύριε Πρόεδρε, σας ευχαριστώ για τα σχόλιά σας. Δεν πρόκειται μόνο για σύμπτωση χρόνου και τόπου· στη συζήτηση εδραιώθηκε μια σαφής σχέση μεταξύ της επανεξέτασης του προϋπολογισμού και του ετήσιου προϋπολογισμού για το 2011, ακόμα και των συνοδευτικών μέτρων για την μπανάνα. Αυτό συμβαίνει αργά, πραγματικά αργά. Για να είμαι ειλικρινής, βρισκόμαστε στα μισά των δημοσιονομικών προοπτικών 2007-2013, με τρία χρόνια πίσω μας και άλλα τρία χρόνια μπροστά μας.
<P>
Σας ευχαριστώ για την ενθάρρυνσή σας και σας ευχαριστώ που είστε φιλόδοξοι για το επόμενο βήμα, δηλαδή την παρουσίαση των μελλοντικών δημοσιονομικών προοπτικών. Σας ευχαριστώ που είστε φιλόδοξοι συζητώντας και τις δύο πλευρές του προϋπολογισμού, συμπεριλαμβανομένων των ίδιων πόρων (κ. Daul, κ. Le Foll, κ. Verhofstadt, κ. Boge, κ. Dehaene, κ. Abad, κ. Fernandes, κ. Kalfin, κ. Durant και κ. La Via). Σας ευχαριστώ για την ενθάρρυνσή σας να επιδιώξουμε ευελιξία (κ. Garriga) και απλούστευση (κ. Daul).
<P>
Ο κ. Eickhout ρώτησε για τη θέση του φόρου επί των χρηματοπιστωτικών συναλλαγών ή δραστηριοτήτων. Υπάρχει έμμεση αναφορά στο παράρτημα ότι το προτιμώμενο δεν είναι η φορολόγηση κινητών εργασιών που υπόκεινται εύκολα σε φοροδιαφυγή, αλλά εταιρειών, δηλαδή συναλλαγών δραστηριοτήτων. Δεν χρειάζεται να συμφωνήσουμε διηπειρωτικά για να αποφύγουμε τη φοροδιαφυγή.
<P>
Οι κκ. Garriga και Surjan είναι απογοητευμένοι όσον αφορά τα ποσά. Υπάρχει ένα παράρτημα το οποίο παρέχει κάποια ποσοτικοποίηση, καθώς και η εκτίμηση επιπτώσεων για τη συνοχή. Αυτό είναι το κύριο σημείο που ανέμενα, δεδομένης της γνώσης μου για τη θέση του Κοινοβουλίου. Δεν πρόκειται για αναθεώρηση των ποσών για την περίοδο 2011-2013, όπως ισχυρίστηκαν οι κκ. Boge, Dehaene και Abad και οι κκ. Gardiazabal Rubial και Haug.
<P>
Δεν μπορούμε να κάνουμε προσαρμογές έτσι απλά. Χρειαζόμαστε νομική βάση· μπορούμε να προσαρμοστούμε στη Λισαβόνα και μπορούμε να προσαρμοστούμε στη στρατηγική "ΕΕ 2020" σε ετήσια βάση. Αυτό είναι εφικτό και είναι μια άσκηση που μας περιμένει για το 2011, το 2012 και το 2013, αλλά δεν μπορούμε να το κάνουμε με τη μία, ποσοτικοποιώντας απλώς χωρίς νομική βάση και εισάγοντας νέες απαιτήσεις στον προϋπολογισμό.
<P>
Δεν γνωρίζουμε ακόμα τι θα προκύψει από τη συμφωνία για το ITER και άλλα προγράμματα μεγάλης κλίμακας τα οποία προφανώς θα κοστίζουν περισσότερο έως το 2013. Είστε απογοητευμένοι, αλλά αυτή είναι η απάντησή μου.
<P>
Όσον αφορά τη γεωργία, πρόκειται για ισορροπημένη θέση. Γνωρίζετε, κυρία McGuinness, ότι υπάρχουν πιο ριζοσπαστικές απόψεις για το τι πρέπει να γίνει για τις γεωργικές δαπάνες. Υπάρχει επίσης ισχυρή πολιτική υπεράσπιση. Βρισκόμαστε εδώ για να καταλήξουμε σε μια ισορροπημένη θέση, καθώς τελικά όλα είναι θέμα συμβιβασμού, και πρέπει να έχουμε την τελική συμφωνία 27 χωρών.
<P>
Σας ευχαριστώ και πάλι για τα σχόλιά σας.
<SPEAKER ID="801" NAME="Πρόεδρος">
Κύριε Lewandowski, υπήρξατε πάντα ένας πολύ καλός βουλευτής όταν προασπίζατε τον προϋπολογισμό από την πλευρά μας. Ελπίζουμε ότι δεν θα χρησιμοποιήσετε την εμπειρία που αποκτήσατε εδώ κατά του Κοινοβουλίου, αλλά αντίθετα για να επιτύχετε συναίνεση με το Κοινοβούλιο, και υπό αυτήν την έννοια σας εμπιστευόμαστε.

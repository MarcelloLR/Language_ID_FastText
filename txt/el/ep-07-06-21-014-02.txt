<CHAPTER ID="014-02">
2. Ανθρώπινα δικαιώματα στην Αιθιοπία
<SPEAKER ID="171" NAME="Πρόεδρος">
" ημερήσια διάταξη προβλέπει τη συζήτηση σχετικά με τα ανθρώπινα δικαιώματα στην Αιθιοπία.
<P>
Έλαβα έξι προτάσεις ψηφίσματος .
<SPEAKER ID="172" NAME="Carl Schlyter " AFFILIATION="Verts/ALE">
συντάκτης. - (SV) " Αιθιοπία είναι στην 170η θέση σε ένα σύνολο 177 χωρών όσον αφορά την ανθρώπινη ανάπτυξη.
<P>
" Αιθιοπία έχει πιο σημαντικά πράγματα να κάνει από το να καταπιέζει προσωπικότητες της αντιπολίτευσης και να τις φυλακίζει και να αντιμετωπίζει τους ανθρώπους συλλογικά αντί να τους διώκει για συγκεκριμένα εγκλήματα. Ήδη από τον Οκτώβριο του 2005, επικρίναμε τον τρόπο με τον οποίο αντιμετωπίζει η Αιθιοπία την αντιπολίτευσή της, αλλά το 2006 και κατά τη διάρκεια του τρέχοντος έτους η κατάσταση έχει επιδεινωθεί.
<P>
Πιστεύω ότι πρέπει να έχουμε πιο αυστηρές απαιτήσεις από την Αιθιοπία. Σε τελική ανάλυση, η έδρα της Αφρικανικής Ένωσης είναι στην Αιθιοπία. " Αιθιοπία πρέπει να δίνει το καλό παράδειγμα, και δεν μπορούμε να δεχτούμε ότι η χώρα που φιλοξενεί τον εταίρο της συνεργασίας μας, την Ένωση Αφρικανικών κρατών, επιδίδεται σε εκτεταμένες παραβιάσεις των ανθρωπίνων δικαιωμάτων σε όλο το δικαστικό της σύστημα.
<P>
Πριν μπορέσουμε να καταπιαστούμε με τα θέματα που έχουν σχέση με τη φτώχεια και προβλήματα που σχετίζονται με τη φτώχεια, πρέπει να είμαστε σε θέση να βοηθήσουμε την Αιθιοπία να καταπολεμήσει αυτές τις παραβιάσεις των ανθρωπίνων δικαιωμάτων. Χωρίς μια δραστήρια αντιπολίτευση, δεν μπορούμε να επιλύσουμε τα προβλήματα.
<SPEAKER ID="173" NAME="Marco Cappato " AFFILIATION="ALDE">
συντάκτης. - (IT) Κύριε Πρόεδρε, κυρίες και κύριοι, ήθελα να επισημάνω στον Επίτροπο μια αντίφαση, στην οποία κινδυνεύουμε να υποπέσουμε.
<P>
Το 2005 εμείς ήμασταν, ως Ευρωπαϊκή Ένωση, αυτοί που τους ενθάρρυναν όλους στην Αιθιοπία, συμπεριλαμβανομένων των αντιπροσώπων της εθνότητας Oromo, να συμμετάσχουν στις εκλογές, προκειμένου να συμβάλουν στην εκδημοκρατικοποίηση. Είχαμε επίσης αποστείλει στη χώρα μια από τις σημαντικότερες αποστολές παρατηρητών. Σήμερα, οι εκλεγμένοι συνάδελφοί μας στο ομοσπονδιακό κοινοβούλιο της Αιθιοπίας και στο κοινοβούλιο της Oromia, οι οποίοι βρήκαν το κουράγιο να αποκαλυφθούν, είναι υποχρεωμένοι να εγκαταλείψουν την πατρίδα τους. Εκείνοι μας απηύθυναν έκκληση, δεδομένου ότι ορισμένοι από αυτούς δολοφονήθηκαν για πολιτικούς λόγους, ενώ άλλοι καταφεύγουν στη γειτονική Σομαλία μαζί με χιλιάδες πρόσφυγες Oromo και καταδιώκονται από τα αιθιοπικά στρατεύματα.
<P>
Στο σημείο αυτό, πιστεύω ότι, έχοντας συμβάλει στην προώθηση και στην έναρξη αυτής της διαδικασίας, δεν μπορούμε να εγκαταλείψουμε αυτούς τους ανθρώπους και πρέπει να αναλάβουμε την ευθύνη να υιοθετήσουμε άμεσα μια στρατηγική υποστήριξης στο πλαίσιο των ειδικών μέτρων που προβλέπονται από το νέο μέσο για τη δημοκρατία και τα ανθρώπινα δικαιώματα.
<SPEAKER ID="174" NAME="Zdzisław Zbigniew Podkański " AFFILIATION="UEN">
συντάκτης. - (PL) Κυρία Πρόεδρε, ο σεβασμός των ανθρωπίνων δικαιωμάτων, των δημοκρατικών αρχών, του κράτους δικαίου και της ελευθερίας είναι οι βάσεις στις οποίες πρέπει να οικοδομούνται οι δομές ενός δίκαιου κράτους.
<P>
" Επιτροπή και το Συμβούλιο πρέπει να αναπτύξουν μια συνεκτική στρατηγική δράσεων για να στηρίξουν την δημοκρατική διαδικασία στην Αιθιοπία και να εισαγάγουν μηχανισμούς για την αντιμετώπιση της επιδείνωσης της κατάστασης των ανθρωπίνων δικαιωμάτων σε αυτή την περιοχή. Εκτός από τη σύλληψη και τη φυλάκιση ανθρώπων για τις απόψεις τους, βρίσκω τις πληροφορίες για την κακομεταχείριση και την εκμετάλλευση των παιδιών ιδιαίτερα ανησυχητικές. Πρέπει να καταδικάσουμε την κακοποίηση ανυπεράσπιστων και αθώων παιδιών. Πιστεύω ότι αυτό είναι το πιο σοβαρό έγκλημα που υπάρχει και πρέπει να καταδικαστεί κατηγορηματικά.
<P>
Μόνο ενεργώντας από κοινού και με τη συνεργασία των χωρών που γειτονεύουν με την Αιθιοπία, και εξασφαλίζοντας μεγαλύτερη υποστήριξη από όλη την διεθνή κοινότητα μπορούμε να βελτιώσουμε την ανησυχητική κατάσταση στην Αιθιοπία και να την επαναφέρουμε στην ομαλότητα ούτως ώστε τα άτομα να αντιμετωπίζονται ως οντότητες και όχι ως όργανα.
<SPEAKER ID="175" NAME="Ana Maria Gomes " AFFILIATION="PSE">
συντάκτρια. - (EN) Κυρία Πρόεδρε, υπήρξα επικεφαλής της αποστολής παρατηρητών της ΕΕ για τις εκλογές στην Αιθιοπία το 2005. Εκείνη την περίοδο, οι ηγέτες της αντιπολίτευσης προειδοποίησαν την ΕΕ ότι οι εκλογές θα ήταν άλλη μια πονηρή προσπάθεια του πρωθυπουργού Meles Zenawi να εξαπατήσει τη διεθνή κοινότητα και ότι θα κατέληγαν στη φυλακή ή θα τους θανάτωναν. Εμείς, η ΕΕ, τους πείσαμε να μην μποϋκοτάρουν τις εκλογές, υποσχόμενοι να παρακολουθήσουμε και να διασφαλίσουμε τη λογοδοσία. Οι πολίτες της Αιθιοπίας μας πίστεψαν και ψήφισαν μαζικά με ομαλό τρόπο.
<P>
Ωστόσο, όταν οι άνθρωποι διαδήλωσαν ειρηνικά για την εκλογική απάτη, οι δυνάμεις της κυβέρνησης προσέφυγαν σε βίαιη καταστολή. Τον Ιούνιο και τον Νοέμβριο, εκατοντάδες σκοτώθηκαν σε σφαγές και χιλιάδες τραυματίστηκαν και φυλακίστηκαν, συμπεριλαμβανόμενων των ηγετών που είχαν προειδοποιήσει την ΕΕ. Βρίσκονται μεταξύ των 38 πολιτικών κρατουμένων που κρίθηκαν ένοχοι στις 11 Ιουνίου αυτού του έτους σε μια φαιδρή δίκη στην οποία δεν κατάφεραν να υπερασπιστούν τον εαυτό τους. Οι ποινές αναμένονται τον ερχόμενο Ιούλιο, πρόκειται πιθανότατα για θανατικές ποινές, εις βάρος ορισμένων από τους πιο αντιπροσωπευτικούς, σαφείς και θαρραλέους ηγέτες της Αιθιοπίας - εκλεγμένους βουλευτές του Κοινοβουλίου, υπερασπιστές των ανθρωπίνων δικαιωμάτων, δημοσιογράφους, ακτιβιστές για την ανάπτυξη, δασκάλους και άλλους κρατούμενους συνείδησης. Ο καθηγητής Mesfin Woldemariam, 77 ετών, ο αξιότιμος ιδρυτής του Συμβουλίου της Αιθιοπίας για τα Ανθρώπινα Δικαιώματα, είναι ένας από αυτούς. " ΕΕ είναι ο βασικός δωρητής ενίσχυσης στην Αιθιοπία. Έχω διαπιστώσει τη διαφορά που συντελείται εκεί. Μπορεί να επαναληφθεί αν η Επιτροπή, το Συμβούλιο και τα κράτη μέλη πάψουν να εθελοτυφλούν.
<P>
Πρέπει να δράσουν άμεσα, καθιστώντας υπόλογη την κυβέρνηση της Αιθιοπίας για τις δεσμεύσεις των ανθρωπίνων δικαιωμάτων βάσει της συμφωνίας του Κοτονού, καθιστώντας τον πρωθυπουργό Meles Zenawi προσωπικά υπεύθυνο και πιέζοντας για την απελευθέρωση των κρατουμένων χωρίς καθυστέρηση και άνευ όρων. Πρέπει να ακολουθήσουν τις συστάσεις που διατυπώθηκαν από το Κοινοβούλιο σε πολλά ψηφίσματα, συμπεριλαμβανόμενου αυτού που θα εγκριθεί σήμερα, να μην απογοητεύσουν περισσότερο τον λαό της Αιθιοπίας, να μην απαξιώσουν περαιτέρω τη δέσμευση της Ευρώπης για την ανάπτυξη στην Αφρική και να μην προδώσουν περαιτέρω τις βασικές αρχές μας της δημοκρατίας και των ανθρωπίνων δικαιωμάτων.
<SPEAKER ID="176" NAME="Bernd Posselt " AFFILIATION="PPE-DE">
συντάκτης. - (DE) Κυρία Πρόεδρε, ήδη στις αρχές του Μεσαίωνα, η Αιθιοπία έπαιξε ηγετικό ρόλο στον διάλογο μεταξύ χριστιανισμού και Ισλάμ. Είναι το πιο παλιό ανεξάρτητο κράτος της Αφρικής, με πανάρχαιο πολιτισμό, αγωνίστηκε ενάντια στον φασισμό και την αποικιοκρατία και είναι -όπως ήδη αναφέρθηκε- η χώρα όπου έχει σήμερα την έδρα της η Αφρικανική Ένωση.
<P>
Αν τα λάβει κανείς υπόψη όλα αυτά, δεν μπορεί παρά να διαπιστώσει με φρίκη πού έφερε τη χώρα αυτή ο κομμουνισμός. Όταν έγιναν πριν από δύο χρόνια ελεύθερες εκλογές στην Αιθιοπία, αυτό ήταν μια στιγμή ελπίδας, όμως η ελπίδα αυτή χάθηκε αμέσως μόλις οι διαδηλώσεις πνίγηκαν στο αίμα και σημειώθηκαν κύματα συλλήψεων. " κ. Gomes υπογράμμισε δικαιολογημένα ότι τα θύματα αυτών των πρώτων κυμάτων συλλήψεων ήταν οι ηγέτες όλων των παρατάξεων της χώρας, τους οποίους είχε επίσης ως στόχο το πρόσφατο φετινό κύμα συλλήψεων και οι σχετικές δίκες και καταδίκες. Γι' αυτό πρέπει τώρα να υιοθετήσουμε μία πιο αυστηρή γραμμή.
<P>
Απευθύνω έκκληση προς το Συμβούλιο και την Επιτροπή να μας δώσει επιτέλους τις εκθέσεις των παρατηρητών που παρακολούθησαν αυτές τις στημένες, άδικες δίκες. Ζητώ -όπως και το ψήφισμα- τη σύσταση ανεξάρτητης εξεταστικής επιτροπής γιατί η εξεταστική επιτροπή του αιθιοπικού κοινοβουλίου φυλακίστηκε ή εκδιώχθηκε στο εξωτερικό, ακριβώς επειδή σκόπευε να αποκαλύψει την αλήθεια για όλα αυτά. Δεν μπορούμε να το δεχτούμε αυτό. Ως εκ τούτου χρειαζόμαστε τώρα επιτέλους μία ανεξάρτητη έρευνα και είναι επειγόντως απαραίτητο να αξιοποιήσουμε την ισχυρή μας θέση σε αυτή τη χώρα για να υπερασπιστούμε εκεί επιτέλους το κράτος δικαίου και τα ανθρώπινα δικαιώματα.
<SPEAKER ID="177" NAME="Tadeusz Zwiefka">
εξ ονόματος της Ομάδας PPE-DE. - (PL) Κυρία Πρόεδρε, αν ανακοινωθούν περισσότερες θανατικές ποινές στους αγωνιστές της αντιπολίτευσης στην Αιθιοπία στο άμεσο μέλλον, αυτό θα είναι καταστροφικό όχι μόνο για τον λαό της Αιθιοπίας αλλά επίσης για τη δημοκρατία μας. Έχω παρακολουθήσει την εξέλιξη της κατάστασης στην Αιθιοπία, και έχω καταλήξει στο συμπέρασμα ότι οι αρχές της Αιθιοπίας θεωρούν ότι οι εκλογές που διεξήχθησαν το 2005 αποτελούν την επίτευξη ενός στόχου, αντί για την αρχή της διαδικασίας για την επίτευξη αυτού του στόχου.
<P>
Αναρωτιέμαι μήπως αυτό οφείλεται στο γεγονός ότι παρά τις επαληθευμένες και τεκμηριωμένες καταχρήσεις από το κυβερνών κόμμα, οι προαναφερθείσες εκλογές έχουν αναγνωριστεί ως οι πιο δημοκρατικές εκλογές που διεξήχθησαν ποτέ στα τρία χιλιάδες χρόνια ιστορίας της Αιθιοπίας.
<P>
Το ψήφισμα που πρόκειται να ψηφίσουμε σήμερα στο Ευρωπαϊκό Κοινοβούλιο περιέχει πολλές αναφορές σε περιπτώσεις που πρέπει να καταδικάσουμε ρητά. Διαπιστώνουμε ότι η κατάσταση σχετικά με τον σεβασμό των ανθρωπίνων δικαιωμάτων στην Αιθιοπία εξακολουθεί να είναι πολύ σοβαρή. " διαδικασία του εκδημοκρατισμού έχει σταματήσει εντελώς σε αυτή τη χώρα. Δεν μπορεί να υπάρχει καμία δικαιολογία για τη σύλληψη των ηγετικών στελεχών της αντιπολίτευσης, που διατρέχουν τον κίνδυνο να δεχτούν θανατικές ποινές μετά από δίκες που δεν πληρούν τα διεθνώς αναγνωρισμένα πρότυπα για ελεύθερες και δίκαιες δίκες.
<P>
Απλά δεν μπορούμε να παραβλέπουμε την παραβίαση των θεμελιωδών δικαιωμάτων, με το επιχείρημα ότι είναι αδύνατο να περιμένουμε πλήρη συμμόρφωση με τα πρότυπα της ευρωπαϊκής δημοκρατίας στην Αφρική. " Αιθιοπία είναι μια χώρα με μακρά και σημαντική ιστορία. Πιστεύω ότι ο λαός της αξίζει πολύ περισσότερα, και ότι είναι χρέος μας να τον βοηθήσουμε.
<SPEAKER ID="178" NAME="Karin Scheele">
εξ ονόματος της Ομάδας PSE. - (DE) Κυρία Πρόεδρε, στις 11 Ιουνίου καταδικάστηκαν 38 ηγετικά στελέχη της αντιπολίτευσης. Οι κατηγορίες εκτείνονταν από εγκλήματα κατά του συντάγματος μέχρι την εσχάτη προδοσία και σχετίζονται με τις μαζικές διαμαρτυρίες μετά από τις αμφισβητούμενες εκλογές πριν από δύο χρόνια, που κόστισαν τη ζωή σε σχεδόν 200 ανθρώπους. " εξεταστική επιτροπή του αιθιοπικού κοινοβουλίου διαπίστωσε -πριν συλληφθούν ή εκδιωχθούν τα μέλη της στο εξωτερικό- ότι οι δυνάμεις ασφαλείας άσκησαν τότε δυσανάλογη βία και ότι ελεύθεροι σκοπευτές στόχευσαν σε ηγετικά στελέχη της αντιπολίτευσης. " απόφαση αναμένεται τους επόμενους μήνες και υπάρχει κίνδυνος να καταδικαστούν σε θάνατο οι περισσότεροι κατηγορούμενοι. Καλούμε την αιθιοπική κυβέρνηση να απελευθερώσει άμεσα και χωρίς όρους όλους τους πολιτικούς κρατουμένους. Οι δικαστικές αρχές της Αιθιοπίας πρέπει να επανεξετάσουν αμέσως την απόφασή τους και η κυβέρνηση πρέπει να μεριμνήσει για μία ανεξάρτητη δικαιοσύνη και για ελευθερία του τύπου.
<SPEAKER ID="179" NAME="Μάριος Ματσάκης">
εξ ονόματος της Ομάδας ALDE. - (EN) Κυρία Πρόεδρε, η Αιθιοπία, μια χώρα με πληθυσμό 75 εκατομμυρίων, είναι ένα από τα πιο φτωχά κράτη της Αφρικής και σχεδόν τα δύο τρίτα των πολιτών της είναι αναλφάβητοι. Είχε επώδυνη ιστορία, περνώντας από την αποικιοκρατία στη βασιλική ολιγαρχία, στη Μαρξιστική δικτατορία και, πρόσφατα, σε ένα τύπο εμφανούς κοινοβουλευτικής δημοκρατίας, αλλά με σοβαρά δημοκρατικά ελλείμματα.
<P>
Δεν περιμένουμε οι δημοκρατικοί κανόνες της Αιθιοπίας να αγγίζουν τις ευρωπαϊκές προδιαγραφές. Αυτό θα ήταν παράλογο από την πλευρά μας, λαμβάνοντας υπόψη τα τεράστια προβλήματα της χώρας, αλλά αναμένουμε από την κυβέρνηση της Αιθιοπίας να επιδείξει σεβασμό τουλάχιστον για τα βασικά ανθρώπινα δικαιώματα.
<P>
Ανησυχούμε προς το παρόν πολύ για την ψυχολογικά παρανοϊκή νοοτροπία του καθεστώτος στην Αντίς Αμπέμπα, που βρίσκεται πίσω από μια μεγάλης κλίμακας καταστολή των ηγετών της αντιπολίτευσης, των δημοσιογράφων και των ακτιβιστών των ανθρωπίνων δικαιωμάτων. Ανησυχούμε ιδιαίτερα για τα ελεγχόμενα από την κυβέρνηση, διεφθαρμένα δικαστικά και αστυνομικά συστήματα που λειτουργούν στη χώρα και καλούμε τις αρχές της Αιθιοπίας να προχωρήσουν άμεσα σε δραστικές αλλαγές και διορθωτικά μέτρα προκειμένου να αντιμετωπιστεί η παρούσα αβυσσαλέα κατάσταση, δείχνοντας συγχρόνως στον υπόλοιπό κόσμο ότι ενδιαφέρονται πραγματικά για τη δικαιοσύνη και τη δημοκρατία και όχι απλώς να το ισχυρίζονται.
<SPEAKER ID="180" NAME="Raül Romeva i Rueda">
εξ ονόματος της Ομάδας Verts/ALE. - (IT) Κυρία Πρόεδρε, κυρίες και κύριοι, είμαι βέβαιος ότι αυτή τη φορά θα συμφωνήσουμε με τον κ. Cappato.
<P>
(ES) Κυρία Πρόεδρε, θέλω να εκφράσω την υποστήριξή μου και να αναγνωρίσω το έργο που επιτελούν ορισμένοι συνάδελφοί μας αναφορικά με την Αιθιοπία εδώ και πολύ καιρό και ιδιαίτερα το έργο της φίλης και συναδέλφου Ana Gomes, όχι μόνο λόγω της αποστολής που πραγματοποιήθηκε, αλλά επειδή όλα αυτά τα χρόνια καταδικάζει την κατάσταση στην Αιθιοπία και την αντιμετωπίζει εξαιρετικά σοβαρά.
<P>
Πιστεύω ότι η στήριξη αυτού του ψηφίσματος που πρόκειται να εγκρίνουμε σήμερα μπορεί να είναι κρίσιμη από την άποψη της αλλαγής της κατάστασης στην Αιθιοπία.
<P>
Κατά την άποψή μου, ήταν σημαντικό να βλέπουμε τόσο τον πρόεδρο όσο και τον αντιπρόεδρο της εξεταστικής επιτροπής για τα γεγονότα που συνέβησαν δύο χρόνια πριν, να εξαναγκάζονται σε φυγή από τη χώρα, εξαιτίας των πιέσεων της κυβέρνησης Meles ενόψει των αποτελεσμάτων της έρευνάς τους.
<P>
Αυτό είναι κάτι για το οποίο δεν μπορούμε να μείνουμε σιωπηλοί, ιδιαίτερα λόγω του γεγονότος ότι η Ευρωπαϊκή Ένωση ήταν εκείνη που προώθησε και νομιμοποίησε τις εκλογές σε αυτή τη χώρα πριν από δύο χρόνια.
<P>
Επομένως η κατάσταση είναι σαφώς ανησυχητική. Είναι σοβαρή και απαιτεί άμεση απάντηση.
<SPEAKER ID="182" NAME="John Attard-Montalto" AFFILIATION="PSE">
(MT) " Ευρώπη αντιμετωπίζει την Αιθιοπία με αντικρουόμενα συναισθήματα. Αρχικά είχε εξαιρετική αυτοπεποίθηση ότι θα μπορούσε να βοηθήσει αυτή τη χώρα να επιτελέσει πρόοδο προς τη δημοκρατία. Αυτός είναι ο λόγος που στείλαμε στην Αιθιοπία μία από τις μεγαλύτερες αποστολές παρατηρητών που έχουμε στείλει ποτέ.
<P>
" Δύση βλέπει την Αιθιοπία σχεδόν σαν ένα σύμμαχο, και λέγοντας Δύση εννοώ επίσης την Αμερική. " Δύση χαιρέτησε επίσης τη Σομαλία όταν προσέφερε βοήθεια στην κυβέρνηση της Αιθιοπίας. Τι έγινε στο εσωτερικό της χώρας, όμως; Στο εσωτερικό, είδαμε ότι, επειδή αυτή η χώρα βασίζεται στη διεθνή βοήθεια, ιδιαίτερα από τη Δύση, τα ανθρώπινα δικαιώματα δεν γίνονται σεβαστά· οι μειονότητες τιμωρούνται με τον ένα ή τον άλλο τρόπο, και υπάρχει διαφθορά μεταξύ της αστυνομίας και των δικαστικών αρχών. Έχουμε διαπιστώσει επίσης ότι υπάρχουν περίπου σαράντα άτομα στη φυλακή, που πιθανότατα θα καταδικαστούν με τη θανατική ποινή. Επομένως, πιστεύω ότι η Ευρώπη πρέπει να προσπαθήσει να αρχίσει εκ νέου τις διαπραγματεύσεις με ένα συνεργατικό παρά με έναν αυταρχικό τρόπο με αυτή τη χώρα. Πρέπει να δώσουμε το μήνυμα στην Αιθιοπία ότι δεν μπορεί να συνεχίσει να ενεργεί κατ' αυτόν τον τρόπο.
<SPEAKER ID="183" NAME="László Kovács">
Επιτροπή. (EN) Κυρία Πρόεδρε, θα ήθελα να σας διαβεβαιώσω ότι η Επιτροπή συμμερίζεται απολύτως τις ανησυχίες του Κοινοβουλίου για την έλλειψη προόδου όσον αφορά τον εκδημοκρατισμό στην Αιθιοπία, καθώς και για την επιδείνωση της κατάστασης μετά τη μετεκλογική κρίση του 2005.
<P>
" Επιτροπή, σε συνεργασία με τα κράτη μέλη και τη διεθνή κοινότητα, κατέβαλε σημαντικές προσπάθειες για την άμβλυνση των εντάσεων και καλεί την κυβέρνηση της Αιθιοπίας να κάνει πρακτικά βήματα για τη συμφιλίωση και τον εκδημοκρατισμό της χώρας, να αποκαταστήσει την εμπιστοσύνη και να απελευθερώσει τους κρατούμενους ηγέτες της αντιπολίτευσης και τους εκπρόσωπους των ΜΜΕ και της κοινωνίας των πολιτών. Στις σχέσεις της με τις αρχές της Αιθιοπίας, η Επιτροπή τονίζει συνεχώς τη σημασία των μεταρρυθμίσεων, συμπεριλαμβανόμενης της εφαρμογής των συστάσεων της αποστολής παρατηρητών της ΕΕ για τις εκλογές το 2005.
<P>
Όσον αφορά τους πολιτικούς κρατούμενους, ο Πρόεδρος Barroso και ο Επίτροπος Michel επανέλαβαν τις ανησυχίες τους αρκετές φορές στον πρωθυπουργό Meles Zenawi, ζητώντας μια σύντομη, δίκαιη και διαφανή δίκη, ζητώντας την απόσυρση των πιο προκλητικών κατηγοριών και τονίζοντας ότι δεν θεωρούν τη δίκη ως την κατάλληλη λύση στα πολιτικά προβλήματα της Αιθιοπίας. " χορήγηση αμνηστίας στους πολιτικούς κρατούμενους προτάθηκε επίσης στον πρωθυπουργό της Αιθιοπίας. " παρουσία ενός παρατηρητή δικηγόρου της ΕΕ στη δίκη των κρατουμένων επιδιώκει να υπενθυμίσει στις αρχές της Αιθιοπίας την προσοχή που δίνει η ΕΕ όσον αφορά αυτό το θέμα.
<P>
Παρά την πρόσφατη απελευθέρωση 26 εκ των 131 βασικών εναγομένων, για τους οποίους αποσύρθηκαν μερικές από τις αρχικές κατηγορίες, η Επιτροπή ανησυχεί σοβαρά επί του παρόντος για την καταδίκη 38 πολιτικών κρατουμένων στις 11 Ιουνίου, η οποία μπορεί να οδηγήσει ακόμη και στη θανατική ποινή.
<P>
" Επιτροπή, τα κράτη μέλη της ΕΕ και η διεθνής κοινότητα παρακολουθούν εκ του σύνεγγυς την κατάσταση, λαμβάνοντας επίσης υπόψη τις συνεχιζόμενες προσπάθειες διαμεσολάβησης μεταξύ των αρχών της Αιθιοπίας και των κρατουμένων. " Επιτροπή στηρίζει τη διαμεσολάβηση, αλλά αναμένει να οδηγήσει η διαμεσολάβηση αυτή στην άνευ όρων απελευθέρωση των πολιτικών κρατουμένων.
<P>
" Επιτροπή έχει επίγνωση ότι η πολιτική κατάσταση οφείλεται στην έλλειψη δημοκρατικών μεταρρυθμίσεων και στις εκτεταμένες παραβιάσεις των ανθρωπίνων δικαιωμάτων, όπως συλλήψεις και κρατήσεις χωρίς την απαγγελία κατηγοριών. Θα ήθελα να σας διαβεβαιώσω ότι δεν θα εγκαταλείψουμε ποτέ αυτούς τους πολίτες της Αιθιοπίας, οι οποίοι είναι αφοσιωμένοι στη δημοκρατία, πολλοί εκ των οποίων έχουν φυλακισθεί και υποχρεώθηκαν να εγκαταλείψουν τη χώρα.
<P>
Παρά τη σχετική πρόοδο που συντελέστηκε στους κοινοβουλευτικούς κανόνες, υπάρχει έλλειψη ουσιαστικής προόδου στις δεσμεύσεις που έλαβε ο πρωθυπουργός έναντι της αντιπολίτευσης μετά τις εκλογές, κυρίως όσον αφορά τις εκλογικές μεταρρυθμίσεις, την ανεξαρτησία του Διεθνούς Εκλογικού Συμβουλίου, τις μεταρρυθμίσεις των ΜΜΕ, την ανεξαρτησία της δικαστικής εξουσίας και των δυνάμεων ασφαλείας και του στρατού.
<P>
" Επιτροπή παραμένει πεπεισμένη ότι πρέπει να συνεχίσουμε τον εντατικό πολιτικό διάλογο με τις αρχές της Αιθιοπίας όσον αφορά τόσο κρίσιμα θέματα, σε κάθε δυνατή ευκαιρία. Ο Επίτροπος Michel, ο οποίος έχει εμπλακεί προσωπικά, έχει θέσει ως προτεραιότητα να διατηρήσει έναν ανοιχτό και διαρθρωμένο διάλογο μαζί τους, στο πλαίσιο του άρθρου 8 της Συμφωνίας του Κοτονού όσον αφορά τον πολιτικό διάλογο, ως τον πιο κατάλληλο τρόπο να προωθηθεί η ενισχυμένη διακυβέρνηση, η συμφιλίωση και η δημοκρατία. " Επιτροπή αναγνωρίζει ότι για τον εκδημοκρατισμό απαιτείται χρόνος και πρέπει να παραμείνουμε σε επαγρύπνηση καθώς και έτοιμοι να στηρίξουμε τις προσπάθειες της κυβέρνησης προς αυτήν την κατεύθυνση.
<P>
Όσον αφορά την θανατική ποινή, καταστήσαμε απολύτως σαφές στον πρωθυπουργό της Αιθιοπίας ότι η Ευρωπαϊκή Ένωση αντιτίθεται στη χρήση της κάτω από οποιαδήποτε συνθήκη και θεωρεί την κατάργησή της ένα κρίσιμο βήμα προς την προώθηση της ανθρώπινης αξιοπρέπειας.
<SPEAKER ID="184" NAME="Πρόεδρος">
Σας ευχαριστούμε, κύριε Επίτροπε.
<P>
" συζήτηση έληξε και η ψηφοφορία θα διεξαχθεί εντός ολίγου.

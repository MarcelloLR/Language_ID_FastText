<CHAPTER ID="012">
Δεύτερη ευρωπαϊκή διάσκεψη κορυφής για τους Ρομ (συζήτηση)
<SPEAKER ID="327" NAME="Πρόεδρος">
" ημερήσια διάταξη προβλέπει τη συζήτηση επί των προφορικών ερωτήσεων προς το Συμβούλιο και την Επιτροπή σχετικά με τη δεύτερη ευρωπαϊκή διάσκεψη κορυφής για τους Ρομ. (B7-0013/2010, B7-0014/2010, B7-0202/2010, B7-0203/2010).
<SPEAKER ID="328" NAME="Monika Flašíková Beňová" LANGUAGE="SK">
Όλες οι κοινοβουλευτικές ερωτήσεις που υποβάλλονται στην Επιτροπή και το Συμβούλιο με την ευκαιρία της επικείμενης ευρωπαϊκής συνόδου κορυφής για τους Ρομ συνδέονται με αρκετούς κοινούς παρονομαστές.
<P>
Ο πρώτος είναι η δυσαρέσκεια με την τρέχουσα κατάσταση στην οποία βρίσκονται οι περισσότεροι Ρομ που ζουν στην Ευρωπαϊκή Ένωση. Αυτό το θέμα συνδέεται επίσης στενά με τη δυσαρέσκεια για τις δαπάνες ή το επίπεδο των προενταξιακών δαπανών και τα διαρθρωτικά ταμεία με σκοπό την ένταξη των Ρομ στην υπόλοιπη κοινωνία, καθώς και την κοινωνική αποκατάστασή τους. Ένα άλλο σημαντικό σημείο είναι ο ρόλος της κοινωνίας των πολιτών, περιλαμβανομένων των οργανώσεων των Ρομ, στη δραστηριοποίηση για την επίλυση των προβλημάτων.
<P>
Αμφότερα τα θέματα είναι σημαντικά, αλλά θα ήθελα να επισημάνω ότι είναι πολύ σημαντικό με ποιον τρόπο αυτά τα προβλήματα θα επιλυθούν. Ας είμαστε ειλικρινείς με τον εαυτό μας - μετά από πολλά χρόνια ασαφών πολιτικών διακηρύξεων και αδράνειας, αρκετοί από εμάς αισθανόμαστε έντονη την ανάγκη να κινηθούμε τελικά προς τη συγκεκριμένη δράση. Είμαι ασυμβίβαστη υποστηρίκτρια των ανθρωπίνων δικαιωμάτων και όλες μου οι δηλώσεις στην Αίθουσα του Ευρωπαϊκού Κοινοβουλίου κατά τη διάρκεια των έξι τελευταίων ετών ήσαν σε αυτό το πλαίσιο. Αυτά τα έξι χρόνια, άκουσα επίσης αρκετές συζητήσεις σχετικά με τις διακρίσεις εις βάρος των εθνοτικών Ρομ και την ανάγκη για λύσεις στα εθνοτικά προβλήματά τους. Παρά τις αμέτρητες συζητήσεις, δεν κατορθώσαμε να λάβουμε οιαδήποτε ουσιαστικά μέτρα προς συγκεκριμένη λύση και πιστεύω ότι αυτό οφείλεται κυρίως σε εμάς οι οποίοι επισήμως εστιάζουμε στον τεχνικό όρο διακρίσεις και δεν αντιμετωπίζουμε τους πραγματικούς λόγους που αποτελούν την αιτία της τρέχουσας κατάστασης, στην οποία ζουν οι συμπολίτες μας Ρομ.
<P>
Κατά συνέπεια, αν θέλουμε πραγματικά να αντιμετωπίσουμε το πρόβλημα των Ρομ, πρέπει να εστιάσουμε κυρίως στη συμμόρφωση με τις διεθνείς συνθήκες για το εσωτερικό δίκαιο, καθώς και στις διεθνείς συμβάσεις. Έχω ιδιαίτερα κατά νου τη σύμβαση για τα δικαιώματα του παιδιού, όπου οι διατάξεις παραβιάζονται από πολλές οικογένειες Ρομ. Αναφέρομαι στη Σλοβακική Δημοκρατία, όπου υπάρχουν διατάξεις για δωρεάν φροντίδα και εκπαίδευση στα σχολεία της πρωτοβάθμιας και δευτεροβάθμιας εκπαίδευσης. Όλα αυτά παρέχονται και χρηματοδοτούνται από το κράτος. Ωστόσο, ακόμη και σε αυτές τις δύο πολιτικές, τα βασικά δικαιώματα του παιδιού δεν γίνονται σεβαστά.
<P>
Αν πραγματικά θέλετε να συζητήσουμε αντικειμενικά σχετικά με την επίλυση των προβλημάτων των Ρομ, τότε πρέπει να ασχοληθούμε με τους λόγους και τις αιτίες που οδηγούν σε διακρίσεις.
<SPEAKER ID="330" NAME="Hélène Flautre" LANGUAGE="FR">
Κύριε Πρόεδρε, η Υπηρεσία για τα Θεμελιώδη Δικαιώματα αναφέρει ότι οι Ρομ υφίστανται κάθε είδους διακρίσεις σε κάθε τομέα, σε σχέση είτε με την πρόσβαση στην εργασία, την υγειονομική περίθαλψη, την εκπαίδευση είτε τη στέγαση. Συνεπώς, είναι η μειονότητα που υφίσταται τις περισσότερες διακρίσεις στην Ευρώπη.
<P>
Το 2009, για παράδειγμα, κατά μέσο όρο, ένας στους τέσσερις Ρομ υπήρξε θύμα αδικήματος -συγκεκριμένα επιθέσεις, απειλές και σοβαρή παρενόχληση- τουλάχιστον μία φορά κατά τη διάρκεια των 12 προηγούμενων μηνών ενώ, την ίδια περίοδο, ένας στους τρεις Ρομ ανακρίθηκε από την αστυνομία κατά μέσο όρο τέσσερις φορές κατά τη διάρκεια των 12 προηγούμενων μηνών. " περιθωριοποιημένη κατάστασή τους επιδεινώνεται από την έλλειψη ευαισθητοποίησής τους για τα δικαιώματά τους.
<P>
Αυτή η κατάσταση, που πλήττει σχεδόν 10 εκατομμύρια ανθρώπους στην καρδιά της Ευρωπαϊκής Ένωσης, η οποία τώρα διαθέτει τον Χάρτη Θεμελιωδών Δικαιωμάτων και σύντομα θα είναι συμβαλλόμενο μέρος στην Ευρωπαϊκή Σύμβαση για τα Ανθρώπινα Δικαιώματα, δημιουργεί σοβαρές αμφιβολίες για την πολιτική των μη διακρίσεων και της αποτελεσματικότητας των δικαιωμάτων, τόσο σε επίπεδο ΕΕ όσο και κρατών μελών. Έπρεπε να υπάρξει η ρατσιστική βία στην Ιταλία τον Δεκέμβριο του 2007 για να έχουμε τελικά ως αποτέλεσμα μια μεγάλης κλίμακας, υψηλού επιπέδου ευρωπαϊκή κινητικότητα στην οργάνωση της πρώτης ευρωπαϊκής συνόδου κορυφής τον Σεπτέμβριο του 2008.
<P>
Ωστόσο, η έκκληση για ένα στρατηγικό πλαίσιο της Ευρωπαϊκής Ένωσης για την ένταξη των Ρομ, περιλαμβανομένης οδηγίας για την ένταξη στην κοινωνία των Ρομ, δεν έχει δει ακόμη το φως της δημοσιότητας. Τα κράτη μέλη -όπως η Γαλλία και ορισμένα άλλα επίσης- που διατηρούν προσωρινά μέτρα για ένταξη στις αγορές τους για Βούλγαρους και Ρουμάνους θέτουν σε μειονεκτική θέση τους Ρομ και αυτά τα μέτρα πρέπει να αποσυρθούν το συντομότερο ως ένδειξη πολιτικής καλής θέλησης.
<P>
Τα κράτη μέλη πρέπει τελικά να εγκαταλείψουν τη διαπραγμάτευση συμφωνιών διμερούς επανεισδοχής με το Κοσσυφοπέδιο, οι οποίες οδηγούν στην επιστροφή των Ρομ σε στρατόπεδα μολυσμένα με μόλυβδο στη βόρεια Μιτροβίτσα, όπως μπόρεσε να αποδείξει ο κ. Hammarberg, ο Επίτροπος του Συμβουλίου της Ευρώπης για τα Ανθρώπινα Δικαιώματα.
<P>
Όσον αφορά την Ευρωπαϊκή Επιτροπή, επιθυμώ να της υπενθυμίσω το ψήφισμα του Ευρωπαϊκού Κοινοβουλίου της 11ης Μαρτίου 2009 για την κοινωνική κατάσταση των Ρομ. Κατά τη διάρκεια αυτού του έτους για την καταπολέμηση της φτώχειας, πιστεύω ότι μπορούμε τελικά να αποφασίσουμε να κάνουμε βέλτιστη χρήση των μέσων που διαθέτουμε και των διαρθρωτικών ταμείων μας με σκοπό την επίλυση αυτής της σοβαρής κατάστασης.
<SPEAKER ID="331" NAME="Diego López Garrido" LANGUAGE="ES">
Κύριε Πρόεδρε, θα απαντήσω στις ερωτήσεις που έθεσαν η κ. Flašíková Beňová και η κ. Flautre σχετικά με ένα θέμα το οποίο επηρεάζει άμεσα τα ανθρώπινα δικαιώματα, επειδή ο πληθυσμός των Ρομ, όπως γνωρίζετε, είναι η μεγαλύτερη εθνοτική μειονότητα που ζει στην Ευρωπαϊκή Ένωση, και δεν μπορούμε να πούμε ότι απολαμβάνει το ίδιο επίπεδο διαβίωσης με τον μέσο ευρωπαίο πολίτη.
<P>
Όσον αφορά τις ερωτήσεις οι οποίες μου ετέθησαν, η πρώτη εγείρει το θέμα των διαρθρωτικών ταμείων σε αυτόν τον τομέα, και θα ήθελα να πω ότι τα συμπεράσματα τα οποία η ισπανική Προεδρία προτίθεται να εγκρίνει στο Συμβούλιο περιέχουν αυτές τις δέκα βασικές αρχές, οι οποίες περιλαμβάνουν την αναθεώρηση ή την τροποποίηση των υφιστάμενων επιχειρησιακών προγραμμάτων των διαρθρωτικών ταμείων, καθώς και μελλοντικούς κανονισμούς για την περίοδο που αρχίζει το 2014.
<P>
Έχουμε τονίσει ότι πρέπει να γίνει πλήρης χρήση των διαρθρωτικών προγραμμάτων για να προάγουμε την ένταξη του πληθυσμού των Ρομ και, ειδικά, έχουμε προτείνει να εφαρμοστούν ολοκληρωμένες δράσεις τόσο στις αγροτικές όσο και στις αστικές περιοχές, με βάση την πρόσφατη τροποποίηση του άρθρου 7 του Ευρωπαϊκού Ταμείου Περιφερειακής Ανάπτυξης. Με αυτό επιδιώκεται η συνολική προαγωγή των κοινοτήτων Ρομ αρχίζοντας με τις βελτιώσεις στη διαβίωση και την κοινωνική κατάστασή τους.
<P>
" δεύτερη ερώτηση αφορά στη δράση που θα αναλαμβάνουν οι τοπικές αρχές. Γνωρίζουμε ότι, προκειμένου ο πληθυσμός Ρομ να έχει πρόσβαση στα διαρθρωτικά ταμεία, οι τοπικές αρχές, οι οργανώσεις των Ρομ και ο ίδιος ο πληθυσμός Ρομ χρειάζεται να συμμετέχουν ενεργά σε όλες τις φάσεις της διαδικασίας· ήτοι, στον σχεδιασμό, τη διαχείριση, τον έλεγχο και την αξιολόγηση των ευρωπαϊκών κονδυλίων.
<P>
Στα συμπεράσματά του, το Συμβούλιο προτείνει επίσης η Ευρωπαϊκή Επιτροπή να παρέχει τεχνική υποστήριξη και καθοδήγηση στα κράτη μέλη και στις τοπικές αρχές και να διευκολύνει τον οριζόντιο συντονισμό μεταξύ των κρατών μελών και τον κάθετο συντονισμό από το ευρωπαϊκό επίπεδο έως το εθνικό, περιφερειακό και τοπικό επίπεδο.
<P>
" τρίτη ερώτηση ερωτά αν η προεδρική τρόικα έχει στρατηγική πρόταση ή στρατηγική ατζέντα για αυτό το θέμα. Μπορώ να επιβεβαιώσω ότι, στο πρόγραμμα που συντάχθηκε από την προεδρική τρόικα , η κοινωνική και οικονομική ένταξη των Ρομ αντιμετωπίζεται ρητά. Αυτή η πρόθεση περιέχεται στο πρόγραμμα που εγκρίθηκε ομόφωνα από το Συμβούλιο Γενικών Υποθέσεων και, κατά συνέπεια, εναρμονίζεται με τη στρατηγική για τους επόμενους 18 μήνες, που είναι η περίοδος που καλύπτεται από το πρόγραμμα της προεδρικής τρόικας .
<P>
Αντιλαμβανόμαστε την ανάγκη να δεσμευτούμε τόσο για βραχυπρόθεσμα όσο και για μακροπρόθεσμα μέσα. Για να διορθώσουμε τις ανισότητες, βραχυπρόθεσμα, πρέπει να θέσουμε κατά προτεραιότητα τα εργαλεία που ανέφερα προηγουμένως και να εγκρίνουμε πρόγραμμα δράσης για να αντιμετωπιστούν αμέσως θέματα όπως το θέμα των μαθητών που φοιτούν σε ειδικά σχολεία τα οποία, σε ορισμένες περιπτώσεις, κυρίως ή εντελώς προορίζονται για τα παιδιά των Ρομ - μια κατάσταση η οποία προκαλεί σαφή διαχωρισμό· προβλήματα στέγασης, όπως αναφέρθηκε νωρίτερα· θέματα υγείας, και πρόσβασης στην απασχόληση.
<P>
Μακροπρόθεσμα, θέλουμε επίσης να δούμε μια οριζόντια προσέγγιση ενσωμάτωσης στα θέματα των Ρομ σε όλους τους τομείς της πολιτικής της Ευρωπαϊκής Ένωσης, και αυτό πρέπει να γίνει εντός του πλαισίου της ανοικτής μεθόδου συντονισμού και σε τομείς όπως τα θεμελιώδη δικαιώματα, η καταπολέμηση των διακρίσεων, η περιφερειακή ανάπτυξη, η εκπαίδευση και η πρόσβαση στη δημόσια απασχόληση και τις δημόσιες υπηρεσίες.
<P>
Τέλος, όσον αφορά το θέμα των μη διακρίσεων, είναι ευρέως γνωστό ότι, κατά τη διάρκεια της θητείας της, η ισπανική Προεδρία, και για την ακρίβεια η προεδρική τρόικα, προτίθεται να προωθήσει την έγκριση οδηγίας η οποία, για αρκετό καιρό τώρα, δεν έχει εγκριθεί ή δεν έχει λάβει την τελική μορφή της στην Ευρωπαϊκή Ένωση: μια ολοκληρωμένη οδηγία για την καταπολέμηση των διακρίσεων και για την προαγωγή των ίσων δικαιωμάτων είναι ζωτικής σημασίας, και κυρίως για εκείνες τις ομάδες οι οποίες υφίστανται ιδιαίτερες διακρίσεις και, ειδικά, την κοινότητα των Ρομ.
<SPEAKER ID="332" NAME="Viviane Reding" LANGUAGE="EN">
Κύριε Πρόεδρε, θα ήθελα να ευχαριστήσω τον κ. Swoboda και τους συναδέλφους του για την κατάθεση αυτής της προφορικής ερώτησης σχετικά με την ευρωπαϊκή διάσκεψη κορυφής για τους Ρομ. Επιτρέπει στην Επιτροπή να εκφράσει τη δέσμευσή της για τη διασφάλιση της προστασίας των θεμελιωδών δικαιωμάτων, αφενός, και την πλήρη κοινωνική και οικονομική ένταξη στις κοινωνίες μας, αφετέρου. Μόλις ακούσαμε το Συμβούλιο να απευθύνει πραγματική έκκληση σχετικά με τον τρόπο με τον οποίο τα κράτη μέλη πρέπει να προχωρήσουν θέτοντας αυτό στο επίκεντρο των πολιτικών τους.
<P>
Όπως γνωρίζετε, αυτή η συζήτηση διεξάγεται λίγες μόνον εβδομάδες πριν από τη δεύτερη διάσκεψη κορυφής για τους Ρομ, η οποία θα φιλοξενηθεί στην Κόρδοβα και συγκαλείται από την ισπανική Προεδρία στις 8 και 9 Απριλίου. " Επιτροπή χαιρετίζει και στηρίζει ενεργά αυτήν την πρωτοβουλία. Πιστεύω ότι αυτή η πρωτοβουλία θα είναι μια καλή ευκαιρία για να εκτιμηθούν οι εξελίξεις σε εθνικό, ευρωπαϊκό και διεθνές επίπεδο από το 2008. Στη συνέχεια, θα μας βοηθήσει να συνεισφέρουμε σε μια κοινή προοπτική για το μέλλον.
<P>
Πριν από δύο χρόνια, συνήλθε η πρώτη διάσκεψη κορυφής. Πόση απόσταση διανύσαμε; Μπορείτε να δείτε το ποτήρι μισογεμάτο ή μισοάδειο. Φυσικά, υπήρξαν σημαντικές βελτιώσεις, αλλά υπάρχουν επίσης σημαντικά κενά. " ερώτησή σας σωστά επισημαίνει τον κεντρικό ρόλο των μέσων και των πολιτικών της Ευρωπαϊκής Ένωσης και τη σημασία της ενίσχυσης της συνεργασίας μεταξύ όλων των βασικών παραγόντων - των κρατών μελών, των οργάνων σε ευρωπαϊκό επίπεδο, των διεθνών οργανισμών και της κοινωνίας των πολιτών.
<P>
" Επιτροπή δεσμεύεται να θέσει σε εφαρμογή οδηγία η οποία θα απαγορεύει τις διακρίσεις για λόγους φυλής ή εθνοτικής καταγωγής, και οι διακρίσεις εις βάρος των Ρομ θα καλύπτονται πλήρως από αυτήν την οδηγία. Τώρα έχουμε νομοθεσία σε ευρωπαϊκό επίπεδο και την απόφαση πλαίσιο για τον ρατσισμό και την ξενοφοβία, η οποία θα είναι βασικό εργαλείο για την αντιμετώπιση του ρατσισμού από τον οποίο οι Ρομ υποφέρουν.
<P>
Έως τον Νοέμβριο αυτού του έτους, όλα τα κράτη μέλη πρέπει να θεσπίσουν ποινικές κυρώσεις για ρατσιστικά και ξενοφοβικά αδικήματα, όπως ορίζεται στην απόφαση πλαίσιο. Όπως έχω ήδη ανακοινώσει, δεσμεύομαι να παρακολουθώ την εφαρμογή αυτής της απόφασης πλαίσιο όσον το δυνατόν στενότερα.
<P>
" Επιτροπή γνωρίζει καλά ότι αυτό δεν είναι αρκετό και ότι η ισχυρή νομοθεσία πρέπει να συμπληρώνεται με ενημέρωση και ευαισθητοποίηση σχετικά με τα δικαιώματα και τις υποχρεώσεις. Γι' αυτόν τον σκοπό, η Επιτροπή αντιμετωπίζει τα θέματα των Ρομ στο πλαίσιο της εκστρατείας της ΕΕ "Για την ποικιλομορφία. Κατά των Διακρίσεων" και με συγκεκριμένη κατάρτιση για τους επαγγελματίες νομικούς.
<P>
Ορθότατα, τα διαρθρωτικά ταμεία, τα ταμεία ανάπτυξης της υπαίθρου και τα προενταξιακά μέσα υπογραμμίζονταν ως σημαντικοί μοχλοί για αλλαγή, επειδή επιτρέπουν στα κράτη μέλη να εφαρμόζουν φιλόδοξα προγράμματα τα οποία εστιάζουν στους Ρομ. Είναι προφανές ότι αυτά τα προγράμματα πρέπει να είναι πολύ προσγειωμένα και ρεαλιστικά, βασιζόμενα σε στοιχεία, και πρέπει να προσεγγίζουν τις συνθήκες διαβίωσης των Ρομ, λαμβάνοντας πλήρως υπόψη την περιπλοκότητά τους.
<P>
Αυτό δεν είναι ένα ζήτημα το οποίο μπορεί να επιλυθεί με απλά συνθήματα. Χρειάζεται πολύ συγκεκριμένη προσπάθεια. Γι' αυτό η Επιτροπή ενθαρρύνει τα κράτη μέλη να χρησιμοποιούντο πλήρες δυναμικό αυτών των ταμείων για να στηρίξουν την ένταξη των Ρομ στην κοινωνία. Γι' αυτόν τον σκοπό, αρχίσαμε μια σειρά διμερών επισκέψεων υψηλού επίπεδου στα κράτη μέλη που έχουν σημαντικό πληθυσμό Ρομ. Αυτές οι επισκέψεις πρέπει να οδηγήσουν σε συγκεκριμένες δεσμεύσεις με συμφωνημένους στόχους. " πρώτη τέτοια επίσκεψη έλαβε χώρα τον Οκτώβριο του 2009 στην Ουγγαρία με την πλήρη συνεργασία της κυβέρνησης. Στο μέλλον θα διοργανωθούν και άλλες.
<P>
Άλλο ένα συγκεκριμένο παράδειγμα της δέσμευσης της Επιτροπής να χρησιμοποιήσει τα διαρθρωτικά ταμεία για την αντιμετώπιση του αποκλεισμού των Ρομ είναι η τροποποίηση η οποία έχει προταθεί για το άρθρο 7, παράγραφος 2, του κανονισμού για το ευρωπαϊκό ταμείο περιφερειακής ανάπτυξης. Με μεγάλη πλειοψηφία το Σώμα υπερψήφισε την έκθεση του συναδέλφου σας, κ. van Nistelrooij, στις αρχές του προηγούμενου μήνα, ένα μέτρο το οποίο ανοίγει νέα πολιτική και ευκαιρίες χρηματοδότησης για στέγαση προς όφελος των περιθωριοποιημένων κοινοτήτων όπου μπορούμε να στοχεύσουμε στους Ρομ ειδικά, αν και όχι αποκλειστικά.
<P>
Τέλος, χάρη στο Ευρωπαϊκό Κοινοβούλιο, υπάρχουν τα πιλοτικά έργα για την ένταξη των Ρομ στην κοινωνία, με προϋπολογισμό 5 εκατομμυρίων ευρώ για διάρκεια δύο ετών. Αυτό το πιλοτικό έργο αντιμετωπίζει την εκπαίδευση παιδιών πρώιμης ηλικίας, την αυτοαπασχόληση μέσω μικροπιστώσεων και τη δημόσια ευαισθητοποίηση. " αξιολόγηση αυτού του πιλοτικού προγράμματος θα γίνει από κοινού με το Αναπτυξιακό Πρόγραμμα των "νωμένων Εθνών (UNDP) και την Παγκόσμια Τράπεζα. Αναμένω με μεγάλο ενδιαφέρον αυτήν την αξιολόγηση, επειδή η αξιολόγηση θα μας δώσει στοιχεία σχετικά με το πού πετύχαμε και πού υπάρχουν ελλείψεις, έτσι ώστε να μπορούμε να οικοδομήσουμε πάνω σε αυτό προκειμένου να προχωρήσουμε με πολύ στοχευμένη δράση στη συνέχεια.
<P>
" ευρωπαϊκή πλατφόρμα για την ένταξη των Ρομ ξεκίνησε ως κοινή πρωτοβουλία της Επιτροπής και της τσεχικής Προεδρίας τον Απρίλιο του 2009. Ο σκοπός της είναι να φέρει στο ίδιο τραπέζι οικείους παράγοντες σε ευρωπαϊκό, εθνικό και διεθνές επίπεδο, καθώς και παράγοντες από την κοινωνία των πολιτών, και να καταστήσουν τις υφιστάμενες πολιτικές συνολικά πολύ συνεκτικότερες. Αυτή η πλατφόρμα έχει οδηγήσει στην εκπόνηση των κοινών βασικών αρχών για την ένταξη των Ρομ στην κοινωνία, η οποία επισυνάπτεται στα συμπεράσματα του Συμβουλίου για την ένταξη των Ρομ στην κοινωνία που εγκρίθηκαν τον Ιούνιο του περασμένου έτους. Αυτά τα συμπεράσματα ζητούν από την Επιτροπή να λάβει υπόψη τις 10 κοινές βασικές αρχές για την ένταξη των Ρομ στην κοινωνία κατά τον σχεδιασμό και την εφαρμογή πολιτικών. Περαιτέρω συναντήσεις της πλατφόρμας αναμένεται να λάβουν χώρα υπό την ισπανική Προεδρία και τη βελγική Προεδρία, έτσι ώστε να μην είναι δράση μιας χρήσης, αλλά να έχει και συνέχεια. Χαιρετίζω ιδιαίτερα την ισχυρή δέσμευση της προεδρικής τρόικας για αυτόν τον σκοπό, επειδή πρέπει να συνεργαζόμαστε έτσι ώστε να είναι δυνατό να σημειώνεται πρόοδος. " Επιτροπή θα συνεχίσει να συμβάλει στις δράσεις της τρόικας μέσω των πολιτικών και των μέσων της, σε στενή συνεργασία, φυσικά, με τα κράτη μέλη και την κοινωνία των πολιτών.
<P>
Ενόψει της διάσκεψης κορυφής της Ρώμης, θα ήθελα να ενημερώσω το Σώμα ότι ο συνάδελφός μου, Επίτροπος Andor, και εγώ θα δώσουμε στη δημοσιότητα ανακοίνωση για την κοινωνική ένταξη των Ρομ, λαμβάνοντας υπόψη τις προκλήσεις που μας περιμένουν και περιγράφοντας τη συνεισφορά της ΕΕ σε αυτήν την πρόκληση. Αυτή η ανακοίνωση, στη συνέχεια, θα αποτελέσει τη βάση για τη συζήτηση στην Κόρδοβα.
<SPEAKER ID="333" NAME="Lívia Járóka" LANGUAGE="HU">
Πέραν της αποτελεσματικότερης εφαρμογής των διεθνών και εθνικών νομοθεσιών για την καταπολέμηση των διακρίσεων, όπως μόλις ακούσαμε από την Επίτροπο Reding, ιδιαίτερη έμφαση πρέπει να δοθεί κατά τη διάσκεψη της Κόρδοβας στην οικονομική πτυχή της ένταξης των Ρομ στην κοινωνία, επειδή η ένταξή τους στην αγορά εργασίας και την εκπαίδευση αποτελεί καίριας σημασίας οικονομικό συμφέρον για τα κράτη μέλη. Τα τελευταία χρόνια, αρκετοί διεθνείς οργανισμοί έχουν αναπτύξει μελλοντοστραφή σχέδια, αλλά δεν έχουν εφαρμοστεί σε επίπεδο κρατών μελών λόγω έλλειψης δεσμευτικής ισχύος, προοπτικής δυνητικών κυρώσεων και διάθεσης κατάλληλων κονδυλίων από τον προϋπολογισμό.
<P>
" Ευρωπαϊκή Ένωση είναι ικανή να διασφαλίσει την ανάπτυξη, την κατάλληλη εφαρμογή και την αξιολόγηση με βάση σαφείς δείκτες μη υποχρεωτικής κοινοτικής στρατηγικής που θα υπερβαίνουν τα μέτρα "ελαστικής νομοθεσίας". Ως εισηγήτρια του Ευρωπαϊκού Κοινοβουλίου για την ευρωπαϊκή στρατηγική για τους Ρομ, πιστεύω ότι είναι ιδιαίτερα σημαντικό η στρατηγική να ορίζει τις περιοχές κρίσης εντός των κρατών μελών οι οποίες απαιτούν άμεση παρέμβαση. Τα κοινωνικά μειονεκτήματα κατανέμονται ανομοιόμορφα στις γεωγραφικές περιοχές, με την ακραία φτώχεια και τον κοινωνικό αποκλεισμό να συγκεντρώνονται σε ορισμένες μικροπεριφέρειες πυκνοκατοικημένες από Ρομ και μη Ρομ. Αυτή η κατάσταση δημιουργεί σοβαρά εμπόδια στην πορεία της κοινωνικής ανάπτυξης της Ευρώπης. Αυτές οι περιοχές πρέπει να αποσύρονται από έναν ανταγωνισμό ο οποίος είναι αθέμιτος για αυτές, και η ανάπτυξή τους πρέπει να αρχίσει με τη χρήση εντατικών προγραμμάτων προσαρμοσμένων στις δικές τους συγκεκριμένες ανάγκες.
<P>
Σύμφωνα με την αρχή της επικουρικότητας, η εποπτεία και η παρακολούθηση της στρατηγικής πρέπει να είναι ευθύνη των τοπικών οργανισμών. Προτείνω επίσης εκτεταμένες έρευνες σχετικά με τις ανάγκες των τοπικών ομάδων στόχων, παρόμοιες με τα γεωργικά έργα στην Ιρλανδία. Προκειμένου να είμαστε σε θέση να αξιολογούμε τα αποτελέσματα του προγράμματος, είναι επίσης απαραίτητο να συλλέγουμε στατιστικά δεδομένα αναλυόμενα κατά εθνοτικές ομάδες και να τα αξιολογούμε μεμονωμένα. Σύμφωνα με το Ευρωπαϊκό Λαϊκό Κόμμα, αυτά είναι ουσιώδη θέματα με τα οποία η διάσκεψη κορυφής της Κόρδοβας πρέπει να ασχοληθεί.
<SPEAKER ID="334" NAME="Claude Moraes">
εξ ονόματος της Ομάδας S&D. - (ΕΝ) Κύριε Πρόεδρε, όπως είπε η προηγούμενη ομιλήτρια, και όπως είπε η Επίτροπος, πρόκειται για ένα βαθιά σύνθετο πρόβλημα, γι' αυτό η προφορική ερώτηση που υποβάλλουμε σήμερα είναι βεβαίως μια πρόσκληση από την πολιτική Ομάδα μας και, είμαι βέβαιος, και από όλες τις πολιτικές Ομάδες, προκειμένου να ανανεώσουμε και να φρεσκάρουμε τη συζήτηση για το ζήτημα των Ρομ.
<P>
Οι κοινότητες των Ρομ στην Ευρώπη εξακολουθούν να αντιμετωπίζουν απαράδεκτα επίπεδα προκατάληψης και, σε πολλές περιπτώσεις, βίας. Ωστόσο, όπως βλέπουμε από τη δεκαετία πρωτοβουλίας για την ένταξη των Ρομ, υπάρχει πραγματικά η αίσθηση στο Σώμα ότι θέλουμε να δούμε μια περιεκτική προσέγγιση.
<P>
Ωστόσο, έγινε λόγος προ ολίγου για αυτήν την περιεκτική προσέγγιση. Υπάρχει ανάγκη σε αυτό το Σώμα να επαναξιολογήσει αυτά που έχουμε κάνει από την έκδοση των μικροπιστώσεων έως την αντιμετώπιση της φυλετικής βίας, και για όλα αυτά τα σύνθετα θέματα πρέπει να έχουμε μια περιεκτική στρατηγική.
<P>
Ολοένα και περισσότερα στοιχεία δείχνουν ότι η κατάσταση επί τόπου δεν βελτιώνεται αρκετά. Το Ινστιτούτο Ανοικτής Κοινωνίας αναφέρει ότι η προκατάληψη και η βία που αντιμετωπίζουν οι κοινότητες των Ρομ σε ολόκληρη την Ευρώπη δεν σημειώνουν ύφεση. Επιπλέον, η έρευνα για τις διακρίσεις που διενήργησε η Υπηρεσίας Θεμελιωδών Δικαιωμάτων διαπίστωσε ότι υπήρχαν περισσότερες διακρίσεις εις βάρος των Ρομ παρά σε οιαδήποτε άλλη ερευνηθείσα πληθυσμιακή ομάδα.
<P>
Έναντι αυτού του Σώματος οφείλουμε να δούμε ότι η υφιστάμενη νομοθεσία -η οδηγία για τη φυλετική ισότητα, το πλαίσιο του Συμβουλίου για την αντιμετώπιση της βίας- εφαρμόζεται πραγματικά, και το οφείλουμε στην περιεκτική στρατηγική μας, όπως ειπώθηκε νωρίτερα, να το εξετάσουμε ως σύνθετο πρόβλημα αλλά και ως πρόβλημα που απαιτεί δράση, ολοκληρωμένη προσέγγιση και περιεκτική προσέγγιση.
<P>
Συνεπώς, αυτή η ερώτηση ας αποτελέσει πρόσκληση προκειμένου να ανανεώσουμε αυτήν τη συζήτηση, να εξεύρουμε νέες λύσεις και να εφαρμόσουμε αυτούς τους νόμους οι οποίοι ήδη υπάρχουν και οι οποίοι πρέπει να βοηθήσουν τις κοινότητες των Ρομ.
<SPEAKER ID="335" NAME="Renate Weber">
εξ ονόματος της Ομάδας ALDE. - (ΕΝ ) Κύριε Πρόεδρε, ενόψει της δεύτερης διάσκεψης κορυφής για τους Ρομ, θα ήθελα να μοιραστώ μαζί σας μερικές ιδέες με την ελπίδα ότι θα τεθούν σε εφαρμογή το συντομότερο δυνατό.
<P>
Πρώτα, πιστεύω σθεναρά ότι χρειαζόμαστε ευρεία και συνεκτική στρατηγική για την ενσωμάτωση των Ρομ και χρειαζόμαστε επίσης σχέδιο δράσης με σαφείς δείκτες αναφοράς και διάθεση των κατάλληλων κονδυλίων από τον προϋπολογισμό. Κατά τη γνώμη μου, πρέπει να υπάρχει στρατηγική όχι μόνο για τα κράτη μέλη της ΕΕ, αλλά επίσης και για άλλες χώρες στις οποίες ζουν κοινότητες Ρομ και οι οποίες είναι είτε στη διαδικασία διεύρυνσης είτε στην πολιτική γειτονίας, επιτρέποντας έτσι στην ΕΕ να χρησιμοποιήσει τα πλέον κατάλληλα εργαλεία που διαθέτει για τις πολιτικές που αφορούν τους Ρομ.
<P>
Δεύτερον, είμαι πεπεισμένη ότι πρέπει να εφαρμόσουμε τα διδάγματα που αποκομίσαμε από την πολιτική για την ισότητα των φύλων, ήτοι την ενσωμάτωση. " "ενσωμάτωση των Ρομ" πρέπει να γίνει η προσέγγιση λειτουργίας για όλα τα θεσμικά όργανα της ΕΕ.
<P>
Τρίτον, όσον αφορά την εμπειρογνωμοσύνη για τους Ρομ, πρέπει να λάβουμε υπόψη ορισμένες θετικές δράσεις, ειδικά την πρόσληψη Ρομ εμπειρογνωμόνων στο Συμβούλιο, την Επιτροπή και το Κοινοβούλιο. Προς τούτο, ετοίμασα επιστολές προς τον Πρόεδρο Rompuy και τον Πρόεδρο Barroso συνιστώντας τους να δώσουν το παράδειγμα και να προσλάβουν Ρομ συμβούλους.
<SPEAKER ID="336" NAME="Jean Lambert">
εξ ονόματος της Ομάδας Verts/ALE. - (ΕΝ) Κύριε Πρόεδρε, θα ήθελα να επαναλάβω τις εκκλήσεις που έχουν διατυπωθεί για μια περιεκτική στρατηγική στο συγκεκριμένο ζήτημα.
<P>
Όπως έχει επισημανθεί, αυτό το έτος έχει οριστεί ως ευρωπαϊκό έτος για την καταπολέμηση της φτώχειας και του κοινωνικού αποκλεισμού, στόχος ο οποίος γνωρίζουμε ότι είναι δύσκολο να επιτευχθεί σε περιόδους ύφεσης, και γι' αυτό ζητούμε κοινωνικές προϋποθέσεις για πακέτα διάσωσης, έτσι ώστε αυτοί οι οποίοι είναι οι πλέον αποκλεισμένοι να μην βρεθούν ακόμη περισσότερο αποκλεισμένοι.
<P>
Έχουμε ήδη ακούσει ότι το χάσμα διευρύνεται, γι' αυτό και η στρατηγική μας για το 2020 πρέπει να λαμβάνει υπόψη την ανάγκη μείωσης του χάσματος μεταξύ πλούσιων και φτωχών.
<P>
Οι αλλαγές στην περιφερειακή ανάπτυξη είναι σημαντικές. Οι τοπικές αρχές, θα συμφωνήσουμε με το Συμβούλιο, είναι σημαντικές επειδή οι διακρίσεις είναι περισσότερο αισθητές σε τομείς όπως η στέγαση και οι ειδικές ανάγκες των Ρομ στο θέμα αυτό, η εκπαίδευση και η αστυνομία της οποίας έργο είναι να προστατεύει και όχι απλά να ποινικοποιεί, όπως φαίνεται ότι συμβαίνει σε ορισμένα κράτη μέλη.
<P>
Και θέλουμε να δούμε δημόσιες υπηρεσίες υψηλής ποιότητας. Το Συμβούλιο θα θυμάται τις συστάσεις του για την ενεργό ενσωμάτωση αυτών που είναι οι πλέον απομακρυσμένοι από την αγορά εργασίας όπου οι δημόσιες υπηρεσίες υψηλής ποιότητας θεωρούνται εξ ίσου κρίσιμης σημασίας.
<P>
Θέλουμε να γνωρίζουμε αν το Συμβούλιο και η Επιτροπή είναι ικανοποιημένοι με τον ρυθμό απορρόφησης κονδυλίων που παρουσιάζεται αυτήν τη στιγμή.
<P>
Θα ήθελα να χαιρετίσω την αλλαγή πλαισίου η οποία παρουσιάστηκε έντονα από την Επιτροπή όσον αφορά τον ρατσισμό και την ξενοφοβία, και να ελπίσω ότι κάθε κράτος μέλος θα δεσμευτεί για αυτά τα ιδεώδη.
<SPEAKER ID="337" NAME="Peter van Dalen" LANGUAGE="NL">
Κύριε Πρόεδρε, είναι τόσο καλό όσο και απαραίτητο αυτό το Σώμα να ενδιαφερθεί σχετικά με τη μοίρα των Ρομ. Τους τελευταίους αιώνες, οι διακρίσεις ήσαν πιθανόν το μικρότερο από τα κακά που τους επιφύλασσε η μοίρα. Είναι απαραίτητο να χρησιμοποιηθούν ευρωπαϊκά κονδύλια και ευρωπαϊκές οδηγίες για την προώθηση της ένταξης των Ρομ και για την εξάλειψη της μειονεκτούσας θέσης τους. Πιστεύω επίσης ότι είναι σημαντικό να αναπτυχθεί μια καλή στρατηγική για να διασφαλιστεί ότι τα ευρωπαϊκά εκατομμύρια θα φθάσουν πραγματικά στους ανθρώπους οι οποίοι τα έχουν ανάγκη. " έμφαση εδώ πρέπει να δοθεί στην εκπαίδευση. Πρέπει να εξοπλίσουμε τα παιδιά Ρομ για να σπάσουν τον αρνητικό κύκλο που είναι μια δυστυχής πραγματικότητα.
<P>
Ωστόσο, θα ήθελα να προσθέσω δύο στοιχεία στη σημερινή συζήτηση. Πρώτον, δεν πιστεύω ότι είναι καλό πολλοί Ρομ να παραμένουν προσκολλημένοι στον ρόλο του θύματος. Πρέπει και οι ίδιοι επίσης να αναλαμβάνουν δράση για να εξαλείφουν τις πολλές καταχρήσεις στις κοινότητές τους.
<P>
Δεύτερον, η ένταξη των Ρομ δεν μπορεί να εφαρμοστεί μέσω ευρωπαϊκών κονδυλίων και ευρωπαϊκής νομοθεσίας. Εξάλλου, αυτά τα κράτη μέλη στα οποία ζουν οι Ρομ, και ζουν εκεί για πολλούς αιώνες, πρέπει να αναλάβουν πρωτεύοντα ρόλο στην αντιμετώπιση του ζητήματος της ένταξης των Ρομ στις δικές τους χώρες. Πρόκειται πολύ περισσότερο για κοινωνική παράπολιτική ή οικονομική πρόκληση. Τα ευρωπαϊκά ταμεία μπορούν και πρέπει να έχουν κυρίως επιβοηθητικό ρόλο.
<SPEAKER ID="338" NAME="Cornelia Ernst" LANGUAGE="DE">
Κύριε Πρόεδρε, τον Δεκέμβριο του 2009, όταν ήμουν στην Πρίστινα και τη Μιτροβίτσα και είδα πώς ζουν οι άνθρωποι στη Μαχάλα και, ιδιαίτερα, στους μολυσμένους με μόλυβδο καταυλισμούς, ένοιωσα ισχυρό σοκ, ιδιαίτερα όσον αφορά τη δεινή κατάσταση των παιδιών. Σχεδόν σε κάθε συνομιλία που είχα, μου είπαν ότι, όχι μόνο στο Κοσσυφοπέδιο, αλλά επίσης και σε πολλές χώρες της Ευρώπης, η κατάσταση είναι πολύ σοβαρή για μία από τις παλαιότερες πληθυσμιακές ομάδες στην Ευρώπη, δηλαδή τους Ρομ. Συναντήθηκα με τον Bekim Syla από το Κέντρο Τεκμηρίωσης Ρομ και Ασκάλι, στην Πρίστινα, ο οποίος μας υποδέχθηκε με τις εξής λέξεις: "Έχουμε κουραστεί από λόγια".
<P>
Χρειάζεται να αναληφθεί δράση και, κατά συνέπεια, η απόλυτη υψηλότερη προσδοκία από τη διάσκεψη κορυφής της Κόρδοβας είναι να μην υπάρξουν μόνο λόγια και να αναληφθεί άμεσα δράση. Άμεση δράση σημαίνει να μην επαναπαυόμαστε στις δάφνες μας πίσω από τις οδηγίες της ΕΕ που εφαρμόζουν την αρχή της ίσης μεταχείρισης, ίσης μεταχείρισης προσώπων ανεξάρτητα από φυλή ή εθνοτική καταγωγή, καθώς επίσης την οδηγία πλαίσιο για την απασχόληση, επειδή αυτή δεν θα κάνει οιοδήποτε καλό. " άμεση δράση απαιτεί την αναγνώριση και παραδοχή ότι αυτές οι οδηγίες δεν αρκούν για να προστατεύονται οι Ρομ της Ευρωπαϊκής Ένωσης από υποβάθμιση και διακριτική μεταχείριση και -το σημαντικότερο- απαιτεί να καταστήσουμε δυνατή τη μόνιμη ένταξή τους. Συνεπώς, αυτό που χρειαζόμαστε, είναι μια ευρωπαϊκή στρατηγική για τους Ρομ η οποία να είναι συνιστώσα όλων των τομέων πολιτικής - μια αναπόσπαστη συνιστώσα όλων των πολιτικών.
<P>
Ωστόσο, η πλειοψηφία των κυβερνήσεων εφαρμόζουν προγράμματα τα οποία δεν είναι τίποτε περισσότερο από σποραδικά μέτρα. Αυτό που χρειαζόμαστε είναι μεσοπρόθεσμες και μακροπρόθεσμες πολιτικές πρωτοβουλίες. Χρειαζόμαστε επειγόντως μέτρα για την οικονομική ανάπτυξη των κοινοτήτων των Ρομ. " ΕΕ δεν πρέπει να περιμένει έως το 2014 για να καταστήσει τη διαρθρωτική και περιφερειακή χρηματοδότηση περισσότερο ευέλικτη· πρέπει να το κάνει τώρα, έτσι ώστε οι Ρομ να μπορούν και αυτοί να επωφελούνται από αυτήν. Αυτή περιλαμβάνει μικροπιστώσεις, οι οποίες χρειάζεται να εκδίδονται με τη λιγότερη δυνατή γραφειοκρατία, για παράδειγμα, για την ανακατασκευή καταυλισμών των Ρομ. Αυτό περιλαμβάνει συγκεκριμένα μέτρα για την προαγωγή της υγείας και για την εκπαίδευση, την κατάρτιση και την ανάπτυξη της αγοράς εργασίας Θα ήθελα να καταστήσω ιδιαίτερα σαφές ότι κανένα παιδί δεν πρέπει να αποτυγχάνει λόγω εκπαιδευτικών ή γλωσσικών εμποδίων. " Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών δεν θέλει σχολεία για τα παιδιά των Ρομ, αλλά σχολεία για όλους, όπου τα παιδιά των Ρομ να μπορούν και αυτά επίσης να φοιτούν και να διδάσκονται.
<P>
Θα ήθελα να προσθέσω ότι αυτά δεν συνεπάγονται μόνο χρήματα, αλλά επίσης και τη λήψη αποφασιστικών μέτρων για την αντιμετώπιση του ρατσισμού. Ο αντιτσιγγανισμός δεν πρέπει να θεωρείται ή να παραμένει ασήμαντο αδίκημα, αλλά πρέπει να τιμωρείται ως αδίκημα. " ΕΕ έχει μεγάλη ευθύνη για τον βαθμό στον οποίο, ελπίζουμε, θα πετύχουμε σύντομα να επιφέρουμε δικαιοσύνη για περισσότερα από 10 εκατομμύρια Ρομ στην Ευρώπη, επειδή αυτή η προσπάθεια αρχίζει με δικαιοσύνη και πρέπει να συνεχίσει με ισότητα. Γι' αυτό, χρειαζόμαστε ένα πολύ σαφές πολιτικό "ναι" και αποφασιστική, ισχυρή ευρωπαϊκή στρατηγική πλαίσιο, και - ειλικρινέστατα- χρειάζεται επίσης την αμέριστη δέσμευσή μας, ως βουλευτές του ΕΚ και ως άνθρωποι, προς αυτήν την πληθυσμιακή ομάδα - τους Ρομ και τους Σίντι. Ας αναλάβουμε δράση τώρα.
<SPEAKER ID="339" NAME="Jaroslav Paška">
εξ ονόματος της Ομάδας EFD. - (SK) " δεύτερη ευρωπαϊκή διάσκεψη κορυφής για τους Ρομ θα ήταν σίγουρα μια μεγάλη ευκαιρία για τους συμμετέχοντες να ανταλλάξουν τις εμπειρίες τους και τα αποτελέσματα των πολλών μέτρων που ελήφθησαν για να ενθαρρυνθεί η επιτυχής ένταξη των Ρομ στην κοινωνία.
<P>
Οι ιστορικοί λένε ότι οι Ρομ ήλθαν στην Ευρώπη μεταξύ 5ου και 9ου αιώνα μ.Χ. και πολλά ευρωπαϊκά έθνη αναζητούν έκτοτε τρόπους για να συνυπάρχουν με τους Ρομ με τον καλύτερο δυνατό τρόπο. Πρέπει αντικειμενικά να αναγνωριστεί ότι ακόμη και μετά από χιλιάδες χρόνια αναζήτησης ενός τέτοιου μοντέλου, έχουμε αποτύχει να βρούμε τρόπο να εντάξουμε τους Ρομ με τον δέοντα τρόπο στην κοινωνία μας. Δεν γνωρίζω αν η αιτία των επίμονων προβλημάτων οφείλεται σε εμάς ή στην άλλη πλευρά, αλλά, μετά από εμπειρίες στη δική μου χώρα, γνωρίζω σίγουρα ότι βοηθώντας τους μόνο με το να τους δίνουμε δεν έχει νόημα.
<P>
" κυβέρνησή μας συγκεντρώνει σημαντικά κονδύλια από φόρους από όλους τους εργαζόμενους και τα διαθέτει στους πολίτες Ρομ, προκειμένου να τους δώσει τη δυνατότητα να διάγουν αξιοπρεπή ζωή. Έχουν κατασκευαστεί σύγχρονα διαμερίσματα και έχουν δοθεί σε αυτούς, τα ίδια διαμερίσματα τα οποία οι υπόλοιποι πολίτες πρέπει να αγοράσουν. " κυβέρνησή μας τους παρείχε πρόσβαση στην εργασία, την ιατρική περίθαλψη και την εκπαίδευση με όρους ίσους με αυτούς που ισχύουν και για όλους τους άλλους πολίτες. Ίδια στήριξη και κοινωνικές παροχές χορηγούνται στους άνεργους Ρομ όπως και στους υπόλοιπους πολίτες.
<P>
Και ποιο είναι το αποτέλεσμα; Οι σύγχρονες κατοικίες έχουν καταστραφεί, ενώ οι εγκαταστάσεις υγιεινής και ο υπόλοιπος εξοπλισμός και η επίπλωση αποσυναρμολογούνται και τα κλέβουν. Σε αυτά τα διαμερίσματα οι άνθρωποι πετούν τα υγρά απόβλητα και τα σκουπίδια από το παράθυρο κατευθείαν στον δρόμο. Δεν θέλουν να εργαστούν, ακόμη και όταν η τοπική αυτοδιοίκηση τους προσφέρει εργασία. Το προσωπικό παροχής ιατρικών υπηρεσιών το οποίο τους παρέχει προστασία από μολυσματικές ασθένειες το κυνηγούν διώχνοντάς το από τους καταυλισμούς των Ρομ. Τα παιδιά είναι παραμελημένα, πεινασμένα και συχνά δεν πηγαίνουν στο σχολείο. Συνεπώς, είμαι πεπεισμένος ότι, μολονότι θέλουμε να βοηθήσουμε τους Ρομ, πρέπει να προσπαθήσουμε καταρχάς να διδάξουμε στα παιδιά Ρομ έναν πολιτισμένο, καλλιεργημένο και αξιοπρεπή τρόπο ζωής.
<SPEAKER ID="340" NAME="Zoltán Balczó" AFFILIATION="NI">
(HU) Δεδομένου ότι θα μιλήσω στα ουγγρικά, τη μητρική μου γλώσσα, αντί του καθιερωμένου όρου Ρομ θα χρησιμοποιήσω τη λέξη "τσιγγάνος", η οποία δεν αποτελεί υποτιμητικό χαρακτηρισμό στη γλώσσα μου και χρησιμοποιείται επίσης και στο σύνταγμά μας.
<P>
Το θέμα της ημερήσιας διάταξης είναι η δράση κατά του αποκλεισμού και των διακρίσεων εις βάρος των τσιγγάνων. Ουσιώδης προϋπόθεση της λύσης αυτού του ζητήματος είναι η κοινωνική ένταξη των τσιγγάνων. Το σχολείο είναι ένα σημαντικό εργαλείο για αυτό. Σε πολλές περιπτώσεις, υπάρχει λόγος για την ιδιαίτερη μεταχείριση ή τη θετική διάκριση αν θέλετε, προκειμένου να εξαλείφονται τα μειονεκτήματα. Όταν το ακούν αυτό, οι ακτιβιστές των ανθρωπίνων δικαιωμάτων φωνάζουν ότι πρόκειται για διαχωρισμό, ακόμη και όταν ο σκοπός είναι η ταχεία ένταξή τους στην κοινωνία.
<P>
Γενεές τσιγγάνων σε ορισμένες περιοχές της Ουγγαρίας έχουν μεγαλώσει σε οικογένειες που ζουν με επιδόματα παρά από την εργασία τους. Δεν υπάρχει διέξοδος χωρίς τη δημιουργία θέσεων εργασίας. Γι' αυτό πρέπει να απομακρυνθούμε από τις νεοφιλελεύθερες οικονομικές πολιτικές. Ακόμη και η δύσκολη κοινωνική κατάσταση δεν μπορεί να δικαιολογεί την παράβαση του νόμου. Στην Ουγγαρία, οι τσιγγάνοι εμπλέκονται σε πολύ υψηλό ποσοστό σε πράξεις εγκληματικότητας. Πρέπει να δράσουμε εναντίον αυτής της κατάστασης όχι μόνον προς όφελος της πλειονότητας της κοινωνίας, αλλά επίσης και προς όφελος των έντιμων τσιγγάνων. Δεν έχουμε ποτέ προσδιορίσει ως λόγο γενετικές ή εθνοτικές ετικέτες. Γι' αυτό δεν υπάρχει αναφορά σε ρατσισμό, ως υπόβαθρο αναφέρουμε μόνο ειδικές κοινωνικοπολιτισμικές συνθήκες. Αν αδιάκριτα στιγματίζουμε ως ρατσιστές άτομα τα οποία αναφέρονται σε αυτό το υπόβαθρο, τότε δεν ακολουθούμε παρά μόνο την πολιτική της στρουθοκαμήλου.
<P>
Χρειάζεται να βρούμε μαζί διέξοδο. Για να το κάνουμε αυτό, είναι επιτακτικό οι τσιγγάνοι να έχουν ηγέτες αναγνωρισμένους από τις κοινότητές τους και από την κοινωνία στο σύνολό της. Πράγματι, χρειαζόμαστε κοινή ευρωπαϊκή στρατηγική, αλλά αυτή πρέπει να είναι στρατηγική η οποία θα αντιμετωπίζει όλες τις πτυχές του ζητήματος και προτίθεται να βρει λύση εξετάζοντας αυτές τις πτυχές με ειλικρίνεια.
<SPEAKER ID="341" NAME="Agustín Díaz de Mera García Consuegra" AFFILIATION="PPE">
(ES) Κύριε Πρόεδρε, θα αρχίσω συγχαίροντας την κ. Járóka για την υπεράσπιση των Ρομ εντός των θεσμικών οργάνων της Ευρωπαϊκής Ένωσης. Πρέπει να επισημάνω ότι η κ. Járóka και η Ομάδα του Ευρωπαϊκού Λαϊκού Κόμματος (Χριστιανοδημοκράτες) έχουν εκπονήσει την πρώτη ευρωπαϊκή στρατηγική για την ένταξη της μειονότητας των Ρομ στην κοινωνία, προτείνοντας συγκεκριμένες κοινοτικές δράσεις προς όφελος άνω των εννέα εκατομμυρίων πολιτών που ζουν στην Ευρωπαϊκή Ένωση. " κατάσταση του πληθυσμού των Ρομ είναι διαφορετική από αυτήν άλλων εθνοτικών μειονοτήτων στην Ευρώπη, και γι' αυτό χρειάζεται να εγκρίνουμε ειδικά μέτρα αναφορικά με αυτούς.
<P>
" δεύτερη ευρωπαϊκή διάσκεψη κορυφής για την ένταξη των Ρομ που θα συνέλθει στην Κόρδοβα πρέπει να χρησιμεύσει ως βήμα στο οποίο θα αντιμετωπιστούν με σθένος τα προβλήματα που αντιμετωπίζει αυτή η κοινότητα και να εκπονήσουμε ειδικά οικονομικά και νομικά μέσα τα οποία θα ωφελήσουν μια κοινότητα η οποία πρέπει να διαδραματίσει πρωτεύοντα ρόλο στον σχεδιασμό του δικού της μέλλοντος, παραμερίζοντας προηγούμενες πατερναλιστικές προσεγγίσεις. Συμφωνώ ότι ουδείς έχει το δικαίωμα να αποκομίσει πολιτικό κεφάλαιο εις βάρος τους.
<P>
Μόνο η πολυτομεακή, συντονισμένη δράση μεταξύ της Επιτροπής, του Συμβουλίου και των κρατών μελών μπορεί να αποφέρει θετικά αποτελέσματα για τον πληθυσμό των Ρομ. Οι διάφοροι εμπλεκόμενοι ευρωπαίοι Επίτροποι θα χρειαστεί να συντονίσουν την προσέγγισή τους, έτσι ώστε να τεθεί τέλος σε οιαδήποτε δράση που αποκλείει ή επιφυλάσσει διακρίσεις εις βάρος των Ρομ. Το Συμβούλιο, μαζί με τα κράτη μέλη, πρέπει να προάγουν την πλήρη ένταξη των Ρομ.
<P>
Τέλος, τα κράτη μέλη έχουν την ευθύνη για την προώθηση μέτρων για την καταπολέμηση των διακρίσεων τις οποίες οι Ρομ υφίστανται τόσο συχνά. " πρόσβαση στην ιατροφαρμακευτική περίθαλψη, την ποιοτική εκπαίδευση, την περαιτέρω επιμόρφωση και την επαγγελματική επανακατάρτιση είναι απαραίτητοι στόχοι προκειμένου οι Ρομ να είναι σε θέση να πετύχουν αξιοπρεπή εργασία και πλήρη συμμετοχή στην κοινωνία των πολιτών. Σε αυτό το πλαίσιο, είναι ζωτικής σημασίας να συμμετάσχουν οι τοπικές αρχές, και γνωρίζω πολύ καλά τι λέω. Πρέπει να κάνουμε ό,τι μπορούμε για αυτούς, αλλά τίποτα δεν μπορεί να γίνει χωρίς αυτούς, και σε αυτήν την Αίθουσα, κύριε Πρόεδρε, ήδη υπάρχουν ορισμένοι εξαιρετικοί βουλευτές Ρομ.
<SPEAKER ID="342" NAME="Kinga Göncz" AFFILIATION="S&amp;D">
(HU) Πιστεύω ότι η δεύτερη διάσκεψη κορυφής για τους Ρομ στην Κόρδοβα παρέχει μια εξαιρετική ευκαιρία προκειμένου να εκτιμηθεί τι έχει επιτευχθεί τα χρόνια που έχουν μεσολαβήσει όσον αφορά την ένταξη στην κοινωνία της μεγαλύτερης και ευπαθέστερης εθνοτικής μειονότητας στην Ευρώπη, των Ρομ. Καταρχάς, θα ήθελα να τονίσω ότι έχουμε κάνει πολύ σημαντικά βήματα για να καταστήσουμε αυτό το ζήτημα ευρωπαϊκό. Δεν είναι κεντροευρωπαϊκό ή ανατολικοευρωπαϊκό ζήτημα, αλλά μάλλον πανευρωπαϊκό. Για να είμαστε σε θέση να βρούμε λύσεις, πρέπει να χρησιμοποιήσουμε την ίδια προσέγγιση στο μέλλον. Το Ευρωπαϊκό Κοινοβούλιο έχει λάβει σημαντικά μέτρα με την έγκριση ψηφίσματος για την αναγκαιότητα στρατηγικής για τους Ρομ. Δυστυχώς, αυτή δεν έχει εγκριθεί ακόμη, και ειλικρινά ελπίζω να γίνουν περαιτέρω βήματα κατά τη διάρκεια της θητείας της προεδρικής τρόικας και αυτής της Επιτροπής. " έκθεση του 2009 του Ευρωπαϊκού Κοινοβουλίου για την κοινωνική κατάσταση και την κατάσταση της αγοράς εργασίας των Ρομ ήταν σημαντικό ορόσημο, και βρισκόμαστε στο ήμισυ της Δεκαετίας για την Ένταξη των Ρομ, που είναι επίσης ένα σημαντικό πρόγραμμα. Προκειμένου να καταστήσουμε τη στρατηγική μας επιτυχή, πρέπει να δούμε τον βαθμό στον οποίο τα διαρθρωτικά ταμεία και τα ταμεία συνοχής έχουν χρησιμοποιηθεί, και αν και υπό ποίες συνθήκες αυτά συνέβαλαν στην κοινωνική ένταξη των Ρομ. Χρειαζόμαστε δεδομένα, αλλά γνωρίζουμε ότι τα δεδομένα σχετικά με την εθνοτική καταγωγή είναι πάντοτε ευαίσθητα, και πρέπει να είμαστε προσεκτικοί όταν ζητούμε και χειριζόμαστε τέτοια δεδομένα. Ενώ πολλά θετικά βήματα έχουν γίνει, σημειώνουμε επίσης ότι η εφαρμογή συμφωνιών επανεισδοχής έχει δημιουργήσει επίσης πολλά προβλήματα. Το Κοσσυφοπέδιο έχει ήδη αναφερθεί εδώ. Ειλικρινά ελπίζω ότι η διάσκεψη κορυφής θα συμβάλει στην επίλυση αυτών των ζητημάτων.
<SPEAKER ID="343" NAME="Nicole Kiil-Nielsen" AFFILIATION="Verts/ALE">
(FR) Κύριε Πρόεδρε, το ζήτημα των Ρομ είναι ιδιαίτερα αισθητό στην περιοχή μου, τη δυτική Γαλλία. Στη Νάντη, πάνω από 1.000 Ρομ εκδιώκονται από τη μία περιοχή στην άλλη λόγω έλλειψης καθορισμένων από την κυβέρνηση τοποθεσιών στις οποίες μπορούν να φιλοξενηθούν. Οι λίγοι δήμοι που διαθέτουν εγκαταστάσεις ώστε να φιλοξενήσουν Ρομ, για παράδειγμα η Rezé και η Indre, που βρίσκονται στην ευρύτερη αστική περιοχή της Νάντης, φθάνουν στα όριά τους, ενώ δεν έχουν στήριξη από τις δημόσιες αρχές. Συνεπώς, οι πιο διορατικοί και με ανοικτό πνεύμα δήμαρχοι αντιμετωπίζουν τεράστιες δυσκολίες. Οι απαντήσεις στο πρόβλημα δεν μπορούν να είναι τοπικές. Πρέπει να είναι συνολικές. " ένταξη των Ρομ στην κοινωνία πρέπει να ενσωματωθεί σε κάθε πολιτική της Ευρωπαϊκής Ένωσης προκειμένου να τεθεί τέλος στις διακρίσεις που υφίστανται αυτοί οι ευρωπαίοι πολίτες.
<P>
Θα ήθελα επίσης να επιστήσω την προσοχή σας στην ειδική κατάσταση των γυναικών. Τα προβλήματα που αντιμετωπίζουν οι γυναίκες Ρομ είναι ιδιαίτερα σοβαρά, για παράδειγμα, σε σχέση με τη συζυγική βία ή τις ανεπιθύμητες εγκυμοσύνες. Στη Γαλλία, λοιπόν, σύμφωνα με την οργάνωση "Γιατροί του κόσμου", μία στις δύο γυναίκες Ρομ, ή το 43% αυτής της πληθυσμιακής ομάδας, θα έχει υποβληθεί σε διακοπή κύησης έως την ηλικία των 22 ετών. " μέση ηλικία για την πρώτη εγκυμοσύνη είναι τα 17 έτη. Μόνον το 10% των γυναικών Ρομ χρησιμοποιούν αντισύλληψη. " Ευρωπαϊκή Ένωση, κατά συνέπεια, πρέπει να συμπεριλάβει την προοπτική του φύλου σε όλες τις μελέτες και τους νόμους που αφορούν στους Ρομ. " εκπαίδευση πρέπει να αποτελεί σημαντική προτεραιότητα. Πρέπει να δράσουμε επειγόντως μαζί με τις κοινότητες των Ρομ για να τις ευαισθητοποιήσουμε για τα θεμελιώδη δικαιώματά τους και για να διευκολύνουμε την πρόσβασή τους στις δημόσιες υπηρεσίες.
<P>
Ελπίζω ότι, στη δεύτερη ευρωπαϊκή διάσκεψη κορυφής για την ένταξη των Ρομ, η Ευρωπαϊκή Ένωση θα επιδείξει την αποφασιστικότητά της να ασχοληθεί συνολικά με το ζήτημα των Ρομ.
<SPEAKER ID="344" NAME="Lorenzo Fontana" AFFILIATION="EFD">
(IT) Κύριε Πρόεδρε, κυρίες και κύριοι, το ζήτημα των Ρομ καθίσταται ολοένα και πιο περίπλοκο και απαιτεί αποτελεσματικές και άμεσες απαντήσεις. Οι εκπρόσωποί τους, τα θεσμικά όργανα, οι ενώσεις και ένα τμήμα της κοινωνίας των πολιτών, ζητούν την ένταξή τους στον κοινωνικο-οικονομικό ιστό, αλλά σπάνια έρχεται στο προσκήνιο το ουσιώδες στοιχείο· ήτοι ότι η ένταξη είναι μια ιστορική και πολιτισμική διαδικασία που έχει δύο όψεις.
<P>
Χωρίς την πραγματική βούληση ορισμένων από τους Ρομ να αποδεχθούν τους κανόνες και τον πολιτισμό των χωρών στις οποίες ζουν και χωρίς, ταυτόχρονα, να απέχουν από κάθε συμπεριφορά η οποία δεν είναι συμβατή με την πολιτική αρμονία, η ένταξή τους δεν θα πραγματοποιηθεί ποτέ: σε αυτήν την περίπτωση, θα μπορούσαμε να συνεχίσουμε να δημιουργούμε προγράμματα και να διαθέτουμε κονδύλια, αλλά ουδέποτε θα δούμε αξιόλογα αποτελέσματα.
<P>
" πρόκληση δεν πρέπει να αντιμετωπίζεται με δημαγωγία: ζητούμε το ζήτημα να προσεγγιστεί με τον δέοντα πραγματισμό και έχοντας κατά νου ότι η ανησυχητική οικονομική κατάσταση και η κατάσταση στον τομέα της απασχόλησης θα είναι παράγοντας ο οποίος καθιστά την ένταξη των Ρομ στην αγορά εργασίας δυσκολότερη. Πιστεύουμε ότι, όπως μας έχουν διδάξει αιώνες ιστορίας, αυτή η προβληματική ένταξη δεν μπορεί να αποδοθεί αποκλειστικά στις φιλοξενούσες χώρες και η ευθύνη για την τρέχουσα έλλειψη ένταξης πρέπει να αποδοθεί τουλάχιστον σε αμφότερες τις πλευρές.
<SPEAKER ID="345" NAME="Simon Busuttil" AFFILIATION="PPE">
(MT) Θα ήθελα και εγώ επίσης να εκφράσω τη στήριξή μου, ιδιαίτερα, στη βουλευτή του ΕΚ κ. Lívia Járóka, η οποία εργάστηκε άοκνα πάνω σε αυτό το ευαίσθητο και σημαντικό ζήτημα. Κύριε Πρόεδρε, όπως συνάδελφός μου βουλευτής είπε, η κατάσταση των Ρομ στην Ευρώπη είναι ένα ζήτημα το οποίο δεν αφορά μόνο περιορισμένο αριθμό χωρών. Είναι μια κατάσταση η οποία αφορά ολόκληρη την Ευρωπαϊκή Ένωση, δεδομένου ότι η κοινότητα των Ρομ είναι η μεγαλύτερη εθνοτική μειονότητα στην Ευρώπη. Υπό το πρίσμα αυτό, είναι απαραίτητο να αξιολογήσουμε τι κάνει η Ευρωπαϊκή Ένωση αυτήν τη στιγμή προκειμένου να δούμε πώς μπορούμε να κάνουμε τα πράγματα με καλύτερο τρόπο. Με ευχαρίστηση άκουσα την Αντιπρόεδρο της Ευρωπαϊκής Ένωσης Viviane Reding να μας δίνει πλήρεις εξηγήσεις σχετικά με αυτό το ζήτημα. Και είναι μια καλή στιγμή να το κάνουμε αυτό ενόψει της διάσκεψης κορυφής για τους Ρομ, η οποία θα συνέλθει στην Κόρδοβα τον προσεχή μήνα. Αυτό που είναι βέβαιο είναι ότι δεν μπορούμε να αφήσουμε την κατάσταση ως έχει διότι δεν θα επιλυθεί από μόνη της και, αν δεν πάρουμε τα αναγκαία μέτρα, αυτοί οι άνθρωποι θα παραμείνουν περιθωριοποιημένοι και θα εγκλωβιστούν στην παγίδα της φτώχειας. Συνεπώς, πρέπει να εγκρίνουμε μια πολιτική ένταξης η οποία θα έχει ως αποτέλεσμα η κοινότητα των Ρομ να έχει πραγματικά πρόσβαση στις ευκαιρίες που είναι διαθέσιμες στους άλλους. Ιδιαίτερα, η ευκαιρία να εργάζονται, να αξιοποιούν τις ικανότητές τους, να ζουν αξιοπρεπή ζωή και να είναι επιτυχημένοι πρέπει να παρέχεται σε αυτούς τους ανθρώπους. Έτσι, όχι μόνο θα είναι σε θέση να συντηρούν τον εαυτό τους, αλλά και να συνεισφέρουν στις κοινωνίες που ζουν. Ωστόσο, προκειμένου να επιτευχθεί αυτό, πρέπει να λάβουμε τα αναγκαία μέτρα και να απομακρύνουμε τα υφιστάμενα εμπόδια. Ελπίζω ότι το μήνυμά μας σε αυτήν την Αίθουσα, σε αυτό το Κοινοβούλιο, το μήνυμα αλληλεγγύης μας με τους Ρομ, θα ληφθεί υπόψη ενόψει της συνόδου κορυφής του προσεχούς μήνα.
<SPEAKER ID="346" NAME="María Muñiz De Urquiza" AFFILIATION="S&amp;D">
(ES) Κύριε Πρόεδρε, τα 10 εκατομμύρια Ρομ στην Ευρώπη θα αποτελούσαν πληθυσμό μεσαίου μεγέθους κράτους μέλους της Ευρωπαϊκής Ένωσης, αν ήσαν κράτος. Ωστόσο, δεν είναι. Οι Ρομ έθεταν πάντοτε τον ευρωπαϊσμό τους πάνω από τα σύνορα. Στην πραγματικότητα, είναι δεύτερης κατηγορίας πολίτες λόγω των διακρίσεων τις οποίες υφίστανται καθ' όλη την ιστορία, όχι μόνο στους τομείς της εκπαίδευσης, της υγείας, και της στέγασης, αλλά επίσης ως μετανάστες, ιδιότητα που αποτελεί την ίδια την ουσία της ύπαρξής τους.
<P>
Ο Επίτροπος του Συμβουλίου της Ευρώπης για τα ανθρώπινα δικαιώματα έχει πει ότι, σε ορισμένες χώρες στην Ευρωπαϊκή Ένωση, οι μετανάστες Ρομ δεν έχουν την ίδια μεταχείριση που έχουν άλλοι ευρωπαίοι μετανάστες, πράγμα που συνιστά κατάφωρη παραβίαση του δικαιώματος της ελεύθερης κυκλοφορίας.
<P>
" Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο δεσμεύεται να οικοδομήσει μια Ευρώπη στην οποία οι εθνοτικές και πολιτισμικές μειονότητες θα είναι αναγνωρισμένες και στην οποία προχωρούμε προς μια ευρωπαϊκή ιθαγένεια και έναν χώρο ισότητας, ελευθερίας και συνύπαρξης στην ποικιλομορφία. Γι' αυτόν τον λόγο, χαιρετούμε την οδηγία για τη μη διακριτική μεταχείριση σε όλους τους τομείς - μια οδηγία η οποία δεν έλαβε πάντοτε στήριξη από όλες τις πολιτικές Ομάδες σε αυτήν την Αίθουσα.
<P>
Χαιρετίζουμε επίσης το πρόγραμμα της ισπανικής Προεδρίας σε αυτόν τον τομέα· πιστεύουμε ότι είναι απαραίτητο, διότι δεν μπορούν να υπάρξουν οιεσδήποτε άλλες καθυστερήσεις όταν πρόκειται για τον καθορισμό ευρωπαϊκών πρωτοβουλιών που αναγνωρίζουν και στηρίζουν τους Ρομ.
<P>
" διάσκεψη κορυφής της Κόρδοβας, η οποία θα συνέλθει υπό την ισπανική Προεδρία, είναι μια σημαντική ευκαιρία για να καταρτιστεί ένα περιεκτικό πρόγραμμα για τους Ρομ, αφήνοντας πίσω χρόνια σιωπής και ρατσισμού.
<SPEAKER ID="347" NAME="Raül Romeva i Rueda" AFFILIATION="Verts/ALE">
(ΕΝ) Κύριε Πρόεδρε, δεν υπάρχουν πολλά να προσθέσω - μόνο μια έκκληση. Όπως ειπώθηκε, ας μην ξεχνούμε ότι η διάσκεψη κορυφής για τους Ρομ ήταν πρωτοβουλία αυτού του Κοινοβουλίου και κατατέθηκε κατά τη διάρκεια της σλοβενικής Προεδρίας, με στόχο να συνέλθουν οι κυβερνήσεις της ΕΕ για να συνεργαστούν πάνω στα ζητήματα που αφορούν τους Ρομ.
<P>
Αυτός είναι ένας ακόμη λόγος που το Κοινοβούλιο πρέπει να είναι δραστήριο σχετικά με αυτό το ζήτημα. Οι Πράσινοι διαφέρουν, ωστόσο, και δεν θα είμαστε υπερήφανοι αν όλα τα κράτη μέλη δεν παραδεχθούν ότι μπορούμε να πράξουμε περισσότερα στο ζήτημα των Ρομ. Ζητήματα όπως αυτό πρέπει να αποτελούν μέρος της κοινής πρόσκλησης για μια ευρωπαϊκή στρατηγική για την ένταξη των Ρομ. Χρειαζόμαστε αυτήν τη στρατηγική· χρειαζόμαστε αυτήν τη στρατηγική, διότι η Ευρωπαϊκή Ένωση χάνει επίσης την αξιοπιστία της σε διεθνές επίπεδο. Πολλές χώρες μας βλέπουν επικριτικά λόγω αυτού του ζητήματος. Αυτό είναι σημαντικό επίσης διότι, ακόμη και στο παρελθόν, αντιλαμβανόμαστε ότι αυτό είναι κάτι το οποίο έχει να κάνει με τα ανθρώπινα δικαιώματα και την κοινωνική ένταξη.
<P>
Αντιλαμβανόμαστε επίσης ότι είναι θέμα πολιτικής. Πρέπει να καταλάβουμε ότι μια απαραίτητη λύση πρέπει να επιδιωχθεί στο πλαίσιο της πολιτικής συζήτησης.
<SPEAKER ID="348" NAME="Elena Băsescu" AFFILIATION="PPE">
(RO) Δεδομένου ότι οι Ρομ είναι μία από τις μεγαλύτερες και, ωστόσο, πιο ευάλωτες μειονότητες στην Ευρώπη, η κοινότητα των Ρομ πρέπει να παρουσιάζεται ακόμη πιο ενεργά ως θέμα στην ευρωπαϊκή ατζέντα. " ανεργία, η φτώχεια, η κατάχρηση, οι διακρίσεις και, έσχατο αλλά όχι αμελητέο, η μειωμένη πρόσβαση στην εκπαίδευση, είναι όλα προβλήματα τα οποία η μειονότητα των Ρομ συχνά συναντά και τα οποία τελικά οδηγούν στον κοινωνικό αποκλεισμό της. Πιστεύω ότι ένα ολοκληρωμένο ευρωπαϊκό πρόγραμμα πρέπει να συνάδει με την κουλτούρα και τις αξίες τους, λαμβάνοντας υπόψη ότι μετακινούνται ελεύθερα.
<P>
Τα παιδιά αντιστοιχούν στο 46% του πληθυσμού των Ρομ, λόγω του συνδυασμένου αποτελέσματος υψηλού ρυθμού γεννήσεων και, δυστυχώς, χαμηλού προσδόκιμου ζωής. " πρόσβαση στην εκπαίδευση θα τους παρείχε πραγματική ευκαιρία. Παρότι η πρόσβαση και το δικαίωμα στην εκπαίδευση είναι εγγυημένα από τους ευρωπαϊκούς κανονισμούς, η πλειονότητα των παιδιών που ανήκουν στις φτωχές κοινότητες των Ρομ δεν φοιτούν καθόλου στο σχολείο ή το εγκαταλείπουν. Ένα ειδικό μέτρο θα ήταν να συμπεριλαμβάνονται αυτά τα παιδιά και οι νέοι στο σύστημα υποχρεωτικής φοίτησης, εμποδίζοντάς τους έτσι να εγκαταλείπουν το σχολείο. Το σχολικό έτος 2009-2010, το ρουμανικό υπουργείο Παιδείας διέθεσε 7.483 ειδικές θέσεις στα σχολεία μέσης εκπαίδευσης, με μόνο 2.460 μαθητές να εγγράφονται γι' αυτές, εκ των οποίων έγιναν δεκτοί 2.246.
<P>
Ωστόσο, προσπάθειες πρέπει να γίνονται από αμφότερες τις πλευρές. " μειονότητα των Ρομ πρέπει να ενεργήσει με υπευθυνότητα για να βελτιώσει το βιοτικό της επίπεδο. " έλλειψη εκπαίδευσης εμποδίζει τους Ρομ να λαμβάνουν ενεργό μέρος στην κοινωνική, οικονομική ή πολιτική ζωή της χώρας στην οποία ζουν. " Ευρωπαϊκή Ένωση στηρίζει την ένταξη των Ρομ στην κοινωνία μέσω διαφόρων προγραμμάτων χρηματοδότησης, όπως το Ευρωπαϊκό Κοινωνικό Ταμείο, το Ευρωπαϊκό Ταμείο Περιφερειακής Ανάπτυξης, καθώς και τα προγράμματα "Progress" και "Youth in Action".
<P>
Σας ευχαριστώ.
<SPEAKER ID="349" NAME="Emine Bozkurt" AFFILIATION="S&amp;D">
(EN) Κύριε Πρόεδρε, οι Ρομ, η μεγαλύτερη ευρωπαϊκή μειονότητα, υποφέρουν από θεσμική διακριτική μεταχείριση, αντιτσιγγανισμό, εξαιρετικά επίπεδα φτώχειας και κοινωνικό αποκλεισμό, διαχωρισμένα συστήματα στην στέγαση, την εκπαίδευση και την κοινωνική πρόνοια. Οι βραχυπρόθεσμες λύσεις δεν είναι η απάντηση στα ευρέως διαδεδομένα και βαθιά ριζωμένα προβλήματα των Ρομ. Χρειάζεται να αξιολογήσουμε τις υφιστάμενες καλές πρακτικές, καθώς και τις αρνητικές συνέπειες υφιστάμενων πολιτικών για τον πληθυσμό των Ρομ.
<P>
Ένα, αλλά όχι το μόνο παράδειγμα είναι η απομάκρυνση των παιδιών Ρομ από την οικογένειά τους και η τοποθέτησή τους σε ξεχωριστά εσωτερικά σχολεία. Αυτά τα μέτρα δεν επιλύουν προβλήματα, αλλά προκαλούν, μάλλον, περισσότερο διαχωρισμό και έχουν βαθιές και αρνητικές επιπτώσεις στη ζωή των οικογενειών των Ρομ. " Ευρώπη χρειάζεται αποτελεσματική μακροπρόθεσμη στρατηγική. Αυτή η διάσκεψη κορυφής μας δίδει μια νέα ευκαιρία για καταφατική δράση, διαφορετική από την πρώτη διάσκεψη κορυφής για τους Ρομ, η οποία δεν περιελάμβανε πραγματικές πολιτικές δεσμεύσεις από την ΕΕ. " ΕΕ πρέπει να αρχίσει να δίνει το καλό παράδειγμα, προσφέροντας περισσότερες θέσεις σε Ρομ και περιλαμβάνοντας στη στρατηγική τους Ρομ και την κοινωνία των πολιτών.
<SPEAKER ID="350" NAME="Danuta Maria Hübner" AFFILIATION="PPE">
(EN) Κύριε Πρόεδρε, η διάσκεψη κορυφής στην Κόρδοβα θα είναι δοκιμασία για όλους μας, ευρωπαϊκά όργανα και κράτη μέλη. " διάσκεψη πρέπει να επιδείξει σαφή ευρωπαϊκή δέσμευση για να εξετάσει την αρμόζουσα πολιτική και επιχειρησιακή στρατηγική η οποία, αντιμετωπίζοντας τα ζητήματα των Ρομ, θα υπερβαίνει τις προοπτικές των ανθρωπίνων δικαιωμάτων, θεμελιώδη καθώς είναι, τείνοντας προς την πραγματική και κοινωνική ένταξη.
<P>
Χρειαζόμαστε μια ολοκληρωμένη πολιτική στρατηγικής και ένα σχέδιο δράσης που θα διαπερνά όλους τους τομείς που σχετίζονται με την οικονομική και κοινωνική ένταξη. Έχουν γίνει και επιτευχθεί πολλά, ωστόσο, χωρίς οιαδήποτε αμφιβολία, υπάρχει ακόμη πολύς δρόμος μπροστά μας. Πρέπει η Επιτροπή, το Κοινοβούλιο, τα κράτη μέλη αλλά επίσης, όπως είπε ο υπουργός López Garrido, και οι τοπικές και περιφερειακές αρχές να συνεργάζονται αρμονικά.
<P>
Αναμένουμε από την Επιτροπή σαφή κατανομή αρμοδιοτήτων για αυτό το ζήτημα, καθώς και αποτελεσματικό συντονισμό μεταξύ όλων των αρμόδιων υπηρεσιών. Αναμένουμε ότι το πιλοτικό πρόγραμμα των 5 εκατομμυρίων ευρώ το οποίο υλοποιείται αυτήν τη στιγμή από την Επιτροπή θα ανοίξει τον δρόμο για αποδοτικές και αποτελεσματικές λύσεις στους τομείς που ενδιαφέρουν περισσότερο, όπως η εκπαίδευση στην πρώιμη παιδική ηλικία και η οικονομική ένταξη, και θα εξασφαλίζεται πρόοδος στην πολιτική μάθησης και την αξιολόγηση.
<P>
Εκτιμούμε τις προσπάθειες της Επιτροπής, ειδικά αυτές της ΓΔ Περιφερειακής Πολιτικής, και ενθαρρύνουμε την Επιτροπή να ενισχύσει περαιτέρω την τοπική και περιφερειακή συμμετοχή με πρακτική δράση ενισχύοντας την οικονομική ένταξη της κοινωνίας των Ρομ.
<P>
Στο Κοινοβούλιο, πολλοί συνάδελφοι από όλες τις πολιτικές Ομάδες έχουν ήδη επιδείξει τη συμμετοχή τους, όμως το καθήκον μας είναι να προσδώσουμε μεγαλύτερη πολιτική ισχύ σε αυτό το ζήτημα.
<P>
" ένταξη των Ρομ θα μας έδινε την ευκαιρία να προχωρήσουμε προς τη δημιουργία της ευρωπαϊκής αγοράς εργασίας αληθινά χωρίς αποκλεισμούς. Θα μας έδινε την ευκαιρία να προχωρήσουμε στην αντιμετώπιση των ευρωπαϊκών δημογραφικών προκλήσεων.
<P>
Γι' αυτό επιτρέψτε μου να ολοκληρώσω λέγοντας ότι πρέπει να αντιμετωπίζουμε τη διάσκεψη κορυφής της Κόρδοβας ως την ύστατη ευκαιρία για την πραγματική ένταξη των Ρομ.
<SPEAKER ID="351" NAME="Csaba Sándor Tabajdi" AFFILIATION="S&amp;D">
(HU) Ως συντάκτης του πρώτου μεσοπρόθεσμου κυβερνητικού προγράμματος για την Ευρώπη σχετικά με το ζήτημα των Ρομ και ως εισηγητής της έκθεσης του Συμβουλίου της Ευρώπης για τους Ρομ το 2002, συμφωνώ με αυτούς οι οποίοι δηλώνουν ότι αυτό είναι ένα από τα πλέον περίπλοκα ζητήματα της Ευρώπης σήμερα. Δεν ζηλεύω τη θέση της Επιτρόπου Reding, διότι αυτό είναι ένα από τα πλέον περίπλοκα ζητήματα στην Ευρώπη. Προφανώς, οι Ρομ δεν είναι μόνο μια εθνοτική και εθνική μειονότητα, αλλά είναι επίσης και μια πολλαπλά μειονεκτούσα κοινωνική μειονότητα. Ωστόσο, η κατανομή αρμοδιοτήτων μεταξύ της πλειονότητας και της μειονότητας δεν είναι εμφανής. " κοινωνική ευθύνη κατανέμεται ασύμμετρα μεταξύ της πλειονότητας και της μειονότητας, επειδή η πλειονότητα έχει πολύ περισσότερη ευθύνη, αλλά η μειονότητα, σε αυτήν την περίπτωση οι Ρομ, έχει και αυτή τη δική της ευθύνη. Το τέταρτο και ιδιαίτερα σημαντικό σημείο είναι ότι χρειαζόμαστε ένταξη χωρίς αφομοίωση.
<P>
Τέλος, αυτό δεν είναι μόνο δημοσιονομικό ζήτημα και δεν εξαρτάται μόνο από πόρους. Είναι ένα ζήτημα για το αν έχουν τοποθετηθεί άνθρωποι και μηχανισμοί, τόσο στην κοινωνία της πλειονότητας όσο και μεταξύ των Ρομ. Ως πρώην υπουργός Εξωτερικών, πρέπει να πω ότι αποτελέσματα επιτεύχθηκαν σε περιοχές όπου υπήρχαν ηγέτες της πλειονότητας δεσμευμένοι ως προς το ζήτημα και αξιόπιστοι τοπικοί ηγέτες της μειονότητας ικανοί να κινητοποιούν τη μειονότητα και οι οποίοι υποστηρίζονταν από ΜΚΟ. Δεν είναι θέμα χρηματοδότησης. Χρειαζόμαστε το ευρωπαϊκό επίπεδο, αλλά η επιτυχία θα επιτευχθεί σε επίπεδο κρατών μελών και σε τοπικό επίπεδο. Γι' αυτό στηρίζω τη στρατηγική της Ένωσης.
<SPEAKER ID="352" NAME="Elena Oana Antonescu" AFFILIATION="PPE">
(RO) " οικονομική και κοινωνική ανάπτυξη της μειονότητας των Ρομ είναι ένα από τα πιο ευαίσθητα και αμφιλεγόμενα ζητήματα τα οποία αντιμετωπίζουν τα κράτη στην Κεντρική και Ανατολική Ευρώπη. Δεν έχουμε ακριβείς εκτιμήσεις ως προς τον πραγματικό αριθμό των Ρομ στην ΕΕ. Ωστόσο, γνωρίζουμε ότι η μειονότητα Ρομ είναι η μεγαλύτερη και φτωχότερη διασυνοριακή εθνοτική μειονότητα.
<P>
" Ευρωπαϊκή Ένωση πρέπει να έχει μια συνεκτική μακροπρόθεσμη προσέγγιση, διότι οι εθνικές πολιτικές είναι ανεπαρκείς όσον αφορά την αλλαγή της κατάστασης των Ρομ. Έκαστο κράτος είναι υπεύθυνο για τη βελτίωση των συνθηκών διαβίωσης του πληθυσμού των Ρομ. Ωστόσο, η επιτυχία αυτής της διαδικασίας έγκειται σε μεγάλο βαθμό στην αντιμετώπιση αυτού του ζητήματος στην ολότητά του μέσω συντονισμένων δράσεων.
<P>
Κατά τη γνώμη μου, η έλλειψη προοπτικών για τη νέα γενιά είναι ένα από τα μεγαλύτερα προβλήματα που αντιμετωπίζουμε. Ο πληθυσμός των Ρομ είναι πληθυσμός νεαρής ηλικίας με σημαντικό ποσοστό εξ αυτών να είναι ηλικίας κάτω των 20 ετών. Σε μια κοινωνία που βασίζεται στη γνώση και την καινοτομία τις οποίες η Ευρώπη θέλει να αναπτύξει, αν παραλείψουμε να λάβουμε άμεσα μέτρα, το χάσμα μεταξύ των νέων Ρομ και του υπόλοιπου πληθυσμού θα διευρυνθεί. Τα παιδιά και οι νέοι περιλαμβάνονται σε λίγες από τις τρέχουσες πολιτικές και στρατηγικές, παρά το γεγονός ότι ο μεγάλος αριθμός παιδιών και νέων στον πληθυσμό των Ρομ τους καθιστά γενιά της αλλαγής. " διαδικασία βιώσιμης ανάπτυξης πρέπει να αρχίσει από μια γενιά παιδιών τα οποία θα έχουν πρόσβαση στην εκπαίδευση, την ιατρική περίθαλψη και όλες τις ευκαιρίες που απολαύουν τα παιδιά του πληθυσμού που αποτελεί την πλειονότητα.
<P>
Γι' αυτό επιθυμώ να επιστήσω την προσοχή σας στο γεγονός ότι η πρόταση της Επιτροπής για τη στρατηγική της ΕΕ 2020 δεν περιέχει οιουσδήποτε στόχους για την επίλυση των προβλημάτων της κοινότητας των Ρομ. Αν δεν λάβουμε συγκεκριμένα μέτρα και αν δεν κάνουμε αλλαγές όσον αφορά την προσέγγιση, εκατομμύρια νεαρών Ρομ θα εξακολουθήσουν να αντιμετωπίζουν τον κοινωνικό αποκλεισμό και την περιθωριοποίηση καθ' όλη τη διάρκεια της ζωής τους. " έλλειψη ελπίδας θα μετατρέψει αυτές τις κοινότητες σε περιοχές ανασφάλειας για τους κατοίκους τους και για τον υπόλοιπο πληθυσμό. Πρέπει να προσφέρουμε στην κοινότητα των Ρομ μια πραγματική ευκαιρία για να αλλάξουν οι προοπτικές τους. " αλληλεγγύη είναι η θεμελιώδης αξία στην καρδιά του ευρωπαϊκού εγχειρήματος. Γι' αυτό πρέπει να περάσουμε από την πολιτική βούληση στη λήψη μέτρων για να τα θέσουμε πραγματικά σε εφαρμογή.
<SPEAKER ID="354" NAME="Olga Sehnalová" AFFILIATION="S&amp;D">
(CS) Κυρίες και κύριοι, σύμφωνα με πρόσφατη δημοσκόπηση, το 76% των Τσέχων δεν θέλουν να έχουν γείτονες Ρομ. Κατά τη διάρκεια των τελευταίων 10 και πλέον ετών, ασχολήθηκα στην καθημερινή πολιτική ζωή μου ως δήμαρχος με τα προβλήματα συνύπαρξης και σχέσεων γειτονίας μεταξύ Ρομ και μη Ρομ στη γενέτειρα πόλη μου. Κατά συνέπεια, πιστεύω ακράδαντα ότι η απάντηση στο πρόβλημα δεν είναι οι οικονομικές λύσεις, πράγμα το οποίο καθίσταται ούτως ή άλλως σαφές από τα μέτρια συνολικά αποτελέσματα των έως σήμερα χρηματοδοτούμενων από την ΕΕ προγραμμάτων που αποσκοπούν στη βελτίωση της κοινωνικο-οικονομικής κατάστασης των Ρομ.
<P>
Κατά τη γνώμη μου, η λύση μπορεί να βρίσκεται μόνο στη συνοχή των τοπικών κοινωνιών στις πόλεις και τα χωριά, οι οποίες πρέπει να αποδέχονται τους Ρομ σαν κανονικούς πολίτες για το καλύτερο ή το χειρότερο. Ωστόσο, το ίδιο ισχύει και αντίστροφα. Και οι Ρομ, επίσης, πρέπει να έχουν την αίσθηση ότι ανήκουν στην κοινότητά τους και να αποδέχονται τους κανόνες και τα πρότυπά της. Τα δικά τους θετικά παραδείγματα και πρότυπα είναι σημαντικότατα για τις σχέσεις με την κοινότητα της πλειονότητας και για αποτελεσματικό έργο μέσα στην κοινότητα των Ρομ. Είναι θεμελιώδες, ωστόσο, να υπάρχει μια σταθερή και ασυμβίβαστη καταπολέμηση της ξενοφοβίας και του ρατσισμού στην ευρύτερη κοινωνία. Ας το καταστήσουμε απολύτως σαφές, μέσω παντός πιθανού πόρου, συγκεκριμένων δράσεων και θέσεων, ότι για εμάς αυτά είναι εντελώς απαράδεκτα. Στο μέλλον πρέπει να κάνουμε κοινή προσπάθεια προς αυτήν την κατεύθυνση.
<SPEAKER ID="355" NAME="Daciana Octavia Sârbu" AFFILIATION="S&amp;D">
(RO) Θα ήθελα, εξ αρχής, να εκφράσω την ελπίδα ότι η ευρωπαϊκή διάσκεψη κορυφής στην Κόρδοβα θα είναι η κρίσιμη στιγμή για την έγκριση κοινής στρατηγικής όσον αφορά την ένταξη των Ρομ.
<P>
Οι συνθήκες διαβίωσης αυτής της κοινότητας παραμένουν απαράδεκτες και οι διακρίσεις εις βάρος τους αυξάνουν, παρά το γεγονός ότι τα ποσά που διατίθενται τα τελευταία χρόνια σε προγράμματα που αποσκοπούν στη βελτίωση της κατάστασής τους εγγίζουν τα πεντακόσια εκατομμύρια ευρώ. Πιστεύω ότι ήλθε ο καιρός να περάσουμε από τις καλές προθέσεις στα έργα.
<P>
Δυστυχώς, η Ευρωπαϊκή Επιτροπή δεν έχει αποδείξει ακόμη ότι έχει την απαραίτητη επιθυμία να συντονίσει τις δράσεις για τη βελτίωση του επιπέδου διαβίωσης και την κοινωνική ένταξη των Ρομ και για την καταπολέμηση των ρατσιστικών δράσεων που εκδηλώνονται εις βάρος τους. Πιστεύω ότι το ζήτημα των Ρομ πρέπει να είναι ένα ειδικό έργο, σαφώς καθορισμένο για τον Επίτροπο Κοινωνικών Υποθέσεων. Θα ήταν επίσης εξαιρετικά χρήσιμο αν στους εμπειρογνώμονες της Επιτροπής που έχουν αναλάβει να ασχοληθούν με αυτό το ζήτημα περιλαμβάνονται και εμπειρογνώμονες με καταγωγή Ρομ.
<P>
Πιστεύω επίσης ότι χρειάζεται να έχουμε κοινωνική και πολιτισμική προσέγγιση, έτσι ώστε να αποφεύγεται η αύξηση των ήδη υφιστάμενων ανισοτήτων όσον αφορά τόσο τα επίπεδα αλφαβητισμού όσο και της απασχόλησης. Έχοντας τούτο κατά νου, ζητώ από την Επιτροπή να ενθαρρύνει προγράμματα πρόσβασης στην αγορά εργασίας για τους μετανάστες Ρομ και τη συνεργασία μεταξύ των τοπικών αρχών και των κοινοτήτων των Ρομ, και να εξεταστεί το ενδεχόμενο στενότερης συνεργασίας με μη κυβερνητικές οργανώσεις.
<SPEAKER ID="356" NAME="Milan Zver" AFFILIATION="PPE">
(SL) Κύριε Πρόεδρε, κυρία Επίτροπε, κύριε López Garrido, καταρχάς, θα ήθελα να συγχαρώ την Ισπανία για το γεγονός ότι πρόσθεσε αυτήν τη διάσκεψη κορυφής στη λίστα των προτεραιοτήτων της. Ταυτόχρονα, επιτρέψτε μου επίσης να συγχαρώ την Επιτροπή για το γεγονός ότι αποφάσισε να ετοιμάσει μια περιεκτική έκθεση για τη θέση των Ρομ στην Ευρώπη. Αυτά αποτελούν απόδειξη του γεγονότος ότι γνωρίζουμε πόσο επίκαιρο είναι αυτό το ζήτημα. Ωστόσο, έγινε θεματικό μόνον τα τελευταία χρόνια, με τη διεύρυνση της Ευρωπαϊκής Ένωσης.
<P>
Ένα άλλο πράγμα το οποίο με χαρά διαπιστώνω είναι ότι ουσιαστικά όλες οι κοινοβουλευτικές Ομάδες, ή οι περισσότερες εξ αυτών, έχουν προσεγγίσει με σοβαρότητα την επίλυση αυτού του ζητήματος. " Συνθήκη της Λισαβόνας μάς έχει παράσχει πρόσθετη νομική βάση, δίνοντάς μας τη δυνατότητα να προσεγγίσουμε ακόμη πιο εμπεριστατωμένα την ανάπτυξη συνεκτικής και ισχυρής στρατηγικής για την επίλυση του ζητήματος των Ρομ στο πλαίσιο αυτού που κοινώς αποκαλείται "ήπια νομοθεσία".
<P>
Είναι σαφές ότι δεν είμαστε σε θέση να αναπτύξουμε κοινή πολιτική για τους Ρομ σε επίπεδο ΕΕ, επειδή η πρώτιστη αρμοδιότητα ως προς αυτό ανήκει στα κράτη μέλη. Ωστόσο, αυτό που μπορούμε να αναπτύξουμε είναι ορισμένους δείκτες και κοινή βάση δεδομένων· μπορούμε να ανταλλάσσουμε καλές πρακτικές και, εδώ, τα κράτη μέλη μπορούν να παρέχουν σημαντική βοήθεια το ένα στο άλλο.
<P>
Προέρχομαι από τη Σλοβενία, όπου, για παράδειγμα, έχουμε θεσπίσει τον ρόλο του "σχολικού βοηθού των Ρομ μέσα στην τάξη", του οποίου έργο είναι να μεσολαβεί μεταξύ του σχολείου και των γονέων και ο οποίος βοηθά σημαντικά στην εισαγωγή των παιδιών των Ρομ στο εκπαιδευτικό σύστημα.
<SPEAKER ID="357" NAME="Corina Creţu" AFFILIATION="S&amp;D">
(RO) " πρώτη ευρωπαϊκή διάσκεψη για τους Ρομ στην πραγματικότητα αναγνώρισε την ατομική αποτυχία των κρατών μελών να εγγυηθούν στους Ρομ τα δικαιώματά τους και την ένταξή τους στην κοινωνία, και σηματοδότησε ένα βήμα προς την έγκριση κοινής μακροπρόθεσμης στρατηγικής σε επίπεδο ΕΕ.
<P>
Δυστυχώς, μεταξύ σχεδίων και μελετών και της εφαρμογής τους προκειμένου να βελτιωθεί απτά η ζωή της κοινότητας των Ρομ, η οποία παραμένει η ευπαθέστερη εθνοτική ομάδα στην Ευρώπη, σε μια περίοδο κατά την οποία αντιμετωπίζουν το υψηλότερο επίπεδο φτώχειας και κοινωνικού αποκλεισμού, εξακολουθεί να υπάρχει τεράστια διαφορά. Πράγματι, οι προοπτικές τους δεν είναι καθόλου ενθαρρυντικές αν λάβουμε υπόψη ότι χονδρικά το ήμισυ του πληθυσμού των Ρομ αποτελείται από ανήλικους λόγω του υψηλού δείκτη γεννήσεων και του χαμηλού προσδόκιμου ζωής.
<P>
Πιστεύω ότι το πρώτο βήμα προς την κατεύθυνση συνεκτικής στρατηγικής ένταξης πρέπει να είναι η εγγύηση προς τη νέα γενιά των Ρομ ότι στην πρόσβαση στην εκπαίδευση δεν θα υφίστανται διακρίσεις. Αυτό είναι το μόνο μέτρο το οποίο μπορεί να διαδραματίσει κρίσιμο ρόλο στη διευκόλυνση της αλλαγής, έτσι ώστε οι Ρομ να μπορούν να ενσωματωθούν στην αγορά εργασίας και να ξεφύγουν από τον φαύλο κύκλο του κοινωνικού αποκλεισμού.
<SPEAKER ID="358" NAME="Iosif Matula" AFFILIATION="PPE">
(RO) Οι Ρομ είναι μια διασυνοριακή εθνοτική και πολιτισμική κοινότητα που αριθμεί περισσότερα από 10 εκατομμύρια σε ολόκληρη την Ευρώπη. Τα κοινωνικά προβλήματα που αντιμετωπίζουν οι Ρομ απαιτούν συντονισμένη μακροπρόθεσμη δράση, με τη συμμετοχή της Ευρωπαϊκής Ένωσης και των κρατών μελών.
<P>
Στον τομέα αυτόν έχουν ξεκινήσει σημαντικές πρωτοβουλίες, όμως πιστεύω ότι χρειάζεται να προχωρήσουμε περισσότερο. Χρειάζεται να εγκρίνουμε μια κατάλληλη ευρωπαϊκή στρατηγική για τους Ρομ, βασισμένη σε καλώς στοχευμένες δράσεις και τακτική αξιολόγηση του αντικτύπου της.
<P>
Προέρχομαι από χώρα με μεγάλη κοινότητα Ρομ και χαιρετίζω το γεγονός ότι σήμερα αναγνωρίζουμε ότι το ζήτημα των Ρομ είναι ένα ζήτημα με το οποίο πρέπει να ασχοληθεί ολόκληρη η Ευρώπη. Στη Ρουμανία είναι σε ισχύ μια στρατηγική, η οποία χρονολογείται από την εποχή που προηγήθηκε της προσχώρησης της χώρας στην ΕΕ και η οποία αποσκοπεί στη βελτίωση της κατάστασης των Ρομ. Στους Ρομ παρέχονται δωρεάν ειδικές θέσεις στα δημόσια πανεπιστήμια, γεγονός που βοηθά σημαντικά στην ανύψωση του επιπέδου εκπαίδευσης και πολιτισμού μεταξύ των μελών αυτής της κοινότητας. Οι εθνικές και οι δημόσιες αρχές κάνουν προσπάθειες για να προάγουν την κοινωνική ένταξη των Ρομ και να τους εντάξουν στην αγορά εργασίας προκειμένου μα καταπολεμηθεί η μεγάλη φτώχεια, η ανεργία, και να τους παρέχεται πρόσβαση στις υπηρεσίες υγειονομικής περίθαλψης. Ωστόσο, απαιτείται σταθερή οικονομική στήριξη από την Ευρώπη προκειμένου να επιτευχθούν τα επιθυμητά αποτελέσματα.
<SPEAKER ID="359" NAME="Krisztina Morvai" AFFILIATION="NI">
(HU) Για τα παιδιά των τσιγγάνων, τα παιδιά των Ρομ, ο μόνος τρόπος να ξεφύγουν από την κατάσταση στην οποία βρίσκονται είναι η κανονική σχολική φοίτηση. Δυστυχώς, συχνά ακούμε, ως εκδήλωση πολιτικής ορθότητας, να δίνονται δικαιολογίες για διάφορους λόγους για τους γονείς οι οποίοι δεν ενθαρρύνουν ή ακόμη και εμποδίζουν τη φοίτηση των παιδιών τους. Από αυτήν την άποψη, τα κορίτσια, οι νεαρές τσιγγάνες υπόκεινται ιδιαίτερα και είναι θύματα διακρίσεων, επειδή οι ανεύθυνοι γονείς τους τούς αναθέτουν να προσέχουν τα πολλά αδέλφια και αδελφές τους και να εκτελούν οικιακές εργασίες αντί να φοιτούν στο σχολείο. " μόνη προσέγγιση που συνάδει με τα διεθνή πρότυπα ανθρωπίνων δικαιωμάτων είναι αν η κυβέρνηση αναλάβει την υποχρέωση να παρεμβαίνει σε τέτοιες περιπτώσεις και να υπερασπίζεται τα δικαιώματα των παιδιών με επιβολή ποινών, κυρώσεων ή, αν είναι απαραίτητο, με τη διακοπή των οικογενειακών επιδομάτων ή άλλης μορφής βοήθειας προκειμένου να υποχρεώνει τους γονείς να σέβονται τα δικαιώματα των παιδιών.
<SPEAKER ID="360" NAME="Monika Smolková" AFFILIATION="S&amp;D">
(SK) " φτωχότερη πληθυσμιακή ομάδα στην Ευρωπαϊκή Ένωση είναι βεβαίως οι Ρομ. Κατά συνέπεια, υποστηρίζω τη χρήση παντός μέσου για την ένταξη των Ρομ στις κοινωνικές και οικονομικές δραστηριότητες. Προπαντός, ως λύση βλέπω την εκπαίδευση των παιδιών και των νέων.
<P>
Συμφωνώ επίσης ότι είναι απαραίτητο να εξαλειφθούν οι κεκαλυμμένες και οι φανερές διακρίσεις εις βάρος των Ρομ. Ωστόσο, είμαι επίσης υπέρ του να συζητούμε εντελώς ανοικτά σχετικά με τον τρόπο με τον οποίο καταπιέζονται τα δικαιώματα των παιδιών από τους γονείς τους. Όλοι έχουν δικαίωμα σε αξιοπρεπή ζωή. Τα παιδιά των Ρομ, σε μεγάλο βαθμό, δεν έχουν αυτό το δικαίωμα. Στην προσεχή διάσκεψη κορυφής, ας μιλήσουμε για το πώς, οι ίδιοι οι Ρομ, κυρίως, πρέπει να δραστηριοποιούνται για την επίλυση των δικών τους προβλημάτων· καταρχάς, αναφορικά με την εκπαίδευση των παιδιών τους, αλλά επίσης και σχετικά με την προσωπική συμμετοχή τους στη διαδικασία βελτίωσης των δικών τους συνθηκών διαβίωσης. Και δεδομένου ότι δεν θέλω να είμαι Επίτροπος στο μέλλον, θέλω να πω εδώ σε αυτήν την Αίθουσα ότι θα πρέπει επίσης να μιλήσουμε στην προσεχή διάσκεψη κορυφής σχετικά με τον τρόπο στήριξης των Ρομ οι οποίοι υφίστανται κακομεταχείριση από τους ίδιους τους Ρομ.
<SPEAKER ID="361" NAME="Diego López Garrido" LANGUAGE="ES">
Κύριε Πρόεδρε, η συζήτηση την οποία μόλις είχαμε για τον πληθυσμό των Ρομ και την επερχόμενη διάσκεψη κορυφής δείχνει σαφώς ακόμη μία φορά ότι η κοινωνική και οικονομική ένταξη των Ρομ είναι πρόβλημα που υφίσταται σε ευρωπαϊκό επίπεδο και, κατά συνέπεια, απαιτεί ευρωπαϊκή στρατηγική. Συνεχίζοντας από το επίπεδο ανεπαρκούς προόδου η οποία έχει σημειωθεί, αυτήν ακριβώς την ευρωπαϊκή στρατηγική ελπίζουμε να πετύχουμε στη διάσκεψη κορυφής της Κόρδοβας, η οποία έχει ήδη αναφερθεί πολλές φορές.
<P>
Χρειαζόμαστε μια βασισμένη σε σχέδιο δράσης στρατηγική την οποία το Συμβούλιο έχει την πρόθεση να ακολουθήσει, έχοντας κατά νου το συνολικό πρόγραμμα που παρουσίασε η προεδρική τρόικα , διότι είναι πρόγραμμα μεγάλης εμβέλειας, ένα λειτουργικό σχέδιο δράσης το οποίο πρέπει, χωρίς αμφιβολία, να έχει τα διαρθρωτικά ταμεία ως ένα από τα κύρια μέσα του -δεδομένου ότι είναι το ισχυρότερο εργαλείο της Ευρώπης για την κοινωνική συνοχή- και το οποίο πρέπει να εφαρμοστεί μέσω συγκεκριμένων δράσεων.
<P>
Κατά τη γνώμη μου, ορισμένες από αυτές τις δράσεις πρέπει να εστιάζουν σε συγκεκριμένα ζητήματα που αντιμετωπίζουν οι Ρομ: οι διακρίσεις που υφίστανται ως Ρομ, όπως η δυσκολία που έχουν στην πρόσβαση στις δημόσιες υπηρεσίες και την απασχόληση. Πρέπει να ασχοληθούμε επίσης με το ζήτημα των γυναικών Ρομ, οι οποίες υποφέρουν από ιδιαίτερα προβλήματα φτώχειας, πρόσβασης στη στέγαση, διακρίσεις και βία, και το πρόβλημα των νέων Ρομ, επίσης, διότι η έλλειψη προσόντων καθιστά ακόμη πιο δύσκολη για αυτούς την πρόσβαση στην εργασία κατά τη διάρκεια αυτής της περιόδου οικονομικής κρίσης. Υπάρχει επίσης το ζήτημα των παιδιών Ρομ: λέγεται ότι το προσδόκιμο ζωής τους είναι 10 χρόνια μικρότερο από τον μέσο όρο των παιδιών στην Ευρώπη.
<P>
Ταυτόχρονα, ωστόσο, πρέπει να αναλάβουμε γενική δράση η οποία να ωφελεί τον πληθυσμό Ρομ συνολικά· είναι μία από τις κοινότητες που υποφέρει από τις χειρότερες διακρίσεις, και γι' αυτό οιαδήποτε πολιτική καταπολέμησης των διακρίσεων θα τους βοηθήσει. Αυτό ισχύει επίσης και με τη δράση που αναλαμβάνεται κατά της βίας που βασίζεται στο φύλο, και γι' αυτό είναι τόσο σημαντικό, το συντομότερο δυνατό, να εγκρίνουμε οδηγία για την προστασία η οποία θα καταπολεμά τη βία που βασίζεται στο φύλο, διότι αυτή η δράση θα ωφελήσει ιδιαίτερα τις γυναίκες Ρομ· αυτό ισχύει επίσης και με την οδηγία για μη διακρίσεις, η οποία θα ωφελήσει ιδιαίτερα τον πληθυσμό των Ρομ.
<P>
Σε όλες αυτές τις δράσεις δεν πρέπει να υιοθετήσουμε πατερναλιστική προσέγγιση, διότι, προς παντός, πρέπει να σεβόμαστε την ταυτότητα και τα πολιτισμικά χαρακτηριστικά των Ρομ.
<SPEAKER ID="362" NAME="Viviane Reding" LANGUAGE="EN">
Κύριε Πρόεδρε, θα ήθελα να ευχαριστήσω το Σώμα για τις πολλές ιδέες και προτάσεις που διατυπώθηκαν. Θα ληφθούν υπόψη από τον Επίτροπο Andor και εμένα όταν θα παρουσιάσουμε την ανακοίνωσή μας ενώπιον της διάσκεψης κορυφής. Σε αυτήν την ανακοίνωση, θα γίνεται επίσης πολύ σαφές ότι η Επιτροπή δεν μπορεί να δεχθεί και δεν θα δεχθεί να υφίστανται οι Ρομ διακρίσεις και να αποκλείονται από την κοινωνία μας λόγω της εθνότητάς τους.
<P>
Τώρα, διαθέτουμε μέσα· έχουμε πολιτικές. Το ερώτημα είναι πώς να τα χρησιμοποιήσουμε; Πως, θα ενσωματώσουμε το ζήτημα και τα προβλήματα των Ρομ σε αυτά τα μέσα και τις πολιτικές; Πιστεύω ότι δεν χρειαζόμαστε οδηγία ή ταμείο για τους Ρομ. Αυτό που χρειαζόμαστε είναι να λαμβάνουμε πλήρως υπόψη τα ζητήματα των Ρομ όταν εφαρμόζουμε κοινοτική νομοθεσία και όταν εφαρμόζουμε ενωσιακά ταμεία. Το κλειδί σε αυτό -και αυτό έχει ειπωθεί από πολλούς από εσάς- είναι η εταιρική συνεργασία και η συνεργασία όλων των σημαινόντων παραγόντων. " Επιτροπή ακολουθεί αυτήν την προσέγγιση στην ευρωπαϊκή πλατφόρμα για την ένταξη των Ρομ, καθώς και στις εσωτερικές διαδικασίες της.
<P>
Αλλά θα ήθελα επίσης να υπογραμμίσω σαφέστατα ότι, ενώ, φυσικά, ο αποκλεισμός των Ρομ σχετίζεται πάρα πολύ με τα θεμελιώδη δικαιώματα, έχει κυρίως να κάνει με κοινωνικά και οικονομικά ζητήματα. Για παράδειγμα, θα ήθελα να αναφέρω τη μελέτη της Παγκόσμιας Τράπεζας για το οικονομικό κόστος του κοινωνικού αποκλεισμού των Ρομ και να δούμε ότι αυτή αποτελεί σημαντικότατο αποδεικτικό στοιχείο που δείχνει ότι χρειάζεται να βρούμε λύσεις χάριν της κοινωνίας μας γενικότερα. Γι' αυτό, για να εφαρμόσουμε τα μέσα που διαθέτουμε με τον αποτελεσματικότερο δυνατό τρόπο θα χρειαστούμε στρατηγική προσέγγιση, φυσικά - ενσωμάτωση, όπως ορισμένοι από εσάς είπατε. Αυτή η προσέγγιση βασίζεται στη συνεργασία, στην κινητοποίηση των αναγκαίων πόρων και σε στρατηγικά διδάγματα τόσο από την επιτυχία όσο και από την αποτυχία.
<P>
Αυτό που πρέπει να αποφύγουμε είναι η δημιουργία στρατηγικής η οποία θα υφίσταται μόνο στα χαρτιά. Χρειάζονται αποτελέσματα· αποτελέσματα τα οποία να οδηγούν στην ένταξη των Ρομ στα σχολεία για όλους. Άκουσα πολλούς από εσάς να μιλούν για τη σχολική φοίτηση. Αναμένω με ενδιαφέρον να δω τα στοιχεία της δράσης μας για την προσχολική εκπαίδευση, τον τρόπο με τον οποίο αυτή έχει λειτουργήσει. " κύρια αγορά εργασίας· εδώ, ο συνάδελφός μου, κ. Andor, θα αναζητήσει ακριβείς στόχους προς επίτευξη, και η κοινωνία της κυρίαρχης τάσης η οποία είναι ευθύνη όλων των πολιτικών μας.
<SPEAKER ID="363" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, έχουμε ένα τεχνικό πρόβλημα. Μόλις παρατήρησα ότι ο υπολογιστής με κλωνοποίησε, επειδή το όνομά μου, το όνομα Tabajdi, εμφανίστηκε αντί για το όνομα συναδέλφων μου οι οποίοι είχαν εισαγάγει κάρτες. Παρατήρησα ότι αυτό συνέβη στην περίπτωση της κ. Gomez, καθώς και σε άλλους, επίσης. Γι' αυτό μάλλον υπάρχει κάποιο πρόβλημα με τον υπολογιστή. " συνάδελφός μου, η κ. Kinga Göncz, είδε επίσης το όνομα Tabajdi να εμφανίζεται στην κάρτα. Παρακαλώ να το ελέγξετε, καθώς δεν θέλω να έχω τόσους πολλούς κλώνους στο Ευρωπαϊκό Κοινοβούλιο. Παρακαλώ να ενημερώσετε την τεχνική υπηρεσία. Ευχαριστώ. Zoli, ισχύει το ίδιο και για εσάς;
<SPEAKER ID="364" NAME="Πρόεδρος">
Σας ευχαριστώ. Οι τεχνικές υπηρεσίες θα το εξετάσουν.
<P>
" συζήτηση έληξε.
<P>
" ψηφοφορία θα διεξαχθεί κατά την προσεχή περίοδο συνόδου.
<P>
Γραπτές δηλώσεις (άρθρο 149 του Κανονισμού)
<SPEAKER ID="365" NAME="Vilija Blinkevičiūt " LANGUAGE="LT">
Θα ήθελα να υπογραμμίσω ότι συμμεριζόμενοι την ευθύνη για την πρόληψη διακρίσεων εις βάρος των Ρομ και για τη βοήθεια για την ένταξή τους στην κοινωνία, το ζήτημα των Ρομ έχει καταστεί μέρος της ευρωπαϊκής πολιτικής για τα ανθρώπινα δικαιώματα. Κατά συνέπεια, καθώς πλησιάζουμε στη δεύτερη διάσκεψη κορυφής για τους Ρομ στην Κόρδοβα, πρέπει να συζητήσουμε τα κοινωνικά προβλήματα που αντιμετωπίζουν οι Ρομ και τα μέσα επίλυσης αυτών των προβλημάτων. Χαίρομαι που η ισπανική Προεδρία φιλοξενεί αυτήν τη διάσκεψη κορυφής, δεδομένου ότι πρέπει να εγείρουμε και να αναγνωρίσουμε την ύπαρξη των προβλημάτων που αντιμετωπίζουν οι Ρομ. Θα ήθελα να υπογραμμίσω ότι σε μια δημοκρατική και ελεύθερη κοινωνία, είναι απαράδεκτο μια πληθυσμιακή ομάδα να είναι απομονωμένη από την κοινωνία και τα θεμελιώδη δικαιώματα και οι ελευθερίες αυτών των ανθρώπων να παραβιάζονται απροκάλυπτα. Τα μέλη της κοινότητας των Ρομ αντιμετωπίζουν ρατσιστικές επιθέσεις, άνιση πρόσβαση στις δημόσιες υπηρεσίες και τις κοινωνικές παροχές και τεράστιο διαχωρισμό ως προς τη διαβίωση και την εκπαίδευση. Επιπλέον, πρέπει να επιστήσουμε την προσοχή στο γεγονός ότι οι Ρομ όχι μόνο αντιμετωπίζουν άμεσες διακρίσεις, αλλά αντιμετωπίζουν και σιωπηρές, έμμεσες διακρίσεις, για παράδειγμα, την αδυναμία εύρεσης απασχόλησης για τους Ρομ και, ταυτόχρονα, τη μη ένταξή τους στην κοινωνική ζωή. Κατά συνέπεια, συμφωνώ ότι πρέπει να ζητήσουμε από την Ευρωπαϊκή Επιτροπή να ενθαρρύνει τις κυβερνήσεις των κρατών μελών και τις περιφερειακές και τοπικές αρχές να εφαρμόζουν καλύτερα τα προγράμματα της ΕΕ αναφορικά με τους Ρομ. Ζητώ επίσης από την Επιτροπή να λάβει συγκεκριμένα μέτρα και πρωτοβουλίες για την καταπολέμηση των άμεσων και έμμεσων διακρίσεων εις βάρος των Ρομ στην Ευρώπη.
<SPEAKER ID="940" NAME="Cristian Silviu Buşoi  " LANGUAGE="RO">
Τα στατιστικά στοιχεία δείχνουν ότι, δυστυχώς, οι Ρομ είναι η πιο μισητή και υφιστάμενη τις περισσότερες διακρίσεις εθνοτική μειονότητα στην Ευρώπη. Είδαμε τις δυσκολίες τις οποίες αντιμετωπίζουν αρκετά κράτη μέλη, περιλαμβανομένου του δικού μου, σχετικά με την κοινωνική ένταξη των Ρομ. Αυτό σαφώς δείχνει ότι αυτό το πρόβλημα είναι ένα ευρύτερο ευρωπαϊκό ζήτημα το οποίο πρέπει να χειριστούμε μαζί. " καλύτερη πρόσβαση στην εκπαίδευση και την εργασία είναι κρίσιμης σημασίας, έτσι ώστε να αποφύγουμε την τάση που έχουν οι Ρομ να επιλέγουν άλλους ευκολότερους αλλά επιζήμιους τρόπους να κερδίζουν χρήματα. Χρειάζεται να εφαρμόζουμε πλήρως τη νομοθεσία για την καταπολέμηση των διακρίσεων εις βάρος των Ρομ και να αναλάβουμε περαιτέρω πρωτοβουλίες για να τους εντάξουμε στην κοινωνία μας. Έως τώρα, δεν είχαμε οιαδήποτε συνεκτική στρατηγική. Εύχομαι αυτή η δεύτερη ευρωπαϊκή διάσκεψη κορυφής να φέρει μια πραγματική ενωσιακή στρατηγική για τους Ρομ. Τα διαρθρωτικά κα προενταξιακά ταμεία πρέπει να χρησιμοποιούνται αποτελεσματικότερα για να χρηματοδοτούν τέτοιες πρωτοβουλίες. Θα ήθελα επίσης να επιμείνω στο γεγονός ότι αυτή η στρατηγική πρέπει να είναι εργαλείο συντονισμού και ώθησης για τα κράτη μέλη. Οι πρωτοβουλίες πρέπει να λαμβάνονται σε τοπικό επίπεδο και να επωφελούνται από την εμπειρογνωμοσύνη τοπικών ΜΚΟ και των ίδιων των Ρομ οι οποίοι γνωρίζουν ποιες είναι οι κυριότερες δυσκολίες, έτσι ώστε αυτή η στρατηγική να ανταποκρίνεται στις ανάγκες των Ρομ.
<SPEAKER ID="366" NAME="Vasilica Viorica Dăncilă  " AFFILIATION="S&amp;D">
γραπτώς. - (ΕΝ) Οι Ρομ εξακολουθούν να είναι μία από τις περισσότερο μειονεκτούσες μειονότητες της Ευρώπης, υποκείμενοι σε ευρέως διαδεδομένη διακριτική μεταχείριση σε όλες τις πτυχές της ζωής.
<P>
Την περασμένη δεκαετία, η Ευρωπαϊκή Ένωση και τα κράτη μέλη της αφιέρωσαν προσοχή και πόρους για τη βελτίωση της κατάστασης των Ρομ. Σε συνεργασία με το κίνημα για τα δικαιώματα των Ρομ, ορισμένα κράτη μέλη έχουν αρχίσει να εφαρμόζουν πολιτικές που στοχεύουν στη διασφάλιση ποιοτικής εκπαίδευσης για τα παιδιά των Ρομ. " συνέχιση των προσπαθειών σε αυτόν τον τομέα πρέπει να παραμείνει ύψιστη προτεραιότητα τα προσεχή χρόνια.
<P>
Οι πολιτικές πρέπει να είναι περιεκτικές προκειμένου να επιτευχθεί ο μέγιστος συστημικός αντίκτυπος στον περιορισμό του χάσματος μεταξύ Ρομ και μη Ρομ σε όλους τους τομείς: εκπαίδευση, εργασία, στέγαση και υγεία. " Ευρωπαϊκή Ένωση και τα κράτη μέλη πρέπει να συνεχίσουν να αποτιμούν τις έως τώρα πολιτικές τους που σχετίζονται με τους Ρομ και να αναζητούν τρόπους για την εξάλειψη οιωνδήποτε πατερναλιστικών προσεγγίσεων στο ζήτημα των Ρομ, οι οποίες αντιμετωπίζουν τους Ρομ ως εξαρτημένους, παθητικούς λήπτες παροχών πολιτικής.
<P>
Πρέπει επίσης να δημιουργηθεί πρόγραμμα κατάρτισης για τους νέους Ρομ προκειμένου να αναπτύξουν την επαγγελματική τους εμπειρία μέσω προγραμμάτων σε υπηρεσίες της Επιτροπής και σε κατάλληλα κυβερνητικά όργανα.
<SPEAKER ID="939" NAME="Cătălin Sorin Ivan  " LANGUAGE="RO">
Έχουμε διανύσει το ήμισυ της δεκαετούς περιόδου (2005-2015) που είναι αφιερωμένη στην ένταξη των Ρομ. Αυτό που μπορούμε να δούμε είναι ότι πολλά λέγονται για τη μειονότητα των Ρομ, δημιουργούνται διάφορα προγράμματα και πλατφόρμες, όμως τα αποτελέσματα είναι περιορισμένα. Τα προβλήματα που συνδέονται με την εκπαίδευση, την απασχόληση, την περιφερειακή ανάπτυξη, κ.λπ., εξακολουθούν να υφίστανται και σε ορισμένα κράτη μέλη επιδεινώνονται. " δεύτερη ευρωπαϊκή διάσκεψη για τους Ρομ που συνέρχεται φέτος στην Κόρδοβα έχει ως στόχο να αναζωογονήσει την ευρωπαϊκή πτυχή και να βρει νέες μορφές δράσης. Συμφωνώ ότι οι αρχές πρέπει να επανακαθοριστούν, αλλά πιστεύω ότι πρέπει να βρούμε αντίθετα μια διαμήκη, οριζόντια στρατηγική η οποία θα αντιμετωπίζει τα προβλήματα αυτής της μειονότητας με ολοκληρωμένο, αλλά όχι αποκλειστικό τρόπο. " σημαντικότερη πτυχή είναι τα προενταξιακά και διαρθρωτικά ταμεία να χρησιμοποιούνται κανονικά και να αποδίδουν τα αποτελέσματα τα οποία θα θέλαμε ως πολιτικοί υπεύθυνοι λήψης αποφάσεων και τα οποία θα ήθελε και η κοινωνία των πολιτών και, προπαντός, η μειονότητα.
<SPEAKER ID="938" NAME="Marian-Jean Marinescu  " LANGUAGE="RO">
" πρώτη ευρωπαϊκή διάσκεψη κορυφής για τους Ρομ είχε τουλάχιστον ένα θετικό αποτέλεσμα: το συμπέρασμα που επιτεύχθηκε σε κοινοτικό επίπεδο ότι οι Ρομ έχουν ανάγκη από εκπαίδευση ως πρώτο βήμα προς την κοινωνική ένταξη. Σε αυτό το πλαίσιο, χαιρετίζω επίσης τη δεύτερη συνάντηση της ευρωπαϊκής πλατφόρμας για την ένταξη των Ρομ αφιερωμένη αποκλειστικά στο ζήτημα της εκπαίδευσης των Ρομ στην Ευρώπη. " διαδικασία εκπαιδευτικής μεταρρύθμισης απαιτεί τη συμμετοχή όχι μόνο των κρατικών θεσμικών οργάνων, αλλά επίσης και των μη κυβερνητικών οργανώσεων οι οποίες δεν χρειάζεται πλέον να έχουν ως κύριο στόχο τους να εντοπίζουν ενέργειες διακρίσεων, αλλά να εκπαιδεύουν τις εθνοτικές ομάδες. Μειώνοντας τον αναλφαβητισμό, διασφαλίζοντας ότι τα παιδιά θα ολοκληρώσουν τη σχολική φοίτησή τους και θα εκπληρώσουν την ανάγκη για επαγγελματική κατάρτιση και επανακατάρτιση προσφέρονται ευκαιρίες για την πρόσβαση στην αγορά εργασίας, καθώς και ένα μέσο κοινωνικής ένταξης. Είναι σαφές ότι χρειαζόμαστε επειγόντως θετική ανάπτυξη στους κόλπους αυτής της μειονότητας, αλλά αυτό είναι κάτι για το οποίο είναι υπεύθυνες και οι αρχές και η ίδια η κοινότητα των Ρομ. " δεύτερη ευρωπαϊκή διάσκεψη κορυφής για τους Ρομ πρέπει να παρακινήσει την Ευρωπαϊκή Επιτροπή επαρκώς ώστε αυτή να προσέλθει με νομοθετικές προτάσεις που θα αποσκοπούν στην επίτευξη απτών αποτελεσμάτων σε αυτόν τον τομέα. " Ευρωπαϊκή Επιτροπή πρέπει επίσης να επανεξετάσει το κοινωνικό ταμείο και να προτείνει αύξηση της χρηματοδότησης για προγράμματα που αποσκοπούν στη βελτίωση της κοινωνικοοικονομικής κατάστασης της μεγαλύτερης μειονότητας στην Ευρωπαϊκή Ένωση.
<SPEAKER ID="937" NAME="Franz Obermayr  " LANGUAGE="DE">
" ευρωπαϊκή διάσκεψη κορυφής για τους Ρομ στην Κόρδοβα αποσκοπεί στο να αποτελέσει ευκαιρία για μια ειλικρινή συζήτηση σχετικά με τις παράλληλες κοινωνίες στην Ευρώπη και αυτό πρέπει να βασίζεται στην αποτελεσματική ένταξη σε όλα τα επίπεδα. Πρέπει να προάγεται σε εθνικό καθώς και σε ευρωπαϊκό επίπεδο. Ωστόσο, υπάρχει ένα πράγμα που δεν πρέπει να ξεχνάμε σε αυτό το πλαίσιο, και αυτό είναι ότι για την αποτελεσματική ένταξη χρειάζεται να συνεργαστούν αμφότερες οι πλευρές. Οι Ρομ πρέπει επίσης να κάνουν αυτό που τους αναλογεί για την ένταξη και να εργαστούν εκ των έσω για να εμποδίσουν τη δημιουργία παράλληλων κοινωνιών. Ως προς αυτό, ανησυχώ ιδιαίτερα σχετικά με τη σχολική εκπαίδευση των παιδιών, ιδιαίτερα δε των κοριτσιών. Στην καρδιά της Ευρώπης, δεν πρέπει να υπάρχουν παιδιά τα οποία να έχουν ελάχιστα ή καθόλου ενσωματωθεί στο υφιστάμενο σχολικό σύστημα και στη συνέχεια σε μεγάλο ποσοστό να εγκαταλείπουν νωρίς το σχολείο. Εξ αιτίας αυτής της κατάστασης η μελλοντική θέση τους στην αγορά εργασίας διακυβεύεται σημαντικά και, στη συνέχεια, σε ακόμη μεγαλύτερο βαθμό αναζητούν καταφύγιο στο περιθώριο της κοινωνίας, προκαλώντας έτσι την κοινωνική απομόνωσή τους. Τα προβλήματα που αφορούν στην κοινωνική ασφάλεια και στις συνθήκες διαβίωσης στη συνέχεια προκαθορίζονται και ο φαύλος κύκλος έχει συμπληρωθεί. Κατά συνέπεια, είναι κρίσιμης σημασίας να απευθύνουμε έκκληση προς τους Ρομ στην Ευρώπη να αλλάξουν την αρχαϊκή συμπεριφορά τους έναντι της σχολικής εκπαίδευσης και των δικαιωμάτων των γυναικών, να αγωνιστούν ενεργά για να καταπολεμήσουν τον ίδιο τον δικό τους αποκλεισμό και να εργαστούν για να ενταχθούν στην κοινωνία και ιδιαίτερα στην αγορά εργασίας.
<SPEAKER ID="367" NAME="Csaba Sógor  " LANGUAGE="HU">
Παρότι τα κράτη μέλη έχουν ήδη δαπανήσει σημαντικούς ενωσιακούς και εθνικούς πόρους για τη δημιουργία θέσεων εργασίας για τους μακροχρόνια ανέργους Ρομ, δεν έχει βρεθεί συνεκτική λύση σε ευρωπαϊκό επίπεδο: τα κράτη μέλη αντιμετώπισαν την κατάσταση με διαφορετικούς τρόπους και σε διαφορετικό βαθμό. Πιστεύω ότι είναι σημαντικό να εκπονηθεί μια συνεκτική και αποτελεσματική στρατηγική για την επίλυση του ζητήματος των Ρομ, το οποίο έχει παραμείνει ανεπίλυτο έως σήμερα και αποτελεί κοινό πρόβλημα της Ευρωπαϊκής Ένωσης ως νομικής οντότητας, καθώς και των κρατών μελών. Το σημαντικότερο ζήτημα της ευρωπαϊκής διάσκεψης κορυφής για τους Ρομ, που θα συνέλθει στις 8 Απριλίου στην Κόρδοβα, πρέπει να είναι η διατύπωση των αρχών της στρατηγικής σε ευρωπαϊκό επίπεδο, για να προληφθεί οιαδήποτε περαιτέρω "μετανάστευση" του ζητήματος των Ρομ και να δοθεί η δυνατότητα σε όλα τα κράτη μέλη να βρουν λύση βασισμένη στην κοινή ευρωπαϊκή στρατηγική. Είμαι πεπεισμένος ότι το βασικό εργαλείο για την αντιμετώπιση αυτού είναι η εκπαίδευση. Θεωρώ απαραίτητο να αναπτυχθεί ένα περιεκτικό πρόγραμμα-πακέτο που θα προάγει και θα ενθαρρύνει την επιστροφή των νέων διανοουμένων Ρομ στην κοινότητά τους και στο έργο τους εντός του πλαισίου της κοινότητας και για την κοινότητά τους. " οικοδόμηση στενής εταιρικής σχέσης μεταξύ των διαφόρων οργανώσεων υπεράσπισης των Ρομ, αρμόδιων κρατικών οργάνων, της κοινωνίας των πολιτών και η συνεργασία των θεσμικών οργάνων της ΕΕ θα μπορούσε να στηρίξει αυτόν τον στόχο σε μεγάλο βαθμό. Ένας ακόμη σημαντικότερος ρόλος πρέπει να δοθεί σε μεθόδους χορήγησης επιδοτούμενων μικροπιστώσεων ή ανάληψης εξόφλησης των τόκων από το κράτος. " πρόσβαση των κοινοτήτων Ρομ στις προϋποθέσεις που απαιτούνται για να κερδίζουν τα προς το ζην πρέπει να αποτελεί σημαντικό στόχο εντός της έννοιας των γεωργικών επιδοτήσεων. " κατάσταση είναι σοβαρότερη από ό,τι κανείς θα πίστευε: το ποσοστό των μακροχρόνια ανέργων έχει αυξηθεί με αλματώδεις ρυθμούς μεταξύ των Ρομ, και ολοένα και περισσότεροι εξ αυτών περιθωριοποιούνται.

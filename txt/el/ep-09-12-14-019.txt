<CHAPTER ID="019">
Ασφάλεια των παιχνιδιών (συζήτηση)
<SPEAKER ID="204" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την ασφάλεια των παιχνιδιών.
<SPEAKER ID="205" NAME="Günter Verheugen">
Αντιπρόεδρος της Επιτροπής. - (DE) Κυρία Πρόεδρε, κυρίες και κύριοι βουλευτές, πάντα συζητούμε για τα παιχνίδια αμέσως πριν από τα Χριστούγεννα, όπως είναι άλλωστε εύλογο, μιας και τότε οι άνθρωποι ενδιαφέρονται περισσότερο για τα παιχνίδια. Είμαι ευγνώμων που το πράττουμε για μία ακόμη φορά εφέτος, δεδομένου ότι η ασφάλεια των παιχνιδιών είναι ένα θέμα που απασχολεί το Κοινοβούλιο, το Συμβούλιο και την Επιτροπή και για το οποίο έχουμε όλοι τις μεγαλύτερες δυνατές απαιτήσεις.
<P>
" αποψινή συζήτηση πυροδοτήθηκε από ορισμένα δημοσιεύματα των μέσων ενημέρωσης σε ένα συγκεκριμένο κράτος μέλος - τη Γερμανία. Προέλευσή τους είναι το Ομοσπονδιακό Ινστιτούτο Αξιολόγησης Κινδύνων και το Κέντρο Τεχνικού Ελέγχου (Technischer Überwachungsverein). Κανένα από τα δύο κέντρα δεν έχει επικοινωνήσει απευθείας με την Επιτροπή. Ούτε η γερμανική κυβέρνηση έχει, μέχρι στιγμής, προσφύγει στην Επιτροπή για το θέμα αυτό. Ως εκ τούτου, δεν γνωρίζουμε τίποτε περισσότερο από όσα έχουν δηλώσει τα δύο αυτά κέντρα στα δελτία Τύπου τους και όσα μπορεί να διαβάσει κανείς στον γερμανικό Τύπο. Παρ' όλα αυτά, πρόκειται για θέμα το οποίο πρέπει να αντιμετωπιστεί με σοβαρότητα, οπότε, ακόμη και αν τα μόνα στοιχεία που έχουμε στη διάθεσή μας είναι αναφορές στον Τύπο, δεν παύει να είναι επιβεβλημένη η εξέταση του θέματος.
<P>
Από τις αναλύσεις των εκθέσεων που έχουμε στη διάθεσή μας προκύπτει ότι καλούμαστε να αντιμετωπίσουμε τέσσερα διαφορετικά ζητήματα. Το πρώτο είναι ένα ζήτημα που μπορεί να διευθετηθεί πολύ εύκολα. Σύμφωνα με τη δήλωση του γερμανικού Κέντρου Τεχνικού Ελέγχου, μεγάλο ποσοστό των παιχνιδιών που κυκλοφορούν στη γερμανική αγορά και έχουν ελεγχθεί δεν συμμορφώνονται προς τις τρέχουσες νομικές διατάξεις της Ευρωπαϊκής Ένωσης. Στην προκειμένη περίπτωση, κυρίες και κύριοι, οι κανόνες είναι απολύτως σαφείς. Αν ένα κράτος μέλος διαπιστώσει κάτι τέτοιο, υποχρεούται να ενημερώσει αμελλητί όλα τα υπόλοιπα κράτη μέλη και την Ευρωπαϊκή Επιτροπή και να λάβει τα αναγκαία μέτρα. Μπορεί ακόμη και να αποσύρει αμέσως τα προϊόντα αυτά από την αγορά, πράγμα που σημαίνει ότι πρέπει να αποσυρθούν από ολόκληρη την Ευρώπη, καθώς και να επιβάλει απαγόρευση των εισαγωγών αν τα εν λόγω προϊόντα παράγονται εκτός της Ευρωπαϊκής Ένωσης. Ευελπιστώ ότι οι γερμανικές αρχές θα ενημερώσουν ταχύτατα και κατά τον δέοντα τρόπο τα υπόλοιπα κράτη μέλη και την Επιτροπή μέσω του μηχανισμού RAPEX. Εάν καταστεί αναγκαία η απαγόρευση των εισαγωγών, σας διαβεβαιώνω εδώ και τώρα ότι η Επιτροπή θα εγκρίνει αμέσως τις απαγορεύσεις αυτές. Όπως προανέφερα όμως, μέχρι στιγμής, δεν μας έχει γνωστοποιηθεί καμία τέτοια πληροφορία από τις γερμανικές αρχές.
<P>
" εποπτεία της αγοράς -και επ' αυτού πρέπει να είμαι απολύτως σαφής- είναι αποκλειστική αρμοδιότητα των κρατών μελών. Ούτε η Ευρωπαϊκή Επιτροπή, ούτε το Κοινοβούλιο ή το Συμβούλιο διαθέτουν μέσα για την εποπτεία της αγοράς. Τα μέσα αυτά αποτελούν αποκλειστικό προνόμιο των κρατών μελών. Ωστόσο, τα κράτη υποχρεούνται βάσει του νόμου, συμπεριλαμβανομένης της ισχύουσας οδηγίας για τα παιχνίδια, να διενεργούν αυτήν την εποπτεία της αγοράς. Όταν διαβάζω ειδησεογραφικά δελτία από τη Γερμανία στα οποία υποστηρίζεται ότι είναι αμφίβολο αν η εποπτεία της αγοράς στην εν λόγω χώρα είναι σε θέση να ανταποκριθεί στις απαιτήσεις της νέας οδηγίας για τα παιχνίδια, μόνο ένα πράγμα μπορώ να πω, και αυτό είναι ότι η γερμανική κυβέρνηση υποχρεούται να μεριμνά ώστε οι γερμανικές αρχές εποπτείας της αγοράς να ανταποκρίνονται πλήρως σε αυτές τις απαιτήσεις. Συνεπώς, νομίζω ότι η απάντηση ως προς το θέμα αυτό είναι απολύτως ξεκάθαρη.
<P>
Το δεύτερο ζήτημα είναι εξίσου απλό. Είναι ένα παλαιό θέμα για το οποίο το Κοινοβούλιο διεξήγαγε ζωηρές συζητήσεις σε σχέση με την έγκριση της οδηγίας για τα παιχνίδια, και η κρίσιμη ψηφοφορία στο παρόν Σώμα οδήγησε σε σαφή και κατηγορηματική απόφαση της πλειοψηφίας μετά από ονομαστική ψηφοφορία. Το θέμα ήταν η υποχρεωτική πιστοποίηση των παιχνιδιών από μια τρίτη αρχή. " πρόταση αυτή είχε υποβληθεί από τη Γερμανία. Το γερμανικό Κέντρο Τεχνικού Ελέγχου εμπνεύστηκε την πρόταση, η οποία πολύ ορθώς απορρίφθηκε, επειδή η πιστοποίηση από τρίτη αρχή δεν θα παρείχε καμία πρόσθετη διασφάλιση στην περίπτωση των παιχνιδιών, τα οποία συνήθως δεν παρουσιάζουν τεχνική πολυπλοκότητα, μιας και στην προκειμένη περίπτωση η πιστοποίηση θα αφορούσε μόνον το πρότυπο.
<P>
Στην περίπτωση, όμως, των παιχνιδιών το πρόβλημα δεν είναι το πρωτότυπο, αλλά, όπως εκ πείρας γνωρίζουμε, το πρόβλημα είναι το κατά πόσον οι υψηλές προδιαγραφές τις οποίες θέτουμε τηρούνται όντως στο σύνολο της διαδικασίας παραγωγής από όλους τους προμηθευτές και όλους όσοι μετέχουν στην αλυσίδα παραγωγής. Όπως και σε όλους τους υπόλοιπους τομείς, έτσι και στην περίπτωση των παιχνιδιών, τηρούμε την αρχή ότι ο παραγωγός πρέπει να αναλαμβάνει την πλήρη ευθύνη για τη συμμόρφωση του προϊόντος του με την ισχύουσα νομοθεσία. Ανεξάρτητα από την περιοχή του κόσμου στην οποία βρίσκονται, δεν πρέπει να απαλλάσσουμε τους κατασκευαστές από αυτήν την ευθύνη.
<P>
Αν τίθεται ζήτημα αξιοπιστίας σε μια συγκεκριμένη χώρα, πρέπει να συζητούμε με τη χώρα αυτή το θέμα της βελτίωσης των συνθηκών παραγωγής της, και αυτό ακριβώς πράττει η Ευρωπαϊκή Επιτροπή. Αναφέρομαι εν προκειμένω στην Κίνα. Διατηρούμε στενές και εντατικές επαφές με την Κίνα σχετικά με το πώς μπορούμε να διασφαλίσουμε πραγματικά ότι οι συνθήκες παραγωγής στη χώρα αυτή, η οποία είναι με διαφορά ο μεγαλύτερος παραγωγός παιχνιδιών παγκοσμίως, θα ανταποκρίνονται στις απαιτήσεις μας. Έχει σημειωθεί ουσιαστική πρόοδος ως προς αυτήν την πτυχή, όμως είναι σίγουρο ότι μένουν ακόμη να γίνουν πολλά.
<P>
" τρίτη σειρά ζητημάτων αφορά τις χημικές ουσίες και τα βαρέα μέταλλα που ανιχνεύονται σε παιχνίδια. Το θέμα αυτό είναι εξαιρετικά δύσκολο και ακανθώδες. " πολιτική κατευθυντήρια γραμμή που έδωσα στους συναδέλφους μου κατά την επεξεργασία της οδηγίας για τα παιχνίδια ήταν να ορίσουν τους αυστηρότερους δυνατούς κανόνες - τους αυστηρότερους δυνατούς! Την άποψη αυτή συμμερίστηκαν επίσης το Συμβούλιο και το Κοινοβούλιο. Κατά συνέπεια, οι οριακές τιμές που συμπεριλάβαμε στη νέα οδηγία για τα παιχνίδια, η οποία θα εφαρμοστεί κατά στάδια από το 2011 και μετά, αντιπροσώπευαν τις πλέον προηγμένες επιστημονικές γνώσεις την περίοδο έγκρισης της οδηγίας.
<P>
Ωστόσο, γνωρίζουμε ότι η διαδικασία αυτή δεν είναι στατική -προφανώς, η επιστήμη προοδεύει διαρκώς και υπάρχουν πάντα νέα ερευνητικά αποτελέσματα και ευρήματα- οπότε, από κοινού, σκοπίμως διατυπώσαμε την οδηγία κατά τέτοιο τρόπο, ώστε τα νέα επιστημονικά ευρήματα που υποδηλώνουν ότι υπάρχουν κίνδυνοι τους οποίους δεν είχαμε διαπιστώσει στο παρελθόν να μπορούν να ενσωματωθούν με πολύ μεγάλη ταχύτητα στην οδηγία, ακολουθώντας διαδικασία επιτροπολογίας με τη συμμετοχή του Κοινοβουλίου. Σύμφωνα με το τρέχον νομικό καθεστώς, το οποίο έχει εγκρίνει το Ευρωπαϊκό Κοινοβούλιο, η συμμετοχή της αρμόδιας επιστημονικής επιτροπής είναι αναγκαία για την αξιολόγηση των κινδύνων που δημιουργούν συγκεκριμένα προϊόντα.
<P>
Υπήρξαν ενδείξεις δύο φορές εφέτος ότι μπορεί να είναι διαθέσιμα νέα ευρήματα. " πρώτη μού γνωστοποιήθηκε μέσω επιστολής που μου απηύθυνε το γερμανικό Ομοσπονδιακό Υπουργείο Τροφίμων, Γεωργίας και Προστασίας του Καταναλωτή την άνοιξη του τρέχοντος έτους. " επιστολή αφορούσε το κάδμιο. Φρόντισα αμέσως για την υποβολή του θέματος στην επιστημονική επιτροπή, όχι μόνον όσον αφορά το κάδμιο αλλά και σχετικά με άλλα βαρέα μέταλλα. Αναμένουμε τα αποτελέσματα της εξέτασης το πρώτο εξάμηνο του 2010 - έως τα τέλη Ιουνίου το αργότερο. Αν η εξέταση αποκαλύψει όντως νέα ευρήματα, θα καταθέσουμε αμέσως πρόταση ώστε να καταστεί πιο αυστηρή η οδηγία, η οποία δεν έχει ακόμη τεθεί σε ισχύ, προκειμένου να τεθεί σε ισχύ το 2011 με τις πιο αυστηρές οριακές τιμές.
<P>
" δεύτερη υπόθεση είναι κάπως πιο σύνθετη και η εξήγησή της δυσκολότερη. Αφορά πολυκυκλικούς αρωματικούς υδρογονάνθρακες, γνωστοί ως ΠΑΥ, οι οποίοι βρίσκονται παντού γύρω μας στην καθημερινή μας ζωή - δεν συνειδητοποιούμε καν με ποιες ουσίες ερχόμαστε σε επαφή. Και σε αυτήν την περίπτωση, ενημερωθήκαμε ότι οι οριακές τιμές αυτών των πολυκυκλικών αρωματικών υδρογονανθράκων μπορεί να έχουν τεθεί σε υπερβολικά υψηλά επίπεδα. " επιστημονική επιτροπή εξετάζει το θέμα. Τα αποτελέσματα θα μας γνωστοποιηθούν επίσης εγκαίρως προκειμένου να προβούμε στις ανάλογες διορθώσεις.
<P>
Στο σημείο αυτό, επιτρέψτε μου να διευκρινίσω ότι εν προκειμένω μας απασχολεί ένα πρόβλημα το οποίο, ως πολιτικοί, δεν είμαστε πραγματικά σε θέση να επιλύσουμε. Πρόκειται για εξαιρετικά σύνθετα τεχνικά θέματα. Οφείλω να παραδεχτώ με κάθε ειλικρίνεια ενώπιόν σας ότι δεν κατανοώ πάντοτε τις εξαιρετικά περίπλοκες επιστημονικές αναλύσεις που μου παρουσιάζονται. Δεν φαντάζομαι να υπάρχουν πολλοί βουλευτές αυτού του Κοινοβουλίου, ακόμη και αν ήταν παρόντες όλοι τους εδώ απόψε, που μπορούν να ισχυριστούν ότι τις κατανοούν. Δεν τις κατανοούμε επειδή δεν έχουμε λάβει την αντίστοιχη εκπαίδευση. Επομένως, μέχρις ενός ορισμένου βαθμού, οφείλουμε να εμπιστευτούμε τους εμπειρογνώμονές μας. Εκεί έγκειται το πρόβλημα.
<P>
Όλοι, βεβαίως, γνωρίζουμε ότι η ιστορία των επιστημών είναι γεμάτη από παραδείγματα υποθέσεων στις οποίες οι γενικά παραδεδεγμένες διδασκαλίες αποδείχθηκαν εσφαλμένες. Είναι επίσης γεμάτη από παραδείγματα υποθέσεων στις οποίες οι απόψεις μιας μειονότητας επιστημόνων αποδείχθηκαν εν τέλει ορθές. Ως πολιτικοί, πώς μπορούμε να αποφασίσουμε όταν οι επιστήμονες διαφωνούν μεταξύ τους; Δεν μπορούμε, και αυτός είναι ένας κίνδυνος ο οποίος χαρακτηρίζει το έργο μας ως πολιτικών και τον οποίο δεν μπορούμε να αποφύγουμε.
<P>
Ο κανόνας που εφαρμόζουμε σε τέτοιες περιπτώσεις στα ευρωπαϊκά όργανα είναι να ακολουθούμε τις συστάσεις των αρμοδίων επιστημονικών επιτροπών, και το ίδιο ακριβώς πράξαμε στην προκειμένη περίπτωση. Ωστόσο, θέλω να δηλώσω ανοικτά ότι αντιμετωπίζω με τόσο μεγάλη σοβαρότητα αυτό το θέμα που οποιαδήποτε ένδειξη, έστω και η παραμικρή, για το ενδεχόμενο ύπαρξης νέων διαθέσιμων ευρημάτων -ακόμη και αν ενημερωθούμε γι' αυτά από τα μέσα ενημέρωσης- αντιμετωπίζεται με τέτοια σοβαρότητα από την Επιτροπή, ώστε το θέμα τίθεται υπόψη των επιστημόνων.
<P>
Το τελευταίο ζήτημα είναι κάπως ενοχλητικό. Σε αυτήν την περίπτωση, οφείλω να δηλώσω ότι θα περίμενα πραγματικά από ένα όργανο που υπάγεται στην κυβέρνηση ενός κράτους μέλους να τηρεί τις ελάχιστες απαιτήσεις της επιστημονικής δεοντολογίας. Ο ισχυρισμός του Ομοσπονδιακού Ινστιτούτου Αξιολόγησης Κινδύνων, τον οποίο επανέλαβαν ευρέως τα γερμανικά μέσα ενημέρωσης, ότι στην περίπτωση των πολυκυκλικών αρωματικών υδρογονανθράκων εφαρμόζουμε εκατό φορές αυστηρότερη οριακή τιμή για τα ελαστικά αυτοκινήτων παρά για τα παιδικά παιχνίδια, αποτελεί ουσιαστικά απλή σκανδαλοθηρία. Πρόκειται για ξεκάθαρη σκανδαλοθηρία και οι επιστήμονες το γνωρίζουν πολύ καλά.
<P>
" αλήθεια είναι ότι οι κανόνες που εφαρμόζονται για την κατασκευή των ελαστικών, ειδικότερα, για τα έλαια που χρησιμοποιούνται σε αυτήν τη διαδικασία, χρονολογούνται από την περίοδο πριν από την οδηγία REACH και πριν από την οδηγία για την ασφάλεια των παιχνιδιών και ότι, σε αυτήν την περίπτωση, μία από τις εν λόγω ουσίες χρησιμοποιείται ως τιμή αναφοράς. Ωστόσο, η ουσία αυτή εντάσσεται σε μια ομάδα εκατό περίπου ακόμη ουσιών. Επομένως, πρέπει να πολλαπλασιάσει κανείς την τιμή αναφοράς επί εκατό. Έτσι καταλήγουμε ακριβώς στην οριακή τιμή που ισχύει και για άλλα προϊόντα εντός της Ευρωπαϊκής Ένωσης.
<P>
Με άλλα λόγια, δεδομένου ότι η οριακή τιμή που ισχύει για τη χρήση ορισμένων ελαίων κατά την παραγωγή ελαστικών στηρίζεται στη μικρότερη περιεκτικότητα αυτών των ουσιών που εξακολουθεί να είναι μετρήσιμη στο προϊόν, η τιμή αυτή είναι ακριβώς η ίδια και για τα παιχνίδια. Το περιεχόμενο ορίζεται με βάση τη μικρότερη μετρήσιμη περιεκτικότητα. Το μόνο που μπορώ να κάνω είναι να απευθύνω έκκληση στο Ομοσπονδιακό Ινστιτούτο να αποσύρει αυτόν τον παραπλανητικό και αστήρικτο ισχυρισμό. Είναι πραγματικά απαράδεκτο να βρισκόμαστε αντιμέτωποι με τέτοιες καταστάσεις.
<P>
Εν κατακλείδι, όσον αφορά την οδηγία για τα παιχνίδια, έχουμε καταρτίσει ένα έγγραφο το οποίο, με βάση τα στοιχεία που γνωρίζουμε και θεωρούμε αξιόπιστα, αντιστοιχεί στις δυνατότητες της περιόδου κατά την οποία εγκρίθηκε. Επίσης, το έχουμε διατυπώσει κατά τέτοιο τρόπο ώστε να μπορούν να ενσωματωθούν σε αυτό τυχόν νέα ευρήματα ανά πάσα στιγμή, έτσι ώστε οι απαιτήσεις μας για την ασφάλεια των παιχνιδιών να αντικατοπτρίζουν πάντα τις πλέον προηγμένες γνώσεις στους τομείς της επιστήμης και της έρευνας.
<SPEAKER ID="206" NAME="Andreas Schwab" LANGUAGE="DE">
Κυρία Πρόεδρε, κύριε Επίτροπε, σας ευχαριστώ ειλικρινά για τη σαφήνεια και την αξιοπιστία της δήλωσής σας σχετικά με τις οριακές τιμές που συζητούμε εδώ σήμερα. Εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) -δικό μας μέλος ήταν εκείνη την περίοδο και η Marianne Thyssen, η εισηγήτρια για την οδηγία για τα παιχνίδια- θέλω, συνεπώς, να καταστήσω σαφές ότι και εμείς επιθυμούμε να επιτύχουμε και να διατηρήσουμε απόλυτη προστασία όσον αφορά το σύνολο των επιβλαβών ουσιών. Γνωρίζουμε ότι, ως προς το θέμα αυτό, φέρουμε ιδιαίτερη ευθύνη για την υγεία των παιδιών μας και, συνεπώς, για το μέλλον μας.
<P>
Ιδίως την περίοδο πριν από τα Χριστούγεννα -όπως επισημάνατε, κύριε Επίτροπε- οι γονείς και οι παππούδες πρέπει να είναι σε θέση να γνωρίζουν ποια παιχνίδια είναι ασφαλή για τα παιδιά τους ή τα εγγόνια τους και ποια μπορούν να τους αγοράσουν. Καλώ και εγώ, όπως και εσείς, τις αρχές εποπτείας της αγοράς στα κράτη μέλη, και δη στη Γερμανία, να ανταποκριθούν στις υποχρεώσεις τους και να απομακρύνουν τα επικίνδυνα παιχνίδια από την αγορά. Εκτιμώ ότι σωστά αποφασίσαμε εκείνη την περίοδο να μην εφαρμόσουμε την πιστοποίηση από τρίτες αρχές ως γενικό κριτήριο αξιολόγησης για τα παιχνίδια.
<P>
Όσον αφορά τις οριακές τιμές, παρόμοια έκκληση απευθύναμε πριν από ένα έτος - όπως επίσης αναφέρατε. Τότε, σας είχα απευθύνει επιστολή με την οποία σας ζητούσα να παραπέμψετε το θέμα στην επιστημονική επιτροπή της Ευρωπαϊκής Επιτροπής, και σας είμαι ιδιαίτερα ευγνώμων για την ανταπόκρισή σας. Είχα μάλιστα προσπαθήσει να συγκεντρώσω περισσότερες επιστημονικές γνώμες από τη Γερμανία, τις οποίες έχω εν τω μεταξύ λάβει. Θα αναφέρω ορισμένα στοιχεία από μια μελέτη του Γραφείου Χημικών και Κτηνιατρικών Δοκιμών της Στουτγάρδης (Chemisches und Veterinäruntersuchungsamt Stuttgart): "Οι συγκρίσεις των ανώτερων οριακών τιμών μετανάστευσης της νέας οδηγίας με τις προ δεκαπενταετίας οριακές τιμές του προτύπου DIN EN 713 είναι εν τέλει δύσκολο να αξιολογηθούν από τεχνική σκοπιά".
<P>
Κατ' αυτόν τον τρόπο, νομίζω ότι μπορώ να εξηγήσω ότι δεν προσπαθούμε να μεταθέσουμε με φθηνό τρόπο την ευθύνη του θέματος στην επιστήμη, λέγοντας ότι "δεν θέλουμε να εξετάσουμε λεπτομερέστερα αυτό το θέμα, επειδή δεν θέλουμε να το κατανοήσουμε", όμως πρόκειται εν προκειμένω για γνήσια και δύσκολη διαφωνία μεταξύ των επιστημόνων και είναι σαφές ότι ένας οργανισμός στη Γερμανία προωθεί την άποψή του με ιδιαίτερα έντονο τρόπο. Σας παρακαλώ, όμως, κύριε Επίτροπε, να καταβάλετε κάθε δυνατή προσπάθεια, ώστε να φέρετε σε επαφή τα εμπλεκόμενα επιστημονικά κέντρα, προκειμένου να μπορέσουν επιτέλους να συμφωνήσουν επί μιας επιστημονικά αντικειμενικής γνώμης.
<SPEAKER ID="207" NAME="Συλβάνα Ράπτη">
εξ ονόματος της ομάδας S&D. - Κυρία Πρόεδρε, κάθε χρόνο αυτή την εποχή οι γονείς μεσολαβούν για να φτάσουν γράμματα για τα δώρα στον Άγιο Βασίλη. Στα γράμματα αυτά τα παιδιά ζητούν παιχνίδια. Ένα από αυτά τα παιχνίδια θα μπορούσε να είναι αυτό εδώ, όπως αυτό εδώ θα μπορούσε να είναι ένα από τα 104 παιχνίδια τα οποία ήλεγξε το ομοσπονδιακό γερμανικό ινστιτούτο που είναι αρμόδιο για να δει τους κινδύνους σε σχέση με τα καταναλωτικά αγαθά.
<P>
Άκουσα προηγουμένως τον κύριο Επίτροπο να επιπλήττει, ουσιαστικά, το ινστιτούτο το οποίο έκανε τη δουλειά του. Τον άκουσα επίσης να ρίχνει ευθύνες στους επιστήμονες. Τον άκουσα επίσης να ρίχνει ευθύνες στα κράτη μέλη, στα οποία ανήκει η εποπτεία. Τα άκουσα όλα αυτά με πάρα πολύ μεγάλο ενδιαφέρον, όπως άκουσα επίσης να μας λέει συνεχώς με πολλή ειλικρίνεια και με αδιάσειστα στοιχεία ότι κάθε προηγούμενη οδηγία βελτιώνεται κάθε τόσο με καινούργια στοιχεία. Και μόνον αυτό το γεγονός πιστοποιεί ότι το ομοσπονδιακό γερμανικό ινστιτούτο έκανε σωστά τη δουλειά του. Άρα πρέπει να το λάβουμε υπόψη.
<P>
Όσον αφορά δε την οδηγία, πρόκειται να εφαρμοστεί το 2011· για τις χημικές ουσίες ξέρετε ότι θα εφαρμοστεί το 2014. Και υπάρχει και κάτι ακόμη: στις 17 Δεκεμβρίου, μεθαύριο, δηλαδή, έρχεται στην Επιτροπή το κάθε κράτος μέλος να παρουσιάσει το σχέδιό του σε σχέση με τον κανονισμό για την εποπτεία της αγοράς.
<P>
Αυτά έχουν άμεση σχέση με τη χριστουγεννιάτικη αγορά. Αυτά έχουν άμεση σχέση με την υγεία των παιδιών μας, που παίζουν με παιχνίδια που εμείς τους αγοράζουμε. Και τέλος, έχει πολύ μεγάλη σημασία να μη γίνεται κάθε χρόνο τέτοια εποχή η συζήτηση για τα παιχνίδια. Κανονικά, η συζήτηση για τα παιχνίδια και την ασφάλεια πρέπει να γίνεται σε όλη τη διάρκεια του χρόνου. Και αυτό είναι ευθύνη της Επιτροπής.
<SPEAKER ID="208" NAME="Jürgen Creutzmann" LANGUAGE="DE">
Κυρία Πρόεδρε, κύριε Επίτροπε, η Ομάδα της Συμμαχίας Φιλελευθέρων και Δημοκρατών για την Ευρώπη υποστηρίζει τις απόψεις που εκφράζονται στη γνωμοδότηση του γερμανικού Ομοσπονδιακού Ινστιτούτου Αξιολόγησης Κινδύνων βάσει των οποίων κατά την αξιολόγηση των καρκινογόνων ουσιών πρέπει να εφαρμόζεται η αρχή ALARA, δηλαδή οι ουσίες αυτές πρέπει να διατηρούνται "στο χαμηλότερο επίπεδο που μπορεί λογικά να επιτευχθεί".
<P>
Δεύτερον, αυτό σημαίνει ότι η Επιτροπή χρειάζεται να εξετάσει κατά πόσον η εν λόγω αρχή μπορεί να τηρηθεί και στην περίπτωση των οριακών τιμών που προβλέπονται στην οδηγία για τα παιχνίδια.
<P>
Τρίτον, σε αντίθετη περίπτωση, καλούμε την Επιτροπή να διασφαλίσει ότι, μέχρι να ολοκληρωθεί η μεταφορά της οδηγίας σε όλα τα κράτη μέλη το 2011, οι οριακές τιμές που προβλέπονται στην οδηγία για τα παιχνίδια θα έχουν διαμορφωθεί κατά τέτοιο τρόπο ώστε να αποκλείεται οποιοσδήποτε κίνδυνος για την υγεία των παιδιών από τους μαλακτικούς παράγοντες που χρησιμοποιούνται σε παιχνίδια.
<P>
Τέταρτον, όσον αφορά τα προσιτά μέρη παιχνιδιών, πρέπει να εφαρμόζεται η αρχή που κατοχυρώνεται στην οδηγία για τα παιχνίδια, σύμφωνα με την οποία απαγορεύονται όλες οι δυνητικώς καρκινογόνες, μεταλλαξιογόνες ή τοξικές για την αναπαραγωγή χημικές ουσίες. Αυτό πρέπει να επιτευχθεί μέσω των οριακών τιμών, διότι διαφορετικά η οδηγία καθίσταται άχρηστη.
<P>
Πέμπτον, τα στοιχεία αυτά επιβάλλουν, ειδικότερα, την καλύτερη και αποτελεσματικότερη εποπτεία της αγοράς, διότι τις οριακές τιμές που έχουν καθοριστεί στην Ένωση τις υπερβαίνουν συνήθως τα παιχνίδια που εισάγονται στην ΕΕ. Ωστόσο, η αποτελεσματική εποπτεία της αγοράς θα επιτρέψει επίσης να ελέγχονται και τα παιχνίδια που παράγονται εντός της ΕΕ για το κατά πόσον συμμορφώνονται με τις ισχύουσες οριακές τιμές.
<P>
Έκτον, είναι εντελώς απαράδεκτο, εφόσον ισχύει κάτι τέτοιο, να εφαρμόζονται υποδεέστερα πρότυπα για τις εισαγωγές στην ΕΕ σε σύγκριση, λόγου χάρη, με τις "ΠΑ. Ωστόσο, η απειλή της γερμανίδας ομοσπονδιακής υπουργού Τροφίμων, Γεωργίας και Προστασίας του Καταναλωτή, Ilse Aigner, να ακολουθήσει μοναχική πορεία και να απαγορεύσει η ίδια τα λεγόμενα "τοξικά παιχνίδια" είναι, κατά τη γνώμη μου, εντελώς εσφαλμένη και εντελώς αντιπαραγωγική αν θέλουμε να εμπνεύσουμε εμπιστοσύνη στην εσωτερική αγορά της Ευρώπης. Οι προσπάθειες χειραγώγησης της εθνικής κοινής γνώμης δεν καταστρέφουν μόνον την εμπιστοσύνη στα ευρωπαϊκά θεσμικά όργανα· βλάπτουν επίσης τη γερμανική ομοσπονδιακή κυβέρνηση, η οποία έχει εγκρίνει την οδηγία για τα παιχνίδια.
<SPEAKER ID="209" NAME="Heide Rühle" LANGUAGE="DE">
Κυρία Πρόεδρε, κύριε Επίτροπε, ζητήσαμε τη διεξαγωγή αυτής της συζήτησης προκειμένου να διορθώσουμε και να διευκρινίσουμε ποιες ακριβώς πτυχές αυτών των ισχυρισμών είναι αληθείς και ποιες ισοδυναμούν απλώς με φθηνή δημαγωγία. Αυτό είναι το πλαίσιο στο οποίο εντάσσεται η συζήτηση. Προσδοκούσαμε ότι η Επιτροπή θα απευθυνόταν στον Τύπο νωρίτερα, αν όμως το θέμα μπορεί να ξεκαθαριστεί με αυτήν τη συζήτηση, θα είμαστε και πάλι ικανοποιημένοι.
<P>
Χαιρετίζω την ανακοίνωση ότι σκοπεύετε να διενεργήσετε δοκιμές για τα βαρέα μέταλλα και τους μαλακτικούς παράγοντες. Φρονώ ότι αυτό είναι επειγόντως αναγκαίο. Επισημαίνω δε ότι ο αριθμός νέων περιπτώσεων καρκίνου σε παιδιά κάτω των 15 ετών έχει αυξηθεί σε ποσοστό άνω του 50% μεταξύ του 1980 -οπότε άρχισε η συλλογή δεδομένων- και του 2006.
<P>
Οι κακοήθεις όγκοι είναι η δεύτερη συνηθέστερη αιτία θανάτου στα παιδιά. Πρέπει επομένως να αναλάβουμε δράση, πρέπει να ελέγξουμε κατά πόσον είναι ακριβή τα στοιχεία αυτά και να αντιδράσουμε αναλόγως. Αν η τελευταία αυτή μελέτη του γερμανικού Ομοσπονδιακού Ινστιτούτου Αξιολόγησης Κινδύνων δείξει ότι η αναθεωρημένη οδηγία για τα παιχνίδια δεν παρέχει επαρκή προστασία έναντι καρκινογόνων μαλακτικών παραγόντων, θα χρειαστεί να αναλάβουμε δράση.
<P>
Δεν επιτρέπεται να δέχονται τα παιδιά πολλαπλάσιες ποσότητες καρκινογόνων ουσιών με μία μόνον ώρα επαφής μέσω του δέρματος από όσες περιέχονται στον καπνό 40 τσιγάρων. Οι ουσίες αυτές μπορούν να αποφευχθούν. " μελέτη καταδεικνύει ότι αυτό είναι τεχνικώς εφικτό. Το εβδομήντα τοις εκατό των πωλούμενων παιχνιδιών δεν υπερβαίνει αυτά τα όρια. Επομένως, είναι εφικτό ανά πάσα στιγμή να απαιτήσουμε την τήρηση αυτών των οριακών τιμών και από τα υπόλοιπα παιχνίδια. Όπως φαίνεται, είναι θέμα τιμής, όμως δεν μπορεί να ρυθμίζεται μόνον από την αγορά όταν τίθεται σε κίνδυνο η υγεία των παιδιών. Απαιτείται πολιτική δράση προκειμένου να προσαρμοστούν και να αυξηθούν αναλόγως οι οριακές τιμές.
<P>
Βεβαίως, υπεύθυνα για την εποπτεία της αγοράς είναι τα κράτη μέλη, και όχι η Ευρώπη, το Κοινοβούλιο ή η Επιτροπή. Έχουμε επίσης καλέσει επανειλημμένως τη Γερμανία να αντιμετωπίσει με σοβαρότητα τις ευθύνες της στον τομέα της εποπτείας της αγοράς και να λάβει τα κατάλληλα μέτρα. Ωστόσο, αυτό δεν σημαίνει με κανέναν τρόπο ότι δεν πρέπει να λαμβάνουμε μέτρα όταν υπάρχουν αμφιβολίες ως προς το αν οι οριακές τιμές που έχουμε θέσει αντικατοπτρίζουν τα πιο πρόσφατα επιστημονικά πορίσματα, και ως εκ τούτου ευελπιστώ και ζητώ από τη νέα Επιτροπή να καταθέσει προτάσεις στο Κοινοβούλιο το ταχύτερο δυνατόν, ώστε να μπορέσουμε στη συνέχεια να προσαρμόσουμε τις αντίστοιχες οριακές τιμές στο πλαίσιο της διαδικασίας επιτροπολογίας.
<SPEAKER ID="210" NAME="Marianne Thyssen" AFFILIATION="PPE">
(NL) Κυρία Πρόεδρε, κύριε Επίτροπε, κυρίες και κύριοι, η ασφάλεια των παιδιών -των πιο μικρών και ευάλωτων καταναλωτών μας- αποτελεί ανέκαθεν προτεραιότητα της Ομάδας του Ευρωπαϊκού Λαϊκού Κόμματος (Χριστιανοδημοκράτες), όπως και όλων των βουλευτών του Σώματος, και γι' αυτόν ακριβώς τον λόγο εγκρίναμε πριν από ένα έτος μια νέα, αυστηρή, οδηγία για την ασφάλεια των παιχνιδιών. Χάρη στην εξαιρετική συνεργασία με τον Επίτροπο και τις υπηρεσίες του, με την Προεδρία του Συμβουλίου και με τους συναδέλφους μου βουλευτές του ΕΚ από όλες τις πολιτικές ομάδες, μπορέσαμε να ολοκληρώσουμε αυτό το κολοσσιαίο έργο· και μάλιστα γρήγορα, δηλαδή σε πρώτη ανάγνωση. Όλα τα θεσμικά μας όργανα ήταν πεπεισμένα ότι καταρτίσαμε νομοθεσία η οποία ήταν η αυστηρότερη παγκοσμίως και τηρούνταν επιμελώς ακόμη και μέχρι την Κίνα και τις "νωμένες Πολιτείες.
<P>
Το Κοινοβούλιο ενήργησε με συνετό τρόπο όσον αφορά την πιστοποίηση από τρίτες αρχές και τήρησε ιδιαίτερα αυστηρή στάση σχετικά με τα εφαρμοζόμενα πρότυπα για χημικές ουσίες, όπως αλλεργιογόνα και βαρέα μέταλλα. Όσον αφορά τις ουσίες οι οποίες είναι καρκινογόνες, μεταλλαξιογόνες ή τοξικές για την αναπαραγωγή, επιλέξαμε την πλήρη απαγόρευση, με ελάχιστες εξαιρέσεις υπό πολύ αυστηρές προϋποθέσεις. " νομοθεσία αυτή προβλέπει μια μεταβατική περίοδο, όμως αυτό είναι αυτονόητο -είναι εγγενές στοιχείο του συστήματος- και, εν πάση περιπτώσει, η εν λόγω μεταβατική περίοδος είναι βραχύτερη από την περίοδο στην οποία είχαν δηλώσει ότι μπορούν να ανταποκριθούν οι εμπλεκόμενες εταιρείες. Κυρίες και κύριοι, είτε διαπράξαμε τεράστιο σφάλμα και αποτύχαμε κατά τη θέσπιση αυτής της νομικής πράξης, είτε η επιστήμη και η τεχνολογία έχουν εξελιχθεί σε τέτοιο βαθμό ώστε η πράξη να απαιτεί ήδη τροποποίηση, κάτι που μπορεί να γίνει πολύ γρήγορα μέσω της διαδικασίας επιτροπολογίας, είτε δεν υπάρχει κανένα πρόβλημα, οπότε δεν μπορούμε να παίζουμε άνευ λόγου με τους φόβους των πολιτών και τη δικαιολογημένη ανησυχία τους για την ασφάλεια των παιδιών τους. Παρακολούθησα και πείσθηκα από την παρέμβαση του Επιτρόπου, και διαπιστώνω ότι η Ευρωπαϊκή Επιτροπή πράττει το καθήκον της.
<P>
Αν προκύψουν νέες παραβιάσεις σε αυτόν τον τομέα, φρονώ ότι αυτό καταδεικνύει ότι μπορούμε να είμαστε βέβαιοι ότι η εποπτεία της αγοράς είναι κατάλληλη και αποτελεσματική. Θέτουμε λοιπόν δύο ερωτήματα: είναι πλήρως ενημερωμένη η νομοθεσία και είναι επαρκής η εποπτεία της αγοράς; Αν η απάντηση και στα δύο ερωτήματα είναι καταφατική, πρέπει οπωσδήποτε να αποφύγουμε να ενδώσουμε στη δημαγωγία και να διευκρινίσουμε στους πολίτες ότι δεν υπάρχει κανένας λόγος ανησυχίας.
<SPEAKER ID="211" NAME="Christel Schaldemose" AFFILIATION="S&amp;D">
(DA) Κυρία Πρόεδρε, σας ευχαριστώ, κύριε Επίτροπε, για την εισαγωγική σας ομιλία. Αν κατάλαβα καλά την παρέμβασή σας, θέλατε να διασφαλιστεί η διενέργεια μελέτης σχετικά με το αν υπάρχει όντως υπερβολικά μεγάλος αριθμός τοξικών ουσιών στα παιχνίδια που απευθύνονται σε παιδιά στη Γερμανία, όπως υποδεικνύει η μελέτη. Αν έχω καταλάβει σωστά, τότε θα έλεγα ότι η ιδέα σας είναι καλή. Είναι άκρως σημαντικό να αναλάβουμε δράση αμέσως. Αν έχουμε οποιονδήποτε λόγο να υποπτευόμαστε ότι κινδυνεύει η ασφάλεια των παιδιών μας, τότε πρέπει να δράσουμε. Επιπλέον, θα εκτιμούσαμε φυσικά αν η Επιτροπή μπορούσε να επανέλθει στο Σώμα το ταχύτερο δυνατόν προκειμένου να μας ενημερώσει σχετικά με τη βασιμότητα ή όχι αυτών των ισχυρισμών. Εντούτοις, θέλω να επισημάνω ότι, ως προς το θέμα των μαλακτικών παραγόντων που χρησιμοποιούνται σε παιχνίδια, η αλήθεια είναι ότι υπάρχουν ορισμένοι ερευνητές οι οποίοι υποστηρίζουν ότι δεν υπάρχει όριο ασφαλείας. " ασφαλέστερη επιλογή είναι να απαγορευθεί τελείως η χρήση μαλακτικών παραγόντων στα παιχνίδια των παιδιών μας. Πιστεύω ειλικρινά ότι πρέπει να επιδείξουμε αποφασιστικότητα στο θέμα αυτό και να εξετάσουμε κατά πόσον θα ήταν σκόπιμο να καταστήσουμε αυστηρότερους τους κανόνες. Δεν είμαι βέβαιη ότι οι κανόνες είναι αρκετά ικανοποιητικοί, ακόμη και στη νέα οδηγία για τα παιχνίδια.
<P>
Εντούτοις, υπάρχει ένα επιπλέον θέμα που θέλω να θίξω σε αυτό το πλαίσιο, και αυτό αφορά το γεγονός ότι, πριν από ενάμιση μήνα, λάβαμε μια μελέτη της Επιτροπής σχετικά με τον τρόπο εφαρμογής της νέας νομοθεσίας για την εποπτεία της αγοράς σε καθένα από τα κράτη μέλη. Είναι αλήθεια ότι είναι καθήκον των κρατών μελών να διασφαλίζουν την ορθή λειτουργία της εποπτείας της αγοράς. Ωστόσο, από τη μελέτη αυτή προκύπτει ότι, παρά το γεγονός ότι έχουμε καταστήσει τους κανόνες αυστηρότερους, μόνον δύο κράτη μέλη επέλεξαν να διαθέσουν περισσότερους πόρους για την εποπτεία της αγοράς. Οι επιδόσεις μας όφειλαν να είναι καλύτερες. " καλύτερη εποπτεία της αγοράς είναι αναγκαία ακριβώς επειδή πρέπει να προλάβουμε την εμφάνιση σοβαρών υποθέσεων που αφορούν επικίνδυνα παιχνίδια. Ευελπιστώ λοιπόν επίσης ότι η Επιτροπή θα μεριμνήσει ώστε τα κράτη μέλη να επιτύχουν αυτόν τον στόχο.
<SPEAKER ID="212" NAME="Anna Hedh" AFFILIATION="S&amp;D">
(SV) Κυρία Πρόεδρε, ευχαριστώ τον Επίτροπο Verheugen για την παρουσία του στο Σώμα προκειμένου να μας ενημερώσει σχετικά με το σημαντικό αυτό θέμα. Έχουμε τεράστια ευθύνη να διασφαλίζουμε ότι τα παιδιά μας δεν θα ασθενούν και δεν θα τίθενται σε κίνδυνο. Επιτρέψτε μου, με την ευκαιρία αυτή, να θέσω ορισμένα ερωτήματα που με απασχολούν σχετικά με τις δεσμεύσεις της Επιτροπής ενόψει των διαπραγματεύσεων πριν από την ψηφοφορία για την πρώτη ανάγνωση της οδηγίας για τα παιχνίδια, καθώς και πριν από την ψηφοφορία μας στην Ολομέλεια.
<P>
Οι πολιτικές ομάδες που μετείχαν στις διαπραγματεύσεις συμφώνησαν να διαγραφούν κάποια όρια σχετικά με τα επίπεδα θορύβου, επειδή η διατύπωση την οποία ενέκρινε η κοινοβουλευτική επιτροπή περιλάμβανε συγκεκριμένα επίπεδα ντεσιμπέλ. " Ευρωπαϊκή Επιτροπή δήλωσε ότι αυτά τα επίπεδα ενδέχεται να είναι υπερβολικά υψηλά και υποσχέθηκε να εκπονήσει ένα πρότυπο βάσει μέγιστων επιπέδων συνεχούς θορύβου και θορύβων βραχείας διάρκειας. Σε τι σημείο βρίσκεται το έργο της Επιτροπής προκειμένου να διασφαλιστεί ότι τα παιχνίδια δεν θα προκαλούν προβλήματα ακοής; Πότε μπορούμε να αναμένουμε ένα πρότυπο το οποίο θα ορίζει μέγιστα επίπεδα θορύβου για τα παιχνίδια;
<P>
Θέλω επίσης να υπογραμμίσω το θέμα του μεγέθους των γραμματοσειρών που χρησιμοποιούνται στα προειδοποιητικά κείμενα. Για μία ακόμη φορά, μας διαβεβαιώνουν ότι το θέμα θα επιλυθεί μέσω της τυποποίησης. Ποια είναι η γνώμη της Επιτροπής για τους κανόνες που πρέπει να εφαρμοστούν εν προκειμένω; Πότε μπορούμε να αναμένουμε ένα πρότυπο το οποίο θα περιλαμβάνει ελάχιστα μεγέθη γραμματοσειρών για τα προειδοποιητικά κείμενα;
<SPEAKER ID="213" NAME="Małgorzata Handzlik" AFFILIATION="PPE">
(PL) Το θέμα της ασφάλειας των παιχνιδιών προσελκύει πολύ έντονο ενδιαφέρον, ιδίως την περίοδο πριν από τα Χριστούγεννα, κατά την οποία σκεφτόμαστε τι παιχνίδια θα αγοράσουμε στα παιδιά. Την προηγούμενη κοινοβουλευτική περίοδο, σχεδιάσαμε μια πολύ θετική, κατά τη γνώμη μου, λύση για την αύξηση της ασφάλειας των παιχνιδιών με τα οποία παίζουν τα παιδιά μας. Δυστυχώς, πρέπει να περιμένουμε τα αποτελέσματα αυτών των διατάξεων. Πιστεύω, πάντως, ότι θα προσφέρουν απτά αποτελέσματα.
<P>
Ευχαριστώ, εν προκειμένω, τις υπηρεσίες της Επιτροπής για τη διοργάνωση της εκστρατείας ενημέρωσης για τα παιχνίδια, καθότι αποτέλεσε μια πολύ σημαντική πρωτοβουλία που βοηθά τις επιχειρήσεις να προετοιμαστούν για τις αλλαγές που επιφέρει η οδηγία.
<P>
Κυρίες και κύριοι, με ανησυχεί, ωστόσο, μια άλλη πληροφορία. Στα τέλη Νοεμβρίου, στις "νωμένες Πολιτείες, η Επιτροπή Ασφάλειας των Καταναλωτικών Προϊόντων αποφάσισε να αποσύρει από την αγορά πάνω από ένα εκατομμύριο παιδικές κούνιες. Ένα ακόμη εκατομμύριο θα αποσυρθεί από την καναδική αγορά. " κούνια είναι αντικείμενο καθημερινής χρήσης, και τα παιδιά έρχονται σε επαφή με τις κούνιες συχνότερα ίσως και από τα παιχνίδια. Ενόψει της έκτασης του εγχειρήματος, θα ήμουν ευγνώμων αν ο κ. Επίτροπος μπορούσε να σχολιάσει το θέμα. Είμαστε βέβαιοι ότι οι παιδικές κούνιες που διατίθενται στην ευρωπαϊκή αγορά είναι ασφαλείς;
<SPEAKER ID="214" NAME="Anja Weisgerber" AFFILIATION="PPE">
(DE) Κυρία Πρόεδρε, κύριε Επίτροπε, θέλω και εγώ να σας ευχαριστήσω για τη σαφήνεια της παρέμβασής σας. Ουσιαστικά, οφείλουμε να πούμε ότι, συνολικά, η οδηγία για τα παιχνίδια έχει επιφέρει σημαντικές βελτιώσεις όσον αφορά την προστασία των παιδιών μας. Όλες και όλοι προσεγγίσαμε το θέμα με την πρόθεση να θεσπίσουμε την αυστηρότερη νομοθεσία που ισχύει σε οποιαδήποτε περιοχή του κόσμου. Ωστόσο, πολλοί γονείς και παππούδες ανησυχούν σήμερα -όπως επισημάνατε- λόγω των μελετών του γερμανικού Ομοσπονδιακού Ινστιτούτου Αξιολόγησης Κινδύνων. Πρέπει λοιπόν να διερωτηθούμε αν αληθεύουν ή όχι οι δηλώσεις και οι απόψεις του εν λόγω ινστιτούτου. Εν πάση περιπτώσει, πρέπει να εξετάσουμε πολύ προσεκτικά τα πραγματικά δεδομένα. Το θέμα αφορά την προστασία των παιδιών μας.
<P>
Στο σημείο αυτό, θέλω να σας ευχαριστήσω ειλικρινώς για τη δήλωσή σας ότι σκοπεύετε να προβείτε σε αυτήν την εξέταση. Ωστόσο, πιστεύω ότι οι διαδικασίες πρέπει να κινηθούν γρηγορότερα. Υποστηρίζετε ότι τα πορίσματα της επιστημονικής επιτροπής θα είναι διαθέσιμα όχι το προσεχές έτος, αλλά κατά τη διάρκεια του πρώτου εξαμήνου του έτους. Πρέπει να είναι διαθέσιμα ακόμη πιο νωρίς. Το θέμα αφορά την προστασία των παιδιών μας. Ειλικρινά δυσκολεύομαι να κατανοήσω γιατί το Ομοσπονδιακό Ινστιτούτο καθυστέρησε τόσο πολύ να προβεί σε αυτές τις δηλώσεις. Αυτό ήθελα να το επισημάνω και από τούτο το βήμα.
<SPEAKER ID="215" NAME="Γεώργιος Παπανικολάου" AFFILIATION="PPE">
Κυρία Πρόεδρε, τα τελευταία χρόνια έχουν καταγραφεί περιπτώσεις δεκάδων παιδιών -το 2000 μόνο ήταν 36- που χρειάστηκαν άμεση χειρουργική επέμβαση λόγω ύπαρξης βλαβερών ουσιών στα παιχνίδια. Θυμίζω επίσης ότι μόλις την προηγούμενη εβδομάδα δημοσιεύθηκε στην Αμερική έκθεση που αναφέρει ότι το ένα τρίτο των εν κυκλοφορία παιχνιδιών περιέχουν επικίνδυνες χημικές ουσίες.
<P>
Θα πρέπει λοιπόν να καταλάβουμε ότι η ευρωπαϊκή σήμανση συμμόρφωσης (CEE) δεν επαρκεί ως εγγύηση ασφάλειας των παιδικών παιχνιδιών. " απονομή της γίνεται έπειτα από κατάθεση σχετικού φακέλου από την εκάστοτε εταιρία και όχι κατόπιν προληπτικού και δειγματοληπτικού ελέγχου του προϊόντος, με αποτέλεσμα η ασφάλεια των παιχνιδιών να μη θεωρείται δεδομένη.
<P>
Για να μπορέσουν λοιπόν τα παιδιά μας -δεν έχω παιδιά, φιλοδοξώ όμως να αποκτήσω!- να δεχθούν τα δώρα του Άγιου Βασίλη, όπως ειπώθηκε, με όρους απόλυτης ασφάλειας και χωρίς ανησυχία των γονιών, οφείλουμε να πιέζουμε τα κράτη μέλη για περισσότερους και πιο επισταμένους ελέγχους και βεβαίως για ενδυνάμωση της ισχύουσας νομοθεσίας.
<SPEAKER ID="216" NAME="Günter Verheugen" LANGUAGE="DE">
Κυρία Πρόεδρε, κυρίες και κύριοι, με χαροποιεί η ευρεία συναίνεση που αναδείχθηκε κατά τη σημερινή συζήτηση. Επιτρέψτε μου ένα προκαταρκτικό σχόλιο. Ασχολούμαστε με ένα επιστημονικό ινστιτούτο, το γερμανικό Ομοσπονδιακό Ινστιτούτο Αξιολόγησης Κινδύνων, την ύπαρξη του οποίου γνωρίζω από παλαιότερα λόγω της τάσης του να προβαίνει σε δηλώσεις οι οποίες προκαλούν ανησυχία στο κοινό χωρίς να ενημερώνει την Επιτροπή ή οποιοδήποτε άλλο ευρωπαϊκό όργανο για τα ευρήματά του. Αυτό μπορείτε να το κρίνετε και μόνοι σας. Το μόνο πράγμα που γνωρίζω επ' αυτού είναι ότι η συνέχιση της χρηματοδότησης του εν λόγω ινστιτούτου από τον ομοσπονδιακό προϋπολογισμό της Γερμανίας τελεί υπό συζήτηση. Ίσως αυτή να είναι μία εξήγηση για τις εντατικές δραστηριότητες δημοσίων σχέσεων του ινστιτούτου, τη στιγμή που είναι σαφές ότι δεν θεωρεί ιδιαίτερα χρήσιμο να μας επιτρέψει να ελέγξουμε τα ευρήματά του με τους ενδεδειγμένους τρόπους.
<P>
Παρά ταύτα -και νομίζω ότι παρεξηγήθηκα ως προς το θέμα αυτό- ακόμη και αν διαβάσουμε απλώς κάτι στις εφημερίδες, εξακολουθούμε να πιστεύουμε ότι αποτελεί ένδειξη για πιθανά νέα επιστημονικά ευρήματα, και γι' αυτό παρέπεμψα ήδη το θέμα στην επιστημονική επιτροπή. Επομένως, η έκκληση που μου απευθύνθηκε εδώ για να το πράξω είναι περιττή. Τη στιγμή που μου γνωστοποιείται μια ένδειξη ότι μπορεί να υπάρχουν νέα επιστημονικά ευρήματα ως προς την ασφάλεια των παιχνιδιών και τις οριακές τιμές που έχουμε θέσει, οι πληροφορίες αυτές αποστέλλονται στην επιστημονική επιτροπή.
<P>
Οφείλω, ωστόσο, να επαναλάβω ότι δεν μπορείτε να αναμένετε από εμένα, όπως δεν μπορώ και εγώ από εσάς, να αποφανθώ επί των διαφωνιών μεταξύ επιστημόνων για θέματα μεθοδολογίας. Αυτό είναι αδύνατον. Ούτε εγώ, ούτε και εσείς μπορείτε να το πράξετε. Το μόνο πράγμα που μπορώ να κάνω είναι να δηλώσω ότι το ζήτημα της μεθοδολογίας κατά τον υπολογισμό των πιθανών οριακών τιμών έχει συζητηθεί ζωηρά εδώ στο Κοινοβούλιο, στο Συμβούλιο και στην Επιτροπή. Επιπλέον, την άποψη αυτού του γερμανικού ινστιτούτου δεν την συμμερίζεται κανένα άλλο επιστημονικό ινστιτούτο στην Ευρώπη - απολύτως κανένα! Αν πιστεύετε ότι είμαι υποχρεωμένος να ακολουθώ τη γνώμη ενός και μόνον ινστιτούτου και να αγνοώ τις απόψεις όλων των υπολοίπων, τότε παρακαλώ να μου το πείτε και να με επιπλήξετε γι' αυτό. Εγώ δεν μπορώ να αναλάβω τέτοια ευθύνη. Ούτε μπορεί να την αναλάβει κανένας από εσάς. Ωστόσο, θα το επαναλάβω άλλη μία φορά: εφόσον προκύψει οποιοδήποτε νέο εύρημα, η προβλεπόμενη διαδικασία θα τεθεί σε εφαρμογή.
<P>
Κυρία Weisgerber, ζητήσατε να επιταχυνθεί η διαδικασία - δυστυχώς, όμως, δεν μπορεί να επιταχυνθεί περισσότερο. Πρόκειται για σύνθετα επιστημονικά ζητήματα. Είναι αναγκαίο να γίνουν δοκιμές. Ίσως να μην το γνωρίζετε, όμως απαιτούνται εκτεταμένες δοκιμές σε ζώα, για παράδειγμα, ώστε να καταστεί δυνατή η επαλήθευση τέτοιου είδους ισχυρισμών. Δεν μπορούμε να υποχρεώσουμε τους επιστήμονες να παρουσιάσουν ευρήματα σε συγκεκριμένα χρονικά περιθώρια. Λυπούμαι, αλλά αυτό είναι αδύνατον. Οφείλω λοιπόν να σας ζητήσω να αρκεστείτε απλώς στη δήλωσή μου ότι η επιστημονική επιτροπή μάς έχει ενημερώσει ότι θα μπορέσει να παρουσιάσει ουσιαστικά αποτελέσματα έως τα μέσα του προσεχούς έτους, και είναι βέβαιο ότι θα το πράξει. Βάσει αυτών των αποτελεσμάτων, η Επιτροπή θα καταρτίσει αμέσως νέες προτάσεις, εφόσον προκύψουν όντως νέα ευρήματα. Ελπίζω αυτό να ξεκαθαρίζει το θέμα.
<P>
Κύριε Creutzmann, η αρχή του ελάχιστου δυνατού κινδύνου είναι βάσιμη. Δεν χρειάζομαι τη βοήθεια του Ομοσπονδιακού Ινστιτούτου Αξιολόγησης Κινδύνων για να το καταλάβω. Επομένως, οι απαιτήσεις που συναγάγατε από την εν λόγω αρχή τηρούνται εξίσου.
<P>
Κυρία Rühle, λέτε ότι έπρεπε να είχα προσφύγει νωρίτερα στον Τύπο. Θα σας εκπλήξω ίσως, όμως οφείλω να σας πω ότι αυτό ακριβώς έπραξα. Όπως ακριβώς δεν νομίζω ότι όσα δήλωσα απόψε ενώπιον του Κοινοβουλίου θα μεταδοθούν από τα ευρωπαϊκά μέσα ενημέρωσης, και δη από τα γερμανικά μέσα ενημέρωσης, κατά τον ίδιο τρόπο και η τεκμηριωμένη και, νομίζω, νηφάλια παρουσίασή μου όσον αφορά τα πραγματικά δεδομένα δεν μεταδόθηκε από τα γερμανικά μέσα ενημέρωσης. Εξέδωσα πάντως την αναγκαία δήλωση και εξήγησα τα πραγματικά περιστατικά. Ευχαρίστως να σας διαβιβάσω το σχετικό κείμενο.
<P>
Κυρία Davidson, διαθέτουμε την πιο αυστηρή νομοθεσία στον κόσμο. Αυτό είναι κάτι για το οποίο μπορούμε να αισθανόμαστε υπερήφανοι. " παρούσα Επιτροπή δεν θα δεχτεί να την ξεπεράσει κανένας στον κόσμο ως προς την εξασφάλιση του υψηλότερου δυνατού επιπέδου ασφάλειας των παιχνιδιών.
<P>
Κυρία Schaldemose, δεν μπορώ παρά να συμφωνήσω μαζί σας και να δηλώσω ότι η ευθύνη των κρατών μελών για την εποπτεία της αγοράς δεν πρέπει να τίθεται υπό αμφισβήτηση. Συμφωνώ απολύτως μαζί σας ότι εν προκειμένω το ζήτημα της εφαρμογής έχει κρίσιμη σημασία. Και από αυτήν την άποψη, πραγματοποιήσαμε τις αναγκαίες προετοιμασίες.
<P>
Το τελευταίο ερώτημα που έθεσε η κ. Hedh είναι πολύ σημαντικό. Ως προς το θέμα των προτύπων που εφαρμόζονται σε διαφορετικούς τομείς, αναφέρατε δύο παραδείγματα, ένα από τα οποία είναι οι πηγές θορύβου. Οι συναφείς οδηγίες έχουν σταλεί στους ευρωπαϊκούς οργανισμούς τυποποίησης. Ωστόσο, στο θέμα των προτύπων ισχύουν οι ίδιες αρχές που ισχύουν και για την επιστημονική εργασία. Δεν μπορείτε να έχετε την απαίτηση να είναι έτοιμα τα αποτελέσματα σε μία εβδομάδα ή σε έναν μήνα, ή ακόμη και σε περισσότερους μήνες. Απαιτείται χρόνος. Ωστόσο, όλα τα πρότυπα που έχουμε συζητήσει βρίσκονται σε εξέλιξη και θα είναι διαθέσιμα εγκαίρως, έτσι ώστε να μπορέσουμε επίσης να αναπτύξουμε ακριβείς μεθόδους συγκρισιμότητας των προϊόντων και να ενισχύσουμε την εποπτεία της αγοράς.
<P>
Υπάρχει ένα τελευταίο ζήτημα που ήθελα να θίξω. Τα παιδικά καθίσματα, τα οποία αναφέρθηκαν στο Σώμα και ως προς τα οποία εμφανίστηκαν ορισμένα προβλήματα ασφάλειας στις "ΠΑ, δεν είναι παιχνίδια. Ως εκ τούτου, δεν υπάγονται στις διατάξεις της οδηγίας για τα παιχνίδια αλλά στις διατάξεις της οδηγίας για τη γενική ασφάλεια των προϊόντων. Ως προς αυτό το θέμα, δεν χρειάζεται να κρυβόμαστε από τους Αμερικανούς. Το σύστημα που εφαρμόζουμε στην Ευρώπη όσον αφορά τη γενική ασφάλεια των προϊόντων συνεχίζει να αποδεικνύει την αξία του τα τελευταία χρόνια. Εάν εμφανιστούν στην ευρωπαϊκή αγορά μη ασφαλή προϊόντα, μπορούμε πλέον να είμαστε σε μεγάλο βαθμό βέβαιοι ότι όλα τα υπόλοιπα κράτη μέλη και η Επιτροπή θα ενημερωθούν σχετικά και, επιπλέον, θα ληφθούν τα κατάλληλα μέτρα.
<SPEAKER ID="217" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="994" NAME="Jim Higgins  " LANGUAGE="EN">
Χαιρετίζω το γεγονός ότι η νέα οδηγία 2009/48/ΕΚ σχετικά με την ασφάλεια των παιχνιδιών θα τεθεί σε ισχύ το 2011, παρότι δυστυχώς η εν λόγω οδηγία δεν θα ισχύει για τη χριστουγεννιάτικη περίοδο του 2010, οπότε πωλείται το μεγαλύτερο μέρος των παιχνιδιών που κατασκευάζονται ή εισάγονται στην ΕΕ. Ευελπιστώ ότι τα κράτη μέλη θα θεωρήσουν σκόπιμο να μεταφέρουν όλες τις πτυχές αυτής της σημαντικής οδηγίας πριν από την τελική προθεσμία εφαρμογής, έτσι ώστε να είναι πιο ήσυχοι οι γονείς, ως καταναλωτές.
<SPEAKER ID="993" NAME="Artur Zasada  " LANGUAGE="PL">
Με την ευκαιρία αυτής της συζήτησης, θέλω να επιστήσω την προσοχή στην ανάγκη βελτίωσης της λειτουργίας του μητρώου καταναλωτικών ατυχημάτων της Ευρωπαϊκής Ένωσης, το οποίο προβλέπει, μεταξύ άλλων, τη συλλογή πληροφοριών σχετικά με θανάτους και σωματικές βλάβες που οφείλονται στη χρήση διαφόρων προϊόντων τα οποία απευθύνονται σε παιδιά. Το εν λόγω μητρώο πρέπει να αποτελέσει σημαντικό στοιχείο του μηχανισμού προστασίας των καταναλωτών, περιλαμβανομένων των νεότερων και πιο αβοήθητων εξ αυτών. Δυστυχώς, σύμφωνα με εμπειρογνώμονα της Τεχνικής Επιτροπής για τα προϊόντα που προορίζονται για μικρά παιδιά και την ασφάλεια των παιχνιδιών της Πολωνικής Επιτροπής Τυποποίησης, η ταχεία ανταλλαγή πληροφοριών μεταξύ των κρατών μελών και της Ευρωπαϊκής Επιτροπής σχετικά με προϊόντα που εγκυμονούν κινδύνους, και τα μέτρα που λαμβάνονται σε συγκεκριμένες χώρες για την πρόληψη ή τον περιορισμό της εισόδου τους στην αγορά, εξακολουθούν να μην λειτουργούν με ικανοποιητικό τρόπο. Ζητώ, συνεπώς, να διερευνηθεί διεξοδικά το θέμα αυτό.

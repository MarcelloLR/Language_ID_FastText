<CHAPTER ID="004">
Δηλώσεις της Προεδρίας
<SPEAKER ID="009" NAME="Πρόεδρος">
" δεύτερη ανακοίνωση αφορά τις ανησυχητικές ειδήσεις που προέρχονται από χώρες της μακρινής γειτονίας μας: το Μπαχρέιν, τη Συρία και την Υεμένη. Σε όλες αυτές τις χώρες χρησιμοποιήθηκε βία για την καταστολή διαδηλώσεων, οι οποίες πραγατοποιούνται από ανθρώπους που απαιτούν δημοκρατικές αλλαγές.
<P>
Κυβερνήσεις που καταφεύγουν στη χρήση όπλων κατά των ίδιων των πολιτών τους στερούνται κάθε δημοκρατικής νομιμότητας. Πρέπει να τεθεί τέρμα στη βία και να προσαχθούν οι υπαίτιοι ενώπιον της δικαιοσύνης.
<P>
" ημερήσια διάταξη προβλέπει την ακόλουθη ανακοίνωση: θα ήθελα να σας ενημερώσω ότι μας κοινοποιήθηκε σήμερα η παραίτηση από το Κοινοβούλιο ενός εκ των συναδέλφων βουλευτών, του κ. Thaler. Ένας ακόμα βουλευτής, ο κ. Strasser, κοινοποίησε την πρόθεσή του να παραιτηθεί από το Κοινοβούλιο κατά τις προσεχείς ημέρες. Ένας τρίτος βουλευτής, ο κ. Severin, αποχώρησε από την Ομάδα της Προοδευτικής Συμμαχίας των Σοσιαλιστών και των Δημοκρατών στο Ευρωπαϊκό Κοινοβούλιο και προσχώρησε στους μη εγγεγραμμένους βουλευτές.
<P>
Οι εν λόγω παραιτήσεις αποτελούν συνέπεια των σοβαρών κατηγοριών που δημοσιεύθηκαν στον Τύπο σχετικά με την ανάρμοστη συμπεριφορά ορισμένων βουλευτών του παρόντος Κοινοβουλίου. Σήμερα το πρωί, συγκάλεσα έκτακτη συνεδρίαση του Προεδρείου, προκειμένου να εξετασθεί η κατάσταση. Θα συνεδριάσουμε εκ νέου σήμερα το απόγευμα για να συνεχίσουμε τη συζήτηση.
<P>
Μιλώντας εξ ονόματος του Προεδρείου του Ευρωπαϊκού Κοινοβουλίου -φρονώ δε και εξ ονόματος της πλειονότητας των συναδέλφων βουλευτών του Σώματος-, θα ήθελα να δηλώσω ότι είμαστε αποφασισμένοι να ασκήσουμε πολιτική μηδενικής ανοχής έναντι των πράξεων που οδήγησαν στις παραιτήσεις των συναδέλφων βουλευτών.
<P>
(Χειροκροτήματα)
<P>
Ως Πρόεδρος που εξελέγην από εσάς, κυρίες και κύριοι, είμαι αποφασισμένος να προασπίσω την ακεραιότητα του παρόντος Κοινοβουλίου και όλων των βουλευτών του. Θα ήθελα να σας υπενθυμίσω το μεγάλο μερίδιο δημόσιας ευθύνης που φέρουμε ως εκλεγμένοι αντιπρόσωποι των λαών μας. Οι πολίτες μάς έχουν εμπιστευθεί το δικαίωμα άσκησης εξουσίας εξ ονόματός τους. Δεν πρέπει να διαψεύσουμε αυτήν την εμπιστοσύνη. Το Προεδρείο αποφάσισε ότι πρέπει να αντλήσουμε τα αναγκαία διδάγματα από αυτό το ατυχές περιστατικό. Το Κοινοβούλιο προσπαθεί να διαπιστώσει την ακρίβεια όλων των στοιχείων. Θα συνεργαστούμε πλήρως με όλες τις αρμόδιες αρχές, προκειμένου να διευκρινσθούν όλα όσα συνέβησαν και να διασταυρωθούν όλες οι πληροφορίες. Κατόπιν αιτήματος του Προεδρείου, θα βρίσκομαι σε επαφή με τα εθνικά Υπουργεία Εξωτερικών των αντίστοιχων χωρών των συγκεκριμένων βουλευτών, ούτως ώστε να διακριβωθεί η δράση που προτίθενται να αναλάβουν οι δικαστικές αρχές στις οικείες χώρες.
<P>
Το Κοινοβούλιο οφείλει να μεριμνήσει για την ενίσχυση του εσωτερικού μας κώδικα δεοντολογίας σε σχέση με ανάλογα ζητήματα στο μέλλον, και αυτό συνεπάγεται αυστηρότερες κυρώσεις. Θεωρούμε ότι τα πρόσφατα γεγονότα κατέδειξαν την ανάγκη καθιέρωσης ενός νομικά δεσμευτικού κώδικα δεοντολογίας για τις ομάδες εκπροσώπησης συμφερόντων που αναπτύσσουν δραστηριότητα στα θεσμικά όργανα της Ευρωπαϊκής Ένωσης.
<P>
(Χειροκροτήματα)
<P>
Θα σας τηρώ ενήμερους για τις εξελίξεις σε πραγματικό χρόνο.
<SPEAKER ID="010" NAME="Sonia Alfano" AFFILIATION="ALDE">
(IT) Κύριε Πρόεδρε, κυρίες και κύριοι, ήθελα να λάβω τον λόγο πριν τονίσετε την αποφασιστικότητα του Κοινοβουλίου να ζητήσει την παραίτηση του άλλου βουλευτή του ΕΚ, του τελευταίου βουλευτή του ΕΚ, ο οποίος δεν έχει υποβάλει ακόμα την παραίτησή του.
<P>
Θα ήθελα να ευχαριστήσω τόσο εσάς προσωπικά όσο και το Κοινοβούλιο για τη σθεναρή και σταθερή απόφαση που ελήφθη υπέρ της εφαρμογής πολιτικής μηδενικής ανοχής, διότι το μοναδικό ζητούμενο είναι η αξιοπιστία εκάστου εξ ημών στο παρόν Κοινοβούλιο, και, προπαντός, δεν πρέπει να λησμονούμε ότι εκπροσωπούμε 500 εκατομμύρια πολιτών και όχι τις ομάδες εκπροσώπησης συμφερόντων. Σας ευχαριστώ.
<SPEAKER ID="011" NAME="Bruno Gollnisch" AFFILIATION="NI">
(FR) Κύριε Πρόεδρε, εγκρίνω απολύτως την αυστηρότητά σας. Ευελπιστώ να επιδειχθεί η ίδια αυστηρότητα και έναντι των δημοσιογράφων, οι οποίοι δεν μπορούν να δημιουργούν "σάλο" με μοναδικό σκοπό να προσβάλουν, ενώ οι ίδιοι προβαίνουν σε εξίσου σημαντικές παραβιάσεις στο πλαίσιο της δεοντολογίας. Κατά τα λοιπά, το παρόν Σώμα είναι υπερβολικά προσηλωμένο, κατ' εμέ, στο τεκμήριο αθωότητας για να διατυπώσω περαιτέρω παρατηρήσεις εν προκειμένω.
<SPEAKER ID="012" NAME="Hans-Peter Martin" AFFILIATION="NI">
(DE) Κύριε Πρόεδρε, καταρχάς θα ήθελα να υπερασπιστώ τον δημοσιογράφο. Θεωρώ ότι αυτό που συνέβη αξίζει επαίνων. Συνειδητοποείτε, κύριε Buzek, ότι αναμένεται να προκύψουν πολλές ακόμα περιπτώσεις; Θα μπορούσατε να συνταχθείτε με την εισήγησή μας -όπως προτείνεται στον κατάλογο του Hans-Peter Martin- να παραιτηθούν ενεχόμενοι συνάδελφοι βουλευτές πριν εκτεθούν στα μέσα μαζικής ενημέρωσης, ούτως ώστε να αποφευχθεί η πρόκληση περαιτέρω ζημίας στο μείζον ευρωπαϊκό ειρηνευτικό εγχείρημα;
<P>
Για τον λόγο αυτόν, ζητώ από το Προεδρείο να λάβει υπόψη αυτό το αίτημα και να το διαβιβάσει και στις πολιτικές Ομάδες.
<SPEAKER ID="013" NAME="Joanna Senyszyn" AFFILIATION="S&amp;D">
(PL) Κύριε Πρόεδρε, στη δήλωσή σας είπατε ότι εκφράζετε την άποψη του Προεδρείου και της πλειονότητας του Κοινοβουλίου. Πρόκειται για την άποψη σύσσωμου του Ευρωπαϊκού Κοινοβουλίου. Εκφράζουμε την αντίθεσή μας στις πράξεις των πρώην συναδέλφων βουλευτών. Σας ευχαριστώ.
<SPEAKER ID="014" NAME="Martin Schulz" AFFILIATION="S&amp;D">
(DE) Κύριε Πρόεδρε, δεν θα ζητούσα να λάβω τον λόγο εάν δεν είχε προηγηθεί η προτελευταία ομιλία. Φρονώ ότι η μηδενική ανοχή αφορά όλους τους βουλευτές του παρόντος Σώματος. Θα ήθελα, συνεπώς, να υποβάλω ένα ερώτημα, και να ζητήσω να δοθεί σαφής απάντηση εν προκειμένω. Θα μπορούσατε να επιβεβαιώσετε, κύριε Πρόεδρε, εσείς ή ο Γενικός Γραμματέας του παρόντος Κοινοβουλίου, ότι ο κ. Martin υποχρεούται να επιστρέψει το ποσό των 168.000 ευρώ στο Ευρωπαϊκό Κοινοβούλιο, κατόπιν απόφασης που εξέδωσε το Ευρωπαϊκό Δικαστήριο σε υπόθεση σχετική με λογιστικές παρατυπίες;
<P>
(Χειροκροτήματα)
<SPEAKER ID="015" NAME="Πρόεδρος">
Κυρίες και κύριοι, προτείνω να προχωρήσουμε στα επόμενα θέματα που προβλέπονται από τη διάταξη των εργασιών μας.

<CHAPTER ID="019">
Ετήσια έκθεση της Ευρωπαϊκής Ένωσης για τα ανθρώπινα δικαιώματα (συζήτηση) 
<SPEAKER ID="226" NAME="Πρόεδρος">
" ημερήσια διάταξη προβλέπει τη δήλωση του Συμβουλίου και της Επιτροπής σχετικά με την ετήσια έκθεση της Ευρωπαϊκής Ένωσης για τα ανθρώπινα δικαιώματα.
<SPEAKER ID="227" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, κυρίες και κύριοι, είναι χαρά για μένα να σας παρουσιάζω σήμερα την ετήσια έκθεση της Ευρωπαϊκής Ένωσης για τα ανθρώπινα δικαιώματα. " πρώτη έκθεση για τα ανθρώπινα δικαιώματα δημοσιεύτηκε το 1999, όταν η Φινλανδία, όπως και αυτή τη φορά, συμμετείχε στην εκπόνηση της έκθεσης ασκώντας τον ρόλο της ως Προεδρία της Ευρωπαϊκής Ένωσης. Ο σκοπός της έκθεσης δεν έχει αλλάξει έκτοτε. Εξακολουθεί να εξετάζει, με έναν μοναδικό τρόπο, την πολιτική της Ευρωπαϊκής Ένωσης για τα ανθρώπινα δικαιώματα και ό,τι έχει επιτευχθεί στο πλαίσιό της. " έκθεση που ολοκληρώθηκε τώρα αφορά τη δράση και τις πολιτικές της ΕΕ που εφαρμόστηκαν την περίοδο από την 1ή Ιουλίου 2005 ως τις 30 Ιουνίου 2006 και οι οποίες αποσκοπούσαν στην προώθηση του παγκόσμιου σεβασμού των ανθρωπίνων δικαιωμάτων και των θεμελιωδών ελευθεριών.
<P>
" έκθεση ακολουθεί επτά προηγούμενες ετήσιες εκθέσεις που δημοσιεύτηκαν μεταξύ του 1999 και του 2005, σύμφωνα με τη δήλωση που υιοθετήθηκε το 1998 από το Ευρωπαϊκό Συμβούλιο. Εκδοθείσα κατά την 50ή επέτειο της Οικουμενικής Διακήρυξης των Ανθρωπίνων Δικαιωμάτων, παρότρυνε την Ευρωπαϊκή Ένωση να εντείνει το έργο της για τα ανθρώπινα δικαιώματα. Επίσης καλούσε την ΕΕ να εκπονήσει μια ετήσια έκθεση για τα ανθρώπινα δικαιώματα.
<P>
" έκθεση για τα ανθρώπινα δικαιώματα παρουσιάζει μία συνολική εικόνα του έργου που επιτελέστηκε για την προώθηση των ανθρωπίνων δικαιωμάτων και της δημοκρατίας από τα θεσμικά όργανα της Ευρωπαϊκής Ένωσης. Οι εξωτερικές πολιτικές της ΕΕ και οι εσωτερικές συνθήκες είναι επίσης αντικείμενο εξέτασης. Επιπλέον, υπάρχει ένα ξεχωριστό τμήμα που είναι αφιερωμένο στη δράση του Ευρωπαϊκού Κοινοβουλίου για την προώθηση των ανθρωπίνων δικαιωμάτων και της δημοκρατίας. Προς τιμήν του, το Ευρωπαϊκό Κοινοβούλιο θέτει θέματα σχετικά με τα ανθρώπινα δικαιώματα και φροντίζει επίσης να λαμβάνουν την προσοχή που αξίζουν στα άλλα θεσμικά όργανα της Ένωσης.
<P>
" έκθεση επισημαίνει τις ειδικές προτεραιότητες της πολιτικής της ΕΕ για τα ανθρώπινα δικαιώματα, όπως την ενσωμάτωση των ανθρωπίνων δικαιωμάτων στις πολιτικές της. Στην πράξη, ενσωμάτωση των ανθρωπίνων δικαιωμάτων στις πολιτικές της Ένωσης σημαίνει ενίσχυση της αλληλεπίδρασης μεταξύ ειδικών των ανθρωπίνων δικαιωμάτων και εθνικών ομάδων σχεδιασμού πολιτικής και παρουσίαση πτυχών των ανθρωπίνων δικαιωμάτων σε διαφορετικούς τομείς δραστηριότητας της ΕΕ, όπως η διαχείριση των κρίσεων και η εξαγωγή όπλων. " Ευρωπαϊκή Ένωση έχει αναπτύξει τρόπους αντιμετώπισης ιδιαίτερων προβλημάτων, όπως οι γυναίκες, η ασφάλεια και τα παιδιά, σε σχέση με τις ένοπλες συγκρούσεις. Ο Προσωπικός Εκπρόσωπος του Γενικού Γραμματέα/Ύπατου Εκπροσώπου έχει συνεισφέρει ενεργά στην ενσωμάτωση των ανθρωπίνων δικαιωμάτων στον τομέα της κοινής εξωτερικής πολιτικής και πολιτικής ασφαλείας και στην αύξηση της ενημέρωσης των κατευθυντήριων γραμμών της ΕΕ σχετικά με τα ανθρώπινα δικαιώματα.
<P>
" Ευρωπαϊκή Ένωση έχει υιοθετήσει ειδικές κατευθυντήριες γραμμές σε ορισμένα θέματα και με αυτόν τον τρόπο έχει καθορίσει τις προτεραιότητες στην πολιτική της για τα ανθρώπινα δικαιώματα. " Ένωση αντιτίθεται στη θανατική ποινή κάτω από οποιεσδήποτε συνθήκες και επισημαίνει μεμονωμένες περιπτώσεις όπου δεν έχουν τηρηθεί τα ελάχιστα πρότυπα διεθνούς δικαίου. Κατά τη διάρκεια της περιόδου αναφοράς, η Ένωση επέστησε ιδιαίτερη προσοχή σε χώρες όπου η πολιτική σχετικά με τη θανατική ποινή έχει αλλάξει.
<P>
" Ευρωπαϊκή Ένωση έχει ενθαρρύνει διάφορες χώρες να ενταχθούν στη διεθνή Σύμβαση κατά των Βασανιστηρίων και επομένως έχει ενισχύσει τη δράση που στοχεύει στην κατάργησή τους.
<P>
Επιπλέον, η Ένωση έχει καθορίσει ορισμένες χώρες ως στόχους προτεραιότητας όπου προτίθεται να βελτιώσει την κατάσταση των ανθρωπίνων δικαιωμάτων δοκιμάζοντας διάφορους τρόπους για την ανακούφιση του πόνου παιδιών που είναι θύματα ενόπλων συγκρούσεων. Ήταν σημαντικό να υπογραμμίσουμε αυτό το θέμα στα πολυμερή διεθνή φόρα και να εφοδιάσουμε καλύτερα την ΕΕ για να το αντιμετωπίσει στο πλαίσιο των επιχειρήσεων της ευρωπαϊκής πολιτικής ασφάλειας και άμυνας.
<P>
Όσον αφορά τις κατευθυντήριες γραμμές της ΕΕ σχετικά με τους υπερμάχους των ανθρωπίνων δικαιωμάτων, η Ένωση έχει ξεκινήσει παγκόσμιες εκστρατείες για την ελευθερία της έκφρασης και τα ανθρώπινα δικαιώματα των γυναικών. Καθώς οι υπέρμαχοι των ανθρωπίνων δικαιωμάτων δέχονται πολύ συχνά και οι ίδιοι επιθέσεις, τα δικαιώματά τους εξακολουθούν να είναι μία από τις προτεραιότητες της ΕΕ.
<P>
Το Συμβούλιο εκτιμά τον κεντρικό ρόλο που διαδραματίζει το Ευρωπαϊκό Κοινοβούλιο στις κοινές μας προσπάθειες να υπερασπιστούμε και να προωθήσουμε την εφαρμογή των ανθρωπίνων δικαιωμάτων. Το Βραβείο Ζαχάρωφ που απονέμεται κάθε χρόνο σε εκείνους που μιλάνε εξ ονόματος της ελευθερίας της σκέψης έχει έναν ρόλο κλειδί να διαδραματίσει εδώ. Όλα αυτά τα χρόνια το Κοινοβούλιο έχει αναγνωρίσει τα επιτεύγματα σημαντικών προσωπικοτήτων, όπως ο Νέλσον Μαντέλα και ο Κόφι Ανάν. Χαιρετίζουμε το γεγονός ότι το φετινό Βραβείο Ζαχάρωφ απονεμήθηκε στον ηγέτη της αντιπολίτευσης της Λευκορωσίας Alyaksandr Milinkevich. Είναι εύλογο να πιστέψουμε ότι αυτή η διεθνώς αναγνωρισμένη τιμή θα ενθαρρύνει τον κ. Milinkievitch και άλλους να συνεχίσουν το σημαντικό έργο τους για την ενίσχυση των δημοκρατικών δυνάμεων στη Λευκορωσία.
<P>
Κατά τη διάρκεια της περιόδου που εξετάζει η έκθεση, δηλαδή από το καλοκαίρι του 2005 ως το καλοκαίρι του 2006, υπήρξε μια σημαντική αλλαγή στη δομή του Ο"Ε. Οι διαπραγματεύσεις σχετικά με τη δημιουργία του Συμβουλίου των "νωμένων Εθνών για τα Ανθρώπινα Δικαιώματα και, αργότερα, η πρώτη συνεδρίαση του νέου Συμβουλίου, παρείχαν ένα σημαντικό πλαίσιο για τη δράση της ΕΕ στο τομέα μιας πολυμερούς πολιτικής για τα ανθρώπινα δικαιώματα. Ο στόχος της ΕΕ από την αρχή ήταν να θεσπιστεί ένα Συμβούλιο που θα έδινε στα ανθρώπινα δικαιώματα το καθεστώς που τους είχε διασφαλίσει ο Χάρτης των "νωμένων Εθνών. Αν και δεν συμπεριλάβαμε όλα τα θέματα που είχαμε προωθήσει στο τελικό κείμενο που εγκρίθηκε τον Μάρτιο του 2006, ωστόσο η Ένωση πιστεύει ότι η ίδρυση του Συμβουλίου των "νωμένων Εθνών για τα Ανθρώπινα Δικαιώματα θα είναι ένα βασικό στοιχείο στην ενίσχυση του Συστήματος Ανθρωπίνων Δικαιωμάτων των "νωμένων Εθνών. Θα είναι επίσης ένα σημαντικό βήμα προόδου στη μεταρρυθμιστική διαδικασία των "νωμένων Εθνών στο σύνολό της.
<P>
" προώθηση των ανθρωπίνων δικαιωμάτων, της δημοκρατίας και της προόδου προς το κράτος δικαίου είναι πολύ σημαντική στην καταπολέμηση της τρομοκρατίας και διαφόρων εξτρεμιστικών κινημάτων. Σε δηλώσεις που έγιναν σε αρκετές συνελεύσεις του Ο"Ε και σε άλλα φόρα, η ΕΕ έχει επαναλάβει την άποψή της ότι ο σεβασμός των ανθρωπίνων δικαιωμάτων είναι ζωτικός στο έργο της καταπολέμησης της τρομοκρατίας. " Προεδρία έχει επισημάνει σε πολλές περιπτώσεις ότι η αποτελεσματική δράση κατά της τρομοκρατίας και η προστασία των ανθρωπίνων δικαιωμάτων είναι συμπληρωματικοί και αμοιβαία υποστηρικτικοί στόχοι.
<P>
Ο πολιτικός διάλογος είναι αναμφίβολα ένα εργαλείο κλειδί στην προώθηση των ανθρωπίνων δικαιωμάτων. " ενσωμάτωση των ανθρωπίνων δικαιωμάτων στις πολιτικές της Ένωσης συνεπάγεται μια προσπάθεια διασφάλισης ότι τα ανθρώπινα δικαιώματα θα αντιμετωπίζονται με συνέπεια στις επαφές μεταξύ της ΕΕ και τρίτων χωρών σε διαφορετικά επίπεδα. Αυτό ισχύει επίσης για τις χώρες με τις οποίες η ΕΕ διεξάγει έναν ιδιαίτερο διάλογο για τα ανθρώπινα δικαιώματα, όπως η Κίνα και η Ρωσία. " έκθεση για τα ανθρώπινα δικαιώματα υπογραμμίζει φέτος για πρώτη φορά τη δέσμευση της ΕΕ για την ενίσχυση του διαλόγου μεταξύ των πολιτισμών, τόσο στο πλαίσιο της Ένωσης όσο και με τρίτες χώρες.
<P>
Τα θύματα παραβιάσεων των ανθρωπίνων δικαιωμάτων και οι υπέρμαχοι των ανθρωπίνων δικαιωμάτων σε όλο τον κόσμο περιμένουν πολλά από την Ευρωπαϊκή Ένωση, και δικαιολογημένα. " Ευρωπαϊκή Ένωση, ως μια Κοινότητα βασισμένη σε αξίες, αναμένεται να αγωνίζεται για την προώθηση των ανθρωπίνων δικαιωμάτων και της δημοκρατίας έχοντας σαφείς στόχους. Αυτή η έκθεση θα μας βοηθήσει να κρίνουμε πόσο καλά ήταν σε θέση να ανταποκριθεί η Ένωση σε αυτή την πρόκληση.
<SPEAKER ID="228" NAME="Benita Ferrero-Waldner">
Μέλος της Επιτροπής. (EN) Κύριε Πρόεδρε, χαιρετίζω θερμά τη δημοσίευση της ετήσιας έκθεσης 2006 για τα ανθρώπινα δικαιώματα. Είναι η πρώτη φορά που η παρούσα έκθεση αποτελεί πράγματι συνδυασμένη προσπάθεια. Αγωνιστήκαμε για αυτό. Πέρυσι διεξήγαμε τη συζήτηση εδώ στην Ολομέλεια και είπα ότι θα ήμουν ιδιαίτερα ευτυχής εάν μπορούσαμε να εκπονήσουμε την έκθεση από κοινού. Θα ήθελα να είχα έναν από τους προλόγους. Δυστυχώς, φαίνεται ότι ήταν πολύ αργά, αλλά νομίζω ότι η Επιτροπή θα έπρεπε να είναι ορατή.
<P>
Φαίνεται ότι είναι πλέον πάγια πρακτική να έχουμε μια ειδική σύνοδο για τα ανθρώπινα δικαιώματα και τη δημοκρατία πριν από το Χριστούγεννα. Είναι καλή παράδοση· είναι μια ευγενής παράδοση, να εξετάζει κανείς τι έχει εφαρμοστεί και ποιες είναι οι νέες εξελίξεις.
<P>
" ετήσια έκθεση φέτος αποτελεί πάλι μια πολύτιμη επίδοση των συνδυασμένων προσπαθειών όλων μας για την προώθηση και την προστασία των ανθρωπίνων δικαιωμάτων σε ολόκληρο τον κόσμο, και απεικόνιση του θετικού τρόπου με τον οποίο η Ευρωπαϊκή Ένωση συνενώθηκε για να την εκπονήσει.
<P>
" παρούσα συζήτηση μου δίνει την ευκαιρία να υπογραμμίσω εν τάχει ορισμένες δραστηριότητες για το 2006.
<P>
Πρώτον, η ενσωμάτωση των ανθρωπίνων δικαιωμάτων στις εξωτερικές πολιτικές κατείχε υψηλή θέση στον κατάλογο προτεραιοτήτων της ΕΕ το 2006, χάρη στην αυστριακή και τη φινλανδική Προεδρία. Αποτελεί πράγματι πηγή ικανοποίησης να παρατηρεί κανείς ότι όλοι οι παράγοντες στο εσωτερικό της ΕΕ αφοσιώνονται όλο και περισσότερο στην πολύ σημαντική αυτή πτυχή των πολιτικών μας. Εντούτοις, ας μην λησμονούμε ότι η ενσωμάτωση ή, όπως επίσης αρέσκομαι να την αποκαλώ, η "ένταξη" των ανθρωπίνων δικαιωμάτων σε όλες τις πολιτικές μας, δεν αποτελεί αυτοσκοπό, αλλά μια προσέγγιση για την επίτευξη των κυρίαρχων στόχων. Για την Ευρωπαϊκή Ένωση, αυτοί οι στόχοι έχουν σαφή βάση στη Συνθήκη μας, η οποία μας καλεί να αναπτύξουμε και να εδραιώσουμε τη δημοκρατία, το κράτος δικαίου, τον σεβασμό των ανθρωπίνων δικαιωμάτων και των θεμελιωδών ελευθεριών μέσω των διαφόρων εξωτερικών πολιτικών μας. Σε αυτό το πλαίσιο, είμαστε ιδιαίτερα ευτυχείς που τα θέματα των ανθρωπίνων δικαιωμάτων και της δημοκρατίας έχουν ενταχθεί στα νομικά κείμενα όλων των νέων χρηματοδοτικών μέσων στο πλαίσιο των δημοσιονομικών προοπτικών για την περίοδο 2007-2013.
<P>
Δεύτερον, η ενσωμάτωση είναι μια ατέρμονη διαδικασία· πρέπει να συντηρούμε διαρκώς τις προσπάθειές μας και να θεσπίζουμε νέα μέσα. Είμαι στην ευχάριστη θέση να σας ενημερώσω σε αυτό το πλαίσιο ότι τον περασμένο Ιούνιο η Επιτροπή αναθεώρησε τις εντολές των επικεφαλής της αντιπροσωπείας, σε συνέχεια της έκθεσης του κ. Agnoletto. Αυτές οι εντολές αναφέρουν τώρα ειδικά τα θέματα ανθρωπίνων δικαιωμάτων και δημοκρατίας, και ως εκ τούτου δίνουν μεγαλύτερη προτεραιότητα στην υποβολή εκθέσεων και τις σχετικές ενέργειες.
<P>
Ομοίως, στο πλαίσιο των ρητρών για τα ανθρώπινα δικαιώματα των συμφωνιών μας, παρακολουθήσαμε τη δημιουργία νέων φόρουμ διαλόγου ή ανταλλαγών απόψεων με τρίτες χώρες. Ο αριθμός των αφορμών συζήτησης για την προαγωγή και τον σεβασμό των ανθρωπίνων δικαιωμάτων αυξάνεται ολοένα, από την Αργεντινή και το Μπαγκλαντές έως την Ινδία, την Ιορδανία, το Μαρόκο, το Τουρκμενιστάν και το Βιετνάμ. Αυτό εκτός των θεσμοθετημένων διαλόγων και διαβουλεύσεων για τα ανθρώπινα δικαιώματα και των διαφόρων πολιτικών διαλόγων όπου εγείρονται τακτικά θέματα ανθρωπίνων δικαιωμάτων.
<P>
Τελευταίο αλλά όχι έσχατο, η Επιτροπή συνεχίζει να περιλαμβάνει τη ρήτρα των "βασικών στοιχείων" ανθρωπίνων δικαιωμάτων και δημοκρατίας στη διαπραγμάτευση της νέας διμερούς εταιρικής σχέσης και των συμφωνιών συνεργασίας. Αυτό ισχύει, επί παραδείγματι, στη συμφωνία με τις έξι χώρες του ASEAN. Ομοίως, γίνονται προετοιμασίες για τη διαπραγμάτευση συμφωνίας με την Κίνα, και η Επιτροπή παραμένει απολύτως αφοσιωμένη στη συμπερίληψη της εν λόγω ρήτρας σύμφωνα με την πάγια πρακτική μας.
<P>
Τρίτον, παράλληλα με την ενσωμάτωση ή ένταξη των θεμάτων για τα ανθρώπινα δικαιώματα σε όλες τις πολιτικές μας, πρέπει να επικεντρωθούμε επίσης σε ορισμένες πτυχές της πολιτικής για τα ανθρώπινα δικαιώματα. Αυτές διευκρινίστηκαν σε δύο ανακοινώσεις της Επιτροπής: η μία με τίτλο "Οδικός χάρτης για την ισότητα μεταξύ γυναικών και ανδρών" και η άλλη "Προς μια στρατηγική της Ευρωπαϊκής Ένωσης για τα δικαιώματα του παιδιού".
<P>
Το έτος 2006 χαρακτηρίστηκε επίσης από τις καίριες αλλαγές στον μηχανισμό των "νωμένων Εθνών για τα ανθρώπινα δικαιώματα, με το νέο Συμβούλιο Ανθρωπίνων Δικαιωμάτων που αναφέρθηκε ήδη. Ενώ αρχικά υπήρχε εύλογη αισιοδοξία, επί παραδείγματι σε σχέση με την ενεργή συμμετοχή των ΜΚΟ σε συζητήσεις ή με την επιθυμία αποστασιοποίησης από την αποτυχία του προκατόχου του, της Επιτροπής Ανθρωπίνων Δικαιωμάτων, η γενική εικόνα στα τέλη του έτους συνιστά λόγο ανησυχίας, αν μη τι άλλο εξαιτίας των αποθαρρυντικών ενδείξεων πολιτικοποίησης του νέου αυτού φόρουμ. Εμείς, στην Ευρωπαϊκή Ένωση, πρέπει να επαναλάβουμε τις προσπάθειές μας και να ασχοληθούμε περισσότερο με αρκετούς παράγοντες στη Γενεύη προκειμένου να τους πείσουμε ότι η διεθνής κοινότητα χρειάζεται ένα αποτελεσματικό Συμβούλιο Ανθρωπίνων Δικαιωμάτων. Εξακολουθούμε να έχουμε τη δυνατότητα να κάνουμε αυτό το νέο όργανο να λειτουργήσει και να αποδώσει. Μάλιστα, πρέπει να παραμείνουμε αισιόδοξοι ότι η σημερινή ειδική συνεδρίαση για το Νταρφούρ θα αποφέρει ορισμένα θετικά αποτελέσματα.
<P>
Δεν μπορώ να ολοκληρώσω χωρίς να υπογραμμίσω ακόμη μια φορά την προσωπική μου ικανοποίηση, καθώς και την ικανοποίηση της Επιτροπής, για την ψηφοφορία που διεξήχθη νωρίτερα σήμερα σχετικά με την πρόταση κανονισμού για τη θέσπιση του νέου Ευρωπαϊκού Μέσου για τη Δημοκρατία και τα Ανθρώπινα Δικαιώματα. Το μέσο αυτό θα διευκολύνει την Επιτροπή να καθορίσει προτεραιότητες κατά την εφαρμογή των στόχων που περιλαμβάνονται στον κανονισμό και στη διατήρηση του πεδίου εφαρμογής του.
<P>
Εντούτοις, γνωρίζουμε πολύ καλά ότι τα μέτρα για την προαγωγή των ανθρωπίνων δικαιωμάτων και της δημοκρατίας πρέπει να είναι όσο το δυνατόν παγκόσμια, πολυάριθμα, πολυτομεακά και οριζόντια. Το γεγονός ότι έχει αυξηθεί ο αριθμός των δικαιούχων θα πρέπει να ληφθεί επίσης υπόψη. " ενισχυμένη όμως συμπληρωματικότητα με τα διάφορα μέσα, τα οποία κυμαίνονται από τον πολιτικό διάλογο και τα διπλωματικά διαβήματα έως διάφορα μέσα οικονομικής και τεχνικής συνεργασίας, συμπεριλαμβανομένων τόσο θεματικών όσο και γεωγραφικών προγραμμάτων, είναι θερμά ευπρόσδεκτη.
<P>
Τέλος, ανυπομονούμε για την ανάπτυξη περισσότερο ολοκληρωμένων προσεγγίσεων για τα ανθρώπινα δικαιώματα και τη δημοκρατία δυνάμει του νέου μέσου. Συνεχίζει να υπάρχει συζήτηση για τα ανθρώπινα δικαιώματα και τη δημοκρατία σαν να ήταν δύο διαφορετικά θέματα. Εντούτοις, πιστεύουμε ότι τα ανθρώπινα δικαιώματα και η δημοκρατία αποτελούν το θεμέλιο της δημοκρατίας και η δημοκρατία είναι απαραίτητη για την ανάπτυξη και την προστασία των ανθρωπίνων δικαιωμάτων. Συνεπώς, ας μην δημιουργούμε τεχνητούς διαχωρισμούς. Εν πάση περιπτώσει, το θεωρούμε αυτό ως μια καλή βάση για τη συνέχιση του έργου μας το προσεχές έτος.
<SPEAKER ID="229" NAME="Gerardo Galeote">
εξ ονόματος της Ομάδας PPE-DE. - (ES) Κύριε Πρόεδρε, η κ. Lehtomäki αμφισβήτησε το Βραβείο Ζαχάρωφ και θα ήθελα να της πω ότι οι Κυρίες στα Λευκά είναι ανυπεράσπιστες γυναίκες, σύζυγοι, μητέρες και κόρες κουβανών πολιτικών αντιφρονούντων που καταβάλλουν τεράστια προσπάθεια να έρθουν από πολλές διαφορετικές πόλεις της Κούβας για να συναντηθούν ειρηνικά και σιωπηλά τις Κυριακές και να βαδίσουν όλες μαζί στους δρόμους της Αβάνας ντυμένες στα λευκά. Όπως έκαναν αυτή την Κυριακή, όταν υπέστησαν παρενοχλήσεις, απειλές και προσβολές από ανθρώπους που θεώρησαν ενδεδειγμένο να γιορτάσουν τη μέρα των ανθρωπίνων δικαιωμάτων με αυτόν τον τρόπο. Θεωρώ παράλογο ότι πρέπει να επισημάνω πως αυτές οι γυναίκες δεν είναι επικίνδυνες τρομοκράτισσες κατά της επανάστασης που χρηματοδοτούνται από τη CIA, αλλά απλώς γυναίκες που δεν είναι πρόθυμες να υποκύψουν στην αδικία και στην καταπάτηση των πιο θεμελιωδών δικαιωμάτων τους ως ανθρώπινα όντα.
<P>
Συνεπώς, είναι επίσης γελοίο το γεγονός ότι το κουβανικό καθεστώς εξακολουθεί να μην επιτρέπει σε ορισμένες εκπροσώπους του να φύγουν από τη χώρα για να παραλάβουν το Βραβείο Ζαχάρωφ που τους απένειμε πέρυσι το Ευρωπαϊκό Κοινοβούλιο.
<P>
Δεν γνωρίζουμε τι συνέβη με τις προσπάθειες που υποσχέθηκε να καταβάλει ο Πρόεδρος του Κοινοβουλίου ένα χρόνο πριν, αλλά αν έχει κάνει κάτι, τότε τα αποτελέσματά του είναι εμφανή.
<P>
Επομένως χαίρομαι για την πρωτοβουλία της κ. Flautre και του κ. Brok να σταλεί μία αντιπροσωπεία στο νησί. Προσωπικά, δεν θα ήμουν αντίθετος αν αυτή η αντιπροσωπεία εκμεταλλευόταν επίσης αυτό το ταξίδι για να μιλήσει με τις αρχές της χώρας και έτσι να εκτιμήσει το πολιτικό κλίμα που αλλάζει.
<P>
Καλώ, ωστόσο, τις υπηρεσίες του Ευρωπαϊκού Κοινοβουλίου να αρχίσουν αμέσως τις τυπικές διαδικασίες για την αίτηση των σχετικών αδειών εισόδου στη χώρα. Ζητώ επίσης από την Επιτροπή και το Συμβούλιο να ασκήσουν όλη την πίεση που μπορούν για να διασφαλίσουν ότι θα χορηγηθούν αυτές οι άδειες.
<P>
Αν η απάντηση είναι θετική, όπως ελπίζω ότι θα είναι, θα μπορούσαμε να εκφράσουμε έναν ελάχιστο αλλά αποτελεσματικό βαθμό αλληλεγγύης. Αν είναι αρνητική, όμως, κύριε Πρόεδρε, τότε αυτό θα έδειχνε τη στάση της σημερινής κουβανικής κυβέρνησης, την οποία τα ευρωπαϊκά θεσμικά όργανα πρέπει να λάβουν πολύ σοβαρά υπόψη.
<SPEAKER ID="230" NAME="Elena Valenciano Martínez-Orozco">
εξ ονόματος της Ομάδας PSE. - (ES) Κύριε Πρόεδρε, εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, θα ήθελα να ευχαριστήσω το Συμβούλιο που έρχεται για δεύτερο συνεχές έτος να παρουσιάσει την ετήσια έκθεσή του για τα ανθρώπινα δικαιώματα σε αυτή τη σύνοδο του Δεκεμβρίου, την οποία το Ευρωπαϊκό Κοινοβούλιο αφιερώνει στα ανθρώπινα δικαιώματα.
<P>
Φυσικά χαιρετίζω το έργο που επιτέλεσε το Συμβούλιο σε αυτή την όγδοη έκθεση και θα ήθελα να το συγχαρώ ιδιαίτερα για την παράγραφο που αφιερώνει στη δράση του Ευρωπαϊκού Κοινοβουλίου. Φαίνεται ότι αρχίζουν να μας ακούνε.
<P>
Συμμερίζομαι επίσης την άποψη του Συμβουλίου για τη σημασία της συνέπειας στον τρόπο δράσης της Κοινότητας. Αυτή η αρχή ισχύει σε όλους τους τομείς, αλλά είναι ιδιαίτερα σημαντική όταν πρόκειται για τα ανθρώπινα δικαιώματα.
<P>
" Ευρωπαϊκή Ένωση δεν πρέπει να είναι μόνο συνεπής, αλλά υποδειγματική, στην εκπλήρωση των διεθνών της υποχρεώσεων. Είναι ηθικό μας καθήκον να είμαστε σταθεροί στην προάσπιση των αξιών μας και να θέσουμε τα ανθρώπινα δικαιώματα, το κράτος δικαίου και το διεθνές δίκαιο στο επίκεντρο των δράσεών μας, ειδικά σε εποχές όπου αυτές οι αρχές αμφισβητούνται, ακόμη και από δημοκρατικές κυβερνήσεις περιστασιακά.
<P>
Πρέπει να καταστήσουμε σαφές ότι δεν μπορούν να επιτρέπονται παραβιάσεις των ανθρωπίνων δικαιωμάτων στο έδαφος της Ευρωπαϊκής Ένωσης και να ενεργήσουμε αποφασιστικά για να αντισταθούμε στην επιδείνωση που διαπιστώθηκε αναφορικά με τα μέσα που παρέχουν ασφάλεια και εγγυήσεις.
<P>
Θα ήθελα να δω μεγαλύτερη δέσμευση από το Συμβούλιο ως προς αυτή την ανησυχία και θα ήθελα να εκμεταλλευτώ αυτή την ευκαιρία για να διορθώσω την αναφορά της έκθεσης στην Εξεταστική Επιτροπή σχετικά με την υποτιθέμενη χρήση των ευρωπαϊκών χωρών από τη CIA για τη μεταφορά και την παράνομη κράτηση κρατουμένων, καθώς το Συμβούλιο έχει μπερδέψει την έρευνα που διενεργείται από το Συμβούλιο της Ευρώπης με εκείνη που διενεργούμε σε αυτό το Κοινοβούλιο.
<P>
Υπάρχει ακόμη μεγαλύτερη σχέση μεταξύ των ανθρωπίνων δικαιωμάτων στην εξωτερική πολιτική της Ένωσης και στην εσωτερική της πολιτική και ένα παράδειγμα είναι ο αυξανόμενος δεσμός μεταξύ της ασφάλειας, της αναπτυξιακής συνεργασίας και των ανθρωπίνων δικαιωμάτων.
<P>
" Ευρωπαϊκή Ένωση πρέπει να αποδεχθεί τις ευθύνες της ως παγκόσμιος εταίρος και, για τον σκοπό αυτό, πρέπει να κρατήσει μια σταθερή θέση και να μιλήσει με μία φωνή στην παγκόσμια σκηνή.
<P>
" μεγαλύτερη ορατότητα και η πιο αποφασιστική δράση εκ μέρους της Ευρωπαϊκής Ένωσης όσον αφορά τις μακροχρόνιες συγκρούσεις, όπως η σύγκρουση της Παλαιστίνης ή η κρίση του Νταρφούρ, θα αποτελέσουν αναμφίβολα έναν τρόπο για να συμβάλλει η Ευρώπη σε αυτά τα ανθρώπινα δικαιώματα που υπερασπιζόμαστε όλοι εδώ σήμερα.
<SPEAKER ID="231" NAME="Elizabeth Lynne">
εξ ονόματος της Ομάδας ALDE. - (EN) Κύριε Πρόεδρε, θα ήμουν ευγνώμων εάν μπορούσατε να προσθέσετε τον χρόνο μου στον χρόνο που μου δόθηκε νωρίτερα, ούτως ώστε, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, να έχουμε δύο λεπτά. Θα ήθελα να απολογηθώ για την απουσία του κ. Cappato. Του συνέβη κάτι έκτακτο προσωπικής φύσεως και, ως εκ τούτου, ομιλώ εξ ονόματος της Ομάδας.
<P>
Θα ήθελα να ευχαριστήσω το Συμβούλιο και την Επιτροπή για τη σκληρή δουλειά τους, και είμαι ευτυχής που απομακρυνθήκαμε από έναν απλό κατάλογο χωρών όπου συμβαίνουν παραβιάσεις ανθρωπίνων δικαιωμάτων. Χαίρομαι για το γεγονός ότι υπάρχει ένα τμήμα αφιερωμένο στο Ευρωπαϊκό Κοινοβούλιο αυτή τη φορά. Θεωρώ αδιανόητο, εντούτοις, ότι όταν μιλάμε για ανθρώπινα δικαιώματα στην υποεπιτροπή, μας λένε ότι δεν μπορούμε να εξετάζουμε παραβιάσεις στο εσωτερικό της ΕΕ. Γνωρίζω ότι το θέμα αυτό υπάγεται στην αρμοδιότητα της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, αλλά πρέπει να εξεύρουμε έναν τρόπο συνδυασμού του έργου που επιτελούμε στην Επιτροπή Πολιτικών Ελευθεριών και του έργου της Υποεπιτροπής Ανθρωπίνων Δικαιωμάτων.
<P>
Ένας τομέας στον οποίο πρέπει να είμαστε περισσότερο προορατικοί είναι η χρήση βομβών διασποράς. Γνωρίζω ότι πολλοί άνθρωποι λένε ότι είναι θέμα άμυνας, αλλά πιστεύω ότι είναι επίσης ένα θέμα ανθρωπίνων δικαιωμάτων. Παρόλο που δεν καλύπτεται από τη Συνθήκη του 1997 για τις νάρκες ξηράς, εξακολουθεί να έχει τις ίδιες καταστροφικές επιπτώσεις στον άμαχο πληθυσμό. Καλώ το Συμβούλιο και την Επιτροπή να συμμεριστούν την αυξανόμενη άποψη ότι τα πυρομαχικά διασποράς πρέπει να απαγορευτούν εντελώς, και ελπίζω ότι οι φήμες ότι η Επιτροπή πρόκειται να μειώσει τη χρηματοδότηση για άρση ναρκοπεδίου είναι ανακριβείς, επειδή αποτελεί θέμα ανθρωπίνων δικαιωμάτων εάν οι άνθρωποι δεν μπορούν να κυκλοφορούν ελεύθερα.
<P>
Μια ακόμη ανησυχία, η οποία αναφέρεται στην έκθεση -και είμαι περιχαρής για αυτό- είναι η συνεχιζόμενη ύπαρξη του στρατοπέδου κράτησης στον Κόλπο του Γκουαντάναμο, ένα θέμα το οποίο έχουμε εγείρει πολλές φορές κατά το παρελθόν έτος. Μπορεί το Συμβούλιο, ιδιαίτερα, να δώσει μια διαβεβαίωση ότι θα εντατικοποιήσει τις προσπάθειές του προκειμένου να ασκήσει πίεση στην αμερικανική κυβέρνηση να το κλείσει άπαξ διά παντός, κάτι το οποίο, πράγματι, έχει ζητήσει το Κοινοβούλιο; Χαίρομαι επίσης που η εμπορία ανθρώπων κατέχει αρκετά υψηλή θέση στην ατζέντα της ΕΕ, αλλά πρέπει να ασκηθεί πίεση στα κράτη μέλη που δεν το έχουν ήδη πράξει να υπογράψουν τη Σύμβαση του Συμβουλίου της Ευρώπης για τη δράση κατά της εμπορίας ανθρώπων.
<P>
Τέλος, χαίρομαι που έχουμε ένα τμήμα στην έκθεση για τα δικαιώματα των ατόμων με αναπηρία. Αυτό είναι επίκαιρο καθώς, αύριο, όπως πολύ καλά γνωρίζετε, θα λάβει χώρα η υπογραφή της σύμβασης των "νωμένων Εθνών για τα άτομα με αναπηρία. Ας ελπίσουμε ότι θα επικυρωθεί ταχέως.
<SPEAKER ID="232" NAME="Raül Romeva i Rueda">
εξ ονόματος της Ομάδας Verts/ALE. - (ES) Κύριε Πρόεδρε, την περασμένη Κυριακή ο πρώην Χιλιανός δικτάτορας, Αουγκούστο Πινοσέτ, απεβίωσε, σε μια παράξενη σύμπτωση ακριβώς πενήντα οχτώ χρόνια μετά την υπογραφή από τους παγκόσμιους ηγέτες, το 1948, της Οικουμενικής Διακήρυξης των Ανθρωπίνων Δικαιωμάτων.
<P>
Όπως δηλώνουμε συχνά, η Ευρωπαϊκή Ένωση είναι ένα οικοδόμημα θεμελιωμένο σε αξίες, η σημαντικότερη εκ των οποίων είναι ο σεβασμός και η προώθηση των ανθρωπίνων δικαιωμάτων. Πολλοί από εμάς πιστεύουμε ότι αυτό είναι το σωστό. Ο αγώνας για τα ανθρώπινα δικαιώματα πρέπει να περιλαμβάνει όλο και περισσότερες εγκάρσιες πτυχές, όπως η προώθηση της δημοκρατίας, της διακυβέρνησης, την πρόληψης των συγκρούσεων, της διαχείρισης κρίσεων, του ανθρωπιστικού δικαίου, κτλ. Είναι επίσης σημαντικό να υπογραμμίσουμε τον καθολικό και αδιαίρετο χαρακτήρα αυτών των δικαιωμάτων.
<P>
Ακριβώς γι' αυτό είναι τόσο λυπηρό να βλέπουμε ορισμένες αρχές και αξίες να διαβρώνονται σε τόσο μεγάλο βαθμό. Συγκεκριμένα, πρέπει να θυμόμαστε πόσο απαραίτητο είναι να αντιμετωπίσουμε και να διορθώσουμε τον αντίκτυπο των εσωτερικών πολιτικών της Ευρωπαϊκής Ένωσης, όπως η καταπολέμηση της τρομοκρατίας ή η διαχείριση της μετανάστευσης, στα ανθρώπινα δικαιώματα σε τρίτες χώρες.
<P>
Επίσης, είναι σημαντικό να αναγνωρίσουμε ότι το Συμβούλιο καταβάλλει σημαντική προσπάθεια να διασφαλίσει τη διαφάνεια στον διάλογο για τα ανθρώπινα δικαιώματα της ΕΕ με την Κίνα, το Ιράν και τη Ρωσία, αλλά εξακολουθεί να είναι ανησυχητικό το ότι βλέπουμε τα διπλά μέτρα και σταθμά που ισχύουν όταν πρόκειται για την κρίση δράσεων και στάσεων ανάλογα με το αν η χώρα που τις υιοθετεί είναι πιθανός οικονομικός σύμμαχος ή όχι. Αυτό είναι ανησυχητικό επίσης όσον αφορά την αξιολόγηση της τήρησης των δημοκρατικών ρητρών σε ορισμένες συμφωνίες σύνδεσης.
<P>
Τέλος, η Ευρωπαϊκή Ένωση πρέπει να αντιμετωπίσει τη σοβαρή κρίση νομιμότητας και αξιοπιστίας που επηρεάζει τα επιχειρήματά μας υπέρ των ανθρωπίνων δικαιωμάτων, ειδικά μετά τις θλιβερές περιπτώσεις συνεργασίας ή σιωπηρής συνενοχής σε παράνομες κρατήσεις και μεταφορές κρατουμένων, οι οποίες σε ορισμένες περιπτώσεις ισοδυναμούν με άμεση αποδοχή βασανιστηρίων.
<SPEAKER ID="233" NAME="Hanna Foltyn-Kubicka">
εξ ονόματος της Ομάδας UEN. - (PL) Κύριε Πρόεδρε, ένα σημαντικό στοιχείο των δραστηριοτήτων της Ευρωπαϊκής Ένωσης το επόμενο έτος θα πρέπει να είναι να συνεχίσει την υποστήριξή της στον αγώνα για τη δημοκρατία στη Λευκορωσία. Πρωτοβουλίες όπως η συνδρομή φοιτητών που είναι θύματα καταπίεσης και η χρηματοδότηση ανεξάρτητων εκπαιδευτικών ιδρυμάτων ή ραδιοφωνικών σταθμών είναι εξαιρετικές ιδέες, αλλά θα μπορούσαν να γίνουν περισσότερα.
<P>
Περίπου 20% των Λευκορώσων παρακολουθούν το EuroNews και 40% έχουν πρόσβαση στο Διαδίκτυο. Υπάρχουν ευκαιρίες που πρέπει να εκμεταλλευτούμε. Πρέπει να δημιουργηθεί μία υπηρεσία στο Διαδίκτυο που θα προορίζεται ειδικά για αυτούς τους ανθρώπους. Επίσης θα έπρεπε να δημιουργηθεί μια σειρά προγραμμάτων στο πλαίσιο του EuroNews τα οποία, αν είναι δυνατό, θα εκπέμπονταν στη λευκορωσική γλώσσα.
<P>
Θα ήθελα να εξετάσει η Επιτροπή αυτή την πρόταση στο πλαίσιο του ευρωπαϊκού χρηματοδοτικού μέσου για την υποστήριξη της δημοκρατίας και των ανθρωπίνων δικαιωμάτων στον κόσμο, που εγκρίθηκε σήμερα. Είναι ζωτικό να συνεχίσουμε να ασκούμε πίεση στο καθεστώς Λουκασένκο χρησιμοποιώντας κάθε δυνατό μέσο. Πιστεύω πραγματικά ότι αυτή η πίεση θα έχει μια μέρα το αποτέλεσμα να υποδεχτεί το Ευρωπαϊκό Κοινοβούλιο τον πρόεδρο μιας δημοκρατικής χώρας, αντί για τον αρχηγό της αντιπολίτευσης της Λευκορωσίας.
<SPEAKER ID="234" NAME="Kathy Sinnott">
εξ ονόματος της Ομάδας IND/DEM. - (EN) Κύριε Πρόεδρε, η παρούσα έκθεση παρουσιάζει πολλά θετικά πράγματα για την ΕΕ, επί παραδείγματι το έργο το οποίο επιτελεί για την προαγωγή των ανθρωπίνων δικαιωμάτων και της δημοκρατίας. Εντούτοις, η έκθεση έχει αρκετές ολοφάνερες παραλείψεις - περισσότερες από ό,τι μπορώ να αναφέρω, συνεπώς θα περιοριστώ στο θέμα της Κίνας. " Κίνα είναι η μόνη χώρα στον κόσμο όπου το ποσοστό αυτοκτονίας είναι υψηλότερο στις γυναίκες από ό,τι στους άνδρες. Περίπου 500 γυναίκες αυτοκτονούν καθημερινά στην Κίνα, και εντούτοις η έκθεση δεν λέει ούτε λέξη για την πολιτική της Κίνας για "ένα παιδί", που στερεί το δικαίωμα στις γυναίκες να κάνουν πραγματικές επιλογές στη ζωή τους. Επιπλέον, δεν λέει τίποτα για τα άτομα με αναπηρία στην Κίνα.
<P>
Συναντήθηκα με μια ομάδα ατόμων με αναπηρίες όταν ήμουν εκεί πέρυσι, και όλα οδηγούσαν στο συμπέρασμα ότι τα άτομα με αναπηρία όπως το σύνδρομο Down απλώς εξοντώνονται πριν ή μετά τη γέννηση. Στην Κίνα τα παιδιά των φυλακισμένων εξοστρακίζονται από την κυβέρνηση και την κοινωνία και συχνά -μάλιστα, συνήθως- έχουν δυσμενέστερες πιθανότητες επιβίωσης από ό,τι οι γονείς τους στη φυλακή. Και οι εν λόγω γονείς μπορεί να έχουν φυλακιστεί για οτιδήποτε.
<P>
Όταν επιτρέπετε αυτού του είδους την παράλειψη και, ταυτόχρονα, συμμετέχετε σε φιλικές εμπορικές διαπραγματεύσεις με την Κίνα, διατρέχετε τον κίνδυνο να σημάνετε την έγκριση της ΕΕ.
<SPEAKER ID="235" NAME="Simon Coveney" AFFILIATION="PPE-DE">
(EN) Κύριε Πρόεδρε, σήμερα ήταν μια μέρα όπου το Κοινοβούλιο επικεντρώθηκε στα ανθρώπινα δικαιώματα, με την παρούσα συζήτηση και με την απονομή του βραβείου Ζαχάρωφ νωρίτερα, και το χαιρετίζω αυτό.
<P>
" έκθεση του Συμβουλίου αυτή καθαυτή, εκτός της ανάλυσης μιας σειράς θεματικών ζητημάτων, καλύπτει τις εξωτερικές και εσωτερικές πολιτικές της ΕΕ, καθώς και τις διμερείς πολιτικές της ΕΕ για τα ανθρώπινα δικαιώματα όσον αφορά τις τρίτες χώρες και τη δράση σε πολυμερή φόρουμ.
<P>
Όσον αφορά τη διαδικασία σύνθεσης της έκθεσης, εξακολουθώ να μην είμαι ικανοποιημένος επειδή δεν υπήρξε επαρκής διαβούλευση μεταξύ του Συμβουλίου και του Κοινοβουλίου και, ιδιαίτερα, με την Υποεπιτροπή Ανθρωπίνων Δικαιωμάτων. Πέρυσι η φινλανδική Προεδρία κλήθηκε από την ετήσια έκθεση του Κοινοβουλίου να διεξάγει ενεργά διαβουλεύσεις με το Κοινοβούλιο κατά την εκπόνηση της δικής της ετήσιας έκθεσης. Εντούτοις, αυτό δεν συνέβη στον βαθμό που ελπίζαμε.
<P>
Όπως συμφωνήθηκε πέρυσι, το Κοινοβούλιο στηρίζει την ιδέα μιας ενιαίας έκθεσης της ΕΕ για τα ανθρώπινα δικαιώματα, η οποία θα εκφράζει τα τρία θεσμικά όργανα, προκειμένου να αποφευχθεί η περιττή αλληλεπικάλυψη εργασιών. Εντούτοις, αυτό μπορεί να επιτευχθεί μόνον εάν αυξηθούν οι διαβουλεύσεις μεταξύ του Συμβουλίου και του Κοινοβουλίου. Ιδεωδώς, θα πρέπει το Συμβούλιο να υποβάλει ένα σχέδιο στην αρμόδια επιτροπή ούτως ώστε να μπορέσουμε να έχουμε ανταλλαγή απόψεων επί του κειμένου πριν από την τελική του έγκριση.
<P>
Είμαι εισηγητής της έκθεσης για το 2006 του Ευρωπαϊκού Κοινοβουλίου και θα συνεχίσω να προτρέπω το Συμβούλιο να εκπονήσει μια ολιστική διοργανική έκθεση. Θα διατηρήσω την περιορισμένη εστίαση της περυσινής έκθεσης, για την εποικοδομητική αξιολόγηση και κριτική των επιδόσεων των τριών θεσμικών οργάνων στον τομέα των ανθρωπίνων δικαιωμάτων.
<P>
Σήμερα, το βραβείο Ζαχάρωφ απονεμήθηκε σε έναν εξέχοντα υποψήφιο. Είναι ο ηγέτης της αντιπολίτευσης στη Λευκορωσία και έχουμε την ευθύνη να συνεχίσουμε να τον στηρίζουμε. Θέλω να ενθαρρύνω το Συμβούλιο και την Επιτροπή να συνεχίσουν να ενισχύουν το κύρος του βραβείου Ζαχάρωφ εν γένει. Από αυτήν την άποψη, είναι θλιβερό ότι δύο περασμένες νικήτριες του βραβείου, η Aung San Suu Kyi από τη Μπούρμα, και οι Κυρίες στα Λευκά από την Κούβα, δεν μπόρεσαν να προσέλθουν στο Κοινοβούλιο για να παραλάβουν τα βραβεία τους. Ελπίζω ότι θα κατορθώσουμε να μεταβούμε και στις δύο αυτές χώρες με μια αντιπροσωπεία του ΕΚ για να επιδώσουμε τα βραβεία.
<SPEAKER ID="236" NAME="Józef Pinior" AFFILIATION="PSE">
(PL) Κύριε Πρόεδρε, απευθύνομαι σήμερα στο Ευρωπαϊκό Κοινοβούλιο την 25η επέτειο της κήρυξης του στρατιωτικού νόμου στη χώρα μου, την Πολωνία. Ο στρατιωτικός νόμος έφερε μαζί του βία, συλλήψεις και φυλάκιση για χιλιάδες ανθρώπους. Μίλησα γι' αυτό χθες στο Κοινοβούλιο, και τώρα επαναλαμβάνω αυτά τα λόγια, πολύ επίκαιρα, λίγες μέρες μετά τον θάνατο του Στρατηγού Αουγκούστο Πινοσέτ, ενός από τους πιο σκληρούς δικτάτορες του δεύτερου μισού του 20ού αιώνα.
<P>
" ετήσια έκθεση της Ευρωπαϊκής Ένωσης για τα ανθρώπινα δικαιώματα είναι ένα από τα πιο σημαντικά της έγγραφα. Το Ευρωπαϊκό Κοινοβούλιο διαδραματίζει ρόλο κλειδί στη διαμόρφωση της πολιτικής της Ευρωπαϊκής Ένωσης για τα ανθρώπινα δικαιώματα. Στο μέλλον, πιστεύω ότι η εκπόνηση αυτής της έκθεσης θα πρέπει να συντονίζεται καλύτερα με το έργο του Ευρωπαϊκού Κοινοβουλίου σε αυτόν τον τομέα. Αναφέρομαι ιδιαίτερα στον συντονισμό του έργου αυτής της έκθεσης με τις δραστηριότητες της Υποεπιτροπής για τα Ανθρώπινα Δικαιώματα στο πλαίσιο της Επιτροπής Εξωτερικών Υποθέσεων του Ευρωπαϊκού Κοινοβουλίου.
<P>
Θα ήθελα να επιστήσω την προσοχή σας στο θέμα του συντονισμού των πολιτικών των ανθρωπίνων δικαιωμάτων των κρατών μελών της Ευρωπαϊκής Ένωσης με όλα τα ευρωπαϊκά θεσμικά όργανα. Πρέπει να υπάρχει καλύτερος συντονισμός του έργου που επιτελείται σε αυτό το πεδίο, ώστε να μπορέσουμε να αποφύγουμε την αλληλοεπικάλυψη μεταξύ της πολιτικής ανθρωπίνων δικαιωμάτων σε ευρωπαϊκό επίπεδο και των πολιτικών των διαφόρων κρατών μελών. " κατάσταση των ανθρωπίνων δικαιωμάτων εκτός της Ευρωπαϊκής Ένωσης πρέπει να παρακολουθείται σε συστηματική και διαφανή βάση, ούτως ώστε να μπορέσουν να ληφθούν τα κατάλληλα μέτρα σε σχέση με χώρες που παραβιάζουν αυτά τα δικαιώματα.
<P>
Οι πολιτικές των ανθρωπίνων δικαιωμάτων πρέπει να συγχρονιστούν και πρέπει επίσης να συνδεθούν με όλα τα χρηματοοικονομικά μέσα που συμπεριλαμβάνονται στον προϋπολογισμό της Ευρωπαϊκής Ένωσης. " ρήτρα για τα ανθρώπινα δικαιώματα πρέπει να συμπεριλαμβάνεται σε όλες τις συμφωνίες που υπογράφει η Ευρωπαϊκή Ένωση με άλλες χώρες.
<P>
Τέλος, θα ήθελα να υπογραμμίσω τη σημασία των αντιπροσωπειών του Ευρωπαϊκού Κοινοβουλίου σε χώρες όπου συμβαίνουν παραβιάσεις των ανθρωπίνων δικαιωμάτων. Θα ήθελα ιδιαίτερα να τονίσω τη σημασία της αποστολής του Ευρωπαϊκού Κοινοβουλίου στην Κούβα κατά τη διάρκεια της περιόδου αλλαγής που διέρχεται επί του παρόντος αυτή η χώρα.
<SPEAKER ID="237" NAME="Μάριος Ματσάκης" AFFILIATION="ALDE">
(EN) Το βρετανικό έδαφος της Ανταρκτικής, τα βρετανικά εδάφη του Ινδικού Ωκεανού, οι βρετανικές Παρθένοι Νήσοι, οι Νήσοι Κάιμαν, το Γιβραλτάρ, το Μονσεράτ, οι Νήσοι Πιτκέρν, η Αγία Ελένη, η Νότια Γεωργία, οι Νότιοι Νήσοι Σάντουιτς, οι Νήσοι Τερκς και Κάικος και οι κυρίαρχες βάσεις στο Ακρωτήρι και τη Δεκέλεια στην Κύπρο. Τα ανωτέρω -14 το αριθμό- καταγράφονται ως βρετανικά υπερπόντια εδάφη, γνωστά παλαιότερα ως αποικίες του Βρετανικού Στέμματος. Όλες πλην μίας βρίσκονται εκτός της ΕΕ. Είναι αποικίες του 21ου αιώνα που βρίσκονται ανά την υφήλιο σε στρατηγικές θέσεις. Κατοικούνται συλλογικά από πολλές χιλιάδες ανθρώπους. Δεν έχουν εκλεγμένες κυβερνήσεις και σχεδόν καμία δεν έχει εκλεγμένο κοινοβούλιο ως νομοθετικό όργανο. Δεν εκπροσωπούνται στα "νωμένα Έθνη. " βασίλισσα της Αγγλίας είναι ο αρχηγός κράτους τους και οι περισσότερες διοικούνται από κυβερνήτη ή διοικητή διορισμένο από την βρετανική κυβέρνηση. Τελούν υπό την κυριαρχία της Βρετανίας και την κατοχή του βρετανικού στρατού. Εντούτοις, στην παρούσα έκθεση των 250 σελίδων για τα ανθρώπινα δικαιώματα και τη δημοκρατία, όπως και σε όλες τις προηγούμενες εκθέσεις σαν αυτή, δεν υπάρχει ούτε λέξη για αυτές. Θα ήθελα να ρωτήσω την Προεδρεύουσα και την Επίτροπο Ferrero-Waldner για ποιον λόγο συμβαίνει αυτό. Αναμένω τις απαντήσεις τους με έντονο ενδιαφέρον.
<SPEAKER ID="238" NAME="Eoin Ryan" AFFILIATION="UEN">
(EN) Κύριε Πρόεδρε, θα ήθελα κι εγώ να ευχαριστήσω την Επιτροπή. Πρόκειται για μια πολύ σημαντική συζήτηση η οποία αγγίζει την καρδιά της Ευρώπης, και αφορά τον σκοπό αυτό καθαυτό του παρόντος Κοινοβουλίου.
<P>
" παρούσα έκθεση είναι εξαιρετική, είναι όμως μόνον μια έκθεση. Πολύ συχνά αυτό το οποίο χρειαζόμαστε σε αυτές τις καταστάσεις είναι η δράση. Θα ήθελα όλοι σε αυτήν την Αίθουσα να βάλουμε το χέρι στην καρδιά και να αναρωτηθούμε εάν έχουμε κάνει ό,τι μπορούμε για να σταματήσουμε τη μαζική παραβίαση ανθρωπίνων δικαιωμάτων στο Νταρφούρ, η οποία συνεχίζεται καθώς μιλάμε. Πάνω από 200 000 άτομα έχουν πεθάνει και δυόμισι εκατομμύρια άτομα έχουν εκτοπιστεί. Και συνεχίζεται χωρίς διακοπή.
<P>
Δεν πιστεύω ότι μπορούμε να πούμε ειλικρινά πως έχουμε κάνει ό,τι μπορούμε και ότι ρίξαμε όλο το βάρος του Κοινοβουλίου σε διπλωματικές προσπάθειες για να τερματίσουμε αυτό που συμβαίνει και να ασκήσουμε πίεση στη σουδανική κυβέρνηση να σταματήσει τις ενέργειές της. Παίζουν τη γάτα και το ποντίκι ενώ εκατοντάδες χιλιάδες άνθρωποι πεθαίνουν.
<P>
Πρόκειται για μια εξαιρετική έκθεση, και τη στηρίζω. Εντούτοις, καθώς συζητούμε το θέμα των ανθρωπίνων δικαιωμάτων και τη θέση της ΕΕ για αυτά, πραγματικά δεν πιστεύω ότι κάνουμε αρκετά για να σταματήσουμε αυτό που συμβαίνει στο Νταρφούρ.
<SPEAKER ID="239" NAME="Richard Howitt" AFFILIATION="PSE">
(EN) Κύριε Πρόεδρε, θα ήθελα να ξεκινήσω συγχαίροντας την φινλανδική Προεδρία, τόσο για το έργο της για τα ανθρώπινα δικαιώματα όσο και για την παρουσία της σε αυτή την Ολομέλεια. Ένας από τους στόχους μας είναι να καταστήσουμε αυτήν την περίοδο συνόδου μια "σύνοδο της ολομέλειας για τα ανθρώπινα δικαιώματα" κάθε χρόνο. Σχετικά με αυτό, την ημέρα που απονεμήθηκε το βραβείο Ζαχάρωφ, η φινλανδική Προεδρία τίμησε τον ρόλο της, και πιστεύω ότι κάθε άλλη Προεδρία θα κάνει πλέον το ίδιο.
<P>
Ταυτόχρονα, θα ήθελα να ευχαριστήσω την Προεδρία επειδή έλαβε υπόψη της αρκετά θέματα που πρότεινα ως πρώην εισηγητής για τα ανθρώπινα δικαιώματα. Οι αναφορές στο Ευρωπαϊκό Κοινοβούλιο είναι περισσότερες φέτος, και έχει συμμετάσχει περισσότερο. Ευελπιστώ ότι αυτό θα εξελιχθεί περισσότερο στο μέλλον. Ο κατάλογος των χωρών για δράση προτεραιότητας στην έκθεσή σας συμπίπτει κατά πολύ με τις προτάσεις μου για τον κατάλογο των ευρωπαϊκών χωρών που εμπνέουν ανησυχία, τον οποίο ορισμένοι απεκάλεσαν καινοφανή, αλλά τον οποίο εγκρίνατε. Θέλω να ευχαριστήσω την Προεδρία και για αυτό επίσης.
<P>
Θα ήθελα να είχα δει περισσότερα για τις επιπτώσεις και την εφαρμογή των κατευθυντήριων γραμμών της ΕΕ για τα ανθρώπινα δικαιώματα -υπήρχε μόλις μια σελίδα στις 260- αλλά επικροτώ θερμά τη διαφάνεια της ύπαρξης μιας κατάστασης διαβημάτων σχετικά με διάφορες χώρες. Εντούτοις, θα ήθελα να ζητήσω από την Προεδρία να θυμηθεί την πρόταση που έγινε από το Κοινοβούλιο στη δική μου έκθεση ότι μια ομάδα βουλευτών του ΕΚ θα έπρεπε να καταστούν διαθέσιμοι για εμπιστευτικές διαβουλεύσεις σχετικά με αυτά τα διαβήματα κατά τον ίδιο περίπου τρόπο όπως και για τα θέματα ασφαλείας. Θα ήθελα να ζητήσω από την Προεδρία να εξετάσει εκ νέου αυτό το θέμα.
<P>
Εν κατακλείδι, θα ήθελα να ζητήσω και από την παρούσα αλλά και από τις μελλοντικές Προεδρίες, από κοινού με την Επιτροπή, να έχουν κατά νου την ανάγκη διεξαγωγής αναλύσεων επιπτώσεων, και να μην εξετάσουν μόνο το άμεσο έργο που επιτελείται για τα ανθρώπινα δικαιώματα, αλλά και τις επιπτώσεις άλλων εξωτερικών πολιτικών στα ανθρώπινα δικαιώματα, ιδιαίτερα των πολιτικών για το εμπόριο και την ανάπτυξη, ούτως ώστε να μπορέσουμε να ενσωματώσουμε τα ανθρώπινα δικαιώματα σε ολόκληρο το έργο της Ευρωπαϊκής Ένωσης. Δεν μετράει μόνο μία έκθεση, αλλά αυτό το οποίο αντιπροσωπεύει αυτή η έκθεση.
<SPEAKER ID="240" NAME="Jan Tadeusz Masiel" AFFILIATION="UEN">
(PL) Κύριε Πρόεδρε, η Ευρωπαϊκή Ένωση κάνει πολλά για τα ανθρώπινα δικαιώματα στον κόσμο και είμαστε όλοι περήφανοι γι' αυτό. Ωστόσο, φαίνεται ότι μερικές φορές ξεχνάμε τα δικαιώματα των πολιτών της ίδιας της Ευρωπαϊκής Ένωσης. Αναφέρομαι εδώ στο δικαίωμα στις θρησκευτικές πεποιθήσεις και το δικαίωμα της αυτοδιάθεσης. Ο άνθρωπος είναι, εν μέρει, θρησκευόμενο ον και ο σεβασμός των ανθρωπίνων δικαιωμάτων συμπεριλαμβάνει επίσης τον σεβασμό αυτής της θρησκευτικής φύσης. Υπάρχουν χώρες ανάμεσά μας που είναι πιο ευαίσθητες από άλλες σε θέματα θρησκείας. Μερικές φορές έχω την εντύπωση ότι ο σεβασμός του αθεϊσμού είναι πιο σημαντικός για μας από τον σεβασμό των θρησκευτικών πεποιθήσεων.
<P>
Ένα επιπλέον θέμα είναι το δικαίωμα του καθορισμού του μέλλοντός μας. Έχω την εντύπωση ότι η πλειοψηφία των Ευρωπαίων δεν θέλει να είναι η Τουρκία μέλος της Ευρωπαϊκής Ένωσης. Ωστόσο, παρά το γεγονός αυτό, είμαστε στη διαδικασία διαπραγματεύσεων με αυτή τη χώρα. Πιστεύω ότι αυτό αποτελεί απειλή, αν όχι για τη θρησκευτική, τότε για την πολιτισμική ταυτότητα των πολιτών της Ευρωπαϊκής Ένωσης.
<SPEAKER ID="241" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, κυρίες και κύριοι, σας ευχαριστώ γι' αυτή την εξαιρετική συζήτηση, κατά τη διάρκεια της οποίας δεχτήκαμε κάποια κριτική για τη διαδικασία εκπόνησης της έκθεσης από ορισμένους βουλευτές του Κοινοβουλίου. Αυτή η κριτική θα σημειωθεί προφανώς και στο μέλλον θα προσπαθήσουμε επίσης να βελτιώσουμε τις διαδικασίες διαβούλευσης με το Ευρωπαϊκό Κοινοβούλιο. Ίσως επειδή αυτή η έκθεση βασίζεται σε μία απόφαση του Ευρωπαϊκού Συμβουλίου από το 1998, η διαδικασία εκπόνησης διεξάγεται επίσης στο πλαίσιο του Συμβουλίου. Μπορούμε, ωστόσο, να βελτιώσουμε προφανώς τον τρόπο που ενεργούμε από αυτή την άποψη. Πρέπει επίσης να θυμόμαστε ότι η έκθεση δεν επιχειρεί να καλύψει όλα τα πιθανά προβλήματα των ανθρωπίνων δικαιωμάτων που υπάρχουν σε όλο τον κόσμο, αλλά εστιάζει κυρίως στην παρουσίαση του έργου που επιτελούν τα θεσμικά όργανα της Ευρωπαϊκής Ένωσης για τα ανθρώπινα δικαιώματα.
<P>
Όπως είπα στην εναρκτήρια ομιλία μου, ο κύριος πρόσφατος τομέας προτεραιότητας ήταν η ενσωμάτωση των ανθρωπίνων δικαιωμάτων ως στοιχείο σε άλλους τομείς πολιτικής, και προφανώς η ενίσχυση της εξωτερικής δραστηριότητας της Ευρωπαϊκής Ένωσης είναι ένα πολύ σημαντικό κομμάτι της, ούτως ώστε τα ανθρώπινα δικαιώματα να μπορέσουν να ενσωματωθούν πλήρως στις εξωτερικές σχέσεις και στην αναπτυξιακή συνεργασία και ούτως ώστε η σχέση μεταξύ ανθρωπίνων δικαιωμάτων και ασφάλειας, για παράδειγμα, να μπορεί να είναι ξεκάθαρα εμφανής σε εμάς.
<P>
Πέρυσι επιτεύχθηκε σημαντική πρόοδος όταν καταλήξαμε σε συμφωνία σχετικά με τη θέσπιση του Ευρωπαϊκού Οργανισμού Θεμελιωδών Δικαιωμάτων. Αυτό θα συμβάλλει επίσης σημαντικά στην ενίσχυση του έργου για τα ανθρώπινα δικαιώματα στην Ευρωπαϊκή Ένωση. " Επίτροπος ανέφερε το γεγονός ότι επιτεύχθηκε συναίνεση σχετικά με το μέσο για τα ανθρώπινα δικαιώματα. Θα ήθελα να ευχαριστήσω ειλικρινά το Κοινοβούλιο για τη συνεργασία του. Αυτό το μέσο θα συμβάλλει αναμφίβολα σε μια διαδικασία όπου το έργο των ανθρωπίνων δικαιωμάτων στην Ευρωπαϊκή Ένωση θα μπορέσει να γίνει πιο αποτελεσματικό.
<P>
Πρέπει να θυμόμαστε ότι το έργο των ανθρωπίνων δικαιωμάτων δεν αφορά μόνο την αντιμετώπιση σύγχρονων, αναγνωρίσιμων θεμάτων: πάνω απ' όλα, πρόκειται για επίπονο έργο κατά τη διάρκεια μακράς χρονικής περιόδου το οποίο απαιτεί επίσης υπομονή προκειμένου να επιτευχθούν αποτελέσματα.
<P>
Αυτή η συζήτηση έθεσε επίσης το θέμα του σχεδόν φιλοσοφικού ερωτήματος για το αν έχουμε κάνει όλα όσα μπορούμε για να βελτιώσουμε την κατάσταση των ανθρωπίνων δικαιωμάτων. Αυτό έχει συχνά σχέση με την εξεύρεση της σωστής ισορροπίας μεταξύ πειθούς και δυναμικής δράσης και την εξεύρεση της σωστής ισορροπίας μεταξύ ενθάρρυνσης και περιοριστικών μέτρων. Προφανώς, ο διάλογος επιτυγχάνει συνήθως καλύτερα αποτελέσματα από τη διακοπή των σχέσεων.
<P>
Είναι σημαντικό να δείξουμε ότι η Ευρωπαϊκή Ένωση υιοθετεί τους ίδιους κανόνες στο έργο των ανθρωπίνων δικαιωμάτων με όλους τους εταίρους της. Δυστυχώς, πρέπει επίσης να έχουμε ασφαλώς υπόψη ότι, μολονότι έχουμε κάνει ό,τι μπορούμε, οι πόροι μας είναι ανεπαρκείς, ίσως, για να βελτιωθεί η κατάσταση σε όλον τον κόσμο. Οι προκλήσεις στο πεδίο των ανθρωπίνων δικαιωμάτων είναι πολλές, και αυτή η συζήτηση σίγουρα θα χρησιμεύσει ως καλή βάση στην οποία τα θεσμικά όργανα της Ευρωπαϊκής Ένωσης θα μπορέσουν να συνεχίσουν να επιτελούν το έργο τους.
<SPEAKER ID="242" NAME="Benita Ferrero-Waldner">
Μέλος της Επιτροπής. (EN) Κύριε Πρόεδρε, καθώς ο χρόνος είναι λίγος, θα απαντήσω σε συγκεκριμένα ερωτήματα. Θα ξεκινήσω με τις "Κυρίες στα Λευκά" που ανέφερε ο κ. Galeote. " προταθείσα επίσκεψη από αντιπροσώπους του Κοινοβουλίου στις "Κυρίες στα Λευκά" είναι μια καλή ιδέα, και ελπίζουμε -και θα βάλλουμε τα δυνατά μας γι' αυτό- να διασφαλίσουμε ότι η αντιπροσωπεία του ΕΚ θα μπορέσει να συναντήσει έναν εκπρόσωπο της κουβανικής κυβέρνησης.
<P>
Στο πλαίσιο της Ευρωπαϊκής Πρωτοβουλίας για τη Δημοκρατία και τα Ανθρώπινα Δικαιώματα, η Κούβα είναι μία από τις χώρες στις οποίες απευθυνόταν η Εκστρατεία 3 για την προώθηση της δημοκρατικής διαδικασίας. Θα πρέπει να προσπαθήσουμε να προχωρήσουμε σε αυτό. Έχουμε επίσης ζητήσει επανειλημμένα την απελευθέρωση των πολιτικών κρατουμένων και να τεθεί τέλος στην ενεργή καταστολή των μελών της πολιτικής αντιπολίτευσης και των ακτιβιστών των ανθρωπίνων δικαιωμάτων.
<P>
Ένας άλλος βουλευτής ρώτησε τι κάνει η Ευρωπαϊκή Ένωση και η Επιτροπή στην Παλαιστίνη. Εάν θεωρείτε την ανθρώπινη ασφάλεια -δηλαδή, την ελευθερία από την ένδεια και την ελευθερία από τον φόβο- ως τη βάση της ανθρώπινης αξιοπρέπειας, τότε κανείς άλλος δεν έχει κάνει περισσότερα από μας για να βοηθήσει τους Παλαιστινίους με τις βασικές υπηρεσίες για την υγεία και την ενέργεια και για να διατηρήσει τουλάχιστον αυτές τις βασικές υπηρεσίες υπό πολύ δύσκολες συνθήκες μέσω του Προσωρινού Διεθνούς Μηχανισμού και πρόσθετων μέτρων. Ειδικότερα, χρηματοδοτήσαμε δύο εκλογικές διαδικασίες -προεδρικές και κοινοβουλευτικές- και στείλαμε επίσης παρατηρητές να επιτηρήσουν αυτές τις εκλογές προκειμένου να δημιουργήσουν τη βάση για τη δημοκρατία.
<P>
Συνολικά, τα ανθρώπινα δικαιώματα, η δημοκρατία και το κράτος δικαίου έχουν μια θεμελιώδη θέση σε όλα τα σχέδια δράσης της Ευρωπαϊκής Πολιτικής Γειτονίας· δεν είναι μόνο γραμμένα σε αυτά αλλά εφαρμόζονται επίσης, και προσπαθούμε να παρακολουθήσουμε την εφαρμογή τους.
<P>
Όσον αφορά την Κίνα, επιτρέψτε μου απλώς να πω ότι στο μέλλον η συμπερίληψη των ανθρωπίνων δικαιωμάτων, μια απαραίτητη ρήτρα στη νέα συμφωνία που θα αποτελέσει αντικείμενο διαπραγμάτευσης με την Κίνα, ελπίζουμε ότι θα ενισχύσει επίσης τον διάλογο για τα ανθρώπινα δικαιώματα που συνεχίζεται εδώ και 11 χρόνια, αποδεικνύοντας κατ' αυτόν τον τρόπο την απαρέγκλιτη προσκόλλησή μας στις αρχές των ανθρωπίνων δικαιωμάτων και της δημοκρατίας στην εξωτερική πολιτική της ΕΕ.
<P>
Όπως διαπιστώσαμε όλοι σήμερα, με τον νέο νικητή του βραβείου Ζαχάρωφ, εργαζόμαστε πολύ σθεναρά προς μια δημοκρατική κοινωνία στη Λευκορωσία. Στις 21 Νοεμβρίου εκδώσαμε ένα ανεπίσημο σημείωμα, στο οποίο δείχνουμε στους Λευκορώσους τι θα μπορούσαν να έχουν εάν άλλαζε το καθεστώς και εάν αφοσιώνονταν στον περαιτέρω εκδημοκρατισμό, τη βελτίωση των ανθρωπίνων δικαιωμάτων και το κράτος δικαίου.
<P>
Αυτά είναι λίγα μόνο παραδείγματα, αλλά ξέρω ότι ο χρόνος είναι περιορισμένος, και ως εκ τούτου, δεν μπορώ να υπεισέλθω σε όλα τα ζητήματα που ετέθησαν εδώ. Σας ευχαριστώ για τη συζήτηση. Παρείχε σε όλους μας μια ευκαιρία να συνεχίσουμε. Ελπίζω ότι το επόμενο έτος θα είμαστε έτοιμοι να συνεργαστούμε για μια κοινή έκθεση του Συμβουλίου, της Επιτροπής και του Ευρωπαϊκού Κοινοβουλίου σχετικά με τα ανθρώπινα δικαιώματα.
<SPEAKER ID="244" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, με όλο τον σεβασμό, αυτές οι συζητήσεις είναι χρήσιμες εάν παρέχουν απαντήσεις στις ερωτήσεις μας. Έθεσα μια πολύ σημαντική ερώτηση για τα ανθρώπινα δικαιώματα και τη δημοκρατία στις βρετανικές αποικίες. Δεν έλαβα απάντηση.
<SPEAKER ID="245" NAME="Πρόεδρος">
Έχω λάβει μία πρόταση ψηφίσματος σύμφωνα με το άρθρο 103, παράγραφος 2 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη στις 11.00.

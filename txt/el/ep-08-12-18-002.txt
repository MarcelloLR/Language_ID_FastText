<CHAPTER ID="002">
Απαιτήσεις κοινοποίησης για τις μεσαίου μεγέθους εταιρείες και υποχρέωση σύνταξης ενοποιημένων λογαριασμών - Λογιστικές απαιτήσεις των επιχειρήσεων μεσαίου μεγέθους (συζήτηση) 
<SPEAKER ID="006" NAME="Πρόεδρος">
" ημερήσια διάταξη προβλέπει την κοινή συζήτηση επί
<P>
της έκθεσης της κ. Ieke van der Burg, εξ ονόματος της Επιτροπής Νομικών Θεμάτων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά την τροποποίηση των οδηγιών 78/660/ΕΟΚ και 83/349/ΕΟΚ του Συμβουλίου όσον αφορά ορισμένες απαιτήσεις κοινοποίησης για τις μεσαίου μεγέθους εταιρείες και την υποχρέωση σύνταξης ενοποιημένων λογαριασμών - C6-0173/2008 -, καθώς και
<P>
της δήλωσης της Επιτροπής σχετικά με τις λογιστικές απαιτήσεις των επιχειρήσεων μεσαίου μεγέθους.
<SPEAKER ID="007" NAME="Ieke van den Burg">
εισηγήτρια. - (NL) Κύριε Πρόεδρε, ζητώ συγγνώμη για την καθυστέρηση. Οι μικρομεσαίες επιχειρήσεις περνούν δύσκολες ώρες αυτόν τον καιρό. " κρίση δεν πλήττει μόνον τις τράπεζες και τις εισηγμένες στο χρηματιστήριο εταιρείες, αλλά επηρεάζει ολόκληρη την οικονομία και έχει επίσης ως αποτέλεσμα την απώλεια θέσεων εργασίας στις ΜΜΕ. Επομένως, εμείς, στο πλαίσιο του ευρωπαϊκού έργου μας, πρέπει να κάνουμε μια τονωτική ένεση στον συγκεκριμένο τομέα.
<P>
Εδώ υπεισέρχεται η δέσμη μέτρων που παρουσιάσθηκε το περασμένο καλοκαίρι υπό τον τίτλο "Small Business Act"· εργάζομαι σκληρά σχετικά με ορισμένες προτάσεις αυτής της δέσμης μέτρων, συμπεριλαμβανομένου του καταστατικού της ευρωπαϊκής ανώνυμης εταιρείες, της διεύρυνσης του πεδίου των μικροπιστώσεων και της συγκεκριμενοποίησης της δυνατότητας επιβολής χαμηλού συντελεστή ΦΠΑ στους παρόχους υπηρεσιών που εξυπηρετούν ιδιώτες στην τοπική αγορά.
<P>
Ένα πολύ σημαντικό ανησυχητικό στοιχείο για τις μικρότερες επιχειρήσεις είναι ο διοικητικός φόρτος, το μεγαλύτερο μέρος του οποίου προκαλείται από τις εθνικές και τις αποκεντρωμένες κυβερνήσεις. Ωστόσο, όπου η ευρωπαϊκή νομοθεσία διαδραματίζει κάποιον ρόλο στο θέμα αυτό, έχουμε αρχίσει προορατικά να ξεκαθαρίζουμε και να μειώνουμε τον εν λόγω φόρτο. Τα καθήκοντα πληροφόρησης και οι δύο σχετικές οδηγίες, οι οποίες είναι 25 και 30 ετών και έχουν τροποποιηθεί πολλές φορές, ξεκαθαρίζονται τώρα και απλοποιούνται στο πλαίσιο μιας ταχείας διαδικασίας.
<P>
Ωστόσο, τα μέτρα αυτά αποτελούν απλώς ένα μικρό βήμα προς την κατεύθυνση της ελάφρυνσης του φόρτου. Απομένουν ακόμη πολλά που πρέπει να γίνουν. Ως προς αυτό, εκδηλώσαμε ρητά την ανυπομονησία μας στην Επιτροπή Νομικών Θεμάτων. Υπό το πρίσμα αυτό, υποβάλαμε, μαζί με τον νομοθετικό αυτό φάκελο, ένα ψήφισμα για να παροτρύνουμε την Επιτροπή να επισπεύσει μια πολύ πιο διεξοδική επανεξέταση της νομοθεσίας για τις μικρομεσαίες επιχειρήσεις. Όμως, η Επιτροπή εξέταζε ήδη το θέμα. Σκοπός είναι η επίτευξη μεγαλύτερης εναρμόνισης όσον αφορά τους ευρωπαϊκούς κανόνες για τις μικρομεσαίες επιχειρήσεις.
<P>
Προηγουμένως, όταν συζητήσαμε το θέμα αυτό και μια έκθεση του κ. Radwan στην Επιτροπή Οικονομικών και Νομισματικών Θεμάτων, αναφέραμε ρητά ότι ο δρόμος που πρέπει να ακολουθήσουμε δεν είναι αυτός του Οργανισμού Διεθνών Λογιστικών Προτύπων, ο οποίος ενεπλάκη στην εκπόνηση Διεθνών Προτύπων Χρηματοοικονομικών Πληροφόρησης (ΔΠΧΠ) για τις μικρομεσαίες επιχειρήσεις, αλλά ότι πρέπει να επιτύχουμε περαιτέρω εναρμόνιση εντός της Ευρώπης βάσει της ισχύουσας νομοθεσίας.
<P>
Κατά τη συζήτηση αυτή, ο κ. Lehne, σκιώδης εισηγητής της παρούσας έκθεσης, ήταν αυτός που εισηγήθηκε ότι τα κράτη μέλη πρέπει ήδη να έχουν τη δυνατότητα να εξαιρέσουν τις πολύ μικρές οντότητες, τις πραγματικά μικρές εταιρείες, από αυτή την ευρωπαϊκή νομοθεσία το παρόν στάδιο. Αυτό είναι, κατά την άποψή μου, ένα έκτακτο μέτρο, το οποίο, παρότι προτάθηκε από την ομάδα Stoiber, δεν θα επιφέρει θεμελιώδη απλοποίηση μακροπρόθεσμα, επειδή, όντας μη υποχρεωτικό, θα έχει ως αποτέλεσμα σημαντικές διαφορές μεταξύ των κρατών μελών.
<P>
Επόμενος, ο απώτατος στόχος και η παρεχόμενη δυνατότητα πρέπει να είναι η επίτευξη ευρείας εναρμόνισης, ώστε εταιρείες οι οποίες δεν μπορούν να χαρακτηρισθούν πολύ μικρές οντότητες να επωφεληθούν από ένα παρόμοιο, πολύ απλό, σύστημα. Όσον αφορά το απλό αυτό σύστημα, θα ήθελα να σας υπενθυμίσω τις δυνατότητες που προσφέρει η "XBRL" (eXtensible Business Reporting Language), ένα σύστημα το οποίο επιτρέπει σε διάφορους φορείς να εισάγουν δεδομένα πολύ εύκολα και επιτρέπει επίσης σε διάφορους φορείς να κάνουν χρήση των εν λόγω δεδομένων. Κατά συνέπεια, θα είναι πολύ πιο εύκολο και απλό για τις εταιρείες να παρέχουν αυτόν τον τύπο δεδομένων, και τα εν λόγω δεδομένα θα μπορούν επίσης να χρησιμοποιηθούν με πολλούς τρόπους.
<P>
Εν ολίγοις, πρέπει να συζητήσουμε κατάλληλα και σύντομα την αντίσταση που επικρατεί στον κόσμο της λογιστικής όσον αφορά την εξαίρεση αυτών των πολύ μικρών οντοτήτων. " Επιτροπή πρέπει να διατυπώσει προτάσεις. Ακολούθως πρέπει να εξετάσουμε την καλύτερη μέθοδο για τις μεσαίου μεγέθους επιχειρήσεις, αλλά και για αυτές τις πολύ μικρές επιχειρήσεις, ώστε να εξασφαλίσουμε διαφάνεια και ένα καλό σύστημα τήρησης λογιστικών βιβλίων, πράγμα που θα τους επιτρέψει να κάνουν ορισμένα πράγματα χωρίς να επιβαρύνονται με τεράστιο διοικητικό φόρτο.
<SPEAKER ID="008" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, κυρία van den Burg, κυρίες και κύριοι, το Ευρωπαϊκό Κοινοβούλιο πρόκειται να αποφασίσει σήμερα σχετικά με μια πρόταση απλοποίησης. " πρόταση αυτή είναι η πρώτη από τρεις νομοθετικές προτάσεις στον τομέα της λογιστικής. Στόχος της είναι η απλοποίηση του οικονομικού περιβάλλοντος στην Κοινότητα, ιδίως για τις μικρομεσαίες επιχειρήσεις.
<P>
" πρώτη πρόταση είναι ένα καλό σημείο αφετηρίας. Είναι μια καλή ευκαιρία για τους νομοθέτες, τους ενδιαφερομένους και την Επιτροπή να ανταλλάξουν απόψεις και να συζητήσουν τα στοιχεία που πρέπει να περιληφθούν στις δύο επόμενες προτάσεις.
<P>
Όπως ανακοινώθηκε στο ευρωπαϊκό πρόγραμμα οικονομικής ανάκαμψης πριν από μερικές εβδομάδες, η επόμενη πρόταση θα στοχεύει στη μείωση του διοικητικού φόρτου που επιβαρύνει τις μικρότερες επιχειρήσεις, οι οποίες είναι επίσης ο συνηθέστερος τύπος επιχειρήσεων στην Ευρώπη.
<P>
Κατά τη διάρκεια του πρώτου τριμήνου του 2009, η Επιτροπή θα υποβάλει πρόταση, η οποία θα παράσχει τη δυνατότητα στα κράτη μέλη να εξαιρέσουν τις εν λόγω πολύ μικρές επιχειρήσεις από την υποχρέωση κατάρτισης ετήσιων οικονομικών καταστάσεων. Θα ήθελα να τονίσω ότι η πρόταση της Επιτροπής θα καταφέρει να μειώσει τον διοικητικό φόρτο μόνον στον βαθμό που τα κράτη μέλη θα θελήσουν να χρησιμοποιήσουν τη δυνατότητα αυτή, καθώς πρόκειται περί δυνατότητας.
<P>
Οι εξωτερικοί σύμβουλοι εκτίμησαν ότι το μέτρο αυτό μπορεί να εξοικονομήσει έως 5,8 δισεκατομμύρια ευρώ ετησίως. Ωστόσο, η εξοικονόμηση αυτή θα επιτευχθεί μόνον εάν όλα τα κράτη μέλη εφαρμόσουν αυτή τη δυνατότητα εξαίρεσης και δεν θεσπίσουν νέους και περιττά περιοριστικούς κανόνες.
<P>
" δεύτερη πρωτοβουλία που ανακοίνωσα στα τέλη Σεπτεμβρίου ήταν η επανεξέταση και η επικαιροποίηση της τέταρτης και της έβδομης λογιστικής οδηγίας. Οι πρώτες τεχνικές προετοιμασίες για την επανεξέταση αυτή έχουν ήδη ξεκινήσει. Κατά τη διάρκεια του πρώτου τριμήνου του 2009 θα δημοσιευθεί η πρώτη δημόσια διαβούλευση σχετικά με την κατεύθυνση που πρέπει να ακολουθήσει.
<P>
Πολλοί εξ υμών θα χαρείτε μαθαίνοντας ότι οι συστάσεις που διατύπωσε η ομάδα υψηλού επιπέδου, υπό την προεδρία του κ. Stoiber, θα ληφθούν υπόψη στον μέγιστο δυνατό βαθμό.
<P>
Για να επανέλθω στην παρούσα πρόταση, η οποία αποτέλεσε πρόσφατα αντικείμενο ταχείας διαδικασίας, πληροφορούμαστε με μεγάλη χαρά ότι η συνεργασία μεταξύ των θεσμικών οργάνων επέτρεψε να εξετασθεί η παρούσα πρωτοβουλία όσο γρήγορα εξετάσθηκε.
<P>
Σας καλώ σήμερα να ψηφίσετε υπέρ της ολοκλήρωσης της διαδικασίας αυτής. Σας ευχαριστώ για την προσοχή σας.
<SPEAKER ID="009" NAME="Kristian Vigenin" LANGUAGE="BG">
Κύριε Επίτροπε, η εκτίμησή μας ήταν ότι οι προτάσεις που συνδέονται με την παρούσα νομοθετική πρωτοβουλία δεν είναι αρκετά φιλόδοξες. Επομένως, η Επιτροπή Οικονομικών και Νομισματικών Θεμάτων παροτρύνει την Επιτροπή και εσάς προσωπικά να υιοθετήσετε μια πιο ενεργή πολιτική στο θέμα αυτό.
<P>
Βλέπω, όμως, ότι όσα μας είπατε αποτελούν πραγματικά ένα σημαντικό βήμα και αναμένουμε πράγματι πιο ενεργά μέτρα από την Επιτροπή, προφανώς με την πλήρη υποστήριξη του Ευρωπαϊκού Κοινοβουλίου, καθώς το θέμα αυτό είναι εξαιρετικά σημαντικό για τις μικρομεσαίες επιχειρήσεις, ιδίως στο πλαίσιο της παρούσας χρηματοπιστωτικής κρίσης.
<P>
Ως εισηγητής της Επιτροπής Οικονομικών και Νομισματικών Θεμάτων, θα ήθελα να πω ότι υποστηρίζουμε πλήρως την πρωτοβουλία της Επιτροπής να μειώσει τον όγκο της γραφειοκρατίας για τις επιχειρήσεις μεσαίου μεγέθους. Συμμεριζόμαστε την επιθυμία αυτή και υποστηρίξαμε την ταχεία διαδικασία. " παρούσα πρόταση θα υποστηριχθεί σήμερα. Πιστεύουμε ότι, στο εξής, τα μέτρα που είστε έτοιμος να λάβετε θα τύχουν επίσης της πλήρους στήριξής μας.
<SPEAKER ID="010" NAME="Jean-Paul Gauzès">
εξ ονόματος της Ομάδας PPE-DE. - (FR) Κύριε Πρόεδρε, κύριε Αντιπρόεδρε της Επιτροπής, κύριε Επίτροπε, κυρίες και κύριοι, η ομάδα μας θα ψηφίσει, προφανώς, υπέρ της έκθεσης που παρουσίασε η κ. van den Burg, και τη συγχαίρω για το έργο της, το οποίο, όπως γνωρίζουμε, είναι πάντοτε πολύ καλό.
<P>
Παρ' όλ' αυτά, θα ήθελα να επιστήσω την προσοχή στο γεγονός ότι οι μικρομεσαίες επιχειρήσεις δεν τάσσονται κατ' ανάγκη υπέρ της κατάργησης των λογιστικών απαιτήσεων. Λαμβάνουμε πολλές επιστολές σχετικά, στις οποίες μας λένε να είμαστε προσεκτικοί, ότι η απλοποίηση είναι χρήσιμη, αλλά δεν πρέπει να παραγάγει αρνητικά αποτελέσματα. Επιτρέψτε μου να εξηγήσω τι εννοώ: η λογιστική πρέπει να απλοποιηθεί και αυτό είναι το νόημα του ψηφίσματος που αναφέρει ότι η Επιτροπή πρέπει να μας προτείνει όσο το δυνατόν συντομότερα, και συγκεκριμένα έως το τέλος του 2009, ένα λογιστικό πλαίσιο κατάλληλο για τις μικρομεσαίες επιχειρήσεις. Ωστόσο, αυτό δεν σημαίνει πλήρη απαλλαγή.
<P>
Γιατί; Πρώτον, επειδή η λογιστική παρέχει μια ευκαιρία στους διευθυντές να πραγματοποιήσουν, τουλάχιστον μία φορά τον χρόνο, απολογισμό της κατάστασης της επιχείρησής τους. " λογιστική είναι επίσης ένα πολύ χρήσιμο στοιχείο για τον διεπιχειρησιακό δανεισμό. Παρέχει επίσης τις πληροφορίες που ζητούν οι τράπεζες προκειμένου να χορηγήσουν δάνεια. Υπάρχουν φορολογικές υποχρεώσεις. Επομένως, δεν πρέπει να ξεγελάσουμε τους διευθυντές των μικρών επιχειρήσεων λέγοντάς τους ότι θα εξοικονομήσουν πολύ χρόνο και χρήματα, εάν δεν τηρούν πλέον λογαριασμούς. Κάτι τέτοιο θα οδηγήσει στην καταστροφή.
<P>
Αυτό που χρειαζόμαστε είναι ένα λογιστικό πλαίσιο προς εφαρμογή το οποίο θα είναι κατάλληλο για τις μικρές επιχειρήσεις και το οποίο θα απαλλάσσει τις εν λόγω επιχειρήσεις από υπερβολικές ή περιττές υποχρεώσεις. Ωστόσο, πιστεύω ότι η καλύτερη απλοποίηση, κύριε Επίτροπε, θα ήταν να εφαρμοσθεί διά παντός ο κανόνας ότι οι πληροφορίες πρέπει να ζητούνται μόνον μία φορά σε κάθε κράτος μέλος και ότι οι επιχειρήσεις δεν θα καλούνται περιοδικά να καταρτίζουν τις ίδιες καταστάσεις, να συμπληρώνουν τα ίδια έντυπα, προκειμένου να παράσχουν στις αρχές τις πληροφορίες που ήδη διαθέτουν.
<P>
Με τον τρόπο αυτό μπορούμε να βοηθήσουμε τους διευθυντές των εταιρειών· εξασφαλίζοντας ότι διαθέτουν λογιστικούς κανόνες κατάλληλους για την κατανόηση της κατάστασης των εταιρειών τους και ότι απαλλάσσονται από εντελώς άσκοπα διοικητικά καθήκοντα.
<SPEAKER ID="011" NAME="Sharon Bowles">
εξ ονόματος της Ομάδας ALDE. - Κύριε Πρόεδρε, χαιρετίζω τη μείωση του φόρτου εκπόνησης χρηματοοικονομικών εκθέσεων από τις ΜΜΕ. Οι μικρότερες εταιρείες δεν είναι απλώς μικρότερων διαστάσεων εκδοχές των μεγάλων εταιρειών, επομένως ορισμένες εκθέσεις που απαιτούνται από τις μεγάλες εταιρείες δεν έχουν καμία σημασία για αυτές. Άλλα τμήματα των εκθέσεων αντλούν υπερβολικά πολλούς πόρους, δεν ανταποκρίνονται στην πραγματικότητα της τεράστιας ποικιλίας μικρότερων εταιρειών που έχουμε στην Ευρώπη και, κατά συνέπεια, δεν εξυπηρετούν το δημόσιο συμφέρον. " υποβολή περιττών εκθέσεων βλάπτει περισσότερο από όσο ωφελεί, επομένως χαίρομαι που απαλλασσόμαστε από ορισμένες εξ αυτών. Ας συνεχίσουμε προς αυτή την κατεύθυνση.
<P>
Ωστόσο, το τμήμα του τελικού κειμένου της έκθεσης με το οποίο διαφωνούν η ομάδα μου και άλλοι είναι οι πίνακες αντιστοιχίας. " Επιτροπή ήθελε υποχρεωτικούς πίνακες αντιστοιχίας για τη μεταφορά, ακόμη και στη μικρή αυτή οδηγία, και αυτή είναι η θέση μας. Το Συμβούλιο δεν συμφωνεί, με το επιχείρημα ότι πρόκειται για περιττό φόρτο. " απάντησή μου είναι ότι δεν θα έπρεπε να είναι. Πρέπει να βρούμε έναν τρόπο ώστε να καταστήσουμε προσιτή τη μεταφορά της νομοθεσίας της ΕΕ. Υπάρχει τεράστιο δημοκρατικό έλλειμμα. Τα κράτη μέλη ευθύνονται, αλλά κατηγορείται η Ευρώπη.
<P>
Υπάρχουν κάποιες ομοιότητες στην περίπτωση αυτή με την κριτική που έχει ασκηθεί κατά της συνθήκης της Λισσαβόνας, επειδή δεν μπορεί να διαβαστεί ως αυτοτελές έγγραφο. Ωστόσο, η κατακραυγή του κοινού θα έπρεπε να είναι μεγαλύτερη, επειδή, ημέρα με την ημέρα, αυτό ακριβώς κάνουν οι κυβερνήσεις πολλών κρατών μελών στους πολίτες και στις επιχειρήσεις τους με τη μεταφορά της νομοθεσίας. Ας είμαστε σαφείς. Αυτό δεν είναι πρόβλημα της ΕΕ. Είναι πρόβλημα των κυβερνήσεων των κρατών μελών και πρέπει να λάβει τέλος.
<SPEAKER ID="012" NAME="Patrick Louis">
εξ ονόματος της Ομάδας IND/DEM. - (FR) Κύριε Πρόεδρε, κυρίες και κύριοι, πρόθεση της Επιτροπής είναι η μείωση του διοικητικού φόρτου για τις επιχειρήσεις, πράγμα το οποίο είναι, κατά βάση, μια καλή πρόθεση. Ωστόσο, η συνεχής επιθυμία εξοικονόμησης δεν θα αλλάξει θεμελιωδώς την κατάσταση: υπερβολική τυποποίηση, αμέτρητα επίπεδα λήψης αποφάσεων και συστηματικοί περιορισμοί εξακολουθούν να δημιουργούνται παράλληλα από την Επιτροπή και να επιβάλλονται στις ευρωπαϊκές επιχειρήσεις, ανεξάρτητα από το μέγεθός τους.
<P>
Σήμερα, μόνον τρία κράτη δεν αναγνωρίζουν την αναγκαιότητα δημοσίευσης πληροφοριών σχετικά με τις επιχειρήσεις - από τη σύσταση έως το κλείσιμό τους - και η ίδια η Επιτροπή παραδέχεται ότι μέρος των πληροφοριών χάνεται. " απώλεια αυτή θα επηρεάσει εκείνους που χρειάζονται περισσότερο τις πληροφορίες, και ειδικότερα τους ιδιώτες και τις ΜΜΕ που περιβάλλουν τις πολύ μικρές επιχειρήσεις και τα άτομα που συνδέονται άμεσα με τις εν λόγω επιχειρήσεις.
<P>
" παρούσα πρόταση μετατρέπει τις μεταβιβάσιμες πληροφορίες, δηλαδή τις πληροφορίες στις οποίες οποιοσδήποτε μπορεί να έχει πρόσβαση σχετικά εύκολα, σε αμφισβητούμενες πληροφορίες στις οποίες θα έχουν πρόσβαση, μακροπρόθεσμα, μόνον επαγγελματίες με συγκεκριμένη γνώση του στόχου της έρευνάς τους. Δεν μπορούμε να δεχθούμε πραγματικά την παρούσα πρόταση καθώς, εάν ενεργήσουμε ως υπεύθυνοι νομοθέτες, οι σκοπούμενοι αποδέκτες των οικονομικών πληροφοριών πρέπει να είναι συστηματικά όλοι οι ενδιαφερόμενοι πολίτες, καταναλωτές και επενδυτές, και τούτο χωρίς να λαμβάνεται οποιοδήποτε ειδικό μέτρο.
<P>
Ταυτόχρονα, η παρούσα πρόταση μπορεί και οπωσδήποτε θα έχει επιζήμιες συνέπειες για τον περιφερειακό Τύπο, ο οποίος αντιμετωπίζει ήδη δυσκολίες, καθώς ο ρόλος του είναι να δημοσιεύσει δικαστικές και νομικές ανακοινώσεις, οι οποίες μπορεί να αντιπροσωπεύουν μεταξύ 25-50% των εσόδων του από διαφημίσεις. Οι εφημερίδες αυτές διαδραματίζουν ζωτικής σημασίας οικονομικό και κοινωνικό ρόλο. Πρέπει να προστατευθούν, επειδή η προστασία τους σημαίνει την προστασία του κοινωνικού ρόλου τους στην τοπική κοινότητα. Θα ήταν ίσως σκοπιμότερο να προσπαθήσουμε να εξοικονομήσουμε χρήματα αλλού και να επικεντρώσουμε το έργο μας σε άλλα θέματα. Κατά τη γνώμη μας, σήμερα, το συγκεκριμένο θέμα δεν είναι έτοιμο.
<SPEAKER ID="013" NAME="Tadeusz Zwiefka" AFFILIATION="PPE-DE">
(PL) Κύριε Πρόεδρε, κύριος στόχος της πολιτικής μας για τις επιχειρήσεις είναι να δημιουργήσουμε κατάλληλο περιβάλλον για την ίδρυση και την επέκταση νέων επιχειρήσεων. " βελτίωση του οικονομικού περιβάλλοντος περιλαμβάνει την απλοποίηση των διοικητικών και νομικών διαδικασιών και τη λήψη μέτρων όσον αφορά τη χρηματοδότηση, τους φόρους και το κοινωνικό και το φυσικό περιβάλλον, καθώς όλα αυτά τα στοιχεία επηρεάζουν τον τρόπο λειτουργίας των επιχειρήσεων.
<P>
Οι ομοιόμορφοι κανονισμοί θα ωφελήσουν σημαντικά ολόκληρη τη διεθνή επιχειρηματική κοινότητα. Καταρχάς, τα υπερεθνικά πρότυπα χρηματοοικονομικής πληροφόρησης θα διευκολύνουν την αξιολόγηση και τη σύγκριση της οικονομικής κατάστασης εταιρειών σε διαφορετικές χώρες, πράγμα το οποίο θα διευκολύνει τη λήψη αποφάσεων όσον αφορά τις επενδύσεις. Δεύτερον, χάρη στη χρηματοοικονομική πληροφόρηση που βασίζεται σε παγκοσμίως αναγνωρισμένες και εγκεκριμένες λογιστικές αρχές, οι εταιρείες θα έχουν ευρύτερη πρόσβαση σε κεφάλαια.
<P>
Οι μικρομεσαίες εταιρείες αναγκάζονται συχνά να συμμορφώνονται με την ίδια νομοθεσία που ισχύει για τις μεγάλες εταιρείες, παρότι οι συγκεκριμένες λογιστικές ανάγκες τους σπάνια εξετάζονται. Είναι σημαντικό να εξασφαλίσουμε ότι η συζήτηση δεν θα επικεντρωθεί μόνον στην απλοποίηση, αλλά και στον αντίκτυπο των λογιστικών προτύπων στις μικρομεσαίες επιχειρήσεις σε αντιδιαστολή προς τις μεγάλες εισηγμένες στο χρηματιστήριο εταιρείες. " συζήτηση σχετικά με το θέμα της απλοποίησης επικεντρώνεται συνήθως στο κόστος. Ωστόσο, η συζήτηση σχετικά με τις συνέπειες των λογιστικών απαιτήσεων εξετάζει τα πλεονεκτήματα της χρηματοοικονομικής πληροφόρησης και τις ανάγκες των επιμέρους χρηστών.
<P>
" θέσπιση απλοποιημένων κανονισμών για τις μικρομεσαίες επιχειρήσεις συνεπάγεται διάφορα πλεονεκτήματα. Καταρχάς, η εφαρμογή παγκόσμιων προτύπων οπωσδήποτε συνεπάγεται λιγότερα οφέλη για τις μικρομεσαίες επιχειρήσεις από ό,τι για τις μεγαλύτερες, εισηγμένες στο χρηματιστήριο εταιρείες. Αυτό έχει ως αποτέλεσμα μια ανισορροπία κόστους-οφέλους όσον αφορά την εφαρμογή των προτύπων. Για την επίτευξη κατάλληλης ισορροπίας κόστους-οφέλους, πρέπει να μειωθεί το κόστος. Δεύτερον, η υποβολή χρηματοοικονομικών εκθέσεων δεν διαδραματίζει σημαντικό ρόλο όσον αφορά την ικανοποίηση των απαιτήσεων πληροφόρησης των ιδιοκτητών μικρομεσαίων επιχειρήσεων, καθώς αυτοί έχουν άμεση πρόσβαση σε πληροφόρηση. Τρίτον, οι χρήστες των χρηματοοικονομικών εκθέσεων που παράγουν οι ΜΜΕ έχουν πιο περιορισμένες γνώσεις σχετικά με την υποβολή χρηματοοικονομικών εκθέσεων, και επομένως αυτές πρέπει να προσαρμοσθούν στις ικανότητες των χρηστών.
<SPEAKER ID="014" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, το Ευρωπαϊκό Κοινοβούλιο έχει σημάνει τον συναγερμό εδώ και πολλά χρόνια σχετικά με το πρόβλημα των περιττών και δυσανάλογων διοικητικών εξόδων που επιβάλλονται στις ευρωπαϊκές επιχειρήσεις. Επομένως, χαιρετίζουμε το γεγονός ότι η Επιτροπή εξέτασε επιτέλους το θέμα αυτό και πρότεινε, μέσω ταχείας διαδικασίας, τροποποιήσεις στην τέταρτη και την έβδομη οδηγία για το δίκαιο των εταιρειών όσον αφορά τις απαιτήσεις κοινοποίησης για τις μεσαίου μεγέθους εταιρείες και την υποχρέωση σύνταξης ενοποιημένων λογαριασμών.
<P>
Υποστηρίζω την προσέγγιση της Επιτροπής, η οποία στοχεύει στην απλοποίηση των όρων λειτουργίας των ευρωπαϊκών επιχειρήσεων. Ωστόσο, η στήριξή μου τελεί υπό την αίρεση ότι οι αλλαγές αυτές δεν θίγουν τη διαφάνεια ούτε έχουν ως αποτέλεσμα τον περιορισμό της πρόσβασης των χρηστών των λογαριασμών σε πληροφορίες. " πρόταση κατάργησης της απαίτησης κοινοποίησης των δαπανών ίδρυσης φαίνεται επίσης αιτιολογημένη. " επέκταση των εξαιρέσεων από τις οποίες ωφελούνται οι μικρές επιχειρήσεις, και από τις οποίες επωφελούνται ήδη σε μεγάλο βαθμό τα περισσότερα κράτη μέλη, ώστε να συμπεριλάβουν και τις μεσαίου μεγέθους επιχειρήσεις, μπορεί να συμβάλει στη μείωση του φόρτου υποβολής χρηματοοικονομικών εκθέσεων για τις μεσαίου μεγέθους επιχειρήσεις.
<P>
Όσον αφορά τις προτεινόμενες τροποποιήσεις στην έβδομη οδηγία για το δίκαιο των εταιρειών, η υποχρέωση σύνταξης ενοποιημένων λογαριασμών δεν έχει πραγματική αιτιολογία, καθώς οι ενοποιημένοι λογαριασμοί θα είναι, στην περίπτωση αυτή, σχεδόν ίδιοι με τις μη υποχρεωτικές επιμέρους οικονομικές καταστάσεις.
<P>
" Ευρωπαϊκή Επιτροπή πρέπει να καταβάλει περαιτέρω προσπάθειες για την αναθεώρηση της τέταρτης και της έβδομης οδηγίας για το δίκαιο των εταιρειών, ώστε να μπορέσει να παρουσιάσει ένα ευρωπαϊκό λογιστικό πλαίσιο πριν από το τέλος του 2009. Ένα ομοιόμορφο πρότυπο θα μειώσει τον διοικητικό φόρτο για τις ΜΜΕ και θα αυξήσει τη διαφάνεια για όλους τους εμπλεκομένους.
<SPEAKER ID="015" NAME="Jacques Toubon" AFFILIATION="PPE-DE">
- (FR) Κύριε Πρόεδρε, θα ήθελα καταρχάς να ευχαριστήσω την εισηγήτριά μας, κ. van den Burg, τον συντονιστή μας, κ. Lehne, και τον σκιώδη εισηγητή μας, κ. Gauzès, για τις προσπάθειές τους να επιτύχουν μια θέση, την οποία θεωρώ εξαιρετικά αποτελεσματική και λογική.
<P>
Πράγματι, γνωρίζουμε όλοι καλά ότι πρέπει να προσαρμόσουμε τους κανόνες μας στις ειδικές περιστάσεις των μικρομεσαίων επιχειρήσεων, και για τον λόγο αυτό υποστηρίζουμε με θέρμη το σχέδιο για τις μικρομεσαίες επιχειρήσεις, το οποίο πρότεινε η Επιτροπή και ενέκρινε το Συμβούλιο. Παρ' όλα αυτά, θα πρόσθετα ότι δεν πρέπει να πράξουμε κάτι τέτοιο εκλαμβάνοντας αυτές τις μικρομεσαίες επιχειρήσεως ως υποεπιχειρήσεις, εντάσσοντάς τες σε ένα είδος γκέτο, όπου θα υπάρχουν τόσο πολλές απλοποιήσεις και τόσο λίγοι κανόνες ώστε δεν θα παρέχονται πλέον οι εγγυήσεις που τους επιτρέπουν ειδικότερα - και ιδίως στην παρούσα κρίση - να εξασφαλίσουν τις πιστώσεις που χρειάζονται για να λειτουργήσουν και να αναπτυχθούν.
<P>
Για τον λόγο αυτό, όπως και ο κ. Gauzès, υποστηρίζω με μεγάλη θέρμη το ψήφισμα που πρότεινε η κ. van den Burg και το οποίο ενέκρινε η επιτροπή μας, ένα ψήφισμα με το οποίο ζητούμε από την Επιτροπή να υποβάλει μια πρόταση που θα επιτρέψει στα κράτη μέλη να εξαιρέσουν τις επιχειρήσεις που διακρίνονται για το πολύ μικρό μέγεθός τους -ισολογισμός κάτω των 500.000 ευρώ, κύκλος εργασιών κάτω του 1 εκατομμυρίου και συνολικό προσωπικό κάτω των 10 υπαλλήλων- και οι οποίες ασκούν μόνον τοπική ή περιφερειακή δραστηριότητα σε ένα μοναδικό κράτος μέλος από την υποχρέωση συμμόρφωσης με την οδηγία.
<P>
Επομένως, αυτό θα επιτρέψει στα κράτη μέλη να προσαρμόσουν τη νομοθεσία τους, όπως έκανε η Γερμανία, και ταυτόχρονα να μεταχειρίζονται τις μικρομεσαίες επιχειρήσεις όπως τις λοιπές επιχειρήσεις - αυτό είναι πολύ σημαντικό. Οι μικρομεσαίες επιχειρήσεις δεν αναπτύσσονται χωριστά· η Ευρώπη πρέπει να λάβει μέτρα ώστε να εξασφαλίσει ότι δεν μειονεκτούν σε σχέση με τις λοιπές εταιρείες.
<SPEAKER ID="016" NAME="Ewa Tomaszewska" AFFILIATION="UEN">
(PL) Κύριε Πρόεδρε, οι μικρομεσαίες επιχειρήσεις στην Ευρωπαϊκή Ένωση απασχολούν περίπου το 60% του συνόλου των εργαζομένων. Για τον λόγο αυτό, η οικονομική τους κατάσταση είναι εξαιρετικά σημαντική. Σε καιρούς οικονομικής κρίσης, είναι ιδιαίτερα σημαντικό να αποφύγουμε να καταστήσουμε τις νομικές υποχρεώσεις τους ακόμη πιο πολύπλοκες, ώστε να διευκολύνουμε τη λειτουργία τους. Αυτή είναι μια ευκαιρία για τις εταιρείες αυτές και για τους εργαζομένους τους.
<P>
" απλοποιημένη νομοθεσία στον τομέα της υποβολής χρηματοοικονομικών εκθέσεων, όπως προβλέπεται στην τροποποιητική οδηγία, είναι ένα βήμα προς τη σωστή κατεύθυνση. Ωστόσο, συμφωνώ με τον συνάδελφό μου, ο οποίος τόνισε ότι πρέπει να διασφαλισθεί ότι οι τοπικοί δημοσιογράφοι θα έχουν πρόσβαση σε πληροφορίες.
<SPEAKER ID="017" NAME="Rachida Dati">
Προεδρεύουσα του Συμβουλίου. - (FR) Κύριε Πρόεδρε, κυρίες και κύριοι, καταρχάς, ζητώ συγγνώμη για την καθυστέρηση. Καθυστερήσαμε κατά την αναχώρησή μας από το Παρίσι. Παρότι δεν παρακολούθησα όλες τις συζητήσεις, ήθελα επίσης να σας ευχαριστήσω για τη συζήτηση που διεξάγεται σήμερα.
<P>
Το Συμβούλιο λαμβάνει γνώση και θα συνεχίσει να λαμβάνει γνώση όλων των σχολίων και των συστάσεων που διατυπώνετε και του ενδιαφέροντος που επιδεικνύετε για τα θέματα αυτά, ιδίως όσον αφορά τη δέσμευση που αναλαμβάνετε για την απλοποίηση του φόρτου για τις επιχειρήσεις.
<P>
Πρόκειται για ένα ιδιαίτερα ευαίσθητο ζήτημα σήμερα, αλλά πρέπει οπωσδήποτε -ιδίως λαμβάνοντας υπόψη τις συνθήκες της κρίσης- να απλοποιήσουμε χωρίς να απορυθμίσουμε, προκειμένου να δημιουργήσουμε ένα περιβάλλον πολύ μεγαλύτερης ασφάλειας δικαίου στην Ευρώπη για να εξασφαλίσουμε την ανάπτυξη των μικρομεσαίων επιχειρήσεων.
<SPEAKER ID="018" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, θα ήθελα να καλωσορίσω την κ. Dati και, όπως και εκείνη, θα ήθελα να προσθέσω τον εαυτό μου σε εκείνους που ευχαρίστησαν το Κοινοβούλιο, την κ. van den Burg, τον κ. Lehne και τον κ. Gauzès για το έργο που έφεραν εις πέρας, το οποίο θα μας επιτρέψει σήμερα να αποφασίσουμε όσον αφορά την πρώτη αυτή διάταξη.
<P>
Άκουσα προσεκτικά τα όσα ειπώθηκαν σχετικά με τις μικρές επιχειρήσεις. Ο στόχος είναι, πράγματι, η προσαρμογή των κανόνων για τις μικρές επιχειρήσεις ενόψει της προβλεπόμενης αναθεώρησης, αλλά θα ήθελα να επαναλάβω ότι τα κράτη μέλη θα μπορούν να επιλέξουν είτε να χρησιμοποιήσουν τους κανόνες αυτούς είτε να δημιουργήσουν εναλλακτικές δυνατότητες που θα ταιριάζουν στις τοπικές συνθήκες τους.
<P>
Προσωπικά έδωσα ιδιαίτερη σημασία στο επιχείρημα ότι οι μικρές επιχειρήσεις δεν πρέπει να εξωθηθούν σε μια κατάσταση η οποία θα τις θέσει τελικά κατά κάποιον τρόπο στο περιθώριο της οικονομικής ζωής, με πρόσχημα την απλοποίηση. Αυτό ήθελα να πω· πιστεύω ότι η παρούσα συζήτηση θα είναι χρήσιμη για τον συνάδελφό μου, τον κ. McCreevy, ο οποίος είναι αρμόδιος για την εσωτερική αγορά, και ότι θα μας επιτρέψει να εργαστούμε για τη μείωση του διοικητικού φόρτου, ο οποίος επιβαρύνει τις επιχειρήσεις, και ιδίως τις μικρότερες.
<P>
Είμαι ευγνώμων στο Κοινοβούλιο για τη συνεχή στήριξή του και ελπίζουμε ότι η εποικοδομητική αυτή συνεργασία θα συνεχισθεί και τον επόμενο χρόνο.
<SPEAKER ID="019" NAME="Ieke van den Burg">
εισηγήτρια. - (NL) Για μένα, το μήνυμα του Κοινοβουλίου είναι σαφές και ξεκάθαρο. " προσωρινή λύση της παροχής στα κράτη μέλη της δυνατότητας να εξαιρέσουν τις πολύ μικρές επιχειρήσεις από την ευρωπαϊκή νομοθεσία βραχυπρόθεσμα είναι μια λύση, αλλά δεν είναι μόνιμη λύση. Ελπίζω η Επιτροπή να αντιλήφθηκε και αυτή το μήνυμα αυτό.
<P>
Επίσης, για αυτές τις επιχειρήσεις, και για τις μικρομεσαίες επιχειρήσεις γενικότερα, θα θέλαμε να θεσπίσουμε ομοιόμορφη ευρωπαϊκή νομοθεσία, η οποία θα τους επιτρέπει να λειτουργούν στην εσωτερική αγορά και η οποία θα είναι ταυτόχρονα απλή, όπως είπε ο κ. Gauzès, στην πραγματικότητα με ένα μόνο σημείο αναφοράς και ένα σύνολο κανόνων, όπως συμβαίνει στην περίπτωση της eXtensible Business Reporting Language (XBRL), πράγμα που σημαίνει ότι δεν θα επιβαρύνονται με τεράστιο διοικητικό φόρτο, όπως συμβαίνει τώρα. Στο κάτω-κάτω, ακόμη και αν δώσουμε στα κράτη μέλη τη δυνατότητα της απαλλαγής, αυτό δεν σημαίνει ότι τα κράτη μέλη μπορούν να επιβάλουν τους δικούς τους κανόνες οι οποίοι είναι, επιπλέον, διαφορετικοί σε κάθε κράτος μέλος. Κάτι τέτοιο δεν αποτελεί λύση μεσοπρόθεσμα.
<P>
Μεσοπρόθεσμα, θέλουμε να υποβάλουμε μια πρόταση η οποία θα προβλέπει απλή, εναρμονισμένη νομοθεσία που θα μπορεί να χρησιμοποιηθεί σε ολόκληρη την εσωτερική αγορά και η οποία δεν θα συνεπάγεται τεράστιο φόρτο για τις μικρομεσαίες επιχειρήσεις, και ιδίως τις πολύ μικρές επιχειρήσεις: μόνον ένα απλό σύστημα για την παροχή πληροφοριών σχετικά με τους ετήσιους λογαριασμούς τους. Αυτή είναι η πρόθεση του Κοινοβουλίου, και ελπίζω το μήνυμα αυτό να κατέστη σαφές.
<SPEAKER ID="020" NAME="Πρόεδρος">
Έλαβα ένα σχέδιο ψηφίσματος, το οποίο υποβλήθηκε σύμφωνα με το άρθρο 103 παράγραφος 2 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 18 Δεκεμβρίου 2008.

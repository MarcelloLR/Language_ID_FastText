<CHAPTER ID="006-06">
6. Έγκυες  εργαζόμενες (
<SPEAKER ID="175" NAME="Edite Estrela" LANGUAGE="PT">
Κυρία Πρόεδρε, θα ήθελα να ζητήσω από τις υπηρεσίες να λάβουν υπόψη ότι η Πορτογαλική εκδοχή ισχύει για όλες τις τροπολογίες.
<P>
Δεύτερον, θα ήθελα να ζητήσω να αλλάξει η σειρά ψηφοφορίας και να ψηφιστεί πρώτα η Τροπολογία 43 της Επιτροπής και μετά η Τροπολογία 83 για λόγους συνοχής.
<P>
Τέλος, θα ήθελα να επισημάνω ότι αυτή η οδηγία που πρόκειται να τροποποιήσουμε ισχύει εδώ και 17 χρόνια και είναι σαφώς παρωχημένη. " αναθεωρημένη οδηγία δεν θα τεθεί σε ισχύ, πριν από το τέλος της επόμενης κοινοβουλευτικής περιόδου. Με άλλα λόγια, νομοθετούμε για το μέλλον, όχι για το παρόν.
<P>
Συγκεκριμένα, νομοθετούμε για το καλό των πολιτών, δίνοντας τους κατά συνέπεια περισσότερους λόγους για να ψηφίσουν στις εκλογές του Ιουνίου.
<P>
Ολοκληρώνω λοιπόν, ζητώντας από τους συναδέλφους μου βουλευτές να στηρίξουν την έκθεσή μου.
<SPEAKER ID="176" NAME="Astrid Lulling">
εξ ονόματος της Ομάδας PPE-DE. - (FR) Κυρία Πρόεδρε, όπως έχουν τα πράγματα προς το παρόν, υπάρχουν 89 τροπολογίες σε αυτή την έκθεση. Είναι απολύτως χαοτική και η ψηφοφορία που πρόκειται να γίνει δεν θα μας επιτρέψει να διεξάγουμε μια πραγματικά αντικειμενική συζήτηση με το Συμβούλιο και την Επιτροπή. Αυτές οι 89 τροπολογίες βρίσκονται σε απόλυτη αντίθεση μεταξύ τους. Προτείνω να αναπέμψουμε αυτή την έκθεση στην επιτροπή, γιατί, όπως είπε και η κυρία Estrela, έχουμε πολύ χρόνο για να το κάνουμε αυτό.
<P>
(Δυνατά χειροκροτήματα)
<SPEAKER ID="177" NAME="Πρόεδρος">
Κυρία Lulling, θα είχατε την καλοσύνη να με βεβαιώσετε αν το αίτημα αυτό το υποβάλλετε εσείς προσωπικά ή μιλάτε εξ ονόματος της πολιτικής σας ομάδας;
<SPEAKER ID="178" NAME="Astrid Lulling">
εξ ονόματος της Ομάδας PPE-DE. - Μάλιστα, κυρία Πρόεδρε, ποτέ δεν κάνω κάτι που να μην είναι εξ ονόματος της πολιτικής μου ομάδας!
<P>
(Γέλια και χειροκροτήματα)
<SPEAKER ID="179" NAME="Edite Estrela" AFFILIATION="PSE">
(PT) Κυρία Πρόεδρε, δεν έχει νόημα να αναπέμψουμε αυτή την έκθεση ή αυτή την πρόταση στην επιτροπή, γιατί συζητήθηκε με όλες τις ομάδες. Έχει προφανώς τη στήριξη της πλειοψηφίας αυτού του Σώματος. Επίσης, συζητήθηκε με την Επιτροπή και το Συμβούλιο.
<P>
Φυσικά, οι άνθρωποι έχουν διαφορετικές γνώμες. Γνωρίζουμε ότι δυστυχώς το Συμβούλιο υπό την Τσεχική Προεδρία έχει υιοθετήσει μια πολύ συντηρητική στάση για την προώθηση της ισότητας των φύλων.
<P>
Ως εκ τούτου καλώ το Σώμα να υπερψηφίσει τις προτάσεις και να στηρίξει την έκθεσή μου, γιατί θα δώσει στους πολίτες περισσότερους λόγους για να πάνε να ψηφίσουν στις Ευρωεκλογές.

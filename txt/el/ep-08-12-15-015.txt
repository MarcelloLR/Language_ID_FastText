<CHAPTER ID="015">
Ευρωπαϊκή επιτροπή επιχείρησης (Αναδιατύπωση) (συζήτηση) 
<SPEAKER ID="123" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Bushill-Matthews, εκ μέρους της Επιτροπής Απασχόλησης και Κοινωνικών Υποθέσεων, επί της πρότασης για μια οδηγία του Ευρωπαϊκού Κοινοβουλίου και του Συμβουλίου για τη θέσπιση μιας ευρωπαϊκής επιτροπής επιχείρησης ή μιας διαδικασίας σε επιχειρήσεις και ομίλους επιχειρήσεων κοινοτικής κλίμακας, με σκοπό να ενημερώνονται οι εργαζόμενοι και να ζητείται η γνώμη τους (αναδιατύπωση) - C6-0258/2008 -.
<SPEAKER ID="124" NAME="Philip Bushill-Matthews">
εισηγητής. - Κύριε Πρόεδρε, υποψιάζομαι ότι αυτός ο φάκελος θα είναι ελαφρώς λιγότερο αμφιλεγόμενος από τον προηγούμενο και οπωσδήποτε υπάρχει μικρότερη λίστα ομιλητών. Ωστόσο, ίδωμεν. " ζωή είναι γεμάτη εκπλήξεις.
<P>
Θα ήθελα να ξεκινήσω ευχαριστώντας την Επιτροπή και βέβαια το Συμβούλιο που μας οδήγησαν εδώ που βρισκόμαστε σήμερα. Σε αντίθεση με τον προηγούμενο φάκελο, αυτή είναι μια πρώτη ανάγνωση, αλλά προσωρινά έχουμε άτυπη συμφωνία σε τριμερή διάλογο, το οποίο θα σημάνει ότι υπάρχει συμφωνία πρώτης ανάγνωσης, με την προϋπόθεση της υποστήριξης των συναδέλφων στην αυριανή ψηφοφορία. Οι συνάδελφοι μπορεί να διαφέρουν ως προς το αν το κείμενο του τριμερούς διαλόγου αποτελεί βελτίωση στην αρχική έκθεση, αλλά τουλάχιστον υπάρχει συμφωνία τριμερούς διαλόγου και η ιστορία θα είναι ο καλύτερος κριτής για αυτό. Προσβλέπω στην ακρόαση σχολίων που μπορεί να έχουν οι συνάδελφοι και θα συνοψίσω στο τέλος.
<SPEAKER ID="125" NAME="Vladimír Špidla" LANGUAGE="CS">
Κύριε Πρόεδρε, κυρίες και κύριοι, οι ευρωπαϊκές επιτροπές επιχειρήσεων είναι οι πρωτοπόροι της κοινωνικής Ευρώπης. Ενισχύουν τον κοινωνικό διάλογο μεταξύ της διοίκησης και των εργαζομένων σε περισσότερες από 820 εταιρείες. Καθιστούν δυνατό για σχεδόν 15 εκατομμύρια εργαζομένους να ενημερώνονται και να ζητείται η γνώμη τους όχι μόνο σε τοπικό επίπεδο, αλλά και σε ευρωπαϊκό και ακόμα και σε παγκόσμιο επίπεδο. Καθιστούν δυνατή τη σύνδεση των οικονομικών και κοινωνικών πτυχών εταιρειών που λειτουργούν σε πανευρωπαϊκό επίπεδο. Μπορούμε να είμαστε υπερήφανοι για ό,τι έχει επιτευχθεί από την ψήφιση της οδηγίας, πριν από δεκαπέντε έτη. " παλιά οδηγία, ωστόσο, δεν είναι πλέον κατάλληλη και τώρα έχουμε, δικαιολογημένα, υψηλότερες απαιτήσεις.
<P>
Τον Ιούλιο, συνεπώς, η Επιτροπή πρότεινε διεξοδική αναθεώρηση του νομικού πλαισίου για τις ευρωπαϊκές επιτροπές επιχειρήσεων. Ο στόχος είναι η αύξηση του αριθμού και της αποτελεσματικότητάς τους, η ενίσχυση της ασφάλειας δικαίου και η βελτίωση του συντονισμού των διαβουλεύσεων σε εσωτερικό και ευρωπαϊκό επίπεδο, ιδίως στον τομέα της αναδιάρθρωσης. Ως εκ τούτου, η Επιτροπή πρότεινε σαφέστερους ορισμούς των εννοιών "ενημέρωση των εργαζομένων" και "διαβούλευση με τους εργαζομένους" και μια διευκρίνιση του τρόπου με τον οποίο αυτές οι δραστηριότητες συσχετίζονται σε διάφορα επίπεδα. Πρότεινε επίσης αναγνώριση του ρόλου των κοινωνικών εταίρων στη σύσταση νέων ευρωπαϊκών επιτροπών επιχείρησης και στην παροχή δυνατότητας για τις υπάρχουσες επιτροπές επιχείρησης να προσαρμοστούν και να επιβιώσουν. Πρότεινε έναν σαφέστερο ορισμό των ευκαιριών συντονισμού και διαβούλευσης μεταξύ επιτροπών που έχουν συσταθεί ως φυσικό επακόλουθο. Τέλος, πρότεινε έναν σαφέστερο ορισμό των ρόλων των μελών ευρωπαϊκών επιτροπών επιχείρησης, ιδίως στον τομέα της παροχής πληροφοριών σε εργαζομένους και ευκαιριών κατάρτισης.
<P>
Αυτό το καλοκαίρι, με την υποκίνηση της γαλλικής Προεδρίας, οι Ευρωπαίοι κοινωνικοί εταίροι, οι εργοδότες και οι συνδικαλιστικές οργανώσεις συμφώνησαν σε μια κοινή θέση στην οποία αποδέχθηκαν την πρόταση της Επιτροπής ως τη βάση για συζητήσεις. Κατέθεσαν ένα πλήθος τροπολογιών στην πρόταση, ο στόχος των οποίων είναι κυρίως να διευκρινίσουν τους ορισμούς της "ενημέρωσης" και της "διαβούλευσης" και να καθιερώσουν μια διετή περίοδο στη διάρκεια της οποίας θα είναι δυνατή η σύσταση νέων ευρωπαϊκών επιτροπών επιχείρησης ή η ανανέωση των υπαρχουσών χωρίς να απαιτείται η εφαρμογή νέων κανόνων.
<P>
" Επιτροπή ανέκαθεν υποστήριζε το διάλογο μεταξύ των κοινωνικών εταίρων και, ως εκ τούτου, χαιρετίζει αυτή την πρωτοβουλία. " Επιτροπή χαιρετίζει την εποικοδομητική προσέγγιση του Κοινοβουλίου και του Συμβουλίου, χάρη στην οποία έχουν καταλήξει σε μια αξιόπιστη και δίκαιη λύση βάσει ενός συνόλου μέτρων που δημιουργήθηκαν μέσω της πρότασης από την Επιτροπή και την κοινή θέση των κοινωνικών εταίρων. Αναζητώντας μια λύση, η Επιτροπή έχει συνεργαστεί ενεργά με αμφότερες τις οργανώσεις. Ο συμβιβασμός που επετεύχθη από το Κοινοβούλιο και το Συμβούλιο ορίζει σαφέστερα τις υπερεθνικές εξουσίες των ευρωπαϊκών επιτροπών επιχείρησης και τις κυρώσεις, χωρίς να θεσπίζει έναν ελάχιστο αριθμό συμμετεχόντων εργαζομένων. Αυτός ο συμβιβασμός διατηρεί την ουσία της πρότασης της Επιτροπής. Ως εκ τούτου, η Επιτροπή μπορεί να στηρίξει το συμβιβασμό.
<SPEAKER ID="126" NAME="Valérie Létard">
Προεδρεύουσα του Συμβουλίου. - (FR) Κύριε Πρόεδρε, Επίτροπε, κ. Bushill-Matthews, κυρίες και κύριοι, συνερχόμαστε τώρα για να συζητήσουμε μια πρόταση για μια οδηγία που επηρεάζει άμεσα 880 ευρωπαϊκές επιχειρήσεις και 15 εκατομμύρια Ευρωπαίους εργαζομένους. Συνεπώς, τα διακυβεύματα είναι μεγάλα και πρέπει όλοι να προσεγγίσουμε αυτήν τη συζήτηση αναλογιζόμενοι πλήρως τις ευθύνες μας. Όπως γνωρίζετε, η πρόταση για μια οδηγία που συζητούμε απόψε αναδιατυπώνει την Οδηγία του 1994 για τις Ευρωπαϊκές Επιτροπές Επιχειρήσεων.
<P>
Το κείμενο που υποβάλλεται στο Ευρωπαϊκό Κοινοβούλιο είναι το αποτέλεσμα συλλογικής προσπάθειας, στην οποία συμμετείχαν όλοι οι ενδιαφερόμενοι σε ολόκληρη την Ευρώπη. Έχω κατά νου φυσικά την Επιτροπή, που υπέβαλε μια πρόταση για αναδιατύπωση στις 2 Ιουλίου 2008. Επίσης, έχω κατά νου τους Ευρωπαίους κοινωνικούς εταίρους, οι οποίοι, το καλοκαίρι του 2008, υπέβαλαν οκτώ κοινές προτάσεις στο πλαίσιο μιας κοινής γνωμοδότησης. Επίσης, προφανώς έχω κατά νου το Ευρωπαϊκό Κοινοβούλιο και τον εισηγητή στον οποίο ανέθεσε την εκπόνηση αυτού του κειμένου, τον κ. Bushill-Matthews, τον οποίο ευχαριστώ για την ποιότητα του έργου του. Όλοι συνεργάστηκαν με την Προεδρία του Συμβουλίου, για να καταλήξουν, χωρίς καθυστέρηση, σε ένα κείμενο που είναι αποδεκτό σε όλους. Το αποτέλεσμα αυτών των συλλογικών προσπαθειών είναι ότι βρισκόμαστε σε θέση, απόψε, να υιοθετήσουμε σε πρώτη ανάγνωση την πρόταση που αναδιατυπώνει αυτή την Οδηγία του 1994.
<P>
Εξ όσων γνωρίζω, έχει παρέλθει μεγάλο χρονικό διάστημα από τότε που μια κατάσταση όπως αυτή συνέβη στην κοινωνική σφαίρα. Αυτό είναι ενθαρρυντικό για το μέλλον. Αυτό μας ενθαρρύνει να συνεχίσουμε να συνεργαζόμαστε σε συλλογικό πνεύμα. Το κείμενο που υποβάλλεται σε εσάς απόψε είναι ένας ισόρροπος συμβιβασμός, που θα επιτρέψει την ενίσχυση του κοινωνικού διαλόγου εντός των ευρωπαϊκών επιχειρήσεων και την παροχή νέων εγγυήσεων στους εργαζόμενους των 27 κρατών μελών.
<P>
Με αυτό το κείμενο, ενισχύουμε τα προνόμια των ευρωπαϊκών επιτροπών επιχειρήσεων υιοθετώντας, ιδίως, έναν επί μακρόν αναμενόμενο νέο ορισμό της διαβούλευσης και ενημέρωσης.
<P>
Με αυτό το κείμενο, ενθαρρύνουμε τη θέσπιση νέων ευρωπαϊκών επιτροπών επιχειρήσεων, εφόσον, ακριβώς όπως το 1994, ανοίγουμε ένα παράθυρο διετίας στη διάρκεια του οποίου οι συμφωνίες που θα επιτευχθούν θα μπορούν να παρεκκλίνουν από τις νέες διατάξεις της οδηγίας.
<P>
Τέλος, με αυτό το κείμενο αυξάνουμε την ασφάλεια δικαίου εργαζομένων και επιχειρήσεων, αίροντας οιεσδήποτε αβεβαιότητες που ενδεχομένως είχαν σοβαρές συνέπειες.
<P>
Επίσης, αυτός ο στόχος της ασφάλειας δικαίου είναι ο γνώμονας του κειμένου που υποβάλλεται σε εσάς και ο οποίος διασφαλίζει τις συμφωνίες που επιτεύχθηκαν στη διάρκεια του προηγούμενου παραθύρου, που άνοιξε μεταξύ του 1994 και του 1996, μετά τη θέση σε ισχύ της τρέχουσας οδηγίας.
<P>
Σήμερα, ο συμβιβασμός επί του οποίου έχουν εργαστεί όλοι οι ενδιαφερόμενοι παράγοντες τίθεται σε ψηφοφορία εντός του Ευρωπαϊκού Κοινοβουλίου και είναι σημαντικό να υπερψηφιστεί. Αυτό είναι σημαντικό, επειδή οι συνθήκες της τρέχουσας κρίσης εκθέτουν τις επιχειρήσεις σε αυξημένο κίνδυνο αναδιάρθρωσης και, υπό τις συνθήκες αυτές, οι Ευρωπαίοι εργαζόμενοι αναμένουν από εμάς να τους παράσχουμε πρόσθετες εγγυήσεις, εγγυήσεις που θα τους καθησυχάζουν όσον αφορά το μέλλον τους.
<P>
Είναι επίσης σημαντικό να υπερψηφιστεί, επειδή οι πολίτες της Ευρώπης χρειάζονται ισχυρά μηνύματα, που καταδεικνύουν ότι η κοινωνική Ευρώπη ξεκινά ξανά το 2008 και αυτό δεν είναι μόνο θεωρητικό - ότι έχει δυνατότητα συγκεκριμένης δράσης που θα βελτιώσει την καθημερινότητά τους.
<P>
Τέλος, είναι σημαντικό να υπερψηφιστεί, επειδή πρέπει να ενθαρρυνθεί ο κοινωνικός διάλογος στην Ευρώπη, και αυτό εξαρτάται από την υλοποίηση νέων επιτροπών επιχειρήσεων και την ανάπτυξη κοινών ενεργειών που αναλαμβάνονται από τους Ευρωπαίους κοινωνικούς εταίρους ως σύνολο, όπως συνέβη σε αυτό το θέμα.
<SPEAKER ID="127" NAME="Jan Cremers">
εξ ονόματος της Ομάδας PSE. - Κύριε Πρόεδρε, υπάρχει ένα ρητό ότι οι συμβιβασμοί δεν πρέπει ποτέ να κερδίζουν τους διαγωνισμούς ομορφιάς. Εκ πρώτης όψεως, αυτό θα μπορούσε να ειπωθεί όσον αφορά την έκβαση όλων των διαπραγματεύσεων για την αναδιατύπωση της Οδηγίας για την ευρωπαϊκή επιτροπή επιχείρησης. Βάσει της έκθεσης Menrad, που υιοθετήθηκε σε αυτό το Σώμα πριν από έξι έτη, για τη νομολογία και τις εμπειρίες διοίκησης και εργατικού δυναμικού κατά τα τελευταία 12 έτη, η Ομάδα PSE πάντα ζητούσε μια φιλόδοξη αναθεώρηση της Οδηγίας.
<P>
Πάρα πολλοί εκπρόσωποι των εργαζομένων εξακολουθούν να στερούνται τα βασικά δικαιώματα ενημέρωσης και διαβούλευσης, καθώς ο εργοδότης τους αρνείται να τους τα εκχωρήσει. Κατά την άποψή μας, ωστόσο, αυτά τα δικαιώματα αποτελούν αναπόσπαστο μέρος της διάπλασης όλων των βιομηχανικών σχέσεων. " θέση του εργαζόμενου ως του σταθερού ενδιαφερόμενου που παραμένει στην εταιρεία - σε σύγκριση με την αλλαγή εργασιακών θέσεων της διοίκησης και την αδέσμευτη συμπεριφορά του νέου τύπου οικονομικού επενδυτή - πρέπει να αντικατοπτρίζεται στην εταιρική διακυβέρνηση των εταιρειών μας. Με τις συμβουλές των κοινωνικών εταίρων ενσωματωμένες στην οδηγία και τις πρόσθετες τροποποιήσεις που επιτεύχθηκαν στη διάρκεια των διαπραγματεύσεών μας, το PSE ελπίζει να προσφέρει κάποια θεμέλια για μια νέα δυναμική.
<P>
" επίσημη πολιτική διαδικασία έχει σχεδόν οριστικοποιηθεί. Τώρα επαφίεται στη διοίκηση και στο εργατικό δυναμικό να δράσουν. " συμμόρφωση με την οδηγία, που επί του παρόντος ανέρχεται σε ποσοστό 40%, εξακολουθεί να είναι υπερβολικά χαμηλή. Το PSE θεωρεί ότι αυτό δεν είναι το τέλος της ιστορίας. Είναι μια νέα αρχή. Οι Ευρωπαίοι κοινωνικοί εταίροι έχουν την τεράστια πρόκληση να πείσουν αυτές τις εταιρείες που εξακολουθούν να αρνούνται να συμμορφωθούν με την οδηγία.
<P>
Καλούμε την Ευρωπαϊκή Επιτροπή να συμβάλει σε αυτό το έργο. Χρειάζεται μια νέα εκστρατεία. Πρόσφατη έρευνα έδειξε ότι εταιρείες με επαρκή ενημέρωση, διαβούλευση και συμμετοχή των εργαζομένων λειτουργούν καλύτερα, ιδίως σε δύσκολους καιρούς. " οικονομική κρίση και οι αναδιαρθρώσεις που πρέπει να αντιμετωπίσουμε στο προσεχές μέλλον καθιστούν την ανάμειξη των εργαζομένων στη διαδικασία λήψης αποφάσεων των εταιρειών μας πιο επίκαιρη από ποτέ.
<P>
Θα ήθελα να ευχαριστήσω τον αντίπαλό μου, κ. Bushill-Matthews, για την επαγγελματική προέδρευση των διαπραγματεύσεων, τους συναδέλφους μου από τις άλλες ομάδες για την πολιτική τους αρωγή και τη γαλλική Προεδρία για την εξελιγμένη προσέγγισή της. Ας προχωρήσουμε επί το έργον.
<SPEAKER ID="128" NAME="Bernard Lehideux">
εξ ονόματος της Ομάδας ALDE. - (FR) Κύριε Πρόεδρε, κυρία Προεδρεύουσα του Συμβουλίου, Επίτροπε, η συμφωνία που επετεύχθη με το Συμβούλιο για τις επιτροπές επιχειρήσεων αποδεικνύει ότι η κοινωνική Ευρώπη που χρειαζόμαστε τόσο πολύ οικοδομείται βήμα βήμα. Αποδεικνύει επίσης ότι, σε αυτή την αναδυόμενη κοινωνική Ευρώπη, ο κοινωνικός διάλογος έχει βρει το δρόμο του.
<P>
Πράγματι, όλοι γνωρίζουν ότι αυτό το κείμενο είναι το αποτέλεσμα, πρωτίστως, παραγωγικού έργου μεταξύ των συνδικάτων και των οργανώσεων των εργαζομένων. " τρέχουσα οδηγία είχε προφανώς φθάσει στα όριά της όταν, 14 έτη μετά την υιοθέτησή της, είχαν συσταθεί επιτροπές μόνο στο ένα τρίτο των εν λόγω επιχειρήσεων και η νομική αβεβαιότητα σήμαινε ότι το Δικαστήριο έπρεπε να παρεμβαίνει σε αρκετές περιστάσεις. Εντούτοις, δεν είναι καθήκον των δικαστών να θεσπίζουν τους κανόνες, αλλά των πολιτικών να αναλαμβάνουν τις ευθύνες τους. Επιπλέον, οι τρέχουσες περιστάσεις είναι μια σκληρή υπενθύμιση της όλο και πιο σημαντικής ανάγκης διαβούλευσης με τις επιτροπές επιχειρήσεων και της ανάγκης να γίνει αυτό όσο το δυνατόν πλησιέστερα στο σημείο παραγωγής, στην περίπτωση αναδιάρθρωσης.
<P>
Για αυτό πρέπει να προχωρήσουμε και να υιοθετήσουμε τη συμφωνία στην πρώτη ανάγνωση, αφού ευχαριστήσουμε τον εισηγητή για την ποιότητα του έργου του και για το γεγονός ότι είναι καλός ακροατής.
<SPEAKER ID="129" NAME="Elisabeth Schroedter">
εξ ονόματος της Ομάδας Verts/ALE. - (DE) Κύριε Πρόεδρε, Επίτροπε, κυρία Προεδρεύουσα του Συμβουλίου, όταν η διοίκηση της Nokia στη Φινλανδία αποφάσισε να κλείσει το εργοστάσιο της Nokia στο Bochum και να μετεγκατασταθεί στη Ρουμανία, οι εργαζόμενοι που επηρεάστηκαν - 2.000 έχασαν τις εργασίες τους - το έμαθαν από την εφημερίδα.
<P>
Προκειμένου να αποτραπεί η επανάληψη μιας τέτοιας κατάστασης, είναι επιτακτικό - και θα τόνιζα αυτή την επιτακτικότητα - να τεθεί σε ισχύ η τροποποιημένη Οδηγία για την ευρωπαϊκή επιτροπή επιχείρησης, με τον νέο ορισμό της για τις διεθνικές επιχειρήσεις. Είναι πολύ λυπηρό το γεγονός ότι η Επιτροπή χρειάστηκε τόσο πολλά έτη για να το πράξει αυτό και παρακώλυε αυτόν το συμβιβασμό μέχρι τώρα.
<P>
Αυτό καταδεικνύει για μία ακόμη φορά ότι η κοινωνική Ευρώπη βρίσκεται στο κατώτατο μέρος της ημερήσιας διάταξης της Επιτροπής. Αν οι τροπολογίες είχαν τεθεί σε ισχύ νωρίτερα, μια περίπτωση όπως αυτή της Nokia δεν θα είχε συμβεί.
<P>
Αυτές οι τροπολογίες χρειάζονται επειγόντως, για να αναπληρώσουν την προηγούμενη αποτυχία δράσης, και στην πραγματικότητα είναι εκπρόθεσμες, αν λάβουμε υπ' όψιν τις νέες δομές επιχειρήσεων που διατρέχουν εθνικά σύνορα, καθώς και τις ενέργειες αυτών των επιχειρήσεων. " χαρά μου για το συμβιβασμό είναι συγκρατημένη. Εντούτοις, ως μέλος της διαπραγματευτικής επιτροπής του Κοινοβουλίου, είμαι υπέρ αυτού του συμβιβασμού, καθώς χρειαζόμαστε αυτή την οδηγία τώρα.
<P>
Απευθύνω έκκληση για μία ακόμη φορά σε όλους εσάς που προσπαθείτε τώρα να διαλευκάνετε αυτόν το συμβιβασμό ξανά. Παίζετε με τη φωτιά. Θα σήμαινε ότι θα βρισκόμασταν εσαεί στο διαπραγματευτικό τραπέζι και ότι μια περίπτωση όπως της Nokia θα συνέβαινε ξανά. Συνεπώς, είναι αναγκαίο να εφαρμόσουμε στην πραγματικότητα αυτή την ελάχιστη αξίωση στη δημοκρατία που τώρα έχουμε στην οδηγία.
<P>
Από πολιτικής άποψης, η αναθεώρηση της οδηγίας εξακολουθεί να παραμένει στην ημερήσια διάταξη. Για μία ακόμη φορά, θα έλεγα στην Επιτροπή ότι αυτό που έχουμε εδώ είναι μια προσαρμογή. " αναθεώρηση δεν έχει γίνει ακόμη και θεωρούμε ότι χρειαζόμαστε μια σωστή αναθεώρηση, η οποία ως τέτοια θα δώσει στη συνέχεια στην επιτροπή επιχείρησης αυτό που πραγματικά χρειάζεται για το μακροπρόθεσμο έργο της. Αυτό που έχουμε τώρα είναι απλώς μια προσαρμογή.
<SPEAKER ID="130" NAME="Δημήτριος Παπαδημούλης">
εξ ονόματος της Ομάδας GUE/NGL. - (EL) Κύριε Πρόεδρε, εμείς δεν συμμεριζόμαστε ως Ομάδα της Αριστεράς το κλίμα των πανηγυρισμών, γιατί ξέρουμε πολύ καλά ότι η κοινωνική Ευρώπη είναι έξω από τις προτεραιότητες και της Επιτροπής και του Συμβουλίου. Κύριοι συνάδελφοι του Ευρωπαϊκού Κοινοβουλίου, ο κοινός συμβιβασμός της BUSINESSEUROPE με τα συνδικάτα είναι πίσω από αυτά που ζητούσε το Ευρωπαϊκό Κοινοβούλιο το 2001. Eπίσης, η διαδικασία της αναδιατύπωσης περιορίζει το ρόλο του Κοινοβουλίου. Εμείς θα καταθέσουμε τροπολογίες οι οποίες στηρίζουν και προβάλλουν τα αιτήματα που στη διαπραγμάτευση προέβαλαν τα εργατικά συνδικάτα, και πιο συγκεκριμένα καλύτερη, έγκαιρη και ουσιαστική πληροφόρηση, δημοσιότητα και διαφάνεια στις συμφωνίες καθώς και ενισχυμένη συμμετοχή των εμπειρογνωμόνων των συνδικαλιστικών οργανώσεων. Δυστυχώς χάνουμε μια ευκαιρία για μια ουσιαστική βελτίωση της οδηγίας και με τη θεωρία της Realpolitik αποδεχόμαστε πολύ λιγότερα από αυτά που χρειάζονται οι εργαζόμενοι.
<SPEAKER ID="131" NAME="Jean Louis Cottigny" AFFILIATION="PSE">
(FR) Κύριε Πρόεδρε, κυρία Προεδρεύουσα του Συμβουλίου, Επίτροπε, πρώτον θα ήθελα να συγχαρώ τον κ. Bushill-Matthews, που μας έδωσε ένα εξαιρετικό μάθημα δημοκρατίας ως ο κομιστής του μηνύματος της Επιτροπής Απασχόλησης και Κοινωνικών Υποθέσεων στη διάρκεια του τριμερούς διαλόγου. Σήμερα, ο τριμερής διάλογος έχει λάβει χώρα. Οι εταίροι έχουν προσπαθήσει να καταλήξουν σε συμφωνία.
<P>
Θα ήθελα επίσης να συγχαρώ εσάς, Επίτροπε, επειδή, σε μια δεδομένη στιγμή, κατορθώσατε να διασφαλίσετε ότι ο ρόλος του Κοινοβουλίου ως συννομοθέτη κατά κάποιον τρόπο δεν μας αναγνωρίστηκε, εφόσον, μέσω μιας συμφωνίας που επετεύχθη από τους κοινωνικούς εταίρους, μας κάνατε να δούμε ότι μόνο τα σημεία που εθίγησαν από αυτούς θα μπορούσαν να συζητηθούν από εμάς.
<P>
Το σημαντικό τώρα είναι να επιτύχει αυτός ο τριμερής διάλογος. Έχει λάβει χώρα και τώρα είμαστε σε θέση να εξασφαλίσουμε ότι αυτό το κείμενο υιοθετείται στην πρώτη ανάγνωση. Ωστόσο, αυτό δεν πρέπει να σημαίνει ότι μια αναθεώρηση αποκλείεται και αυτό δεν πρέπει να σημαίνει ότι αποτρεπόμαστε από την επακόλουθη σκέψη για το πώς μπορούμε να επιτύχουμε μια πλήρη αναθεώρηση, με την υποστήριξη όλων, ή σχεδόν όλων, των κοινωνικών εταίρων.
<P>
Πιστεύω ότι σε αυτό το πνεύμα πρέπει να δράσουμε. Φυσικά, αύριο, στην πρώτη ανάγνωση, πρέπει να κερδίσουμε την υπόθεσή μας, αλλά είναι προφανές, επίσης, ότι πρέπει να εξετάσουμε πώς εφαρμόζεται όλο αυτό και πώς θα μπορέσουμε να εξασφαλίσουμε ότι θα πραγματοποιηθεί μια αναθεώρηση.
<SPEAKER ID="132" NAME="Siiri Oviir" AFFILIATION="ALDE">
(ET) Κύριε Πρόεδρε, κυρία Προεδρεύουσα του Συμβουλίου, κυρίες και κύριοι. Πρώτον, θα ήθελα να ευχαριστήσω τον εισηγητή για την εποικοδομητική προσέγγισή του στην αναθεώρηση της οδηγίας.
<P>
" αναδιατύπωση της εν λόγω οδηγίας ήγειρε επίσης ορισμένα νομικά θέματα σχετικά με τις δυνατότητές μας για δράση. Φαίνεται ότι, με τη συνδρομή του εισηγητή, αυτά έχουν τώρα επιλυθεί.
<P>
Ωστόσο, η αναθεώρηση της Οδηγίας για την ευρωπαϊκή επιτροπή επιχείρησης είναι επί μακρόν ένα σημαντικό θέμα τόσο για τις εταιρείες όσο και για τα συνδικάτα. Είναι αξιέπαινο το γεγονός ότι τα μέρη της αγοράς εργασίας κατέληξαν σε συμφωνία αυτό το καλοκαίρι. Αυτό επίσης θα καταστήσει ευκολότερο για εμάς στο Κοινοβούλιο να ολοκληρώσουμε με επιτυχία την επεξεργασία αυτού του θέματος.
<P>
Χωρίς να αμφισβητώ την ανάγκη αναδιατύπωσης της οδηγίας επί του παρόντος και σε αυτή την κατάσταση, πιστεύω εντούτοις ότι μια αναθεωρημένη και επικαιροποιημένη έκδοση της οδηγίας πρέπει να υποβληθεί στη νομοθετική διαδικασία στο μέλλον, δηλαδή στη διάρκεια της περιόδου του επόμενου Ευρωπαϊκού Κοινοβουλίου.
<P>
Ωστόσο, σήμερα, ως η εκπρόσωπος μιας μικρής χώρας, δεν μπορώ να συμφωνήσω με την πρόταση της Επιτροπής ότι η συμμετοχή μιας ειδικής επιτροπής πρέπει να εξαρτάται από τον αριθμό εργαζομένων σε μια εταιρεία. Μια τέτοια απαίτηση θα μπορούσε να οδηγήσει σε μια κατάσταση στην οποία ορισμένα κράτη μέλη μένουν χωρίς κανέναν εκπρόσωπο των συμφερόντων τους στις διαπραγματεύσεις.
<SPEAKER ID="133" NAME="Proinsias De Rossa" AFFILIATION="PSE">
Κύριε Πρόεδρε, χαιρετίζω τη συμφωνία σε πρώτη ανάγνωση για την αναδιατύπωση της ευρωπαϊκής επιτροπής επιχείρησης, που οφειλόταν σε μεγάλο βαθμό στην ικανότητα του σκιώδους εισηγητή μας, κ. Cremers. Διανύουμε μια επιτεινόμενη οικονομική κρίση, που είναι μια κρίση του συστήματος και όχι απλώς μέσα στο σύστημα.
<P>
" συνέχιση της σημερινής κατάστασης δεν είναι δυνατή και τόσο οι εργοδότες όσο και οι κυβερνήσεις πρέπει να αποδεχθούν ότι, σε αυτήν τη συγκυρία κρίσης, οι εργαζόμενοι πρέπει να έχουν μεγαλύτερο δικαίωμα έκφρασης για τα τεκταινόμενα στον εργασιακό τους χώρο. Οποιαδήποτε άλλη προσέγγιση δεν θα είναι αποδεκτή.
<P>
" τυφλή πίστη στις ανεξέλεγκτες αγορές και στον ανταγωνισμό έχει αποτύχει παταγωδώς και τώρα είναι καιρός η Ευρώπη να επιδείξει μεγαλύτερο θάρρος στη δημιουργία ενός νέου κοινωνικού συμβολαίου μεταξύ εργαζομένων και επιχειρήσεων και τα κράτη μέλη και η Ευρώπη να οικοδομήσουν μια νέα κοινωνική οικονομία της αγοράς, όπως προβλέπεται στη Συνθήκη της Λισαβόνας.
<SPEAKER ID="134" NAME="Harald Ettl" AFFILIATION="PSE">
(DE) Κύριε Πρόεδρε, μια αναθεώρηση της Οδηγίας για την ευρωπαϊκή επιτροπή επιχείρησης επιβαλλόταν από το 1999. Αυτό έχει οδηγήσει σε μια διαδικασία αναδιατύπωσης - πολύ ανεπαρκή για ένα ταχέως μεταβαλλόμενο βιομηχανικό τοπίο. Εύλογα απαιτεί μια βελτίωση στην ενημέρωση και τη διαβούλευση ως εργαλεία για τη δημιουργία μιας επιχειρηματικής κουλτούρας που μειώνει τις διενέξεις. Αυτό είναι βασικό. Οι διεθνικές αποφάσεις ανήκουν στη συμβουλευτική επιτροπή της ευρωπαϊκής επιτροπής επιχείρησης. " εφαρμογή αυτής της εγγενώς αναποτελεσματικής οδηγίας πρέπει να ενισχυθεί νομικά και αυτό πρέπει να συνδεθεί με κυρώσεις, προκειμένου να διασφαλιστεί ότι είναι δυνατή η εφαρμογή της οδηγίας. Αυτό πρέπει να συμβεί ώστε οι αποφάσεις του ΔΕΚ να μην μπορούν πλέον απλώς να αγνοούνται.
<P>
Παρά την πραγματοποίηση μιας μικρής προόδου, μια αναθεώρηση θα είναι απαραίτητη σε έως τρία έτη. Θα μπορούσαμε, και θα έπρεπε, να το είχαμε κάνει αυτό τώρα, προκειμένου, σε κάποιο βαθμό, να αντεπεξέλθουμε στη βιομηχανική πολιτική πραγματικότητα και σε αυτή την ταχεία κατάσταση μεταβολής. Ωστόσο - και αυτό είναι το σημαντικό σημείο - τουλάχιστον κάτι συμβαίνει.
<SPEAKER ID="135" NAME="Silvia-Adriana Ţicău" AFFILIATION="PSE">
(RO) " ευρωπαϊκή επιτροπή επιχείρησης και η διαδικασία για την ενημέρωση και τη διαβούλευση με τους εργαζομένους σε επιχειρήσεις ή ομίλους επιχειρήσεων είναι ζωτικά μέσα προστασίας των εργαζομένων.
<P>
Οι επιτροπές επιχειρήσεων πρέπει να είναι εξαιρετικά ενεργοί, ιδίως σε περιστάσεις όπου οι εταιρείες αναδιαρθρώνονται. Στην περίπτωση πολυεθνικών εταιρειών ή ομίλων εταιρειών, είναι ουσιώδες να ζητείται και η γνώμη των εργαζομένων της εταιρείας στο κράτος μέλος όπου γίνονται οι απολύσεις και οι εργαζόμενοι να έχουν θέση στο διαπραγματευτικό τραπέζι. Στην περίπτωση όπου ένας όμιλος εταιρειών λαμβάνει σημαντικές αποφάσεις που αφορούν το μέλλον της εταιρείας και των εργαζομένων της, οι εργαζόμενοι της εταιρείας στο κράτος μέλος όπου λαμβάνει χώρα η αναδιάρθρωση πρέπει να ενημερώνονται και πρέπει να μπορούν να συμμετέχουν και να επηρεάζουν την απόφαση που λαμβάνεται.
<P>
Μέχρι τώρα, η Ευρωπαϊκή Κοινότητα έχει παράσχει οικονομική βοήθεια μόνο στις εταιρείες που υφίστανται αναδιάρθρωση. Πιστεύω ότι αυτή η βοήθεια πρέπει επίσης να παρασχεθεί στους εργαζομένους που έχουν απολυθεί.
<SPEAKER ID="136" NAME="Stephen Hughes" AFFILIATION="PSE">
Κύριε Πρόεδρε, πρώτον, πολλές ευχαριστίες στον εισηγητή. Παρότι οι τροπολογίες που ψηφίστηκαν μέσω της επιτροπής δεν ήταν εκείνο που επιθυμούσε - στην πραγματικότητα, δεν επιθυμούσε καμία τροπολογία - εντούτοις, υπερασπίστηκε τη θέση της επιτροπής στις διαπραγματεύσεις που οδήγησαν σε αυτήν τη συμφωνία σε πρώτη ανάγνωση.
<P>
Πολλές ευχαριστίες επίσης στον κ. Cremers, τον σκιώδη εισηγητή μας, που ήταν ο πραγματικός αρχιτέκτονας του περιεχομένου της συμφωνίας. Οι τρεις προσθήκες στα σημεία που συμφωνήθηκαν από τους κοινωνικούς εταίρους στη σημείωση γνωμοδότησής τους - επί των κυρώσεων, επί της διεθνικότητας και επί της άρσης του ορίου για τον ειδικό διαπραγματευτικό φορέα - είναι σημαντικές αυτές καθ' εαυτές, αλλά πολλοί από εμάς, όπως έχει ειπωθεί, εξακολουθούμε να αισθανόμαστε εξαπατημένοι από αυτή την αναδιατύπωση.
<P>
Μας δόθηκαν υποσχέσεις για μια πλήρη αναθεώρηση της οδηγίας σχεδόν πριν από 10 έτη. Άλλες σοβαρές ελλείψεις πρέπει να αντιμετωπιστούν και επιμένουμε ότι η Επιτροπή πρέπει να προτείνει αυτή την πλήρη αναθεώρηση στη διάρκεια της επόμενης εντολής.
<P>
Μια άλλη σοβαρή ανησυχία σχετικά με το χειρισμό αυτής της αναδιατύπωσης ήταν η σύγκλιση μεταξύ του κοινωνικού διαλόγου και των νομοθετικών οδών. Υπήρξε διαβούλευση με τους κοινωνικούς εταίρους σύμφωνα με το άρθρο 139 και τελικά κατέστησαν σαφή την ανικανότητα ή την απροθυμία τους να διαπραγματευτούν μια συμφωνία πλαίσιο. Ωστόσο, καθώς ξεκινήσαμε το νομοθετικό έργο μας, έδειξαν ότι θα ήθελαν να ανοίξουν διαπραγματεύσεις. Κατόπιν, συμφώνησαν μια σημείωση γνωμοδότησης, που δεν έχει καμία θέση στις Συνθήκες, αλλά η οποία έδωσε στον εισηγητή μας, τον κ. Bushill-Matthews, την ευκαιρία να υποκριθεί ότι είναι διαλλακτικός, αποδεχόμενος το περιεχόμενο της σημείωσης, αλλά τίποτα περισσότερο.
<P>
Αντί να λειτουργήσει ως κίνητρο για το έργο μας, αυτή η σημείωση γνωμοδότησης έγινε σχεδόν τροχοπέδη. Οι διαδικασίες των άρθρων 139 και 138 πρέπει να παραμείνουν σαφώς διαχωρισμένες. Είναι σφάλμα αν κάποια υπονομεύει ή περιορίζει την άλλη και είναι αποστολή της Επιτροπής να εξασφαλίσει αυτόν το διαχωρισμό. Ακόμα και τώρα, μια παρόμοια σύγκλιση επιτρέπεται να εκτροχιάσει μια νομοθετική τροπολογία την οποία ζητούμε, για να αντιμετωπιστεί το πρόβλημα των τραυματισμών από βελόνες.
<P>
Επαναλαμβάνω, αυτό είναι επικίνδυνο και μπορεί να οδηγήσει μόνο σε δυσαρέσκεια και δυσπιστία μεταξύ των κοινωνικών εταίρων και του Κοινοβουλίου. Εντούτοις, αυτό είναι ένα βήμα προόδου ως προς τα δικαιώματα ενημέρωσης και διαβούλευσης για τους εργαζομένους και το χαιρετίζω.
<SPEAKER ID="137" NAME="Ewa Tomaszewska" AFFILIATION="UEN">
- (PL) Κύριε Πρόεδρε, τη στιγμή της εφαρμογής της, η Οδηγία που θέσπιζε τις ευρωπαϊκές επιτροπές επιχειρήσεων εκπροσωπούσε ένα σημαντικό βήμα προόδου όσον αφορά την εδραίωση του κοινωνικού διαλόγου εντός της οικονομίας. Επίσης, επέτρεψε την αύξηση της παραγωγικότητας διατηρώντας παράλληλα την κοινωνική αρμονία.
<P>
Έπειτα από αρκετές δεκαετίες εμπειρίας, οι κοινωνικοί εταίροι έχουν τώρα προσδιορίσει τρόπους με τους οποίους θα μπορούσε να αναδιατυπωθεί η Οδηγία και να γίνει πιο συγκεκριμένη. Ο ρόλος των μελών των επιτροπών επιχειρήσεων στη διαδικασία ενημέρωσης και διαβούλευσης με το εργατικό δυναμικό θα όφειλε να οριστεί με μεγαλύτερη σαφήνεια. Μια συμφωνία μεταξύ των κοινωνικών εταίρων και διαπραγματεύσεις που βασίζονται στην καλή πίστη και στην αξιόπιστη ενημέρωση είναι απόλυτα επιθυμητές, ιδίως σε καιρούς κρίσης. " αξία του κοινωνικού διαλόγου, της εξεύρεσης λύσεων μέσω συζήτησης και διαπραγμάτευσης, καθώς και της ευαισθητοποίησης για τα συμφέροντα του άλλου συμβαλλόμενου, όλα υποδεικνύουν την ανάγκη σεβασμού των αποτελεσμάτων αυτού του διαλόγου. Συνεπώς, απαιτείται η αποδοχή συμφωνιών που επιτυγχάνονται μεταξύ οργανώσεων των εργαζομένων και των συνδικάτων σε ευρωπαϊκό επίπεδο.
<P>
Συγχαίρω τον εισηγητή και προσβλέπω στην αναθεώρηση του αντικτύπου της Οδηγίας στο μέλλον.
<SPEAKER ID="138" NAME="Ilda Figueiredo" AFFILIATION="GUE/NGL">
(PT) Λυπούμαι που χάνουμε αυτή την ευκαιρία βελτίωσης αυτής της οδηγίας για την ευρωπαϊκή επιτροπή επιχείρησης με πιο εμπεριστατωμένο και ουσιώδη τρόπο. Στην πραγματικότητα, αυτό προβλέφθηκε το 2001, όταν υιοθετήθηκε η έκθεση Menrad, στην οποία συμμετείχα εγώ η ίδια. Για αυτό επιμείναμε στην κατάθεση και την ψηφοφορία επί ορισμένων τροπολογιών οι οποίες στοχεύουν να ενισχύσουν το δικαίωμα ενημέρωσης και διαβούλευσης με τους εκπροσώπους των εργαζομένων σε όλες τις περιπτώσεις, περιλαμβανομένου του δικαιώματος αρνησικυρίας, ιδίως όπου υπάρχουν λειτουργίες αναδιάρθρωσης και προσπάθειες μετεγκατάστασης εταιρειών, ιδιαίτερα διεθνικών εταιρειών, στις οποίες τα δικαιώματα των εργαζομένων δεν γίνονται σεβαστά.
<P>
Θα ήταν καλό αν αυτές οι τροπολογίες μπορούσαν να υιοθετηθούν, καθώς θα ενδυνάμωναν την οδηγία για την ευρωπαϊκή επιτροπή επιχείρησης.
<SPEAKER ID="139" NAME="Karin Jöns" AFFILIATION="PSE">
(DE) Κύριε Πρόεδρε, η ομάδα μου και εγώ θα θέλαμε επίσης να είχαμε δει περισσότερα από αυτά που παράγονται τώρα, αλλά νομίζω, εντούτοις, ότι έχουμε επιτύχει πολλά και έχουμε προωθήσει τη συμφωνία σε ευρωπαϊκό επίπεδο κατά ένα βήμα. Ένα πράγμα είναι σαφές: στο μέλλον, η ευρωπαϊκή επιτροπή επιχείρησης πρέπει να ενημερώνεται και να ζητείται η γνώμη της πριν από οιαδήποτε απόφαση - και αυτό είναι το σημαντικό σημείο - πριν να ληφθεί οιαδήποτε απόφαση που αφορά την αναδιάρθρωση και τότε δεν θα το πληροφορείται αυτό μέσω της εφημερίδας.
<P>
Ωστόσο, θα ήθελα να πω κάτι με πολλή σαφήνεια στην Επιτροπή: το χάος που βιώσαμε όταν αποφασίζαμε ποιος διαπραγματεύεται στην πραγματικότητα εδώ δεν πρέπει να συμβεί ξανά. Πρέπει να υπάρχει σαφής διάκριση μεταξύ του κοινωνικού διαλόγου και του Ευρωπαϊκού Κοινοβουλίου. Ορισμένες φορές, έχουμε την αίσθηση ότι τα δικαιώματα αυτού του Σώματος εκμηδενίζονται. Αυτό δεν πρέπει να συμβεί στο μέλλον.
<SPEAKER ID="140" NAME="Valérie Létard">
Προεδρεύουσα του Συμβουλίου. - (FR) Κύριε Πρόεδρε, κυρίες και κύριοι, η αναδιατύπωση της Οδηγίας για την ευρωπαϊκή επιτροπή επιχείρησης είναι θετική είδηση.
<P>
Υποδεικνύει ότι η κοινωνική Ευρώπη πραγματοποιεί πρόοδο και ότι η πρόοδος είναι δυνατή όσον αφορά τη βελτίωση των δικαιωμάτων των Ευρωπαίων εργαζομένων στην ενημέρωση και τη διαβούλευση. Υποδεικνύει επίσης πόσο πολύτιμη είναι η συμμετοχή των κοινωνικών εταίρων. Χωρίς αυτήν, αναμφίβολα δεν θα είχαμε επιτύχει ένα τέτοιο αποτέλεσμα. Τέλος, υποδεικνύει την ποιότητα του έργου και τη συνεργασία μεταξύ των τριών θεσμικών οργάνων - της Επιτροπής, του Κοινοβουλίου και του Συμβουλίου - εφόσον, αν το Κοινοβούλιο το αποφασίσει αύριο, θα έχουμε επιτύχει συμφωνία σε πρώτη ανάγνωση και μπορούμε μόνο να είμαστε ικανοποιημένοι για αυτό.
<P>
Αν συμβεί αυτό, είμαι ευγνώμων σε εσάς, κ. Πρόεδρε.
<SPEAKER ID="141" NAME="Vladimír Špidla" LANGUAGE="CS">
" πρόοδος είναι δύσκολη αλλά όχι αδύνατη. Νομίζω ότι το ιστορικό του σχεδίου οδηγίας για τις επιτροπές επιχειρήσεων είναι απόδειξη αυτού. Δεν ήταν μια εύκολη διαδρομή και θα ήθελα να τονίσω ιδίως το ρόλο των κοινωνικών εταίρων και το ρόλο του εισηγητή κ. Bushill-Matthews, καθώς και του σοσιαλδημοκράτη συναδέλφου του κ. Cremers. Κατά την άποψή μου, η συζήτηση έχει καταδείξει σαφώς ότι το νομοσχέδιο είναι έτοιμο για την ψηφοφορία και νομίζω επίσης ότι αυτή είναι μια πραγματικά καλή έκθεση για την κοινωνική Ευρώπη.
<SPEAKER ID="142" NAME="Philip Bushill-Matthews">
εισηγητής. - Κύριε Πρόεδρε, καθώς γνωρίζουν οι συνάδελφοι, είμαι ένθερμος οπαδός του κοινωνικού διαλόγου και των επιτροπών επιχείρησης και χαίρομαι που υπήρξε συμφωνία κατά την πρώτη ανάγνωση, ώστε η ασφάλεια δικαίου να μπορέσει να επικρατήσει για όλους τους κοινωνικούς εταίρους.
<P>
" άποψή μου είναι ότι θα είχαμε επιτύχει συμφωνία σε πρώτη ανάγνωση, ακόμα και αν δεν είχαμε προβεί σε αυτήν τη συγκεκριμένη διαδικασία. Εφόσον ο Stephen Hughes επέλεξε να δώσει μια αρκετά διαστρεβλωμένη έκδοση του τρόπου με τον οποίο επιτεύχθηκε αυτό, θα ήθελα απλώς να ανασκευάσω την πλάνη, ούτως ώστε το μέλλον να δείξει πώς φθάσαμε στο σημείο όπου βρισκόμαστε. Οι κοινωνικοί εταίροι οπωσδήποτε ζήτησαν από όλους μας να μην καταθέσουμε τροπολογίες και τα συνδικάτα αναμφισβήτητα μου επιβεβαίωσαν πως, σε ό,τι τα αφορούσε, οι άλλες ομάδες θα το σέβονταν απολύτως αυτό. Αυτό που δεν περίμενα και δεν γνώριζα ήταν ότι, ενώ καλούσαν την ομάδα μας να μην καταθέσει τροπολογίες, στην πραγματικότητα καλούσαν τους σοσιαλιστές να καταθέσουν τροπολογίες. Ως εκ τούτου, είχαμε μια πολύ διαστρεβλωμένη ισορροπία στην επιτροπή. Αν είχαμε προσέλθει στο Κοινοβούλιο πρώτα και είχαν όλοι οι συνάδελφοι την ευκαιρία να συζητήσουν το θέμα, νομίζω ότι και πάλι θα είχαμε συμφωνία, αλλά θα ήταν ελαφρώς διαφορετική.
<P>
Τούτου δοθέντος, επιτρέψτε μου να καθησυχάσω τους συναδέλφους: Δεν προτείνω την άρση της συμφωνίας που έχουμε. Είναι σημαντικό ότι υπάρχει συμφωνία και έχω την πεποίθηση ότι θα υιοθετηθεί αύριο. Ωστόσο, αποτελεί υπέρτατη ειρωνεία ότι, επί ενός ζητήματος που αφορά την αμοιβαία εμπιστοσύνη μεταξύ εργαζόμενου και εργοδότη, καθώς και την αρμονία και τη συνεργασία μεταξύ αμφότερων των πλευρών της βιομηχανίας, ένας από τους κοινωνικούς εταίρους προσεγγίζει το θέμα με πολύ διαφορετικό τρόπο.
<P>
Ελπίζω ότι πρόκειται για μεμονωμένο επεισόδιο, επειδή ο κοινωνικός διάλογος πρέπει να προχωρήσει με εμπιστοσύνη σε αμφότερες τις πλευρές. Ωστόσο, σε αυτή την περίπτωση υπήρξε ένα βήμα οπισθοδρόμησης από αυτή την άποψη και ελπίζω ότι αυτό δεν θα συμβεί ποτέ ξανά.
<SPEAKER ID="143" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη.

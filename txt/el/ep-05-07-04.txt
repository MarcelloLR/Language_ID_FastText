<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη, 23 Ιουνίου 2005. 
<SPEAKER ID="3" LANGUAGE="" NAME="Πρόεδρος." AFFILIATION="(Το Σώμα, όρθιο, τηρεί ενός λεπτού σιγή)">
<P>
   Κυρίες και κύριοι, μια τρομερή τραγωδία χτύπησε την οικογένεια του συναδέλφου μας Filip Adwent: όπως γνωρίζετε, εκείνος, η κόρη του, ο πατέρας του και η μητέρα του σκοτώθηκαν σε αυτοκινητιστικό ατύχημα το Σάββατο, 18 Ιουνίου. Το Κοινοβούλιο έχασε ένα συνάδελφο, έναν εξαίρετο βουλευτή, ένα μέλος της Επιτροπής Γεωργίας και Ανάπτυξης της Υπαίθρου, αντιπρόεδρο της αντιπροσωπείας στην κοινοβουλευτική επιτροπή συνεργασίας ΕΕ-Ουκρανίας και αναπληρωτή στην Επιτροπή Μεταφορών και Τουρισμού. Πιστεύω ότι όλοι όσοι εργάστηκαν μαζί του σε αυτές τις επιτροπές και όλοι μας γενικά θυμόμαστε τη σοβαρή δουλειά του και την αφοσίωσή του στο Κοινοβούλιο.
<P>
Ο Filip Adwent ήταν ιατρός στο επάγγελμα. Ήταν γνωστός για την αίσθηση δικαίου του και την πεποίθηση με την οποία αγωνιζόταν για αυτό που πίστευε. Για πολλά χρόνια συμμετείχε στην οργάνωση ανθρωπιστικής βοήθειας για τους φτωχούς και τους μειονεκτούντες στην Πολωνία. Αυτήν την οδυνηρή στιγμή, το Κοινοβούλιο θα ήθελε να εκφράσει τα συλλυπητήριά του στη σύζυγό του, την κ. Adwent, και σε όλη την οικογένειά του – στα εναπομείναντα μέλη της οικογένειάς του.
<SPEAKER ID="4" LANGUAGE="" NAME="Πρόεδρος." AFFILIATION="ο">
<P>
Θα ήθελα να σας υπενθυμίσω ότι αυτή η ταινία συμβολίζει την «Παγκόσμια έκκληση για δράση ενάντια στη φτώχεια» που ξεκίνησε ο Πρόεδρος της Βραζιλίας, κ. da Silva, στο Πόρτο Αλέγκρε τον Ιανουάριο του 2005.
<P>
Έκτοτε, περισσότερες από 600 μη κυβερνητικές οργανώσεις σε όλο τον κόσμο, συμπεριλαμβανομένων των μεγαλύτερων οργανώσεων, συμμετέχουν σε αυτήν την εκστρατεία και προσπαθούν να εξασφαλίσουν τη στήριξη των κυβερνήσεων και των δημόσιων προσώπων.
<P>
Είναι τώρα η σειρά μας, η σειρά του Ευρωπαϊκού Κοινοβουλίου, και για τον σκοπό αυτόν επιλέξαμε αυτήν την εβδομάδα των συνεδριάσεων της Ολομέλειας, η οποία συμπίπτει με την έναρξη της διάσκεψης κορυφής της G8 την Τετάρτη στο Gleneagles.
<P>
Γνωρίζετε επίσης ότι, φέτος, η Ευρωπαϊκή Ένωση θα συνεισφέρει 46 000 εκατ. ευρώ στην αναπτυξιακή βοήθεια, και αυτό σημαίνει ότι η Ευρωπαϊκή Ένωση είναι ο μεγαλύτερος χορηγός του κόσμου σε αυτόν τον τομέα.
<P>
Ασφαλώς, μπορούμε να είμαστε υπερήφανοι για αυτό, αλλά ίσως θα έπρεπε να εξετάσουμε τη σχετική σημασία αυτού του ποσού – των 46 000 εκατ. ευρώ. Παρακαλώ να έχετε υπόψη ότι τα 70 ευρώ που πληρώνει κάθε Ευρωπαίος κάθε χρόνο στις πλούσιες χώρες για τους σκοπούς της αναπτυξιακής βοήθειας ισοδυναμεί με την τιμή ενός φλιτζανιού καφέ την εβδομάδα. Αυτό σημαίνει η προσπάθειά μας με σχετικούς όρους: είναι η τιμή ενός φλιτζανιού καφέ την εβδομάδα για κάθε κάτοικο των πλούσιων χωρών· η γενναιοδωρία μας δεν προχωρεί πιο μακριά από αυτό.
<P>
Το Συμβούλιο του Ιουνίου ενέκρινε την απόφαση να αυξηθεί η αναπτυξιακή βοήθεια της ΕΕ σε 66 000 εκατ. ευρώ το 2010, δηλαδή από 46 σε 66, που είναι η τιμή ενάμισι φλιτζανιού καφέ. Ωστόσο, πρέπει να περιμένουμε πέντε χρόνια για αυτό.
<P>
Πιστεύω ότι αυτό είναι το φιλόδοξο μήνυμα που στέλνει η Ευρωπαϊκή Ένωση στη διάσκεψη κορυφής της G8 αυτήν την εβδομάδα, αλλά πρέπει να θυμόμαστε επίσης ότι για τον σκοπό αυτόν θα χρειαστούμε έναν προϋπολογισμό που ακόμη δεν έχουμε.
<P>
Την Τετάρτη το πρωί, θα διεξαχθεί συζήτηση σχετικά με την Αφρική, σχετικά με τις προκλήσεις της παγκοσμιοποίησης και επίσης, φυσικά, σχετικά με αυτήν την εκστρατεία κατά της φτώχειας, στην οποία θα συμμετάσχουν οι Jack Straw, Hilary Benn και Louis Michel.
<P>
Η λευκή ταινία είναι το σύμβολο αυτής της εκστρατείας, και, μετά τη συζήτηση, όλοι όσοι θα έχουν μιλήσει σε αυτήν και εγώ προσωπικά, εξ ονόματος όλων μας, θα υπογράψουμε μια δεύτερη λευκή ταινία ως ένδειξη της στήριξής μας· αυτή η ταινία θα κοπεί, και ο Hilary Benn θα την πάει στο Gleneagles.
<P>
Ωστόσο, θα χρειαστούμε τη στήριξη όλων σας, και, για τον σκοπό αυτόν, θα ήθελα να υπογράψετε τη λευκή ταινία στην είσοδο της αίθουσας ως ένδειξη της δράσης σας και της βούλησής σας να καταπολεμήσετε τη φτώχεια, ώστε ο Hilary Benn να μπορέσει να παρουσιάσει ένα σθεναρό μήνυμα από το Κοινοβούλιο στο Gleneagles.
<SPEAKER ID="5" LANGUAGE="" NAME="Πρόεδρος." AFFILIATION="Δευτέρα:">
<P>
   Το τελικό σχέδιο της ημερήσιας διάταξης για την παρούσα περίοδο συνόδου που κατάρτισε η Διάσκεψη των Προέδρων κατά τη συνεδρίαση της Πέμπτης, 30 Ιουνίου σύμφωνα με τα άρθρα 130 και 131 του Κανονισμού έχει διανεμηθεί. Έχουν προταθεί αρκετές τροποποιήσεις, τις οποίες θα εξετάσουμε μέρα προς μέρα.
<P>
Η Ομάδα της Συμμαχίας Φιλελευθέρων και Δημοκρατών για την Ευρώπη έχει ζητήσει η έκθεση του κ. Lauk σχετικά με την ετήσια έκθεση της Ευρωπαϊκής Κεντρικής Τράπεζας για το 2004 και η έκθεση του κ. Maaten σχετικά με την εφαρμογή της στρατηγικής πληροφόρησης και επικοινωνίας για το ευρώ και την Οικονομική και Νομισματική Ένωση να συζητηθούν από κοινού. 
<SPEAKER ID="6" LANGUAGE="EN" NAME="Jules Maaten (ALDE )." AFFILIATION="">
<P>
    Κύριε Πρόεδρε, τα δύο θέματα –η έκθεση Lauk για την Ευρωπαϊκή Κεντρική Τράπεζα και η έκθεση για τη στρατηγική επικοινωνίας για το ευρώ– αρχικά επρόκειτο να αποτελέσουν αντικείμενο κοινής συζήτησης. Αυτό ήταν εύλογο, διότι ο Πρόεδρος της Ευρωπαϊκής Κεντρικής Τράπεζας, κ. Trichet, θα ήταν παρών στη συζήτηση. Όταν, αργότερα, αυτά τα δύο θέματα χωρίστηκαν, τούτο σήμαινε ότι ο Πρόεδρος Trichet θα ήταν παρών μόνο για την έκθεση Lauk και άρα δεν θα μπορούσε να συζητήσει μαζί μας τη στρατηγική επικοινωνίας για το ευρώ. Αυτό είναι δυστύχημα τόσο για εμάς όσο και για τον Πρόεδρο Trichet ο οποίος, όπως αντιλαμβάνομαι, ενδιαφέρεται ζωηρά να λάβει μέρος σε αυτή τη συζήτηση. Είναι περισσότερο εύλογο να έχουμε κοινή συζήτηση για τις δύο εκθέσεις, για να επιτρέψουμε στον Πρόεδρο Trichet να συμμετάσχει όσον αφορά και τις δύο εκθέσεις, αντί να συμμετάσχει μόνο στην ετήσια έκθεση της Ευρωπαϊκής Κεντρικής Έκθεσης. Αυτός είναι ο λόγος για το αίτημά μας. 
<SPEAKER ID="7" LANGUAGE="" NAME="Pervenche Berès (PSE )," AFFILIATION="Πρόεδρος της Επιτροπής Οικονομικών και Νομισματικών Θεμάτων">
<P>
    Κύριε Πρόεδρε, επιτρέψτε μου να σας διαβεβαιώσω και να διαβεβαιώσω επίσης τον κ. Maaten ότι θεωρώ τον εαυτό μου πλήρες μέλος της Σοσιαλιστικής Ομάδας στο Ευρωπαϊκό Κοινοβούλιο και ως εκ τούτου δεν λαμβάνω τον λόγο εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, αλλά ως πρόεδρος της επιτροπής που είναι αρμόδια για τις εν λόγω δύο εκθέσεις. Βασικά, το αίτημα που πρόκειται να εξετάσουμε για τροποποίηση της ημερήσιας διάταξης είναι κάπως παράδοξο, εφόσον η στρατηγική που εφάρμοσαν οι εισηγητές και η Επιτροπή, αποσκοπούσε εξ ολοκλήρου στη διεξαγωγή μιας κοινής συζήτησης επί των δύο αυτών κειμένων, δηλαδή την πολιτική της Κεντρικής Τράπεζας και τη στρατηγική πληροφόρησης και επικοινωνίας για το ευρώ. Η προβλεπόμενη ημερήσια διάταξη, με τη μια έκθεση να διαδέχεται την άλλη, φανερώνει αυτή την πρόθεση. Υπάρχει ωστόσο κάτι περίεργο στο όλο ζήτημα. Πώς προέκυψε στην ημερήσια διάταξή μας η ιδέα να πραγματοποιηθούν δύο ξεχωριστές συζητήσεις αντί για μία κοινή; Ελπίζω ότι η ψήφος της ολομέλειας θα επαναφέρει τα πράγματα στη θέση τους, όπως υπαγορεύει η λογική. 
<SPEAKER ID="8" LANGUAGE="" NAME="" AFFILIATION="(Το Σώμα εγκρίνει την πρόταση της Ομάδας ALDE)">
<P>
 Κατά τη συνεδρίαση της 10ης Μαΐου, η έκθεση του κ. Busk σχετικά με την πρόταση κανονισμού όσον αφορά τα έκτακτα μέτρα για τη στήριξη της αγοράς παραπέμφθηκε στην Επιτροπή Γεωργίας και Ανάπτυξης της Υπαίθρου, σύμφωνα με το άρθρο 52. Η επιτροπή ζητά τώρα να παραπεμφθεί εκ νέου στην επιτροπή σύμφωνα με τα άρθρα 52 και 168 του Κανονισμού. 
<SPEAKER ID="9" LANGUAGE="" NAME="Joseph Daul (PPE-DE )." AFFILIATION="(">
<SPEAKER ID="10" LANGUAGE="" NAME="" AFFILIATION="(Το Σώμα εγκρίνει το αίτημα της Επιτροπής Γεωργίας και Ανάπτυξης της Υπαίθρου)">
<SPEAKER ID="11" LANGUAGE="DE" NAME="Hannes Swoboda (PSE )." AFFILIATION="">
<P>
    Κύριε Πρόεδρε, επιτρέψτε μου να εκφράσω αρχικά εξ ονόματος της Ομάδας μου τα συλλυπητήριά μας προς την οικογένεια του απελθόντος συναδέλφου Adwent. Θα ήθελα επίσης να ευχηθώ στον συνάδελφο κ. Laschet καλή επιτυχία στον νέο του ρόλο. Θα μας λείψει ως αντίπαλος στην Επιτροπή Εξωτερικών Υποθέσεων.
<P>
Επίσης, θα ήθελα να σας παρακαλέσω, κύριε Πρόεδρε, να εξετάσετε μαζί με τις υπηρεσίες πώς μπορούμε να το ρυθμίσουμε αυτό για τους επόμενους μήνες, όπου θα έχουμε μερικές παρόμοιες περιπτώσεις – εννοώ την οδηγία για τις υπηρεσίες και το REACH. Δεν θέλω να υποβάλλω κάθε φορά το ίδιο αίτημα στερώντας από τους συναδέλφους ένα δικαίωμά τους. Πρέπει να εξετάσουμε μαζί πώς μπορούμε και να διατηρήσουμε την Ώρα των Ερωτήσεων και να δώσουμε περισσότερο χρόνο σε σημαντικές συζητήσεις. Σήμερα, ωστόσο, θέλω να ζητήσω εξ ονόματος της Ομάδας μου να μην γίνει η Ώρα των Ερωτήσεων και, όπως είπα, να εξετάσουν το θέμα αυτό οι υπηρεσίες. 
<SPEAKER ID="12" LANGUAGE="" NAME="Françoise Grossetête (PPE-DE )." AFFILIATION="(">
<SPEAKER ID="13" LANGUAGE="" NAME="Bill Newton Dunn (ALDE )." AFFILIATION="(ΕΝ)">
<P>
    Κύριε Πρόεδρε, στην τελευταία περίοδο συνόδου, ακριβώς την ίδια ώρα, ο κ. Swoboda πρότεινε να εγκαταλείψουμε ή να περικόψουμε την Ώρα των Ερωτήσεων. Πάλι τα ίδια! Αυτό είναι εντελώς απαράδεκτο. Το να ερωτούμε την εκτελεστική εξουσία –το να θέτουμε ερωτήματα στην Επιτροπή, αντί να εκφωνούμε τα δικά μας λογύδρια– είναι από τα θεμελιωδέστερα πράγματα που κάνουμε σε αυτό εδώ το Κοινοβούλιο.
<SPEAKER ID="14" LANGUAGE="" NAME="" AFFILIATION="(Το Σώμα εγκρίνει την πρόταση της Σοσιαλιστικής Ομάδας)">
<P>
 Ο κ. Karas και 38 άλλοι βουλευτές έχουν ζητήσει την προσθήκη δήλωσης της Επιτροπής σχετικά με την κατάσταση στη Βουλγαρία μετά τις εκλογές και την πρόοδο που επετεύχθη από τη Βουλγαρία και τη Ρουμανία στην πορεία προς την προσχώρηση, ενόψει της επόμενης έκθεσης προόδου. Κάνουν έκκληση για πρόοδο προς την πλήρη και αποτελεσματική ένταξή τους, φυσικά. Επιπλέον, ζητούν να εγκριθεί ψήφισμα σχετικά με το θέμα αυτό. 
<SPEAKER ID="15" LANGUAGE="DE" NAME="Othmar Karas (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, θέλω να κάνω τρεις προκαταρκτικές παρατηρήσεις προκειμένου να μην υπάρξουν παρεξηγήσεις. Πρώτον: η πλειοψηφία της Ομάδας μου ψήφισε υπέρ της ένταξης της Βουλγαρίας και της Ρουμανίας την 1η Ιανουαρίου 2007. Δεύτερον: στη Διάσκεψη των Προέδρων έγινε συζήτηση σχετικά με τον χρόνο που θα κληθούν στο Ευρωπαϊκό Κοινοβούλιο παρατηρητές από τις εν λόγω χώρες για συνεργασία. Θεωρώ ότι αυτό το θέμα πρέπει να συζητηθεί στην Ολομέλεια και ότι δεν μπορεί να οριστεί από τώρα ο χρόνος αυτός. Τρίτον: τα κράτη που προσχώρησαν το 2004 είχαν τη δυνατότητα να στείλουν παρατηρητές στο Ευρωπαϊκό Κοινοβούλιο έναν χρόνο πριν από την ένταξή τους. Είμαστε της γνώμης ότι θα έπρεπε να διατηρηθεί αυτός κανόνας με ακριβώς το ίδιο χρονικό πλαίσιο και ότι δεν μπορεί να οριστεί ακόμα ημερομηνία ένταξης, και μάλιστα για τον λόγο ότι δεν έχει ακόμα ολοκληρωθεί η επικύρωση των συνθηκών προσχώρησης ούτε έχει ακόμα υποβληθεί η έκθεση προόδου της Επιτροπής. Οι συνέπειες του γεγονότος αυτού δεν είναι ακόμα γνωστές. Είναι ακόμα δυνατή η αναβολή της ένταξης μέχρι την 1η Ιανουαρίου 2008 και δεν είμαστε οικονομικά και οργανωτικά έτοιμοι για να αρχίσει νωρίτερα η παρατήρηση.
<SPEAKER ID="16" LANGUAGE="DE" NAME="Hartmut Nassauer (PPE-DE )." AFFILIATION="(Χειροκροτήματα)">
<P>
Αναφορικά με την αποστολή παρατηρητών, υπάρχουν τρεις λόγοι να θεωρήσουμε ότι αυτή η ημερομηνία είναι πολύ πρόωρη. Καταρχάς, ποτέ μέχρι σήμερα δεν έχουν κληθεί τόσο νωρίτερα παρατηρητές, δεύτερον, σε περίπτωση αναβολής της ημερομηνίας ένταξης, που είναι σαφώς δυνατή σύμφωνα με τις συνθήκες, οι παρατηρητές θα βρίσκονταν εδώ για πολύ περισσότερο από δύο χρόνια· και τρίτον, θα ήταν εδώ ως παρατηρητές όταν θα υποβάλει η Επιτροπή την επόμενη έκθεση προόδου της, όπου μπορούμε να περιμένουμε μια απάντηση για το αν η προσχώρηση θα πραγματοποιηθεί στις αρχές του 2007 ή του 2008. Όμως δεν είναι καλό να γίνονται διαβουλεύσεις παρουσία παρατηρητών. Κατά συνέπεια, ζητούμε να περιληφθεί το θέμα αυτό στην ημερήσια διάταξη, ώστε να έχουμε τη δυνατότητα να το εξετάσουμε με προσοχή βάσει της απόφασης της Ολομέλειας.
<SPEAKER ID="17" LANGUAGE="" NAME="Graham Watson (ALDE )." AFFILIATION="(ΕΝ)">
<P>
    Κύριε Πρόεδρε, το 1993 στην Κοπεγχάγη η Ένωση συμφώνησε σε μια στρατηγική δέκα συν δύο για τη διεύρυνση. Την ακολουθήσαμε, προς μέγιστη ωφέλεια εκείνων των 12 χωρών και των άλλων κρατών μελών από την άποψη της μεγαλύτερης σταθερότητας, της μεγαλύτερης ευημερίας και των μεγαλύτερων ευκαιριών για τους πολίτες μας. Όποια και αν είναι η θέση των πρωθυπουργών του ΕΛΚ, στο πλαίσιο της ομάδας του ΕΛΚ υπήρχε ανέκαθεν μια ιστορία αντίθεσης προς τη Βουλγαρία και τη Ρουμανία. Πριν από δύο μήνες κινήθηκαν για να παρακωλύσουν την εκ μέρους μας έγκριση των συνθηκών προσχώρησης. Πιο πρόσφατα προσπάθησαν να καθυστερήσουν τον διορισμό παρατηρητών βουλευτών του ΕΚ και τώρα προσπαθούν να ανακόψουν την έλευση παρατηρητών παρόλο που εσείς, κύριε Πρόεδρε, έχετε ήδη στείλει επίσημες επιστολές στους προέδρους εκείνων των κοινοβουλίων, προσκαλώντας παρατηρητές.
<SPEAKER ID="18" LANGUAGE="" NAME="" AFFILIATION="(Με ονομαστική ψηφοφορία, εγκρίνεται η πρόταση του κ. Karas και άλλων 38 βουλευτών)">
<P>
 Θα ήθελα να σας ενημερώσω ότι, κατά τη διάρκεια των δύο τελευταίων περιόδων συνόδου, δύο νομοθετικές προτάσεις της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων απορρίφθηκαν από την Ολομέλεια και, επομένως, παραπέμφθηκαν εκ νέου στην επιτροπή σύμφωνα με το άρθρο 52 του Κανονισμού.
<P>
Όσον αφορά την πρόταση απόφασης σχετικά με τη φύλαξη των δεδομένων –έκθεση Álvaro– η οποία παραπέμφθηκε στην Επιτροπή στις 22 Ιουνίου, πρέπει να σας ενημερώσω ότι η εν λόγω κοινοβουλευτική επιτροπή θα ήθελε περισσότερο χρόνο για να επιτρέψει στην Ευρωπαϊκή Επιτροπή να παρουσιάσει εναλλακτική πρόταση ή συμπληρωματική πρόταση για το ίδιο θέμα.
<SPEAKER ID="19" LANGUAGE="" NAME="Jean-Marie Cavada (ALDE )," AFFILIATION="Πρόεδρος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων">
<SPEAKER ID="20" LANGUAGE="" NAME="Πρόεδρος." AFFILIATION="">
<P>
   Επιτρέψτε μου να δώσω μερικές λεπτομέρειες σχετικά με τα όσα ψηφίσαμε μόλις: οι προτάσεις ψηφίσματος μπορούν να παρουσιαστούν μέχρι τις 10.00 αύριο Τρίτη, και οι τροπολογίες και οι κοινές προτάσεις ψηφίσματος μπορούν να παρουσιαστούν μέχρι τις 10.00 την Τετάρτη. 
<SPEAKER ID="21" LANGUAGE="DE" NAME="Hannes Swoboda (PSE )." AFFILIATION="">
<SPEAKER ID="22" LANGUAGE="" NAME="Πρόεδρος." AFFILIATION="(Εγκρίνεται η διάταξη εργασιών για την παρούσα περίοδο συνόδου)">
<SPEAKER ID="23" LANGUAGE="" NAME="Πρόεδρος." AFFILIATION="">
<SPEAKER ID="24" LANGUAGE="HU" NAME="Péter Olajos (PPE-DE )." AFFILIATION="">
<SPEAKER ID="25" LANGUAGE="" NAME="Eluned Morgan (PSE )." AFFILIATION="(ΕΝ)">
<P>
    Κύριε Πρόεδρε, το Ευρωπαϊκό Κοινοβούλιο έχει ψηφίσει 83 οδηγίες στο πνεύμα της Λισαβόνας, 63 από τις οποίες θα έπρεπε να έχουν εφαρμοστεί. Στην πραγματικότητα, μόνο δέκα έχουν εφαρμοστεί πλήρως από όλα τα κράτη μέλη.
<P>
Θέλω να εξακολουθήσω την τακτική του να κατονομάζω και να ονειδίζω κράτη μέλη που αμελούν να εφαρμόσουν τη νομοθεσία της ΕΕ. Σήμερα το ζήτημα στο οποίο θα επικεντρωθώ συζητείται στη σύνοδο κορυφής της G8: πρόκειται για την οδηγία για το καθεστώς εμπορίας εκπομπών αερίων που ευθύνονται για το φαινόμενο του θερμοκηπίου, η οποία θα έπρεπε να είχε εφαρμοστεί το αργότερο μέχρι το τέλος του 2003. Η Εσθονία, η Ιταλία, η Ουγγαρία, η Πολωνία, η Σλοβενία και η Σουηδία δεν έχουν ακόμη γνωστοποιήσει στην Επιτροπή τη νομοθεσία τους για τη μεταφορά αυτής της οδηγίας. Δεν έχει νόημα να ψηφίζονται αυτοί οι νόμοι εάν δεν εφαρμόζονται. Αυτή η αμελής συμπεριφορά εκ μέρους των κρατών μελών εκθέτει σε κίνδυνο τις οδηγίες της Λισαβόνας και την οικονομική ελευθέρωση.
<SPEAKER ID="26" LANGUAGE="PL" NAME="Zdzisław Zbigniew Podkański (PPE-DE )." AFFILIATION="">
<P>
    Κύριε Πρόεδρε, στις 26 Ιουνίου ο συνάδελφός μας Filip Adwent, μέλος του Ευρωπαϊκού Κοινοβουλίου, έχασε τη ζωή του μετά από τραγικό τροχαίο δυστύχημα. Στο ίδιο δυστύχημα έχασαν επίσης τη ζωή τους οι στενότεροι συγγενείς του, δηλαδή οι γονείς του και η κόρη του. Στη μνήμη τους τήρήσαμε ενός λεπτού σιγή.
<P>
Πρόσφατα αναλώσαμε μαζί πολύ χρόνο εργαζόμενοι για να τεθεί τέλος στην εξαιρετικά άδικη μεταχείριση των πολωνών παραγωγών μαλακών φρούτων εκ μέρους της Ευρωπαϊκής Ένωσης. Ο Filip Adwent δυστυχώς δεν είναι πια ανάμεσά μας, και χωρίς αμφιβολία θα μας είναι δυσκολότερο να βρίσκουμε λύσεις σε τέτοια προβλήματα χωρίς αυτόν. Οι αναμνήσεις μου από τον Filip Adwent είναι αναμνήσεις υπερηφάνειας, και θα ήθελα να τον ευχαριστήσω με αυτή την ομιλία για τη φιλία του και τη συνεργασία, ενώ συμμεριζόμαστε τον πόνο της οικογένειάς του. 
<SPEAKER ID="27" LANGUAGE="" NAME="Alyn Smith (Verts/ALE )." AFFILIATION="(ΕΝ)">
<SPEAKER ID="28" LANGUAGE="NL" NAME="Koenraad Dillen (NI )." AFFILIATION="">
<P>
    Κύριε Πρόεδρε, κυρίες και κύριοι,όπως και ο καθένας, έτσι και εγώ, εντυπωσιάστηκα από το κύμα αλληλεγγύης που δημιουργήθηκε σε ολόκληρο τον δυτικό κόσμο με τη διοργάνωση της εκδήλωσης Live 8. Παρακολουθώντας τις συναυλίες στο Hyde Park, στις Βερσαλλίες ή στο Τορόντο, που μπορούσαν να τις παρακολουθήσουν μέσω 140 τηλεοπτικών σταθμών, εκατομμύρια άνθρωποι σε ολόκληρο τον πλανήτη, έστειλαν σαφές μήνυμα ότι δεν πρέπει να γυρίσουμε την πλάτη στην Αφρική.
<P>
Ωστόσο, το θέμα είναι, κατά πόσον η προτεινόμενη λύση είναι η καλύτερη. Μένει να δούμε αν η διαγραφή του χρέους της Αφρικής από την G8 είναι ο καλύτερος τρόπος να ωθήσουμε τους Αφρικανούς να αναλάβουν την ευθύνη για να βελτιώσουν την κατάστασή τους. Θα πρέπει επίσης να είμαστε επικριτικοί έναντι αρκετών αφρικανών ηγετών και, όπως ο αδελφός του νοτιοαφρικανού προέδρου, Muletsi Mbeki, είχε το θάρρος να πει δυνατά και καθαρά στην εφημερίδα , ότι το πρόβλημα της Αφρικής οφείλεται στο πλιάτσικο της ηπείρου, και αυτό το πλιάτσικο το επιβάλλουν οι ίδιοι οι ηγέτες της.
<P>
Ως Φλαμανδός, γνωρίζω πολύ καλά ότι στο παρελθόν, οι βέλγοι πολιτικοί υποστήριζαν τον Mobutu, ο οποίος ήταν ένας κοινός κλέφτης, και επίσης ότι η γαλλική αφρικανική πολιτική ήταν συχνά αδίστακτη συνενοχή με πολιτικά πρόσωπα που αδιαφορούσαν πλήρως για τη μιζέρια του λαού τους.
<P>
Δεν μπορώ, κατά συνέπεια, να συμφωνήσω με τον Bob Geldof όταν λέει ότι δεν θα πρέπει να εστιάζουμε πάρα πολύ το πρόβλημα στη διαφθορά. Η Αφρική αξίζει την καθολική υποστήριξή μας, αλλά όχι όταν τα χρήματά μας καταλήγουν στις τσέπες διεφθαρμένων πολιτικών. 
<SPEAKER ID="29" LANGUAGE="" NAME="Γεώργιος Καρατζαφέρης (IND/DEM )." AFFILIATION="">
<P>
    Κύριε Πρόεδρε, ο Βρετανός Πρωθυπουργός, πριν καν αναλάβει την Προεδρία του Συμβουλίου, είπε ότι δεν ενδιαφέρεται για το 4% του πληθυσμού που είναι οι αγρότες, οι οποίοι παράγουν το 2% του ακαθάριστου εισοδήματος. Μα δεν μένουν όλοι οι Ευρωπαίοι στο Μέιφερ, στο Λονδίνο, ή στο Σανζ Ελιζέ, στο Παρίσι, ή στη Βία Βένετο, στη Ρώμη. Υπάρχουν πολλοί Ευρωπαίοι που ζουν στην περιφέρεια, στις αγροτικές περιοχές.
<P>
Στη δική μου χώρα τα πράγματα είναι τραγικά, μία χώρα που μπήκε από τις πρώτες στην Ευρωπαϊκή Ένωση. Τα εργοστάσια κλείνουν, ο κόσμος φεύγει να πάει να ψωνίσει από γειτονικές χώρες, η ανεργία έχει φθάσει στα υψηλότερα επίπεδα της Ευρώπης, έχουμε δυόμισι εκατομμύρια λαθρομετανάστες, περισσότερους από ό,τι η Ιταλία των 45 εκατομμυρίων· η κατάσταση είναι δραματική.
<P>
Δεν κάνουμε επαιτεία. Ζητάμε να μας εξασφαλίσετε τα σύνορα της Ελλάδος, τα σύνορα της Ευρώπης! Έχουμε κάθε μέρα 40 έως 50 παραβιάσεις. Αυτό μάς ανάγκασε να δώσουμε 5,2 δισ. δολάρια για εξοπλισμούς. Εάν αυτά τα λεφτά τα δίναμε για τη γεωργία, εάν τα δίναμε για τα εργοστάσια, δεν θα είχαμε ανάγκη σήμερα να ζητάμε χρήματα από τον κ. Μπλερ. Σώστε μας, σας παρακαλούμε, από τις απειλές της Τουρκίας! 
<SPEAKER ID="30" LANGUAGE="FR" NAME="Daniel Marc Cohn-Bendit (Verts/ALE )." AFFILIATION="">
<P>
    Κύριε Πρόεδρε, ένας δημοσιογράφος, ο κ. Akbar Ganji και ένας δικηγόρος, ο κ. Nasser Zarafshan, βρίσκονται υπό κράτηση σε εξαιρετικά κρίσιμη κατάσταση, στο Ιράν. Πρόκειται να λάβετε ακριβή στοιχεία για την περίπτωσή τους και θα επιθυμούσα να επικοινωνήσετε εκ μέρους του Κοινοβουλίου με τις αρμόδιες αρχές, προκειμένου να ζητήσετε να αφεθούν ελεύθεροι για λόγους υγείας. Όλοι οι μεγάλοι οργανισμοί με ανθρωπιστική δράση, καθώς και ο οργανισμός για το βραβείο Νόμπελ ειρήνης το έχουν ήδη πράξει. Θα ήταν επομένως ένα σημαντικό διάβημα εάν, μέσω της δικής σας φωνής, το Κοινοβούλιο μας παρενέβαινε υπέρ της αποφυλάκισης αυτών των δύο διανοούμενων. 
<SPEAKER ID="31" LANGUAGE="" NAME="Bairbre de Brún (GUE/NGL )." AFFILIATION="(Η ομιλήτρια άρχισε την αγόρευσή της στα ιρλανδικά)">
<P>
Αυτοί οι άνθρωποι έχουν θεμιτές ανησυχίες και θα έπρεπε να συμμεριστούμε αυτές τις ανησυχίες για περιβαλλοντικούς λόγους. Η πολυεθνική κοινοπραξία υπό την ηγεσία της Shell, που περιλαμβάνει τη Marathon και τη νορβηγική Statoil, προτίθεται να τοποθετήσει έναν αγωγό μέσα από αστική περιοχή και δίπλα σε σπίτια χωρίς τη διεξαγωγή ανεξάρτητου ελέγχου ασφάλειας. Βλέπουμε πολυεθνικές εταιρείες να αδιαφορούν για τις τοπικές κοινότητες ή το περιβάλλον και μία ενδοτική κυβέρνηση να επιτρέπει αυτούς τους ενδεχόμενους κινδύνους για τις κοινότητες. Οι ντόπιοι υποστήριξαν ότι ο αγωγός πρέπει να τοποθετηθεί στα ανοιχτά της θάλασσας. Αυτή η επιχείρηση του αγωγού δεν έχει αποδειχτεί ότι συμμορφώνεται με τις αναγκαίες προφυλάξεις ασφαλείας. 
<SPEAKER ID="32" LANGUAGE="" NAME="Vytautas Landsbergis (PPE-DE )." AFFILIATION="(ΕΝ)">
<P>
    Κύριε Πρόεδρε, θα ήθελα να εκφράσω την ειλικρινή ευγνωμοσύνη μου –είμαι δε βέβαιος ότι θα συμφωνήσουν μαζί μου όλοι οι βουλευτές του Σώματος από τα βαλτικά κράτη– για την πρόσφατη δήλωσή σας σχετικά με την 65η επέτειο της κατάληψης των τριών κυρίαρχων κρατών μας το 1940 από την ολοκληρωτική Σοβιετική Ένωση. Η αλήθεια για αυτό πρέπει να γίνει γνωστή και να την θυμούνται οι πάντες, και μάλιστα να την αναγνωρίσουν κάποιοι με αίσθημα ενοχής, καθώς ήταν μια τόσο αιματηρή και μακροχρόνια τραγωδία. Η μνήμη απαιτεί δικαιοσύνη. Επομένως, είμαι βέβαιος ότι θα θεσπιστεί μια νέα ειδική δίκη της Νυρεμβέργης ή ένα ειδικό Δικαστήριο της Χάγης για τα σοβιετικά εγκλήματα πολέμου και για τους δράστες τους. Ας επιτρέψουμε σε πολλούς ανάμεσά μας να συμμεριστούμε αυτή την ελπίδα: την ελπίδα να έχουμε στο μέλλον μία Ρωσία με κοινές με εμάς αξίες. 
<SPEAKER ID="33" LANGUAGE="" NAME="Proinsias De Rossa (PSE )." AFFILIATION="(ΕΝ)">
<P>
    Κύριε Πρόεδρε, θα ήθελα να σας ζητήσω να θέσετε κατεπειγόντως στην κυβέρνηση του Ηνωμένου Βασιλείου το ζήτημα της παράλειψής της να εκπληρώσει σωστά και στην εντέλεια τις υποχρεώσεις της που απορρέουν από τη συνθήκη Ευρατόμ και από τις ευρωπαϊκές οδηγίες για την πυρηνική ασφάλεια. Οι κατ’ εξακολούθηση βλάβες στην πυρηνική εγκατάσταση της BNFL στο Σέλαφιλντ εκθέτουν σε κίνδυνο την υγεία και την ευεξία όσων εργάζονται εκεί, των γύρω κοινοτήτων και όσων ζουν στην ανατολική ακτή της Ιρλανδίας. Πρόσφατα αποκαλύφθηκε ότι, για μία περίοδο οκτώ μηνών από τον Αύγουστο του 2004 μέχρι τον Απρίλιο του 2005, 83 000 λίτρα ραδιενεργού υλικού που περιείχε 20 τόνους ουρανίου και πλουτωνίου διέρρευσαν απαρατήρητα από έναν σπασμένο αγωγό σε μια δεξαμενή θωράκισης. Αυτό είναι απαράδεκτο επίπεδο ασφάλειας σε μία βιομηχανία όπου οι παραλείψεις ως προς την ασφάλεια μπορούν να έχουν καταστροφικές επιπτώσεις. 
<SPEAKER ID="34" LANGUAGE="" NAME="Gay Mitchell (PPE-DE )." AFFILIATION="(ΕΝ)">
<P>
    Κύριε Πρόεδρε, περίπου 58 000 άνθρωποι πεθαίνουν κάθε χρόνο στην Ευρωπαϊκή Ένωση εξαιτίας αυτοκτονίας ή αυτοτραυματισμού. Αυτός ο αριθμός είναι κατά πολύ υψηλότερος από τον αριθμό των ανθρώπων που σκοτώνονται σε τροχαία δυστυχήματα. Η Γενική Διεύθυνση της Επιτροπής για την Υγεία και την Προστασία των Καταναλωτών δημοσίευσε πέρυσι ένα κείμενο για την κατάσταση της ψυχικής υγείας στην Ευρωπαϊκή Ένωση. Ένα από τα σημαντικά σημεία που προέκυψαν από την έρευνα ήταν ότι, με εξαίρεση την Ιρλανδία, οι γηραιότεροι έχουν και τα υψηλότερα ποσοστά αυτοκτονιών στον πληθυσμό. Τα ποσοστά αυτοκτονιών αυξάνονται με την ηλικία.
<SPEAKER ID="35" LANGUAGE="DE" NAME="Othmar Karas (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, ο μη εγγεγραμμένος βουλευτής κ. Hans-Peter Martin εκτοξεύει τώρα τις γενικευμένες, ανέντιμες και ανεύθυνες συκοφαντίες του στα αυστριακά μέσα ενημέρωσης όχι μόνο εναντίον αυτού του Σώματος και των θεσμικών οργάνων της Ευρωπαϊκής Ένωσης, αλλά και ενάντια στους συνεργάτες των βουλευτών, καθώς και τους υπαλλήλους του Ευρωπαϊκού Κοινοβουλίου. Σε μία ημερήσια εφημερίδα γράφει μεταξύ άλλων τα εξής: «Οι βοηθοί, συνήθως νεαροί τελειόφοιτοι, γρήγορα συνηθίζουν αυτήν την εβδομάδα των τριών ημερών. Οι Βρυξέλλες δελεάζουν, παρασύρουν και διαφθείρουν.» Και συνεχίζει: «Αλλοίμονο αν ένας βουλευτής ζητήσει μέσα σε αυτό το περιβάλλον να γίνει σκληρή εργασία. Τότε όλοι το βρίσκουν αυτό αβάσταχτο. Η απόδοση και η υπευθυνότητα είναι άγνωστες λέξεις γι’ αυτούς ενώ η προχειρότητα είναι ο κανόνας. Το κυριότερο, οι συνεργάτες δεν μπορούν ούτε να συνεργαστούν ούτε έχουν επίγνωση των πραγμάτων.»
<SPEAKER ID="36" LANGUAGE="DE" NAME="Jörg Leichtfried (PSE )." AFFILIATION="">
<SPEAKER ID="37" LANGUAGE="PL" NAME="Urszula Krupa (IND/DEM )." AFFILIATION="">
<P>
    Κύριε Πρόεδρε, ένας από τους συναδέλφους μας και μέλος του Ευρωπαϊκού Κοινοβουλίου, ο Dr Filip Adwent, έφυγε από κοντά μας. Έχασε τη ζωή του μαζί με τους γονείς του και την κόρη του μετά από τροχαίο δυστύχημα που συνέβη υπό ανεξήγητες συνθήκες.
<P>
Θα ήθελα να επωφεληθώ αυτής της ευκαιρίας σήμερα για να μοιραστώ μαζί σας τις αναμνήσεις μου για τον αγαπητό συνάδελφό μας, ο οποίος ήταν ένας υπέροχος, έντιμος και καλόκαρδος άνθρωπος, καθώς και ένας κοινωνικός ακτιβιστής και πατριώτης. Αρμόζει να πω αυτά τα λόγια ενώπιον του Ευρωπαϊκού Κοινοβουλίου στο Στρασβούργο, καθώς αυτή ήταν η πόλη όπου γεννήθηκε και ζούσε για 40 χρόνια. Θα ήθελα να εκφράσω την οδύνη μου για τον θάνατό του.
<P>
Θα ήθελα επίσης να πω ότι ο Dr Filip Adwent ήταν ένα θαυμάσιο παράδειγμα ανθρώπου με πιστεύω. Είχε ανακαλύψει τον ανεκτίμητο ευαγγελικό θησαυρό που είναι η αγάπη για τα πάτρια εδάφη του καθενός, και αυτή η αγάπη γέμισε τη ζωή του με νέα αξία και νόημα. Άφησε τη θαυμάσια πόλη του Στρασβούργου για την Πολωνία, κινητοποιημένος από την επιθυμία να υπηρετήσει τη γη των προγόνων του, και αψηφώντας όχι μόνον τις πολλές ενστάσεις σε ένα τέτοιο εγχείρημα, αλλά επίσης και την απόσταση που χωρίζει τις δύο χώρες, εγκαταλείποντας την άνετη ζωή που είχε εδώ.
<P>
Με την πεποίθηση ότι η ζωή αλλάζει αλλά ποτέ δεν τελειώνει, ας προσευχηθούμε ο Filip Adwent και οι δικοί του, που έφυγαν μαζί του, να απολαύσουν την αιώνια ζωή. 
<SPEAKER ID="38" LANGUAGE="" NAME="Jim Higgins (PPE-DE )." AFFILIATION="(ΕΝ)">
<P>
    Κύριε Πρόεδρε, στη σημερινή συζήτηση ήταν έντονη η παρουσία της Αφρικής, και ορθώς. Το περασμένο Σάββατο, οι λαοί του κόσμου – ιδιαίτερα οι νέοι – κάλεσαν τα έθνη της G8 να ξεδιαλύνουν τα οικονομικά προβλήματα της Αφρικής. Η εκδήλωση Live 8 είχε τρομερή επιτυχία. Ευελπιστώ ότι η συλλογική βούληση, των νέων ιδιαίτερα, θα εισακουσθεί στο Gleneagles.
<P>
Παρόλα αυτά, η Αφρική δεν έχει μόνον οικονομικά προβλήματα: έχει επίσης προβλήματα πολιτικά και σχετικά με τα ανθρώπινα δικαιώματα. Αναφέρομαι ιδιαίτερα στη Ζιμπάμπουε. Έχει ήδη γίνει μνεία στον Mobutu· είχαμε τον Amin και τον Bokassa. Τώρα έχουμε άλλον έναν δικτάτορα, με τον Mugabe: δεν αρκέσθηκε στις εκκαθαριστικές διώξεις των λευκών αγροτών, αλλά τώρα έχει στραφεί κατά του μαύρου πληθυσμού, που έχει ξεριζωθεί από τη γη και ζει σε καλύβες χωρίς καθόλου τροφή. Αντιμετωπίζουμε τώρα άλλη μία ανθρωπιστική καταστροφή στην Αφρική.
<P>
Τα Ηνωμένα Έθνη παραμένουν αμήχανα, η ΕΕ κάνει πίσω, αλλά η Νότια Αφρική –το πρότυπο ειρηνικής εθνοτικής λύσης– πρέπει να πάρει το προβάδισμα. Γι’ αυτό και είναι ενθαρρυντικό το γεγονός ότι ο Thabo Mbeke συναντήθηκε με τον Morgan Tsvangirai, τον επικεφαλής της αντιπολίτευσης στη Ζιμπάμπουε.
<SPEAKER ID="39" LANGUAGE="FR" NAME="Csaba Sándor Tabajdi (PSE )." AFFILIATION="">
<P>
    Κύριε Πρόεδρε, κατά τη διάρκεια των δραματικών ωρών της μάχης που έδωσε το Λουξεμβούργο, κατά τη σύνοδο κορυφής, έξι νέα κράτη μέλη –η Πολωνία, η Τσεχική Δημοκρατία, η Σλοβακία, η Λιθουανία, η Λετονία και η Ουγγαρία– πρότειναν ως συμβιβαστική λύση τη μείωση των επιχορηγήσεων που προβλεπόταν να τους δοθούν, προκειμένου να διασωθεί ο προϋπολογισμός για την περίοδο 2007-2013. Δεν επρόκειτο ούτε για αμιγώς συμβολική χειρονομία ούτε για θυσία. Ως νέα κράτη μέλη, στην πραγματικότητα ήταν απόλυτα προς το συμφέρον μας να εγκριθεί ένας προϋπολογισμός για αυτή την περίοδο. Χωρίς αυτόν τον νέο προϋπολογισμό, ολόκληρη η Ευρώπη θα είχε απώλειες, ωστόσο οι μεγαλύτεροι χαμένοι θα ήταν τα δέκα νέα κράτη μέλη. Εξακολουθούμε να συμβάλλουμε στην εξεύρεση μιας συμβιβαστικής λύσης για τον προϋπολογισμό. Η λύση της Βουδαπέστης, η οποία προτάθηκε από τον πρωθυπουργό της Ουγγαρίας, Ferenc Gyurcsány, συμβάλλει προς την επίτευξη του ίδιου σκοπού. Δεν πρόκειται για νέο προϋπολογισμό αλλά για ένα είδος «σωσιβίου», το οποίο βασίζεται στην πρόταση της λουξεμβουργιανής Προεδρίας και προορίζεται για τη διάσωση του φετινού προϋπολογισμού. Εάν δεν μπορέσει να καταλήξει σε συμβιβασμό, το Συμβούλιο θα πρέπει επομένως να καταρτίσει έναν προϋπολογισμό για τρία χρόνια. 
<SPEAKER ID="40" LANGUAGE="PL" NAME="Bogdan Pęk (IND/DEM )." AFFILIATION="">
<P>
    Κύριε Πρόεδρε, η Ευρωπαϊκή Ένωση, ή, ακριβέστερα, η Πολωνία και η Λιθουανία, έχουν κοινά σύνορα με τη Ρωσία. Η συγκεκριμένη περιοχή της Ρωσίας, η οποία παλαιότερα ήταν γνωστή με το όνομα Królewiec (Königsberg), είχε για πολλές δεκαετίες την ονομασία Καλίνινγκραντ. Πρόσφατα εκεί έλαβε χώρα μια ευρέως προβληθείσα τελετή, και παρότι οι μεγάλοι ηγέτες της Γαλλίας και Γερμανίας, ήτοι, ο γάλλος πρόεδρος και ο γερμανός καγκελάριος, είχαν εξέχοντα ρόλο στις διαδικασίες, τα κράτη μέλη της ΕΕ, Πολωνία και Λιθουανία, δεν προσκλήθηκαν.
<SPEAKER ID="41" LANGUAGE="DE" NAME="Ursula Stenzel (PPE-DE )." AFFILIATION="">
<P>
    Κύριε Πρόεδρε, σήμερα υποβλήθηκε προς υπογραφή από τους βουλευτές του Σώματος μία γραπτή δήλωση για τις ρευματικές παθήσεις. Απευθύνω έκκληση σε εσάς και σε όλους τους συναδέλφους να την υπογράψουν. Ο λόγος για τον οποίο το κάνω αυτό είναι ότι οι ρευματικές παθήσεις πλήττουν το 50% του πληθυσμού της Ευρωπαϊκής Ένωσης. Το 50% όσων πάσχουν από ρευματοπάθειες καθίστανται άνεργοι μέσα σε μία δεκαετία και ευθύνονται για πάνω από 450 εκατομμύρια ημερών αδείας ασθενείας κάθε χρόνο στην Ευρώπη. Αυτό αποτελεί σοβαρή επιβάρυνση για τα κοινωνικά και υγειονομικά μας συστήματα και είναι επιπλέον αντίθετο με τους βασικούς στόχους της Λισαβόνας.
<P>
Ως εκ τούτου σας απευθύνω έκκληση να υποστηρίξετε αυτήν τη δήλωση που ζητεί να αναγνωρίσει δια μιας η Επιτροπή πως οι ρευματικές παθήσεις εντάσονται στις σοβαρές ασθένειες και ως εκ τούτου θα πρέπει να συμπεριληφθούν σε μία ιδιαίτερη κατηγορία στο 7ο πρόγραμμα πλαίσιο για την έρευνα. 
<SPEAKER ID="42" LANGUAGE="" NAME="Ευαγγελία Τζαμπάζη (PSE )." AFFILIATION="">
<P>
Η έλλειψη συστήματος ταυτοποίησης και καταγραφής ανηλίκων, η ελλιπής ενημέρωση σχετικά με τα δικαιώματά τους σε γλώσσα κατανοητή σε αυτά αντανακλάται στο γεγονός πως τα τελευταία χρόνια δεν έχει χορηγηθεί άσυλο σε κανένα παιδί. Εκατοντάδες από αυτά περιπλανώνται, ενώ ελάχιστα φθάνουν σε μη κυβερνητικές οργανώσεις. Το σύγχρονο δουλεμπόριο, που διακινεί μόνο στην Ελλάδα 40.000 γυναίκες και παιδιά το χρόνο, πρέπει να τύχει της δικής μας προσοχής και να αντιμετωπισθεί. 
<SPEAKER ID="43" LANGUAGE="" NAME="Gerard Batten (IND/DEM )." AFFILIATION="(ΕΝ)">
<SPEAKER ID="44" LANGUAGE="" NAME="Toomas Hendrik Ilves (PSE )." AFFILIATION="(ΕΝ)">
<SPEAKER ID="45" LANGUAGE="DE" NAME="Jo Leinen (PSE )." AFFILIATION="">
<P>
    Κύριε Πρόεδρε, εδώ και χρόνια προκαλεί αγανάκτηση ο τρόπος με τον οποίο αντιμετωπίζονται οι βουλευτές του Σώματος σε ευρωπαϊκές συνόδους κορυφής και η τελευταία σύνοδος κορυφής των Βρυξελλών δεν αποτέλεσε εξαίρεση. Η νοοτροπία οχυρού στο κτίριο Justus Lipsius είναι τόσο έντονη, ώστε είναι απλά αδύνατη, ακόμη και για τα μέσα ενημέρωσης, η επαφή με τους εκπροσώπους του λαού.
<SPEAKER ID="46" LANGUAGE="" NAME="Πρόεδρος." AFFILIATION="">
<SPEAKER ID="47" LANGUAGE="MT" NAME="Simon Busuttil (PPE-DE )." AFFILIATION="">
<SPEAKER ID="48" LANGUAGE="" NAME="Πρόεδρος." AFFILIATION="">
<SPEAKER ID="49" LANGUAGE="" NAME="" AFFILIATION="Αντιπροέδρου">
<SPEAKER ID="50" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την έκθεση (A6-0210/2005) της κ. Diana Wallis εξ ονόματος της Επιτροπής Νομικών Θεμάτων σχετικά με την αίτηση υπεράσπισης της ασυλίας και των προνομίων του κ. Umberto Bossi [2004/2101(IMM)]. 
<SPEAKER ID="51" LANGUAGE="" NAME="Diana Wallis (ALDE )," AFFILIATION="εισηγήτρια">
<P>
    Κύριε Πρόεδρε, εδώ συζητούμε τέσσερις υποθέσεις τις οποίες μας παρέπεμψαν οι ιταλικές αρχές, σχετικά με την ασυλία του κ. Umberto Bossi και με το αν το Σώμα πρέπει να άρει την εν λόγω ασυλία ή όχι. Η Επιτροπή Νομικών Υποθέσεων μελέτησε επί μακρόν αυτές τις υποθέσεις και τώρα είναι σε θέση να κάνει συστάσεις στο Σώμα. Φυσικά, η κοινοβουλευτική ασυλία αφορά το παρόν Κοινοβούλιο και όχι εμάς ως μέλη του. Αποβλέπει στην προστασία του θεσμού, καθώς φέρουμε σε πέρας το ίδιον έργο του και ως εκ τούτου αποτελεί σοβαρότατο ζήτημα. Σε ό,τι αφορά τις υποθέσεις του κ. Bossi, θα τις θίξω χωριστά, με μνεία του ονόματος του δικαστηρίου από το οποίο αυτές έχουν παραπεμφθεί.
<P>
Πρώτα απ’ όλα, υπάρχει μία υπόθεση η οποία όπως νομίζω μας δυσκόλεψε ελάχιστα και χρειάστηκε ελάχιστη μελέτη. Έχει παραπεμφθεί από το δικαστήριο του Μιλάνου και αφορά επεισόδιο κατά το οποίο ο κ. Bossi όντως μετήλθε σωματική βία. Σε αυτή τη συγκεκριμένη περίπτωση κρίναμε, ως επιτροπή, ότι δεν ήταν σκόπιμο να προστατεύσουμε την ασυλία. Εάν ένας βουλευτής μετέρχεται εξαναγκασμό ή βία, τότε δεν πρόκειται για πρόσφορη εκπλήρωση των καθηκόντων που απορρέουν από τη βουλευτική του ιδιότητα και ως εκ τούτου κρίναμε ομόφωνα ότι στην προκειμένη περίπτωση η ασυλία πρέπει να αρθεί.
<P>
Ακολουθούν έπειτα δύο άλλες υποθέσεις που η αντιμετώπισή τους είναι ίσως δυσκολότερο και πιο περίπλοκο ζήτημα. Αυτές παραπέμπονται αντίστοιχα από τα δικαστήρια της Μπρέσια και του Μπέργκαμο. Και οι δύο υποθέσεις αφορούν λόγους που εκφώνησε ο κ. Bossi σε διάφορες περιστάσεις, αλλά λόγους στους οποίους, κατά μίαν ερμηνεία, εκείνος φαίνεται να χρησιμοποιεί εμπρηστική γλώσσα, κάτι που θα μπορούσε να ενθαρρύνει άλλους πολίτες να δράσουν κατά τρόπο που δεν θα ήταν ίσως ενδεδειγμένος. Είναι σαφές ότι το Σώμα θα επιθυμούσε να προστατεύσει την ελευθερία έκφρασης των μελών του όταν αυτά εκπληρώνουν τα καθήκοντά τους και το δικαίωμά τους να μιλούν ελεύθερα ως πολιτικοί, και από αυτή την άποψη πρέπει να λάβουμε υπόψη το άρθρο 9 του Κανονισμού μας. Ωστόσο, πρέπει να ληφθεί υπόψη και το γεγονός ότι και στις δύο αυτές περιπτώσεις οι ιταλικές αρχές –οι κοινοβουλευτικές αρχές– είχαν καταλήξει στο συμπέρασμα ότι βάσει της ιταλικής νομοθεσίας, η ασυλία του κ. Bossi πρέπει να αρθεί. Ωστόσο, η Επιτροπή Νομικών Υποθέσεων έκρινε, λαμβάνοντας τα πάντα υπόψη, ότι σε τούτες τις δύο περιπτώσεις είναι ορθό να διατηρηθεί η ασυλία του κ. Bossi. Αυτές ήταν υποθέσεις που η μελέτη τους ήταν δύσκολη για εμάς, αλλά αυτή είναι η τελική σύσταση της επιτροπής. Και στις τρεις περιπτώσεις είχαν ασκηθεί διώξεις από τις ιταλικές αρχές.
<P>
Η τέταρτη υπόθεση φάνηκε εκ πρώτης όψεως ξεκάθαρη. Αφορούσε μίαν αστική αγωγή ανάμεσα στον κ. Bossi και σε έναν άλλο ιταλό πολιτικό. Φάνηκε να έφθασε σε μας λόγω του ότι ο άλλος πολιτικός κίνησε διαδικασία εναντίον του κ. Bossi, για λέξεις που είχε εκστομίσει εκείνος. Επί αυτής της βάσεως, ήμασταν έτοιμοι να δεχτούμε ότι πρέπει να διατηρηθεί η ασυλία.
<P>
Μου επισημάνθηκε, ωστόσο, αυτό το Σαββατοκύριακο ότι στην πραγματικότητα ο κ. Bossi ήταν ο ενάγων σε αυτή την αγωγή, η δε αγωγή κινήθηκε από την άλλη πλευρά ως ανταπαίτηση. Επομένως, εν προκειμένω ανησυχώ μήπως ο κ. Bossi δεν έρχεται σε εμάς με καθαρά τα χέρια, όπως θα λέγαμε στο αγγλικό δίκαιο. Το αποτέλεσμα της ψηφοφορίας στην επιτροπή ήταν ότι πρέπει να διατηρήσουμε την ασυλία του, αλλά ίσως πρέπει να έχουμε κατά νου τον τύπο δικαστικού αγώνα εδώ, όπου φαίνεται ότι ο ίδιος ο ενάγων προσπαθεί να χρησιμοποιήσει την ασυλία που του παρέχει το Σώμα με τρόπο ο οποίος ενδέχεται να είναι αμφισβητήσιμος. 
<SPEAKER ID="52" LANGUAGE="DE" NAME="Klaus-Heiner Lehne," AFFILIATION="εξ ονόματος της Ομάδας PPE-DE">
<P>
    Κύριε Πρόεδρε, κυρίες και κύριοι, καταρχάς θα ήθελα να ευχαριστήσω θερμά την κ. Diana Wallis για την έκθεσή της.
<P>
Τούτου λεχθέντος, επιτρέψτε μου, ωστόσο, μία παρατήρηση για κάτι βασικό. Στην Επιτροπή Νομικών Θεμάτων εξετάζουμε τα θέματα της ασυλίας κεκλεισμένων των θυρών. Κατά κανόνα, πρόκειται για εξαιρετικά ευαίσθητα ζητήματα που αφορούν την προσωπικότητα του εκάστοτε βουλευτή. Θα θεωρούσα συνετό να αποφεύγουμε τη δημόσια συζήτηση για αυτά τα θέματα ασυλίας εδώ στο Κοινοβούλιο. Γι’ αυτό δεν θα πω τίποτα για την ουσία αυτής της υπόθεσης. Θα περιοριστώ στο να πω μόνον ότι η Ομάδα μου υποστηρίζει τη θέση που υιοθετεί στην έκθεσή της η εισηγήτρια. Ταυτόχρονα, θα επισημάνω ότι ακριβώς το ίδιο ισχύει για την επόμενη περίπτωση του κ. Marchiani με εισηγητή τον κ. Speroni. Γνωρίζω ότι έτσι παραβαίνω τον Κανονισμό του Σώματος· μπορείτε, επομένως, να διαγράψετε την παρέμβασή μου.
<P>
Επίσης, θα ήθελα να ζητήσω να γίνει γρήγορα η συζήτηση και χωρίς καθυστερήσεις, διότι ο κ. Trichet περιμένει εδώ και περισσότερο από μία ώρα και διότι νομίζω ότι έχουμε σημαντικότερα πράγματα να κάνουμε από το να αναλύουμε δημόσια τις ιδιωτικές υποθέσεις των βουλευτών.
<SPEAKER ID="53" LANGUAGE="DE" NAME="Maria Berger," AFFILIATION="εξ ονόματος της Ομάδας PSE">
<P>
    Κύριε Πρόεδρε, θα ήθελα να εκφράσω κι εγώ την έκπληξή μου διότι γίνεται συζήτηση γι’ αυτές τις περιπτώσεις ασυλίας. Από όσο θυμάμαι, μέχρι τώρα δεν το κάναμε αυτό. Θα ήθελα να ευχαριστήσω την κ. Wallis που εξέτασε τόσο εξονυχιστικά τις περιπτώσεις αυτές. Αν διαβάσει κανείς τα έγγραφα αυτά και δει πόσο χαμηλά πέφτουν ορισμένοι ιταλοί πολιτικοί, θα πρέπει να έχει πολύ γερό στομάχι. Συμμερίζομαι την άποψη της εισηγήτριας, την οποία εμείς στην επιτροπή την υιοθετήσαμε και για την τρίτη περίπτωση, η οποία πρόκειται να εκδικαστεί στο Μιλάνο. Κατά τη γνώμη μου, οι υποθέσεις της Μπρέσια και του Μπέργκαμο είναι οριακές περιπτώσεις κατά τις οποίες ένας βουλευτής του παρόντος Κοινοβουλίου εκμεταλλεύεται την ασυλία του στο έπακρο, ακόμη και εις βάρος άλλων. Μολονότι θεωρώ ότι αυτό αγγίζει τα όρια, θεωρώ ότι αυτή η περίπτωση είναι ένα παράδειγμα του κανόνα ότι σε περίπτωση αμφιβολίας δικαιώνεται ο κατηγορούμενος.
<P>
Θα χαιρόμουν πολύ αν μπορούσαμε να αναθεωρήσουμε τη γνώμη και τη σύστασή μας για την περίπτωση 4 που είχαμε ήδη θεωρήσει προβληματική στην Επιτροπή Νομικών Θεμάτων. Πιστεύω ότι εδώ έχουμε να κάνουμε με μία περίπτωση όπου γίνεται κατάχρηση των μηχανισμών προστασίας που έχει στη διάθεσή του το Σώμα.
<SPEAKER ID="54" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.30. 
<SPEAKER ID="55" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την έκθεση (A6-0208/2005) του κ. Speroni εξ ονόματος της Επιτροπής Νομικών Θεμάτων σχετικά με την αίτηση υπεράσπισης της ασυλίας και των προνομίων του κ. Jean-Charles Marchiani [2005/2105(IMM)]. 
<SPEAKER ID="56" LANGUAGE="IT" NAME="Francesco Enrico Speroni (IND/DEM )," AFFILIATION="εισηγητής">
<P>
Συνεπώς, δεν θα έλεγα ότι πρόκειται για προσωπικό ζήτημα. Ωστόσο, όσον αφορά τον συνάδελφο κ. Marchiani, έμεινα ειλικρινά έκπληκτος από την απόφαση του γαλλικού Ακυρωτικού Δικαστηρίου, η οποία παραγνωρίζει πλήρως το Πρωτόκολλο του 1965 περί προνομίων και ασυλιών των Ευρωπαϊκών Κοινοτήτων, υποστηρίζοντας ότι για τα μέλη του Ευρωπαϊκού Κοινοβουλίου δεν ισχύουν οι ίδιοι κανόνες που εφαρμόζονται στα μέλη των εθνικών κοινοβουλίων.
<SPEAKER ID="57" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.30. 
<SPEAKER ID="58" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την κοινή συζήτηση της έκθεσης (A6-0203/2005) του κ. Lauk εξ ονόματος της Επιτροπής Οικονομικών και Νομισματικών Θεμάτων σχετικά με την ετήσια έκθεση της Ευρωπαϊκής Κεντρικής Τράπεζας για το 2004 2005/2048(INI)
<P>
και της έκθεσης (A6-0197/2005) του κ. Maaten εξ ονόματος της Επιτροπής Οικονομικών και Νομισματικών Θεμάτων σχετικά με την εφαρμογή της στρατηγικής πληροφόρησης και επικοινωνίας για το ευρώ και την Οικονομική και Νομισματική Ένωση 2005/2078(INI). 
<SPEAKER ID="59" LANGUAGE="DE" NAME="Kurt Joachim Lauk (PPE-DE )," AFFILIATION="εισηγητής">
<P>
Πέρυσι δεν είχαμε μόνο σταθερότητα των τιμών, αλλά ήταν και ένα από τα 10 έτη όπου η παγκόσμια οικονομία παρουσίασε μέση αύξηση της τάξεως του 3,7%. Είναι όμως λυπηρό που η Ευρώπη έχει αποσυνδεθεί από αυτήν την ανάπτυξη. Η ασθενής οικονομική ανάπτυξη είναι κυρίως αποτέλεσμα της απουσίας των αναγκαίων διαρθρωτικών μεταρρυθμίσεων στα κράτη μέλη – όπως επισημαίνει και η ίδια η ΕΚΤ. Επομένως, δεν είναι ευθύνη της ΕΚΤ, η οποία αντίθετα επισημαίνει ότι τα κράτη μέλη πρέπει να αναλάβουν στο θέμα αυτό μεγαλύτερη ευθύνη.
<P>
Για τον λόγο αυτόν, πρέπει να επανέλθουμε στο θέμα της διεύρυνσης. Η ΕΚΤ πέτυχε χωρίς πρόβλημα την ενσωμάτωση των δέκα νέων κρατών μελών. Στον Ευρωπαϊκό Μηχανισμό Συναλλαγματικών Ισοτιμιών συμπεριλαμβάνονται από τις 28 Ιουνίου 2004 η Εσθονία, η Λιθουανία και η Σλοβενία και από τις 2 Μαΐου 2005 η Λετονία, η Μάλτα και η Κύπρος. Αποτελεί σαφές αίτημά μας προς την ΕΚΤ το ότι παρά τη μεταρρύθμιση του Συμφώνου Σταθερότητας και Ανάπτυξης, τα κριτήρια του Μάαστριχτ πρέπει να εξακολουθήσουν να εφαρμόζονται αναλλοίωτα για τις χώρες που θα ενταχθούν μελλοντικά στη νομισματική ένωση και ότι δεν πρέπει να χαλαρώσουμε αλλά να εμμείνουμε σε αυτά. Μελλοντικά πρέπει να αποτραπεί κατά την προσχώρηση χωρών στη νομισματική ένωση η εμφάνιση μίας κατάστασης σαν εκείνη των στατιστικών της Ελλάδας.
<P>
Επιτρέψτε μου να πω τελειώνοντας ότι η ΕΚΤ έκανε τον τελευταίο χρόνο ένα μεγάλο βήμα στον τομέα των πληρωμών και των κινητών αξιών. Δρομολογήθηκε το σύστημα Target II για διευρωπαϊκές αυτοματοποιημένες ταχείες μεταβιβάσεις κεφαλαίων σε πραγματικό χρόνο και έτσι άνοιξε ο δρόμος για παγκόσμιες μεταβιβάσεις σε πραγματικό χρόνο στο νόμισμα της Κεντρικής Τράπεζας. Αυτό με τη σειρά του προσφέρει τη δυνατότητα να έχουμε στην Ευρώπη ένα ενιαίο σύστημα και όχι ένα συνονθύλευμα. Η ΕΚΤ επέδειξε τόλμη προχωρώντας στα αναγκαία βήματα για τον σκοπό αυτόν.
<SPEAKER ID="60" LANGUAGE="NL" NAME="Jules Maaten (ALDE )," AFFILIATION="εισηγητής">
<P>
    Κύριε Πρόεδρε, κύριε Πρόεδρε της Ευρωπαϊκής Κεντρικής Τράπεζας, κύριε Επίτροπε, κυρίες και κύριοι, η Επιτροπή Οικονομικής και Νομισματικής Πολιτικής έχει κάνει αυτήν τη συζήτηση για τη στρατηγική επικοινωνίας για το ευρώ μάλλον ευρύτερη και την έχει μετατρέψει σε συζήτηση για την τρέχουσα κατάσταση του ευρώ και τι πρέπει πράγματι να κάνουμε με αυτό το θέμα. Σε τελική ανάλυση, αυτή η συζήτηση λαμβάνει χώρα σε μια στιγμή κατά την οποία ολόκληρη η πολιτική συζήτηση στην Ευρώπη είναι υπό πίεση, κάτι το οποίο δεν νομίζω ότι έχουμε την πολυτέλεια να αγνοήσουμε. Πιστεύω ότι πολλοί από εμάς, περιλαμβανομένου και εμού βεβαίως, την περίοδο που εισήχθη το ευρώ το 1999, και ιδιαίτερα το 2002 είχαμε την αίσθηση ότι θα φέρει την Ευρώπη πιο κοντά στους πολίτες της, οι οποίοι οπωσδήποτε αυτοί στη ζώνη του ευρώ θα έπιαναν την Ευρώπη στα χέρια τους σε καθημερινή βάση και έτσι με τον τρόπο αυτόν θα τους βοηθούσε να έχουν την αίσθηση στενότερης σχέσης με αυτήν. Πιστεύω ότι πρέπει, ωστόσο, να ειπωθεί, ότι αυτό δεν συνέβη. Όχι μόνο στη δική μου χώρα, αλλά επίσης και σε άλλες χώρες της ζώνης του ευρώ ή σε χώρες που θα μπορούσαν να ενταχθούν, είδα ότι το ευρώ, σε ορισμένες περιπτώσεις, αποδείχθηκε ότι υπήρξε βαρύ φορτίο. Αυτό είναι κάτι για το οποίο λυπάμαι πάρα πολύ, αλλά είναι ένα συμπέρασμα που οφείλουμε να εξαγάγουμε.
<P>
Αυτή είναι, στην πραγματικότητα, μια τρελή κατάσταση υπό το φως του πόσο καλά λειτουργεί το ευρώ. Υπάρχουν διαθέσιμες φθηνότερες οικονομικές επιλογές, τα επιτόκια είναι χαμηλότερα από ποτέ, γεγονός το οποίο προάγει τις επενδύσεις και την κατανάλωση και προσφέρει στον καταναλωτή πραγματικά οφέλη, για παράδειγμα με τη μορφή χαμηλότοκων ενυπόθηκων δανείων και φθηνότερα δάνεια. Η αυστηρότερη προσέγγιση της ΕΚΤ στη διαχείριση της νομισματικής πολιτικής έχει επιφέρει αυξημένη διαφάνεια τιμών, και κατά συνέπεια σταθερό περιβάλλον για το ευρώ και χαμηλό πληθωρισμό. Απλά κοιτάξτε τις ιστορίες επιτυχίας των χωρών που συμμετείχαν στη μεταβατική περίοδο του 2001-2002, όπου ο πληθωρισμός ήταν μόνον 2,3%.
<P>
Το ευρώ έχει προσδώσει στις οικονομίες της ζώνης του ευρώ αυξημένη ανθεκτικότητα έναντι των χρηματοοικονομικών κρίσεων. Χωρίς το ευρώ, η 11η Σεπτεμβρίου 2003, η 11η Μαρτίου 2004 ή ακόμη και τα λογιστικά σκάνδαλα του 2002 θα είχαν προκαλέσει πολύ μεγαλύτερη αναταραχή. Αυτή η αναταραχή δεν συνέβη. Αυτό το οφείλουμε στο ευρώ. Ο συναλλαγματικός κίνδυνος έχει απομακρυνθεί, τα ταξίδια στη ζώνη του ευρώ έχουν γίνει ευκολότερα, η γραφειοκρατία κάθε είδους έχει καταστεί περιττή, καθώς και το κόστος που συνεπάγεται η ανταλλαγή νομισμάτων.
<P>
Οι καταναλωτές επωφελούνται από το ισχυρό ευρώ. Οι πρώτες ύλες και το πετρέλαιο στην παγκόσμια αγορά πληρώνονται σε δολάρια και η ευνοϊκή συναλλαγματική ισοτιμία, σε κάθε περίπτωση έως τα δημοψηφίσματα της Γαλλίας και των Κάτω Χωρών, έχει σαν αποτέλεσμα σχετικά χαμηλές τιμές πετρελαίου και τροφίμων για τους ευρωπαίους καταναλωτές. Το εμπόριο έχει αυξηθεί εντός της Ευρωπαϊκής Ένωσης: 10% κατά μέσον όρο και 17% στις χώρες όπως οι Κάτω Χώρες, η Ισπανία, το Βέλγιο και η Αυστρία. Δεν έχω ακόμη αναφέρει το γεγονός ότι το ευρώ χαίρει μεγάλης εκτίμησης στις διεθνείς χρηματοοικονομικές αγορές, όπως αποδεικνύεται από τον σημαντικό ρόλο του ως διεθνούς αποθεματικού νομίσματος.
<P>
Το πρόβλημα αυτό άραγε πού να οφείλεται; Νομίζω, πρωτίστως, στο πρόβλημα του πληθωρισμού. Κύριε Trichet, στον νομισματικό διάλογο που είχαμε στις 14 Μαρτίου, είπατε κάτι που πιστεύω ήταν πολύ ακριβές. Πιστεύω ότι επειδή δεν επικοινωνήσαμε με τον σωστό τρόπο με το κοινό όσον αφορά τον πληθωρισμό, χάσαμε κάποια αξιοπιστία στις χώρες όπου τώρα έχει εισαχθεί το ευρώ. Διαπιστώνω ότι στις επαφές με τους πολίτες αυτή η αξιοπιστία βρίσκεται σε επίπεδα σχεδόν πέραν οποιασδήποτε αποκατάστασης. Όταν λέγω: «ο πληθωρισμός υπήρξε πολύ περιορισμένος», η απάντηση είναι «λέτε ψέματα». Όταν λέγω: «ναι, αλλά υπάρχουν στατιστικές υπηρεσίες και η Eurostat η οποία μπορεί να το επιβεβαιώσει» απαντούν: «ναι, αλλά και αυτοί ψεύδονται». Η αξιοπιστία είναι είδος σε έλλειψη. Φαίνεται ότι δεν καταφέραμε να εξηγήσουμε με ποιον τρόπο ο πληθωρισμός, ο οποίος ήταν πραγματικός το 2002, έχει τώρα εξαφανιστεί. Οι καταναλωτές δεν γεννήθηκαν χθες. Από τη στιγμή που παραλείψαμε να τους εξηγήσουμε τι προκάλεσε αυτόν τον πληθωρισμό, όλα τα δεινά αποδίδονται στο ευρώ. Την ευθύνη δεν μπορούμε να την επιρρίψουμε παρά μόνο στον εαυτό μας, και σε όλα τα θεσμικά μας όργανα.
<P>
Αυτός είναι επίσης ο λόγος για τον οποίο θα ζητούσα από την Ευρωπαϊκή Κεντρική Τράπεζα να μας υποβάλλει ετησίως εκθέσεις να μην μιλάνε μόνο με τη φρασεολογία των τραπεζιτών και με οικονομικούς όρους για το πόσο καλά αποδίδει το ευρώ, αλλά επίσης και για το τι πραγματικά σημαίνει το ευρώ για τον μέσο καταναλωτή. Είναι ατυχές ότι, σύμφωνα με την ΕΚΤ, ή τουλάχιστον σύμφωνα με την επιστολή του κ. González Páramo προς εμένα, αυτό θα συνεπαγόταν πάρα πολλά μεθοδολογικά προβλήματα. Εκτιμώ ότι έτσι μπορεί να έχουν τα πράγματα, και αυτή η επιστολή είχε επίσης συνταχθεί πριν από την τρέχουσα κρίση. Θα εκτιμούσα επίσης πάρα πολύ αν η Ευρωπαϊκή Κεντρική Τράπεζα επρόκειτο να επανεξετάσει αυτό το αίτημα. Μιλώντας προσωπικά, δεν θα είχα αντίρρηση αν επρόκειτο να παρέμβει η Επιτροπή.
<P>
Είναι εύκολο να σκεφτούμε «το ευρώ είναι εδώ, τώρα πρέπει να πορευτούμε με αυτό». Ο υπεύθυνος πολίτης αρνείται να το δεχθεί. Αυτό είναι ένα πρόβλημα που μπορούμε να επιλύσουμε. Δεδομένου του τρόπου με τον οποίο εσείς, κύριε Trichet, πάντοτε ερχόσαστε στην επιτροπή, πιστεύω ότι βρίσκεστε στην ιδανική θέση για να λύσετε αυτό το πρόβλημα και, κυρίως, εμείς το Κοινοβούλιο, η ΕΚΤ και η Επιτροπή θα ήμασταν σε θέση να το επιτύχουμε αυτό αρκετά εύκολα αν ενώσουμε τις δυνάμεις μας. 
<SPEAKER ID="61" LANGUAGE="FR" NAME="Jean-Claude Trichet," AFFILIATION="Πρόεδρος της Ευρωπαϊκής Κεντρικής Τράπεζας">
<P>
     Κύριε Πρόεδρε, κυρίες και κύριοι, έχω την τιμή να σας παρουσιάσω σήμερα την ετήσια έκθεση της ΕΚΤ για το 2004. Η Ευρωπαϊκή Κεντρική Τράπεζα έχει επίγνωση της ζωτικής σημασίας της δημοκρατικής της ευθύνης και ανέκαθεν υπογράμμιζε ότι η ανεξαρτησία της πρέπει να συνοδεύεται από τη βασική υποχρέωση να αιτιολογεί τις ενέργειές της. Ως εκ τούτου, η ΕΚΤ αποδίδει πρωταρχική σημασία στη διεξαγωγή διαλόγου ανά τακτά χρονικά διαστήματα με τους αιρετούς εκπροσώπους των ευρωπαίων πολιτών. Επιτρέψτε μου να πω ότι άκουσα με το μέγιστο ενδιαφέρον την έκθεση του κ. Lauk και την έκθεση του κ. Maaten. 
<P>
 Στις εισαγωγικές παρατηρήσεις μου θα κάνω πρώτα μία ανασκόπηση της οικονομικής και νομισματικής εξέλιξης κατά το 2004 και θα παρουσιάσω την εκτίμησή μας σχετικά με τις οικονομικές μας προοπτικές και με τη νομισματική στρατηγική.
<P>
Στη συνέχεια θα αναφερθώ σε ορισμένες παρατηρήσεις και προτάσεις του σχεδίου έκθεσης για την ετήσια έκθεση της ΕΚΤ για το 2004. 
<P>
Το 2004 η νομισματική πολιτική της ΕΚΒ ασκήθηκε σε περιβάλλον βαθμιαίας οικονομικής ανάκαμψης στη ζώνη του ευρώ. Η πραγματική αύξηση του ΑΕγχΠ για ολόκληρο το έτος έφτασε στο 1,8%, σε σύγκριση με 0,5% το προηγούμενο έτος. Κατά το πρώτο εξάμηνο του 2004 η οικονομική δραστηριότητα σημείωσε σχετικά δυναμική αύξηση. Ωστόσο, κατά το δεύτερο εξάμηνο η οικονομική ανάπτυξη δεν ήταν παρά συγκρατημένη, εν μέρει εξαιτίας της αύξησης των τιμών του πετρελαίου.
<P>
Σε ό,τι αφορά την εξέλιξη των τιμών, οι υποκείμενες εγχώριες πληθωριστικές πιέσεις στη ζώνη του ευρώ παρέμειναν συγκρατημένες, απηχώντας περιορισμένες αυξήσεις στις αμοιβές εργασίας και σταθεροποιημένες πληθωριστικές προσδοκίες. Ενώ η ανατίμηση της συναλλαγματικής ισοτιμίας του ευρώ το 2004 συνέβαλε στην περιστολή των πληθωριστικών πιέσεων, οι αυξήσεις στις διοικητικά καθοριζόμενες τιμές, στους έμμεσους φόρους και η άνοδος της τιμής του πετρελαίου επηρέασαν εμφανώς τους κύριους ρυθμούς πληθωρισμού. Συνολικά, ο ετήσιος πληθωρισμός ΕνΔΤΚ ήταν 2,1%, αμετάβλητος από την προηγούμενη χρονιά.
<P>
Σε ένα περιβάλλον συγκρατημένων εγχώριων πιέσεων στις τιμές και ευνοϊκής προοπτικής για μεσοπρόθεσμη σταθερότητα τιμών, τα βασικά επιτόκια της ΕΚΤ παρέμειναν αμετάβλητα κατά τη διάρκεια ολόκληρου του έτους, σε ιστορικά χαμηλά επίπεδα. Τα επιτόκια παρέμειναν χαμηλά για ολόκληρο το φάσμα λήξεων, προσφέροντας έτσι σημαντική στήριξη στην οικονομική δραστηριότητα. Όντως, τα μακροπρόθεσμα επιτόκιά μας είναι στο χαμηλότερο επίπεδο των τελευταίων 100 ετών.
<P>
Οι δημοσιονομικές εξελίξεις στη ζώνη του ευρώ κατά το 2004 ήταν κάθε άλλο παρά ικανοποιητικές, όπως λέχθηκε από τον εισηγητή. Το μέσο δημοσιονομικό έλλειμμα στη ζώνη του ευρώ σε γενικές γραμμές σταθεροποιήθηκε στο 2,7% του ΑΕγχΠ. Αυτό είναι ένα επίπεδο το οποίο όχι μόνο συνεπάγεται αυξανόμενο λόγο δανειακής επιβάρυνσης που θα μπορούσε να φθάσει σε μη βιώσιμα επίπεδα, αλλά επίσης αφήνει ελάχιστο περιθώριο ασφαλείας για βραχυπρόθεσμη βοήθεια από τον προϋπολογισμό σε περίπτωση δυσμενών εξελίξεων.
<P>
Οι συζητήσεις για αναθεώρηση του Συμφώνου Σταθερότητας και Ανάπτυξης συνεχίστηκαν το 2004, με κατάληξη μια έκθεση που εγκρίθηκε τον Μάρτιο του 2005. Η υλοποίηση του προϋπολογισμού το 2005 και η προετοιμασία του προϋπολογισμού για το 2006 προσφέρουν και οι δύο πρώτης τάξεως ευκαιρίες για όλα τα ενεχόμενα μέρη, ώστε να εφαρμοστούν αυστηρά οι όροι του Συμφώνου, προκειμένου να δειχθεί ότι το Σύμφωνο παραμένει ένα αποτελεσματικό πλαίσιο συντονισμού και πειθαρχίας της δημοσιονομικής πολιτικής. Όπως είπε ο εισηγητής, όλοι σε αυτό το Κοινοβούλιο γνωρίζουν ποια ήταν η θέση της ΕΚΤ καθ’ όλη τη διάρκεια αυτών των συζητήσεων.
<P>
Τέλος, το 2004 σημειώθηκαν σε μερικές χώρες σημαντικές αναθεωρήσεις όσον αφορά ελλείμματα προηγουμένων ετών και ποσά του χρέους, υπονομεύοντας την αποτελεσματικότητα της παρακολούθησης των δημόσιων οικονομικών της ΕΕ. Είναι άκρως σημαντικό να εξασφαλιστεί η αξιόπιστη συλλογή και η έγκαιρη παρουσίαση των κυβερνητικών οικονομικών στατιστικών στοιχείων.
<P>
Ως προς το κρίσιμο ζήτημα των διαρθρωτικών αλλαγών, η ΕΚΒ χαιρετίζει και στηρίζει την ανανεωμένη ορμή για οικονομική μεταρρύθμιση ως αποτέλεσμα της επανέναρξης της στρατηγικής της Λισαβόνας, την εντονότερη επικέντρωσή της στην ανάπτυξη και στην απασχόληση και το νέο διοικητικό πλαίσιο που στοχεύει στη βελτίωση της προώθησης των μεταρρυθμίσεων. Οι νέες ολοκληρωμένες κατευθυντήριες γραμμές για το 2005-2008, οι οποίες περιλαμβάνουν τόσο τις γενικές κατευθυντήριες γραμμές οικονομικής πολιτικής όσο και τις νέες κατευθυντήριες γραμμές για την απασχόληση πρέπει τώρα να καθορίσουν το πλαίσιο για συγκεκριμένη δράση σε επίπεδο ΕΕ, καθώς και από τα κράτη μέλη.
<P>
Θα πω τώρα λίγα πράγματα για τη νομισματική πολιτική στην αχανή και πολυσχιδή ζώνη του ευρώ. Το μέγεθος της διασποράς του πληθωρισμού γενικά στις χώρες της ζώνης του ευρώ είναι παρόμοιο με τη διασπορά που παρατηρείται στις 14 μητροπολιτικές στατιστικές περιφέρειες των ΗΠΑ. Σε μία νομισματική ένωση οι διαφορές ως προς τον πληθωρισμό ή το κόστος εργασίας από περιφέρεια σε περιφέρεια ή από χώρα σε χώρα είναι ο φυσικός τρόπος διόρθωσης των σχετικών τιμών, ενόψει ασύμμετρων εξελίξεων στη ζήτηση ή στην προσφορά. Αυτές οι διορθώσεις στο εσωτερικό της ζώνης του ευρώ υπήρξαν ευρύτερες και συχνότερες απ’ ό,τι προβλεπόταν. Από αυτήν την άποψη, η ζώνη του ευρώ είναι πιο ευέλικτη απ’ όσο αναμενόταν από πολλούς παρατηρητές. Ενώ γενικά οι διορθώσεις των σχετικών τιμών είναι δικαιολογημένες οικονομικά, υπάρχουν περιπτώσεις όπου οι διαφορές στον πληθωρισμό ενδέχεται να οφείλονται σε ακατάλληλη εθνική οικονομική πολιτική και σε ακαμψία στην αγορά εργασίας και στην αγορά αγαθών και υπηρεσιών. Για αυτές τις χώρες είναι σκόπιμες οι διαρθρωτικές αλλαγές.
<P>
Σημειώνω ότι σε πολλά σημαντικά ζητήματα οι απόψεις που εκφράζονται στην πρόταση ψηφίσματος είναι πολύ κοντά στις απόψεις της ΕΚΤ, όπως είναι οι δηλώσεις αναφορικά με τη διεξαγωγή της νομισματικής πολιτικής από την ΕΚΤ το 2004 και η διάγνωση ότι η σχετική εξασθένιση της οικονομικής δραστηριότητας μπορεί να αποδοθεί στην έλλειψη διαρθρωτικών μεταρρυθμίσεων. Η θέση σας σχετικά με τη μεταρρύθμιση του Συμφώνου Σταθερότητας και Ανάπτυξης ήταν επίσης πολύ κοντά στις απόψεις της ΕΚΤ από αυτή την άποψη.
<P>
Καταρχάς, η Ευρώπη εξελίσσεται με τους δικούς της ρυθμούς, οι οποίοι μόνο με το πέρασμα του χρόνου μπορούν να αξιολογηθούν. Η Ευρωπαϊκή Κεντρική Τράπεζα και ο Πρόεδρός της, πιστεύουν στην ικανότητα της Ευρώπης να υπερβεί τις σημερινές δυσκολίες. Συμμερίζομαι απόλυτα το αίσθημα σιγουριάς και αποφασιστικότητας που εκφράστηκε άμεσα στη δήλωση που συνυπέγραψε ο Πρόεδρός σας, Josep Borrell Fontelles, με τους Jean-Claude Juncker και José Manuel Barroso.
<SPEAKER ID="62" LANGUAGE="ES" NAME="Joaquín Almunia," AFFILIATION="μέλος της Επιτροπής">
<P>
    Κύριε Πρόεδρε, καταρχάς θα ήθελα να συγχαρώ τους δύο εισηγητές, τον κ. Lauk και τον κ. Maaten, για την εξαίρετη εργασία που επιτέλεσαν στις αντίστοιχες εκθέσεις τους. Πιστεύω ότι η απόφαση του Κοινοβουλίου να τις συζητήσει από κοινού σήμερα το απόγευμα είναι σοφή, διότι είναι σαφές ότι το παρόν και το μέλλον του ευρώ συνδέονται στενά με τις δραστηριότητες και τις σωστές αποφάσεις της Ευρωπαϊκής Κεντρικής Τράπεζας.
<P>
Θα ήθελα να ξεκινήσω, όπως και η έκθεση του κ. Maaten, επιμένοντας στα πλεονεκτήματα του ευρώ, στις θετικές πτυχές του ενιαίου νομίσματος από την κυκλοφορία του: μας έδωσε σταθερότητα ενόψει των πιθανών νομισματικών διακυμάνσεων και κρίσεων, όπως εκείνες που γνωρίσαμε στο παρελθόν· μας έδωσε σταθερότητα τιμών, κυρίως χάρη στις σωστές νομισματικές πολιτικές της Ευρωπαϊκής Κεντρικής Τράπεζας· χάρη σε αυτήν τη σταθερότητα, μας πρόσφερε χαμηλά επιτόκια και μας προστατεύει από κινδύνους που δεν πρέπει να υποθέσουμε ότι είναι πίσω μας. Το ευρώ μας επιτρέπει να αντιμετωπίσουμε τους κινδύνους που αντιμετωπίσαμε στο παρελθόν, αλλά δεν πρέπει να ξεχνάμε ότι αυτοί οι κίνδυνοι μπορεί να εμφανιστούν ξανά, αν δεν διατηρήσουμε την εμπιστοσύνη στο νόμισμά μας και στην Οικονομική και Νομισματική Ένωση και την αξιοπιστία τους.
<P>
Αυτές τις δύσκολες στιγμές για την Ευρωπαϊκή Ένωση, επομένως, τόσο από οικονομική όσο και από πολιτική σκοπιά, πρέπει να αναλάβουμε ιδιαίτερα την ευθύνη για τη λήψη των σωστών αποφάσεων. Πιστεύω, όπως έχω πει πολλές φορές εντός και εκτός του Κοινοβουλίου, ότι η μεταρρύθμιση του συμφώνου σταθερότητας και ανάπτυξης, η οποία έχει πολύ σημαντική στήριξη από το Κοινοβούλιο, είναι μια σωστή απόφαση που αρχίζει να εφαρμόζεται αυστηρά, όπως μόλις ζήτησε ο Πρόεδρος Trichet.
<P>
Την επόμενη εβδομάδα θα συζητήσουμε τις προτεινόμενες συστάσεις που εγκρίθηκαν πριν από μερικές ημέρες από την Επιτροπή στο Συμβούλιο Ecofin αναφορικά με την Ιταλία· τις επόμενες εβδομάδες θα κάνουμε το ίδιο σε σχέση με την Πορτογαλία και, πριν από το τέλος του έτους, θα το κάνουμε και σε σχέση με άλλες χώρες: ορισμένες από τις ιδρυτικές χώρες της Ευρωπαϊκής Ένωσης και επίσης ορισμένες από τις νέες χώρες μέλη της Ένωσης.
<P>
Όπως μόλις ανέφερε ο Πρόεδρος Trichet και όπως αναφέρει η έκθεση, πρέπει να ενισχύσουμε τον διάλογο της Ευρωπαϊκής Κεντρικής Τράπεζας, η ανεξαρτησία της οποίας πρέπει να είναι σεβαστή, με την Επιτροπή και το Συμβούλιο και, ιδιαίτερα, με την ευρωομάδα. Έχω το προνόμιο να παρίσταμαι στον σημαντικό διάλογο που διεξάγεται κάθε μήνα στο πλαίσιο της ευρωομάδας μεταξύ του Προέδρου της Ευρωπαϊκής Κεντρικής Τράπεζας και των υπουργών Οικονομικών της ευρωζώνης.
<P>
Πρέπει να αντιμετωπίσουμε ένα πολύ σημαντικό θέμα με το οποίο θα ήθελα να τελειώσω αυτήν την ομιλία –τη διεύρυνση της ευρωζώνης στα νέα κράτη μέλη, που θα είναι σε θέση τα επόμενα χρόνια να ενωθούν με τις 12 τωρινές χώρες μέληαυστηρά και ταυτόχρονα με ευρύτητα πνεύματος.
<P>
Τους επόμενους μήνες πρέπει να αναλύσουμε σχολαστικά, με ειλικρίνεια και με πλήρη διάλογο με τις ενδιαφερόμενες χώρες, αν η Εσθονία, η Λιθουανία ή η Σλοβενία –που ήταν οι τρεις πρώτες χώρες της διεύρυνσης οι οποίες εντάχθηκαν στον μηχανισμό συναλλάγματος το 2004– πληρούν το επόμενο έτος όλες και καθεμία από τις προϋποθέσεις που θεσπίζονται στη Συνθήκη, προκειμένου να ενταχθούν στην ευρωζώνη, όπως επιθυμούν οι αρχές τους.
<SPEAKER ID="63" LANGUAGE="SK" NAME="Ján Hudacký," AFFILIATION="εξ ονόματος της Ομάδας PPE-DE">
<P>
    Καταρχάς, πριν εισέλθω σε συγκεκριμένες πτυχές της στρατηγικής πληροφόρησης και επικοινωνίας για το ευρώ, θα ήθελα να ευχαριστήσω τον κ. Maaten, τον εισηγητή, για την εξαιρετική έκθεσή του, καθώς και για την καλή συνεργασία.
<P>
Συμφωνώ με τον κ. Maaten ότι παρά το γεγονός ότι η διαδικασία της εισαγωγής του ευρώ στα δώδεκα κράτη μέλη υπήρξε ένα από τα επιτυχέστερα σχέδια στην ιστορία της Ευρωπαϊκής Ένωσης, οι κάτοικοι των μεμονωμένων χωρών έχουν πολύ διαφορετική αντίληψη αυτού του γεγονότος, και οφείλουμε να αναγνωρίσουμε ότι με αυτή τη διαδικασία δεν πετύχαμε να κερδίσουμε τους πολίτες, οι οποίοι θεωρούν την εισαγωγή του ευρώ ως αιτία για τις αυξήσεις στις τιμές καταναλωτή. Αυτό άσκησε προφανώς μια γενικά αρνητική επίδραση στην κοινή γνώμη για την εισαγωγή του ευρώ.
<SPEAKER ID="64" LANGUAGE="PT" NAME="Manuel António dos Santos," AFFILIATION="εξ ονόματος της Ομάδας PSE">
<P>
    Θα επικεντρωθώ βεβαίως αποκλειστικά στην έκθεση του κ. Lauk, παρότι πιστεύω ότι αμφότερες μπορούν να συζητηθούν μαζί.
<P>
Θα αρχίσω επαινώντας σας, κύριε Trichet, για την εξαιρετική ποιότητα της έκθεσης και για τον τρόπο με τον οποίο εκτέθηκαν τα στοιχεία ενώπιόν μας, σύμφωνα με την ομιλία του εισηγητή. Επιθυμώ ωστόσο να πω ενώπιον ολόκληρου του Σώματος ότι αυτό πάντως δεν είναι το θέμα αυτής της συζήτησης. Αυτό το οποίο το Κοινοβούλιο πρέπει να εγκρίνει ή να απορρίψει είναι η έκθεση του κ. Lauk, και κατά συνέπεια οφείλουμε να διατυπώσουμε τη γνώμη μας αποκλειστικά για την έκθεση του κ. Lauk.
<P>
Το να ασκήσουμε κριτική για τις επουσιώδεις τροπολογίες που έγιναν στο Σύμφωνο Σταθερότητας και Ανάπτυξης από το Συμβούλιο, όπως κάνει ο εισηγητής και αυτό τον θέτει στην ίδια πλευρά με τους σκληρότερους επικριτές αυτών των τροπολογιών σημαίνει, κατά τη γνώμη μου, ότι παραβλέπουμε την ευρύτερη εικόνα στην Ευρώπη και τα οικονομικά και κοινωνικά προβλήματα της ΕΕ. Είναι φανερό ότι τις δραστηριότητες της ΕΚΤ πρέπει να τις δούμε στο πλαίσιο της απουσίας ενός ευρωπαϊκού μοντέλου διακυβέρνησης, το οποίο είναι ένα θετικό πράγμα και δεν είναι το θέμα υπό συζήτηση. Ο κ. Lauk προσδίδει μεγάλη σημασία σε αυτό και είναι όντως κάτι για το οποίο μπορούμε επίσης να σκεφτούμε αλλά αυτό στο οποίο αναφέρομαι είναι η συντηρητική θέση, στην οποία δεν μπορώ κατά πάσα πιθανότητα να προσχωρήσω. Κατά συνέπεια, ζητώ από το Σώμα, κύριε Πρόεδρε, κυρίες και κύριοι, να διορθώσουμε ορισμένα λάθη που περιέχονται στην έκθεση του κ. Lauk. 
<SPEAKER ID="65" LANGUAGE="" NAME="" AFFILIATION="Αντιπροέδρου">
<SPEAKER ID="66" LANGUAGE="DE" NAME="Wolf Klinz," AFFILIATION="εξ ονόματος της Ομάδας ALDE">
<P>
    Κύριε Trichet, κύριε Almunia, κυρίες και κύριοι, αναμφίβολα το ευρώ και η Ευρωπαϊκή Κεντρική Τράπεζα ήταν μια επιτυχία. Παρά τις πολιτικές αναταραχές, το ευρώ αποδεικνύεται αρκετά σταθερό και γίνεται όλο και περισσότερο ένα μείζον αποθεματικό νόμισμα. Και, όπως ακούσαμε, τα νέα κράτη μέλη της ΕΕ ενδιαφέρονται για τη γρήγορη εισαγωγή του στις χώρες τους.
<P>
Η ΕΚΤ από την αρχή λειτούργησε με επαγγελματικό και ανεξάρτητο τρόπο, κι αυτό μολονότι οι διάφορες οικονομικές εξελίξεις στην ευρωζώνη και η πολιτική πίεση δεν διευκόλυναν καθόλου το έργο της. Ενθαρρύνω την ΕΚΤ να μείνει πιστή στη δέσμευσή της για ανεξαρτησία και να εξακολουθήσει να θεωρεί κύριο στόχο της εργασίας της τη σταθερότητα του ευρώ. Όπως βλέπετε, εδώ σημειώνεται βαθύ χάσμα ανάμεσα στις Ομάδες του Σώματος. Εγώ δεν συμφωνώ εδώ με τον κ. dos Santos.
<P>
Οι συνθήκες λειτουργίας της ΕΚΤ είναι δύσκολες και για τον λόγο ότι με τη μεταρρύθμιση του Συμφώνου Σταθερότητας εξέλιπε σε μεγάλο βαθμό ο δεύτερος πυλώνας σταθερότητας του ευρώ και έτσι η συνολική ευθύνη για τη σταθερότητα του νομίσματος επαφίεται κυρίως στην ΕΚΤ. Το Σώμα έχει προτείνει διάφορους τρόπους βελτίωσης της εφαρμογής της μεταρρύθμισης στην πράξη, και το Συμβούλιο αγνόησε όλες τις προτάσεις. Αυτό καταδεικνύει ότι οι υπουργοί Οικονομικών μπορεί μεν να μην επιθυμούν την αποδυνάμωση του Συμφώνου, αλλά οπωσδήποτε την αποδέχονται με κάποιον βαθμό επιδοκιμασίας. Αυτό μπορεί να εξηγηθεί και από το ότι οι μεγάλες χώρες της ευρωζώνης, η Γερμανία, η Γαλλία και η Ιταλία, παραβιάζουν εδώ και χρόνια τους όρους του Συμφώνου και δεν θέλουν να βρεθούν υπόλογες. Η Γερμανία δεν θα μπορέσει να τηρήσει τους όρους του Συμφώνου για τα επόμενα δύο χρόνια και ασφαλώς όχι για εφέτος. Η Ιταλία, όπως διαπιστώθηκε τώρα, είχε παραβεί ήδη το 2003 το Σύμφωνο Σταθερότητας και θα χρειαστεί επίσης τουλάχιστον δύο χρόνια για να περάσει και πάλι στο πράσινο.
<P>
Τελειώνοντας, επιτρέψτε μου να παρατηρήσω ότι το Συμβούλιο της ΕΚΤ θα έπρεπε να κάνει χρήση της δυνατότητας που προβλέπεται στο άρθρο 10 του καταστατικού της ΕΚΤ για λήψη αποφάσεων βάσει της αρχής της πλειοψηφίας αντί να επιζητεί συναίνεση πάση θυσία. Η συναίνεση πολλές φορές δεν ισοδυναμεί παρά με τον ελάχιστο κοινό παρονομαστή και η ΕΚΤ δεν θα έπρεπε να αρκείται σε αυτό. Καταλαβαίνω ότι η ΕΚΤ δεν θέλει ειδικά τώρα, σε μια εποχή που υπάρχει πολύ μεγάλη πολιτική πίεση, να δημοσιεύσει πρακτικά και, ακόμα περισσότερο, αποτελέσματα ονομαστικών ψηφοφοριών. Ελπίζω όμως ότι θα έρθει η ημέρα που μαζί με τα πρακτικά θα μπορούν να δημοσιεύονται τουλάχιστον στοιχεία για τις ψήφους.
<P>
Τέλος, θα ήθελα να συμφωνήσω με τον κ. Lauk: καλό θα ήταν να ακολουθήσετε το παράδειγμα της αμερικανικής Κεντρικής Τράπεζας και να δημοσιεύσετε ένα «μπεζ βιβλίο» το οποίο να περιέχει μία διεξοδική ανάλυση του τρόπου με τον οποίον εξελίσσονται οι οικονομίες στις επιμέρους χώρες. 
<SPEAKER ID="67" LANGUAGE="DE" NAME="Sahra Wagenknecht," AFFILIATION="εξ ονόματος της Ομάδας GUE/NGL">
<P>
Πού μας οδήγησε αυτό το Σύμφωνο; Η σταθερότητα των τιμών είναι μόνο η μία όψη –από την άλλη βρίσκεται η μαζική ανεργία και μια τεράστια αύξηση της φτώχειας στην Ευρώπη. Αντί για ανάπτυξη, επέφερε καταφανή κοινωνική κατάρρευση. Αντί για σταθερότητα επέφερε κέρδη ρεκόρ για τους μεγάλους ομίλους επιχειρήσεων. Ωστόσο ο κ. Lauk στην παρούσα έκθεση εξακολουθεί να υμνεί το Σύμφωνο ασυγκίνητος από τις κοινωνικές αναταραχές και τα ολοφάνερα προβλήματα της εφαρμογής του. Και ακόμα χειρότερα, κατασκευάζεται μία παράλογη συνάρτηση μεταξύ των ευρωπαϊκών ωραρίων και της οικονομικής κρίσης. Λες και πρόκειται να λυθεί το πρόβλημα αν όσοι έχουν ακόμα εργασία δουλεύουν όλο και περισσότερο, μέχρι τελικής πτώσης, ενώ όλο και πιο πολλοί άνθρωποι δεν έχουν πλέον καν την ευκαιρία να χρησιμοποιήσουν τις ικανότητές τους.
<SPEAKER ID="68" LANGUAGE="" NAME="John Whittaker," AFFILIATION="εξ ονόματος της Ομάδας IND/DEM">
<P>
    Κύριε Πρόεδρε, τα θεσμικά όργανα της ΕΕ συνεχίζουν να λένε στον εαυτό τους ότι το ευρώ αποτελεί επιτυχία. Είθε να αντιλαμβανόταν και το κοινό πόσο μεγάλη επιτυχία είναι· ο μεν ευρωσκεπτικισμός θα εξαφανιζόταν οι δε άνθρωποι θα κατέληγαν όλοι να ερωτευτούν το ευρώ. Το πρόβλημα, μας λένε, είναι η έλλειψη γνώσης. Εξ ού και η παρόρμηση να δαπανήσουμε 16 εκατομμύρια ευρώ σε μιαν εκστρατεία επικοινωνίας και πληροφόρησης η οποία να παρέχει αμερόληπτη και πραγματολογική ενημέρωση.
<P>
Πώς κρίνουμε λοιπόν την επιτυχία; Με τη διευκόλυνση των μετακινήσεων, λέει ο κ. Maaten· με τα χαμηλότερα επιτόκια, λέει ο κ. Trichet. Όμως τα χαμηλότερα επιτόκια είναι μάλλον αντίδραση στην ανεπαρκή ανάπτυξη παρά ένδειξη επιτυχίας. Αν και πρέπει να επικροτήσουμε την ΕΚΤ για τα επιτεύγματά της όσον αφορά τον επίμονα χαμηλό πληθωρισμό, ο εκπρόσωπος του κ. Trichet παραδέχεται ότι το ευρώ ενδεχομένως αποτέλεσε μέρος του προβλήματος, αναγνωρίζοντας ότι τα ομοιόμορφα για όλους επιτόκια δεν είναι κατάλληλα για χώρες με διαφορετικούς ρυθμούς πληθωρισμού και επιχειρηματικούς κύκλους.
<SPEAKER ID="69" LANGUAGE="" NAME="Liam Aylward," AFFILIATION="εξ ονόματος της Ομάδας UEN">
<P>
    Κύριε Πρόεδρε, η Ευρωπαϊκή Κεντρική Τράπεζα εκπλήρωσε τον στόχο της να διατηρήσει τη σταθερότητα των τιμών και, κάνοντας αυτό, κατόρθωσε να πηδαλιουχήσει την Ευρώπη μέσα από τις πολλές προκλητικές οικονομικές και δημοσιονομικές εξελίξεις του 2004. Ωστόσο, οι προκλήσεις είναι σε εξέλιξη και είναι ανησυχητικές. Οι καταναλωτές φέρουν το βάρος αυτής της συγκεκριμένης ανησυχίας.
<P>
Κύριε Trichet, λίγες μόνον εβδομάδες πρωτύτερα καλέσατε τους Ευρωπαίους καταναλωτές να ανοίξουν το πορτοφόλι τους και να ξοδέψουν περισσότερα, αλλά στο τρέχον οικονομικό κλίμα δεν υπάρχει αρκετή βεβαιότητα ώστε να διευκολυνθεί η αύξηση των δαπανών την οποία ζητάτε. Μιλώ εκ μέρους πολλών εκλογέων μου όταν σας λέω ότι οι άνθρωποι που αγοράζουν σπίτια ανησυχούν μήπως τα επιτόκια μειωθούν, μήπως οι τιμές των κατοικιών αυξηθούν, πότε και πού, καθώς και γύρω από τη μακροπρόθεσμη προοπτική. Για αυτούς είναι άδηλο τι θα σημάνει η τρέχουσα αύξηση στις τιμές του πετρελαίου, επί πόσο χρόνο θα διαρκέσουν οι παρενέργειες και τι πρέπει να προσδοκούν μακροπρόθεσμα – για το μέλλον τους.
<P>
Τέτοια μέτρα, κ. Trichet, θα συνεπικουρήσουν στη δημιουργία οικονομικής σταθερότητας, περιβαλλοντικής βιωσιμότητας και καταναλωτικής εμπιστοσύνης. Όλες οι πολιτικές είναι αλληλεξαρτώμενες και καμία οικονομία δεν πρέπει να έχει μεγαλύτερο βαθμό εξάρτησης από οποιανδήποτε ενεργειακή πηγή, ενώ καμία αύξηση ή μείωση του επιτοκίου δεν μπορεί να αλλάξει αυτό το πράγμα. 
<SPEAKER ID="70" LANGUAGE="DE" NAME="Hans-Peter Martin (NI )." AFFILIATION="">
<SPEAKER ID="71" LANGUAGE="DE" NAME="Alexander Radwan (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κύριε Trichet, Επίτροπε Almunia, θα ήθελα αρχικά να σας ευχαριστήσω, κύριε Trichet, για το έργο που επιτελέσατε τον περασμένο χρόνο. Σε μια εποχή όπου το Σύμφωνο Σταθερότητας και Ανάπτυξης δέχθηκε πυρά, εσείς αγωνιστήκατε θαυμάσια ενάντια στα κράτη μέλη, ενάντια στο Συμβούλιο, αλλά και στην Επιτροπή, για τη σταθερότητα του ευρώ. Σας ευχαριστώ θερμά γι’ αυτό και η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών σας ενθαρρύνει να συνεχίσετε με τον ίδιο τρόπο, γιατί οι καιροί δεν γίνονται πιο εύκολοι.
<P>
Το Σύμφωνο Σταθερότητας αποδυναμώθηκε, έγινε πιο ευέλικτο, ή σύμφωνα με ορισμένους καταργήθηκε, αυτό είναι κάτι που δεν σκοπεύω να το σχολιάσω τώρα. Άλλωστε, αυτές τις ημέρες βλέπουμε με παράδειγμα την Ιταλία κατά πόσον εφαρμόζεται και ποια είναι τα αποτελέσματά του. Και εδώ ορισμένοι διατηρούν αμφιβολίες. Όμως ο κίνδυνος του πληθωρισμού σίγουρα δεν απομακρύνθηκε αλλά, αντίθετα, αυξήθηκε με όσα συνέβησαν τους τελευταίους μήνες. Η κ. Wagenknecht, η οποία, δυστυχώς, φαίνεται πως έχει τώρα μία πιο σημαντική συνάντηση, μίλησε για «νέα φτώχεια» όμως η ουσιαστική φτώχεια κυριαρχεί όταν το χρήμα χάνει την αξία του. Όπως ο ίδιος είπατε, κύριε Trichet, πρέπει στο μέλλον να φροντίζουμε να ζητάμε ακριβώς αυτό που είναι απαραίτητο, δηλαδή τις εθνικές μεταρρυθμίσεις. Γι’ αυτό θα ήθελα να είχε αντιδράσει ανάλογα η Επιτροπή όταν ήρθε από τη χώρα σας, τη Γαλλία, η πρόταση του κ. de Villepin να δημιουργήσουμε μελλοντικά, παράλληλα με την ΕΚΤ, μία οικονομική και δημοσιονομική κυβέρνηση που θα ήταν αρμόδια τόσο για την οικονομική ανάπτυξη όσο και για τη δημιουργία θέσεων εργασίας. Αυτό είναι λογικά το δεύτερο βήμα. Το πρώτο ήταν η εκ βάθρων μεταρρύθμιση ή η κατάργηση του Συμφώνου Σταθερότητας και Ανάπτυξης και το δεύτερο είναι τώρα να αναθέσουμε στην ΕΚΤ την ευθύνη όχι μόνο για τη νομισματική σταθερότητα αλλά και για άλλα μέτρα, κυρίως για την οικονομική ανάπτυξη και για τη δημιουργία θέσεων εργασίας.
<SPEAKER ID="72" LANGUAGE="" NAME="Κατερίνα Μπατζελή (PSE )." AFFILIATION="">
<P>
    Κύριε Πρόεδρε, κύριε Επίτροπε, η συζήτηση για την έκθεση του κ. Maaten συμπίπτει με μία περίοδο όπου στην Ευρωπαϊκή Ένωση διαταράχθηκε η πορεία της θεσμικής της σύγκλισης και όπου κατακρίθηκαν πολλές από τις πολιτικές της, που αποτελούν τη ραχοκοκαλιά της λειτουργίας της. Η οικονομική ύφεση, οι βραδείς ρυθμοί ανάπτυξης, ο περιορισμός των κοινωνικών πολιτικών, η αύξηση της ανεργίας, η ανελαστική δημοσιονομική προοπτική, ο αυξανόμενος πληθωρισμός, οδήγησαν τους Ευρωπαίους πολίτες σε αδιέξοδο ή σε κάποιο βαθμό προβληματισμού, με αποτέλεσμα να αναζητήσουν με την ψήφο τους μία άλλη Ευρώπη, κι αυτό γιατί τους είχε δοθεί η εντύπωση ότι για όλα φταίει η κακή Ευρώπη και το κακό ευρώ. Να γιατί η ανακοίνωση αυτής της επιτροπής, και πιο πολύ η ισορροπημένη έκθεση του κ. Maaten, έχουν ένα σημαντικό ρόλο και μπορούν να στείλουν ένα μήνυμα στους Ευρωπαίους πολίτες!
<SPEAKER ID="73" LANGUAGE="LT" NAME="Margarita Starkevičiūtė (ALDE )." AFFILIATION="">
<SPEAKER ID="74" LANGUAGE="" NAME="Γεώργιος Τούσσας (GUE/NGL )." AFFILIATION="">
<P>
Πέραν τούτου αποτελεί πρόκληση η παράγραφος 11 του εισηγητή, όπου χαιρετίζεται η δέσμευση της Ευρωπαϊκής Κεντρικής Τράπεζας για την κύρωση του αποκαλούμενου ευρωσυντάγματος, όταν αυτό έχει πρόσφατα καταψηφισθεί από τους λαούς της Γαλλίας και της Ολλανδίας. Κάτι τέτοιο δείχνει τουλάχιστον περιφρόνηση στους λαούς της Ευρώπης!
<SPEAKER ID="75" LANGUAGE="SK" NAME="Sergej Kozlík (NI )." AFFILIATION="">
<SPEAKER ID="76" LANGUAGE="DE" NAME="Othmar Karas (PPE-DE )." AFFILIATION="">
<P>
Εσείς, κύριε Trichet, πρέπει να αναμιχθείτε περισσότερο στην ενημέρωση για τις οικονομικές και νομισματικές υποθέσεις, διότι μόνον η ενημέρωση δημιουργεί συνειδητότητα. Σας παροτρύνω να εξακολουθήσετε να δίνετε έμφαση στο προληπτικό σκέλος του Συμφώνου Σταθερότητας και Ανάπτυξης και στην καταδίκη κάθε παραβίασής του και να υποστηρίξετε το έργο της Επιτροπής και των χωρών που τηρούν το σύμφωνο.
<SPEAKER ID="77" LANGUAGE="FR" NAME="Pervenche Berès (PSE )." AFFILIATION="συνδυασμού πολιτικών">
<P>
    Κύριε Πρόεδρε, κύριε Trichet, κύριε Επίτροπε, πιστεύω ότι η εξέταση της ετήσιας έκθεσης της Ευρωπαϊκής Κεντρικής Τράπεζας, μας παρέχει την ευκαιρία να αναλύσουμε τη συνοχή της νομισματικής πολιτικής που εφαρμόστηκε από την Ευρωπαϊκή Κεντρική Τράπεζα για λογαριασμό ολόκληρης της ζώνης του ευρώ. Από αυτή την άποψη, ο κόσμος οδηγείται ωστόσο σήμερα, στο σημείο να διερωτάται σχετικά με αυτό που οι οικονομολόγοι αποκαλούν ισοζύγιο του . Πρέπει να υπάρχει κάποιο λάθος σε αυτόν τον περιβόητο εφόσον η ανάπτυξη δεν υλοποιήθηκε. Όσον αφορά την πολιτική της Κεντρικής Τράπεζας, παραμείναμε για πάρα πολύ καιρό ιδιαίτερα προσκολλημένοι στην ανάγκη να εδραιωθεί το κύρος και η νομιμότητα της ΕΚΤ και η εμπιστοσύνη στις αποφάσεις που λαμβάνει. Θα έλεγα ότι, κατά κάποιο τρόπο, επρόκειτο για μια θεσμική αναζήτηση. Θεωρώ ότι οφείλουμε πλέον να ωριμάσουμε και να πάψουμε απλώς να μετατοπίζουμε την ευθύνη στις κυβερνήσεις που καθυστερούν να θέσουν σε εφαρμογή τις διαρθρωτικές μεταρρυθμίσεις, γιατί στην αντίθετη περίπτωση, οι συνομιλίες δεν θα προχωρήσουν. Είναι αναγκαίο, ωστόσο, να προχωρήσουν προκειμένου να επιτύχουμε ξανά την ανάπτυξη και την απασχόληση.
<P>
Υπό αυτή την οπτική γωνία, θα ήθελα να κάνω τρεις παρατηρήσεις. Καταρχήν, κύριε Trichet, μου λένε ότι είστε εξαιρετικός ακροατής και έχετε τεράστια συμβολή στο έργο των Υπουργών Οικονομίας και Οικονομικών της ζώνης του ευρώ και ότι οι τελευταίοι είναι ευτυχείς που σας έχουν στο πλευρό τους όταν συζητούν για την κατάσταση που επικρατεί στη ζώνη. Πιστεύω, ωστόσο, ότι η έννοια του διαλόγου είναι συνυφασμένη με την αμοιβαιότητα και ότι εάν εσείς επεμβαίνετε στη μεταρρύθμιση του Συμφώνου και στις απαιτούμενες διαρθρωτικές μεταρρυθμίσεις, θα πρέπει και αντίστροφα να μπορούν να σας λένε οι άλλοι πώς έχει η κατάσταση ως προς τη νομισματική πολιτική.
<P>
Κατά δεύτερο λόγο, σχετικά με τον τρόπο λήψης των αποφάσεων, συμφωνώ με τις παρατηρήσεις του συνάδελφου μου, Wolf Klinz. Κατά πάσα πιθανότητα, ο τρόπος λήψης αποφάσεων που ορίστηκε στις Συνθήκες είναι ο ορθός. Εξαρχής, ωστόσο, αυτό το Κοινοβούλιο, όπως γνωρίζετε, ζήτησε διαφάνεια ή, εν πάση περιπτώσει, ενημέρωση σχετικά με τη φύση των συζητήσεων που λαμβάνουν χώρα στο Διοικητικό Συμβούλιο και πιστεύω ότι αυτό το αίτημα είναι θεμιτό. Ελλείψει της απαραίτητης ενημέρωσης, δημιουργείται πράγματι η εντύπωση ότι αυτό που παρεμποδίζει τη λήψη απόφασης και παραλύει την εξέλιξη των πραγμάτων ενδέχεται να είναι η έλλειψη συναίνεσης ανάμεσα στα μέλη του Διοικητικού Συμβουλίου .
<SPEAKER ID="78" LANGUAGE="" NAME="Piia-Noora Kauppi (PPE-DE )." AFFILIATION="(ΕΝ)">
<P>
    Κύριε Πρόεδρε, θα ήθελα εν πρώτοις να συγχαρώ τον κ. Lauk για τη διεξοδική του έκθεση και επίσης να ευχαριστήσω τον πρόεδρο Trichet για την παρουσία του.
<P>
Δεύτερον, μπορούμε να τιθασεύσουμε την ενεργητικότητα του ευρωπαϊκού ανταγωνισμού εγκρίνοντας και υλοποιώντας την οδηγία για τις υπηρεσίες το ταχύτερο δυνατόν. Ομοίως, τα τεράστια οφέλη που θα έχει αυτό για τους πολίτες θα έπρεπε να μας αναγκάσουν να ασκήσουμε πίεση για πλήρη ρύθμιση των διασυνοριακών λιανικών πληρωμών, και να εργαστούμε με στόχο έναν Ενιαίο Ευρωπαϊκό Χώρο Πληρωμών μέχρι το 2010. Αυτό προσδοκούν από εμάς οι πολίτες.
<SPEAKER ID="79" LANGUAGE="DE" NAME="Harald Ettl (PSE )." AFFILIATION="">
<P>
Θα ήθελα να ευχαριστήσω τον εισηγητή κ. Maaten για την αμεροληψία της έκθεσής του. 
<SPEAKER ID="80" LANGUAGE="DE" NAME="Andreas Schwab (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, καταρχάς θα ήθελα να ευχαριστήσω θερμά τον συνάδελφό μου κ. Lauk από τη Βάδη-Βυρτεμβέργη για την έκθεσή του, στην οποία δικαίως εφιστά την προσοχή στο ότι η Ευρωπαϊκή Κεντρική Τράπεζα και εσείς, κύριε Trichet, εργαστήκατε καλά τον τελευταίο χρόνο. Παρά τον αισθητό πληθωρισμό, το ευρώ αποτελεί για πολλούς συμπολίτες μας μια επιτυχία. Σε συνάρτηση με αυτό, θα ήθελα να συμφωνήσω απόλυτα με τον κ. Ettl ότι ασφαλώς η σταθερότητα των τιμών δεν φέρνει από μόνη της την οικονομική ανάπτυξη στην Ευρώπη και ότι –όπως επισημάνατε κι εσείς, κύριε Trichet– τα εθνικά κράτη πρέπει να προσανατολίσουν τις οικονομικές πολιτικές τους στις σημερινές μεταρρυθμιστικές ανάγκες.
<P>
Όπως και ο κ. Radwan, κι εγώ δεν νομίζω ότι χρειαζόμαστε μία κοινή οικονομική κυβέρνηση στην Ευρώπη για να λογοδοτεί η Ευρωπαϊκή Κεντρική Τράπεζα, της οποίας η ανεξαρτησία είναι και πρέπει να είναι εξασφαλισμένη, στους υπουργούς Οικονομίας και Οικονομικών για την πολιτική της.
<P>
Είμαι της γνώμης ότι η Ευρωπαϊκή Κεντρική Τράπεζα ανέλαβε με τα σχόλιά της αναφορικά με την αποδυνάμωση του Συμφώνου Σταθερότητας και Ανάπτυξης έναν πολιτικό ρόλο, πράγμα το οποίο φυσικά δικαιούται να κάνει. Ειδικά για τη νέα γενιά είναι εντελώς απαράδεκτο τα κράτη μέλη να δαπανούν χρόνο με τον χρόνο αρκετές εκατοντάδες δισεκατομμύρια ευρώ παραπάνω από αυτά που εισπράττουν σε φόρους και μετά να θέλουν τρόπον τινά να υπερασπιστούν αυτήν την πρακτική σε επίπεδο ευρωπαϊκής πολιτικής με την τροποποίηση του Συμφώνου Σταθερότητας και Ανάπτυξης. Σας είμαι ιδιαίτερα ευγνώμων, κύριε Trichet, γιατί μιλήσατε ξεκάθαρα για την τροποποίηση του Συμφώνου και σας παρακαλώ, λαμβάνοντας υπόψη το συμφέρον της νέας γενιάς, να συνεχίσετε να παρακολουθείτε στενά και στο μέλλον όλα όσα γίνονται σχετικά με το Σύμφωνο Σταθερότητας και Ανάπτυξης έχοντας πάντα στον νου σας τις απαιτήσεις της νομισματικής πολιτικής. 
<SPEAKER ID="81" LANGUAGE="" NAME="Benoît Hamon (PSE )." AFFILIATION="(">
<P>
    Κύριε Πρόεδρε, κύριε Επίτροπε, κύριε Trichet, φαντάζομαι πόσο ικανοποιημένοι πρέπει να είστε μετά την ανάγνωση της έκθεσης του κ. Lauk και δεν σας μέμφομαι για αυτό.
<P>
Για να αρχίσω, η συναίνεση που υπάρχει σε αυτό το Κοινοβούλιο όσον αφορά τη νομισματική ορθοδοξία της ΕΚΤ, μπορεί δικαίως να σας χαροποιεί. Έπειτα, αφού διαπιστώσατε σε ποιον βαθμό η έκθεση του κ. Lauk ευθυγραμμίζεται με τις συστάσεις σας και υπογραμμίζει την πολιτική εξουσία της ΕΚΤ, πρέπει να νιώθετε πανευτυχείς! Δεν έχετε τίποτα να φοβηθείτε από τους εκπροσώπους αυτού του Κοινοβουλίου καθώς είναι αφοσιωμένοι θιασώτες των λύσεων που προτείνετε, οι οποίες ωστόσο, με τραγική συνέπεια, απέτυχαν να επαναφέρουν την ανάπτυξη και την αξιοπιστία στην Ευρώπη.
<P>
Χαρείτε λοιπόν! Η έκθεση του κ. Lauk προτείνει κάτι καλύτερο από τις μεταρρυθμίσεις του συστήματος κοινωνικών ασφαλίσεων που συνιστάτε εσείς, κάτι καλύτερο από τη μείωση των μισθών που προτείνετε, κάτι καλύτερο από τη μείωση των δημόσιων δαπανών τις οποίες εποπτεύετε. Προτείνει την αύξηση των ωρών εργασίας στην Ευρώπη.
<SPEAKER ID="82" LANGUAGE="" NAME="Avril Doyle (PPE-DE )." AFFILIATION="(ΕΝ)">
<P>
    Κύριε Πρόεδρε, χαιρετίζω την Επιτροπή και τον κ. Trichet. Θα περιορίσω τις παρατηρήσεις μου στην έκθεση Maaten.
<P>
Το ότι το ευρώ ενδέχεται να πάσχει από έλλειμμα δημοτικότητας σε κάποιες χώρες της ευρωζώνης, δεν θα έπρεπε να είναι απορίας άξιον. Υπάρχουν δύο βασικοί λόγοι για αυτό, κανένας εκ των οποίων δεν έχει την παραμικρή σχέση με την έλλειψη επικοινωνιακής στρατηγικής. Πρώτον, η αίσθηση ότι η εισαγωγή του ευρώ έχει επιφέρει αύξηση του πληθωρισμού στα κράτη μέλη έχει προκαλέσει σοβαρή ζημία στην εικόνα του, έστω και αν, σύμφωνα με επίσημα στοιχεία, μόνο 0,2 % των αυξήσεων μπορούν να αποδοθούν στο ευρώ. Ωστόσο, αυτός ο μακροοικονομικός μέσος όρος συγκαλύπτει μεγάλες αυξήσεις τιμών σε έναν μακροσκελή κατάλογο καθημερινών ειδών όπως είναι ο καφές, τα λαχανικά, τα κομμωτήρια και τα παρκόμετρα, που σε μεγάλο βαθμό οφείλονται σε καιροσκοπικές προσαυξήσεις ή στρογγυλοποιήσεις κατά την περίοδο της μετάβασης.
<P>
Δεν αποτελεί σύμπτωση το γεγονός ότι το ευρώ έχει γίνει πλήρως αποδεκτό στη δική μου χώρα, την Ιρλανδία. Είναι αλήθεια ότι είχαμε πολύ επιτυχημένο πρόγραμμα μετάβασης αλλά, το σπουδαιότερο, έχουμε ανεργία 4%, λιγότερο από το μισό του μέσου όρου της ΕΕ, και η οικονομική μας ανάπτυξη αγγίζει το 6%, ποσοστό τριπλάσιο του μέσου όρου της ΕΕ. Είμαστε πρόθυμοι να βοηθήσουμε τα νέα κράτη μέλη στις δικές τους προετοιμασίες για τη μετάβαση. Έχουμε ήδη σε ισχύ συμφωνίες αδελφοποίησης με την Κύπρο και τη Μάλτα.
<SPEAKER ID="83" LANGUAGE="ES" NAME="Antolín Sánchez Presedo (PSE )." AFFILIATION="">
<P>
    Κύριε Πρόεδρε, Πρόεδρε Trichet, Επίτροπε Almunia, κυρίες και κύριοι, χαιρετίζω την ετήσια έκθεση της Ευρωπαϊκής Κεντρικής Τράπεζας ως απόδειξη διαφάνειας και την παρουσίαση και συζήτησή της στο Κοινοβούλιο ως άσκηση δημοκρατικής ευθύνης.
<P>
Κατά το 2004, έτος διεύρυνσης σε 25 κράτη μέλη, τα επιτόκια διατηρήθηκαν, και οι τιμές δεν άλλαξαν σε σύγκριση με τα τέλη του προηγούμενου έτους. Επομένως, υπήρξε μια κατάσταση σταθερότητας αλλά επίσης έλλειψης δυναμισμού. Τα οικονομικά αποτελέσματα της ευρωζώνης δεν ανταποκρίθηκαν στις προηγούμενες προσδοκίες: υπήρξε μικρή αύξηση της οικονομικής δραστηριότητας στο πλαίσιο της μεγαλύτερης παγκόσμιας ανάπτυξης των τελευταίων 20 ετών, χάθηκε το μερίδιο της αγοράς στο διεθνές εμπόριο, και η διαφορά παραγωγικότητας από τις Ηνωμένες Πολιτείες αυξήθηκε, ενώ δεν υπήρξε σημαντική αλλαγή στην αγορά εργασίας.
<SPEAKER ID="84" LANGUAGE="PL" NAME="Stanisław Jałowiecki (PPE-DE )." AFFILIATION="">
<SPEAKER ID="85" LANGUAGE="MT" NAME="Joseph Muscat (PSE )." AFFILIATION="">
<P>
Δεύτερον, αντί να επικεντρωνόμαστε σε επουσιώδη θέματα, μια εκστρατεία για το ευρώ πρέπει να εστιάζεται στην προστασία του καταναλωτή και στην πρόληψη καταχρηστικών αυξήσεων στις τιμές, διότι δεν μπορούμε να επιτρέψουμε η αλλαγή νομίσματος να καταστεί ευκαιρία για ορισμένους ανεύθυνους επιχειρηματίες να επωφεληθούν για να αυξήσουν τις τιμές περισσότερο από ό,τι θα έπρεπε. Τρίτον, όσον αφορά την υιοθέτηση του ευρώ, υπάρχει ανάγκη ευρύτερης διαβούλευσης μεταξύ των κοινωνικών εταίρων. Στη Μάλτα, για παράδειγμα, η απόφαση ότι πρέπει να ενταχθούμε στον νέο μηχανισμό συναλλαγματικών ισοτιμιών (ERM2), ελήφθη ομόφωνα από την κυβέρνηση χωρίς κανενός είδους διαβούλευση, ούτε καν για το βασικό επιτόκιο. Αυτή είναι η ιδανική συνταγή για να ενισχυθεί μελλοντικά ακόμη περισσότερο η αντίσταση έναντι του ευρώ. Δεν είναι αυτός ο τρόπος με τον οποίο έπρεπε να γίνουν τα πράγματα. Πιστεύω ότι το σχέδιο για το ευρώ είναι πολύ σημαντικό για την Ευρωπαϊκή Ένωση και για τα νέα κράτη μέλη, αλλά αυτό πρέπει να υλοποιηθεί χωρίς περιττή βιασύνη, διότι όπως λέει και η παροιμία, όποιος βιάζεται σκοντάφτει, και από αυτή τη βιασύνη εκείνες που θα υποφέρουν είναι οι φτωχότερες κοινωνικές τάξεις. 
<SPEAKER ID="86" LANGUAGE="SK" NAME="Zita Pleštinská (PPE-DE )." AFFILIATION="">
<P>
    Η έκθεση του κ. Maaten μας δίνει την ευκαιρία να αξιολογήσουμε αρκετά οφέλη που εξασφαλίζει η ένταξη στην Οικονομική και Νομισματική Ένωση ως χαρακτηριστικό σύμβολο της ευρωπαϊκής ολοκλήρωσης και ως μέσο που φέρνει τους ανθρώπους της Ευρώπης πιο κοντά στα ιδανικά πάνω στα οποία θεμελιώθηκε η Ένωση. Αυτό που της προσδίδει ακόμη μεγαλύτερη σημασία είναι το γεγονός ότι, σύμφωνα με τις δεσμεύσεις που είχαν αναλάβει με τη συνθήκη προσχώρησής τους, δέκα νέες χώρες ετοιμάζονται να υιοθετήσουν το ευρώ ως το νόμιμο νόμισμά τους όταν θα έχουν εκπληρώσει τα πέντε βασικά κριτήρια του Μάαστριχτ.
<P>
Παρά το γεγονός ότι τα οφέλη του ενιαίου νομίσματος και των συνοδευτικών μηχανισμών δεν μπορούν να αμφισβητηθούν, μια ορισμένη μερίδα του ευρωπαϊκού πληθυσμού έχει αρνητική άποψη για το ευρώ, συνδέοντάς το επίσης με αυξήσεις τιμών. Στοιχηματίζουν στα αισθήματα των κατοίκων της ΕΕ των 12, τα οποία τελικά διαψεύστηκαν. Αντανακλούν επίσης τις ανησυχίες των πολιτών τριών παλαιότερων κρατών μελών που δεν υιοθέτησαν το ευρώ.
<SPEAKER ID="87" LANGUAGE="LT" NAME="Justas Vincas Paleckis (PSE )." AFFILIATION="">
<P>
    Το σχέδιο ψηφίσματος έχει ιδιαίτερη σημασία για εκείνες τις χώρες της Ευρωπαϊκής Ένωσης οι οποίες θα ενταχθούν σύντομα στην ευρωζώνη. Επί του παρόντος, τα μέλη του Μηχανισμού Συναλλαγματικής Ισοτιμίας ΙΙ είναι η Λιθουανία, η Εσθονία, η Σλοβενία και η Δανία. Οι πρώτες τρεις χώρες έχουν πολλές πιθανότητες να εισαγάγουν το ευρώ και να επωφεληθούν από τις θετικά του πτυχές το 2007.
<P>
Το μοντέλο «αδελφοποίησης» μπορεί να βοηθήσει σημαντικά, αλλά με 18 μήνες να απομένουν έως την εισαγωγή του ευρώ, στον βαθμό που γνωρίζουμε ότι οι τρεις χώρες που αναφέρθηκαν δεν έχουν ακόμη εταίρους σε αυτό το πρόγραμμα αδελφοποίησης. Από τα κράτη αυτά πρέπει να ζητηθεί να βρουν εταίρους το συντομότερο δυνατό και να εργαστούν ακόμη πιο εντατικά. 
<SPEAKER ID="88" LANGUAGE="ES" NAME="Joaquín Almunia," AFFILIATION="μέλος της Επιτροπής">
<P>
    Κύριε Πρόεδρε, σε μια από τις πρώτες ομιλίες του, ο κ. Klinz είπε ότι η εισαγωγή του ευρώ ήταν επιτυχία, και συμμερίζομαι αυτήν την άποψη, όπως γνωρίζουν πολύ καλά ο κ. Klinz και το Κοινοβούλιο, αλλά επίσης συμμερίζομαι την ανησυχία όσων υποστήριξαν κατά τη συζήτηση ότι πρέπει να συνεχίσουμε να εγκρίνουμε σαφείς αποφάσεις και προσανατολισμούς για να διασφαλίσουμε ότι θα συνεχίσει να είναι επιτυχία, διότι αυτό είναι σημαντικό για εμάς τόσο ως πολίτες όσο και ως υπερασπιστές του εγχειρήματος της ευρωπαϊκής ολοκλήρωσης.
<P>
Έχει λεχθεί ότι τόσο η Ευρωπαϊκή Κεντρική Τράπεζα όσο και η Επιτροπή έχουν μελετήσει τον γενικό αντίκτυπο της κατάχρησης στους δείκτες τιμών, που δεν υπερέβη το 0,2% - 0,3%, αλλά η αρνητική αντίληψη πολλών πολιτών παραμένει. Συμφωνώ με την άποψη του κ. Doyle ότι σήμερα, αρκετά χρόνια μετά την εισαγωγή των κερμάτων και των χαρτονομισμάτων, οι πολίτες που εκφράζουν σκεπτικισμό για το ευρώ το κάνουν περισσότερο λόγω της κατάστασης της οικονομίας, της αύξησης της ανεργίας και της αδυναμίας να προωθηθούν επενδύσεις ή να δημιουργηθεί απασχόληση, και λιγότερο λόγω της ανάμνησης των καταχρήσεων που προέκυψαν πριν από μερικά χρόνια.
<P>
Το θέμα της κατάχρησης δεν πρέπει να μεγαλοποιηθεί. Σήμερα, στον δανέζικο Τύπο, ο δανός υπουργός Οικονομικών κ. Pedersen δηλώνει ότι στη Δανία, μια χώρα που δεν ανήκει στην ευρωζώνη, οι αυξήσεις στις τιμές ορισμένων υπηρεσιών –μπαρ, εστιατορίων και ορισμένων υπηρεσιών που παρέχονται άμεσα στους πολίτες– κατά τη διάρκεια του Ιανουαρίου και Φεβρουαρίου του 2002 ήταν πρακτικά ίδιες με τις αυξήσεις που καταγράφηκαν στις χώρες που εισήγαγαν το ευρώ. Επομένως, δεν πρέπει να υπερβάλλουμε αλλά να μαθαίνουμε από την εμπειρία, ιδιαίτερα στην περίπτωση των νέων κρατών μελών που φιλοδοξούν να ενσωματώσουν τα νομίσματά τους στο ευρώ τα επόμενα χρόνια, και αυτό ακριβώς κάνουμε.
<SPEAKER ID="89" LANGUAGE="EN" NAME="Jean-Claude Trichet," AFFILIATION="Πρόεδρος της Ευρωπαϊκής Κεντρικής Τράπεζας">
<P>
Μου έκανε εντύπωση το γεγονός ότι η σταθερότητα των τιμών είναι διαρκώς στον νου όλων εδώ και όλων των συμπολιτών μας. Μου φαίνεται πολύ σημαντικό να εξετάσουμε αυτό το ζήτημα, που σε κάποιο μέτρο θεωρείται κατά καιρούς ότι είναι εμμονή της ΕΚΤ. Είναι εμμονή της ΕΚΤ επειδή είναι η εντολή της ΕΚΤ. Επίσης αντικατοπτρίζει ξεκάθαρα το μήνυμα που λαμβάνουμε από τον λαό της Ευρώπης. Οι Ευρωπαίοι μας λένε να διατηρήσουμε τη σταθερότητα των τιμών, να τη διαφυλάξουμε. Νομίζω ότι θα ήταν τεράστιο λάθος να αλλάξει ο ορισμός της σταθερότητας των τιμών. Δεν είναι αυτό που ζητούν οι λαοί της Ευρώπης. Ασφαλώς δεν λένε ότι το να είναι κοντά στο 2% δεν αρκεί, αλλά προτιμότερο θα ήταν να είναι κοντά στο 3%. Αυτό θα ήταν απολύτως αποτρόπαιο κατά την κρίση των συμπολιτών μας.
<P>
Θα ήθελα επίσης να αναφέρω ένα σημείο, κύριε Πρόεδρε, το οποίο πιστεύω ότι είναι πολύ σημαντικό. Τέθηκε το ζήτημα της ανεξαρτησίας μας και των σχέσεών μας με τα εκτελεστικά όργανα, με το Κοινοβούλιο, με την Επιτροπή. Κάθε δεκαπενθήμερο, προσκαλούμε τον κ. Almunia στο Διοικητικό Συμβούλιο της Ευρωπαϊκής Κεντρικής Τράπεζας και κάθε δεκαπενθήμερο προσκαλούμε τον πρόεδρο της ευρωομάδας. Ο ίδιος ο υποφαινόμενος, όπως είπε ο κ. Almunia, κάθε μήνα είμαι προσκεκλημένος της ευρωομάδας. Συνολικά, είναι τρεις προσκλήσεις τον μήνα. Όσον αφορά τη δική μας πρόσκληση, επιπλέον, γίνεται σύμφωνα με τη Συνθήκη. Είναι η ίδια η Συνθήκη που το ορίζει: συνερχόμαστε κάθε δεκαπενθήμερο και κάθε δεκαπενθήμερο προσκαλούμε τον πρόεδρο της ευρωομάδας. Τρεις φορές τον μήνα, επομένως, εφαρμόζοντας τη Συνθήκη, υπάρχει η δυνατότητα διαλόγου με αυστηρό σεβασμό της ανεξαρτησίας. Η Ευρωπαϊκή Κεντρική Τράπεζα είναι εντελώς ανεξάρτητη και αυτό είναι αναγκαίο. Δεν θα είχαμε τα επιτόκια που έχουμε τώρα σε δέκα χρόνια, τριάντα χρόνια και πενήντα χρόνια από σήμερα, εάν δεν ήταν κοινώς γνωστό ότι είμαστε ανεξάρτητοι, εάν υπήρχε η παραμικρή αμφιβολία για την ανεξαρτησία μας. Θα επαναλάβω, ωστόσο, ότι προσωπικές επαφές πραγματοποιούνται σε μόνιμη βάση. Έχω περισσότερες επαφές με την αρμόδια επιτροπή του Ευρωπαϊκού Κοινοβουλίου μέσω της κ. Bérès και με την Ολομέλεια του Ευρωπαϊκού Κοινοβουλίου, από ό,τι ο συνάδελφος μου, Alan Greenspan, στις Ηνωμένες Πολιτείες με το αμερικανικό Κογκρέσο. Αυτό δεν γίνεται απαραίτητα αντιληπτό, όμως πραγματοποιούνται επαφές σε εξαιρετικά συχνή βάση και κατά τον ίδιο τρόπο, οι επαφές με τα εκτελεστικά όργανα είναι απίστευτα συχνές, εφόσον είναι δυνατό να πραγματοποιηθούν τρεις φορές τον μήνα.
<P>
Είναι γεγονός ότι, προς το παρόν, οι συνάδελφοί μου και εγώ πιστεύουμε ότι είναι πολύ σημαντικότερο να προβάλλουμε τις συλλογικές θέσεις του Διοικητικού Συμβουλίου από το να εκφράζουμε προσωπικές θέσεις. Βρισκόμαστε σε ένα περιβάλλον με ιδιαιτερότητες το ευρωπαϊκό περιβάλλον και έχουμε ενιαίο νόμισμα για δώδεκα κυρίαρχα κράτη. Πιστεύουμε ότι το καθήκον μας είναι να προβάλλουμε αυτό το σύνολο που αποτελεί το σχετικό όργανο. Αλλά, πιστέψτε με, δεν ενοχλούμαστε καθόλου από την ιδέα της συναίνεσης. Διαφωνούμε μεταξύ μας. Δεν τίθεται θέμα αναβολής ακόμη και της παραμικρής απόφασης και μπορώ να σας δώσω στοιχεία για αυτό. Μετά από τα τραγικά γεγονότα της 11ης Σεπτεμβρίου στη Νέα Υόρκη, μπορέσαμε να λάβουμε πολύ σημαντικές αποφάσεις σε διάστημα λίγων ωρών. Μπορώ, επομένως, να σας διαβεβαιώσω πλήρως για αυτό το θέμα. Κατά συνέπεια, πραγματικά πιστεύουμε ότι η δική μας αντίληψη της διαφάνειας, η οποία ήταν καινοτόμος και η οποία ήταν ένα βήμα πιο μπροστά από αυτό που ήταν η «τελευταία λέξη» της τακτικής των κεντρικών τραπεζών, είναι η ορθή αντίληψη για την Ευρωπαϊκή Κεντρική Τράπεζα. 
<SPEAKER ID="90" LANGUAGE="" NAME="" AFFILIATION="Αντιπροέδρου">
<P>
Σας ευχαριστώ, κύριε Trichet. Είστε πάντοτε ευπρόσδεκτος στο Ευρωπαϊκό Κοινοβούλιο.Η συζήτηση έληξε.Η ψηφοφορία θα διεξαχθεί την Τρίτη. 
<SPEAKER ID="91" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της σύστασης για τη δεύτερη ανάγνωση από την Επιτροπή Περιβάλλοντος, Δημόσιας Υγείας και Ασφάλειας των Τροφίμων, σχετικά με την κοινή θέση του Συμβουλίου ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου που αφορά την τροποποίηση, για εικοστή δεύτερη φορά, της οδηγίας 76/769/ΕΟΚ του Συμβουλίου περί προσεγγίσεως των νομοθετικών, διοικητικών και κανονιστικών διατάξεων των κρατών μελών που αφορούν περιορισμούς κυκλοφορίας στην αγορά και χρήσεως μερικών επικίνδυνων ουσιών και παρασκευασμάτων (φθαλικές ενώσεις στα παιχνίδια και στα είδη παιδικής φροντίδας) (5467/1/2005 – C6-0092/2005 – 1999/0238(COD)) (Εισηγητής: Αντώνιος Τρακατέλλης) (A6-0196/2005). 
<SPEAKER ID="92" LANGUAGE="" NAME="Αντώνιος Τρακατέλλης (PPE-DE )," AFFILIATION="εισηγητής">
<P>
για την πρώτη κατηγορία τριών φθαλικών εστέρων, συγκεκριμένα, DEHP, DBP και BBP, προτείνεται ολική απαγόρευση σε όλα τα παιχνίδια και τα είδη παιδικής φροντίδας. Αυτό γιατί η αξιολόγηση του κινδύνου έδειξε ότι οι ουσίες αυτές είναι καρκινογόνες, μεταλλαξιογόνες και τοξικές για την αναπαραγωγή. Εδώ η θέση του Συμβουλίου είναι σαφέστατη.
<P>
Για τη δεύτερη κατηγορία των τριών υπολοίπων φθαλικών εστέρων, συγκεκριμένα, DINP, DIDP και DNOP, το Συμβούλιο πρότεινε μερική απαγόρευση· συγκεκριμένα, απαγορεύεται για παιδιά ηλικίας κάτω των τριών ετών και προκειμένου για είδη που μπορούν να έλθουν σε επαφή με το στόμα και επιτρέπει τη χρήση αυτών των ουσιών και τη διάθεση βεβαίως στο εμπόριο για παιδιά μεγαλύτερα των τριών ετών.
<P>
Θα παρακαλούσα να μη μετακινηθούμε καθόλου από αυτό το πακέτο συμφωνίας που έχουμε επιτύχει και επομένως να υπερψηφίσουμε αυτό που προτείνουν τα πέντε κόμματα, δηλαδή: PPE-DE, PSE, ALDE, Πράσινοι και GUE/NGL. 
<SPEAKER ID="93" LANGUAGE="DE" NAME="Günther Verheugen," AFFILIATION="Αντιπρόεδρος της Επιτροπής">
<P>
     Κύριε Πρόεδρε, κυρίες και κύριοι, στη μητρική μου γλώσσα υπάρχει μια παροιμία που λέει «το καλό πράγμα αργεί να γίνει». Όταν η Επιτροπή υπέβαλε το 1999 στο Συμβούλιο και το Κοινοβούλιο την πρότασή της για τον περιορισμό της χρήσης φθαλικών ενώσεων σε παιχνίδια και είδη παιδικής φροντίδας, δεν φανταζόταν ότι θα περνούσε τόσο πολύς καιρός μέχρι την τελική ψήφιση της οδηγίας αυτής.
<P>
Αρχικά φαινόταν αδύνατον να συμβιβαστούν οι αποκλίνουσες απόψεις στο Συμβούλιο. Γι’ αυτό, τα κράτη μέλη αποφάσισαν να περιμένουν την ολοκλήρωση μιας σειράς αξιολογήσεων κινδύνου στο πλαίσιο του κανονισμού αριθ. 793/93 και να αποφασίσουν μετά.
<P>
Θα ήθελα να δηλώσω εξ ονόματος της Επιτροπής ότι δεν υπάρχει πρόθεση έγκρισης των τροπολογιών 22 και 23, διότι δεν είναι σύμφωνες με τον συμβιβασμό μεταξύ του Ευρωπαϊκού Κοινοβουλίου και του Συμβουλίου.
<P>
«Αμέσως μόλις εγκριθεί μια οδηγία που να αφορά περιορισμούς κυκλοφορίας στην αγορά και χρήσεων μερικών επικίνδυνων ουσιών και παρασκευασμάτων (φθαλικών ενώσεων στα παιχνίδια και στα είδη παιδικής φροντίδας), η Επιτροπή, σε διαβούλευση με εμπειρογνώμονες των κρατών μελών, υπεύθυνους για τον χειρισμό της οδηγίας 76/769/ΕΟΚ και με εμπλεκόμενους παράγοντες, θα καταρτίσει ένα έγγραφο με κατευθυντήριες γραμμές προκειμένου να διευκολύνει την εφαρμογή της οδηγίας. Το έγγραφο θα αφορά ιδιαίτερα τις διατάξεις σχετικά με τους περιορισμούς ορισμένων ουσιών στα παιχνίδια και στα είδη παιδικής φροντίδας στο βαθμό που αφορούν την προϋπόθεση "τα οποία μπορούν να έλθουν σε επαφή με το στόμα", όπως στο παράρτημα της οδηγίας.» 
<SPEAKER ID="94" LANGUAGE="DE" NAME="Horst Schnellhardt," AFFILIATION="εξ ονόματος της Ομάδας PPE-DE">
<P>
    Κύριε Πρόεδρε, κύριε Επίτροπε, κυρίες και κύριοι, το Συμβούλιο περίμενε πέντε χρόνια για να υποβάλει τη θέση του σε δεύτερη ανάγνωση στο Κοινοβούλιο. Αυτό το θεωρώ ένδειξη μεγάλης υπευθυνότητας, αφού περίμενε τα αποτελέσματα της εκτεταμένης αξιολόγησης κινδύνου των φθαλικών ενώσεων και ιδίως του DNP. Οι αξιολογήσεις κινδύνου της ΕΕ για το DNP δεν διαπίστωσαν κίνδυνο κατά τη χρησιμοποίησή του από όλες τις ομάδες του πληθυσμού, και από βρέφη.
<P>
Παρόλα αυτά, το Συμβούλιο επεξέτεινε βάσει της μελέτης της επιστημονικής επιτροπής για την τοξικότητα, την οικοτοξικότητα και το περιβάλλον τους περιορισμούς για τις φθαλικές ενώσεις σε παιδικά παιχνίδια και στην ομάδα παιδιών ηλικίας 0-3 ετών. Έτσι, εφαρμόστηκε ικανοποιητικά η αρχή της πρόληψης με βάση τα επιστημονικά πορίσματα.
<P>
Πρώτον, οι προσεγγίσεις που ακολουθούμε τώρα χαρακτηρίζονται από υπερβολική έμφαση στην εφαρμογή της αρχής της πρόληψης. Τι νόημα έχουν οι προειδοποιητικές επισημάνσεις εκεί όπου δεν υπάρχει λόγος και τι νόημα έχουν οι απαγορεύσεις αρωματικών ουσιών, όταν ο σκοπός τους είναι η εξουδετέρωση της οσμής; Αν συνεχίσουμε έτσι, θα δημιουργήσουμε πρόσφορο έδαφος για απαγορεύσεις και πανικό. Αντίθετα, δεν υπάρχουν σχεδόν καθόλου νεκροί εξαιτίας φθαλικών ενώσεων, αλλά υπάρχουν 380 νεκροί κάθε μέρα εξαιτίας του καπνίσματος, και παρόλα αυτά δεν έχει ακόμα επιβληθεί απαγόρευση του καπνίσματος στις συνεδριάσεις του Κοινοβουλίου. Καπνίζουν τόσο πολύ που μας δακρύζουν τα μάτια.
<P>
Δεύτερον: υποβάλλοντας αυτές τις συμβιβαστικές τροπολογίες, παραδίδουμε στα χέρια της Επιτροπής το πρωταρχικό καθήκον μας, τη σύνταξη και έγκριση της νομοθεσίας. Μετά από τις δηλώσεις του Επιτρόπου Verheugen, έχω εμπιστοσύνη στην Επιτροπή και έτσι δεν μπορώ παρά να απευθύνω έκκληση για εμμονή στην αξιολόγηση κινδύνου με τη θέση του Συμβουλίου για τη δεύτερη ανάγνωση. Έτσι, πιστεύω ότι τελικά θα καταλήξουμε σε ένα καλό αποτέλεσμα. 
<SPEAKER ID="95" LANGUAGE="DA" NAME="Dan Jørgensen," AFFILIATION="εξ ονόματος της Ομάδας PSE.">
<P>
Σε αρκετές περιπτώσεις κατά τη διάρκεια των διαπραγματεύσεων, δεν μπορούσα να μην αναρωτηθώ αν άκουγα καλά όντως, σχεδόν έπρεπε να τσιμπηθώ για να βεβαιωθώ ότι σωστά άκουσα όταν συντάκτες αν και ελάχιστοι μιλούσαν κατά αυτής της πρότασης. Διακυβευόταν η υγεία των παιδιών μας, όμως κάποιοι δεν ήσαν πρόθυμοι να εφαρμόσουν την αρχή της προφύλαξης. Βλέπω επίσης ότι κατατέθηκαν αρκετές τροπολογίες στις οποίες αναφέρθηκε ο κ.Verheugen. Υποθέτω ότι υπήρξε μεταφραστικό λάθος, καθώς είχα καταλάβει ότι αποτελούσαν μέρος του συμβιβασμού που ο κόσμος αδυνατούσε να στηρίξει. Αυτές οι τροπολογίες δεν είναι μέρος του συμβιβασμού. Ο συμβιβασμός δεν περιλαμβάνει τα τμήματα που βρίσκονται στις Τροπολογίες 22 και 23. 
<SPEAKER ID="96" LANGUAGE="" NAME="Frédérique Ries," AFFILIATION="εξ ονόματος της Ομάδας ALDE">
<P>
Είναι απόλυτα λογικό το γεγονός ότι οι υπουργοί Βιομηχανίας και Εμπορίου των 25, κατόπιν της πρότασης που κατέθεσε ο πρώην συνάδελφος μας, ο ολλανδός Φιλελεύθερος Jan Brinkhorst τον Σεπτέμβριο του 2004, θέλησαν να αποσύρουν αυτές τις έξι φθαλικές ενώσεις από την αγορά. Το έπραξαν κατόπιν σύστασης της επιστημονικής επιτροπής για την τοξικότητα, την οικοτοξικότητα και το περιβάλλον. Το έπραξαν επίσης για πρακτικούς λόγους, καθώς γνωρίζουν ότι υπάρχει μεγάλος αριθμός υποκατάστατων, τα οποία κυκλοφορούν ήδη στην αγορά, όπως, για παράδειγμα, οι κιτρικές ενώσεις.
<P>
Προσωπικά, πιστεύω ότι η προστασία της υγείας των συμπολιτών μας αξίζει κάτι καλύτερο από αυτή την αποσπασματική απαγόρευση. Μου είναι δύσκολο να εξηγήσω στους ψηφοφόρους ότι σύμφωνα με τη νομοθεσία που θεσπίζουμε, μια πιπίλα πλαστικοποιημένη με DEHP είναι επικίνδυνη για τα νεογνά, αλλά αντιθέτως μια βελόνα διασωλήνωσης, η οποία περιέχει το ίδιο DEHP, είναι ακίνδυνη για ένα πρόωρο νεογνό. Ο κίνδυνος είναι ακριβώς ο ίδιος.
<P>
Αυτός είναι ο λόγος για τον οποίο πρέπει να θεωρήσουμε αυτή τη νομοθεσία ως μια πρώτη εφαρμογή της αρχής της πρόληψης κατά των φθαλικών ενώσεων. Η Επιτροπή, κ. Verheugen, οφείλει να δράσει γρήγορα στον τομέα των ιατρικών εργαλείων, καθώς και στον τομέα των συσκευασιών τροφίμων και των επιστρώσεων δαπέδων. Αυτή είναι η ορθή νομοθεσία που προσδοκούν οι Ευρωπαίοι. 
<SPEAKER ID="97" LANGUAGE="" NAME="Jillian Evans," AFFILIATION="εξ ονόματος της Ομάδας Verts/ALE">
<P>
Σκοπός των παιχνιδιών είναι να είναι διασκεδαστικά αλλά και ασφαλή. Τα μαλακά παιχνίδια από PVC που περιέχουν επικίνδυνες ουσίες δεν είναι ούτε διασκεδαστικά ούτε ασφαλή και αυτός είναι ο λόγος για τον οποίο είναι τόσο σημαντική αυτή η απαγόρευση. Είναι σκανδαλώδες το ότι τα παιδικά παιχνίδια που περιέχουν φθαλικές ενώσεις θα μπορούσαν να εξασθενίσουν το ανοσοποιητικό σύστημα, να προκαλέσουν βλάβη στο ήπαρ και να διαταράξουν την ορμονική ισορροπία, ιδιαίτερα εάν υπάρχουν άλλες εναλλακτικές επιλογές.
<SPEAKER ID="98" LANGUAGE="SV" NAME="Jonas Sjöstedt," AFFILIATION="εξ ονόματος της Ομάδας GUE/NGL">
<SPEAKER ID="99" LANGUAGE="PL" NAME="Urszula Krupa," AFFILIATION="εξ ονόματος της Ομάδας IND/DEM">
<P>
    Κύριε Πρόεδρε, οι φθαλικές ενώσεις προστίθενται σε προϊόντα, ειδικά σε προϊόντα κατασκευασμένα από PVC, με σκοπό να τα κάνουν πιο εύκαμπτα. Ο μεγάλος αριθμός προϊόντων που περιέχουν αυτές τις ουσίες χρησιμοποιούνται στις συσκευασίες, στα καλλυντικά, στα είδη μπάνιου και, δυστυχώς, στα παιχνίδια. Αυτά τα παιχνίδια τρίζουν, είναι μαλακά και ιδιαίτερα διασκεδαστικά για μικρά παιδιά για να παίζουν με αυτά, που σημαίνει ότι συχνά τα βάζουν στο στόμα τους.
<P>
Η έρευνα έχει αποδείξει ότι οι φθαλικές ενώσεις μπορεί να προξενήσουν αλλεργίες καθώς και βλάβη στο ήπαρ, τους νεφρούς και τους πνεύμονες. Μπορεί επίσης να έχουν επιβλαβείς συνέπειες στους ενδοκρινείς αδένες, και είναι τοξικές για την αναπαραγωγή και καρκινογόνες. Οι κανόνες που είναι σε ισχύ επί του παρόντος, και οι οποίοι απαγορεύουν τη χρήση φθαλικών ενώσεων σε επίπεδα που υπερβαίνουν το 0,1% του βάρους σε είδη παιδικής φροντίδας και παιχνίδια, τείνουν να προστατεύουν σε κάποιον βαθμό τα παιδιά. Αποτελούν, ωστόσο, ανεπαρκή προστασία, ιδιαίτερα από τη στιγμή κατά την οποία η φιλελεύθερη οικονομία και οι κανόνες του ανταγωνισμού σημαίνουν ότι οι νομοθετικές διατάξεις ορισμένες φορές δεν είναι τίποτε άλλο παρά ευσεβείς πόθοι.
<P>
Η ανάγκη για ενημέρωση και εκπαίδευση του κόσμου για τους κινδύνους αυτούς είναι ένα σημαντικό πρόβλημα. Θα ήταν προτιμότερο τα προϊόντα που είναι κατασκευασμένα από PVC να αντικατασταθούν από προϊόντα κατασκευασμένα από ξύλο, καουτσούκ, πηλό, δέρμα ή άλλα φυσικά υλικά. Θα πρέπει να θυμόμαστε ότι η ασυμβίβαστη αντίδραση οιουδήποτε οργανισμού, και μωρών και μικρών παιδιών ιδιαίτερα, σε οποιονδήποτε τέτοιο επιβλαβή συμβιβασμό, θα είναι η ασθένεια. 
<SPEAKER ID="100" LANGUAGE="" NAME="Liam Aylward," AFFILIATION="εξ ονόματος της Ομάδας UEN">
<P>
   Κύριε Πρόεδρε, έχουμε προειδοποιηθεί από την Παγκόσμια Οργάνωση Υγείας ότι τα παγκόσμια ποσοστά καρκίνου θα μπορούσαν να αυξηθούν κατά 50% φτάνοντας τα 50 εκατομμύρια νέα κρούσματα μέχρι το 2020. Με τα ποσοστά καρκίνου ανά τον κόσμο να αυξάνονται με αυτόν τον πρωτοφανή ρυθμό, οι πολίτες στηρίζονται στις κυβερνήσεις για βοήθεια, προστασία και πληροφόρηση. Οι φθαλικές ενώσεις, όπως γνωρίζουμε τώρα, χρησιμοποιούνται σε μεγάλες ποσότητες. Σε κάποιες περιπτώσεις, ένα ποσοστό που φτάνει το 45% χρησιμοποιείται για να αυξήσει την ευκαμψία των παιχνιδιών ή των ειδών παιδικής φροντίδας που είναι φτιαγμένα από πλαστικοποιημένο υλικό.
<P>
Υποστηρίζω τη νομοθεσία, αλλά πριν επιδοκιμάσω τον συμβιβασμό που συμφωνήθηκε ανάμεσα στους εκπροσώπους του Ευρωπαϊκού Κοινοβουλίου και του Συμβουλίου, ο οποίος προχωράει πέρα από την επέκταση της απαγόρευσης της συγκέντρωσης στα παιχνίδια και τα είδη παιδικής φροντίδας στα παιδιά γενικά –σε αντίθεση με την αρχική διατύπωση που αναφερόταν σε παιδιά κάτω των τριών ετών– πρέπει να λάβουμε πρώτα μια διευκρίνιση σχετικά με την ακριβή φύση του κινδύνου που εγκυμονούν οι ουσίες DINP, DIDP και DNOP για τα παιδιά. Σημειώνω ότι υπάρχει διάσταση απόψεων σχετικά με τον κίνδυνο που εγκυμονούν και θα επιθυμούσα να διευκρινιστεί το θέμα το συντομότερο δυνατόν.
<SPEAKER ID="101" LANGUAGE="SK" NAME="Irena Belohorská (NI )." AFFILIATION="primum non nocere">
<SPEAKER ID="102" LANGUAGE="PL" NAME="Bogusław Sonik (PPE-DE )." AFFILIATION="">
<P>
Έρευνες και αναλύσεις έχουν δείξει ότι οι τοξικές φθαλικές ενώσεις χρησιμοποιούνται ευρέως στη βιομηχανία των παιδικών προϊόντων και ενδυμάτων, και ότι τα επίπεδα αυτών των παρασκευασμάτων υπερβαίνουν κατά πολύ τα πρότυπα ασφαλείας που έχουν εγκριθεί. Οι φθαλικές ενώσεις είναι χημικές ουσίες οι οποίες προστίθενται σε πλαστικά προϊόντα, ιδιαίτερα αυτά που κατασκευάζονται από PVC, για να τα κάνουν πιο εύκαμπτα. Στις περισσότερες περιπτώσεις, αυτά είναι παιχνίδια για μικρά παιδιά. Όπως όμως πολύ σωστά δήλωσε η Helen Perivier, συντονίστρια εκστρατείας της Greenpeace, ορισμένοι κατασκευαστές γνωρίζουν πολύ καλά ότι προσθέτουν χημικές ενώσεις που συνιστούν απειλή για την υγεία των παιδιών, αλλά παραλείπουν να λάβουν υπόψη τους ότι τα παιδιά είναι εκείνα που κινδυνεύουν περισσότερο να υποστούν τις συνέπειες αυτών των χημικών ουσιών.
<SPEAKER ID="103" LANGUAGE="EN" NAME="Linda McAvan (PSE )." AFFILIATION="">
<P>
Έχω μια ερώτηση για την Επιτροπή αναφορικά με τις συμβιβαστικές συζητήσεις για την επανεξέταση της χρήσης των φθαλικών ενώσεων σε ιατρικές συσκευές. Έχει τώρα η Επιτροπή ένα χρονοδιάγραμμα για αυτήν την επανεξέταση και κάποια ιδέα σχετικά με το εύρος της; Με ανησυχεί μια πρόσφατη μελέτη από το Χάρβαρντ, η οποία δείχνει υψηλές συγκεντρώσεις DEHP σε μικρά βρέφη, νεογέννητα, που πήραν ενδοφλέβια φάρμακα, πιθανώς εξαιτίας των χημικών που διέρρευσαν από τα σωληνάρια των ενδοφλεβίων και τις συσκευασίες.
<SPEAKER ID="104" LANGUAGE="EN" NAME="Chris Davies (ALDE )." AFFILIATION="">
<SPEAKER ID="105" LANGUAGE="DE" NAME="Hiltrud Breyer (Verts/ALE )." AFFILIATION="">
<P>
    Κύριε Πρόεδρε, κυρίες και κύριοι, ελπίζω ότι αύριο θα δούμε την αρχή του τέλους για το μαλακό PVC στα παιχνίδια. Αυτή η αρχή της κατάργησης των πλαστικοποιητών έπρεπε να έχει γίνει εδώ και καιρό, εφόσον υπάρχουν ακίνδυνες εναλλακτικές λύσεις. Στη Γερμανία σημειώθηκαν ανησυχητικά αποτελέσματα σε ελέγχους κορδονιών για Scoobidoo και πλαστικές κούκλες. Προκάλεσαν μεγάλη ανησυχία επειδή κατέδειξαν μεγάλη συγκέντρωση πλαστικοποιητών, αλλά κατέστησαν επίσης φανερό ότι δεν ήταν επαρκείς οι μέχρι σήμερα διατάξεις που επιβάλλουν έλεγχο κατά την παραγωγή. Η ευρωπαϊκή οδηγία για τα παιχνίδια δεν καλύπτει τους πλαστικοποιητές που υπάρχουν υποψίες ότι βλάπτουν το ήπαρ, τους νεφρούς και τα αναπαραγωγικά όργανα.
<P>
Ωστόσο, οι φθαλικές ενώσεις στο μαλακό PVC δεν είναι παρά μόνον η κορυφή του παγόβουνου. Ελπίζω ότι η Επιτροπή θα υποβάλει το συντομότερο δυνατόν και μία πρόταση που θα καλύπτει το ιατρικό υλικό όπως οι σωλήνες έγχυσης ή οι σακούλες αίματος, γιατί και εδώ υπάρχουν εναλλακτικές λύσεις και δεν πρέπει να διακυβεύσουμε την υγεία, ιδίως των παιδιών και των νεογέννητων. 
<SPEAKER ID="106" LANGUAGE="DA" NAME="Jens-Peter Bonde (IND/DEM )." AFFILIATION="">
<P>
    Κύριε Πρόεδρε, οι φθαλικές ενώσεις χρησιμοποιούνται για να αποκτά ευκαμψία το πλαστικό στα παιχνίδια και μπορεί να προξενήσει βλάβη στα έμβρυα, στο ήπαρ και στην αναπαραγωγική ικανότητα του ανθρώπου. Για τον λόγο αυτόν, οι φθαλικές ενώσεις πρέπει να απαγορευτούν σε όλα τα παιχνίδια. Η οδηγία ασχολείται με έξι διαφορετικούς χημικούς πλαστικοποιητές που διαιρούνται σε δύο ομάδες. Προτείνεται να υπάρξει πλήρης απαγόρευση στην πρώτη ομάδα για παιδιά όλων των ηλικιών. Αυτή η πρόταση συνιστά αυστηρότερη εφαρμογή των δανικών κανόνων, στους οποίους η απαγόρευση ισχύει μόνον για παιχνίδια που προορίζονται για παιδιά ηλικίας κάτω των τριών ετών. Προτείνεται να απαγορευθεί η δεύτερη ομάδα φθαλικών ενώσεων σε σχέση με ορισμένα, αλλά όχι όλα, τα παιχνίδια που προορίζονται για παιδιά κάτω των τριών ετών. Αυτή η πρόταση θα συνιστούσε χαλάρωση των δανικών κανόνων, οι οποίοι επιβάλλουν πλήρη απαγόρευση σε αυτή την ομάδα ουσιών για όλα τα παιχνίδια που προορίζονται για παιδιά κάτω των τριών ετών. Η οδηγία επιτρέπει μια οριακή τιμή 0,10%, σε σύγκριση με το ποσοστό που ορίζουν οι δανικοί κανόνες που είναι το μισό: 0,05%. Δεν έχει νόημα να κάνουμε διάκριση μεταξύ των παιδιών κάτω των τριών ετών και άνω των τριών ετών, διότι είναι δύσκολο για την ΕΕ να ελέγχει αν η μικρότερη αδελφή δανείζεται τα παιχνίδια του μεγαλύτερου αδελφού της. Με σκοπό να διασφαλιστεί ένα υψηλό επίπεδο προστασίας, κατέθεσα δύο τροπολογίες που αφορούν την εγγύηση υγείας, ώστε να μπορούμε να είμαστε βέβαιοι ότι υπάρχει θέση για όλες τις πρωτοπόρες χώρες στην ΕΕ. Αν η πρόταση εφαρμοστεί χωρίς εγγύηση υγείας, ορισμένες χώρες, όπως η Δανία, θα έχουν χαμηλότερο επίπεδο προστασίας σε ορισμένους τομείς από ό,τι έχουν επί του παρόντος. 
<SPEAKER ID="107" LANGUAGE="SL" NAME="Mojca Drčar Murko (ALDE )." AFFILIATION="">
<P>
    Το πρόγραμμα «Χημικά στα Παιχνίδια» του 2004, το οποίο διήρκεσε οκτώ μήνες με τη συμμετοχή οργανώσεων καταναλωτών από εννέα ευρωπαϊκές χώρες και την υποστήριξη του Δανικού Τεχνολογικού Ινστιτούτου, κατέληξε σε ορισμένα ανησυχητικά πορίσματα.
<P>
Η διεθνής έρευνα η οποία μέτρησε την περιεκτικότητα διαφόρων χημικών σε παιχνίδια έφερε επίσης στο φως ορισμένα ενδιαφέροντα στοιχεία. Από τα 83 παιχνίδια από τα οποία ελήφθησαν δείγματα, μόλις σε 15 δεν βρέθηκε οποιοδήποτε ίχνος αυτών των χημικών. Μεταξύ αυτών των 15 «καθαρών» παιχνιδιών, η πλειοψηφία, εννέα για την ακρίβεια, προέρχονται από ομάδα πλαστικών παιχνιδιών τα οποία δεν περιείχαν φθαλικές ενώσεις.
<P>
Ίσως αυτό να οφείλεται στην απαγόρευση της χρήσης φθαλικών ενώσεων η οποία τέθηκε σε ισχύ στα τέλη του 1999. Η βιομηχανία αντικατέστησε επίσης και άλλα χημικά στα παιχνίδια, δεδομένου ότι η κανονικότητα της νομοθετικής οδηγίας μπορούσε να εγκριθεί βάσει της αρχής της προφύλαξης. 
<SPEAKER ID="108" LANGUAGE="ES" NAME="David Hammerstein Mintz (Verts/ALE )." AFFILIATION="">
<P>
Μετά από χρόνια επιμονής πάρα πολλά χρόνια το Ευρωπαϊκό Κοινοβούλιο διασφάλισε την εφαρμογή της αρχής της προφύλαξης απαγορεύοντας τη χρήση τους, χρήση που πιθανότατα έχει προκαλέσει ήδη προβλήματα υγείας σε εκατομμύρια παιδιά, όπως απέδειξε πρόσφατη ελβετική έρευνα, η οποία, έχοντας εξετάσει περισσότερα από 11 000 παιδιά μέχρι έξι ετών, συμπέρανε ότι οι πιθανότητές τους να αναπτύξουν άσθμα και διάφορες αλλεργίες είναι τρεις φορές περισσότερες από εκείνες των μη εκτεθειμένων παιδιών. Μιλάμε για πλαστικά δάπεδα με αυτές τις επιπτώσεις.
<P>
Τώρα πρέπει να ασχοληθούμε με τη συζήτηση σχετικά με το REACH, την προληπτική έρευνα και την έρευνα υπέρ της δημόσιας υγείας στο πλαίσιο του εβδόμου προγράμματος πλαίσιο, το οποίο πρέπει να συμπεριλάβει αυτά τα θέματα. 
<SPEAKER ID="109" LANGUAGE="" NAME="Günther Verheugen," AFFILIATION="Αντιπρόεδρος της Επιτροπής.">
<P>
     Κύριε Πρόεδρε, θα προσπαθήσω να απαντήσω στις ερωτήσεις των βουλευτών. Καταρχάς, για να απαντήσω στον κ. Schnellhardt, ούτε η σήμανση ούτε τα αρώματα περιλαμβάνονται στον τελικό συμβιβασμό.
<P>
Μπορώ να βεβαιώσω την κ. Jørgensen ότι οι τροπολογίες 22 και 23 περιλαμβάνονται στο συμβιβασμό. Γι’ αυτόν τον λόγο, προτείνω στους βουλευτές να απορρίψουν τις δύο τροπολογίες.
<P>
Απαντώντας στην κ. McAvan, η Επιτροπή γνωρίζει την πρόσφατη μελέτη που ανέφερε, την οποία δημοσίευσε το Εθνικό Ινστιτούτο Περιβαλλοντικής Υγείας των Ηνωμένων Πολιτειών στις 8 Ιουνίου 2005. Έχουμε, επομένως, ζητήσει τη γνώμη της νεοσυσταθείσας Επιστημονικής Επιτροπής Αναπτυσσόμενων και Πρόσφατα Διαπιστωμένων Κινδύνων Υγείας. Αυτό θα μας επιτρέψει να αποφασίσουμε το μέλλον της πολιτικής της ΕΕ σχετικά με τις φθαλικές ενώσεις που χρησιμοποιούνται σε ιατρικές συσκευές. Σας υπόσχομαι ότι αυτό θα το κάνουμε πολύ γρήγορα. 
<SPEAKER ID="110" LANGUAGE="" NAME="Πρόεδρος." AFFILIATION="">
<SPEAKER ID="111" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης της Riitta Myller, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την ανακοίνωση της Επιτροπής προς το Συμβούλιο και το Ευρωπαϊκό Κοινοβούλιο όσον αφορά την τόνωση των τεχνολογιών υπέρ της αειφόρου ανάπτυξης: πρόγραμμα δράσης για τις περιβαλλοντικές τεχνολογίες στην Ευρωπαϊκή Ένωση (2004/2131(INI)) (A6-0141/2005). 
<SPEAKER ID="112" LANGUAGE="FI" NAME="Riitta Myller (PSE )," AFFILIATION="εισηγήτρια.">
<P>
Η οικοβιομηχανία είναι τόσο σημαντικός κλάδος της βιομηχανίας όσο, επί παραδείγματι, η αεροπορία και τα φαρμακευτικά προϊόντα, και ο ρυθμός ανάπτυξής της είναι περισσότερο από 5% ετησίως. Η οικοβιομηχανία επί του παρόντος παρέχει απασχόληση σε περισσότερα από δύο εκατομμύρια ανθρώπους στην Ευρωπαϊκή Ένωση. Υπάρχει μία αναπτυσσόμενη παγκόσμια αγορά στον τομέα της οικοτεχνολογίας. Η Ιαπωνία, ο Καναδάς, οι Ηνωμένες Πολιτείες της Αμερικής, και η Κίνα στοχεύουν όλες σε ένα μερίδιο αυτής της αγοράς. Παρά την ανάπτυξη και τον άγριο ανταγωνισμό, εντούτοις, μεγάλο μέρος του δυναμικού της οικοβιομηχανίας παραμένει αναξιοποίητο.
<P>
Στο πρόγραμμα δράσης, η Επιτροπή πολύ ορθώς τόνισε την ανάγκη ανεύρεσης τρόπων επίσπευσης της πρακτικής εφαρμογής των αποτελεσμάτων της έρευνας. Εδώ χρειαζόμαστε επενδύσεις όχι μόνο στην έρευνα αλλά επίσης και στο επιχειρηματικό κεφάλαιο. Ο συνολικός προϋπολογισμός της Ευρωπαϊκής Ένωσης είναι περίπου το 1% του Ακαθάριστου Εγχώριου Προϊόντος των κρατών μελών. Αυτό επιβάλλει περιορισμούς στην άμεση χρηματοδότηση από την ΕΕ. Ωστόσο, η ΕΕ πρέπει προφανώς να αυξήσει τις επενδύσεις της στην οικοτεχνολογία. Αυτό πρέπει να είναι ορατό ως ένας σαφής τομέας έμφασης στο Πρόγραμμα Πλαίσιο για την Έρευνα και το μελλοντικό Πρόγραμμα Πλαίσιο της ΕΕ για την Ανταγωνιστικότητα και την Καινοτομία. Οι πόροι για την ανάπτυξη της υπαίθρου, τη συνοχή και την περιφερειακή ανάπτυξη πρέπει να χρησιμοποιηθούν για την ανάπτυξη και τη χρήση των οικοτεχνολογιών. Η Ευρωπαϊκή Τράπεζα Επενδύσεων πρέπει επίσης να συμμετάσχει στη χρηματοδότηση. Πολλά κράτη μέλη έχουν καλά συστήματα. Αυτά πρέπει να γνωστοποιηθούν και να υιοθετηθούν από όλα τα κράτη μέλη. Οι πολίτες πρέπει επίσης να πληροφορούνται, μέσω των σαφέστερων δυνατών ετικετών και αξιόπιστων πιστοποιητικών, για την περιβαλλοντική βιωσιμότητα των προϊόντων και υπηρεσιών καθ’ όλο τον κύκλο ζωής τους.
<P>
Ο στόχος της στρατηγικής της Λισαβόνας για αειφόρο ανάπτυξη, για βελτιωμένη ανταγωνιστικότητα και ποιοτικές θέσεις απασχόλησης οι οποίες συνδέονται με υψηλά πρότυπα περιβαλλοντικής προστασίας είναι εφικτός. Αυτό απαιτεί, ωστόσο, αμερόληπτες επενδύσεις στην έρευνα για την οικοτεχνολογία, στην εξέλιξη του προϊόντος και την προώθηση της πρόσβασης στην αγορά. Η Ευρωπαϊκή Ένωση πρέπει, συνεπώς, να στοχεύει σε μερίδιο 50% της αγοράς οικοτεχνολογιών, μίας αγοράς που αναπτύσσεται συνολικά, ως μέρος της εφαρμογής της στρατηγικής της Λισαβόνας. 
<SPEAKER ID="113" LANGUAGE="" NAME="Σταύρος Δήμας," AFFILIATION="μέλος της Επιτροπής">
<P>
Θέλω να ευχαριστήσω την κ. Myller για την εμπεριστατωμένη και εποικοδομητική έκθεση που ετοίμασε. Η έκθεση θα αποτελέσει πολύτιμη συμβολή στην υλοποίηση του προγράμματος δράσης καθώς και κίνητρο για προβληματισμό για τα επόμενα βήματα.
<P>
Οι συγκεκριμένες δράσεις, που προγραμματίζονται από το πρόγραμμα δράσης, καλύπτουν την προσφορά και τη ζήτηση περιβαλλοντικών τεχνολογιών. Η ζήτηση, όπως τόνισε προηγουμένως η κ. Myller, για περιβαλλοντικές τεχνολογίες πρέπει να τονωθεί με τον καθορισμό στόχων ως προς τις επιδόσεις βασικών προϊόντων, υπηρεσιών και μεθόδων.
<P>
Οι στόχοι αυτοί θα πρέπει να αποτελέσουν κίνητρο για καινοτομία και για το άνοιγμα της αγοράς σε επωφελείς για το περιβάλλον τεχνολογίες. Θεμέλιο θα αποτελέσει η έννοια του περιβαλλοντικού κύκλου ζωής, ώστε με τον τρόπο αυτό να αντιμετωπισθεί και μία από τις ανησυχίες που διατυπώνονται στην έκθεση της κ. Myller.
<P>
Η μελλοντική υλοποίηση του προγράμματος δράσης θα εξαρτηθεί από την ενεργό συμμετοχή των κρατών μελών. Ελπίζω ότι η κατάρτιση οδικών χαρτών σε εθνικό επίπεδο, που εγκρίθηκε από το Εαρινό Συμβούλιο του 2005, θα προσφέρει στα κράτη μέλη την ευκαιρία να μελετήσουν συγκεκριμένα εθνικά μέτρα που είναι απαραίτητα για την υλοποίηση του προγράμματος δράσης.
<SPEAKER ID="114" LANGUAGE="DE" NAME="Rebecca Harms (Verts/ALE )," AFFILIATION="συντάκτρια γνωμοδότησης της Επιτροπής Βιομηχανίας, Έρευνας και Ενέργειας">
<P>
    Κύριε Πρόεδρε, κύριε Επίτροπε, κυρία Myller, η Ομάδα μου κατέστησε σαφές κατά τη συζήτηση ότι συμφωνούμε απόλυτα με την άποψη της εισηγήτριας. Επ’ ευκαιρία της συζήτησης που από σήμερα το πρωί αναβίωσε στις σελίδες των ευρωπαϊκών εφημερίδων, θα ήθελα να ενθαρρύνω και πάλι τον Επίτροπο Περιβάλλοντος, κ. Δήμα, να εμμείνει στις θέσεις που διατυπώνονται στην ανακοίνωση της Επιτροπής.
<P>
Διαβάζοντας κανείς αυτά τα έγγραφα, δεν μπορεί να καταλάβει σε καμία περίπτωση γιατί γίνεται και πάλι συζήτηση στην Επιτροπή σχετικά με το αν έχει ή όχι νόημα μια φιλόδοξη περιβαλλοντική πολιτική. Νομίζω ότι θα έπρεπε να παρουσιάσετε πραγματικά στον Επίτροπο κ. Verheugen τους αριθμούς που περιλαμβάνει η έκθεσή σας για τις περιβαλλοντικές τεχνολογίες. Η παγκόσμια αγορά για περιβαλλοντικά αγαθά ήταν ήδη το 2003 500 δισ. ευρώ. Η παγκόσμια αγορά αυτού του τομέα είναι μεγαλύτερη από εκείνη του τομέα της αεροπλοΐας και του διαστήματος. Η αγορά αυτή μεγαλώνει από το 2003 κατά 5% ετησίως, ποσοστό μεγαλύτερο από την αύξηση του ακαθάριστου εγχωρίου προϊόντος. Τι παραπάνω θέλουμε λοιπόν;
<SPEAKER ID="115" LANGUAGE="EN" NAME="Chris Davies," AFFILIATION="εξ ονόματος της Ομάδας ALDE">
<SPEAKER ID="116" LANGUAGE="ES" NAME="Cristina Gutiérrez-Cortines (PPE-DE )." AFFILIATION="">
<SPEAKER ID="117" LANGUAGE="EN" NAME="Σταύρος Δήμας," AFFILIATION="μέλος της Επιτροπής">
<P>
Πριν πω λίγα λόγια για τη χρηματοδότηση και τις επενδύσεις, θα ήθελα να πω ότι συμφωνώ απολύτως με τον κ. Davies σχετικά με τη σημασία των αξιολογήσεων αντικτύπου, εκτεταμένων, σωστών σε επίπεδο τεχνικής αξιολογήσεων αντικτύπου για περιβαλλοντικές τεχνολογίες και περιβαλλοντικές πολιτικές γενικά.
<P>
Άλλα προγράμματα της Κοινότητας παίζουν επίσης ρόλο στην υποστήριξη των επενδύσεων στις περιβαλλοντικές τεχνολογίες και την οικολογική καινοτομία. Αυτό ισχύει κυρίως για τα Διαρθρωτικά Ταμεία και το Ταμείο Συνοχής. Θα καλούσα τα κράτη μέλη και τις περιφερειακές κυβερνήσεις τους να εκμεταλλευτούν την ευκαιρία και να συμπεριλάβουν την οικολογική καινοτομία στον προγραμματισμό τους ώστε να μεγιστοποιήσουν τις συνέργειες μεταξύ της προστασίας του περιβάλλοντος και της οικονομικής ανάπτυξης. Φυσικά, όλες οι προτάσεις της Επιτροπής εξαρτώνται ιδιαίτερα από την έκβαση των συζητήσεων για το δημοσιονομικό πλαίσιο για την περίοδο 2007-2013.
<SPEAKER ID="118" LANGUAGE="" NAME="Πρόεδρος." AFFILIATION="">
<SPEAKER ID="119" LANGUAGE="" NAME="Πρόεδρος." AFFILIATION="">
<SPEAKER ID="120" LANGUAGE="" NAME="Σταύρος Δήμας," AFFILIATION="Μέλος της Επιτροπής">
<P>
Είναι γνωστό ότι η ατμοσφαιρική ρύπανση έχει πολύ βλαβερές συνέπειες για την ανθρώπινη υγεία: αναπνευστικά προβλήματα, βρογχίτιδα, καρκίνο του πνεύμονος και πρόωρη θνησιμότητα τόσο στους νέους όσο και στους ηλικιωμένους. Στις μέρες μας περίπου 350.000 πρόωροι θάνατοι συνδέονται κάθε χρόνο με την ατμοσφαιρική ρύπανση. Ακόμη και όταν θα έχουν εφαρμοσθεί πλήρως οι σημερινές πολιτικές και η ισχύουσα νομοθεσία, θα εξακολουθήσουμε να έχουμε πάνω από 270 000 πρόωρους θανάτους το 2020.
<P>
Η ατμοσφαιρική ρύπανση επηρεάζει δυσμενώς το περιβάλλον και τα οικοσυστήματα. Έτσι θα συνεχίσουν να απειλούνται από σοβαρούς κινδύνους ως και 1 εκατ. τετρ. χιλιόμετρα φυσικών οικοσυστημάτων. Εν ολίγοις είναι τόσο μεγάλη η βλάβη για την υγεία και το περιβάλλον πάνω από 200 δισ. ευρώ ετησίως αφορούν στις επιπτώσεις στην υγεία και μόνο που οφείλουμε να εντείνουμε τη δράση μας. Θα πρέπει να έχουμε κατά νου ότι καλά προετοιμασμένες περιβαλλοντικές πολιτικές μπορεί να συμβάλουν θετικά στην ανταγωνιστικότητα και στη δημιουργία θέσεων εργασίας υψηλής ποιότητας. Η ατμοσφαιρική ρύπανση ενέχει σημαντικές αρνητικές οικονομικές επιπτώσεις. Τα προβλήματα υγείας που προκαλεί και η κακή ποιότητα του αέρα που αναπνέουμε οδηγούν στην απώλεια 150 000 εκατ. εργάσιμων ημερών ετησίως, σε απώλεια της παραγωγικότητας και, εξ αυτού του λόγου, σε σημαντικές υγειονομικές δαπάνες. Ο δε αγροτικός τομέας έχει απώλειες 2,5 δισ. το χρόνο από τη ζημιά που προκαλεί το όζον.
<SPEAKER ID="121" LANGUAGE="EN" NAME="John Bowis," AFFILIATION="εξ ονόματος της Ομάδας PPE-DE">
<P>
    Κύριε Πρόεδρε, εδώ πρόκειται βεβαίως για τις στρατηγικές που εξαφανίζονται και η συζήτηση γίνεται επειδή αναρωτιόμαστε πού βρίσκονται. Σύμφωνα με το Έκτο Πρόγραμμα Περιβαλλοντικής Δράσης όλες οι θεματικές στρατηγικές έπρεπε να υποβληθούν στο Ευρωπαϊκό Κοινοβούλιο και το Συμβούλιο μέσα σε τρία χρόνια. Κύριε Επίτροπε, τα τρία χρόνια λήγουν στις 22 Ιουλίου. Στην Επιτροπή Περιβάλλοντος, Δημόσιας Υγείας και Ασφάλειας των Τροφίμων μας είχε δοθεί ένα λαμπρό πρόγραμμα στις 21 Ιουνίου για το ποιες στρατηγικές θα αντιστοιχούσαν σε ποιον μήνα, όλες μέχρι τις 5 Δεκεμβρίου: μία τον Δεκέμβριο, δύο τον Νοέμβριο, μία τον Σεπτέμβριο, δύο τον Ιούλιο, τρεις τον Ιούνιο. Πέντε –για τον αέρα, τα απορρίμματα, τη βιώσιμη χρήση των αποθεμάτων, τη θάλασσα και την αεροπορία– θα υποβάλλοντο πριν το καλοκαίρι. Έπειτα, μας είπαν ότι θα ξεκινούσαμε με την ατμοσφαιρική ρύπανση και το θαλάσσιο περιβάλλον μέχρι τον Ιούλιο. Τώρα, είμαστε ήδη στον Ιούλιο και δεν έχουμε καμία.
<P>
Υπήρξαν φήμες στα μέσα ενημέρωσης –που πάντα πιστεύουμε– για σκοτεινές δράσεις στην Επιτροπή: «Ο Barroso επιτίθεται στον Δήμα» διαβάζουμε στους τίτλους. Τότε, η ΓΔ Περιβάλλοντος επιβεβαίωσε ότι δεν υπήρξε απόσυρση, αλλά επρόκειτο να γίνει μια κοινή συζήτηση προσανατολισμού. Μα, σκέφτηκα, ο προσανατολισμός γίνεται πριν ξεκινήσει το ταξίδι, αλλά όπως φαίνεται το ταξίδι διακόπηκε καθώς προσπαθούσαμε να βρούμε προς τα πού πηγαίνουμε. Εάν πρόκειται να αξιολογήσουμε τη συμβατότητα με το σχέδιο δράσης της Λισαβόνας αναρωτιέμαι γιατί αυτό δεν έγινε νωρίτερα.
<P>
Ο Επίτροπος επέστησε σωστά την προσοχή μας στο πρόβλημα της ατμοσφαιρικής ρύπανσης. Συμβαίνουν περίπου 370 000 πρόωροι και αποτρέψιμοι θάνατοι τον χρόνο από την εξωτερική, εσωτερική, βιομηχανική, κυκλοφοριακή, γεωργική ρύπανση και από τη ρύπανση της σκόνης. Φυσικά, υπάρχει ένα κόστος που πρέπει να ληφθεί υπόψη, αλλά νομίζω ότι το Κοινοβούλιο πιστεύει ότι τώρα πρέπει να εργαστούμε πάνω στη στρατηγική με την Επιτροπή και το Συμβούλιο τώρα και ότι, τουλάχιστον, χρειαζόμαστε ένα ορισμένο χρονοδιάγραμμα για το ποια από τις θεματικές στρατηγικές θα υποβληθεί στο Σώμα. 
<SPEAKER ID="122" LANGUAGE="NL" NAME="Dorette Corbey," AFFILIATION="εξ ονόματος της Ομάδας PSE">
<P>
Όπως είπε προ ολίγου ο κ. Bowes, το περιβάλλον αποτελεί σημαντικό μέρος της στρατηγικής της Λισαβόνας. Η περιβαλλοντική καινοτομία βοηθά την ευρωπαϊκή καινοτομία να προχωρήσει, κάτι το οποίο αναγνώρισε η Επιτροπή ήδη από τον Φεβρουάριο, αλλά το οποίο δεν έχει, δυστυχώς, εκφραστεί στην πράξη. Πώς μπορεί το κοινό να έχει εμπιστοσύνη στην Επιτροπή που αρνείται να παροτρύνει όσους ρυπαίνουν να παράγουν με τρόπο πιο φιλικό προς το περιβάλλον; Πώς μπορεί να έχει εμπιστοσύνη σε μία Ευρώπη η οποία ανέχεται 370 000 πρόωρους θανάτους ετησίως ως αποτέλεσμα της ατμοσφαιρικής ρύπανσης; Τι είδους Ευρώπη είναι αυτή που αρνείται να λάβει μέτρα προκειμένου να βελτιώσει σημαντικά αυτήν την κατάσταση; Αυτή είναι η Ευρώπη που θέλετε;
<SPEAKER ID="123" LANGUAGE="FI" NAME="Satu Hassi," AFFILIATION="εξ ονόματος της Ομάδας Verts/ALE">
<P>
Η ατμοσφαιρική ρύπανση προκαλεί ασθένειες και σκοτώνει. Σύμφωνα με τις πλέον πρόσφατες πληροφορίες, 300 000 άτομα το χρόνο πεθαίνουν μόνο από τα μικροσωματίδια. Αυτή τη στιγμή, στον απόηχο του γαλλικού και ολλανδικού δημοψηφίσματος, η απόφαση της Επιτροπής είναι πολύ ατυχής. Θα εξασθενίσει ακόμη περισσότερο την εμπιστοσύνη των ανθρώπων στην ΕΕ. Σφυγμομετρήσεις δείχνουν ότι το κοινό θέλει ειδικά μέτρα από την Ευρωπαϊκή Ένωση για τη βελτίωση του περιβάλλοντος.
<P>
Σύμφωνα με δημοσιογραφικά άρθρα, η αναβολή προωθήθηκε ιδιαίτερα από τους Επιτρόπους Verheugen και McCreevy. Εάν αυτοί και ο Πρόεδρος της Ευρωπαϊκής Επιτροπής κ. Barroso, πιστεύουν ότι η προστασία του περιβάλλοντος εξασθενεί την ανταγωνιστικότητα, θα τους ζητήσω να μας το αποδείξουν. Όλες οι δημόσιες μελέτες και οι εμπειρίες ατόμων τις οποίες έχω υπόψη μου, υποδεικνύουν ακριβώς το αντίθετο. Η προστασία του περιβάλλοντος προωθεί την ανταγωνιστικότητα. Μελέτες σχετικά με το έως τώρα κόστος της υλοποίησης μεταρρυθμίσεων για την προστασία του περιβάλλοντος δείχνουν ότι όλες ήταν φθηνότερες από το αναμενόμενο. Το κόστος ήταν τέσσερις φορές, ακόμη και δέκα φορές χαμηλότερο των εκτιμήσεων που είχαν γίνει εκ των προτέρων.
<P>
Ο Πρόεδρος Barroso δεν είναι παρών, αλλά θα ήθελα να του υπενθυμίσω, εντούτοις, ότι και η αδράνεια έχει ένα τίμημα το οποίο πληρώνουμε. Μόνο από την άποψη των ιατρικών δαπανών κοστίζει μεταξύ 200 και 600 δισεκατομμυρίων ευρώ ετησίως. Το τίμημα πληρώνεται επίσης με τους 300 000 πρόωρους θανάτους κάθε χρόνο. Αυτά τα στατιστικά στοιχεία δεν είναι φανταστικά: είναι το πραγματικό κόστος.
<SPEAKER ID="124" LANGUAGE="NL" NAME="Johannes Blokland," AFFILIATION="εξ ονόματος της Ομάδας IND/DEM">
<P>
   .  Κύριε Πρόεδρε, κύριε Επίτροπε, κυρίες και κύριοι. Αν και, μαζί με τους συναδέλφους βουλευτές, προσυπογράφω την ανάλυση του Επιτρόπου για την ατμοσφαιρική ρύπανση, συμμερίζομαι επίσης την απογοήτευση της κ. Corbey επειδή δεν έχει ακόμη δημοσιευτεί η θεματική στρατηγική. Οι βουλευτές μας επιθυμούν τώρα μία ημερομηνία για αυτή τη δημοσίευση. Με ευχαρίστησε το γεγονός ότι διάβασα στις εφημερίδες ότι ο Επίτροπος κ. Δήμας ήταν έξω φρενών, αλλά σε αυτή τη συζήτηση δεν το έχω διαπιστώσει σε αυτόν τον βαθμό έως τώρα.
<P>
Κύριε Επίτροπε, μπορείτε να βασιστείτε στην υποστήριξή μας υπό την προϋπόθεση ότι θα επιμείνετε και ότι θα δημοσιεύσετε αυτή τη θεματική στρατηγική σύντομα. Εάν η Επιτροπή δεν το κάνει αυτό, τότε έχετε πρόβλημα. Δεν υπάρχει χρόνος για χάσιμο τώρα πριν από την εισαγωγή. Η Euro-5 PM two-and-a-half είναι μία εξαιρετικά καλή στρατηγική και έχει μία θέση στη θεματική στρατηγική.
<SPEAKER ID="125" LANGUAGE="DE" NAME="Richard Seeber (PPE-DE )." AFFILIATION="">
<P>
    Κύριε Πρόεδρε, κύριε Επίτροπε, δέχομαι ότι είστε καλοπροαίρετος, αλλά παρόλα αυτά θα σας παραθέσω μερικούς αριθμούς που αφορούν την ατμοσφαιρική ρύπανση: 370 000 πρόωροι θάνατοι κάθε χρόνο στην Ευρώπη, πολύ περισσότεροι από τους νεκρούς από τροχαία. Σε περισσότερο από το 60% όλων των οικοσυστημάτων στην Ευρώπη απειλείται η βιοποικιλότητα. Αν δεν γίνει τίποτα μέχρι το 2020, θα έχουμε 292 000 πρόωρους θανάτους και πάνω από 90 000 εισαγωγές σε νοσοκομεία εξαιτίας αναπνευστικών προβλημάτων. Πέραν τούτου, 650 000 τετραγωνικά χιλιόμετρα του ευρωπαϊκού οικοσυστήματος απειλούνται από ρύπανση από άζωτο – πρόκειται για μια επιφάνεια 20 φορές σαν το Βέλγιο.
<P>
Εσείς ο ίδιος εξαγγείλατε στην Επιτροπή Περιβάλλοντος, Δημόσιας Υγείας και Ασφάλειας των Τροφίμων ότι τον Ιούλιο έχει σειρά η θεματική στρατηγική για την ατμόσφαιρα. Η γενική διευθύντριά σας Katherine Day μας επισκέφθηκε πριν από δύο εβδομάδες και επανέλαβε ότι τον Ιούλιο θα έχουμε αυτήν τη θεματική στρατηγική. Τώρα όμως φαίνεται ότι επικράτησε η βιομηχανία και προσπαθεί –στα τυφλά κατά τη γνώμη μου– να καθυστερήσει αυτήν τη στρατηγική για την ατμόσφαιρα. Θεωρώ ότι πρέπει να επιδιώξουμε μαζί αυτόν τον επιμέρους στόχο της Λισαβόνας για να γίνουμε πιο ανταγωνιστικοί.
<SPEAKER ID="126" LANGUAGE="EN" NAME="Σταύρος Δήμας," AFFILIATION="μέλος της Επιτροπής">
<P>
    Κύριε Πρόεδρε, πρώτα από όλα θα ήθελα να σας ευχαριστήσω για τα σχόλια για τις θεματικές στρατηγικές. Όπως αναφέρει ο κ. Bowis, οι θεματικές στρατηγικές 6 και 7 προβλέπονται στο Έκτο Πρόγραμμα Περιβαλλοντικής Δράσης. Θα έπρεπε να παρουσιαστούν μέσα σε τρία χρόνια από την ανάληψη του προγράμματος.
<P>
Αναφέρατε ότι οργίστηκα με τον κ. Blokland. Πολύ σπάνια οργίζομαι. Μένω πάντα ήρεμος, ακόμα και όταν κάτι είναι δυσάρεστο ή δύσκολο για μένα. Θα προσπαθήσω με όλη μου τη δύναμη να ξεπεράσω όποιες δυσκολίες προκύψουν, με τη βοήθειά σας.
<P>
Ο κ. Seeber ανέφερε αριθμούς που είναι πράγματι πολύ εντυπωσιακοί και οι οποίοι συμπληρώνουν τους αριθμούς που ανέφερα προηγουμένως.
<P>
Επιτρέψτε μου να τελειώσω επαναλαμβάνοντας τη σημασία μιας φιλόδοξης και με προσανατολισμό προς το μέλλον στρατηγικής για την ατμόσφαιρα. Ο καθαρότερος αέρας θα μειώσει την ταλαιπωρία των ανθρώπων που προκαλούν οι ασθένειες που σχετίζονται με την ατμόσφαιρα: άσθμα και βρογχίτιδα, καρκίνος του πνεύμονα και αυξημένη βρεφική θνησιμότητα. Η ποιότητα του αέρα μειώνει το όριο ηλικίας του μέσου Ευρωπαίου κατά 8 μήνες. Καταστρέφει τις λίμνες και τα δάση μας και αυτή είναι η υψίστης σημασίας πρόκληση που αντιμετωπίζουμε. Η στρατηγική για την ατμόσφαιρα έχει προετοιμαστεί με προσοχή· βασίζεται σε επιστημονικά δεδομένα και στα οικονομικά. Έχει περάσει από εκτεταμένες διαβουλεύσεις με τους ενδιαφερομένους και από πλήρη αξιολόγηση αντικτύπου, όπως και αξιολόγηση κόστους και κέρδους. 
<SPEAKER ID="127" LANGUAGE="" NAME="Πρόεδρος." AFFILIATION="">
<SPEAKER ID="128" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης του Giles Chichester, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου περί μέτρων διασφάλισης του εφοδιασμού με ηλεκτρισμό και περί επενδύσεων υποδομής (COM(2003)0740 – C5-0643/2003 – 2003/0301(COD)) (A6-0099/2005). 
<SPEAKER ID="129" LANGUAGE="EN" NAME="Andris Piebalgs," AFFILIATION="μέλος της Επιτροπής">
<P>
     Κύριε Πρόεδρε, σε αυτό το σημείο αξίζει να θυμηθούμε γιατί η Επιτροπή προώθησε αυτή την πρόταση το 2003. Κατά το μεγάλο, ζεστό καλοκαίρι εκείνης της χρονιάς τα ηλεκτρικά συστήματα στην Ευρώπη δεν μπόρεσε να αντεπεξέλθει και μια γενική διακοπή στην Ιταλία και μερικά προβλήματα αλλού σήμαιναν ότι η Επιτροπή θεώρησε αυτή την πρόταση απαραίτητη. Αυτή η πρόταση θα έπρεπε να δώσει στους χειριστές δικτύου μεταφοράς τα εργαλεία για να εξισορροπήσουν την προσφορά και τη ζήτηση με πολύ καλύτερο τρόπο.
<P>
Θα ήθελα να ευχαριστήσω τον εισηγητή και την Επιτροπή Βιομηχανίας, Έρευνας και Ενέργειας για τη δέσμευσή τους για την ασφάλεια προμήθειας και υποδομής. Στην έκθεσή του ο κ. Chichester εισήγαγε πολλές σημαντικές και θετικές τροπολογίες στην αρχική πρόταση της Επιτροπής. Το Κοινοβούλιο έχει συνεισφέρει πολύ στη βελτίωση του κειμένου.
<P>
Σε αυτό το σημείο η Επιτροπή σημειώνει τη συμφωνία μεταξύ του Ευρωπαϊκού Κοινοβουλίου και του Συμβουλίου, ενώ εκφράζει τη λύπη της για την αλλαγή που αφορά το άρθρο 7.
<P>
Συνεπώς, η Επιτροπή διατηρεί επιφυλάξεις σχετικά με τη συμβιβαστική τροπολογία 23. 
<SPEAKER ID="130" LANGUAGE="EN" NAME="Giles Chichester (PPE-DE )," AFFILIATION="εισηγητής">
<P>
Συνεχίζοντας τα σχόλια του Επιτρόπου Piebalgs, τον οποίο ασφαλώς καλωσορίζω εδώ απόψε, θα ήθελα να παρηγορήσω την Επιτροπή για τον τρόπο με τον οποίο εμείς και το Συμβούλιο περικόψαμε το κείμενό της και άρα μερικές από τις προταθείσες ενέργειες που περιλάμβανε, τις οποίες δεν θεωρούμε απαραίτητες.
<P>
Η ασφάλεια του εφοδιασμού έχει να κάνει με το να κρατηθούν τα φώτα αναμμένα. Πρέπει να παραδεχθούμε ότι είχαμε μια κοινή συζήτηση με το Συμβούλιο για το αν θα συμπεριλαμβάναμε έναν ορισμό της ασφάλειας του εφοδιασμού στην πρόταση αυτή και αν ναι, ποιος θα έπρεπε να είναι αυτός ο ορισμός. Με χαρά αναφέρω ότι υπερισχύσαμε και ότι αυτός ο ορισμός συμπεριλήφθηκε στο άρθρο 2.
<P>
Έπειτα, εμείς στο Κοινοβούλιο επιμείναμε στον ορισμό των ρόλων και των ευθυνών από έναν πλήρη κατάλογο παραγόντων –ενδιαφερομένων αν θέλετε – στη βιομηχανία παροχής ηλεκτρισμού. Προσπαθήσαμε να κάνουμε τα κράτη μέλη να ορίσουν τους ρόλους αυτούς στη βάση της ασφάλειας του εφοδιασμού, έτσι ώστε όλοι να ξέρουν ποιος είναι υπεύθυνος για τι. Αυτό περιλαμβάνει και τα ίδια τα κράτη μέλη. Καταφέραμε να περιληφθεί μια προϋπόθεση υποβολής έκθεσης για τη γενική επάρκεια του συστήματος για λειτουργική ασφάλεια δικτύου για την προτεινόμενη ισορροπία ασφαλείας ανάμεσα στην προσφορά και τη ζήτηση τα επόμενα πέντε χρόνια και τις προοπτικές για την ασφάλεια της παροχής ηλεκτρικής ενέργειας για τα 15 επόμενα χρόνια, επισημαίνοντας έτσι τις αναγκαίες επενδύσεις. Μπορούμε επίσης να διεκδικήσουμε εύσημα για τον περιορισμό της αρχικής πρότασης και την καλύτερη εστίασή της.
<SPEAKER ID="131" LANGUAGE="PT" NAME="Manuel António dos Santos (PSE )," AFFILIATION="συντάκτης γνωμοδότησης της Επιτροπής Οικονομικών και Νομισματικών Υποθέσεων">
<P>
Η έκθεση του κ. Chichester λαμβάνει υπόψη αυτά τα σημεία και, αναλόγως, αποτελεί ένα θετικό βήμα προς τη βελτίωση της πρότασης της Επιτροπής. Παρά ταύτα, η έκθεση πρέπει να εγκριθεί ούτως ώστε η διαδικασία συναπόφασης να περατωθεί σε πρώτη ανάγνωση. Η κύρια προτεραιότητα, εντούτοις, είναι ότι τα ευρωπαϊκά θεσμικά όργανα πρέπει να αποδείξουν ότι είναι ικανά να μεταρρυθμίσουν την αγορά ενέργειας από την προοπτική της ευρωπαϊκής πολιτικής, παίρνοντας μία γενική άποψη της κάθε πτυχής. 
<SPEAKER ID="132" LANGUAGE="HU" NAME="András Gyürk," AFFILIATION="εξ ονόματος της Ομάδας PPE-DE">
<P>
   . Οι καταναλωτές εν γένει έχουν δύο κύριες προσδοκίες σε σχέση με αυτό το ειδικό αγαθό, την ηλεκτρική ενέργεια: ότι πρέπει να είναι φθηνό και ότι πρέπει να είναι διαθέσιμο τη στιγμή και στην ποιότητα και στην ποσότητα που είναι επιθυμητό. Οι πολίτες της Ένωσης αναμένουν ομοίως εγγυημένη ασφάλεια εφοδιασμού, με σταθερές τιμές. Επιτρέψτε μας συνεπώς να θέσουμε την ερώτηση: η παρούσα οδηγία ικανοποιεί αυτές τις προσδοκίες; Φυσικά από μόνης της δεν τις ικανοποιεί. Αλλά υπάρχει μία καλή πιθανότητα να σημειώσουμε ένα βήμα προς τη σωστή κατεύθυνση, φέροντας κατά νου τα ζητήματα του ανταγωνισμού και της αειφορίας, και προσαρμόζοντας κανόνες και στόχους για τους οποίους έχουν ήδη γίνει διαπραγματεύσεις ή θα γίνουν διαπραγματεύσεις στο μέλλον. Συμφωνούμε βέβαια ότι η προσαρμογή αυτών των διαφορετικών προοπτικών δεν είναι εύκολο έργο. Αλλά πρέπει επίσης να συμφωνήσουμε ότι υπάρχει μεγάλη ανάγκη διασφάλισης του εφοδιασμού, λογικών τιμών και αειφορίας, επειδή πολλοί ευρωπαίοι πολίτες δεν είναι ακόμα σε θέση να αισθανθούν τα οφέλη της ολοκλήρωσης της αγοράς. Θα μπορούσαμε αναμφίβολα να αναφέρουμε πολλά παραδείγματα επ’ αυτού, αλλά επιτρέψτε μου να παραθέσω, ως ένα τέτοιο παράδειγμα, τις μονάδες παραγωγής ενέργειας της κεντρικής Ευρώπης, οι οποίες είναι συχνά άνω των 40-50 ετών, ή το γεγονός ότι, από την άποψη της ισοτιμίας στην αγορά ενέργειας, ένας ούγγρος πολίτης πληρώνει σήμερα για ηλεκτρισμό το διπλάσιο ή το τριπλάσιο από ό,τι πληρώνουν οι πολίτες ορισμένων από τα παλαιότερα κράτη μέλη.
<SPEAKER ID="133" LANGUAGE="FI" NAME="Reino Paasilinna," AFFILIATION="εξ ονόματος της Ομάδας PSE">
<P>
   . Κύριε Πρόεδρε, Επίτροπε, κυρίες και κύριοι, θα ήθελα να ευχαριστήσω τον συνάδελφό μου, κ. Chichester, για την εξαιρετική εργασία του. Είμαστε πλέον τόσο εξαρτημένοι από την ηλεκτρική ενέργεια που ανάβουμε τα φώτα ακόμα και κατά τη διάρκεια της ημέρας, όπως τώρα. Οι διακοπές ρεύματος τα τελευταία χρόνια έδειξαν σαφώς πόσο ευάλωτοι είμαστε.
<P>
Θα ήθελα να υπενθυμίσω σε όλους σας ότι το Ευρωπαϊκό Συμβούλιο της Βαρκελώνης ζήτησε μία αξιολόγηση στο Ευρωπαϊκό Συμβούλιο την προσεχή άνοιξη για τον βαθμό στον οποίο έχει εφαρμοστεί η εσωτερική αγορά ενέργειας και συνεπώς το βαθμό στον οποίο αυτή η πρόταση ενσωματώθηκε στην εθνική νομοθεσία. Φυσικά, χρειαζόμαστε επίσης επενδύσεις σε υποδομή και διασυνδέσεις. Επιπροσθέτως, και σύμφωνα με τη στρατηγική της Λισσαβόνας, πρέπει να ενισχύσουμε τη συνεργασία με τον επιχειρηματικό και τον επιστημονικό κόσμο. Από οικολογική άποψη, ο πρωταρχικός στόχος πρέπει προφανώς να είναι η αποδοτικότητα σε ενέργεια και η τελευταία περιβαλλοντική τεχνολογία. Η έκθεση του κ. Chichester ευνοεί αυτές τις βασικές αρχές της Ένωσης.
<P>
Κυρίες και κύριοι, η ομάδα μου υποστηρίζει τη συνολική θέση του κ. Chichester. Μας μένει ένα μόνο καθήκον, το οποίο είναι η διασφάλιση της αξιοπιστίας αυτής, της κοινής μας απόφασης. 
<SPEAKER ID="134" LANGUAGE="DE" NAME="Jorgo Chatzimarkakis," AFFILIATION="εξ ονόματος της Ομάδας ALDE">
<P>
Όπως θα ήταν σωστό να καταλάβουμε από τις διακοπές ρεύματος στην Ιταλία το 2003, για το σαθρό σύστημα υποδομής ευθυνόταν κυρίως η έλλειψη ανταγωνισμού. Η ιδιωτικοποίηση και ο ανταγωνισμός είναι πάντα, ειδικά στις υπηρεσίες κοινής ωφελείας, δύο όψεις του ίδιου νομίσματος. Η αρχική υπόθεση της Επιτροπής ότι οι κρατικές υπηρεσίες μπορούν να αντισταθμίσουν έναν μειωμένο ανταγωνισμό και σε περίπτωση αμφιβολίας θα ήταν πιο αρμόδιες να κρίνουν σε ποια τμήματα του δικτύου υποδομής στα κράτη μέλη της ΕΕ πρέπει να γίνουν επενδύσεις, ήταν ένα βήμα προς τη λάθος κατεύθυνση. Και τα υπόλοιπα σημεία της πρότασης οδηγίας, που τώρα έχουν διορθωθεί, δείχνουν ότι η αύξηση του ανταγωνισμού μπορεί να αποτελέσει μια στρατηγική επιτυχίας.
<SPEAKER ID="135" LANGUAGE="FI" NAME="Esko Seppänen," AFFILIATION="εξ ονόματος της Ομάδας GUE/NGL">
<P>
   . Κύριε Πρόεδρε, Επίτροπε, ο εισηγητής, κ. Chichester, ορθώς υποθέτει ότι συμφωνούμε όλοι ομόφωνα ότι η κατανάλωση ενέργειας αυξάνεται και το μερίδιο του ηλεκτρισμού στη χρήση ενέργειας μεγαλώνει. Η αδιάλειπτη παραγωγή ηλεκτρισμού και ο ασφαλής εφοδιασμός του είναι ως εκ τούτου σημαντικά. Η γνώμη του εισηγητή είναι ότι η Επιτροπή ανησυχεί πολύ για τους μηχανισμούς της αγοράς, αντί να προτείνει συγκεκριμένα μέτρα. Ούτε η ομάδα μας πιστεύει ότι μόνη η αγορά μπορεί να επιλύσει όλα τα προβλήματα παραγωγής και να εγγυηθεί την ασφάλεια εφοδιασμού.
<SPEAKER ID="136" LANGUAGE="PL" NAME="Anna Elzbieta Fotyga," AFFILIATION="εξ ονόματος της Ομάδας UEN">
<P>
Η τρίτη πτυχή, την οποία εγώ θεωρώ ως απολύτως ζωτικής σημασίας, είναι η ανάγκη διασφάλισης διαφοροποιημένων πηγών εφοδιασμού για κάθε τύπο πρωτογενούς καυσίμου. Εδώ εννοώ όχι μόνο ζητήματα που συνδέονται με τον ηλεκτρισμό αλλά επίσης με την ασφάλεια της ενέργειας γενικά. Κατά τη γνώμη μου, είναι απαράδεκτο ότι ορισμένες πτυχές της ενεργειακής πολιτικής της Ευρωπαϊκής Ένωσης συνεπάγονται ότι τα κράτη μέλη εξαρτώνται εξ ολοκλήρου από μία πηγή, όπως στην περίπτωση του αργού πετρελαίου, ή κυρίως, τον εφοδιασμό της Πολωνίας με αέριο από τη Ρωσία, ο οποίος διασφαλίζεται μέσω σχεδίων. Θα ήθελα να δράξω την ευκαιρία για να ζητήσω να επισπευσθεί η κατασκευή του δευτέρου βραχίονα του αγωγού αερίου του Yamal. 
<SPEAKER ID="137" LANGUAGE="PL" NAME="Leopold Józef Rutowicz (NI ). –" AFFILIATION="">
<P>
   Κύριε Πρόεδρε, θα ήθελα να ευχαριστήσω τον κ. Chichester για την αντικειμενική του έκθεση σχετικά με τη διασφάλιση του εφοδιασμού σε ηλεκτρική ενέργεια. Η έκθεση πραγματεύεται ζητήματα τα οποία συνδέονται με τον διασυνοριακό εφοδιασμό και το κύριο δίκτυο ενέργειας.
<SPEAKER ID="138" LANGUAGE="DE" NAME="Paul Rübig (PPE-DE )." AFFILIATION="benchmarking">
<P>
    Κύριε Πρόεδρε, κύριε Επίτροπε, κύριε Chichester, κυρίες και κύριοι, μας έχει υποβληθεί ένα πρόγραμμα και περιμένουμε να υποβάλουν τα κράτη μέλη ακριβείς κανονισμούς μέχρι την 1η Δεκεμβρίου 2007. Εδώ θα μπορούσε να παράσχει μεγάλη υποστήριξη η Επιτροπή, ιδίως με την ψήφιση ρυθμίσεων που δημιουργούν οικονομικά κίνητρα, για παράδειγμα με τη μορφή προγραμμάτων στήριξης, για να επιτύχουμε μέχρι τότε να καθιερωθούν η βέλτιστη πρακτική και το . Ακόμα κι αν δεν καταστεί δυνατόν να επιτευχθεί ο στόχος στο διάστημα αυτό, είναι οπωσδήποτε δυνατόν να δημιουργήσουμε ένα σταθερό περιβάλλον με μία περαιτέρω οδηγία.
<SPEAKER ID="139" LANGUAGE="SV" NAME="Lena Ek (ALDE )." AFFILIATION="">
<SPEAKER ID="140" LANGUAGE="" NAME="Vladimír Remek (GUE/NGL )." AFFILIATION="(">
<P>
     Κυρίες και κύριοι, σε αυτό το σημείο θεωρώ την έκθεση Chichester καλό συμβιβασμό, και για τον λόγο αυτόν θα την υπερψηφίσω. Η διασφάλιση του εφοδιασμού μπορεί φυσικά να θεωρηθεί από πολλές σκοπιές, αλλά κατά την άποψή μου δεν πρέπει να επικεντρωθούμε αποκλειστικά σε εφεδρικά συστήματα και άλλες τεχνικές πτυχές. Εξάλλου, η βελτιστοποίηση της παροχής ηλεκτρικής ενέργειας σε κρίσιμες εποχές, ή καλύτερα εποχές υπερφόρτωσης, θα μπορούσε να έχει σημαντική επίπτωση στην αξιοπιστία του εφοδιασμού με ηλεκτρισμό, καθώς και στη μείωση των απαραίτητων αποθεμάτων και δαπανών, και, το σημαντικότερο, θα παρείχε μεγαλύτερη ασφάλεια σε εποχές ενδεχόμενης κρίσης.
<SPEAKER ID="141" LANGUAGE="EN" NAME="Andris Piebalgs," AFFILIATION="μέλος της Επιτροπής">
<SPEAKER ID="142" LANGUAGE="" NAME="Πρόεδρος." AFFILIATION="">
<SPEAKER ID="143" LANGUAGE="" NAME="" AFFILIATION="(Η συνεδρίαση λήγει στις 22.05.)">

<CHAPTER ID="014">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="041" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων (άρθρο 150 του Κανονισμού).
<SPEAKER ID="042" NAME="Γεώργιος Παπαστάμκος" AFFILIATION="PPE">
Κύριε Πρόεδρε, πέρα από την πίεση των δημοσιονομικών μεγεθών, η ανασφάλεια της ζώνης του ευρώ ...
<P>
(Ο Πρόεδρος διακόπτει τον ομιλητή και ζητεί να υπάρξει ησυχία στην Aίθουσα.)
<SPEAKER ID="043" NAME="Πρόεδρος">
Κυρίες και κύριοι, παρακαλώ, μην μιλάτε στην Αίθουσα κατά τη συνεδρίαση της Ολομέλειας, εκτός εάν μπορείτε να το κάνετε με ησυχία. Συνάδελφοι και στις δύο πτέρυγες του Ευρωπαϊκού Κοινοβουλίου και στο κέντρο, κύριοι πρόεδροι των πολιτικών Ομάδων, αγαπητέ συνάδελφε από το Λουξεμβούργο, παρακαλώ καθίστε και σταματήστε να μιλάτε. Συνάδελφοι, έχουμε συνεδρίαση Ολομέλειας, επομένως, παρακαλώ, σταματήστε να μιλάτε και δώστε μας την ευκαιρία να προχωρήσουμε στις παρεμβάσεις ενός λεπτού.
<SPEAKER ID="044" NAME="Γεώργιος Παπαστάμκος" AFFILIATION="PPE">
Κύριε Πρόεδρε, πέρα από την πίεση των δημοσιονομικών μεγεθών, η ανασφάλεια της ζώνης του ευρώ είναι αποτέλεσμα και της άφθονης πολιτικής ρητορικής ευρωπαίων θεσμικών και πολιτικών παραγόντων. " ατελής ευρωπαϊκή οικονομική διακυβέρνηση αντέδρασε, κατά τη γνώμη μου, με χρονική υστέρηση. Ασφαλώς και ζητείται ευρωπαϊκή δημοσιονομική ισορροπία!
<P>
Συγχρόνως, είναι η ώρα η ευρωπαϊκή πολιτική ένωση να κατευθύνει η ίδια την οικονομική ένωση μέσω μιας συνολικής στρατηγικής εξόδου από την κρίση. Να θεσπίσει αποτελεσματικότερο ρυθμιστικό πλαίσιο λειτουργίας των χρηματοπιστωτικών αγορών και της θωράκισης του ευρώ έναντι κερδοσκοπικών πιέσεων. Αναφέρω, ενδεικτικά, την ανάγκη αναθεώρησης της οδηγίας για την κατάχρηση αγοράς. Στο ίδιο πλαίσιο, επαναλαμβάνω την πρότασή μου για σύσταση ευρωπαϊκής αρχής αξιολόγησης πιστοληπτικής ικανότητας.
<SPEAKER ID="045" NAME="Teresa Jiménez-Becerril Barrio" AFFILIATION="PPE">
(ES) Κύριε Πρόεδρε, θα ήθελα να εκμεταλλευτώ την ευκαιρία σήμερα στο Κοινοβούλιο, καθώς δεν μπόρεσα να το κάνω την "Ευρωπαϊκή "μέρα Μνήμης για τα Θύματα της Τρομοκρατίας" στις 11 Μαρτίου, για να αποδώσω ύψιστο φόρο τιμής στα θύματα αυτά, ως αναγνώριση της τεράστιας θυσίας όσων πλήρωσαν το υπέρτατο τίμημα στο όνομα της ελευθερίας.
<P>
Πρέπει επειγόντως να αρχίσουμε να εργαζόμαστε για μια οδηγία ώστε να προστατεύσουμε τα δικαιώματα των θυμάτων της τρομοκρατίας· αυτοί είναι που πάντα παραγνωρίζονται και υφίστανται την ταπείνωση της άδικης εξίσωσής τους με τους δολοφόνους τους.
<P>
Είναι πια καιρός εμείς, στα ευρωπαϊκά θεσμικά όργανα, να αναγνωρίσουμε την αξιοπρέπεια των θυμάτων της τρομοκρατίας και να συμβάλουμε στην προάσπιση του δικαιώματός τους στην προστασία και τη δικαιοσύνη. Το δικαίωμα αυτό πρέπει να ενσωματωθεί σύντομα σε έναν νόμο που θα τιμά όλους όσοι τον καταστήσουν εφικτό, του οποίου το πρώτο άρθρο πρέπει να ορίζει ότι η στήριξη των θυμάτων της τρομοκρατίας συνεπάγεται αναγνώριση του δικαιώματός τους στη δικαιοσύνη, και ότι καμία κυβέρνηση δεν πρέπει ποτέ να πληρώνει τίμημα γι' αυτό.
<P>
Καλώ όλους όσοι είναι σε θέση να υπερασπιστούν τα θύματα να μην ξεχάσουν ποτέ ότι η αληθινή ειρήνη είναι η ειρήνη που γεννιέται από τη δικαιοσύνη, και αυτή είναι η μόνη ειρήνη που πρέπει να προασπίζουμε όσοι από εμάς πιστεύουμε στην ελευθερία και τη δημοκρατία στην Ευρώπη και οπουδήποτε αλλού στον κόσμο.
<SPEAKER ID="046" NAME="Rosa Estaràs Ferragut" AFFILIATION="PPE">
(ES) Κύριε Πρόεδρε, το κλείσιμο μεγάλου τμήματος του ευρωπαϊκού εναέριου χώρου τις τελευταίες εβδομάδες μετά την έκρηξη του ισλανδικού ηφαιστείου είχε σοβαρές επιπτώσεις σε ολόκληρη την ευρωπαϊκή οικονομία. Αυτό ισχύει σαφώς για τους επιβάτες, τις αεροπορικές εταιρείες και τους αερολιμένες του τομέα των αερομεταφορών, αλλά ισχύει εξίσου και για τον τουριστικό τομέα.
<P>
Γι' αυτό ακριβώς ήθελα να σας μιλήσω. Στην Ισπανία, πρόκειται για τη δεύτερη μεγαλύτερη βιομηχανία μας. Στα νησιά από όπου κατάγομαι, πρόκειται για τη βασική βιομηχανία. Υπάρχει τεράστια ανησυχία για τις επιπτώσεις του νέφους ηφαιστειακής τέφρας στην τουριστική βιομηχανία. Γίνεται λόγος για ζημιές ύψους 42 εκατ. ευρώ την ημέρα. Αυτό έχει πλήξει σοβαρά τον τουριστικό τομέα, ο οποίος εξακολουθεί να ανησυχεί για τις μελλοντικές επιπτώσεις.
<P>
Ο κ. Tajani, ο αρμόδιος για τη βιομηχανία και την επιχειρηματικότητα Επίτροπος, έχει δεσμευθεί να μελετήσει τις ζημιές στον εν λόγω τομέα. Θα ήθελα σήμερα να ζητήσω δέσμη επείγουσας βοήθειας τόσο για τις εν λόγω αεροπορικές εταιρείες όσο και για τις άλλες επιχειρήσεις στον τουριστικό τομέα, καθώς και μεταχείριση του τουριστικού τομέα ως προτεραιότητας.
<SPEAKER ID="047" NAME="Henri Weber" AFFILIATION="S&amp;D">
(FR) Κύριε Πρόεδρε, η Ευρωπαϊκή Ένωση διαθέτει πολλά εργαλεία για να γίνει πρωτοπόρος παγκοσμίως στην κατασκευή καθαρών αυτοκινήτων και, ιδίως, ηλεκτρικών αυτοκινήτων.
<P>
" Επιτροπή πρέπει να διασφαλίσει ότι το έργο αυτό αποτελεί μείζονα ευρωπαϊκό στόχο, ενθαρρύνοντας τις μεγάλες αυτοκινητοβιομηχανίες της ηπείρου μας να συνεργαστούν μεταξύ τους, με αυτήν τη συνεργασία να εκτείνεται από την έρευνα και ανάπτυξη έως την εμπορία. Πρέπει να ενθαρρύνει την ευρεία εγκατάσταση προσιτών και διαλειτουργικών σταθμών φόρτισης, ξεκινώντας από τις αστικές περιοχές. Πρέπει να εκπονήσει και να επιβάλει κοινούς κανόνες και πρότυπα -ει δυνατόν, σε διεθνές επίπεδο, αλλά οπωσδήποτε σε ευρωπαϊκό επίπεδο- και πρέπει να το πράξει χωρίς καθυστέρηση. Τέλος, πρέπει να ενθαρρύνει τα κράτη μέλη να αντικαταστήσουν σταδιακά τον στόλο τους από οχήματα εσωτερικής καύσης με ηλεκτρικά αυτοκίνητα.
<SPEAKER ID="048" NAME="Tanja Fajon" AFFILIATION="S&amp;D">
(SL) Σήμερα, εορτάζουμε την Παγκόσμια "μέρα Κατά της Ομοφοβίας. Δεν μπορώ να κατανοήσω ότι υπάρχουν ακόμα πολλοί άνθρωποι οι οποίοι αδιαφορούν για τη βία που οφείλεται στον γενετήσιο προσανατολισμό και ταυτότητα. Την καταδικάζω απερίφραστα, όπως καταδικάζω κάθε μορφή βίας για λόγους φυλής ή εθνότητας, θρησκείας ή πίστης, ηλικίας ή αναπηρίας.
<P>
Με ανησυχούν ιδιαίτερα οι παραπλανητικές, προσβλητικές, ακόμα και τροφοδοτούμενες από μίσος δηλώσεις που εξακολουθούν να ακούγονται. Με συνταράσσουν επανειλημμένα πράξεις βίας, τόσο λεκτικής όσο και σωματικής, που διαπράττονται κατά ανθρώπων με προσανατολισμό στο ίδιο φύλο ή μελών διαφόρων μειονοτήτων.
<P>
Σήμερα, οι περισσότεροι Ευρωπαίοι ισχυρίζονται ότι η μπούρκα πρέπει να απαγορευθεί. Ενώ συμφωνώ ότι κανείς δεν πρέπει να υποχρεώνει τις γυναίκες να φορούν τέτοιου είδους ρουχισμό, ανησυχώ ότι η απαγόρευση θα μπορούσε να οδηγήσει στο ακριβώς αντίθετο αποτέλεσμα από το επιδιωκόμενο: να φυλακίζονται οι γυναίκες που είναι διατεθειμένες να φορούν την μπούρκα. Δεν μπορούμε να επιτρέπουμε σε θρησκευτικά επιχειρήματα να τροφοδοτούν διακρίσεις και βία. Τέλος, είμαστε όλοι άνθρωποι, άρα πρέπει να εξετάσουμε πολύ προσεκτικά εάν πράγματι είμαστε ανίκανοι να δείχνουμε μεγαλύτερη ανοχή σε όσους είναι διαφορετικοί από εμάς, ή απλώς δεν το επιθυμούμε.
<SPEAKER ID="049" NAME="Teresa Riera Madurell" AFFILIATION="S&amp;D">
(ES) Κύριε Πρόεδρε, κυρίες και κύριοι, θα ήθελα να επιστήσω την προσοχή σας στην πρωτοβουλία "ατζέντα των πολιτών για την επιστήμη και την καινοτομία", την οποία ξεκίνησε η ισπανική Προεδρία του Συμβουλίου μέσω του Υπουργείου Επιστημών και Καινοτομίας.
<P>
Οι ευρωπαίοι πολίτες καλούνται να επισκεφθούν την ιστοθέση "www.reto2030.eu" και να επιλέξουν ποιες προκλήσεις στην επιστήμη και την καινοτομία, από αυτές που προτείνονται από δεκατέσσερις προσωπικότητες της Ευρώπης, πρέπει να αντιμετωπιστούν έως το 2030. Μπορεί να δει κανείς τα αποτελέσματα στο Διαδίκτυο και σε πίνακα αποτελεσμάτων στην αίθουσα του κτηρίου του Ευρωπαϊκού Συμβουλίου στις Βρυξέλλες έως τις 26 Μαΐου. Το Συμβούλιο Ανταγωνιστικότητας θα ενημερωθεί για το αποτέλεσμα εκείνη την ημέρα.
<P>
Σας καλώ όλους να ψηφίσετε μία από αυτές τις προκλήσεις και να διαδώσετε πληροφορίες για την εν λόγω πρωτοβουλία στις αντίστοιχες χώρες σας, ώστε, όπως θα έλεγε ο Jean Monnet, η προσωπική μας συμμετοχή να μας επιτρέψει να οδεύσουμε προς μια Ευρωπαϊκή Ένωση για τα άτομα, προς μια Ευρωπαϊκή Ένωση για τους πολίτες.
<SPEAKER ID="050" NAME="Filiz Hakaeva Hyusmenova" AFFILIATION="ALDE">
(BG) Κύριε Πρόεδρε, κυρίες και κύριοι, η δημοκρατία απαιτεί θεσμούς των οποίων το καθήκον είναι να παρακολουθούν ότι τα πολιτικά δικαιώματα είναι ανεξάρτητα από κρατικές και κομματικές αρχές. Οι απαιτήσεις των κοινοτικών οδηγιών για τις ρυθμιστικές αρχές είναι ταυτόσημες όσον αφορά την απόλυτη ανεξαρτησία και τις ισχυρές εξουσίες, την αμεροληψία και τη διαφάνεια.
<P>
Δυστυχώς, στη Βουλγαρία, πραγματοποιούνται αλλαγές σε ορισμένες από τις επιβεβαιωμένες επιτυχίες του δημοκρατικού μας συστήματος, όπως είναι η παράταση της περιόδου θητείας πάνω από τα πέντε έτη, η δυνατότητα επανεκλογής και ένα εκ περιτροπής σύστημα αλλαγής προσωπικού - όλα μέτρα τα οποία εγγυώνται την ανεξαρτησία. Οι αλλαγές επιφέρονται χωρίς καμία ανάλυση ή προοπτική, ενώ τηρούνται αποστάσεις από τις ορθές ευρωπαϊκές πρακτικές.
<P>
Περικοπή των δαπανών είναι το μόνο επιχείρημα που χρησιμοποιείται για την υπονόμευση των θεσμών που καταπολεμούν τις διακρίσεις, ρυθμίζουν τα μέσα ενημέρωσης και προστατεύουν τον ανταγωνισμό. Υπάρχει ήδη η τάση στοχοθέτησης δράσεων προς πιστωτικά και ελεγκτικά ιδρύματα.
<P>
Προειδοποιώ γι' αυτό το Ευρωπαϊκό Κοινοβούλιο και την Ευρωπαϊκή Επιτροπή και ελπίζω ότι αυτό θα συμβάλει στην αποτροπή τέτοιων προθέσεων.
<SPEAKER ID="051" NAME="Luigi de Magistris" AFFILIATION="ALDE">
(IT) Κύριε Πρόεδρε, κυρίες και κύριοι, θα ήθελα για άλλη μία φορά να επισημάνω τη σημασία της γραπτής δήλωσης για τη διαφθορά που πρότεινα από κοινού με τέσσερις άλλους βουλευτές, και την οποία ενέκριναν οι μισοί βουλευτές του Ευρωπαϊκού Κοινοβουλίου, συν ένας, με στόχο να δεσμευτούν το Συμβούλιο και η Επιτροπή σε νομοθεσία η οποία είναι πραγματικά αποτελεσματική στην καταπολέμηση της διαφθοράς.
<P>
Επέστρεψα από επίσκεψη στην Ελλάδα εξ ονόματος της Επιτροπής Ελέγχου του Προϋπολογισμού, και ένας από τους λόγους της διαρθρωτικής κρίσης στην Ελλάδα είναι, ασφαλώς, η κατασπατάληση του δημοσίου χρήματος, κάτι που συμβαίνει και στην Ιταλία: η Ιταλία κατασπαράσσεται από τη διαφθορά, όπως διαπιστώσαμε πρόσφατα. Αυτή η διαφθορά εξαρτάται κυρίως από την παράνομη διαχείριση δημοσίου χρήματος και τη σχέση ανάμεσα σε μια πολιτική ομάδα και μια ομάδα επιχειρηματιών και το οργανωμένο έγκλημα υπαλλήλων.
<P>
Είναι σημαντικό να ασκήσει το Ευρωπαϊκό Κοινοβούλιο ισχυρές πιέσεις στην Επιτροπή και τα κράτη μέλη -στα κράτη μέλη που δεν συμμορφώνονται πρέπει να επιβάλλονται κυρώσεις- και να ενισχυθούν τα ευρωπαϊκά θεσμικά όργανα που είναι αρμόδια για τον έλεγχο της διαφθοράς και την καταπολέμηση του οργανωμένου εγκλήματος.
<SPEAKER ID="052" NAME="Elisabeth Schroedter" AFFILIATION="Verts/ALE">
(DE) Κύριε Πρόεδρε, κυρίες και κύριοι, σήμερα, την Παγκόσμια "μέρα Κατά της Ομοφοβίας, θα ήθελα να ζητήσω από όλους σας να θυμηθείτε όλους όσοι υπήρξαν θύματα βίας και προσωπικών προσβολών, καθώς και ψυχικής και σωματικής κακοποίησης πέρυσι στα κράτη μέλη της ΕΕ λόγω της σεξουαλικής τους ταυτότητας.
<P>
Σύμφωνα με τη Συνθήκη ΕΕ, απαγορεύονται οι διακρίσεις για λόγους γενετήσιου προσανατολισμού, ωστόσο αυτή η απαγόρευση δεν εφαρμόζεται με συνέπεια από τα κράτη μέλη. Σε κράτη μέλη όπως η Λιθουανία, οι αρχές επιχειρούν να απαγορεύσουν την παρέλαση των ομοφυλόφιλων, υποκινώντας έτσι κλίμα ομοφοβίας. Στη χώρα μου, τη Γερμανία, επιχειρείται να μην καταπολεμηθεί η ομοφοβία στα σχολεία. Κύριε Πρόεδρε, πρέπει να διασφαλιστεί ότι η προστασία από τις διακρίσεις για λόγους γενετήσιου προσανατολισμού είναι σεβαστή ως ανθρώπινο δικαίωμα.
<SPEAKER ID="053" NAME="Valdemar Tomaševski" AFFILIATION="ECR">
(LT) Στις 24 Φεβρουαρίου, από κοινού με εκπροσώπους της Λετονίας και της Πολωνίας, υπέβαλα γραπτή δήλωση σχετικά με την ίση μεταχείριση των αγροτών στην Ευρωπαϊκή Ένωση, η οποία επισημαίνει την άνιση επιδότηση των αγροτών στα κράτη μέλη της ΕΕ. Σε ορισμένα κράτη μέλη, οι επιδοτήσεις είναι επταπλάσιες από τις ελάχιστες, κατά μέσο όρο τετραπλάσιες, ενώ σε πολλά νέα κράτη μέλη βρίσκονται κάτω από τον κοινοτικό μέσο όρο. Μια τέτοια κατάσταση προσκρούει σε μία από τις σημαντικότερες αρχές της Κοινότητας - την αρχή της αλληλεγγύης. Καλώ το Συμβούλιο, την Επιτροπή και το Κοινοβούλιο να εξισώσουν τις άμεσες πληρωμές ή, τουλάχιστον, να μειώσουν τις ανισότητες και, παράλληλα, να τερματίσουν την άνιση μεταχείριση των αγροτών των κρατών μελών. Καλώ τους συναδέλφους μου να στηρίξουν τη γραπτή δήλωση αριθ. 11, στην οποία αναφέρθηκα, σχετικά με την ίση μεταχείριση των αγροτών στην Ευρωπαϊκή Ένωση.
<SPEAKER ID="054" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, θέλω να επιστήσω την προσοχή σας στο θέμα της χειροπρακτικής. Πρόκειται για ένα ανεξάρτητο επάγγελμα στον τομέα της υγείας που έχει να κάνει με τη διάγνωση, τη θεραπεία και την πρόληψη των μηχανικών παθήσεων του μυοσκελετικού συστήματος, καθώς και των επιπτώσεων αυτών των διαταραχών στη λειτουργία του νευρικού συστήματος και στη γενική υγεία, με τη χρήση των χεριών.
<P>
Παρά το γεγονός ότι η χειροπρακτική έχει τη δική της ανεξάρτητη και εναρμονισμένη πανεπιστημιακή εκπαίδευση σε ολόκληρη την Ευρωπαϊκή Ένωση, δεν έχει ακόμη αναγνωρισθεί με ομοιογενή τρόπο στην Ευρωπαϊκή Ένωση. Προκειμένου να εξασφαλισθεί η πρόσβαση, στην ίδια φροντίδα και θεραπευτική αγωγή, στους ασθενείς σε ολόκληρη την Ευρωπαϊκή Ένωση, σας καλώ να υπογράψετε τη γραπτή δήλωση, την οποία έχω ετοιμάσει με τη βοήθεια και τη στήριξη και άλλων συναδέλφων, για την αναγνώριση της χειροπρακτικής σε επίπεδο Ευρωπαϊκής Ένωσης.
<SPEAKER ID="055" NAME="John Bufton" AFFILIATION="EFD">
(EN) Κύριε Πρόεδρε, οι βρετανοί φορολογούμενοι θα καταλήξουν να συνεισφέρουν περίπου 10 δισ. λίρες Αγγλίας για τη στήριξη του ευρώ -ενός νομίσματος που απορρίψαμε κατηγορηματικά- στο πλαίσιο της διάθεσης 215 δισ. λιρών Αγγλίας από το Διεθνές Νομισματικό Ταμείο. Αυτό είναι επιπλέον των 8 δισ. λιρών Αγγλίας, εάν η Ελλάδα δεν κατορθώσει να αντεπεξέλθει στα χρέη της, και των 5 δισ. λιρών Αγγλίας για εγγυήσεις δανείων της Λετονίας και της Ουγγαρίας. " Βρετανία μπορεί να καταλήξει να διαθέσει συνολικά 23 δισ. λίρες Αγγλίας για να ενισχύσει το ευρώ.
<P>
Αλλά, εάν η κατάσταση ήταν η αντίστροφη, μπορώ να φανταστώ ότι η Επιτροπή θα έτριβε τα χέρια της από ικανοποίηση στην προοπτική αποτυχίας της λίρας και αποδυνάμωσης του Λονδίνου. " πρόσφατη δυσβάσταχτη νομοθεσία για τα αμοιβαία κεφάλαια υψηλού κινδύνου αποτελεί σαφή ένδειξη αυτού. " επίκληση του άρθρου 122 της Συνθήκης της Λισαβόνας είναι η χαλαρότερη ερμηνεία νομοθεσίας που έχω συναντήσει ποτέ, και, κατά τη γνώμη μου, δείχνει ένα είδος πολιτικής εξαπάτησης που αποδεικνύει ότι κάθε παράγραφος κάθε άρθρου κάθε συνθήκης δεν αξίζει ούτε το χαρτί στο οποίο είναι τυπωμένη.
<P>
Θα έλεγα ότι η δικαιολογία των εξαιρετικών συνθηκών αδυνατεί να συνυπολογίσει τη δημοσιονομική ανευθυνότητα που δημιούργησε αυτό το χάλι. " τελευταία κίνηση στερεί από τη Βρετανία ζωτικής σημασίας εξουσίες αρνησικυρίας, επιτρέποντας ψηφοφορία με ειδική πλειοψηφία για μελλοντικές περιπτώσεις διάσωσης.
<P>
(Ο Πρόεδρος διακόπτει τον ομιλητή)
<SPEAKER ID="056" NAME="Andrew Henry William Brons" AFFILIATION="NI">
(EN) Κύριε Πρόεδρε, είναι σημαντικό για τη λειτουργία του κράτους δικαίου να υπόκεινται τα θεσμικά όργανα στους δικούς τους νόμους και κανόνες. Το άρθρο 24, παράγραφος 2, του Κανονισμού ορίζει σαφώς: "στις συνεδριάσεις της Διάσκεψης των Προέδρων, οι μη εγγεγραμμένοι εκπροσωπούνται από έναν μη εγγεγραμμένο βουλευτή". Δεν αναφέρει ότι οι εκπρόσωποι επιλέγονται με ψηφοφορία, αλλά με ποια άλλη μέθοδο λαμβάνονται οι κοινές αποφάσεις; Ίσως με τηλεπαθητικά σήματα;
<P>
" διοίκηση των μη εγγεγραμμένων δήλωσε ότι οι εκπρόσωποι πρέπει να επιλέγονται με συναίνεση. Ωστόσο, δεν έχει επιχειρήσει να ορίσει πώς θα μπορούσε να εδραιωθεί η συναίνεση και δεν έχει επιχειρήσει να ρυθμίσει την επιλογή εκπροσώπου με αυτήν τη μέθοδο. Όταν έχει επιχειρηθεί η επιλογή του εκπροσώπου με ψηφοφορία, οι απόπειρες αυτές έχουν χαρακτηριστεί άκυρες.
<P>
Ποια ήταν η αντίδραση του Κοινοβουλίου σε όλη αυτήν την κατάσταση; Πρόκειται να αλλάξουν τους κανόνες, ώστε οι καλούμενοι εκπρόσωποι να επιλέγονται από τον Πρόεδρο του Κοινοβουλίου αντί των εντολέων τους. Πόσος καιρός θα περάσει, προτού ο Πρόεδρος του Κοινοβουλίου αφαιρέσει το δικαίωμα ψήφου μας στη σύνοδο Ολομέλειας;
<SPEAKER ID="057" NAME="Πρόεδρος">
Θα ήθελα να σας υπενθυμίσω ότι η Επιτροπή Συνταγματικών Υποθέσεων του Ευρωπαϊκού Κοινοβουλίου ερμηνεύει αυτήν την κατάσταση και, ασφαλώς, θα συνεχίσει να εργάζεται επ' αυτής.
<SPEAKER ID="058" NAME="Slavi Binev" AFFILIATION="NI">
(BG) Κύριε Πρόεδρε, κυρίες και κύριοι, η ηφαιστειακή τέφρα στον εναέριο χώρο της Ευρώπης έχει καθυστερήσει τις διαδικασίες στα θεσμικά όργανα της Ευρώπης. Ειδικότερα, έχει επιβραδύνει τη σύνοδο Ολομέλειας του Ευρωπαϊκού Κοινοβουλίου στο Στρασβούργο, καθώς σχεδόν οι μισοί βουλευτές δεν κατόρθωσαν να φτάσουν εδώ.
<P>
Το Στρασβούργο είναι, προφανώς, δύσκολος προορισμός και απόλυτα απρόσιτος υπό εξαιρετικές συνθήκες. Θα ήθελα να υποβάλω τα εξής ερωτήματα επί του θέματος: δεν είναι αυτό άλλη μία ένδειξη ότι το Ευρωπαϊκό Κοινοβούλιο πρέπει να λάβει απόφαση να έχει μόνο μία έδρα, και αυτή να είναι στις Βρυξέλλες; Υποθέτω πως όλοι θα συμφωνήσετε ότι, με δεδομένη τη χρηματοπιστωτική κρίση, η καθιέρωση ενιαίας έδρας για το Κοινοβούλιο θα εξοικονομήσει εκατομμύρια ευρώ των φορολογουμένων. Θα αφήσει επίσης στο παρελθόν το πλανόδιο τσίρκο, όπως περιγράφεται συχνά η μηνιαία μετακίνησή μας.
<SPEAKER ID="059" NAME="Eduard Kukan" AFFILIATION="PPE">
(SK) " προστασία των ανθρώπων που ανήκουν σε εθνοτικές μειονότητες αποτελεί, ορθώς, σημαντικό στοιχείο της διεθνούς ανάπτυξης και των σχέσεων μεταξύ των κρατών. Συζητούμε επίσης γι' αυτό από το βήμα του Ευρωπαϊκού Κοινοβουλίου και τονίζουμε τις ευρωπαϊκές αξίες και το καθήκον των κυβερνήσεων να τηρούν αυτές τις αξίες.
<P>
Στο πλαίσιο αυτό, θα ήθελα να μιλήσω για την πολιτική ευαισθησία αυτού του θέματος, καθώς υπάρχει μεγάλη πιθανότητα κατάχρησης σχετικά, ιδιαίτερα τώρα, καθώς οι κυβερνήσεις ενεργούν μονομερώς στην επιδίωξη αυτών των θεμάτων, χωρίς να συμβουλεύονται όσους θίγονται.
<P>
Θεωρώ ανεπιθύμητο και απαράδεκτο να επιδιώκονται αυτά τα θέματα χωρίς ευαισθησία, με στόχο να επηρεαστεί η εγχώρια πολιτική κατάσταση σε μια άλλη χώρα, ενίοτε λίγο πριν από τις εκλογές, καθώς αυτό θα μπορούσε κανονικά να θεωρηθεί αλαζονεία. Σε περίπτωση που κάποιος δεν με κατάλαβε, αναφέρομαι στα τωρινά προβλήματα των σχέσεων Σλοβακίας-Ουγγαρίας.
<SPEAKER ID="060" NAME="Monica Luisa Macovei" AFFILIATION="PPE">
(EN) Κύριε Πρόεδρε, η διαφθορά αποτελεί σημαντική αιτία της κρίσης, με ισχυρές εταιρείες και ισχυρά άτομα να χρησιμοποιούν αθέμιτα πολιτικές, θεσμικά όργανα και κονδύλια για το προσωπικό τους όφελος. Οι προκλήσεις της διαφθοράς δεν εξαφανίζονται με την ανάπτυξη: αντίθετα, γίνονται πιο περίπλοκες. Μέχρι σήμερα, οι εγχώριες προσπάθειες δεν ήταν αποτελεσματικές σε όλα τα κράτη μέλη. Δεν πρέπει να αγνοούμε αυτήν την πραγματικότητα· πρέπει να την αναγνωρίσουμε. Έχει έρθει η στιγμή όπου η Επιτροπή και το Συμβούλιο πρέπει να θεσπίσουν επειγόντως σταθερό μηχανισμό για την καταπολέμηση της διαφθοράς στην Ένωση και τα κράτη μέλη. " όποια καθυστέρηση θα βλάψει τα συμφέροντα των ευρωπαίων πολιτών.
<SPEAKER ID="061" NAME="Zoran Thaler" AFFILIATION="S&amp;D">
(SL) " Σλοβενία και η Κροατία είναι δύο γειτονικές χώρες, δύο έθνη τα οποία συνυπήρχαν για αιώνες χωρίς σοβαρά προβλήματα. Αυτό ισχύει και σήμερα, και η πλειονότητα των Σλοβένων τάσσεται υπέρ της ένταξης της Κροατίας στην Ευρωπαϊκή Ένωση με την πρώτη δυνατή ευκαιρία. Μετά από 18 χρόνια διαπραγματεύσεων, το 2009, οι δύο κυβερνήσεις κατόρθωσαν να επιλύσουν τις συνοριακές διαφορές τους και, ειδικότερα, τη διαφωνία σχετικά με τα σύνορα στη βόρεια Αδριατική, θέμα που προκαλούσε εύλογες ανησυχίες στη Σλοβενία.
<P>
Διεθνής συμφωνία διαιτησίας με σκοπό την επίλυση αυτού του προβλήματος υπεγράφη στη Στοκχόλμη, παρουσία της σουηδικής Προεδρίας. " διαδικασία επικύρωσης της συμφωνίας έχει εισέλθει επιτυχώς στα τελικά της στάδια. Εμείς, στη Σλοβενία, πρέπει ακόμα να ψηφίσουμε επ' αυτού, σε δημοψήφισμα που έχει προγραμματιστεί για τις 6 Ιουνίου φέτος.
<P>
Καλώ τις ευρωπαϊκές πολιτικές δυνάμεις, ιδιαίτερα το Ευρωπαϊκό Λαϊκό Κόμμα, να ενημερωθούν για την εκστρατεία που διεξάγεται αυτόν τον μήνα στη χώρα μου, και να συμβάλουν σε ένα θετικό αποτέλεσμα, το οποίο θα ενισχύσει τις καλές σχέσεις γειτονίας και θα επιτρέψει στα ασταθή Βαλκάνια να έχουν ευρωπαϊκό μέλλον.
<SPEAKER ID="062" NAME="Ramon Tremosa i Balcells" AFFILIATION="ALDE">
(EN) Κύριε Πρόεδρε, η ευρωζώνη έφτασε κυριολεκτικά στο χείλος της κατάρρευσης πριν από 10 ημέρες, αλλά το ευρωπαϊκό πακέτο διάσωσης έδωσε μια ευκαιρία στο κοινό μας μέλλον. Θεωρώ ότι η κρίση σχετίζεται περισσότερο με βαθιά ριζωμένα προβλήματα σε ορισμένα κράτη μέλη της ευρωζώνης από ό,τι με τους κερδοσκόπους: κράτη μέλη με δημοσιονομική απειθαρχία, μη αποδοτικές αγορές εργασίας και μαζικά χρέη στον ιδιωτικό τομέα.
<P>
Για να σώσουμε την ευρωζώνη, πρέπει να μεταρρυθμίσουμε τη διακυβέρνησή της. " πρόταση διακυβέρνησης της Ευρωπαϊκής Επιτροπής την περασμένη εβδομάδα περιείχε ορισμένες καλές ιδέες: για παράδειγμα, πολύ μεγαλύτερη έμφαση στη δημοσιονομική πολιτική και σαφή συντονισμό των δημοσιονομικών πολιτικών των κρατών μελών. Οι προτάσεις αυτές πρέπει επίσης να συνυπολογίσουν κοινό πρόγραμμα διαρθρωτικών μεταρρυθμίσεων. Στην Ισπανία την περασμένη εβδομάδα, ο κ. Zapatero επέλεξε το πρόγραμμα λιτότητας, προκειμένου να αποφύγει την εκλογικά πιο ριψοκίνδυνη μεταρρύθμιση της αγοράς εργασίας.
<P>
Τέλος, μην ανησυχείτε για την αξία του ευρώ: η πτώση του κοινού νομίσματος είναι θετική για την οικονομία της ευρωζώνης.
<SPEAKER ID="063" NAME="Marie-Christine Vergiat" AFFILIATION="GUE/NGL">
(FR) Κύριε Πρόεδρε, εμείς, στο Κοινοβούλιο, απογοητευθήκαμε όταν πληροφορηθήκαμε για τη δημιουργία ομάδας εργασίας επιφορτισμένης με την εξέταση "προηγμένου καθεστώτος" για την Τυνησία.
<P>
Γιατί είμαστε απογοητευμένοι; Είμαστε απογοητευμένοι, γιατί δεν περνά ούτε μία ημέρα χωρίς να λάβουμε αναφορές από την εν λόγω χώρα οι οποίες περιγράφουν παραστατικά την αύξηση των απειλών και των πράξεων εκφοβισμού εις βάρος όλων των ανδρών και γυναικών που τολμούν ακόμα να ασκούν κριτική στις μεθόδους αυτού του καθεστώτος.
<P>
Χωρίς να ανατρέξω στα πιο πρόσφατα αποτελέσματα των δημοτικών εκλογών -το 90% των ψήφων ήταν υπέρ όσων πρόσκεινται στην εξουσία- θα παραθέσω ορισμένα παραδείγματα. Στις 6 Μαΐου, ο δημοσιογράφος Zouhair Makhlouf συνελήφθη και κακοποιήθηκε από την αστυνομία, ενώ πήγαινε να δειπνήσει με τον πρώην πρόεδρο του δικηγορικού συλλόγου Παρισιού. Στις 18 Μαΐου, ο δημοσιογράφος Fahem Boukadous θα καταδικαστεί χωρίς αμφιβολία σε φυλάκιση τεσσάρων ετών. Ποιο ήταν το έγκλημά του; Αναφέρθηκε στην κοινωνική αναταραχή στη λεκάνη της Γκάφσα και στην καταστολή που ακολούθησε. Οι δικηγόροι Abderraouf Ayadi, Ayachi Hammami, Mohamed Abbou και Radhia Nasraoui είναι θύματα συνεχούς εκφοβισμού.
<P>
Το Διαδίκτυο λογοκρίνεται όλο και περισσότερο. Θα δώσω ένα παράδειγμα, κύριε Πρόεδρε, εάν μου επιτρέπεται: τώρα, το ιστολόγιό μου λογοκρίνεται ...
<P>
(Ο Πρόεδρος διακόπτει την ομιλήτρια)
<SPEAKER ID="064" NAME="Martin Ehrenhauser" AFFILIATION="NI">
(DE) Κύριε Πρόεδρε, επί του παρόντος, σχεδόν κάθε πολιτική συζήτηση για την οικονομική και χρηματοπιστωτική κρίση αφορά μόνο το πόσα δισεκατομμύρια ευρώ απαιτούνται για την κάλυψη της επόμενης μαύρης τρύπας. Γενικά, οι συζητήσεις αυτές εξακολουθούν να διεξάγονται με προσκόλληση στη φούστα του κ. Ackermann και της παρέας του.
<P>
Ωστόσο, αυτό που χρειαζόμαστε πραγματικά είναι μια ουσιαστική συζήτηση για το ισχύον νομισματικό σύστημα. Πρέπει επιτέλους να συζητάμε για θέματα όπως τον τρόπο με τον οποίο θα απαλλάξουμε το σύστημά μας από την επιτακτική ανάγκη ανάπτυξής του. Τι μπορούμε να κάνουμε για να ελέγξουμε την παρόρμηση των τραπεζών να παρέχουν πιστώσεις; Πρέπει να καταργήσουμε τους τόκους; Πώς μπορούμε να επιτύχουμε διάκριση μεταξύ αξίας και νομισματικής αξίας; Πρέπει να χρησιμοποιούμε τα χρήματα για να δημιουργούμε αξία για την κοινωνία μας και όχι για να δημιουργούμε νομισματική αξία! Προτού υπερκεραστούμε από τα γεγονότα, πρέπει να χρησιμοποιήσουμε μια τέτοια συζήτηση για να προσπαθήσουμε να μεταρρυθμίσουμε το νομισματικό σύστημα εκ των έσω. Ωστόσο, αυτό θα είναι εφικτό μόνο εάν διαθέτουμε ισχυρές και, κυρίως, ανεξάρτητες πολιτικές.
<SPEAKER ID="065" NAME="Gerard Batten" AFFILIATION="EFD">
(EN) Κύριε Πρόεδρε, όπως είμαι βέβαιος ότι όλοι γνωρίζουν, έχουμε τώρα νέα κυβέρνηση στο "νωμένο Βασίλειο, την οποία μπορούμε να αποκαλέσουμε συνασπισμό Φιλελευθέρων-Δημοκρατών/Συντηρητικών. Στη συμφωνία που επιτεύχθηκε μεταξύ του Συντηρητικού Κόμματος και του Φιλελεύθερου Δημοκρατικού Κόμματος, αναφέρεται ότι: "συμφωνούμε ότι δεν θα γίνει περαιτέρω μεταβίβαση κυριαρχίας ή εξουσιών κατά την περίοδο θητείας του επόμενου Κοινοβουλίου" - δηλαδή προς την Ευρωπαϊκή Ένωση. Φυσικά, οποιοσδήποτε γνωρίζει οτιδήποτε σχετικά με αυτό γνωρίζει ότι δεν θα γίνει άλλη μεταβίβαση κυριαρχίας με απαίτηση για δημοψήφισμα, καθώς όλα αυτά έχουν διευθετηθεί με τη Συνθήκη της Λισαβόνας. Συνεπώς, δεν θα χρειαστεί να ερωτηθεί ο λαός της Βρετανίας ή οποιασδήποτε άλλης χώρας της Ευρωπαϊκής Ένωσης· όλα θα συμβούν ούτως ή άλλως.
<P>
Ωστόσο, εάν ο κ. Cameron είναι πραγματικά ειλικρινής στις δηλώσεις του, έχει μια θαυμάσια ευκαιρία να τηρήσει αυτήν την υπόσχεση, καθώς, όπως επεσήμανε ο συνάδελφός μου, Trevor Coleman, πριν από λίγες εβδομάδες στο Κοινοβούλιο, η προσθήκη νέων βουλευτών στο Ευρωπαϊκό Κοινοβούλιο συνεπάγεται ότι η Συνθήκη της Λισαβόνας θα πρέπει να επικυρωθεί εκ νέου από όλα τα κράτη μέλη. Συνεπώς, στην περίπτωση της Βρετανίας, ο κ. Cameron έχει τώρα τη θαυμάσια ευκαιρία είτε να μην επικυρώσει εκ νέου τη συνθήκη είτε να διεξαγάγει δημοψήφισμα επ' αυτής για τον βρετανικό λαό. Ας ελπίσουμε ότι θα τηρήσει την υπόσχεσή του και θα πράξει ακριβώς αυτό.
<SPEAKER ID="066" NAME="Ivo Vajgl" AFFILIATION="ALDE">
(SL) Το περασμένο Σάββατο εορτάστηκε, στο ανάκτορο του Μπελβεντέρε της Βιέννης, η 55η επέτειος από την υπογραφή της Συνθήκης του Αυστριακού Κράτους. Πρόκειται, αναμφίβολα, για σημαντική ημερομηνία στην ιστορία της Αυστρίας, καθώς σηματοδότησε ουσιαστικά την εδραίωση της κρατικής υπόστασης και της αξιοπρέπειας της Αυστρίας.
<P>
Το Υπουργείο Εξωτερικών Υποθέσεων της Σλοβενίας, μέσω του πρέσβη του, ενημέρωσε στην περίσταση αυτή την αυστριακή κυβέρνηση ή, μάλλον, επέστησε την προσοχή της στο γεγονός ότι οι διατάξεις της συνθήκης του Αυστριακού Κράτους σχετικά με τα δικαιώματα της σλοβενικής μειονότητας στην Αυστρία πρέπει πλέον να εφαρμοστούν. Τα δίγλωσσα οδικά σήματα στην Καρινθία παραμένουν θέμα ταμπού, κατά κάποιο τρόπο, και η κυβέρνηση στη Βιέννη έχει επανειλημμένα ενδώσει στις εξτρεμιστικές απόψεις των εθνικιστών της Καρινθίας.
<P>
Παράλληλα με την έκφραση των συγχαρητηρίων μου προς τους Αυστριακούς γι' αυτήν την επέτειο, τους καλώ να υιοθετήσουν μια πιο φιλική πολιτική προς τις μειονότητές τους.
<SPEAKER ID="067" NAME="Sylvie Guillaume" AFFILIATION="S&amp;D">
(FR) Κύριε Πρόεδρε, σήμερα, την Παγκόσμια ημέρα Κατά της Ομοφοβίας, πρέπει να αδράξουμε την ευκαιρία να επαναλάβουμε τη δέσμευσή μας στον καθολικό σεβασμό των ανθρωπίνων δικαιωμάτων σε όλο τον κόσμο, σε μια εποχή όπου διατάξεις ή πρακτικές διακρίσεων για λόγους γενετήσιου προσανατολισμού ή φυλετικής ταυτότητας εξακολουθούν να υπάρχουν σε ορισμένες χώρες.
<P>
Πρέπει επίσης να καταδικάσουμε ακόμα πιο σθεναρά τον αυξανόμενο αριθμό σωματικών επιθέσεων και την επανάληψη ομοφοβικών δηλώσεων. Ο κώδικας σιωπής πρέπει να τερματιστεί εδώ. " διδασκαλία της ανοχής αποτελεί μέρος της λύσης, καθώς η στάση πρέπει ακόμα να αλλάξει, όπως στις χώρες της Ευρώπης. Δεν πρέπει να παραβλέψουμε το θέμα της διδασκαλίας της ανοχής· ακριβώς το αντίθετο.
<P>
Τέλος, η ευρωπαϊκή διπλωματία πρέπει να αξιοποιηθεί, προκειμένου να διασφαλίσει ότι η νομοθεσία που ορίζει ότι η ομοφυλοφιλία είναι έγκλημα θα καταργηθεί στις χώρες όπου παραμένει σε ισχύ. Επιθυμώ να εκμεταλλευθώ αυτήν την ευκαιρία για να απευθύνω σχετική έκκληση στη βαρόνη Ashton.
<SPEAKER ID="068" NAME="Andrey Kovatchev" AFFILIATION="PPE">
(BG) Κύριε Πρόεδρε, επιθυμώ να εκφράσω την άποψή μου για τα σχόλια που έγιναν από ορισμένους συναδέλφους της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο και της Ομάδας της Συμμαχίας Φιλελευθέρων και Δημοκρατών για την Ευρώπη, οι οποίοι προέβησαν σε αβάσιμες επιθέσεις κατά της βουλγαρικής κυβέρνησης.
<P>
Για πρώτη φορά από την έναρξη της μετάβασής της στη μετα-κομμουνιστική εποχή, η Βουλγαρία έχει επιδείξει πολιτική βούληση, όχι μόνο στα λόγια αλλά και εμπράκτως, καταπολεμώντας τη διαφθορά και το οργανωμένο έγκλημα. Τα απτά αποτελέσματα που επιτεύχθηκαν στο θέμα αυτό επικροτούνται τόσο από τους διεθνείς εταίρους της Βουλγαρίας όσο και από την κοινωνία των πολιτών της χώρας. Τα ποσοστά στήριξης του πρωθυπουργού και του υπουργού Εσωτερικών είναι 56% και 60%, αντίστοιχα.
<P>
Ωστόσο, παραμένει το ερώτημα γιατί η Βουλγαρία έχει μείνει τόσο πίσω και βρίσκεται στη χαμηλότερη θέση όσον αφορά τα πρότυπα διαβίωσης στην Ευρωπαϊκή Ένωση. " απάντηση σε αυτό το ερώτημα πρέπει να εντοπιστεί στις ιδιοτελείς φιλοδοξίες της κομμουνιστικής ελίτ από τα τέλη της δεκαετίας του 1980. Κατόρθωσαν, κατά την 20ετή μεταβατική περίοδο, χρησιμοποιώντας το κατασταλτικό σύστημα κρατικής ασφάλειας και τα πλοκάμια του στην κρατική οικονομία εκείνης της περιόδου, να μετατρέψουν την πολιτική τους δύναμη και σε οικονομική δύναμη και να την παραδώσουν στα παιδιά και τα εγγόνια τους, καθώς και να διατηρήσουν τους πράκτορές τους σε σημαντικά υπουργεία, τράπεζες και βιομηχανικούς τομείς της χώρας.
<P>
" σημερινή κυβέρνηση καταπολεμά την ανεξέλεγκτη δεσμευτική σχέση μεταξύ πολιτικής και οικονομίας, χρησιμοποιώντας κάθε νομικό μέσο που επιτρέπεται σε ένα ευρωπαϊκό συνταγματικό κράτος.
<P>
Ολοκληρώνοντας, θα ήθελα απλώς να απευθύνω έκκληση στους συναδέλφους της Ομάδας S&D να διδαχθούν από την εμπειρία των γερμανών συναδέλφων τους όσον αφορά τους διαδόχους του πρώην Κομμουνιστικού Κόμματος στη ΛΔΓ. Το BSP (Σοσιαλιστικό Κόμμα Βουλγαρίας) είναι ο άμεσος διάδοχος του Κομμουνιστικού Κόμματος στη Βουλγαρία, όπως ακριβώς το Αριστερό Κόμμα στη Γερμανία. Οι δυσκολίες σχηματισμού κυβέρνησης στη βόρεια Ρηνανία-Βεστφαλία τονίζουν πόσο επίκαιρο είναι αυτό το θέμα ακόμα και σήμερα στην Ευρώπη.
<SPEAKER ID="069" NAME="Cătălin Sorin Ivan" AFFILIATION="S&amp;D">
(RO) Την περασμένη εβδομάδα, πραγματοποίησα επίσκεψη εργασίας στις κοινότητες των εποχιακών εργαζομένων στην περιφέρεια Huelva της νότιας Ισπανίας. Εκεί, διαπίστωσα ότι η κατάσταση, από πολλές απόψεις, είναι άριστη, και οι ισπανικές αρχές αξίζουν συγχαρητήρια γι' αυτό. Ωστόσο, υπάρχουν επίσης πολυάριθμα προβλήματα σχετικά με τη νόμιμη μετανάστευση και τη λαθρομετανάστευση, τις συμβάσεις εργασίας που πρέπει να υπογράφονται στο μέλλον στη μητρική γλώσσα όσων πρόκειται να εργαστούν σε ξένες χώρες, για να μην αναφέρω τεράστιο αριθμό προβλημάτων σχετικά με τις συνθήκες εργασίας και στέγασης. Θεωρώ ότι η οδηγία της Ευρωπαϊκής Ένωσης σχετικά με το καθεστώς των εποχιακών εργαζομένων πρέπει να διαβιβαστεί στο Κοινοβούλιο το ταχύτερο δυνατό, ώστε να μπορέσουμε να αντιμετωπίσουμε τα προβλήματα με όσο το δυνατόν πιο χρήσιμο και αποδοτικό τρόπο.
<SPEAKER ID="070" NAME="Metin Kazak" AFFILIATION="ALDE">
(BG) Κύριε Πρόεδρε, το βράδυ της Πέμπτης, 14 Μαΐου, μου παρεδόθησαν, στην πόλη Kardzhali της νότιας Βουλγαρίας, 54.000 υπογραφές συγκεντρωθείσες από πολίτες οι οποίοι επιθυμούν φυσιολογικές συνθήκες εργασίας και ισχυρή τοπική αυτοδιοίκηση. " εν λόγω αναφορά συγκεντρώθηκε από τους επτά δήμους του Kardzhali μέσα σε 10 μόλις ημέρες. Οι πολίτες στηρίζουν την καταπολέμηση της διαφθοράς σε όλα τα επίπεδα διακυβέρνησης. Ωστόσο, τάσσονται κατά των ισχυρών, βίαιων μεθόδων και πράξεων για λόγους επίδειξης, οι οποίες χρησιμοποιούνται από την εκτελεστική εξουσία για να ανακουφίσουν τα δικαστήρια και την εισαγγελία από τα καθήκοντά τους, καθώς και να περιορίσουν και να καταστείλουν την εξουσία της τοπικής αυτοδιοίκησης.
<P>
Για παράδειγμα, ο ίδιος ο δήμαρχος του Kardzhali αποτέλεσε αντικείμενο ερευνών 138 φορές πέρυσι, 13 φορές μόνο για το ίδιο έργο. Πάνω από 700 έλεγχοι διενεργήθηκαν στους 30 δήμους με δημάρχους του DPS (Κίνημα για τα Δικαιώματα και τις Ελευθερίες) σε διάστημα λιγότερο του ενός έτους, ενώ δεν έγιναν τέτοιοι έλεγχοι σε δήμους με δημάρχους του GERB (Πολίτες για την Ευρωπαϊκή Ανάπτυξη της Βουλγαρίας). Επιπροσθέτως, ο έπαρχος του Kardzhali δεν μας επέτρεψε καν να παραδώσουμε την αναφορά στο διοικητικό κτίριο, και αναγκαστήκαμε να συναντηθούμε έξω, στο ύπαιθρο. Δεσμεύτηκα να ενημερώσω τα ευρωπαϊκά θεσμικά όργανα για αυτήν τη διαμαρτυρία των πολιτών.
<SPEAKER ID="071" NAME="Πρόεδρος">
Κύριε Kazak, μιλήσατε υπερβολικά γρήγορα για τους διερμηνείς μας. Δεν κατέστη δυνατό για αυτούς να διερμηνεύσουν την ομιλία σας επακριβώς.
<P>
" συζήτηση έληξε.

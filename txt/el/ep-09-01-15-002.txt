<CHAPTER ID="002">
Μεταφορά των ζώων (συζήτηση) 
<SPEAKER ID="006" NAME="Πρόεδρος">
Το επόμενο στοιχείο είναι η συζήτηση για την προφορική ερώτηση προς την Επιτροπή από τον κο Parish, εκ μέρους της Επιτροπής Γεωργίας και Ανάπτυξης της Υπαίθρου, σχετικά με τη μεταφορά των ζώων - B6-0496/2008).
<SPEAKER ID="007" NAME="Neil Parish">
συντάκτης. - Κύριε Πρόεδρε, παίρνω σήμερα το λόγο για να υποβάλω αυτή την προφορική ερώτηση, εκ μέρους όχι μόνο της Επιτροπής Γεωργίας και Ανάπτυξης της Υπαίθρου, αλλά και εκ μέρους της διακομματικής ομάδας "Προστασία των Ζώων", καθώς πιστεύω ότι στην Ευρωπαϊκή Ένωση έχουμε πολύ ισχυρή γεωργία. Ωστόσο, αν θέλουμε να έχουμε ισχυρή γεωργία, πρέπει επίσης να έχουμε μια ισχυρή πολιτική ευζωΐας, καθώς θεωρώ ότι το μέλλον της ευρωπαϊκής γεωργίας είναι σε μεγάλο βαθμό συνυφασμένο με την παραγωγή προϊόντων υψηλής ποιότητας και με τα πολύ καλά πρότυπα ευζωΐας. Αυτό μπορεί να χρησιμοποιηθεί για την θετική προαγωγή των προϊόντων μας· για το λόγο αυτό, η μεταφορά των ζώων δεν αποτελεί απλά ένα σκοπό, αλλά πρέπει να εφαρμόζουμε τη σωστή νομοθεσία.
<P>
Θα ήθελα με διάφορους τρόπους να επικεντρώσω σήμερα στο γεγονός ότι υπάρχει νομοθεσία. Μπορούμε να συζητήσουμε εάν αρκεί ή όχι, αλλά το σημαντικότερο πράγμα αυτή τη στιγμή είναι να ελέγξουμε την εν λόγω νομοθεσία και να βεβαιωθούμε απόλυτα ότι τα κράτη μέλη συμμορφώνονται με αυτή, καθώς γνωρίζουμε ότι, για παράδειγμα, υπάρχουν προβλήματα σε ορισμένα κράτη μέλη μεταξύ των εθνικών κυβερνήσεων που επιβάλλουν τη νομοθεσία και της τοπικής αυτοδιοίκησης που πρέπει να την υλοποιήσει. Είναι γεγονός ότι υπάρχουν προβλήματα. Στο τέλος, όμως, τα ζώα είναι αυτά που υποφέρουν.
<P>
Θα μπορούσα να επισημάνω πολλά πράγματα, όμως ένα συγκεκριμένο προβληματικό θέμα στην Ευρώπη είναι η μεταφορά των αλόγων. Πολλά άλογα, στο τέλος της ζωής τους καταλήγουν να γίνονται σαλάμι στην Ιταλία, και οι συνθήκες της μεταφοράς τους δεν είναι οι καλύτερες δυνατές από καμία άποψη. Παρακολουθήσαμε πολλά από αυτά τα οχήματα στα κράτη μέλη της Ευρωπαϊκής Ένωσης, όπου δεν υπήρχε συμμόρφωση προς τους κανόνες, τα φορτηγά δεν σταματούσαν στις σωστές ώρες, τα οχήματα δεν ήταν κατάλληλου τύπου και δεν διέθεταν κατάλληλο κλιματισμό ή σύστημα παροχής νερού, και τα πράγματα αυτά πρέπει να σταματήσουν.
<P>
Πολλές φορές έχω λάβει το λόγο για να πω στην Επιτροπή να μην προσθέτει δαπάνες, αλλά σε άλλες περιπτώσεις, όταν τα ζώα πηγαίνουν για σφαγή, αν το κόστος της μεταφοράς είναι υψηλότερο επειδή πρέπει να γίνει σωστή δουλειά, να έχουν τα κατάλληλα οχήματα και να μην τα υπερφορτώνουν, τότε, κατά τη γνώμη μου, δεν πειράζει να προστεθούν δαπάνες! Επειδή πολλές φορές, αντί να μεταφέρονται τα ζώα για να σφαγιαστούν, θα ήταν προτιμότερο να σκοτώνονται στο κράτος μέλος προέλευσής τους και να μεταφέρονται ως κατεψυγμένο κρέας. Έτσι, στο θέμα αυτό έχουμε ακόμα πολλή δουλειά.
<P>
Θα ήθελα επίσης να σας πω ότι ο κος Κυπριανού, τέως Επίτροπος της ΓΔ Υγείας και Καταναλωτών, μας είχε διαβεβαιώσει όταν ήταν Επίτροπος ότι θα εφάρμοζε με κατάλληλο τρόπο την παρούσα νομοθεσία, καθώς και ότι θα αναθεωρούσε την κατάσταση στο πέρας της θητείας του. Προχωράμε τώρα πολύ γρήγορα προς τη λήξη αυτής της κοινοβουλευτικής συνεδρίας και προς το πέρας της θητείας της παρούσας Επιτροπής και θα ήθελα να ζητήσω από την κα Βασιλείου, η οποία ανέλαβε με επιτυχία τα καθήκοντα του κου Κυπριανού, να τηρήσει αυτή τη δέσμευση, επειδή η μεταφορά των ζώων είναι ένα από τα ζητήματα που πρέπει να λάβουμε υπόψη με μεγάλη σοβαρότητα.
<P>
Τις επισημάνσεις αυτές έχουμε κάνει επανειλημμένα στο παρελθόν, αλλά είμαστε μια πολιτισμένη κοινωνία και πολλές φορές ο πολιτισμός μιας κοινωνίας κρίνεται όχι μόνο από τον τρόπο με τον οποίο φέρεται στους πολίτες της, αλλά και στα ζώα της. Επομένως, όπως ανέφερα, θα ήθελα να τονίσω την ανάγκη αυτή όσο το δυνατόν πιο κατηγορηματικά.
<P>
Οι τελικές παρατηρήσεις μου αφορούν την ίδια την προφορική ερώτηση και το ότι ο κανονισμός για τη μεταφορά των ζώων ισχύει από το 2007. " Επιτροπή πρέπει λοιπόν να έχει λάβει τις πρώτες ετήσιες εκθέσεις από τα κράτη μέλη σχετικά με την επιβολή του κανονισμού. Μπορεί η Επιτροπή να μας ενημερώσει για το ποια κράτη μέλη απέστειλαν τις εκθέσεις τους; Έχει ήδη διεξάγει η Επιτροπή προκαταρκτική ανάλυση των εκθέσεων που θα επέτρεπε να γίνουν κάποιες παρατηρήσεις σχετικά με τις ελλείψεις και τις δυσκολίες, καθώς και σχετικά με τα σημαντικότερα επιτεύγματα από την επιβολή της νομοθεσίας; Πρόκειται συνεπώς η Επιτροπή να προετοιμάσει μια έκθεση σχετικά με τις διαδικασίες εφαρμογής του κανονισμού στα κράτη μέλη; Μια τέτοια ανάλυση θα είναι πολύ σημαντική για το σχεδιασμό μιας αναθεώρησης του κανονισμού για τη μεταφορά των ζώων. Ως εκ τούτου, κε Επίτροπε, θα ήθελα απαντήσεις σε αυτά τα ερωτήματα.
<SPEAKER ID="008" NAME="Vladimír Špidla" LANGUAGE="CS">
Κύριε Πρόεδρε, κυρίες και κύριοι, συμφωνώ αρκετά με τη γνώμη του κου Parish ότι ο τρόπος που συμπεριφερόμαστε στα ζώα, συμπεριλαμβανομένων των ζώων εκτροφής, είναι ένα θέμα που συμπεριλαμβάνει αναντίρρητα ζητήματα ηθικής και πολιτισμού. " Επιτροπή γνωρίζει ότι η μεταφορά ζώων για εμπορικούς σκοπούς μπορεί να προκαλέσει σημαντικές κακουχίες στα ζώα. Από τις εν λόγω κακουχίες πλήττονται ιδιαίτερα τα αποκαλούμενα ζώα χαμηλής αξίας, όπως τα ζώα που προορίζονται για σφαγή. " επιβολή νόμων σχετικά με τις μεταφορές μεγάλων αποστάσεων δεν είναι ικανοποιητική. Τους τελευταίους μήνες η Επιτροπή έλαβε εκθέσεις που αφορούσαν περιπτώσεις βιαιοπραγίας προς τα ζώα. " Επιτροπή εξακολουθεί να υποστηρίζει τις βέλτιστες διαθέσιμες επιλογές για βελτίωση της κατάστασης. Ο απώτερος στόχος είναι η καλύτερη επιβολή των νόμων της ΕΕ και έτσι, η βελτίωση της υγείας των ζώων και αξιοπρεπείς συνθήκες διαβίωσης για τα εν λόγω ζώα. Μια μελέτη που διεξήχθη από το κέντρο κοινών ερευνών συμπέρανε ότι νέα και πιο αποτελεσματικά συστήματα ελέγχου, όπως η παρακολούθηση των μεταφορών με τη βοήθεια συστημάτων εντοπισμού θέσης μέσω δορυφόρου, θα μπορούσαν να βοηθήσουν στη βελτίωση της κατάστασης και να καταστήσουν δυνατή μια πιο διαφανή εφαρμογή των κανόνων. " χρήση αυτών των νέων τεχνολογιών θα βοηθούσε επίσης στη μείωση του διοικητικού βάρους των ενδοκρατικών αρχών και υπηρεσιών.
<P>
Πριν από τη λήξη της παρούσας θητείας, η Επιτροπή εκτιμά επίσης την πρόταση νέων προτύπων, βάσει των αποτελεσμάτων επιστημονικής έρευνας που αφορά τους χρόνους μεταφοράς, τους αριθμούς των ζώων που φορτώνονται και τους αριθμούς των ζώων που φορτώνονται στα οχήματα. " Επιτροπή αξιολογεί την εφαρμογή του δικαίου της ΕΕ βάσει των εκθέσεων που παρέχουν τα κράτη μέλη στο πλαίσιο των υπαρχόντων κανονισμών της ΕΕ. Οι πληροφορίες που περιλαμβάνονται σε αυτές τις εκθέσεις συνδυάζονται με τα αποτελέσματα των επιτόπιων ελέγχων που πραγματοποιούν κτηνίατροι εμπειρογνώμονες στα κράτη μέλη. Τα αποτελέσματα των εν λόγω ελέγχων που πραγματοποιούνται από εμπειρογνώμονες της Επιτροπής δημοσιεύονται στο διαδικτυακό τόπο της Επιτροπής. Επίσης, βρίσκεται υπό επεξεργασία μια αξιολόγηση των στοιχείων από εκθέσεις που έχουν δημοσιευτεί από διεθνείς μη κυβερνητικούς οργανισμούς που δραστηριοποιούνται σε αυτό τον τομέα.
<P>
Τα περισσότερα κράτη μέλη έχουν ήδη υποβάλει στην Επιτροπή εκθέσεις σχετικά με τη μεταφορά των ζώων το 2007. Στα τέλη του 2008, βρίσκονταν ακόμη υπό εκκρεμότητα οι εκθέσεις της Κύπρου, της Λιθουανίας, της Μάλτας, της Βουλγαρίας και του Λουξεμβούργου. " Επιτροπή τους υπενθύμισε την υποχρεώσή τους και η κατάσταση τελεί υπό στενή παρακολούθηση. Εντούτοις, ο κανονισμός (ΕΚ) αρ.1/2005 δεν απαιτεί από την Επιτροπή να εκδώσει έκθεση προόδου σχετικά με την επιβολή του κανονισμού στα κράτη μέλη. " Επιτροπή συμφωνεί ότι η δυνατότητα επιβολής είναι μια πτυχή ουσιαστικής σημασίας οποιουδήποτε προτεινόμενου νόμου. Έτσι, η Επιτροπή παρακολουθεί προσεκτικά την ανάλυση των εκθέσεων των κρατών μελών και μια ενδεχόμενη μελλοντική τροποποίηση των σχετικών κανονισμών της Κοινότητας.
<SPEAKER ID="009" NAME="Struan Stevenson">
εκ μέρους της ομάδας PPE-DE . - Κύριε Πρόεδρε, ας ρίξουμε πρώτα μια ματιά στο ιστορικό του θέματος. Ο οχτάωρος υποχρεωτικός χρονικός περιορισμός για τη μεταφορά ζώων συμφωνήθηκε το Δεκέμβριο 2004 και άρχισε να ισχύει τον Ιανουάριο 2007 και στα 27 κράτη μέλη, με ειδικές παρεκκλίσεις να ισχύουν για τα μακρύτερα ταξίδια, για τα οποία μπόρεσε να αποδειχθεί ότι τα οχήματα είχαν αναβαθμιστεί, παρέχοντας στα ζώα πρόσβαση σε νερό, έλεγχο της θερμοκρασίας, επαρκή εξαερισμό, ενώ στο χρόνο της διαδρομής είχαν ενταχθεί συχνές περίοδοι ξεκούρασης.
<P>
Επίσης, επετράπησαν ειδικές παρεκκλίσεις για απομακρυσμένες αγροτικές περιοχές και για νησιά, όπως, για παράδειγμα, οι νήσοι Orkney και Shetland στην εκλογική μου περιφέρεια, όπου οι μεγαλύτεροι χρόνοι ταξιδιού είναι αναπόφευκτοι. Ωστόσο, για αυτές τις περιπτώσεις σχεδιάστηκαν μονάδες με ειδικό εξοπλισμό και πρόσβαση σε νερό, έτσι ώστε τα ζώα να μπορούν να μεταφέρονται σχετικά άνετα. Επιπλέον, εισήχθη πλήρης απαγόρευση της μεταφοράς ορισμένων ζώων, όπως οι μόσχοι ηλικίας μικρότερης των 10 ημερών και οι αμνοί ηλικίας μικρότερης της μίας εβδομάδας.
<P>
Αναφέρω με κάποια ικανοποίηση ότι αυτοί οι κανόνες μεταφοράς τηρούνται αυστηρά, ιδίως σε χώρες όπως η Σκοτία, όπου εξακολουθούμε να τηρούμε τα υψηλότερα επίπεδα βέλτιστων πρακτικών σε ολόκληρη την Ευρώπη. Μου δημιουργούν όμως ανησυχία εκθέσεις σύμφωνα με τις οποίες, όπως μας είπε ο Neil Parish, οι κανόνες αυτοί δεν τηρούνται κατά τον ίδιο τρόπο σε άλλα μέρη της ΕΕ, ιδιαίτερα σε κάποια από τα κράτη μέλη της νότιας Μεσογείου και σε κάποια από τα προσφάτως προσχωρηθέντα κράτη της ανατολικής Ευρώπης και ειδικά, ξανά όπως τόνισε ο Neil Parish, όσον αφορά τη μεταφορά αλόγων για σφαγή.
<P>
Οι ΜΚΟ για την ευζωΐα των ζώων εξακολουθούν να προσκομίζουν στοιχεία τρομερής κακομεταχείρισης, αναφορικά με τη μεταφορά αλόγων, ενίοτε δε και άλλων ζώων κτηνοτροφίας σε μεγάλες αποστάσεις κάτω από πολύ υψηλές θερμοκρασίες χωρίς πρόσβαση σε νερό ή σε κατάλληλο εξαερισμό, χωρίς περιόδους ξεκούρασης, στιβαγμένα μέσα σε υπερφορτωμένα φορτηγά. Καθώς οι διαδρομές τους προχωρούν, τα ζώα αυτά εξαντλούνται και αφυδατώνονται όλο και περισσότερο, και κάποια υποκύπτουν στη θερμοπληξία και μπορεί κανείς να τα δει να ασθμαίνουν και να μοχθούν απελπισμένα για αέρα και, στις χειρότερες περιπτώσεις, να πεθαίνουν. " πρακτική αυτή πρέπει να σταματήσει και όλα τα κράτη μέλη πρέπει να τηρήσουν αυστηρά τον κανονισμό.
<P>
Υποστηρίζω τα στοιχεία της σημερινής προφορικής ερώτησης του Neil Parish, με τα οποία απαιτείται να ελεγχθεί το επίπεδο συμμόρφωσης με τα μέτρα αυτά. Ελπίζω ότι η Επιτροπή μπορεί τώρα να μας παρέχει αυτές τις πληροφορίες και να μας διαβεβαιώσει ότι λαμβάνονται μέτρα προκειμένου να διασφαλιστεί η αυστηρή εφαρμογή του ορίου της οχτάωρης μεταφοράς για τα ζώα, με τις κατάλληλες παρεκκλίσεις που ανέφερα, και να σταματήσει η σκληρή αθέτηση των υπαρχόντων κανονισμών της ΕΕ, η οποία εξακολουθεί.
<SPEAKER ID="010" NAME="Rosa Miguélez Ramos" LANGUAGE="ES">
Κύριε Πρόεδρε, κυρίες και κύριοι, για κάποιες ευρωπαϊκές χώρες, ανάλογα με τη γεωγραφική τους θέση - όπως επεσήμανε ο κος Stevenson - καθώς και ανάλογα με την έκταση της επικράτειας και των εμπορικών ροών τους, η μεταφορά ζώων αποτελεί αντικείμενο ιδιαίτερης σπουδαιότητας.
<P>
Κύριε Επίτροπε, θα ήθελα να αναφέρω δύο συγκεκριμένα θέματα. Πρώτα-πρώτα, εξακολουθώ να έχω την εντύπωση ότι η Επιτροπή αντιμετωπίζει δυσκολίες στην πραγματοποίηση ανάλυσης της κατάστασης σε όλη την επικράτεια της Κοινότητας. Παρότι, δυνάμει του ισχύοντος κανονισμού, τα κράτη μέλη πρέπει - όπως είδαμε - να προσκομίζουν μια ετήσια έκθεση των επιθεωρήσεων που πραγματοποίησαν το προηγούμενο έτος, ο κανονισμός δεν ορίζει ελάχιστο αριθμό επιθεωρήσεων και δεν φαίνεται να υπάρχει ομοιομορφία όσον αφορά τη στατιστική βάση. Έτσι, δεν είναι δυνατό να γίνει σύγκριση των στοιχείων που προσκομίζουν οι διάφορες χώρες. Κύριε Επίτροπε, νομίζω ότι εις όφελος όλων των ενδιαφερομένων μερών, αυτή η κατάσταση πρέπει να διορθωθεί όσο το δυνατόν συντομότερα.
<P>
Ωστόσο, με απασχολεί και ένα δεύτερο ζήτημα. Στην ομιλία σας περιγράψατε τα ζώα που μεταφέρονται για να σφαγιαστούν ως ζώα χαμηλής αξίας. Κύριε Επίτροπε, διαφωνώ απόλυτα μαζί σας. Προσωπικά, θεωρώ ότι είναι μεγάλης οικονομικής αξίας, και είμαι βεβαία ότι ο οικονομικός κόσμος συμφωνεί μαζί μου. Έτσι, καθώς το κρέας αυτό έχει υψηλή οικονομική αξία, οι κατάλληλες συνθήκες μεταφοράς είναι σημαντικές, όποιος κι αν είναι ο τελικός προορισμός - ακόμη κι αν είναι το σφαγείο - και όποια κι αν είναι η διανυόμενη απόσταση. Με άλλα λόγια, είναι μια σημαντική - αν όχι η σημαντικότερη - ανησυχία ότι τα εν λόγω ζώα μεταφέρονται υπό δυσμενείς συνθήκες.
<P>
Επομένως, σας ζητώ να λάβετε υπόψη αυτές τις παρατηρήσεις στις προτεινόμενες αλλαγές στον κανονισμό, τις οποίες επεξεργάζεται επί του παρόντος η Επιτροπή. Γνωρίζουμε ότι, εκτός από το θέμα των νέων τεχνολογιών, η τροποποίηση θα ασχοληθεί με αλλαγές όσον αφορά το μέγιστο χρόνο μεταφοράς - όπως προαναφέρθηκε - και τις ελάχιστες και μέγιστες θερμοκρασίες για τη μεταφορά ζώων.
<P>
Κύριε Επίτροπε, σας ζητώ για ακόμα μια φορά, και ζητώ το ίδιο και από την Επιτροπή, να αναζητήσετε και να βρείτε μια στέρεα επιστημονική βάση για τις προτεινόμενες αλλαγές πριν από την τροποποίηση των εν λόγω βασικών στοιχείων. Επιπλέον, σας ζητώ, εφόσον δεν διαθέτουμε την προαναφερθείσα στέρεα επιστημονική βάση, η οποία σήμερα λείπει για κάποια από τα ζητήματα, να αποφύγουμε την υπόγεια εισαγωγή των προτεινόμενων τροποποιήσεων στους ισχύοντες κανονισμούς με εκθέσεις οι οποίες ουδεμία σχέση έχουν με τη μεταφορά - μιλώ για την προστασία των ζώων κατά τη σφαγή, έκθεση την οποία επεξεργαζόμαστε επί του παρόντος. Θεωρώ ότι για θέματα τόσο μεγάλης σημασίας και σπουδαιότητας, όλοι μας - Επιτροπή και Κοινοβούλιο - πρέπει να κρατήσουμε τα χαρτιά μας ανοιχτά.
<SPEAKER ID="011" NAME="Anne E. Jensen" LANGUAGE="DA">
Κύριε Πρόεδρε, κύριε Επίτροπε, θα ήθελα να πω ότι είμαι λίγο απογοητευμένη που, τέσσερα χρόνια αργότερα, εξακολουθούμε να μην έχουμε δει πρόταση από την Επιτροπή σχετικά με το πώς μπορούμε να κάνουμε πιο αυστηρή τη νομοθεσία σχετικά με τη μεταφορά των ζώων. Έχουν υπάρξει καλές προθέσεις και εποικοδομητική συνεργασία μεταξύ του κου Κυπριανού και τώρα της κας Βασιλείου, αφενός μεν, και του Κοινοβουλίου, αφετέρου δε. Πρόταση, όμως, πότε θα έχουμε; Πολύ θα ήθελα να το μάθω. Ένα επίσης σημαντικό στοιχείο είναι να επιτύχουμε τη σωστή επιβολή της νομοθεσίας. Είναι σημαντικό να εξασφαλίσουμε τον πραγματικό περιορισμό του χρόνου μεταφοράς των ζώων σφαγείου στις οχτώ ώρες. Πρέπει όμως να πάμε ακόμη παραπέρα. Δεν πρέπει να συζητάμε απλά για περιορισμό του χρόνου. " έρευνα έχει αποδείξει ότι ακόμη και μία ώρα μπορεί να είναι υπερβολική αν το ζώο δεν είναι αρκετά δυνατό για να μεταφερθεί και οι μεγαλύτεροι χρόνοι μεταφοράς μπορεί να είναι εντάξει αν το ζώο είναι δυνατό και υγιές και αν μεταφέρεται υπό καλές συνθήκες. Είναι πιθανό να εξακολουθήσουμε να μεταφέρουμε τα ζώα αναπαραγωγής σε μεγάλες αποστάσεις και, σε σχέση με αυτό, το Κοινοβούλιο έχει βέβαια προτείνει ένα πιλοτικό έργο σταθμών ανάπαυσης, όπου τα ζώα πρέπει να ξεκουράζονται μετά από 24 ώρες μεταφοράς. Θα ήθελα να γνωρίζω ποια πρόοδος έχει σημειωθεί αναφορικά με αυτό το έργο σταθμών ανάπαυσης. " πρόθεση είναι, φυσικά, να συγκεντρωθούν φορείς των σταθμών ελέγχου, των κτηνιατρικών αρχών, των ερευνητών και των οργανώσεων για την ευζωΐα των ζώων, προκειμένου να μπορέσουν όλοι μαζί να ορίσουν τις ορθές πρακτικές σε αυτό τον τομέα. " εκκίνηση ενός τέτοιου έργου δεν είναι εύκολη, αλλά η προσπάθεια αξίζει, επειδή είναι σημαντικό οι γνώσεις και η έρευνά μας σχετικά με την ευζωΐα των ζώων κατά την μεταφορά να αντικατοπτρίζεται και έμπρακτα στη νομοθεσία.
<SPEAKER ID="012" NAME="Janusz Wojciechowski" LANGUAGE="PL">
Κύριε Πρόεδρε, ο κος Parish σωστά μας υπενθύμισε κάτι, στο οποίο έχουμε αναφερθεί επανειλημμένα σε αυτή την αίθουσα, δηλαδή στο ότι ο τρόπος με τον οποίο φερόμαστε στα ζώα αποτελεί ένδειξη της "κουλτούρας" και του πολιτισμού μας. Τα ζώα υπόκεινται σε σημαντική βιαιότητα κατά τη μεταφορά τους. Έχουν γίνει ορισμένες βελτιώσεις, εισάγοντας υψηλότερα πρότυπα για τη μεταφορά των ζώων, τα μέτρα αυτά όμως εξακολουθούν να μην είναι αρκετά.
<P>
Κατά τη γνώμη μου, η κατάλληλη λύση, η οποία είχε προταθεί πριν από πολύ καιρό, θα ήταν να περιοριστεί ο χρόνος μεταφοράς των ζώων στις οχτώ ώρες και ο συνολικός χρόνος που τα ζώα περνούν στη μεταφορά και στο σφαγείο στις δώδεκα ώρες. Στόχος μας είναι να προωθήσουμε αυτή την πρόταση στο πλαίσιο της τρέχουσας εργασίας μας σχετικά με τον κανονισμό για την προστασία των ζώων κατά τη σφαγή.
<P>
Κυρίες και κύριοι συνάδελφοι! Είναι καλό να υποστηρίζουμε την επιβολή ανθρώπινων μέτρων, υπάρχει όμως κι ένα άλλο θέμα, το οποίο είναι οικονομικό (και, έτσι, ελκυστικότερο για ορισμένους). Τι θέμα είναι ότι αυτές οι μεταφορές μεγάλων αποστάσεων αυξάνουν το κόστος, το οποίο, εντέλει, επιβαρύνει τον καταναλωτή. Πρέπει να υπολογίσουμε αυτό το κόστος και να το χρησιμοποιήσουμε ως επιχείρημα για να μπορέσουμε επιτέλους, μετά από χρόνια διαφωνιών, να θέσουμε περιορισμούς στις μεταφορές ζώων και να ανακουφίσουμε τα ζώα.
<SPEAKER ID="013" NAME="Carl Schlyter" LANGUAGE="SV">
Κύριε Πρόεδρε, το επίπεδο ενός πολιτισμού μπορεί να κριθεί από το πώς φέρεται στα πιο ανυπεράσπιστα πλάσματα που ζουν σε αυτόν. Αν κρίνουμε από τη συμπεριφορά μας απέναντι στα ζώα, είμαστε ακόμα βάρβαροι.
<P>
Θυμάμαι όταν η Σουηδία έγινε μέλος της ΕΕ· από τότε πάνε σχεδόν δεκαπέντε χρόνια. Πολλές από τις συζητήσεις προτού ενταχθούμε αφορούσαν τη μεταφορά των ζώων. Ήταν ένας τομέας τον οποίο έπρεπε να βελτιώσουμε. Τότε, το 2005, ήρθε η πρώτη οδηγία. Ωστόσο, οι συνθήκες για τα ζώα δεν βελτιώθηκαν και, αντίθετα, μας είπαν ότι η παρακολούθηση θα άρχιζε να λειτουργεί, ότι τα συστήματα GPS θα έμπαιναν σε λειτουργία, ότι οι οδηγοί θα εκπαιδεύονταν και ότι τα φορτηγά θα λειτουργούσαν. Πέντε χώρες δεν μπήκαν καν στον κόπο να υποβάλουν έκθεση. Ζητώ από την Επιτροπή να επιβάλει πρόστιμα στις χώρες αυτές αμέσως. Όσον αφορά τις υπόλοιπες 22 χώρες, πόσους ελέγχους διεξήγαγαν; Πώς συμμορφώθηκαν με τους κανόνες; Το σύστημα λειτουργεί; " απάντηση σε πολλές περιπτώσεις είναι δυστυχώς όχι.
<P>
Τότε, ο κος Κυπριανού μας είχε υποσχεθεί ότι θα επέστρεφε εδώ πριν από τη λήξη της θητείας του, αν ήταν απαραίτητο, που είναι, και αν υπήρχε κοινή γνώμη - και υπάρχει κοινή γνώμη! Μάλιστα, πολλά από τα νέα κράτη μέλη είναι μικρά και δεν υπάρχει ίσως ανάγκη για 24ωρη μεταφορά, η οποία να ακολουθείται από επιπλέον 24ωρη μεταφορά. Το επόμενο βήμα θα είναι μια νέα οδηγία περί σφαγείων, η οποία να επιτρέπει κινητά σφαγεία, και η οποία θα μειώσει την ανάγκη για μεταφορά.
<P>
Πρέπει να ασχοληθούμε ξανά με τις συνθήκες μεταφοράς των ζώων. Πόσοι από εμάς θα ήθελαν να έχουν τέσσερις αγελάδες ή δέκα πρόβατα στο διπλό κρεβάτι τους για 24 ώρες; Τόσο στιβαγμένα είναι και τα ζώα υπό τις σημερινές συνθήκες. Ή, φανταστείτε, δεν απαγορεύεται τα κοτόπουλα στο επάνω μέρος του φορτηγού να αφήνουν τα περιττώματά τους στα κοτόπουλα των κατώτερων επιπέδων. Ποιος θα ήθελε να μεταφέρεται υπό τέτοιες συνθήκες; Προσκαλώ όλους τους υποργούς γεωργίας της ΕΕ να έρθουν μαζί μου σε ένα ταξίδι από τη Στοκχόλμη στις Βρυξέλλες υπό τις ίδιες συνθήκες με τα ζώα. Αναρωτιέμαι πόσοι θα δεχτούν την πρόσκληση. Ίσως θα προτιμούσαν να τροποποιήσουν τη νομοθεσία.
<P>
Κάποιος αναφέρθηκε στις δαπάνες. " μεγαλύτερη δαπάνη σχετικά με αυτό είναι η επιβάρυνση του περιβάλλοντος από τις μεγάλες μετακινήσεις. Το κόστος επίσης αφορά την κακουχία των ζώων από τις μεγάλες διαδρομές. Εξάλλου, αυτές οι μεγάλες διαδρομές έχουν επίσης ως αποτέλεσμα την χαμηλότερη ποιότητα του κρέατος. Καταλήγουν σε μια πολύ ουσιαστική μείωση της τιμής. Ένα ζώο το οποίο υπόκειται στρες θα παράγει πολύ χαμηλότερη ποιότητα κρέατος, και έτσι η κακουχία θα επηρεάσει ολόκληρη την αλυσίδα. Αναλογιστείτε τον αγρότη που κατέβαλε τόση προσπάθεια και έξοδα για να παράγει ένα καλό ζώο, το οποίο στη συνέχεια υποβαθμίστηκε στο τελευταίο μέρος της ζωής του.
<P>
Όχι, έχουμε ανάγκη μια νέα πρόταση πριν από τις εκλογές. Δεν καταλαβαίνω πώς θα μπορέσουμε να διεξάγουμε προεκλογική εκστρατεία αν δεν λάβουμε τουλάχιστον μία πρόταση από την Επιτροπή η οποία να αποδεικνύει ότι τώρα - επιτέλους - θα βελτιωθούν οι συνθήκες για τα ζώα.
<SPEAKER ID="014" NAME="Jens Holm" LANGUAGE="SV">
Κύριε Πρόεδρε, η αφετηρία για αυτή τη συζήτηση είναι, ασφαλώς, το ότι τα ζώα είναι όντα που αισθάνονται. Τα ζώα μπορούν να νιώθουν πόνο, στρες και κακουχία ακριβώς όπως κι εμείς. Αυτό πρέπει να το λάβουμε υπόψη κατά την θέσπιση νομοθεσίας, και σίγουρα σήμερα δεν το λαμβάνουμε υπόψη.
<P>
Όλο και περισσότερα ζώα μεταφέρονται στο εσωτερικό της ΕΕ. Πρόκειται για μια άμεση συνέπεια της εσωτερικής αγοράς. " εσωτερική αγορά οδηγεί σε εξειδίκευση. Τα ζώα εκτρέφονται σε ένα μέρος, σφαγιάζονται σε ένα άλλο και το κρέας μεταφέρεται σε ένα τρίτο. Τα κράτη μέλη δεν έχουν καν τη δυνατότητα να απαγορεύσουν τη μεταφορά των ζώων για να προστατεύσουν την ευζωΐα των ζώων. Αυτό είναι πραγματικά απαράδεκτο. Μια σουηδική μελέτη απέδειξε τον αριθμό των ζώων που μεταφέρονται από τη μια χώρα στην άλλη εντός της ΕΕ. Για την ΕΕ των 15 είχε καθοριστεί ότι κάθε χρόνο μεταφέρονταν από τη μια χώρα της ΕΕ στην άλλη, προς όλες τις κατευθύνσεις, 22 εκατομμύρια τετράποδα, όπως χοίροι, άλογα και αγελάδες, καθώς και 500 δισεκατομμύρια πουλερικά. Αυτό συνέβαινε όταν η ΕΕ αποτελείτο από 15 κράτη μέλη. Τους αντίστοιχους αριθμούς για την Ευρώπη των 27 δεν μπορούμε ούτε να τους φανταστούμε. Ασφαλώς είναι πολύ υψηλότεροι.
<P>
Θα ήθελα να ρωτήσω την Επιτροπή πότε θα έχουμε τη νέα οδηγία για τη μεταφορά των ζώων. Ο κος Κυπριανού υποσχέθηκε, φυσικά, ότι θα είχαμε νέα οδηγία κατά τη διάρκεια της τρέχουσας κοινοβουλευτικής περιόδου. Μπορεί η Επιτροπή να μας υποσχεθεί αυτό που ζητούμε εμείς εδώ, στο Ευρωπαϊκό Κοινοβούλιο, δηλαδή ανώτατο όριο οχτώ ωρών για τη μεταφορά των ζώων; Θα ήθελα επίσης να κάνω μερικές ερωτήσεις στον κο Špidla. Λέτε ότι πέντε κράτη μέλη δεν έχουν υποβάλει εκθέσεις, κάτι το οποίο ασφαλώς προκαλεί μεγάλη έκπληξη. Τι κάνετε στην Επιτροπή με αυτές τις εκθέσεις από τα κράτη μέλη; Τις αναλύετε με κάποιον τρόπο; Εμείς στο Κοινοβούλιο θα θέλαμε μια ανάλυση, μια έκθεση από την Επιτροπή, όπου να συνοψίζετε τα πάντα και να υποδεικνύετε με σαφήνεια μέτρα που θα επιτρέψουν να αλλάξουν οι συνθήκες μεταφοράς των ζώων. Έτσι, πότε θα έχουμε τη νέα οδηγία, με τον περιορισμό των οχτώ ωρών, και πότε θα μπορούμε να έχουμε μια ανάλυση των εκθέσεων των κρατών μελών;
<SPEAKER ID="015" NAME="Godfrey Bloom">
εκ μέρους της ομάδας IND/DEM. - Κύριε Πρόεδρε, η κατάσταση είναι εκπληκτική, όπως πάντα. Μην θεωρήσετε ότι η παρέμβασή μου περιέχει τόνο ειρωνείας. Ένα από τα μεγαλύτερα προβλήματά μας, ειδικά στο "νωμένο Βασίλειο, είναι η τερατωδώς ανώφελη χιονοστιβάδα κανόνων και κανονισμών που επεβλήθησαν πριν από 10 χρόνια στα σφαγεία, και οι οποίοι κατάφεραν να κλείσουν πάνω από 1 000 τέτοιες εγκαταστάσεις στο "νωμένο Βασίλειο και αποτέλεσαν τη βάση για μεγαλύτερο χρόνο μεταφοράς των ζώων.
<P>
Ο γαμπρός μου είναι κρεατοπαραγωγός. Είναι ιδιοκτήτης σφαγείου στο Yorkshire και μια φορά - περιστατικό που δημοσιεύτηκε στο περιοδικό Private Eye - είχε πάει ένας επισκέπτης κτηνίατρος, ο οποίος επέβλεπε έναν κτηνίατρο, ο οποίος επέβλεπε έναν ελεγκτή κρέατος, ο οποίος επέβλεπε δύο σφαγείς! Τέτοια παράλογα πράγματα έχεις να αντιμετωπίσεις όταν ασχολείσαι με τους κανόνες και τους κανονισμούς αυτού του οργανισμού. Το πρόβλημα είναι οι χρόνοι μεταφοράς. Τώρα, από το Bridlington στην εκλογική μου περιφέρεια, χοίροι, πρόβατα και βοοειδή πρέπει να μεταφέρονται από τη μία άκρη της Αγγλίας στην άλλη, στο Manchester, επειδή έχουν κλείσει όλα αυτά τα σφαγεία. Με αυτό το θέμα πρέπει να ασχοληθούμε.
<P>
Θα αναφερθώ επίσης στη μεταφορά αλόγων. Ο συνάδελφός μου, Nigel Farage, μου λέει ότι σε κάποιες χώρες της Ευρωπαϊκής Ένωσης, τα άλογα θεωρούνται είδος προς ανθρώπινη κατανάλωση! Ως Άγγλος, δεν μπορώ καν να πιστέψω ότι κάποιοι θα έτρωγαν τα άλογά τους. Ένας Άγγλος δεν θα έτρωγε το άλογό του, όπως δεν θα έτρωγε το σκύλο ή τα παιδιά του, θεωρώ όμως ότι έτσι απλά παρουσιάζεται το τεράστιο πολιτιστικό χάσμα που μας χωρίζει από τις υπόλοιπες χώρες αυτής της Ένωσης.
<P>
(Γέλια)
<SPEAKER ID="016" NAME="Jim Allister" AFFILIATION="NI">
Κύριε Πρόεδρε, δεν θα είναι εύκολο να συνεχίσω μετά από αυτό! Επιτρέψτε μου να πω ότι δεν έχω καμία επιφύλαξη εναντίον των αποτελεσματικών και κατάλληλων κανόνων για την ευζωΐα των ζώων, που προκαλεί ανησυχία όμως το ότι οδηγούμαστε σε ένα φαύλο κύκλο, στο πλαίσιο του οποίου σφίγγουμε τόσο πολύ τον κλοιό γύρω από την αγροτική μας βιομηχανία, ώστε να καταστεί αδύνατη η πρακτική της λειτουργία. Βλέπω σημάδια από αυτή την εξέλιξη να προκύπτουν από τη διαβούλευση της Επιτροπής σχετικά με την αναθεώρηση των ανώτατων χρόνων μετακινήσεων και των αριθμών των ζώων που μεταφέρονται.
<P>
Ας μην ξεχνάμε ότι η Επιτροπή δεν κατάφερε να περάσει το δικό της στον κανονισμό του 2005. Ωστόσο, λιγότερο από δύο χρόνια από την έναρξη της ισχύος του, η Επιτροπή προσπαθεί ξανά, επιχειρώντας να αφαιρέσει την επαναληψιμότητα του ορίου των οχτώ ωρών. Πρέπει να πω ότι, όσον αφορά την εκλογική μου περιφέρεια, στη Βόρεια Ιρλανδία, κάτι τέτοιο θα ήταν καταστροφικό γιατί, για τις εξαγωγές ζώων - με τις οποίες ασχολούμαστε - είμαστε αναγκασμένοι να πραγματοποιούμε μετακινήσεις δια θαλάσσης και αν επιτραπεί μόνο μια περίοδος οχτώ ωρών, αυτό θα είναι εντελώς μη ενδεδειγμένο και εντελώς απαράδεκτο.
<P>
Θα ήθελα να επισημάνω στην Αίθουσα ότι οι δυσχερείς αυτές συνθήκες δεν μπορούν επ' ουδενί να συγκριθούν με τις τεράστιες αποστάσεις που διανύουν τα ζώα στη Νότια Αμερική, από όπου μετά χαράς τα εισάγουμε! Έτσι, για μια ακόμα φορά, θα επιδοθούμε στην τιμωρία των αγροτών μας, ενώ δεν θα δείχνουμε το παραμικρό ενδιαφέρον για τις συνθήκες που επιδρούν επί των εισαγωγών που πραγματοποιούμε.
<P>
Πρέπει να πω ότι πρέπει να φτάσουμε σε ένα σημείο όπου να απαλλαγούμε από την εμμονή της αυτοκαταστροφής που μας διακατέχει.
<SPEAKER ID="017" NAME="Elisabeth Jeggle" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, πρόκειται για ένα ακόμα θέμα για το οποίο αποκαλύπτεται πολύ γρήγορα μέσα από τη συζήτηση ότι υπάρχουν αφενός μεν πολύ έντονα συναισθήματα, αφετέρου δε σκληρές αλήθειες. Θα ήθελα ιδιαίτερα να εκφράσω τις ευχαριστίες μου προς τον πρόεδρο της Επιτροπής Γεωργίας και Ανάπτυξης της Υπαίθρου, κο Parish, για αυτή την ερώτηση. Πρόκειται για μια σημαντική ερώτηση - όχι επειδή φέρνει στην επιφάνεια τα συναισθήματα, αλλά επειδή απευθύνει στην Επιτροπή τα παρακάτω αρκετά συγκεκριμένα ερωτήματα. Τι έγινε; Πώς μπορούν να επαληθευτούν αυτές οι εξελίξεις; Έχετε αποδείξεις και αν ναι, τι είδους; Ποια στοιχεία διαθέτετε;
<P>
Κύριε Επίτροπε, αναφέρατε μερικούς αριθμούς, είμαι ωστόσο πεπεισμένη ότι υπάρχουν ασυμφωνίες μεταξύ των κρατών μελών οι οποίες υπερβαίνουν το γεγονός ότι κάποια κράτη μέλη υπέβαλαν εκθέσεις, ενώ κάποια άλλα όχι. Ποια είναι η κατάσταση όσον αφορά την υλοποίηση; Πώς παρακολουθούνται οι μεγάλες διαδρομές; Πώς παρακολουθούνται στα επιμέρους κράτη μέλη;
<P>
Μια άλλη σημαντική προβληματική περιοχή που απαιτεί άμεση συζήτηση είναι τα απροβλήματα που προέκυψαν από τον ορισμό της γεωργίας καθαρά ως οικονομικού τομέα και από την εξίσωση πραγμάτων που ίσως θα έπρεπε να θεωρούμε διαφορετικά. Για παράδειγμα, τι είδους επιπλέον επαγγελματική κατάρτιση πρέπει να παρασχεθεί στους αγρότες σχετικά με θέματα μεταφοράς; Πώς πρέπει να οργανωθεί αυτό και ποιος θα παρέχει την εν λόγω κατάρτιση; Πού πρέπει να απευθυνθούν οι αγρότες για να αποκτήσουν τις γνώσεις αυτές;
<P>
Ας το ξαναπούμε: οι αγρότες εκπαιδεύονται για να ασχολούνται με τα ζώα, ενώ οι ιδιοκτήτες φορτηγών απασχολούν οδηγούς οι οποίοι ενδεχομένως δεν έχουν ασχοληθεί ποτέ στη ζωή τους με ζώα. Αυτά τα δύο πράγματα δεν μπορούν να εξισωθούν· κι όμως, σε κάποιο βαθμό, αυτό ακριβώς κάνουμε.
<P>
Το δεύτερο στοιχείο που προκαλεί σοβαρά προβλήματα είναι το εξής. Όταν οι αγρότες μεταφέρουν οι ίδιοι τα μοσχάρια τους, μπορούν να διανύσουν απόσταση ως 50 χλμ. Επιτρέψτε μου στο σημείο αυτό να πω ότι πρέπει να συλλογιστούμε περαιτέρω, και μάλιστα επειγόντως, πώς μπορούμε να καταστήσουμε δυνατή, από οικονομικής άποψης, τη λειτουργία των μικρότερων σφαγείων, μειώνοντας έτσι την ανάγκη μετακίνησης σε μεγάλες αποστάσεις.
<P>
Επίσης, οι αγρότες μπορούν να μεταφέρουν τα δικά τους ζώα σε απόσταση 50 χλμ, αντιμετωπίζουν προβλήματα όμως αν πάρουν μαζί τους και ένα ζώο του γείτονά τους. Και αυτό το θέμα χρήζει σκέψης. Το όριο των 50 χλμ είναι σωστό, ή πρέπει ενδεχομένως να αναζητήσουμε τα αίτια αυτών των εξελίξεων και στα σφαγεία; Αν οι αγρότες μεταφέρουν ένα άλογο για λόγους αναψυχής, δεν υπάρχει πρόβλημα και δεν ισχύει ο εν λόγω κανονισμών, αν όμως το μεταφέρουν στην αγορά, τότε ο κανονισμός ισχύει και πρέπει να πληρούν τις προϋποθέσεις. Τα ερωτήματα αυτά πρέπει να συζητηθούν και να απαντηθούν σε μελλοντικές συζητήσεις.
<SPEAKER ID="018" NAME="Luis Manuel Capoulas Santos" AFFILIATION="PSE">
Το ζήτημα της μεταφοράς και της ευζωΐας των ζώων πρέπει απαραιτήτως, όπως επεσήμαναν με σαφήνεια ο κος Parish και άλλοι, να αντιμετωπιστεί υπό το πρίσμα του πολιτισμού. Ο όσο το δυνατόν μεγαλύτερος περιορισμός της κακουχίας των ζώων είναι μια ηθική επιταγή η οποία αποτελεί μέρος της πολιτιστικής μας κληρονομιάς, παρά το εμφανές παράδοξο ότι προσπαθούμε να προστατεύσουμε την ευζωΐα τους κατά τη διάρκεια ενός ταξιδιού το οποίο, για πολλά από αυτά, θα είναι και το τελευταίο τους.
<P>
Από την άλλη, δεν πρέπει να ξεχνάμε ότι το τίμημα που πρέπει να καταβληθεί για την υλοποίηση των απαιτητικών και οικονομικά δαπανηρών ισχυόντων κανόνων είναι πρόβλημα το οποίο επιβαρύνει τον ανταγωνισμό και επιδρά έντονα επί της αγροτικής ανάπτυξης ορισμένων περιοχών της Ευρωπαϊκής Ένωσης.
<P>
Κάποιες περιοχές και κράτη μέλη που δεν έχουν τη δυνατότητα να προμηθεύονται ορισμένα είδη από τις δικές τους αγορές και που είναι πιο μακριά από τα κέντρα παραγωγής, όπως η χώρα μου, τώρα αντιμετωπίζουν μεγαλύτερες δυσκολίες ανταγωνιστικότητας των τομέων της οικονομίας τους που σχετίζονται με τα σφαγεία και την επεξεργασία του κρέατος, ενώ περιοχές και κράτη μέλη με πλεονάσματα βιώνουν αυξημένα πλεονεκτήματα, καθώς έχει καταστεί ευκολότερο για αυτά να πωλούν ήδη κατεργασμένα προϊόντα, με συνεπαγόμενα πλεονεκτήματα για την απασχόληση και την αύξηση της αξίας.
<P>
Καθώς η νομοθεσία αυτή ισχύει ήδη εδώ και δύο χρόνια, δικαιολογείται πλήρως η απαίτηση να παράσχει η Επιτροπή μια όσο το δυνατόν εκτενέστερη αξιολόγηση, όχι μόνο σχετικά με τα επιμέρους θέματα της αυστηρής εφαρμογής των κανόνων που αφορούν τη μεταφορά, αλλά και σχετικά με τις οικονομικές και κοινωνικές συνέπειες για τις περιοχές και τα κράτη μέλη με χαμηλή δυνατότητα παραγωγής ορισμένων ειδών που είναι σημαντικά για την ανθρώπινη κατανάλωση.
<P>
Θεωρώ, επομένως, ότι η Επιτροπή πρέπει να απαντήσει σε αυτά τα ερωτήματα όσο το δυνατόν συντομότερα, πληρέστερα και πιο αντικειμενικά.
<SPEAKER ID="019" NAME="Mojca Drčar Murko" AFFILIATION="ALDE">
(SL) Μεγάλο πλήθος ζωντανών ζώων διέρχονται τη Σλοβενία, προερχόμενα κυρίως από την Ανατολική Ευρώπη και προοριζόμενα για την Ιταλία. Κατά την κρίση των κτηνιατρικών αρχών μας, η ισχύουσα ευρωπαϊκή νομοθεσία είναι σχετικά πλήρης, αν και λίγο δυσεφάρμοστη και περίπλοκη στην υλοποίηση.
<P>
Στη Σλοβενία αφορά τις επιθεωρήσεις, καθώς, τώρα που έχουν εξαλειφθεί τα εσωτερικά σύνορα των κρατών μελών της ΕΕ, είναι δύσκολο να ελέγξουμε αν οι οδηγοί των φορτηγών πραγματικά κάνουν στάσεις στα προκαθορισμένα ενδιάμεσα σημεία ανάπαυσης. Αυτό το τονίζω επειδή, λόγω του μεγέθους της επικράτειάς της, η Σλοβενία δεν επιτρέπειται να έχει δικά της σημεία ανάπαυσης και έχει πραγματοποιήσει διακανονισμούς με την Ουγγαρία και την Ιταλία. Χρειαζόμαστε επειγόντως μια ομοιόμορφη λύση, η οποία να εφαρμόζεται ομοιόμορφα.
<P>
Λαμβάνοντας υπόψη την δραματική κατάσταση σχετικά με τη μεταφορά των ζώων σε μεγάλες αποστάσεις στους ευρωπαϊκούς δρόμους, οι αναθεωρήσεις του κανονισμού του 2005 πρέπει να αποτελέσουν ευκαιρία για βελτίωση του επιπέδου της ευζωΐας των ζώων. " μεταφορά είναι στενά συνδεδεμένη με τη μεταχείριση των ζώων πριν από τη σφαγή, και συμφωνώ με τους συναδέλφους μου οι οποίοι υποστήριξαν ότι δεν δικαιολογείται η άδεια σε μεταφορές που να υπερβαίνουν τη διάρκεια των οχτώ ωρών.
<P>
Επομένως, υποστηρίζω τη θέσπιση ενός αυστηρού ανώτατου ορίου για τις μεταφορές, υποστηρίζω όμως επίσης την πρόταση για την εισαγωγή κινητών σφαγείων.
<SPEAKER ID="020" NAME="Andrzej Tomasz Zapałowski" AFFILIATION="UEN">
(PL) Κύριε Πρόεδρε, ο κανονισμός που αφορά την προστασία των ζώων κατά τη μεταφορά είναι πολύ σημαντικός, και αυτό το είδος πληροφοριών είναι ζωτικής σημασίας. Σε αυτό το σημείο, πρέπει να τονίσουμε ότι μεγάλο ποσοστό του εισαγόμενου κρέατος το οποίο καταναλώνεται από τους πολίτες της Ευρωπαϊκής Ένωσης δεν καλύπτεται από ανάλογους κανονισμούς. Ο κανονισμός αυτός είναι ένας από τους πλέον λογικούς κανονισμούς σχετικά με την εκτροφή και το σφαγιασμό των ζώων.
<P>
Κατανοώ ότι οι μεγάλες εταιρείες παραγωγής τροφίμων συχνά δεν τηρούν με κατάλληλο τρόπο τα εργατικά δικαιώματα, πόσο μάλλον τα δικαιώματα των ζώων. Ακριβώς στις μεγάλες εταιρείες σημειώνονται οι χειρότερες κακοποιήσεις ζώων. Το πρόβλημα αυτό πολύ σπάνια αφορά τις μικρές ή τις μεσαίες επιχειρήσεις. " μόνη λύση είναι η εξασφάλιση αυστηρότερου αστυνομικού ελέγχου, καθώς και συνοριακών ελέγχων, καθώς και η δημοσιοποίηση των ονομάτων των εταιρειών που παραβιάζουν τα δικαιώματα των ζώων, έτσι ώστε οι καταναλωτές να μπορούν να τις αποφεύγουν.
<SPEAKER ID="021" NAME="Kathy Sinnott" AFFILIATION="IND/DEM">
Κύριε Πρόεδρε, είναι πολύ σημαντικό τα ζώα να μεταφέρονται με τρόπο που να εξασφαλίζει την ασφάλειά τους και να αποτρέπει τις μη απαραίτητες κακουχίες. Χρησιμοποιώ τον όρο αυτό, επειδή τα ζώα, κατά κανόνα, θεωρούν τρομακτικά τα μηχανοκίνητα μέσα μεταφοράς. Είναι σημαντικό οι μεταφορές αυτές να ελαχιστοποιούνται, στο μέτρο του δυνατού.
<P>
Όταν καταρτίζουμε κανόνες για αυτή την ασφάλεια και για την αποτροπή των κακουχιών, συνηθίζουμε να ασχολούμαστε μόνο με το χρόνο και την απόσταση. Αυτό είναι φυσικό, στην περίπτωση της Ιρλανδίας όμως είναι απλοϊκό, καθώς σας υπενθυμίζω ότι η χώρα αυτή είναι νησί και κύριος εξαγωγέας ζώων. Οι χρονικοί περιορισμοί και η απόσταση, όταν πρέπει να διασχίσουμε τη θάλασσα που μας χωρίζει από την ηπειρωτική Ευρώπη και από τις αγορές μας, δεν μπορεί να είναι απόλυτοι. Ακούσαμε για μια σύσταση οχτώ ωρών, αλλά απαιτούνται περισσότερες από οχτώ ώρες για να επιβιβαστεί ένα ζώο και να διασχίσει τη θάλασσα. Δεν υπάρχει δυνατότητα να βγάλουμε το ζώο για να βοσκήσει καταμεσίς της Μάγχης.
<P>
Έτσι, σας συνιστώ να ασχοληθείτε με τις συνθήκες υπό τις οποίες μεταφέρονται τα ζώα, ιδίως στην περίπτωση της Ιρλανδίας, και όχι μόνο στο χρόνο και την απόσταση.
<SPEAKER ID="022" NAME="Lydia Schenardi" AFFILIATION="NI">
(FR) Κύριε Πρόεδρε, παρόλο που ο κανονισμός για τη μεταφορά των ζώων ισχύει από τον Ιανουάριο 2007, φαίνεται ότι τα κράτη μέλη δεν συμμορφώνονται συστηματικά με τον κανονισμό αυτό, καθώς δεν υποβάλλουν τις απαιτούμενες ετήριες εκθέσεις. Αυτό σημαίνει ότι δεν είναι εφικτή μια πλήρης ανάλυση, εφόσον απουσιάζει μεγάλο μέρος των απαραίτητων πληροφοριών, όσον αφορά τους πόρους που παραχωρούνται για την πραγματοποίηση των ελέγχων. Ως μέλος οργανώσεων για την ευζωΐα των ζώων και της διακομματικής ομάδας για την ευζωΐα και την διατήρηση των ζώων, με ενδιαφέρει ιδιαίτερα το θέμα αυτό.
<P>
Οι οργανώσεις μάχονταν έντονα επί σειρά δεκαετιών ως το 2007, όταν επιτέλους θεσπίστηκαν οδηγίες σε έναν τομέα στον οποίο σήμερα τα κράτη μέλη εμφανίζουν ορισμένου βαθμού χαλαρότητα. Απροθυμία, θα έλεγα, επειδή στο κάτω-κάτω, όπως όλοι γνωρίζουμε, η διεξαγωγή ελέγχων και επιθεωρήσεων δεν είναι δα και τόσο δύσκολο πράγμα. Γνωρίζουμε πού βρίσκονται τα σφαγεία, γνωρίζουμε πώς εκτρέφονται τα ζώα και γνωρίζουμε τις διαδρομές μεταφοράς των ζώων. Οπότε, πού είναι το πρόβλημα;
<P>
Θεωρώ ότι είναι σημαντικό σε μια εποχή που το κοινό αρκετά δικαιολογημένα ενδιαφέρεται όλο και περισσότερο για την ευζωΐα των ζώων στις φάρμες, τα σφαγεία και κατά τη μεταφορά, τα κράτη μέλη να πάρουν στα σοβαρά αυτές τις απόψεις.
<P>
Μια και μου δόθηκε η δυνατότητα να μιλήσω, θα ήθελα να προσθέσω ότι, όσον αφορά τη μεταφορά, ανεξάρτητα από την απόσταση των διανυόμενων διαδρομών, είναι απαραίτητο να λαμβάνονται υπόψη οι τοπικές κλιματικές συνθήκες. Μια πολύωρη διαδρομή στην Ολλανδία την άνοιξη διαφέρει από μια διαδρομή ίσης διάρκειας που πραγματοποιείται στα μέσα του καλοκαιριού σε μια χώρα όπως η Ελλάδα. Μήπως στην τελευταία αυτή περίπτωση θα έπρεπε να επιβάλουμε τη μεταφορά κατά τις νυχτερινές ώρες;
<P>
Θα το εκτιμούσα ιδιαίτερα αν στο μέλλον λάβετε υπόψη αυτή την πρόταση.
<SPEAKER ID="023" NAME="Mairead McGuinness" AFFILIATION="PPE-DE">
Κύριε Πρόεδρε, όσον αφορά τη νομοθεσία, ασχολούμαστε με ένα σχετικά πρόσφατο κανονισμό για την προστασία των ζώων κατά τη μεταφορά, καθώς τέθηκε σε ισχύ μόλις τον Ιανουάριο 2007. Παρότι θεωρώ ότι όλοι θα θέλαμε να είχαν συμμορφωθεί όλοι από την πρώτη μέρα με πολλές από τις απαιτήσεις αυτού του κανονισμού, αυτό θα ήταν πραγματικά εκπληκτικό αν συνέβαινε, καθώς είναι πολύ σχολαστικός και έχει τεράστιες απαιτήσεις - και σωστά - από τα κράτη μέλη και από τους φορείς.
<P>
Χαιρετίζω τη σημερινή προφορική ερώτηση του Neil Parish, Προέδρου της Επιτροπής Γεωργίας και Ανάπτυξης της Υπαίθρου, επειδή θέλουμε να δούμε αν λειτουργεί αυτός ο κανονισμός. Ωστόσο, πρώτα-πρώτα πρέπει να μάθουμε αν ο κανονισμός εφαρμόζεται, επειδή ενδιαφερόμαστε πώς μεταφέρονται τα ζώα στην Ευρωπαϊκή Ένωση.
<P>
Για χώρες όπως η Ιρλανδία, με τεράστιο τομέα εκτροφής ζώων, έχει γίνει πολλή δουλειά για την εφαρμογή του κανονισμού από την πρώτη μέρα, τόσο στον ίδιο τον τομέα όσο και εκ μέρους των ελεγκτών - του Υπουργείου Γεωργίας και άλλων αρχών. Αδειοδοτημένοι φορείς επένδυσαν μεγάλα ποσά για την αναβάθμιση των μεταφορέων τους και για να εκπληρώσουν τις προϋποθέσεις κατάρτισης και ικανοτήτων του εν λόγω κανονισμού. Μάλιστα, πρέπει να σημειώσω ότι μόνο αυτό το μήνα, στην Ιρλανδία δρομολογούνται ορισμένοι κύκλοι κατάρτισης για οδηγούς των οχημάτων που μεταφέρουν βοοειδή, αιγοπρόβατα, χοίρους, άλογα και πουλερικά - θέμα που έθιξε η κα Jeggle - και ίσως κι άλλα κράτη μέλη πρέπει να κάνουν το ίδιο.
<P>
Παρουσιάζει ενδιαφέρον το ότι ο κανονισμός ισχύει μόνο για τη μεταφορά ζώων που σχετίζεται με κάποια οικονομική δραστηριότητα. Με απασχολεί το ότι αγνοούμε την ευζωΐα των οικόσιτων ζώων, καθώς έχω δει παραδείγματα ανθρώπων οι οποίοι θεωρούν ότι γνωρίζουν πώς να φροντίσουν τα ζώα τους, χωρίς να συμβαίνει κάτι τέτοιο, και οι οποίοι, ωστόσο, είναι εκείνοι που επιμένουν στην επιβολή συγκεκριμένων κανόνων για την εκτροφή και τις σχετιζόμενες οικονομικές δραστηριότητες. Πρέπει να ασχοληθούμε με τον τομέα αυτό.
<P>
Θεωρώ ότι, γενικά, οι καθορισμένοι μεταφορείς ζώων διαθέτουν τις κατάλληλες άδειες και συμμορφώνονται με τα καλύτερα πρότυπα ευζωΐας - γιατί έτσι εξυπηρετούν τα συμφέροντά τους με τον καλύτερο τρόπο: πρέπει τα ζώα που θα μεταφέρουν να φτάσουν σε καλή κατάσταση, ώστε να πληρούν τις ανάγκες εκείνων που τα αγοράζουν. Το πρόβλημα είναι με το μη ρυθμιζόμενο τομέα, όπου οι κανόνες αυτοί δεν αγγίζουν τους ανθρώπους, και σε αυτό πρέπει να δώσουμε προσοχή. Ποιοι είναι εκείνοι που δεν συμμορφώνονται και πώς μπορούμε να τους πιάσουμε και να τους αναγκάσουμε να σταματήσουν να δραστηριοποιούνται σε αυτό τον τομέα;
<P>
Όσον αφορά τους χρονικούς περιορισμούς και τον κανόνα των οχτώ ωρών, επιτρέψτε μου να πω το λόγο για τον οποίο η Ευρώπη πραγματικά αντιμετώπισε πρόβλημα στην εφαρμογή αυτού του κανόνα· επειδή πολλά κράτη μέλη, συμπεριλαμβανομένης της Ιρλανδίας, γνωρίζουν ότι πρέπει να μεταφέρουν ζώα για περισσότερες ώρες, γνωρίζουμε όμως και πώς να τα φροντίσουμε κατά τη μεταφορά. Έτσι, διαφωνώ με όσους επιθυμούν μείωση της χρονικής διάρκειας, συμφωνώ όμως στο ότι πρέπει να βεβαιωθούμε ότι προτεραιότητα αποτελεί η ευζωΐα των ζώων.
<P>
Όσο για τα άλογα, συχνά σκέφτομαι ότι καλύτερα να είχα γεννηθεί καθαρόαιμο, καθώς ταξιδεύουν στην πρώτη θέση. Εμφανώς, οι άνθρωποι φροντίζουν τα ζώα υψηλής οικονομικής αξίας, και στην οικονομική ύφεση που βιώνουμε, ανησυχώ για την ευζωΐα των αλόγων, τελεία. Θα έλεγα: όχι άλλους κανόνες. Ίσως έχουμε τόσο πολλούς κανόνες, ώστε να προκαλούν ασφυξία στον τομέα που αφορούν. Ας φροντίσουμε όμως οι κανόνες να ισχύουν για όλους και ας οδηγήσουμε εκτός συστήματος εκείνους που δεν τους τηρούν.
<SPEAKER ID="024" NAME="Robert Evans" AFFILIATION="PSE">
Κύριε Πρόεδρε, θα ήθελα να συγχαρώ τον κο Parish που έφερε αυτό το θέμα στο προσκήνιο. Παρά τις πολιτικές διαφορές μας, και ανεξαρτήτως τις όποιες αδυναμίες, που οφείλονται στην ανθρώπινη φύση, θεωρώ ότι πραγματικά έχει δίκιο αναφορικά με αυτό το θέμα και τον υποστηρίζω. Έχουμε ανάγκη ο κανονισμός αυτός να επιτύχει και πρέπει να τεθεί σε ισχύ για όλους, έχω όμως ορισμένες επιφυλάξεις και διαφωνώ με ορισμένους από τους συναδέλφους που μίλησαν σήμερα το πρωί.
<P>
Ο κος Stevenson είπε ότι οι μεγαλύτεροι χρόνοι μεταφοράς είναι αναπόφευκτοι· εγώ λέω: όχι δα. " κα Jensen μίλησε για 24ωρη μεταφορά - όχι κατ' ανάγκη. Κύριε Allister, ο τομέας της αγροτικής οικονομίας πρέπει να κάνει ο ίδιος τις ερωτήσεις του. Ως πολιτισμένη κοινωνία, πρέπει να αντιμετωπίσουμε συνολικά το ερώτημα, το σκοπό, την ιδέα της μεταφοράς ζώων σε μεγάλες αποστάσεις και στη συνέχεια της θανάτωσής τους. Αν έτρωγα κρέας, θα ρωτούσα πώς είναι δυνατόν η κακουχία των ζώων κατά τη μεταφορά, η οποία μας είναι γνωστή, η αφυδάτωση, το στρες και - προς τους Ιρλανδούς συναδέλφους της Βόρειας και της Νότιας Ιρλανδίας - το θαλάσσιο ταξίδι, να βελτιώσει την ποιότητα του τελικού προϊόντος;
<P>
Κατά τη γνώμη μου, είναι παράλογο από οικονομικής άποψης. Είναι παράλογο από ανθρωπιστικής άποψης. Για το λόγο αυτό, τάσσομαι υπέρ της πλήρους απαγόρευσης της μεταφοράς ζώων, πράγμα που, κατά τη γνώμη μου, θα υποστήριζε τις αγροτικές οικονομίες. Θα έδινε ώθηση στους ντόπιους παραγωγούς, ναι, όπως είπε κάποιος, στις μικρές και τις μεσαίες επιχειρήσεις, και θα καταστούσε δυνατή την κατανάλωση του φαγητού όσο το δυνατόν πλησιέστερα στο σημείο παραγωγής.
<P>
Καθώς αυτό δεν συμβαίνει, ούτε και πρόκειται να συμβεί στο άμεσο μέλλον, το γνωρίζω, θεωρώ ότι χρειαζόμαστε σωστή και ρεαλιστική εποβολή αυτού που διαθέτουμε αυτή τη στιγμή, δηλαδή του κανονισμού, και παρακινώ την Επιτροπή να χρησιμοποιήσει όλες τις υπηρεσίες σε όλη την Ευρώπη - ακόμη και τις δυνάμεις της τροχαίας στις εθνικές οδούς, αν είναι απαραίτητο - να σταματούν και να ελέγχουν τα φορτηγά για να διαπιστώνουν αν πληρούν όλες τις προϋποθέσεις αυτής της νομοθεσίας. <>
<SPEAKER ID="025" NAME="Fiona Hall" AFFILIATION="ALDE">
Κύριε Πρόεδρε, έχει αναλογιστεί η Επιτροπή τις επιπτώσεις για την ανθρώπινη υγεία της ελλιπούς εφαρμογής των κανονισμών περί ευζωΐας των ζώων; " μεταφορά και ιδιαίτερα η μεταφορά σε μεγάλες αποστάσεις σε περιορισμένο χώρο, δημιουργεί στρες, και αυτό συνεπάγεται μεγαλύτερη επιδεκτικότητα σε ασθένειες. Αυτό ισχύει ιδίως για τα άλογα, για τα οποία επιστημονικές μελέτες απέδειξαν ότι η μεταφορά τα κάνει να αφοδεύουν πολύ περισσότερο από το φυσιολογικό, πράγμα το οποίο αυξάνει το ενδεχόμενο διάδοσης ασθενειών. Πολλά από τα μεταφερόμενα ζώα καταλήγουν στα σφαγεία - 320 εκατομμύρια ζώα στην ΕΕ κάθε χρόνο - πράγμα το οποίο σημαίνει ότι υπάρχει ένας ιδιαίτερα μεγάλος κίνδυνος ασθένειες όπως η σαλμονέλα να εισέλθουν στην τροφική αλυσίδα.
<P>
Δεδομένου του πολύ χαμηλού επιπέδου εφαρμογής των υπαρχόντων κανόνων και του στρες που συνεπάγονται οι μεγάλες διαδρομές μεταφοράς, ακόμη και με τις κατάλληλες στάσεις ανάπαυσης, ιδιαίτερα για τα άλογα, η Επιτροπή σχεδιάζει να καταλήξει σε έναν οριστικό απόλυτο περιορισμό χρόνου μεταφοράς, όπου είναι απαραίτητο και βάσει επιστημονικών στοιχείων; Κάτι τέτοιο θα ήταν εις όφελος τόσο της ευζωΐας των ζώων όσο και της ανθρώπινης υγείας.
<SPEAKER ID="026" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, κύριε Επίτροπε, το θέμα της μεταφοράς των ζώων είναι πολύ σημαντικό και είναι καλό που το Κοινοβούλιο ασχολείται ξανά μαζί του. Ωστόσο, δεν είναι και τόσο θετικό που δεν καταφέρνουμε να επιβάλουμε αποτελεσματικά τον κανονισμό.
<P>
Χαιρετίζω το ότι, κατά τις σημερινές συζητήσεις, εξακολουθούμε να εστιάζουμε στη μεταφορά αλόγων. Τα νέα αυτά είναι ευχάριστα, όχι μόνο επειδή εκτρέφω άλογα, αλλά και επειδή τα πρότυπα σε αυτό τον τομέα σίγουρα δεν τηρούνται. Θα ήθελα να πάρω την ευκαιρία και να πω ότι τα άλογα μπορούν να καταλάβουν τους ανθρώπους. Ωστόσο, παρόλο που τα άλογα πάντοτε μας καταλαβαίνουν, εμείς δεν μπορούμε να τα καταλάβουμε όλες τις φορές. Τα άλογα, όπως και ο άνθρωπος, νιώθουν ανησυχία, φόβο και μπορούν να εμπιστευτούν τον άνθρωπο. Θυμάμαι ένα περιστατικό όπου ένα σοβαρά άρρωστο άλογο σε μια κλινική δεν άφηνε τους κτηνιάτρους να του κάνουν τίποτε όσο η κόρη μου δεν ήταν εκεί. Μόλις έφτασε η κόρη μου, μπόρεσαν να του κάνουν ό,τι ήθελαν. Απλά, είχε εμπιστοσύνη σε εκείνη. Όπως ακριβώς εμείς οι άνθρωποι δεν εμπιστευόμαστε πάντα τους γιατρούς, έτσι και εκείνο το άλογο δεν εμπιστευόταν τους κτηνιάτρους, αλλά εμπιστευόταν ένα γνωστό πρόσωπο. Επομένως, θεωρώ οι άνθρωποι δεν καταλαβαίνουν τα άλογα και όταν εκείνα φοβούνται ή όταν προσπαθούν να υπερασπιστούν τον εαυτό τους. Αντίθετα, οι άνθρωποι εκλαμβάνουν αυτή τη συμπεριφορά ως ανυπακοή. Ο ιδιοκτήτης δέρνει το άλογο. Το άλογο, από τη μεριά του, γνωρίζει ότι το αφεντικό του είναι αναστατωμένο και ξέρει πώς να υποταχθεί σε αυτό. Για το λόγο αυτό, θα είμαι υπόχρεος σε όλα τα μέλη του ΕΚ τα οποία επίσης θα μπορέσουν να προσεγγίσουν το πρόβλημα αυτό από την άποψη του τι είναι καλό, να το αντιμετωπίσουν ως ένα θέμα που εμπλέκει ένα ζωντανό πλάσμα και να ασχοληθούν μαζί του με ορισμένο επίπεδο ανθρωπιάς.
<SPEAKER ID="027" NAME="Esther de Lange" AFFILIATION="PPE-DE">
(NL) Κύριε Πρόεδρε, για μια ακόμη φορά στην αίθουσα αυτή συζητούμε το θέμα της μεταφοράς των ζώων και για μια ακόμη φορά θα οδηγηθούμε σε διπλό συμπέρασμα. Πρώτον, η τρέχουσα νομοθεσία υστερεί σε σχέση με τις φιλοδοξίες του Κοινοβουλίου, όπως παρουσιάζονται στην έκθεση του προκατόχου μου, Albert Jan Maat, ο οποίος, κατά τη γνώμη μου, σωστά πραγματοποίησε διαχωρισμό των ζώων που προορίζονται για σφαγή από τα υπόλοιπα ζώα. Πράγματι, έχουν γίνει βήματα στον τομέα της εκπαίδευσης των οδηγών, των καλύτερων συνθηκών μεταφοράς και της χρήσης GPS, σίγουρα όμως δεν είναι αρκετά.
<P>
Δεύτερον, η παρακολούθηση εξακολουθεί να αποτελεί την αχίλλειο πτέρνα της εν λόγω νομοθεσίας. " παρακολούθηση σε ευρωπαϊκό επίπεδο δεν καλύπτει όλους τους επιθυμητούς τομείς και σε μεγάλο βαθμό ακόμη οργανώνεται σε εθνικό επίπεδο. Είναι έτσι επιτακτική η ανάγκη να πραγματοποιηθούν συμφωνίες σχετικά με την διαχείριση παραπόνων και τη συγκέντρωση στοιχείων από τις διάφορες χώρες. Επίσης, θα ήθελα να δω το Γραφείο Τροφίμων και Κτηνιατρικών Θεμάτων να αναβαθμίζει τις προσπάθειες παρακολούθησής του. " τροπολογία μου για τη διάθεση περισσότερων πόρων από τη διαδικασία προϋπολογισμού απορρίφθηκε, μεταξύ άλλων, από την Ευρωπαϊκή Επιτροπή. Ακόμη και τώρα η Ευρωπαϊκή Επιτροπή αναφέρεται σε εκθέσεις των κρατών μελών, τις οποίες πρόκειται να αξιολογήσει εγγράφως. Προτιμά η Ευρωπαϊκή Επιτροπή να νίψει τας χείρας της για το θέμα αυτό παρά να εγγυηθεί πραγματική παρακολούθηση σε όλη την Ευρώπη, επιτόπιους ελέγχους από ευρωπαίους ελεγκτές και ευρωπαϊκή επίβλεψη;
<P>
Άλλες βελτιώσεις που πρέπει να πραγματοποιηθούν στη σημερινή νομοθεσία είναι: περισσότερα και καλύτερα εξοπλισμένα μέρη ανάπαυσης στην Ευρωπαϊκή Ένωση, αλλά και εκτός αυτής, ειδικότεροι όροι μεταφοράς ανάλογα με το κλίμα για τα διαφορετικά είδη ζώων και, τέλος, πρέπει να αρχίσουμε να δουλεύουμε προς την κατεύθυνση της υποχρεωτικής χρήσης των δορυφορικών συστημάτων, στα οποία θα έχει πρόσβαση εξουσιοδοτημένο προσωπικό από μια κεντρική βάση δεδομένων.
<P>
Παρά την ατελή ευρωπαϊκή επίβλεψη της πραγματικής εφαρμογής αυτής της νομοθεσίας, φτάνουν βέβαια στα αυτιά μας κάποιες φήμες, για παράδειγμα από την Αυστρία, όπου ένας ντόπιος επιθεωρητής βλέπει συνεχώς άδεια φορτηγά να πηγαίνουν προς την κατεύθυνση της Πολωνίας και της Τσεχίας, για παράδειγμα, χωρίς όμως να βλέπει όλα τα οχήματα να επιστρέφουν, καθώς κατευθύνονται προς την ανατολική Ευρώπη. Μήπως αυτό σημαίνει ότι, μόλις τα φορτηγά αυτά γεμίσουν, αποφασίζουν να παρακάμψουν την Αυστρία, ενδεχομένως για να αποφύγουν τους αυστηρότερους κανόνες παρακολούθησης που ισχύουν, σε σχέση με τους κανόνες των γειτονικών χωρών; Για εμένα, αυτό αποτελεί ένδειξη για το ότι η νομοθεσία εφαρμόζεται πολύ διαφορετικά από τα κράτη μέλη.
<P>
Ένα άλλο πρόβλημα είναι ο ρόλος των κτηνιάτρων που πρέπει να υπογράψουν για να γίνει η μεταφορά. Κύριε Επίτροπε, σε ορισμένες περιπτώσεις οι εν λόγω κτηνίατροι δεν έκαναν άλλη δουλειά από το βάλουν την υπογραφή τους. Κι αυτό γιατί σίγουρα κανείς που να έχει σώας τας φρένας δεν θα μπορούσε να υπογράψει ένα πλάνο μεταφοράς για μεταφορά αλόγων από τη Ρουμανία στη νότια Ιταλία μέσα σε 24 ώρες. Σύμφωνα με το εν λόγω πλάνο, τα τελευταία 500 χλμ της μεταφοράς έπρεπε να καλυφθούν μέσα σε 2,5 ώρες. Αναρωτιέμαι μήπως τα ζώα αυτά έπρεπε να μεταφερθούν με Ferrari.
<P>
Τέλος, τα νεαρά ζώα, ιδίως τα σκυλάκια, για παράδειγμα, μεταφέρονται σήμερα σε ολόκληρη την Ευρώπη, χωρίς να υπάρχει ισχύουσα νομοθεσία. Επομένως, θα ήθελα να παρακινήσω την Ευρωπαϊκή Επιτροπή να ασχοληθεί με αυτό.
<P>
Στην αίθουσα αυτή έχουμε κάνει τη δουλειά μας. Περιμένουμε τώρα προτάσεις από την Επιτροπή, τις οποίες περιμένουμε πριν από τις επερχόμενες Ευρωεκλογές.
<SPEAKER ID="028" NAME="Elizabeth Lynne" AFFILIATION="ALDE">
Κύριε Πρόεδρε, όπως και κάποιοι άλλοι συνάδελφοι, θα εστιάσω στη μεταφορά αλόγων. Είναι πάρα πολλά τα στοιχεία που αποδεικνύουν ότι οι κανόνες της ΕΕ που έχουν σκοπό την προστασία της ευζωΐας των αλόγων κατά τη μεταφορά σε μεγάλες αποστάσεις παραβιάζονται, οδηγώντας σε απάνθρωπες συνθήκες και μη απαραίτητες κακουχίες. Σε κάποιες περιπτώσεις, τα άλογα στριμώχνονται σαν σαρδέλες σε φορτηγά από ατσάλι, όπου οι θερμοκρασίες ίσως υπερβαίνουν τους 40 °C. Πολλές φορές, τα άλογα αυτά μεταφέρονται χιλιάδες μίλια χωρίς τροφή ή νερό, πράγμα που τους επιφέρει προβλήματα υγείας, ακόμη και θάνατο.
<P>
" Επιτροπή έχει πληροφορίες σχετικά με το πόσες παραβάσεις του κανονισμού (ΕΚ) αρ. 1/2005 έχουν παραπεμφθεί στο δικαστήριο από κράτη μέλη από την έναρξη ισχύος του στις 5 Ιανουαρίου 2007 και αν θα τεθούν σε ισχύ οι κανονισμοί της ΕΕ σχετικά με την εναρμονισμένη παρακολούθηση των οχημάτων μέσω GPS; Υπάρχει κάποιος τρόπος με τον οποίον τα άτομα μπορούν να αποκτήσουν πρόσβαση σε δεδομένα που εξάγονται από την παρακολούθηση των μετακινήσεων ζώων στα κράτη μέλη; Γνωρίζω ότι η Επιτροπή μπορεί να έχει πρόσβαση σε αυτά, όχι όμως και τα άτομα. Θα ήθελα απαντήσεις σε αυτά τα τρία συγκεκριμένα ερωτήματα, παρακαλώ.
<SPEAKER ID="029" NAME="Den Dover" AFFILIATION="PPE-DE">
Κύριε Πρόεδρε, χαίρομαι που συμμετέχω σε μια από τις σημαντικότερες σημερινές συζητήσεις και θα ήθελα να τονίσω ότι η μεταφορά ζωντανών ζώων είναι πολύ σημαντική για τη βοριοδυτική Αγγλία. Όπως είπε ο Πρόεδρος της Επιτροπής Γεωργίας, θα ήταν καλύτερα να σφαγιάζονταν τα ζώα αυτά και να μεταφέρονταν για επεξεργασία μετά από τη σφαγή, αν είναι απαραίτητη η μεταφορά του κρέατος. Στη βορειοδυτική Αγγλία όμως, έχουμε πολλά άλογα, πολλά πρόβατα και πολλά βοοειδή - και πολλές μετακινήσεις ζώων.
<P>
Ήμουν μέλος του Κοινοβουλίου της χώρας μου για 18 χρόνια. Το πρόβλημα αυτό ήταν μόνιμο, και οι συνάδελφοί μου κι εγώ ασχολούμασταν μαζί του ξανά και ξανά. Δηλώνω ότι τα πράγματα δεν έχουν βελτιωθεί και πολύ τα τελευταία 10-20 χρόνια.
<P>
Χαίρομαι που τέθηκε αυτό το ερώτημα. Το 2007 ήταν η πρώτη χρονιά και οι εκθέσεις έπρεπε να υποβληθούν ως τον Ιούνιο 2008, αλλά διαπιστώνω ότι υπάρχει καθυστέρηση. Άκουσα όσα είχε να πει ο Επίτροπός - ότι θα ασχοληθεί με το πλεονέκτημα της παρακολούθησης μέσω δορυφόρου. " ιδέα αυτή είναι καλή. Θα ήθελα όμως να επισημάνω στον Επίτροπο ότι πολλοί λεπτομερείς έλεγχοι που πολύ σωστά προβλέπονται στον κανονισμό - όπως η καταλληλότητα των ζώων για μεταφορά, οι πρακτικές μεταφοράς, το μεταφορικό μέσο, τα θαλάσσια εμπορευματοκιβώτια, οι συνολικοί χρόνοι διάρκειας των μεταφορών, οι περίοδοι ανάπαυσης, η αναλογία χώρου - δεν είναι δυνατό να παρακολουθούνται μέσω δορυφόρου. Απαιτούνται αναλυτικοί έλεγχοι και έχουμε ακόμα πολλά να μάθουμε.
<P>
Ήλπιζα ότι στις τελευταίες παρατηρήσεις του θα υπήρχε μια ημερομηνία ως την οποία ελπίζει να έχει καταλήξει και να υποβάλει τις προτάσεις και τα συμπεράσματά του σε πρώιμο στάδιο της υλοποίησης του κανονισμού, επειδή, όσο πιο γρήγορα γίνει κάτι για να βελτιωθεί η κατάσταση, τόσο το καλύτερο.
<P>
Είναι αποκρουστικό ότι αυτούς τους μεγάλους χρόνους ταξιδιού πρέπει να τους υποστούν ζώα που βρίσκονται στις τελευταίες μέρες της ζωής τους. Οι καταναλωτές θέλουν να βλέπουν, όπως και με τις κότες και τα αυγά ελευθέρας βοσκής, ότι συμπεριφερόμαστε ανθρώπινα στα ζώα και θα καταβάλουν αυξημένη τιμή για το κρέας, επειδή επιθυμούν να δουν ότι νοιαζόμαστε για τα, τόσο πολύτιμα και απαραίτητα για τις διατροφικές ανάγκες μας, ζώα. <>
<SPEAKER ID="031" NAME="Samuli Pohjamo" AFFILIATION="ALDE">
(FI) Κύριε Πρόεδρε, κύριε Επίτροπε, θα ήθελα να ευχαριστήσω τον Κο Parish για αυτή τη συζήτηση.
<P>
" εξασφάλιση της ευζωΐας των ζώων είναι πολύ σημαντικό πράγμα. " Επιτροπή πρέπει να διασφαλίσει την εφαρμογή του κανονισμού για τη μεταφορά των ζώων και την ομοιόμορφη παρακολούθησή του σε όλη την ΕΕ.
<P>
" νομοθεσία της ΕΕ σχετικά με τη μεταφορά των ζώων είναι αυστηρή. Τα επαναλαμβανόμενα σοβαρά προβλήματα αναφορικά με τη μεταφορά των ζώων οφείλονται σε σοβαρές παραβιάσεις του νόμου. Οι τρέχοντες κανονισμοί σχετικά με το χρονικό όριο της μεταφοράς των ζώων και οι παρεκκλίσεις τους επαρκούν αν τηρούνται σωστά και, ταυτόχρονα, αν διατηρείται η βέλτιστη ποιότητα των οχημάτων μεταφοράς. Τα εν λόγω οχήματα πρέπει να διαθέτουν κατάλληλο εξαερισμό, έλεγχο θερμοκρασίας, σύστημα πόσιμου νερού και σύστημα πλοήγησης μέσω δορυφόρου. Επιπλέον, πρέπει να εκπαιδευτούν οι οδηγοί και πρέπει να καταρτιστούν κατευθυντήριες γραμμές σχετικά με τις κατάλληλες συνθήκες για τη μεταφορά των ζώων, όπως γίνεται σήμερα σε πολλά κράτη μέλη.
<P>
Θεωρώ ότι είναι σημαντικό να εφαρμοστεί σωστά ο υπάρχων κανονισμός σχετικά με την μεταφορά των ζώων σε όλες τις περιοχές τις ΕΕ και να ληφθούν υπόψη οι εμπειρίες από την εφαρμογή του πριν από την παραγωγή σχεδίων νέων κανονισμών.
<SPEAKER ID="032" NAME="Agnes Schierhuber" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, μια κοινότητα μπορεί να συνεργαστεί εποικοδομητικά μόνο αν όλοι συμμορφώνονται με τους νόμους και τους κανόνες. Ειδικά οι αγρότες δίνουν πρώτη προτεραιότητα στην εγγύηση του ότι τα ζώα μεταφέρονται κατά τρόπο που, αφού σφαγιαστούν, το κρέας που φτάνει στους καταναλωτές να είναι της ανώτερης ποιότητας και να έχει επηρεαστεί όσο το δυνατόν λιγότερο από το στρες. Οι παραβάτες πρέπει να εντοπίζονται και να στηλιτεύονται, καθώς τέτοιες παραβάσεις είναι απαράδεκτες και αμαυρώνουν τη φήμη ολόκληρου του κλάδου.
<P>
Πρέπει να μειώσουμε επιτυχώς τη μεταφορά ζωντανών ζώων για σφαγή. Ελπίζω να μπορέσουμε να αντιμετωπίσουμε συνολικά το θέμα σε αυτή την κατεύθυνση, καθώς και να υπάρχει επιστημονική βάση. Κύριε Επίτροπε, θα ήθελα να επαναλάβω ότι οι εισαγωγές από τρίτες χώρες που δεν συμμορφώνονται με τους κανόνες πρέπει να αντιμετωπίζονται και να τιμωρούνται με τον ίδιο τρόπο με τις μεταφορές ζώων εντός της ΕΕ.
<SPEAKER ID="033" NAME="Richard Corbett" AFFILIATION="PSE">
Κύριε Πρόεδρε, η συζήτηση αυτή έδειξε ότι υπάρχουν τουλάχιστον τεράστιες αμφιβολίες σχετικά με το εάν λειτουργεί η τρέχουσα νομοθεσία, εάν εφαρμόζεται σωστά σε όλα τα κράτη μέλη και εάν μπορεί να εφαρμοστεί σωστά και σε τρίτες χώρες. Είναι δυνατόν να τεθεί σε εφαρμογή αυτή η νομοθεσία όταν πραγματοποιούνται διεθνείς μεταφορές ζώων;
<P>
Θα πρέπει να εξετάσουμε εάν πρέπει να πάμε πίσω στην ιδέα των αυστηρών οχτώ ωρών μεταφοράς χωρίς παρεκκλίσεις και χωρίς εξαιρέσεις - θα εξαιρούνται ίσως μόνο οι μεταφορές από τα νησιά, πέρα από αυτό όμως, καμία απολύτως παρέκκλιση.
<P>
Οι συνάδελφοι θα ενδιαφέρονταν ίσως να γνωρίζουν ότι υπάρχει ένας νέος διαδικτυακός τόπος που υποστηρίζει ακριβώς αυτή τη θέση, ενώ πραγματοποιείται και συγκέντρωση υπογραφών. Είναι στη διεύθυνση: www.8hours.eu. Πολλοί βουλευτές και άλλοι που παρακολουθούν την παρούσα συζήτηση ίσως να ενδιαφέρονται να επισκεπτούν αυτό το διαδικτυακό τόπο.
<SPEAKER ID="034" NAME="Sylwester Chruszcz" AFFILIATION="UEN">
(PL) Κύριε Πρόεδρε, πολλά ειπώθηκαν σήμερα για το θέμα της ανθρώπινης αντιμετώπισης των ζώων και για το βαθμό στον οποίο η κοινωνία μας είναι πολιτισμένη. Συμφωνώ ότι, γενικά, οι συζητήσεις και τα θέματα που επισημαίνουμε κινούνται στη σωστή κατεύθυνση. " παρούσα συζήτηση είναι πολύ απαραίτητη.
<P>
Θα ήθελα απλά να σημειώσω ότι, παρότι η κατεύθυνση που ακολουθούμε είναι αρκετά δικαιολογημένη και σωστή, δεν πρέπει να θέσουμε τυχόν τεχνητά ή μη απαραίτητα βάρη στυς αγρότες και τις επιχειρήσεις, καθώς είμαι βέβαιος ότι μπορούμε να τα αποφύγουμε. Απλά κάνω έκκληση στην Επιτροπή και σε όλους εμάς, στο Ευρωπαϊκό Κοινοβούλιο να εγγυθούμε ότι το παρόν σωστό έργο δεν θα οδηγηθεί σε μη απαραίτητες δυσκολίες. Εφόσον σήμερα υποστηρίζουμε κατηγορηματικά αυτές τις εξ ολοκλήρου δικαιολογημένες λύσεις, θα σας ζητούσα επίσης να μην υιοθετήσετε αργότερα επιλεκτική προσέγγιση. Όλοι εμείς, δηλαδή όλες οι χώρες της Κοινότητας, της Ευρωπαϊκής Ένωσης, πρέπει να τους αντιμετωπίσουμε με ισότητα. Σήμερα, για παράδειγμα, με απασχολεί το....
<P>
(Ο Πρόεδρος διέκοψε τον ομιλητή)
<SPEAKER ID="035" NAME="Constantin Dumitriu" AFFILIATION="PPE-DE">
(RO) Τα πειράματα με ζώα αποτελούν σημαντικό κομμάτι της βιολογικής και ιατρικής έρευνας. Εντούτοις, ως μέρος αυτής της δραστηριότητας, πρέπει να δοθεί ιδιαίτερη προσοχή στην φροντίδα που παρέχεται στα ζώα που χρησιμοποιούνται για επιστημονικούς ή για άλλους επιστημονικούς σκοπούς. Μάλιστα, η Ευρωπαϊκή Ένωση πρέπει να δώσει το παράδειγμα για τη φύλαξη και τη φροντίδα των εν λόγω ζώων.
<P>
" οδηγία 86/609 της Ευρωπαϊκής Επιτροπής θεσπίστηκε πριν από περισσότερα από 20 χρόνια και ρυθμίζει αυτές τις πτυχές μόνο με αόριστο, γενικό τρόπο. Σύμφωνα με στατιστικές, περίπου 235 εκατομμύρια ζώα χρησιμοποιήθηκαν σε ολόκληρη την Ευρώπη αυτή την περίοδο, με περισσότερα από 12 εκατομμύρια να πεθαίνουν κάθε χρόνο στα εργαστήρια της Ευρωπαϊκής Ένωσης.
<P>
" παροχή φροντίδας συμπεριλαμβάνει ένα ολόκληρο σύνολο υλικών και άλλων προϋποθέσεων, οι οποίες πρέπει να είναι εγγυημένες για τα ζώα που χρησιμοποιούνται. Κάθε πτυχή, από το εμπόριο ζώων, τις μεταφορές και τις χειρουργικές επεμβάσεις ως τη θανάτωση και την καταστροφή της ζωής ενός ζώου, πρέπει να χαρακτηρίζεται από την αυστηρή συμμόρφωση προς τις διεθνείς και τις κρατικές διατάξεις αναφορικά με το είδος, την κατηγορία του ζώου και τις συνθήκες, προκειμένου να αποφευχθεί, στο μέτρο του δυνατού, η σωματική και ψυχική κακουχία τους.
<P>
Γι' αυτό απαιτείται...
<P>
(Ο Πρόεδρος διέκοψε τον ομιλητή)
<SPEAKER ID="036" NAME="Maria Petre" AFFILIATION="PPE-DE">
(RO) Τα νέα κράτη μέλη, από τα οποία θα αναφερθώ ειδικότερα στη χώρα μου, τη Ρουμανία, χρειάζονται, όπως ειπώθηκε προηγουμένως, να λάβουν υποστήριξη για την επιβολή της εξουσίας των αρχών που είναι αρμόδιες για τη διαπίστωση της υλοποίησης του κανονισμού για τον οποίο συζητάμε σήμερα, αναφορικά με τις μεταφορές των ζώων.
<P>
Από αυτή την άποψη, οι αρχές της Ρουμανίας εξακολουθούν να αντιμετωπίζουν σημαντικές δυσκολίες στην επίβλεψη των μετακινήσεων των ζώων χωρίς να προστρέχουν στην αστυνομία, η οποία είναι η μοναδική αρχή που έχει τη δυνατότητα να σταματά διερχόμενα μεταφορικά μέσα.
<P>
Το δεύτερο ζήτημα που αφορά τη Ρουμανία είναι η εξακολούθηση, αν και σε μικρότερη κλίμακα, της μετακίνησης ποιμνίων, πρακτική η οποία πρέπει να αντιμετωπιστεί, κατά τη γμώμη μου, ως ξεχωριστό ζήτημα και να διατηρηθεί όσο το δυνατόν καλύτερα.
<P>
Το τρίτο και τελευταίο θέμα στο οποίο επιθυμω να αναφερθώ είναι η ανησυχία που πρέπει να έχουμε σχετικά με τις αρχές που εμπλέκονται με τους ελέγχους και με τις εκθέσεις για τις οποίες συζητάμε.
<P>
(Ο Πρόεδρος διέκοψε τον ομιλητή)
<SPEAKER ID="037" NAME="Avril Doyle" AFFILIATION="PPE-DE">
Κύριε Πρόεδρε, υποστηρίζω σθεναρά την άποψη ότι η ποιότητα του οχήματος και οι ικανότητες του οδηγού είναι τόσο σημαντικά στοιχεία, αν όχι σημαντικότερα, όσο η διάρκεια των διαδρομών. Δύο ώρες σε ένα παλιό ή ταλαιπωρημένο όχημα, το οποίο πηγαίνει με φουλ ταχύτητα, έχουν πολύ σημαντικότερες επιπτώσεις στην ευζωΐα των ζώων από οχτώ ή δέκα ώρες σε ένα άνετο και σύγχρονο φορτηγό με τον κατάλληλο εξοπλισμό, το οποίο οδηγείται με φροντίδα και προσοχή για τους τετράποδους επιβάτες.
<P>
" ευζωΐα των αλόγων εξακολουθεί να αποτελεί σοβαρή ανησυχία και λαμβάνουμε συνεχώς στοιχεία ότι κάποια κράτη μέλη αγνοούν - ή ίσως επιλέγουν να αγνοούν - τη νομοθεσία σε αυτό τον τομέα. Κύριε Επίτροπε, τον περασμένο Ιούνιο λάβατε την ετήσια έκθεση της Ιρλανδίας; Ποιες είναι οι χώρες που δεν υπέβαλαν την έκθεση; Υπάρχει πρόσβαση στις εκθέσεις αυτές από το διαδίκτυο; Και έχετε στοιχεία για τον αριθμό των υποθέσεων που οδηγούνται στα δικαστήρια σε κάθε κράτος μέλος; Παρακαλώ, απαντήστε σε αυτές τις τέσσερις ερωτήσεις.
<SPEAKER ID="038" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η Ευρωπαϊκή Ένωση δίνει μεγάλη σημασία στη σωστή μεταχείριση των ζώων ολόκληρη την περίοδο της εκτροφής τους, από τη γέννηση ως τη σφαγή τους. Όπως γνωρίζουμε, η ποιότητα του κρέατος εξαρτάται από τον τρόπο μεταχείρισης των ζώων κατά την εκτροφή και τη μεταφορά τους.
<P>
Τα πρότυπα της προστασίας των ζώων κατά τη μεταφορά πρέπει να καθοριστούν ανά συγκεκριμένο ζωικό είδος, βάσει επιστημονικών στοιχείων. Επομένως, πρέπει να αναθεωρήσουμε τον κανονισμό αυτό. Λόγω των αναγκών του κλάδου, τα ζώα μεταφέρονται σε καθορισμένες αποστάσεις, οι οποίες συχνά είναι πολύ μεγάλες και οι οποίες χρειάζονται σημαντικό χρόνο για να καλυφθούν. Επομένως, είναι σημαντικό να τηρούνται οι υποχρεωτικές αρχές και τα πρότυπα. Για αυτό το λόγο η ερώτηση πώς και εάν τηρείται η νομοθεσία της ΕΕ για τη μεταφορά των ζώων ήταν απολύτως δικαιολογημένη. Πρέπει να αξιολογήσουμε την κατάσταση στα συγκεκριμένα κράτη μέλη. Δεν πρέπει να ξεχνάμε ότι όλο αυτό επηρεάζει το κόστος και την παραγωγική ανταγωνιστικότητα. Οι πολίτες της Ευρωπαϊκής Ένωσης είναι πολύ ευαίσθητοι...
<P>
(Ο Πρόεδρος διέκοψε τον ομιλητή)
<SPEAKER ID="039" NAME="Neil Parish" AFFILIATION="PPE-DE">
Κύριε Πρόεδρε, θα είμαι πολύ σύντομος, επειδή εγώ υπέβαλα αυτή την ερώτηση. Θα ήθελα απλά να πω στον Επίτροπο, προτού συνοψίσει, ότι από τις τρεις παρούσες ερωτήσεις έχει απαντήσει μόνο στην πρώτη, καθώς ανέφερε τα κράτη μέλη που δεν έχουν υποβάλει έκθεση. Αυτό που θα ήθελα πραγματικά να γνωρίζω είναι το εξής: η Επιτροπή έχει ήδη διεξάγει προκαταρκτική ανάλυση των εκθέσεων και τι συμβαίνει; Επίσης, η Επιτροπή προτίθεται να εκδώσει έκθεση σχετικά με τον κανονισμό στο μέλλον; " ανάγκη για αυτή την έκθεση είναι επείγουσα.
<P>
Θα θέλαμε να έχουμε βέλτιστες πρακτικές, επειδή η Σλοβενία, για παράδειγμα, ακολουθεί τα οχήματα διαμέσω της χώρας. Πολλές χώρες κάνουν καλή δουλειά, ενώ άλλες δεν κάνουν καλή δουλειά, για να το πούμε απλά. " Επιτροπή προτίθεται να πραγματοποιήσει κατάλληλη ανάλυση όλων αυτών, και πότε θα παράγει την εν λόγω έκθεση;
<SPEAKER ID="040" NAME="Vladimír Špidla" LANGUAGE="CS">
Κύριε Πρόεδρε, κυρίες και κύριοι, σύμφωνα με το ρωμαϊκό δίκαιο τα ζώα είναι αντικείμενα. Θυμάμαι ένα στρατιωτικό κανονισμό, σύμφωνα με τον οποίο ένα βαγόνι μπορούσε να μεταφέρει 8 άλογα ή 48 ανθρώπους. Αυτό δηλώνει ότι με την πρόοδο του πολιτισμού άρχισε να γίνεται κατανοητό ότι είναι στενότερη η σχέση ανθρώπου και ζώων, απ' ό,τι ανθρώπου και αντικειμένων. Κατά τη γνώμη μου, η εξέλιξη του πολιτισμού μας οδήγησε να καταλάβουμε ότι τα ζώα δεν είναι αντικείμενα, ότι είναι ζωντανά πλάσματα με αναφαίρετα δικαιώματα και την άποψη αυτή την έχουμε εκφράσει με τους νόμους μας. Θαρρώ πως μπορούμε να πούμε ότι οι θεσπισθέντες ευρωπαϊκοί κανονισμοί αντιπροσωπεύουν χωρίς καμία αμφιβολία την πρόοδο του πολιτισμού. Από την άλλη, η συζήτηση απέδειξε καθαρά ότι οι κανονισμοί δεν εφαρμόζονται ομοιόμορφα και ότι δικαιολογείται η περαιτέρω βελτίωση της δομής τους.
<P>
" Επιτροπή συμφωνεί με αυτές τις γενικές δηλώσεις και στις δραστηριότητές της θα προσπαθήσει επίσης να βελτιώσει το σύστημα για την εφαρμογή ελέγχων και για την παρακολούθηση της κατάστασης. Έτσι τώρα βρίσκεται σε εξέλιξη η διαδικασία της κατάρτισης νέων κανονισμών, οι οποίοι θα προσπαθήσουν να λάβουν υπόψη τα τελευταία επιστημονικά ευρήματα από ένα ευρύ φάσμα τομέων, επειδή, καθώς επίσης έδειξε καθαρά αυτή η συζήτηση, το πρόβλημα είναι περίπλοκο. Το θέμα δεν είναι απλό και δεν αρκεί να πούμε "καλά, ας πάρουμε ένα-δύο μέτρα και το θέμα θα λυθεί". Κατά τη γνώμη μου, η συζήτηση έδειξε επίσης καθαρά ότι η ιδέα της προστασίας των ζώων εκτροφής και των ζώων γενικά είναι μια ιδέα η οποία δεν βασίζεται απλά σε πρακτικούς προβληματισμούς που αφορούν την προστασία των καταναλωτών. Τείνουμε να λάβουμε ορισμένα προστατευτικά μέτρα, παρόλο που δεν έχουν ιδιαίτερη σπουδαιότητα για τους καταναλωτές και δεν επιφέρουν πραγματικά οφέλη, απλά και μόνο επειδή πρόκειται για ένα πολύ σημαντικό ηθικό ζήτημα.
<P>
Θα ήθελα να προσπαθήσω να απαντήσω σε ορισμένες συγκεκριμένες ερωτήσεις. Υποβάλατε πολλές ερωτήσεις και ασφαλώς είμαστε έτοιμοι να απαντήσουμε αναλυτικότερα στους μεμονωμένους βουλευτές σχετικά με τις ερωτήσεις που δεν θα αγγίξω τώρα. Μία από τις ερωτήσεις αφορά τις χώρες που δεν έχουν υποβάλει εκθέσεις και τις ανέφερα στον εισαγωγικό λόγο μου. Καθως το θέμα αυτό, όμως, είναι σημαντικό, θα πω ότι οι χώρες αυτές είναι η Κύπρος, η Λιθουανία, η Μάλτα, η Βουλγαρία και το Λουξεμβούργο. Επομένως, αυτό το θέμα δεν αφορά την Ιρλανδία, η οποία έχει εκπληρώσει τις υποχρεώσεις της. Άλλες ερωτήσεις ήταν σχετικές με την πρόσβαση σε πληροφορίες. Θα ήθελα να αναφέρω ότι είναι θεωρητικα εφικτό να δημοσιεύσουμε τις διάφορες εκθέσεις των κρατών μελών, αλλά ο κανονισμός τους επιτρέπει να αρνηθούν να συναινέσουν για λόγους απορρήτου. Ωστόσο, κανένα κράτος μέλος δεν αρνήθηκε. Σε περίπτωση που της ζητηθεί να δημοσιεύσει μια έκθεση, η Επιτροπή θα ζητήσει από τα κράτη μέλη αν επιθυμούν να ισχύει για αυτά ο κανόνας απορρήτου. Καθώς δεν περιμένω να συμβεί κάτι τέτοιο, η έκθεση μπορεί να δημοσιευτεί σε πλήρη μορφή και, κατά τη γνώμη μου, αυτό θα δώσει το έναυσμα για περαιτέρω συζήτηση. Οι ετήσιες εκθέσεις μελετώνται από τους εμπειρογνώμονες της Επιτροπής και, ταυτόχρονα, συμπληρώνονται με τα ευρήματα των επιτόπιων αξιωματούχων της Επιτροπής, δημιουργώντας έτσι τη βάση για περαιτέρω σχόλια σχετικά με τη συμμόρφωση προς τους όρους του κανονισμού και για περαιτέρω ιδέες σχετικά με την ανάπτυξη του νομικού και οργανωτικού συστήματος της ΕΕ σε αυτό τον τομέα.
<P>
Όσον αφορά το θέμα ενός ακόμα σχεδίου οδηγίας για την τροποποίηση του νομικού συστήματος, δήλωσα ήδη ότι η Επιτροπή επεξεργάζεται τα σχέδια αυτά και προσπαθεί να θέσει σε εφαρμογή την πιο σύγχρονη επιστημονική γνώση. Τέθηκε μια ερώτηση σχετικά με το πόσες διαδικασίες εκδίκασης παραβάσεων βρίσκονται σήμερα υπό εξέλιξη. Σήμερα, δύο διαδικασίες εκδίκασης παραβάσεων βρίσκονται υπό εξέλιξη και έχουν υποβληθεί δύο ή τρεις αγωγές εναντίον της Ανδαλουσίας ή μάλλον της Ισπανίας. Συνολικά έξι κράτη μέλη ελέγχθηκαν λεπτομερώς το 2008. Αυτά ήταν κάποια πιο συγκεκριμένα στοιχεία αναφορικά με τις ερωτήσεις που υπεβλήθησαν. Κυρίες και κύριοι, θα ήθελα για μια ακόμα φορά να σας ευχαριστήσω για μια συζήτηση, η οποία ήταν πλήρης και η οποία έδειξε με σαφήνεια ότι οι θέσεις της Επιτροπής και του Κοινοβουλίου παρουσιάζουν μεγάλη σύγκλιση. Κατά τη γνώμη μου, πρόκειται για μια ελπιδοφόρο ένδειξη για περαιτέρω πρόοδο σε αυτό τον εξαιρετικά ευαίσθητο τομέα.
<SPEAKER ID="041" NAME="Πρόεδρος">
" συζήτηση ολοκληρώθηκε.
<P>
Γραπτές ανακοινώσεις (Κανόνας 142)
<SPEAKER ID="042" NAME="Neena Gill  " AFFILIATION="PSE">
γραπτώς. - Κύριε Πρόεδρε, για ακόμα μία φορά, φαίνεται ότι οι νόμοι που θεσπίζουμε εδώ δεν εφαρμόζονται σε όλα τα κράτη μέλη. Ο κανονισμός για τη μεταφορά των ζώων τέθηκε σε ισχύ πριν από 2 χρόνια, κι όμως, εξακολουθούν να σημειώνονται σημαντικές παραβιάσεις των δικαιωμάτων των ζώων, ιδίως όσον αφορά τη μεταφορά και τη σφαγή αλόγων. Θα ήθελα να ρωτήσω την Επιτροπή τι κάνει για να εξασφαλίσει ότι τα άλογα σφαγιάζονται στη χώρα προέλευσής τους, χωρίς να χρειάζεται να υπομένουν μακριά και κουραστικά ταξίδια ως τις χώρες όπου θα καταναλωθούν.
<P>
Μια σημαντική ανησυχία για εμένα και για εκείνους που εκπροσωπώ είναι ότι τα ζώα αυτά μετακινούνται υπό απάνθρωπες συνθήκες συνωστισμού και έλλειψης καθαριότητας, με περιορισμένη τροφή και νερό. Αυτό δεν χρειάζεται να συμβαίνει. Δεν μπορούμε βέβαια να σταματήσουμε την κατανάλωση κρέατος· αν όμως τα ζώα πρέπει να σφαγιάζονται, αυτό μπορεί να γίνεται στις χώρες προέλευσής τους και στη συνέχεια να μεταφέρονται σε άλλες χώρες ως σφάγια. Επιπλέον, οι καταναλωτές πρέπει να ενημερώνονται εάν το κρέας που καταναλώνουν είναι ντόπιο ή αν προέρχεται από εκατοντάδες χιλιόμετρα μακριά.
<P>
Κύριε Πρόεδρε, για το καλό αυτών των αλόγων, όλες οι προσπάθειες που έχουμε καταβάλει εδώ σε αυτό τοΚοινοβούλιο υπέρ των δικαιωμάτων των ζώων που μεταφέρονται πρέπει επιτέλους να εισακουστούν.

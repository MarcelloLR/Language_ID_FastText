<CHAPTER ID="013">
Οίνοι ροζέ και επιτρεπόμενες οινολογικές πρακτικές (συζήτηση) 
<SPEAKER ID="363" NAME="Πρόεδρος">
Το επόμενο σημείο είναι η κοινή συζήτηση
<P>
της προφορικής ερώτησης προς την Επιτροπή σχετικά με τους οίνους ροζέ και τις επιτρεπόμενες οινολογικές πρακτικές, που κατέθεσαν οι Astrid Lulling, Jean-Pierre Audy, Joseph Daul, Françoise Grossetête, Véronique Mathieu, Elisabeth Morin, Margie Sudre, Oldřich Vlasák και Dominique Vlasto, εξ ονόματος της Ομάδας PPE-DE, Patrick Louis, εξ ονόματος της Ομάδας IND/DEM, Jean Marie Beaupuy, Anne Laperrouze, Nathalie Griesbeck και Marielle De Sarnez, εξ ονόματος της Ομάδας ALDE, Sergio Berlato, Cristiana Muscardini, Roberta Angelilli, Domenico Antonio Basile, Alessandro Foglietta, Antonio Mussa, Sebastiano (Nello) Musumeci, Giovanni Robusti, Umberto Pirilli και Salvatore Tatarella, εξ ονόματος της Ομάδας UEN - B6-0228/2009), και
<P>
της προφορικής ερώτησης προς την Επιτροπή σχετικά με τους οίνους ροζέ και τις επιτρεπόμενες οινολογικές πρακτικές, που κατέθεσαν οι Luis Manuel Capoulas Santos, Κατερίνα Μπατζελή, Vincent Peillon, Vincenzo Lavarra, Stéphane Le Foll και Alessandro Battilocchio, εξ ονόματος της Ομάδας PSE - B6-0229/2009).
<SPEAKER ID="364" NAME="Astrid Lulling" LANGUAGE="FR">
Κυρία Πρόεδρε, κυρία Επίτροπε, οι παραγωγοί οίνων ποιότητας και οι ενημερωμένοι καταναλωτές -οι πραγματικοί γνώστες των προϊόντων της γης μας- δεν θέλουν να ακούν κουβέντα για ανάμιξη.
<P>
Είναι κατανοητό ότι οι οινοποιοί σε πολλές περιοχές της Ευρώπης φοβούνται τις οικονομικές, κοινωνικές και περιβαλλοντικές συνέπειες από την άρση της απαγόρευσης της ανάμιξης ερυθρού και λευκού οίνου για την παραγωγή ροζέ οίνου.
<P>
Ο αναπόφευκτος αθέμιτος ανταγωνισμός που θα προκύψει από αυτό ενέχει τον κίνδυνο να καταδικάσει ολόκληρες περιοχές, οι οποίες ειδικεύονται στην παραγωγή ροζέ οίνου ποιότητας, για να προσαρμοστούν στην ολοένα και μεγαλύτερη ζήτηση. " Επιτροπή έχει ήδη λάβει μέτρα για το πρώτο αίτημα στην προφορική μας ερώτηση, αναβάλλοντας την απόφαση που αρχικά είχε προγραμματιστεί για το τέλος Απριλίου, γεγονός για το οποίο την ευχαριστώ θερμά.
<P>
Θα αξιοποιήσει, ωστόσο, αυτή την περίοδο για να ικανοποιήσει το δεύτερο αίτημά μας, δηλαδή να ξεκινήσει διαβούλευση ευρείας βάσης με τους εργαζόμενους στον κλάδο, επί τη βάσει μιας ολοκληρωμένης μελέτης των πιθανών οικονομικών, κοινωνικών και περιβαλλοντικών συνεπειών από την άρση της απαγόρευσης της ανάμιξης;
<P>
Επιπλέον, τι λύσεις εξετάζει η Επιτροπή, αν δεν προτίθεται να αποσύρει την πρότασή της για άρση της απαγόρευσης της ανάμιξης, προκειμένου να αποτρέψει την κατάρρευση της ευαίσθητης αγοράς του ροζέ οίνου, ο οποίος έχει βραχύ χρόνο διατηρησιμότητας, καθώς και την εξασθένιση του οικονομικού ιστού μιας ολόκληρης περιοχής, η οποία παρέχει ολόκληρο φάσμα πολιτισμικών και τουριστικών δραστηριοτήτων που βασίζονται στoν αμπελοοινικό τομέα;
<P>
Είναι η Επιτροπή ενήμερη ότι οι συνιστώμενες λύσεις επισήμανσης έχουν ήδη απορριφθεί από τις παραδοσιακές περιοχές οινοπαραγωγής, διότι ο όρος "ροζέ" δεν θα χρησιμοποιείται αποκλειστικά για τα κρασιά τα οποία παράγονται από μαύρα σταφύλια;
<SPEAKER ID="365" NAME="Patrick Louis" LANGUAGE="FR">
Κυρία Πρόεδρε, κυρία Επίτροπε, η μεταρρύθμιση της κοινής οργάνωσης αγοράς (ΚΟΑ) που επέβαλαν οι εκπρόσωποι ομάδων ειδικών συμφερόντων και οι ευρωκράτες, ενώνοντας τις δυνάμεις τους, θα προκαλέσει τρία σοβαρά προβλήματα. Στοχεύει στην κατάργηση των μηχανισμών ρύθμισης της αγοράς, την απελευθέρωση των δικαιωμάτων φύτευσης από το 2015 και τη συνύπαρξη, με φαινομενικά πανομοιότυπες ετικέτες, εντελώς διαφορετικών κατηγοριών κρασιών. Αυτά τα τρία σκανδαλώδη ζητήματα θα αποβούν μοιραία για την ευρωπαϊκή οινοποιία, ιδίως στη Γαλλία. Οι καταναλωτές θα παραπλανηθούν ως προς τις επιλογές τους, οι οινοποιοί θα δουν το εισόδημά τους να καταρρέει και η βιομηχανοποίηση του κλάδου θα οδηγήσει στην απώλεια της εμπειρογνωμοσύνης.
<P>
Αυτή η συστηματική διάλυση των θεμελιωδών αρχών, οι οποίες ορίζουν τον ιδιαίτερο χαρακτήρα της ευρωπαϊκής οινοποιίας, ανταποκρίνεται σε μια ιδιάζουσα λογική. Παγιδευμένη ανάμεσα στην υπαγωγή της στον Παγκόσμιο Οργανισμό Εμπορίου (ΠΟΕ) και την επιρροή του πανίσχυρου ευρωπαϊκού λόμπι των μεγάλων επιχειρήσεων, της CEEV, η Επιτροπή προσπαθεί συστηματικά από το 2004 να ανοίξει την πόρτα του ευρωπαϊκού ορνιθώνα σε όλες τις αλεπούδες που περιφέρονται στον πλανήτη. Φαίνεται όλο και περισσότερο ότι λειτουργεί σαν το υποδετήριο της παγκοσμιοποίησης. Αυτή η στερούμενη συνάφειας λογική καθίσταται προφανής, όταν εξετάζουμε δύο σύνολα αριθμητικών στοιχείων.
<P>
Στην Ευρώπη εκριζώθηκαν 170.000 εκτάρια αμπελώνων, ενώ στη Νέα Ζηλανδία η φυτευθείσα έκταση αυξήθηκε κατά 240%, στην Αυστραλία κατά 169% και στην Κίνα κατά 164%. Στην Ευρώπη η μείωση της προσφοράς για να διατηρηθούν οι τιμές σε αξιοπρεπές επίπεδο υπονομεύεται από τις ενέργειες των μεγάλων οινοποιών, οι οποίοι ξεφορτώνονται το πλεόνασμα των προϊόντων τους πουλώντας τα σε χαμηλές τιμές και, επομένως, κατακτώντας την αγορά που ανοίγει. Τούτο απεικονίζει συνοπτικά το κύκλωμα που λυμαίνεται την αγορά του ροζέ οίνου. Αποκαλύπτει τις αντιφάσεις ανάμεσα στις αρχές του ΠΟΕ και εκείνες που χρειάζονται για την οργάνωση του κλάδου, με στόχο την προώθηση των επενδύσεων, της ποιότητας και της τεχνογνωσίας. Χθες ανακαλύψαμε επιτυχώς ότι η ποιότητα θα μετατραπεί μελλοντικά σε ποσότητα. Με τις μεταρρυθμίσεις της Επιτρόπου καθίσταται σαφές ότι οι σημερινές αποφάσεις θα εξουδετερώσουν την αυριανή τεχνογνωσία.
<P>
Κυρία Επίτροπε, είναι ζωτικής σημασίας να απαγορευτεί η ανάμιξη πριν από τις 7 Ιουνίου. Κατόπιν τούτου, το μοναδικό όπλο που θα έχει απομείνει στους οινοποιούς για να ακουστεί η φωνή τους θα είναι η ψήφος τους.
<SPEAKER ID="366" NAME="Anne Laperrouze" LANGUAGE="FR">
Κυρία Πρόεδρε, τι προσπαθούν να μας αναγκάσουν να καταπιούμε; Ένα μείγμα ερυθρού και λευκού κρασιού με περιβολή ροζέ; Οι αντιδράσεις των πολιτών μας είναι εξαιρετικά αρνητικές προς την πρωτοβουλία της Επιτροπής, η οποία βρίσκει σύμφωνα τα κράτη μέλη, συμπεριλαμβανομένης της Γαλλίας.
<P>
Παρατήρησα δύο είδη αντιδράσεων: πρώτον, οι πολίτες μας διερωτώνται γιατί η Ευρωπαϊκή Ένωση παρεμβαίνει στο θέμα του ροζέ οίνου, τη στιγμή που υπάρχουν τόσα άλλα θέματα τα οποία εγείρουν ανησυχία, ιδίως το σοβαρό ζήτημα της οικονομικής κρίσης. Δεύτερον, οι παραγωγοί παραδοσιακών ροζέ οίνων, οι οποίοι παράγονται με ταχεία διαβροχή και ήπια πίεση, το βλέπουν αυτό ως δριμεία επίθεση κατά της ονομασίας "ροζέ" και της εικόνας της ποιότητας κρασιών η οποία καλλιεργήθηκε επί τόσα χρόνια, όπως είναι οι ροζέ οίνοι της Προβηγκίας που ακόμη διατηρούν το άρωμα της γης και έχουν εξασφαλίσει την επιτυχία των ροζέ οίνων εν γένει.
<P>
Κατά την τελευταία συνεδρίαση της διακομματικής ομάδας για τον οίνο, κατανοήσαμε τελικά τα κίνητρα της Ευρωπαϊκής Επιτροπής και των κρατών μελών. " κατανάλωση των ροζέ επιτραπέζιων οίνων αυξάνεται σε όλο τον κόσμο και αντιστοιχεί σχεδόν στο 30% της κατανάλωσης κρασιού. Οι τρίτες χώρες παράγουν μείγματα. " αγορά της Ευρωπαϊκής Ένωσης αρχίζει να γίνεται στόχος των εν λόγω μειγμάτων από τρίτες χώρες.
<P>
Στη βρετανική αγορά κυριαρχούν ιδιαίτερα κρασιά από τις "νωμένες Πολιτείες. Είναι ευρέως γνωστό ότι ο παραδοσιακός ροζέ οίνος έχει βραχύ χρόνο διατηρησιμότητας. Είναι πολύ πιο εύκολη η παραγωγή ροζέ οίνου κατά παραγγελία, χρησιμοποιώντας αποθέματα ερυθρού και λευκού οίνου. Επομένως, για τα κράτη μέλη, προκύπτει το θέμα της προσαρμογής της παραγωγής των ροζέ επιτραπέζιων οίνων στη διεθνή αγορά.
<P>
Αν δεν ανακαλυφθούν άλλες οινολογικές πρακτικές για την παραγωγή ροζέ οίνου, μπορούμε, για παράδειγμα, να εμπνευστούμε από τον Pierre Dac, που έλεγε: "Μπόλιασε τα αμπέλια με τριαντάφυλλα και θα φτιάξεις φυσικό ροζέ κρασί!". Αυτό δεν γίνεται φυσικά. Όπως πολλοί συνάδελφοί μου, πιστεύω ότι η Ευρωπαϊκή Επιτροπή και τα κράτη μέλη πρέπει να επανέλθουν στο στάδιο της μελέτης, να εργασθούν για την ονομασία του "ροζέ οίνου" και να διασφαλίσουν ότι το όνομα "ροζέ" χρησιμοποιείται αποκλειστικά για κρασιά που παράγονται με τις παραδοσιακές μεθόδους είτε στην Ευρωπαϊκή Ένωση είτε σε τρίτες χώρες.
<P>
Εν τω μεταξύ, κυρία Επίτροπε, σας καλώ να ανακαλύψετε ένα από τα μικρά ροζέ κρασιά του Gaillac, με τα χιλιάδες χρώματα του Tarn, το οποίο θα καταναλώσετε υπεύθυνα φυσικά.
<SPEAKER ID="367" NAME="Cristiana Muscardini">
συντάκτρια. - (IT) Κυρία Πρόεδρε, κυρία Επίτροπε, κυρίες και κύριοι, το κρασί δεν είναι μόνον ένα αγροτικό προϊόν για μας, αλλά αντιπροσωπεύει τον πολιτισμό και την παράδοση.
<P>
Ακούσαμε επανειλημμένα στην αίθουσα αυτή ότι πρέπει να διασφαλίσουμε κάποιο μέλλον για την ευρωπαϊκή αγορά οίνου. Αυτό μπορούμε να το επιτύχουμε μόνον αν εστιάσουμε στην ποιότητα και δεν θα κατορθώσουμε να εξασφαλίσουμε ποιότητα, αν δεν σεβόμαστε τις παραδοσιακές μεθόδους παραγωγής. Για το λόγο αυτό, κυρία Επίτροπε, δεν μπορούμε παρά να αντιταχθούμε στην εισαγωγή νέων οινολογικών πρακτικών, οι οποίες είναι αποτέλεσμα επινόησης και ουδεμία σχέση έχουν με την επιστήμη της οινοποιίας, διότι πιστεύουμε ότι μπορούν να προκαλέσουν επιδείνωση της εικόνας του κρασιού και να πλήξουν τη σχέση εμπιστοσύνης ανάμεσα στον καταναλωτή και τα προϊόντα, με σοβαρές επιπτώσεις για την ποιότητα και ίσως ακόμη και την υγεία.
<P>
Τα ευρωπαϊκά προϊόντα ποιότητας απολαμβάνουν ιδιαίτερο κύρος, γιατί βασίζονται στο σεβασμό των συστατικών, των μεθόδων παραγωγής μικρής κλίμακας, της παράδοσης και των χαρακτηριστικών γεύσεων που επιτυγχάνονται με τη χρήση συγκεκριμένων προϊόντων και μεθόδων παραγωγής. Φοβούμαι ότι με όλες αυτές τις υποχωρήσεις και την ανατροπή των παραδοσιακών οινολογικών μας πρακτικών, η Ένωση θα επιτρέψει την προσθήκη κομματιών από ξύλινα βαρέλια για να επιταχυνθεί η διαδικασία αρωματισμού, γεγονός το οποίο θα οδηγήσει στον τεχνητό αρωματισμό, και, προτού καν το αντιληφθούμε, θα προσθέτουμε νερό και θα παράγουμε κρασί χωρίς σταφύλια.
<P>
Θεωρώ ότι αυτός δεν είναι ο σωστός τρόπος, κυρία Επίτροπε, για να ενεργοποιήσουμε εκ νέου και να αναπτύξουμε τον κλάδο της εσωτερικής και διεθνούς αγοράς. " διεθνής ζήτηση για το ροζέ κρασί δεν μειώνεται αλλά αυξάνεται και, στην περίπτωση αυτή, η ορθή προσέγγιση δεν είναι να παράγουμε περισσότερο, χρησιμοποιώντας οινολογικές πρακτικές που θυμίζουν περισσότερο χημεία παρά οτιδήποτε άλλο, αλλά να επενδύσουμε στην ποιότητα, την εξειδίκευση και την ανάδειξη των βασικών χαρακτηριστικών των ευρωπαϊκών κρασιών, την εμπορία και προώθηση των πραγματικών κρασιών εν γένει, ώστε να επεκταθεί η αγορά και εν τέλει να καταστεί ευκολότερο για τους νέους να εισέλθουν στον επιχειρηματικό κλάδο της οινοποιίας.
<SPEAKER ID="368" NAME="Gilles Savary" LANGUAGE="FR">
Κυρία Πρόεδρε, κυρία Επίτροπε, εκ των πραγμάτων δεν βρίσκομαι εν τω μέσω της προεκλογικής εκστρατείας, γιατί δεν θα συμμετέχω στο επόμενο Κοινοβούλιο. Επομένως, κυρία Επίτροπε, κάντε μου την τιμή να μην υπερβάλλετε. Κατάγομαι όμως από το Bordeaux. Έχετε επισκεφθεί την περιοχή μου η οποία παράγει μεν ελάχιστο ροζέ κρασί, αλλά το αγαπά ιδιαίτερα.
<P>
Ήθελα να σας ότι εξεπλάγην, όταν έμαθα ότι η Ευρωπαϊκή Επιτροπή σκόπευε να νομιμοποιήσει την παραγωγή ροζέ κρασιού με ανάμιξη ερυθρού και λευκού. Κατά τη γνώμη μου, πρόκειται για προϊόν παραποίησης, τη στιγμή που καλούμαστε να καταπολεμήσουμε την παραποίηση στη βιομηχανία. Αυτό θα σήμαινε ότι εγκρίνουμε ή επινοούμε ένα παράγωγο κρασιού, τη στιγμή που καταπολεμούμε τα χρηματοπιστωτικά παράγωγα.
<P>
Όλα ετούτα μάλιστα απορρέουν από τον ίδιο ακριβώς στόχο, δηλαδή να εξευρεθούν νέα προϊόντα, τα οποία να αποφέρουν ακόμη περισσότερα κέρδη. Για όσο διασφαλίζονται τα κέρδη και η ανταγωνιστικότητα της Ευρωπαϊκής Ένωσης, τότε όλα είναι εντάξει. Επιτρέψτε μου να κάνω μια επίδειξη εν είδει αστείου. Εδώ έχουμε ένα ροζέ κρασί. Μόλις παρήγαγα αυτό το κρασί εδώ, στο Ευρωπαϊκό Κοινοβούλιο, από λευκό κρασί στο οποίο πρόσθεσα παντζάρι. Σας διαβεβαιώ ότι έχει ακριβώς το ίδιο χρώμα και, μάλιστα, μπορείτε να διακρίνετε όλο το χρωματικό φάσμα, αν θέλετε, και ίσως και μέρος από το γευστικό φάσμα. Κάτι τέτοιο θα μας επέτρεπε να λύσουμε τα προβλήματα του κλάδου της ζάχαρης και της προσθήκης ζάχαρης στο μούστο χρησιμοποιώντας ένα φυσικό τρόφιμο. Αυτό σημαίνει πολύ απλά ότι, αν επιτρέψουμε να γίνει αυτό το πρώτο βήμα, τότε δεν θα υπάρχει τέλος. Και άλλα μέλη το ανέφεραν, η παραποίηση των τροφίμων θα κυριαρχήσει ακόμη περισσότερο. Σας λέμε λοιπόν: "κοιτάξτε τι συμβαίνει ήδη σε κάποιες χώρες".
<P>
Σήμερα γίνεται ανάμιξη στο ένα πέμπτο της παραγωγής ροζέ κρασιού. Φαντάζομαι ότι η Επιτροπή δεν χρειάζεται να αφαιμάσσει συστηματικά τα υπόλοιπα τέσσερα πέμπτα. Υπάρχουν άνθρωποι οι οποίοι αγωνίστηκαν για να εξασφαλίσουν την ύπαρξη ροζέ κρασιού, ότι είναι αυθεντικό, ότι παράγεται με γνήσιες οινολογικές μεθόδους. Τώρα τραβάμε το χαλί κάτω από τα πόδια τους με την πρόφαση ότι είναι ενδεχομένως πιο προσοδοφόρο να μπούμε στην αγορά του ροζέ οίνου χρησιμοποιώντας ερυθρό και λευκό. Θεωρώ ότι αυτό είναι βαθιά ανήθικο. Προσωπικά, πιστεύω ότι η επισήμανση δεν θα είναι αρκετή ή ότι, αν χρησιμοποιηθεί επισήμανση, αυτό το είδος του αναμεμιγμένου κρασιού δεν πρέπει να ονομάζεται "ροζέ". Ονομάστε το "νερόπλυμα" αν θέλετε, κυρία Επίτροπε, διότι αυτό ταιριάζει καλύτερα στην ποιότητα του προϊόντος.
<SPEAKER ID="369" NAME="Mariann Fischer Boel">
Μέλος της Επιτροπής. - Κυρία Πρόεδρε, ο κόσμος του ροζέ οίνου έχει πολύ μακρά ιστορία, δεν υπάρχει όμως ορισμός του ροζέ οίνου στη νομοθεσία της ΕΕ ούτε στο Διεθνή Οργανισμό Αμπέλου και Οίνου (OIV). Όλοι σιωπούν.
<P>
Σε ορισμένες περιοχές, οι οινοποιοί έχουν καταβάλει σημαντικές προσπάθειες, για να παράγουν υψηλής ποιότητας ροζέ κρασί με βάση συγκεκριμένες προδιαγραφές του προϊόντος, και περιόρισαν τις οινολογικές πρακτικές για το ροζέ κρασί στις παραδοσιακές μεθόδους. Ωστόσο, άλλες προστατευόμενες ονομασίες προέλευσης (ΠΟΠ) δεν επιβάλλουν περιορισμούς για την παραγωγή ροζέ οίνου. Οι προδιαγραφές του προϊόντος της σαμπάνιας επιτρέπουν την ανάμιξη ερυθρής και λευκής σαμπάνιας για την παραγωγή ροζ σαμπάνιας. Σε επίπεδο ΕΕ, η απαγόρευση της ανάμιξης ερυθρού και λευκού κρασιού περιορίζεται σήμερα στην παραγωγή επιτραπέζιου κρασιού.
<P>
" συζήτηση σχετικά με τις οινολογικές πρακτικές, συμπεριλαμβανομένης της ανάμιξης, άρχισε το 2006 κατά τη διάρκεια των διαπραγματεύσεων για τη μεταρρύθμιση του αμπελοοινικού τομέα. Χάρη στη μεταρρύθμιση, η Επιτροπή απέκτησε την αρμοδιότητα να εγκρίνει νέες οινολογικές πρακτικές βασιζόμενη στις συστάσεις του OIV.
<P>
Κατόπιν εκτεταμένων συζητήσεων που διεξήχθησαν το περασμένο φθινόπωρο με τους ενδιαφερόμενους και όλα τα κράτη μέλη, η Επιτροπή πρότεινε την κατάργηση της απαγόρευσης της ανάμιξης ερυθρού και λευκού οίνου. " πρόταση αυτή υποβλήθηκε σε ενδεικτική ψηφοφορία στη ρυθμιστική επιτροπή οίνου τον Ιανουάριο, όπου η πλειοψηφία των κρατών μελών, συμπεριλαμβανομένης της Γαλλίας, την υπερψήφισαν.
<P>
Το σχέδιο κανονισμού γνωστοποιήθηκε στον Παγκόσμιο Οργανισμό Εμπορίου, σύμφωνα με τη διαδικασία που προβλέπει η συμφωνία για τα τεχνικά εμπόδια στο εμπόριο, ενώ προσφάτως δεχθήκαμε να παρατείνουμε την προθεσμία ώστε οι τρίτες χώρες να εξετάσουν την πρότασή μας. Συνεπώς, ο κανονισμός θα τεθεί επισήμως σε ψηφοφορία από τη ρυθμιστική επιτροπή οίνου τον Ιούνιο, πιθανότατα στις 19 Ιουνίου, διότι η περαιτέρω καθυστέρηση δεν θα μας επιτρέψει να θέσουμε σε εφαρμογή τις νέες οινολογικές πρακτικές από την 1η Αυγούστου φέτος, όπως προβλέπεται από τον κανονισμό του Συμβουλίου.
<P>
Ζητήσατε επίσης συγκεκριμένη μελέτη αντικτύπου πριν από την άρση της απαγόρευσης της ανάμιξης. Διεξοδικές μελέτες αντικτύπου διεξήχθησαν από τις υπηρεσίες της Επιτροπής κατά την κατάρτιση της μεταρρύθμισης του αμπελοοινικού τομέα και, ως εκ τούτου, δεν σκοπεύουμε να αρχίσουμε εκ νέου το έργο που πραγματοποιήθηκε το 2006 και το 2007 κατά την προετοιμασία της μεταρρύθμισης του αμπελοοινικού τομέα, ούτε να πραγματοποιήσουμε διεξοδική μελέτη αντικτύπου για όλες τις διαφορετικές οινολογικές πρακτικές, επομένως βασιζόμαστε στο έργο που διεξάγεται στον OIV.
<P>
Ήδη, οι οικονομολόγοι του αμπελοοινικού τομέα τονίζουν ότι η εν λόγω μεταρρύθμιση δεν θα υποβαθμίσει τους παραδοσιακούς ροζέ οίνους, διότι τα κρασιά αυτά με appellation (ονομασία προέλευσης) δεν ανταγωνίζονται τους επιτραπέζιους οίνους. Είναι σαφές ότι ο παραδοσιακός ροζέ οίνος είναι προϊόν ποιότητας, το οποίο χαίρει μεγάλης εκτίμησης από τους καταναλωτές και συνδέεται με τον τόπο προέλευσης του προϊόντος.
<P>
Το να επιτρέψουμε την ανάμιξη επιτραπέζιων οίνων θα δημιουργήσει θεμιτό ανταγωνισμό μεταξύ των ευρωπαϊκών χωρών και τρίτων χωρών, αφού επιτρέπουμε σε τρίτες χώρες -όπως προαναφέρθηκε σήμερα εδώ- να πραγματοποιούν την ανάμιξη αυτή. Συμφωνώ απολύτως με την κυρία Laperrouze. Γιατί να φέρουμε τους οινοποιούς μας σε χειρότερη κατάσταση, όσον αφορά τον ανταγωνισμό, σε σχέση με όσους πωλούν κρασί εντός της Ευρωπαϊκής Ένωσης;
<P>
Πριν από μερικές εβδομάδες, συνάντησα εδώ στο Στρασβούργο τους παραγωγούς ροζέ οίνου από την Προβηγκία στη Γαλλία και είχαμε μια πολύ ανοιχτή και ειλικρινή συζήτηση σχετικά με την πορεία της κατάστασης. Κατανοώ βεβαίως την προσπάθειά τους να περιφρουρήσουν τον παραδοσιακό ροζέ οίνο και αυτός είναι ο λόγος για τον οποίο η Επιτροπή μελετά διάφορες λύσεις σχετικά με το θέμα της επισήμανσης. Προτείναμε μάλιστα δύο διαφορετικές επιλογές επισήμανσης: "παραδοσιακός ροζέ οίνος" και "ροζέ οίνος από ανάμιξη". Στη συνέχεια, τα κράτη μέλη μπορούν να αποφασίσουν αν επιθυμούν να καταστήσουν υποχρεωτική τη μία ή και τις δύο επιλογές επισήμανσης για το ροζέ κρασί που παράγεται στο έδαφός τους. Έτσι, δίδουμε τη δυνατότητα στους παραγωγούς να έχουν πιο ακριβή εικόνα για το τι αγοράζουν.
<P>
Άκουσα από τους οινοποιούς το επιχείρημα ότι η επισήμανση "παραδοσιακός ροζέ οίνος" είναι κάπως παρωχημένη και ότι θεωρούν πως ο ροζέ οίνος αντικατοπτρίζει έναν σύγχρονο τρόπο οινοποιίας. Ανέφερα ξεκάθαρα ότι αν υπάρξουν άλλες ιδέες, θα είμαι φυσικά πρόθυμη να τις ακούσω, όμως προς το παρόν δεν έχω ακούσει προτάσεις για μια εναλλακτική σχετικά με το ροζέ κρασί. Ως Επίτροπος αγροτικών προϊόντων, με ενδιαφέρει να βρούμε τις ορθές λύσεις και να εξασφαλίσουμε στους οινοποιούς μας ίσους όρους ανταγωνισμού.
<SPEAKER ID="370" NAME="Agnes Schierhuber" LANGUAGE="DE">
Κυρία Πρόεδρε, κυρία Επίτροπε, με ιδιαίτερη χαρά σας ξαναβλέπω εδώ σήμερα. Σε όλα τα χρόνια της πολιτικής μου δράσης -στην Αυστρία και σχεδόν 15 χρόνια στο Ευρωπαϊκό Κοινοβούλιο- οι συζητήσεις σχετικά με το κρασί ήταν πάντα πολύ τεταμένες. Το διαπιστώνουμε αυτό και πάλι σήμερα εδώ.
<P>
Κατά τη γνώμη μου, το κρασί είναι ένα από τα πλέον καλαίσθητα προϊόντα της αγροτικής παραγωγής. Είναι προς το συμφέρον της ποιοτικής παραγωγής των Ευρωπαίων -και ιδίως των Αυστριακών- οινοποιών να δοθεί προτεραιότητα στην ποιότητα και την ιδιαιτερότητα του κρασιού από τις διάφορες περιοχές.
<P>
Πιστεύουμε ότι η μίξη των κρασιών δεν είναι οινολογική διαδικασία. Το ροζέ κρασί παράγεται μέσω μιας ειδικής, πολύ παραδοσιακής οινολογικής διαδικασίας. Επομένως, κυρία Επίτροπε, υποστηρίζω όλους τους συναδέλφους ευρωβουλευτές οι οποίοι, όπως εγώ, απορρίπτουν τη μίξη ή ανάμιξη λευκού και ερυθρού οίνου. Έχει έλθει η ώρα να διατυπωθεί σαφής ορισμός για την παραγωγή των παραδοσιακών ροζέ οίνων.
<P>
Κυρία Επίτροπε, πρέπει επίσης να καταστεί εφικτό, όπως αναφέρατε, να ενημερωθούν τα κράτη μέλη, ώστε να δουν ορισμένες αποφάσεις με διαφορετικό μάτι ή να τις τροποποιήσουν. Σας καλώ να το κάνετε αυτό για το καλό της ποιότητας της ευρωπαϊκής οινοποιίας.
<SPEAKER ID="371" NAME="Alessandro Battilocchio">
εξ ονόματος της ομάδας PSE. - (IT) Κυρία Πρόεδρε, κυρίες και κύριοι, συναντιώμαστε για άλλη μια φορά στην αίθουσα αυτή για να υπερασπιστούμε μια διατροφική, πολιτισμική και αγροτική κληρονομιά που μας κληροδότησε μια πανάρχαια παράδοση· μια αξιοσέβαστη κληρονομιά η οποία αποτελεί αντικείμενο φθόνου για τον κόσμο και συνεπάγεται τεράστιο πλούτο για την οικονομία και την ταυτότητα της Ένωσής μας.
<P>
Στην εποχή μας, η κληρονομιά αυτή κινδυνεύει να βρεθεί σε εξαιρετικά δυσχερή θέση λόγω της πρόθεσης της Επιτροπής και του Συμβουλίου να άρουν την απαγόρευση της παραγωγής ροζέ οίνου με ανάμιξη. " πρόθεση αυτή προέκυψε ως αποτέλεσμα ισχυρών πιέσεων και θα επικυρωθεί χωρίς να υπάρχει η δυνατότητα παρέμβασης του Κοινοβουλίου, του οργάνου που αντιπροσωπεύει επισήμως εκατομμύρια πολίτες, μεταξύ των οποίων είναι και οι παραγωγοί και οι καταναλωτές, οι οποίοι θα πληγούν από την πρωτοβουλία αυτή.
<P>
" Επιτροπή προτείνει να επιτραπεί η παραγωγή ροζέ οίνου με την απλή μίξη ερυθρών και λευκών οίνων, όπως γίνεται σε χώρες οι οποίες δεν διαθέτουν τις δεξιότητες και τον επαγγελματισμό μας, απλώς με την πρόφαση ότι ανταποκρίνονται στο διεθνή ανταγωνισμό.
<P>
Ως εκ των συντακτών της ερώτησης αυτής, τονίζω ότι η μείωση της ποιότητας της παραγωγής -η οποία είναι το αποκορύφωμα αιώνων παράδοσης και έρευνας, τεράστιων επενδύσεων, πάθους και έμφασης στη λεπτομέρεια- δεν είναι η λύση που χρειαζόμαστε, ιδίως σε αυτή την εποχή της οικονομικής κρίσης, όπου ο μέσος καταναλωτής σίγουρα προσέχει περισσότερο την τιμή παρά το τι αναγράφεται στην ετικέτα.
<P>
" απόφαση αυτή θα μπορούσε να αντισταθμιστεί, βρίσκοντας απλώς ένα όνομα για το νέο προϊόν και ενημερώνοντας τους καταναλωτές για την ύπαρξη δύο διαφορετικών ειδών ροζέ κρασιού, με διαφορετικές ιδιότητες, καθώς και για τη σημασία του να αναγνωρίζονται το έργο και οι κόποι των επαγγελματιών του κλάδου. Ποιος θα πληρώσει για όλα αυτά; Έχει προβλέψει η Επιτροπή ένα είδος προγράμματος στήριξης ή θα πληρώσουν οι παραγωγοί, αφού τους ζητήσουμε να καταπολεμήσουν τον ανταγωνισμό χαμηλού κόστους με άνισα όπλα σε καιρούς ήδη εξαιρετικά χαλεπούς;
<P>
Ελπίζω ότι η Επιτροπή και το Συμβούλιο θα είναι σε θέση να κάνουν τη σωστή επιλογή και, εφόσον απαιτείται, να αναθεωρήσουν ολόκληρη τη διαδικασία.
<SPEAKER ID="372" NAME="Jean-Claude Martinez" AFFILIATION="NI">
(FR) Κυρία Πρόεδρε, κυρία Επίτροπε, είδαμε σοκολάτα χωρίς κακάο και την απαγόρευση της παραγωγής τυριού με γάλα απευθείας από την αγελάδα. Το τυρί μας, το Roquefort, υποβαλλόταν σε τελωνειακούς δασμούς ύψους 300% και κοντέψαμε να δούμε κοτόπουλα σε χλωρίνη, ακόμη και ορμόνη για γαλακτοπαραγωγή, τη σωματοτροπίνη.
<P>
Τώρα εξετάζουμε την ιδέα να χρωματίζουμε το λευκό κρασί με ερυθρό για να παράγουμε ροζέ. Αν μου επιτρέπετε, όπως λέμε στη Γαλλία, αυτή είναι η σταγόνα που ξεχειλίζει το ποτήρι με το νερό που έλαβε έγκριση για την ανάμιξη του κρασιού, ακριβώς όπως έλαβαν έγκριση στο παρελθόν τα "ξύλινα" κρασιά που παράγονται από κομμάτια ξύλου και όχι σε βαρέλια, ενώ έγκριση κόντεψαν να λάβουν τα κρασιά που παράγονται από εισαγόμενο μούστο. Κρασί θα μπορούσε να παραχθεί ακόμη και στην Ταϊλάνδη.
<P>
Το πρόβλημα είναι η ψυχαναλυτική αντίδραση που προκαλεί αυτή η ιδέα, διότι πρόκειται για επίθεση κατά του πολιτισμού. Ποιος είναι ο ορισμός του κρασιού; Αν είναι βιομηχανικό προϊόν, τότε μπορεί να αναμιχθεί, όπως ένα κρασί Coca-Cola. Όμως αν είναι αγροτικό τρόφιμο, τότε δεν μπορείτε να το πειράξετε, ειδάλλως θα προκαλέσετε πολιτισμικό σοκ. "Τούτο εστί το αίμα μου· τούτο πίετε εις την εμήν ανάμνησιν". Αν αναμίξετε αίμα, τότε φτιάχνετε μολυσμένο αίμα.
<P>
Κατανοείτε αυτήν τη δυσανάλογη αντίδραση; Με αυτή την ιδέα για το ροζέ κρασί, αμφισβητείτε 2500 χρόνια κληρονομιάς που χρονολογείται από τη ρωμαϊκή αυτοκρατορία, η οποία έπρεπε να καταπολεμήσει τους βαρβάρους. Κυρία Πρόεδρε, αυτό ήθελα να σας πω: "Το ζήτημα είναι φροϋδικό, όχι θέμα οινοποιίας".
<SPEAKER ID="373" NAME="Françoise Grossetête" AFFILIATION="PPE-DE">
(FR) Κυρία Πρόεδρε, κυρία Επίτροπε, φθάνοντας εδώ ήμουν εξαιρετικά ενοχλημένη. Αφού άκουσα αυτά που είπατε, είμαι πλέον εξοργισμένη. Είναι απαράδεκτο να εγκρίνετε, και μάλιστα κατά την παρούσα προεκλογική περίοδο, την ανάμιξη λευκού και ερυθρού οίνου.
<P>
Πολύ πρόσφατα επισκέφθηκα την Προβηγκία και την Κορσική για να μιλήσω με τους οινοποιούς της περιφέρειάς μου, οι οποίοι είχαν επιλέξει την οδό της ποιότητας, αλλά τώρα αισθάνονται εγκαταλελειμμένοι. Θυμάμαι μια ομιλία του κυρίου Barroso, πριν από δύο χρόνια, όταν ανέφερε ότι η οινοποιία είναι σημαντική και αποτελεί τμήμα της οικονομίας. Είπε ότι πρέπει να εξάγουμε περισσότερο, και για να το επιτύχουμε αυτό, χρειαζόμαστε ποιότητα. Θυμάμαι πολύ καλά εκείνη την ομιλία.
<P>
Κατά συνέπεια, η Ευρωπαϊκή Επιτροπή επέβαλε την εκρίζωση, για να αυξήσει την ποιότητα και να μειώσει την ποσότητα. Οι οινοποιοί στη νότια Γαλλία συντάχθηκαν με αυτήν τη γραμμή, αλλά κοιτάξτε πού βρίσκονται σήμερα. Πραγματοποίησαν εκριζώσεις σε τέτοιο βαθμό που σύντομα θα πρέπει να εισάγουν κρασί για να ανταποκρίνονται στην τοπική κατανάλωση.
<P>
Με την πολιτική σας αυτή υπογράψατε τη θανατική καταδίκη των οινοποιών μας. Τώρα επιτρέπετε την ανάμιξη λευκού και ερυθρού οίνου με την ονομασία του ροζέ οίνου. Αυτό είναι προσβολή για τους οινοποιούς μας. Θα τους ζητήσετε τώρα να συμπεριλάβουν μια επιπλέον φράση: "παραδοσιακός οίνος" για το κρασί που παράγεται με το συμβατικό τρόπο, διότι οι Ισπανοί φίλοι μας πρέπει να πουλήσουν το πλεόνασμά τους σε λευκό κρασί, αφού δεν προέβησαν σε εκριζώσεις. Οι οινοποιοί μας που επέλεξαν την ποιότητα δεν θα έπρεπε να δικαιολογούν την αξία του κρασιού τους. Όπως και να 'χει, ως εδώ και μη παρέκει.
<P>
Το αναμεμιγμένο κρασί δεν είναι ροζέ· είναι ανάμικτο λευκό. Ας πούμε τα πράγματα με το όνομά τους. Δεν θα πρέπει να επιτρέπουμε πλέον να ρίχνουν στάχτη στα μάτια των καταναλωτών οι έμποροι κρασιού, οι οποίοι επέλεξαν το κέρδος έναντι της ποιότητας, επιλογή την οποία στηρίζετε, κυρία Fischer Boel. Καλώ τους συναδέλφους ευρωβουλευτές, όσους από εσάς θα είστε εδώ στην επόμενη κοινοβουλευτική θητεία: θα πρέπει να διπλασιάσουμε τις προσπάθειές μας, ώστε να διασφαλίσουμε ότι αυτό το μέτρο της Επιτροπής θα αποκλειστεί μια για πάντα και όχι μόνο προσωρινά. Το νου σας στις 19 Ιουνίου.
<SPEAKER ID="374" NAME="Ιωάννης Γκλαβάκης" AFFILIATION="PPE-DE">
Κυρία Πρόεδρε, αξιότιμε κύριε Επίτροπε, κύριοι συνάδελφοι στη χώρα μας παράγονται κρασιά εδώ και τρεις χιλιάδες χρόνια. Εκφράζω την αντίθεσή μου, τη λύπη μου, τη στεναχώρια μου για αυτά που πάμε να κάνουμε. Το ροζέ κρασί είναι προϊόν μιας τεχνικής. Το κρασί, όμως, είναι προϊόν ζύμωσης, δεν είναι προϊόν ανάμιξης. Εάν εφαρμοστεί αυτό, ως αποτέλεσμα θα έχουμε αθέμιτο ανταγωνισμό προς τους παραγωγούς μας που παράγουν αυτά τα θαυμάσια κρασιά.
<P>
Δεύτερον και σημαντικό, θα υποβαθμιστεί για άλλη μια φορά η φήμη του ευρωπαϊκού κρασιού. Βλέπω, όμως, ότι εάν πάρουμε τον κατήφορο, ο κατήφορος αυτός δεν σταματά και συνεχίζεται. Πριν από αρκετό καιρό συζητήσαμε εδώ και υιοθετήσαμε την προσθήκη κομματιών ξύλου μέσα στο κρασί! Επικαλεσθήκαμε ως λόγους την παλαίωση και το οικονομικό κόστος. Υιοθετήσαμε επίσης την προσθήκη ζάχαρης μέσα στο κρασί. Για λόγους οικονομίας είπαμε και δεν είχαμε το θάρρος μάλιστα να ζητήσουμε να αναγράφονται αυτές οι τεχνικές επάνω στην ετικέτα. Ούτε και τώρα θα έχουμε το θάρρος να το κάνουμε αυτό.
<P>
" Ευρώπη μπορεί να επιβληθεί μόνο με τα εξαιρετικής ποιότητας κρασιά που διαθέτει. Αλίμονο μας εάν πιστέψουμε ότι μπορούμε να ανταγωνιστούμε τα φτηνά κρασιά της Αυστραλίας ή της Αμερικής και στο σημείο αυτό πρέπει να επιμείνουμε. Καλοί μου φίλοι, το είπα και όταν υιοθετήσαμε τις πρακτικές να προσθέτουμε ζάχαρη μέσα στο κρασί. Εμείς, που παίρνουμε αυτές τις αποφάσεις, θα μείνουμε στην ιστορία της οινοποιίας της Ευρώπης ότι θέτουμε βόμβα στα θεμέλια των άριστων ευρωπαϊκών κρασιών. Εκλιπαρώ, λοιπόν να σταματήσουμε τον κατήφορο αυτών των αποφάσεων.
<SPEAKER ID="375" NAME="Elisabetta Gardini" AFFILIATION="PPE-DE">
(IT) Κυρία Πρόεδρε, κυρία Επίτροπε, κυρίες και κύριοι, οφείλω να πω ότι συμφωνώ με όσα ανέφερε η κυρία Grossetête, διότι ήλθα εδώ με την πρόθεση να εκφράσω τον πόνο, τη θλίψη και τη δυσαρέσκεια του κόσμου της οινοποιίας στην Ιταλία, και βρέθηκα αντιμέτωπη με την αδιαφορία, σαν να μιλούσα στον τοίχο. Ήλπιζα ότι αυτό οφειλόταν στην απρόσωπη διαδικασία της μετάφρασης, αλλά, απ' ό,τι άκουσα, φαίνεται ότι δεν υπάρχουν ανοίγματα, δεν υπάρχουν ελπίδες, ότι πρόκειται για αδιέξοδο.
<P>
Πριν από όχι πολύ καιρό, πολύ πρόσφατα, στην περιοχή μου -κατάγομαι από το Βένετο- πραγματοποιήθηκε μια εκδήλωση γνωστή ως Vinitaly, μια από τις σημαντικότερες εκδηλώσεις του κόσμου του κρασιού, όπου πραγματοποιήθηκε μια εξαιρετικά επιτυχημένη συλλογή υπογραφών υπέρ των ροζέ οίνων. Υπεγράφη από μεγάλα ιταλικά οινοποιεία, τους μεγάλους οινοποιούς, υπογραφές όμως συγκεντρώθηκαν και από άλλα μέρη της Ευρώπης - από τους πολίτες στην Ολλανδία, τη Γαλλία, την Ισπανία, το Βέλγιο, το Λουξεμβούργο, τη Σλοβενία, την Πολωνία, τη Λιθουανία και την Ουκρανία. Όπως βλέπετε, το πάθος για το ροζέ κρασί είναι αυθεντικό και δεν γνωρίζει σύνορα, εκτός, απ' ό,τι φαίνεται, από την Ευρωπαϊκή Επιτροπή, παρότι μιλάμε για πολιτισμό, τοπικές αξίες και παράδοση.
<P>
Μιλώντας ως γυναίκα, θα ήθελα να σας δώσω κάτι για να σκεφθείτε: όταν παλεύουμε κατά της κατάχρησης των οινοπνευματωδών, πιστεύετε ότι προσφέρουμε καλή υπηρεσία στις νέες γενιές, κληροδοτώντας τους ένα ποτό χαμηλής ποιότητας το οποίο δεν θα αποκαλέσω καν κρασί, ένα αλκοολούχο ποτό χαμηλής τιμής που δεν έχει καμία σχέση με καμία περιοχή, κουλτούρα ή ποιότητα; Θα καταφέρουμε να τους διδάξουμε τον τρόπο κατανάλωσης του κρασιού και των οινοπνευματωδών ως μέρος ενός γενικού συνόλου καλών συνηθειών και ορθών πρακτικών;
<P>
Σας αφήνω με αυτές τις σκέψεις μου, διότι αναλαμβάνετε σημαντικές ευθύνες από πολλές απόψεις.
<SPEAKER ID="376" NAME="Christa Klaß" AFFILIATION="PPE-DE">
(DE) Κυρία Πρόεδρε, κύριε Επίτροπε, τα τελευταία χρόνια έχετε δει πόσο ευαίσθητο προϊόν είναι το κρασί. Εδώ σήμερα ουσιαστικά υποστηρίζουμε την απελευθέρωση της αγοράς του. Μιλάτε για άνοιγμα στην παγκόσμια αγορά. Αναρωτιέμαι μερικές φορές ποιος οδηγεί ποιον εδώ;
<P>
Παραδοσιακά η οινοποιία μας έχει εξελιχθεί στην Ευρώπη. Οι παραδόσεις μας και η περιφερειακή μας ταυτότητα είναι αυτό που χαρακτηρίζει το κρασί μας και θα πρέπει επίσης να μας καθοδηγεί στις συσκέψεις που κάνουμε σχετικά με τους κανονισμούς της αγοράς οίνου. Εξεπλάγην από το γεγονός ότι έχουν ενσωματωθεί πράγματα στους κανονισμούς της αγοράς οίνου μέσω της Επιτροπής, πράγματα που δεν έχουμε συζητήσει καθόλου στο Κοινοβούλιο!
<P>
" ερώτηση, κύριε Επίτροπε, είναι ποιες εθνικές και περιφερειακές επιλογές κανονισμών υπάρχουν ακόμα; Ποιους περιορισμούς ή απαγορεύσεις μπορούν να επιβάλλουν τα κράτη μέλη για τις περιοχές τους που σχετίζονται με την παραγωγή της χαμηλότερης ποιότητας οίνου; Γιατί αυτό πρόκειται, δεν μιλάμε για οίνους προελεύσεως και οίκων, αλλά για τους οίνους κατώτατης ποιότητας. Για παράδειγμα, η απαγόρευση ανάμειξης ερυθρού και λευκού οίνου θα αποτελέσει εθνικό ή τοπικό περιορισμό; Θα είναι δυνατό αυτό στο μέλλον για αυτούς τους κατώτατης ποιότητας οίνους;
<P>
Ή μια απαγόρευση της ένδειξης της ποικιλίας σταφυλιού ή της εσοδείας: και αυτό μας δημιουργεί προβλήματα, καθώς θέλουμε να είμαστε σε θέση να διαφοροποιούμε τα κρασιά μας, τα κατώτερης ποιότητας από εκείνα που ονομάζονται οίνοι οίκων ή οίνοι προέλευσης. Οπότε το γαλλικό ροζέ ή το γερμανικό Riesling αποτελούν ονομασίες που απαιτούν σαφή, ξεκάθαρη ρύθμιση. Συνδέονται με τους παραδοσιακούς παραγωγούς μας και έχει μεγάλη σημασία για εμάς για το μέλλον. Συνεπώς ζητούμε την υποστήριξή σας.
<SPEAKER ID="377" NAME="Astrid Lulling" LANGUAGE="FR">
Κυρία Πρόεδρε, κα Fischer Boel, δώσατε αρνητική απάντηση στη δεύτερη ερώτησή μας, υποστηρίζοντας ότι τη στιγμή της αναδιάρθρωσης της ΚΟΑ οίνου, είχατε ήδη ολοκληρώσει την αξιολόγηση που ζητάμε. Εκπλήσσομαι με αυτό: κατά την αναδιάρθρωση, δεν ετέθη ποτέ ζήτημα να επιτραπεί η οινολογική πρακτική που συνιστάται στην ανάμειξη λευκού και κόκκινου οίνου για την παρασκευή ροζέ.
<P>
Σας ερωτώ, γιατί δεν διερευνάτε περαιτέρω την αίτησή μας, η οποία, παρεμπιπτόντως, είναι απολύτως λογική, για διαβούλευση με τη βιομηχανία; Θέλετε να λάβετε απόφαση μέχρι τις 19 Ιουνίου, αλλά δεν υπάρχει λόγος βιασύνης. Επιπλέον, κανείς δεν σας ζήτησε ποτέ να εγκρίνετε αυτήν την οινολογική πρακτική. Δεν ξέρω τι σας έβαλε την ιδέα να θέσετε αυτήν την πρόταση, όταν κανείς στην Ευρώπη δεν το ζητάει.
<P>
Θα προσέθετα, σχετικά με το θέμα της σήμανσης, ότι θα πρέπει να αναγνωρίσετε πως κανένας από τους παραδοσιακούς παραγωγούς ροζέ οίνου δεν θα συμφωνήσει να ονομάσει αυτό το παρασκεύασμα - συμπεριλαμβανομένου αυτού που προετοίμασε ο κ. Savary - "ροζέ". Συνεπώς θα πρέπει να κάνετε κάποια προσπάθεια σε σχέση με αυτό. Κυρία Επίτροπε, σας προτρέπω ειλικρινά να δώσετε θετική απάντηση στα δύο αιτήματά μας.
<SPEAKER ID="378" NAME="Françoise Grossetête" LANGUAGE="FR">
Κυρία Επίτροπε, προηγουμένως αναφέρατε ότι δεν είχατε λάβει εισηγήσεις και ότι αναμένατε προτάσεις κ.λπ..
<P>
Αντιθέτως, σας έχουν υποβληθεί εισηγήσεις. Συναντήσατε τους οινοπαραγωγούς μας. Σας είπαν ότι δεν το επιθυμούν αυτό. Σας είπαν ότι εκείνοι προσωπικά δεν θέλουν να υποχρεωθούν να καθορίζουν τον χαρακτηρισμό "παραδοσιακός ροζέ οίνος" προκειμένου να διακρίνεται από τον ροζέ οίνο ο οποίος φυσικά δεν δηλώνεται ως "μείγμα". Συνεπώς δεν μπορείτε να λέτε ότι κανείς δεν σας πρότεινε τίποτα.
<P>
Πάνω από όλα, και σε σχέση με τη ροζέ σαμπάνια, γνωρίζουμε καλά πως πρόκειται για ένα οινολογικό προϊόν που δεν έχει καμία σχέση με την ανάμειξη όπως προτείνεται εδώ: λευκός οίνος και κόκκινος οίνος. Σας ζητούμε να βρείτε το θάρρος, κα. Fischer Boel, να μην ονομαστεί το μείγμα λευκού και ερυθρού οίνου "ροζέ οίνος". Αυτό είναι που σας ζητούμε. Αυτή είναι η εισήγησή μας. Μην τιμωρείτε τους πραγματικούς οινοπαραγωγούς.
<P>
Πώς περιμένετε από τους συμπολίτες σας να κατανοήσουν μια τέτοια στάση εκ μέρους της Ευρωπαϊκής Επιτροπής; Κωφεύετε σε όλα μας τα επιχειρήματα: αυτό είναι απόλυτα ακατανόητο.
<SPEAKER ID="379" NAME="Gilles Savary" LANGUAGE="FR">
Κυρία Επίτροπε, επιτρέψτε μου να πάρω το λόγο άλλη μία φορά για να σας πω ότι άκουσα τα επιχειρήματά σας και είμαι βέβαιος ότι αυτή δεν είναι δική σας ιδέα: πρέπει να προέρχεται από κάποιες ομάδες ειδικών συμφερόντων.
<P>
Ωστόσο, πιστεύω ότι δεν είναι για το συμφέρον της Ευρώπης να στοχεύει συνέχεια χαμηλά, ειδικά όταν πρόκειται για τρόφιμα. Οι χώρες οι οποίες δεν στόχευσαν χαμηλά σε επίπεδο βιομηχανίας βρίσκονται τώρα ανάμεσα στις πρώτες θέσεις παγκοσμίως αναφορικά με το εμπόριο. Οι Γερμανοί, ειδικότερα, αντιστάθηκαν πάντα στον πειρασμό να ρίξουν το επίπεδό τους. Πιστεύω πως, σε σχέση με τον τομέα τροφίμων, η Ευρώπη θα πρέπει να αντισταθεί στον συνεχή πειρασμό να ρίξει το επίπεδό της, διότι θα υπάρξουν πολλές συνέπειες.
<P>
Συνεπώς, αυτό που προτείνουμε είναι να αποφευχθεί με κάθε κόστος η ύπαρξη δύο χαρακτηρισμών για το "ροζέ": παραδοσιακό ή μείγμα. Υπάρχει ροζέ οίνος και υπάρχει και κάτι άλλο. Οργανώστε έναν ευρωπαϊκό διαγωνισμό για την ονομασία του ως κάτι άλλου εάν πιστεύετε ότι πρέπει να νομιμοποιηθεί. Προσωπικά πιστεύω πως η Ευρώπη θα πρέπει να πολεμήσει τον ΠΟΕ για αυτόν τον τύπο προϊόντος. Πάντοτε μας λέτε πως θα πρέπει να "συνθηκολογούμε" σε σχέση με οτιδήποτε προέρχεται από αλλού.
<SPEAKER ID="380" NAME="Patrick Louis" LANGUAGE="FR">
Κυρία Επίτροπε, ο προσδιορισμός "ροζέ οίνος" επάνω στο μπουκάλι δεν έχει νόημα, καθώς τα καλά ροζέ κρασιά, όπως το Bandol που σας έφερα, δεν περιλαμβάνουν τη λέξη "ροζέ".
<P>
Επιπλέον, ο προσδιορισμός "παραδοσιακό ροζέ" στην ετικέτα είναι ανόητος. Το ροζέ είναι ένας οίνος ο οποίος καταναλώνεται από τους νεότερους. Είναι ένας σύγχρονο οίνος, ακόμα και αν εάν η παρασκευή του αποτελεί παραδοσιακή τεχνογνωσία. Συνεπώς, δημιουργείται μεγάλη αμφισημία. Δεν υπάρχουν 36 διαφορετικές λύσεις, υπάρχει μόνο μία, καθώς, όπως εξηγήθηκε πολύ καλά νωρίτερα, το ροζέ είναι ένα πολιτισμικός οίνος, είναι ένα προϊόν που παρασκευάζεται από ειδικούς. Δεν έχουμε να κάνουμε με κάποιον παλιό επιχειρηματικό τομέα εδώ. Αυτό που χρειαζόμαστε είναι μια πλήρης και απλή απαγόρευση κάθε ανάμειξης και συγκερασμού στην Ευρώπη και ειδικά στη Γαλλία.
<SPEAKER ID="381" NAME="Mariann Fischer Boel">
Μέλος της Επιτροπής. - Κυρία Πρόεδρε, ήταν εξαιρετικό που σας άκουσα απόψε, διότι πιστεύω ακόμα πως έχετε όλο το πάθος, έχετε όλη την ενέργεια και έχετε όλο το συναίσθημα για τον τομέα του οίνου που συνάντησα όταν είχαμε τις συζητήσεις μας για τη μεταρρύθμιση του οίνου. " πολιτιστική κληρονομιά και οι παραδόσεις που συνδέονται με τον οίνο είναι ακόμα ζωντανές εδώ στο Ευρωπαϊκό Κοινοβούλιο.
<P>
Ωστόσο, κάποιες από τις ερωτήσεις που ετέθησαν εδώ σήμερα, ανοίγουν εξαρχής τον πολιτικό συμβιβασμό που έγινε με τη μεταρρύθμιση του οίνου, οπότε δεν θα επεκταθώ σε αυτά τα ζητήματα αλλά θα επικεντρωθώ μόνο στο κύριο ζήτημα που συζητήθηκε εδώ απόψε.
<P>
Συμφωνώ απολύτως με όσους είπαν ότι η ποιότητα πρέπει να αποτελέσει το μέλλον για τα Ευρωπαϊκά γεωργικά προϊόντα. Αυτός ακριβώς είναι ο λόγος για τον οποίο κατά τη μεταρρύθμιση του οίνου - όπως είμαι βεβαία ότι θυμάστε - αφιερώσαμε ένα τεράστιο ποσό για την προώθηση του Ευρωπαϊκού οίνου στην αγορά του Τρίτου Κόσμου: 125 εκατομμύρια Ευρώ ετησίως ήταν το νούμερο που αναφέρθηκε όταν είχαμε εκείνες τις συζητήσεις. Αυτό συνέβη διότι γνωρίζουμε πως διαθέτουμε ένα προϊόν υψηλής ποιότητας που θα έχει ζήτηση στις νέες αναδυόμενες αναπτυσσόμενες χώρες. Συνεπώς είμαστε απολύτως σύμφωνοι σε αυτό το σημείο.
<P>
Ωστόσο, έχω επίσης μια σχετική συμπάθεια για οινοπαραγωγούς στην Ευρώπη που πρέπει να ανταγωνιστούν κρασί που παράγεται με άλλες οινολογικές πρακτικές που επιτρέπονται στις χώρες του Τρίτου Κόσμου. Ένα παράδειγμα είναι ανάμειξη ερυθρού και λευκού οίνου για την παρασκευή ενός ροζέ. Επιτρέπεται, αποτελεί μέρος των οινολογικών πρακτικών του Διεθνή Οργανισμού Αμπέλου και Οίνου (OIV), οπότε η Ευρωπαϊκή Ένωση εισάγει σήμερα ροζέ οίνο που παρασκευάζεται ακριβώς με αυτόν τον τρόπο. Γιατί θα πρέπει να εμποδίσουμε τους οινοπαραγωγούς μας να ανταγωνιστούν το εισαγόμενο κρασί εντός της Ευρωπαϊκής Ένωση; Συνεπώς πιστεύω πως τηρήσαμε μια ισορροπημένη προσέγγιση σε αυτό το ζήτημα.
<P>
Ήταν σημαντικό να βρούμε έναν τρόπο να προσδιορίζουμε τα κρασιά μας ώστε να γνωρίζουν οι καταναλωτές τι αγοράζουν και με τις ΠΟΠ έχετε σήμερα τη δυνατότητα να περιλαμβάνετε πληροφορίες στην ετικέτα για να ενημερώνετε τον καταναλωτή ότι αυτό είναι ένα κρασί που παράγεται με την παραδοσιακή μέθοδο. Ανέφερα στον πρώτο λόγο μου ότι συνάντησα κάποιους οινοπαραγωγούς από την Provence. Το "παραδοσιακό ροζέ" δεν τους άρεσε για τους λόγους που αναφέρατε - επειδή είναι κάπως παλαιομοδίτικο. Στη συνέχεια ζήτησα καινούργιες ιδέες σχετικά με έναν νέο τρόπο σήμανσης ότι πρόκειται για την παραδοσιακή μέθοδο, αλλά δεν έχω εισηγήσεις σχετικά με αυτό το ζήτημα. " ιδέα είναι να καταστεί προαιρετικό για τα κράτη μέλη το κατά πόσο θα είναι υποχρεωτικό για τους παραγωγούς στην επικράτειά τους να αναφέρουν στην ετικέτα αν πρόκειται για coupage (ανάμιξη) ή για παραδοσιακό προϊόν.
<P>
Θα ξανακάνουμε αυτήν τη συζήτηση στην Κανονιστική Επιτροπή. Όπως είπα, πιθανότατα θα γίνει ψηφοφορία στις 19 Ιουνίου 2009 και στη συνέχεια θα εξετάσουμε το αποτέλεσμα αυτής της ψηφοφορίας και τα κράτη μέλη θα αντιπροσωπεύσουν τις απόψεις των κυβερνήσεών τους. Αυτό θα έχει ενδιαφέρον αλλά εξακολουθώ να πιστεύω πως ότι προτείναμε, που συμμορφώνεται και με τις οινολογικές πρακτικές του Διεθνούς Οργανισμού Αμπέλου και Οίνου, θα αποτελέσει τον μελλοντικό τρόπο για να παραμείνουν οι οινοπαραγωγοί μας ανταγωνιστικοί στην παγκόσμια αγορά.
<SPEAKER ID="382" NAME="Πρόεδρος">
" συζήτηση έληξε.
<P>
Γραπτές δηλώσεις (Άρθρο 142 του κανονισμού)
<SPEAKER ID="383" NAME="Stéphane Le Foll  " LANGUAGE="FR">
Οι Ευρωπαίοι οινοπαραγωγοί ροζέ οίνου ανησυχούν σήμερα με την πρόθεση της Επιτροπής για την άρση της απαγόρευσης ανάμειξης λευκού και ερυθρού οίνου για την παραγωγή ροζέ οίνου.
<P>
Αυτή η νέα πρακτική υπονομεύει την ποιοτική παραγωγή και παραγνωρίζει τη σκληρή εργασία που έχουν επενδύσει οι παραγωγοί εδώ και πολλά χρόνια προκειμένου να δημιουργήσουν ένα ροζέ προϊόν, το οποίο ενώ είχε δυσφημιστεί για μεγάλο χρονικό διάστημα, έχει τώρα βρει την πραγματική του θέση στην αγορά και τα τραπέζια αναρίθμητων καταναλωτών. Αυτό ισχύει ακόμα περισσότερο δεδομένου ότι αυτή η πρακτική είναι πιθανό να παραπλανήσει τους καταναλωτές.
<P>
Εάν το σχέδιο της Επιτροπής για την ανάμειξη επιβεβαιωθεί τις επόμενες εβδομάδες από τα κράτη μέλη, εμείς, μαζί με τον συνάδελφό μου κ. Savary, ελπίζουμε πως θα επιβληθεί υποχρεωτική σήμανση, παρέχοντας τη δυνατότητα στο πραγματικό ροζέ κρασί να διακρίνεται από ένα νέο προϊόν που παράγεται με ανάμειξη, το οποίο συνεπώς δεν μπορεί να ονομάζεται ροζέ.
<SPEAKER ID="384" NAME="Véronique Mathieu  " LANGUAGE="FR">
Αντιμέτωπη με την οργισμένη αντίδραση των Ευρωπαίων οινοπαραγωγών, η Ευρωπαϊκή Επιτροπή αποφάσισε να αναβάλλει μέχρις τις 19 Ιουνίου την βιαστική της απόφαση να εγκρίνει την παραγωγή ροζέ οίνου με την ανάμειξη ερυθρού και λευκού οίνου.
<P>
Για όλα τα παραπάνω, αυτή η αναβολή δεν μπορεί να θεωρηθεί με κανέναν τρόπο ικανοποιητική. Όπως ούτε και η απόφαση να προταθεί μια διάκριση μεταξύ "παραδοσιακού ροζέ" και "σύμμεικτου ροζέ" στην ετικέτα των εμπορεύσιμων προϊόντων, η οποία δεν συμβάλλει ικανοποιητικά στην αντιμετώπιση του αθέμιτου ανταγωνισμού που θα αντιμετωπίσουν οι παραγωγοί εφόσον ληφθεί αυτή η απόφαση.
<P>
Ενώ για πάρα πολλά χρόνια οι οινοπαραγωγοί της Ευρωπαϊκής Ένωσης κάνουν σημαντικές προσπάθειες και επενδύσεις για να παράγουν ροζέ οίνο υψηλής ποιότητας, η απόφαση της Επιτροπής θα αναιρέσει όλη αυτήν την τεράστια προσπάθεια, η οποία παρόλα αυτά είχε πολύ θετικό αποτέλεσμα στην οικονομία και την περιφερειακή ανάπτυξη των περιοχών μας.
<P>
" ερώτηση που θέσαμε οι συνάδελφοί μου Βουλευτές και εγώ στην Επιτροπή σήμερα, την καλεί να αποσαφηνίσει τις προθέσεις της και να διασφαλίσει ότι η απόφαση που θα λάβει θα βασίζεται σε πλήρεις διαβουλεύσεις με τους Ευρωπαίους παραγωγούς ροζέ κρασιού.
<SPEAKER ID="989" NAME="Vincent Peillon  " LANGUAGE="FR">
Κυρία Επίτροπε,
<P>
δεν θα σας κρύψω την βαθιά μου δυσαρέσκεια για τις απόπειρές σας να δικαιολογήσετε την ανάμειξη "ροζέ" οίνου.
<P>
Δεν δώσατε καμία απάντηση στους οινοπαραγωγούς με τις οποίους είχα την ευκαιρία να συνομιλήσουμε επί μακρόν στην Provence και οι οποίοι εξαρτώνται από την ποιότητα των προϊόντών τους. Βλέπουν με τρόμο 30 χρόνια προσπαθειών να εδραιώσουν μια υπόληψη για το ροζέ - προσπαθειών που εστέφθησαν από πραγματική εμπορική επιτυχία - να καταστρέφονται εντελώς σήμερα.
<P>
Δεν δώσατε καμία απάντηση σε όσους θεωρούν την έγκριση της ανάμειξης ως μια τεράστια αντίθεση στις οδυνηρές πολιτικές μαζικής εκρίζωσης. Δεν πρόκειται να αναδειχθούμε νικητές στον διεθνή ανταγωνισμό προσπαθώντας να μειώσουμε το κόστος σε οποιοδήποτε προηγούμενο ποσό. Αντίθετα, αυτό θα το επιτύχουμε βελτιώνοντας περαιτέρω την υπόληψη των κρασιών μας.
<P>
Δεν δώσατε καμία απάντηση σε όσους σας λένε ότι η σήμανση στην ετικέτα δεν επαρκεί, δεδομένου ότι δεν θα έχει καμία επίδραση στα μπουκάλια που θα αναφέρουν "ροζέ από ανάμειξη".
<P>
Αναβάλλοντας την απόφαση της έγκρισης για μετά τις εκλογές της 7ης Ιουνίου, παίζετε τελικά το χαρτί του Ευρωσκεπτικισμού.
<P>
Για αυτό σας ζητάω σοβαρά να αποσύρετε αυτό το επιβλαβές προσχέδιο, το οποίο απειλεί εξίσου μια οικονομία και μια παράδοση.
<SPEAKER ID="385" NAME="Dominique Vlasto  " LANGUAGE="FR">
Με το πρόσχημα της αναθεώρησης εγκεκριμένων οινολογικών πρακτικών, η Ευρωπαϊκή Επιτροπή μπορεί να είναι έτοιμη να εγκρίνει την ανάμειξη ερυθρού και λευκού οίνου με την ονομασία "ροζέ" οίνος.
<P>
Αμφισβητώ την ονομασία του μείγματος διαφορετικών οίνων ως "ροζέ" οίνου. Δεν είναι μόνο το όνομα ενός οίνου που του δίνει το όνομά του: είναι η ποικιλία του σταφυλιού, το έδαφος και η εμπειρία του οινοπαραγωγού που δημιουργούν έναν οίνο και όχι το τελικό χρώμα του ενός ή του άλλου υγρού.
<P>
Για να παραχθεί ένα σύμμεικτο ροζέ, η βάση - πάνω από το 95% - πρέπει να είναι λευκός οίνος, ο οποίος χρωματίζεται με ερυθρό οίνο. Γεγονός είναι ότι ο ροζέ οίνος παράγεται από τη ζύμωση κόκκινων κυρίως σταφυλιών ή μούστου. Συνεπώς, εγκρίνοντας την ανάμειξη οίνων, η Ευρωπαϊκή Επιτροπή θα ενέκρινε την κατάφορη απομίμηση του ροζέ οίνου: αυτό θα σήμαινε παραπλάνηση του καταναλωτή.
<P>
Εκτός της προσβολής των οινοπαραγωγών που ακολουθούν μια πολιτική ποιότητας ειδικότερα στην Provence, θα ήταν απαράδεκτο να νομιμοποιηθεί ένα υποπροϊόν που προέρχεται από την ανάμειξη ολοκληρωμένων προϊόντων και να επιτραπούν παραπλανητικές αναφορές στο ροζέ χρώμα.
<P>
Εάν δεν βρεθεί κάποια άλλη λύση, οι ετικέτες αυτών των ποτών θα πρέπει να απαιτηθεί τουλάχιστον να αντικατοπτρίζουν το πραγματικό τους περιεχόμενο: "οίνος εξ αναμίξεως" ή "μείγμα οίνων".

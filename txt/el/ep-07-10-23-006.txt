<CHAPTER ID="006">
Η συμβολή της φορολογικής πολιτικής στη στρατηγική της Λισαβόνας (συζήτηση)
<SPEAKER ID="013" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Sahra Wagenknecht, εξ ονόματος της Επιτροπής Οικονομικών και Νομισματικών Θεμάτων, σχετικά με τη συμβολή της φορολογικής πολιτικής στη στρατηγική της Λισαβόνας.
<SPEAKER ID="014" NAME="Sahra Wagenknecht  " AFFILIATION="GUE/NGL">
εισηγήτρια. - (DE) Κύριε Πρόεδρε, κυρίες και κύριοι, το ερώτημα εάν η φορολογική πολιτική των κρατών μελών συμβάλλει πραγματικά στην προώθηση της μεγέθυνσης, της απασχόλησης και της καινοτομίας μπορεί αυτή την περίοδο να απαντηθεί, δυστυχώς, μονολεκτικά: όχι! " μεγέθυνση, απλούστατα, δεν προωθείται με το να αφήνουμε να ακολουθούν ελεύθερη πτώση οι συντελεστές φορολογίας άκρως κερδοφόρων επιχειρηματικών ομίλων στο πλαίσιο ενός πανευρωπαϊκού αγώνα υπέρ του ντάμπινγκ, απαιτώντας παράλληλα μετρητά με ολοένα και μεγαλύτερη ένταση από τους μέσους μισθωτούς, τους ανέργους και τους συνταξιούχους με την ιδιότητά τους ως καταναλωτών.
<P>
" μεγέθυνση δεν προωθείται με την υπαγωγή του εισοδήματος από την απασχόληση σε συντελεστές φορολογίας πολλαπλάσιους αυτών που εφαρμόζονται για τα εισοδήματα από στοιχεία ενεργητικού, καθιστώντας έτσι ολοένα και μεγαλύτερο το μεταξύ τους χάσμα. " απασχόληση δεν προωθείται όταν οι μικρές επιχειρήσεις που πραγματοποιούν επενδύσεις φορολογούνται δυσανάλογα περισσότερο από εκείνες που επιδίδονται σε κερδοσκοπικά παιχνίδια με μετοχές, ομόλογα και χρηματοπιστωτικά παράγωγα. " καινοτομία σίγουρα δεν προωθείται όσο πολυεθνικές με τεράστιους δημόσιους ισολογισμούς είναι σε θέση να διοχετεύουν το μεγαλύτερο μέρος των πόρων για την έρευνα και ανάπτυξη στους λογαριασμούς τους, ενώ οι επιχειρήσεις για τις οποίες προορίζονται πραγματικά αυτού του είδους οι ενισχύσεις μένουν αβοήθητες.
<P>
Εν συντομία: οι κοινωνικά ισορροπημένες προοπτικές και πρότυπα ανάπτυξης είναι βέβαιο ότι δεν προωθούνται στην ΕΕ· κατ' ουσίαν μάλιστα παρεμποδίζονται, καθώς όσοι κολυμπούν στο χρήμα απολαμβάνουν όλο και περισσότερες φοροαπαλλαγές και παχαίνουν όλο και περισσότερο, ενώ όσοι διαθέτουν ήδη λίγα πρέπει να βάζουν όλο και πιο βαθιά το χέρι στην τσέπη. Αυτό το είδος φορολογικής πολιτικής είναι ολέθριο από την άποψη της οικονομικής πολιτικής, αντιπαραγωγικό από την άποψη της αναπτυξιακής πολιτικής και καταστροφικό από την άποψη της κοινωνικής πολιτικής.
<P>
Γνωρίζω ότι η δομή των εθνικών φορολογικών συστημάτων εξακολουθεί, φυσικά, να υπόκειται τυπικά στην κυριαρχία των κρατών μελών, η πραγματικότητα όμως είναι κάπως διαφορετική. " έλλειψη συντονισμού σε επίπεδο ΕΕ σημαίνει στην πράξη -ακόμη και στον τομέα της άμεσης φορολογίας- ότι τα εθνικά φορολογικά συστήματα, σε ολοένα και μεγαλύτερο βαθμό, δεν σχεδιάζονται πλέον καθόλου με βάση την πολιτική, αλλά διαμορφώνονται και κατευθύνονται από το ψυχρό σύστημα του φορολογικού ανταγωνισμού. Το σύστημα αυτό μπορεί να περιλαμβάνει έναν απλό κοινό παρονομαστή: όσο μεγαλύτερη είναι η κινητικότητα ενός παράγοντα, τόσο μεγαλύτερη είναι η δυνατότητά του να λειτουργεί εκβιαστικά έναντι των εθνικών φορολογικών αρχών και να επιβάλλει ο ίδιος ακόμη πιο σαρωτικές φοροαπαλλαγές.
<P>
Προκειμένου να μην απισχνανθούν τα δημόσια έσοδα και να εξαντληθούν τελείως από αυτή τη διαδικασία, οι τομείς που δεν έχουν τη δυνατότητα να αποφύγουν τη φορολογία, ή έχουν ελάχιστες τέτοιες δυνατότητες, πρέπει να φορολογηθούν ακόμη περισσότερο, ως οιονεί αντιστάθμισμα. Οι φόροι επομένως μετατοπίζονται - από τα εταιρικά κέρδη στο ατομικό εισόδημα, καθώς και από τα έσοδα από επενδύσεις στα έσοδα από εργασία, που χαρακτηρίζονται από μικρότερη κινητικότητα, και επιπλέον από τους υψηλόμισθους στους χαμηλόμισθους εργαζόμενους, οι οποίοι διαθέτουν επίσης μικρότερη κινητικότητα, και γενικώς από τα εισοδήματα και τα στοιχεία ενεργητικού στην κατανάλωση. Το γεγονός ότι βρίσκεται σε εξέλιξη μια τέτοια διαδικασία -και μάλιστα επί σειρά ετών και δεκαετιών- μπορεί να καταδειχθεί με μεγάλη σαφήνεια από τα στοιχεία όσον αφορά τις φορολογικές εισπράξεις και τα επίπεδα φορολογίας στην ΕΕ. Την τελευταία δεκαετία έχουν μειωθεί σε ποσοστό άνω του 10% όχι μόνον οι νόμιμοι φορολογικοί συντελεστές αλλά και τα πραγματικά επίπεδα φορολογίας των εταιρικών κερδών στην ΕΕ. Αυτό επιβεβαιώνεται από όλες τις σχετικές μελέτες που έχουν διεξαχθεί.
<P>
Τα υψηλότερα ποσοστά φορολογίας έχουν μειωθεί σχεδόν στο σύνολο των κρατών μελών της ΕΕ. Σε όλο και περισσότερα κράτη μέλη δίνεται πολύ μεγαλύτερη προτεραιότητα στα εισοδήματα από ιδιωτικές επενδύσεις παρά στα εισοδήματα από την απασχόληση, λόγω της μετάβασης σε συστήματα διπλής φορολόγησης. Οι ειδικοί φόροι κατανάλωσης αυξάνονται διαρκώς - αφενός λόγω της "οικολογικής φορολογίας", η οποία πολύ συχνά δεν έχει κανέναν αντίκτυπο στο περιβάλλον, ακόμη και ελλείψει εναλλακτικών λύσεων, αλλά στην πράξη καταληστεύει τους προϋπολογισμούς, και αφετέρου διότι οι φόροι προστιθεμένης αξίας αυξάνονται συνεχώς και σε όλο και περισσότερες χώρες πλησιάζουν το μέγιστο όριο της συμφωνηθείσας διακύμανσης.
<P>
" εξέλιξη αυτή δεν είναι τυχαία. Είναι άμεση συνέπεια του ανεξέλεγκτου φορολογικού ανταγωνισμού σε μια ομοιόμορφη εσωτερική αγορά. Έπρεπε ήδη να μας κάνει να αντιληφθούμε ότι η ανοδική τάση της εταιρικής φορολογίας εντός της ΕΕ επισκιάζει σε γενικές γραμμές την αντίστοιχη τάση στο σύνολο του ΟΟΣΑ. Αυτό σημαίνει ότι τα επίπεδα φορολογίας εδώ έχουν σαφώς μειωθεί περισσότερο από ό,τι στον ΟΟΣΑ ως σύνολο.
<P>
Αυτό καταδεικνύει επίσης με σαφήνεια ότι οι πολλαπλές πιέσεις που ασκεί η παγκοσμιοποίηση, για τις οποίες με τόση προθυμία εκφράζονται παράπονα, δεν ισχύουν εν προκειμένω, αλλά ότι υπάρχουν εσωτερικές πιέσεις οι οποίες δημιουργήθηκαν εντός της ΕΕ και επομένως πιέσεις οι οποίες θα μπορούσαν πολύ εύκολα να υπερνικηθούν διακριτικά εάν υπήρχε όντως τέτοια επιθυμία. Πολύ σωστά, η αρχική έκθεσή μου περιελάμβανε έκκληση όχι μόνο για μια κοινή ενοποιημένη φορολογική βάση για τις εταιρείες, η οποία, φυσικά, υποστηρίζεται στην παρούσα έκθεση, αλλά και για θέσπιση ελάχιστου φορολογικού συντελεστή επί των εταιρικών κερδών σε επίπεδο ΕΕ, τον οποίο καμία χώρα δεν πρέπει εφεξής να υπερβαίνει. Μόνον ελάχιστοι φορολογικοί συντελεστές αυτού του είδους προσφέρουν πραγματικά τη δυνατότητα ανάσχεσης, κάποια στιγμή, της ανοδικής τάσης της εταιρικής φορολογίας.
<P>
" έκθεσή μου περιελάμβανε έκκληση για μεγαλύτερη φορολογία, σε επίπεδο ΕΕ, των στοιχείων ενεργητικού και των χρηματοοικονομικών συναλλαγών, έκκληση για ρητή μείωση των επιβαρύνσεων στα εισοδήματα από την εργασία στα χαμηλότερα και μεσαία οικονομικά στρώματα και, τέλος, έκκληση για αντιστροφή της ολέθριας τάσης μετατόπισης της άμεσης φορολογίας σε όλο και μεγαλύτερο βαθμό στην έμμεση φορολογία και επαναφορά της αντίστροφης τάσης.
<P>
Δυστυχώς, μετά την ψηφοφορία στην Επιτροπή Οικονομικών και Νομισματικών Θεμάτων μόνο ένα μικρό μέρος αυτών των εκκλήσεων έχει διατηρηθεί. Αντ' αυτού, η έκθεσή μου επιδίδεται σε ασυγκράτητο έπαινο του φορολογικού ανταγωνισμού, αγνοώντας πλήρως τις ολέθριες συνέπειες αυτού του δήθεν υγιούς φορολογικού ανταγωνισμού για τα δημοσιονομικά έσοδα στην ΕΕ και επομένως για την κατάσταση στην οποία βρίσκονται εκατομμύρια Ευρωπαίοι. Οι αλλαγές προς αυτή την κατεύθυνση που επήλθαν στο κείμενο της έκθεσης καταδεικνύουν, δυστυχώς, με μεγάλη σαφήνεια για ποια συμφέροντα μεριμνά στην πραγματικότητα η πλειοψηφία των μελών της Επιτροπής Οικονομικών και Νομισματικών Θεμάτων, και κυρίως των βουλευτών της Ομάδας της Συμμαχίας Φιλελευθέρων και Δημοκρατών για την Ευρώπη και της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, διότι είναι προφανές ποιος ωφελείται από τα φορολογικά καθεστώτα που επικρατούν στην ΕΕ.
<P>
Τώρα καταθέτουμε και πάλι τα σημαντικότερα αιτήματά μας ως τροπολογίες στην Ολομέλεια. Εάν δεν εξασφαλιστεί και εδώ η υποστήριξή τους από την πλειοψηφία, η Ομάδα μου θα καταψηφίσει την έκθεση. Μια διαφορετική φορολογική πολιτική στην ΕΕ που να ελαχιστοποιεί τις κοινωνικές αντιθέσεις αντί να τις ενισχύσει διαρκώς -όπως η τρέχουσα φορολογική πολιτική- είναι όντως δυνατή και επειγόντως αναγκαία. Αυτό, όμως, θα σήμαινε ότι η κυρίαρχη πολιτική της Ευρωπαϊκής Επιτροπής καθώς και των επιμέρους κρατών μελών μεριμνά πραγματικά για τα συμφέροντα της πλειονότητας των Ευρωπαίων σύμφωνα με την κατευθυντήρια αρχή τους, αντί να λειτουργούν -όπως κάνουν μέχρι σήμερα- ως εκτελεστικά όργανα στην υπηρεσία των συμφερόντων μιας κοινωνικής ελίτ. Αυτό θα οδηγήσει απλούστατα σε ακόμα εντονότερη κοινοβουλευτική και εξωκοινοβουλευτική πίεση.
<P>
Θα συνεχίσουμε να αγωνιζόμαστε κατά αυτής ακριβώς της πίεσης, έτσι ώστε εν τέλει η απερίγραπτη ρητορική κοινωνικά ανυπόφορων σχέσεων -η οποία χαρακτηρίζει τις περισσότερες εκθέσεις και που επίσης τώρα χαρακτηρίζει αυτή την έκθεση σχετικά με τη φορολογία- να μην είναι πλέον σε θέση να εξασφαλίζει την πλειοψηφία ούτε και σε τούτο το Κοινοβούλιο.
<SPEAKER ID="015" NAME="László Kovács">
μέλος της Επιτροπής. - (EN) Κύριε Πρόεδρε, χαίρομαι πραγματικά που έχω την ευκαιρία να συζητήσω μαζί σας τη συμβολή της φορολογικής πολιτικής στη στρατηγική της Λισαβόνας.
<P>
Μείζων προτεραιότητα της Ευρωπαϊκής Ένωσης αποτελεί η βελτίωση της ανταγωνιστικότητας παράλληλα με τη διαφύλαξη του κοινωνικού της μοντέλου. " φορολογική πολιτική μπορεί να διαδραματίσει σημαντικό ρόλο στην επίτευξη των στόχων της ανάπτυξης και της απασχόλησης. Χαιρετίζω το βασικό μήνυμα της έκθεσής σας, που είναι μήνυμα στήριξης των πρωτοβουλιών της Επιτροπής στον τομέα της φορολογίας. Ειδικότερα, ενθαρρύνεται η εντατικοποίηση των προσπαθειών όσον αφορά την κοινή ενοποιημένη φορολογική βάση για τις δραστηριότητες των εταιρειών (ΚΕΦΒΔΕ), την πρόταση σχετικά με το πιλοτικό πρόγραμμα για το καθεστώς φορολόγησης βάσει των κανόνων του κράτους εγκατάστασης, τη στρατηγική που διασφαλίζει τον καλύτερο συντονισμό των φορολογικών συστημάτων των κρατών μελών ιδίως στο πεδίο του φόρου κατά την έξοδο από μια χώρα και της διασυνοριακής ελάφρυνσης λόγω ζημίας, το έργο που επιτελεί το κοινό φόρουμ για τη διαμόρφωση των τιμών μεταβίβασης, τη στρατηγική για την καταπολέμηση της φορολογικής απάτης, τη δέσμη για τον ΦΠΑ, τους μειωμένους συντελεστές ΦΠΑ για τις υπηρεσίες έντασης εργασίας και την περιβαλλοντική φορολογία.
<P>
Όλα αυτά τα θέματα είναι εξαιρετικά σημαντικά. Αποτελούν τον πυρήνα της προσέγγισης της Επιτροπής ως προς τη φορολογική πολιτική και πολλά από αυτά έχουν συζητηθεί σε αρκετές επιτροπές του Ευρωπαϊκού Κοινοβουλίου. Είναι σαφές ότι οι ευρωπαϊκές εταιρείες αξίζουν ένα σύστημα φορολόγησης προσαρμοσμένο στον βαθμό της πραγματικής και δυνητικής οικονομικής ολοκλήρωσής τους στην κλίμακα των διασυνοριακών δραστηριοτήτων στην Ευρώπη. Είναι επίσης σημαντικό να βρεθεί λύση για άλλα άμεσα φορολογικά εμπόδια μέσω συντονισμού και όχι μόνο μέσω δαπανηρών δικαστικών αγώνων.
<P>
Υπάρχει ένας μόνος τομέας στον οποίο δεν μπορώ να συμφωνήσω μαζί σας. Αφορά την παράγραφο 17 της έκθεσης Wagenknecht, με την παρούσα της μορφή, στην οποία ζητείται η κατάργηση των ελάχιστων φορολογικών συντελεστών για τους ειδικούς φόρους κατανάλωσης και η αντικατάσταση της κείμενης κοινοτικής νομοθεσίας σε αυτόν τον τομέα από έναν κώδικα συμπεριφοράς. Συζητήσαμε αυτά τα στοιχεία στο παρόν Σώμα όταν εξετάζαμε την πρόταση για τη φορολόγηση του οινοπνεύματος και, με όλο τον δέοντα σεβασμό, πρέπει να πω ότι η Επιτροπή δεν έχει αλλάξει άποψη.
<P>
" κοινοτική νομοθεσία για τους ειδικούς φόρους κατανάλωσης εν γένει μπορεί να διαδραματίσει σημαντικό ρόλο όσον αφορά τη μείωση των στρεβλώσεων στην εσωτερική αγορά, την προστασία της δημόσιας υγείας και τη στροφή των καταναλωτικών προτύπων προς συμπεριφορές που συνάδουν περισσότερο με την περιβαλλοντική αειφορία. " Επιτροπή πιστεύει σθεναρά ότι οι ελάχιστοι συντελεστές είναι απαραίτητοι για την ομαλή λειτουργία της εσωτερικής αγοράς καθώς παρέχουν ένα δίκτυ ασφαλείας για τα κράτη μέλη το οποίο εξασφαλίζει ότι όλα τα κράτη μέλη θα εφαρμόζουν πραγματικά ειδικούς φόρους κατανάλωσης και ότι τα επίπεδά τους θα είναι σημαντικά. Ελπίζω ότι η κατατεθείσα τροπολογία που αποσκοπεί στην τροποποίηση της παραγράφου 17 θα εγκριθεί από την πλειοψηφία των βουλευτών.
<P>
Θα ήθελα να ολοκληρώσω με τρία μηνύματα. Πρώτον, γνωρίζετε όλοι ότι οι υπηρεσίες μου εργάζονται πολύ σκληρά για να υποβάλουν μια νομοθετική πρόταση σχετικά με την ΚΕΦΒΔΕ, την οποία σκοπεύω να σας παρουσιάσω μετά τις θερινές διακοπές το 2008. Δεύτερον, στο πεδίο του ΦΠΑ, η Επιτροπή υποστηρίζει πλήρως την πορτογαλική Προεδρία στις προσπάθειές της να επιτύχει συμφωνία σχετικά με τη δέσμη για τον ΦΠΑ πριν από το τέλος του έτους. Μπορούμε επίσης να εργαστούμε για να εξασφαλίσουμε την έγκριση της πρότασης για την παράταση ορισμένων παρεκκλίσεων στα νέα κράτη μέλη σχετικά με μειωμένους συντελεστές ΦΠΑ. Επιπλέον, θα συνεχίσουμε τις εντατικές προσπάθειές μας για την καταπολέμηση της απάτης στον τομέα του ΦΠΑ και θα παρουσιάσουμε σύντομα μια πρόταση σχετικά με την αντιμετώπιση των χρηματοπιστωτικών υπηρεσιών ως προς τον ΦΠΑ, η οποία θα παράσχει στον τομέα περισσότερη νομική ασφάλεια και εκσυγχρονισμένους κανόνες. Τρίτον, παραμένουμε προσηλωμένοι σε ένα σύστημα ελάχιστων συντελεστών στους ειδικούς φόρους κατανάλωσης προκειμένου να μειωθούν οι στρεβλώσεις και να προαχθεί ο δίκαιος ανταγωνισμός στην εσωτερική αγορά για να συμβάλουμε στην προστασία της δημόσιας υγείας και του περιβάλλοντος.
<SPEAKER ID="016" NAME="Piia-Noora Kauppi">
εξ ονόματος της Ομάδας PPE-DE. - (EN) Κύριε Πρόεδρε, σε αυτό το Σώμα ορισμένες φορές δεν μπορούμε πραγματικά να διακρίνουμε τις πολιτικές διαφορές μεταξύ των Ομάδων, αλλά, στο συγκεκριμένο θέμα, η διαφορά είναι πολύ ορατή, καθώς δεν θα μπορούσα να διαφωνώ περισσότερο με την εισηγήτρια σε ορισμένα από τα σημεία που μόλις ανέφερε. Σέβομαι το έργο της για την εκπόνηση αυτής της έκθεσης, όμως σε αυτό το θέμα έχω τελείως διαφορετικές απόψεις σχετικά με το τι πρέπει να κάνει η Επιτροπή.
<P>
Καταρχάς, η έκθεση αυτή αφορά τη στρατηγική της Λισαβόνας και το τι πρέπει να κάνουμε για να αποκαταστήσουμε την παγκόσμια ανταγωνιστικότητα της Ευρώπης. Αυτός είναι πραγματικά ο μόνος τρόπος για να εγγυηθούμε την ευημερία της Ευρώπης και την ευημερία των πολιτών μας. Χωρίς φορολογία, αυτό είναι αδύνατο. " φορολογία μπορεί να διαδραματίσει κρίσιμο ρόλο από αυτή την άποψη, δημιουργώντας συνθήκες ανταγωνιστικότητας στην Ευρώπη.
<P>
Πρέπει να θυμόμαστε ότι τα συνολικά επίπεδα φορολόγησης στην Ευρώπη εξακολουθούν να είναι υψηλότερα από τον μέσο όρο του ΟΟΣΑ. Προκειμένου να επιτευχθεί χαμηλότερο επίπεδο φορολόγησης στην Ευρώπη, πρέπει να δημιουργήσουμε ένα περιβάλλον που θα προάγει τις επενδύσεις. Χρειαζόμαστε περισσότερες επενδύσεις, περισσότερη ανάπτυξη και περισσότερες ακμάζουσες επιχειρήσεις στην Ευρώπη.
<P>
Ο υγιής φορολογικός ανταγωνισμός έχει ευεργετικό ρόλο από αυτή την άποψη. Πρόκειται για έναν οικονομικό, βασιζόμενο στην αγορά μηχανισμό ελέγχου κατά των ανεξέλεγκτων πολιτικών αποφάσεων. Αν έχουμε εποικοδομητικό φορολογικό ανταγωνισμό στην Ευρώπη, οι κυβερνήσεις δεν θα μπορούν να θέσουν εμπόδια στην πορεία της ενιαίας αγοράς. Αυτό θέλουμε: μια αληθινή ενιαία αγορά χωρίς εμπόδια που δημιουργούνται μέσω της φορολογίας. Από την άλλη πλευρά, δεν υπάρχει καμία απόδειξη ότι ο εποικοδομητικός φορολογικός ανταγωνισμός θα διέβρωνε τις φορολογικές βάσεις. Τα συνολικά φορολογικά έσοδα έχουν παραμείνει αξιοσημείωτα σταθερά, χάρη στην αυξημένη οικονομική δραστηριότητα.
<P>
Ωστόσο, η ύπαρξη 27 διαφορετικών φορολογικών καθεστώτων δημιουργεί προβλήματα, ιδίως για τις ευρωπαϊκές ΜΜΕ, οι οποίες διαδραματίζουν τόσο σημαντικό ρόλο σε αυτή την οικονομική μεγέθυνση. Σύμφωνα με μια έρευνα του 2004 για την κοινοτική φορολογία, το κόστος της συμμόρφωσης για τις μικρές ΜΜΕ ισοδυναμεί περίπου με το 2,6% των πωλήσεών τους και το 31% των φόρων που καταβάλλουν. Επομένως, το ένα τρίτο των συνολικών φόρων διατίθεται για τη συμμόρφωση. Το υψηλό αναλογικά ποσό της φορολογικής συμμόρφωσης για τις μικρές εταιρείες αποτελεί μεγάλο εμπόδιο, και γι' αυτό πρέπει να καταβάλουμε κάθε δυνατή προσπάθεια ώστε να απευθύνουμε έκκληση για διασυνοριακή ελάφρυνση λόγω ζημίας, απλοποιημένες τελωνειακές διαδικασίες, συστήματα υπηρεσίας ενιαίας εξυπηρέτησης για τον ΦΠΑ, πιλοτικά προγράμματα για το καθεστώς φορολόγησης βάσει των κανόνων του κράτους εγκατάστασης και ούτω καθεξής. Υποστηρίζουμε όλα όσα έχει κάνει η Επιτροπή προς αυτή την κατεύθυνση.
<P>
Τέλος, η βιομηχανία επιθυμεί ένα αξιόπιστο και απλό σύστημα φορολογικής διαχείρισης. Πρέπει να επιλύσουμε τα προβλήματα της διαμόρφωσης των τιμών μεταβίβασης, της αντιστάθμισης των ζημιών σε πανευρωπαϊκό επίπεδο και την αποφυγή της διπλής φορολόγησης και να μειώσουμε τα κόστη συμμόρφωσής μας. Χαιρετίζουμε την πρόταση για την κοινή ενοποιημένη φορολογική βάση για τις δραστηριότητες των εταιρειών (ΚΕΦΒΔΕ) και το γεγονός ότι η Επιτροπή παραμένει αμετακίνητη και μας υποβάλλει κανονικά την πρόταση για την ΚΕΦΒΔΕ, διότι η ελάφρυνση λόγω ζημίας δεν είναι παρά κάτι προσωρινό. Εν τέλει, χρειαζόμαστε μια ενοποιημένη φορολογική βάση για τις δραστηριότητες των εταιρειών.
<SPEAKER ID="017" NAME="Κατερίνα Μπατζελή">
εξ ονόματος της ομάδας PSE. - Κύριε Πρόεδρε, κύριε Επίτροπε, η έκθεση πρωτοβουλίας της κ. Wagenknecht, η οποία είχε την πολιτική τόλμη να αναδείξει στο σχέδιο έκθεσής της την αναδιανεμητική και κοινωνική διάσταση της φορολογικής πολιτικής, έρχεται να καταδείξει έναν από τους σημαντικότερους λόγους που αποδεικνύουν ότι η συζήτηση περί φορολογικής πολιτικής, είναι δυνατόν να ανοίξει σε επίπεδο Ευρώπης.
<P>
" δέσμευση για την εκπλήρωση των στόχων της Λισαβόνας, οι κανόνες του Συμφώνου Σταθερότητας και Ανάπτυξης, η υποχρέωση διαχείρισης και αναδιανομής των φορολογικών εσόδων, κατά τρόπο που να ανταποκρίνονται στην εκπλήρωση των στόχων της συνοχής αλλά και της απασχόλησης και της ολοκλήρωσης της εσωτερικής αγοράς, καταδεικνύουν ένα πολιτικό ζητούμενο: ότι οι φορολογικές πολιτικές των κρατών μελών δεν μπορούν πλέον να στηρίζονται αποκλειστικά και μόνο σε εθνικά κριτήρια, αλλά καθίσταται αναγκαίος ο φορολογικός διάλογος για μια περαιτέρω προώθηση του φορολογικού συντονισμού σε ευρωπαϊκό επίπεδο.
<P>
Στο πλαίσιο λοιπόν ενός τέτοιου διαλόγου, όπου μεταξύ των σκιωδών εισηγητών όλων των πολιτικών ομάδων παρατηρήθηκε μια σημαντική συνεργασία, επικεντρωθήκαμε στα εξής βασικά σημεία: πρώτον, στο ζήτημα του φορολογικού ανταγωνισμού. " καταδίκη εξ αρχής του φορολογικού ανταγωνισμού και συνεπώς των πολιτικών ορισμένων κρατών μελών, δεν θεωρούμε ότι πρέπει να αποτελεί το ζητούμενο. Δεδομένης της έλλειψης κοινών κανόνων σε θέματα φορολογικής πολιτικής, η ύπαρξη φορολογικού ανταγωνισμού με μια προσφορά και αντιπροσφορά χαμηλών φορολογικών συντελεστών, δημιουργεί προβλήματα. Όμως, όπως ισχύει και για τους υπόλοιπους τομείς της εσωτερικής αγοράς, ο φορολογικός ανταγωνισμός μπορεί να εξασφαλίσει την ανταγωνιστικότητα και τη βελτίωση της παραγωγικότητας των εθνικών οικονομιών, αλλά και της ευρωπαϊκής οικονομίας, όταν οριοθετείται από τους απαραίτητους εκείνους κανόνες που αποτρέπουν την ανάπτυξη επιβλαβούς ανταγωνισμού.
<P>
Δεύτερον, στη σχέση μεταξύ άμεσης και έμμεσης φορολογίας: παρατηρείται μια τάση τελευταία, τα κράτη μέλη να αυξάνουν την έμμεση φορολογία για να καλύψουν τις περισσότερες φορές τα δημοσιονομικά τους ελλείμματα. Όμως, έτσι επιβαρύνονται οι καταναλωτές και δεν ελέγχεται η αγορά.
<P>
Στην έκθεση αυτή ζητούμενο είναι να βρεθούν οι ασφαλιστικές δικλίδες που θα επιτρέπουν ένα ισοσκελισμένο συνδυασμό άμεσων και έμμεσων φόρων. Στο ζήτημα του ΦΠΑ και των ειδικών φόρων κατανάλωσης είμαστε υπέρ της επανεξέτασης του συστήματος, αλλά χωρίς αυτό να σημαίνει ότι αντικαθίσταται από ένα κώδικα συμπεριφοράς που δεν είναι δεσμευτικός για όλα τα κράτη μέλη.
<P>
Κύριε Επίτροπε, γνωρίζουμε τις προσπάθειες της Επιτροπής και τα προβλήματα στο ΕΚΟΦΙΝ, όμως, πάνω απ' όλα ως Ευρωπαϊκό Κοινοβούλιο θα πρέπει να έχουμε μια στενή συνεργασία με τα εθνικά κοινοβούλια για να συζητήσουμε τη μεγάλη αυτή δημοσιονομική πολιτική.
<SPEAKER ID="018" NAME="Margarita Starkevičiūtė">
εξ ονόματος της Ομάδας ALDE. - (LT) Θέλω και εγώ να τονίσω τη σημασία αυτής της έκθεσης ως της στρατηγικής γραμμής που πρέπει να ακολουθήσουμε κατά τη μεταρρύθμιση των οικονομιών της Ευρωπαϊκής Ένωσης. Δυστυχώς, οι αντιπρόσωποι της Πορτογαλίας δεν είναι μαζί μας σήμερα, καθώς συζητούμε το πολύ σημαντικό αυτό θέμα.
<P>
Ποια είναι τα κύρια σημεία της έκθεσής μας; Το κεντρικό στοιχείο είναι ότι, ενόψει των αλλαγών που παρατηρούνται στο οικονομικό περιβάλλον, πρέπει να αναδιαρθρώσουμε όχι μόνο τις παραγωγικές μονάδες και τις επιχειρήσεις μας, αλλά και τα μέσα της δημοσιονομικής πολιτικής μας. Όταν αναφερόμαστε στη στρατηγική της Λισαβόνας, μιλάμε συνήθως για την πολιτική δαπανών· πολύ σπάνια εξετάζουμε τη φορολογική πολιτική. Χωρίς την οφειλόμενη προσοχή στη φορολογική πολιτική δεν θα ήμαστε σε θέση να επιτύχουμε τους στόχους της Λισαβόνας.
<P>
Ποια ζητήματα πρόκειται να εξεταστούν; Καταρχάς, είναι απαραίτητο να εξεταστούν οι τρόποι κατανομής των φορολογικών επιβαρύνσεων μεταξύ παραγωγού και καταναλωτή. Επιπλέον, δεν μπορούμε να αγνοήσουμε το γεγονός ότι υπάρχει μια ακόμη ομάδα ανθρώπων - εκείνων που ζουν με εισοδήματα κεφαλαίου. Πρόκειται, με άλλα λόγια, για τα έσοδα από ιδιωτικές επενδύσεις.
<P>
Πώς κατανέμουμε τις φορολογικές επιβαρύνσεις; Αυτή είναι μια από τις προκλήσεις που δημιουργεί το νέο οικονομικό περιβάλλον. Ένα άλλο πολύ σημαντικό ερώτημα είναι το εξής: πώς θα ενθαρρύνουμε τις διαρθρωτικές μεταρρυθμίσεις; Οι διαρθρωτικές μεταρρυθμίσεις δεν μπορούν να εφαρμοστούν χωρίς τη δημιουργία νέων επιχειρήσεων, δεδομένου ότι οι εργαζόμενοι δεν μπορούν να εγκαταλείψουν τις υφιστάμενες θέσεις εργασίας τους για νέα εργασιακά περιβάλλοντα, κάτι που ενδέχεται να προκαλέσει κοινωνική δυσαρέσκεια. Νέες επιχειρήσεις μπορούν να δημιουργηθούν μόνο μέσω ευνοϊκών συνθηκών φορολογίας. Αυτό είναι ένα από τα κύρια σημεία του εγγράφου μας.
<P>
Το ζήτημα που πρέπει να εξεταστεί είναι το ακόλουθο: τι επίπεδο συντονισμού της φορολογικής πολιτικής απαιτείται μεταξύ των κρατών μελών; Τασσόμαστε υπέρ των ανταγωνιστικών φόρων και δεν υποστηρίζουμε την ιδέα της θέσπισης ελάχιστων φορολογικών συντελεστών. Αυτό οφείλεται στο γεγονός ότι κάθε χώρα έχει τη δική της ιδιαίτερη οικονομική δομή και εθνική πολιτική δαπανών. " φορολογική πολιτική πρέπει να εναρμονίζεται με την πολιτική δαπανών, όμως τασσόμαστε σαφώς υπέρ του συντονισμού της πολιτικής όσον αφορά τη φορολογική βάση και υποστηρίζουμε την Επιτροπή ως προς το θέμα αυτό.
<SPEAKER ID="019" NAME="Heide Rühle">
εξ ονόματος της Ομάδας Verts/ALE. - (DE) Κύριε Πρόεδρε, συμφωνώ εμφαντικά με την κ. Kauppi. Οι διαφωνίες μεταξύ των πολιτικών ομάδων εδώ στο Ευρωπαϊκό Κοινοβούλιο σχετικά με το θέμα της φορολογικής πολιτικής καθίστανται ολοένα και πιο σαφείς. Πρέπει να παρακολουθήσουμε με πολύ μεγαλύτερη σοβαρότητα αυτή τη συζήτηση κατά τη διάρκεια των προσεχών μηνών. Θέλω να ευχαριστήσω την εισηγήτρια και τους σκιώδεις εισηγητές για τις σημαντικές προσπάθειες που κατέβαλαν προκειμένου να φέρουν σε αίσιο πέρας αυτή την έκθεση.
<P>
Αίσιο πέρας - αλλά όχι για εμάς. Ως πολιτική ομάδα, δεν θα μπορέσουμε να στηρίξουμε αυτή την έκθεση στην τελική μορφή της. Έχει ορισμένες ευπρόσδεκτες πτυχές, λόγου χάρη περιγράφει και απαιτεί το σημαντικό βήμα προς την κατεύθυνση μιας ενοποιημένης φορολογικής βάσης για τη φορολόγηση των εταιρειών. Αυτό είναι ένα σημαντικό πρώτο βήμα. Ωστόσο, πρέπει να συνοδεύεται από εξίσου σαφείς δηλώσεις όσον αφορά την εναρμόνιση των ελάχιστων φορολογικών συντελεστών, ειδάλλως θα οδηγήσει σε ανεξέλεγκτο φορολογικό ανταγωνισμό, ιδίως σε αυτόν τον τομέα.
<P>
Θεωρούμε επίσης ότι υπάρχουν προβλήματα όσον αφορά το άρθρο 17, στο οποίο η επιτροπή, δυστυχώς, δηλώνει ξεκάθαρα ότι τάσσεται κατά του ελάχιστου φορολογικού συντελεστή για τους ειδικούς φόρους κατανάλωσης. Αυτό συμφωνεί επίσης, δυστυχώς, με τις ψηφοφορίες των πρόσφατων εβδομάδων, γεγονός το οποίο μας προκαλεί βαθύτατη θλίψη. Εν προκειμένω υποστηρίζουμε τη θέση της Ομάδας μας. Θεωρούμε ότι πρέπει να επιτύχουμε την εναρμόνιση των ευρωπαϊκών ειδικών φόρων κατανάλωσης και ότι αυτή η εναρμόνιση πρέπει να ενισχυθεί, αν μη τι άλλο επειδή διαφορετικά θα προκληθεί ανεξέλεγκτος φορολογικός ανταγωνισμός όσον αφορά τους ειδικούς φόρους κατανάλωσης.
<P>
Θεωρούμε επίσης ότι είναι πρόβλημα το γεγονός ότι δεν λέγεται σχεδόν τίποτε για τα θέματα της αλλαγής του κλίματος και των οικολογικών φόρων. Επ' αυτού μάλιστα θέλω να καταγραφεί η διαφωνία μου με τη θέση της εισηγήτριας. Φρονώ ότι οι οικολογικοί φόροι είναι ένα σημαντικό μέσο για την αντιμετώπιση των προκλήσεων που δημιουργεί η αλλαγή του κλίματος. Πρέπει να κάνουμε πολύ περισσότερα προς αυτή την κατεύθυνση.
<P>
Φρονώ ωστόσο ότι η προσέγγιση της εστίασης, στο σημείο αυτό, στην πυρηνική ενέργεια, ή σε "καθαρές" μορφές ενέργειας, είναι εσφαλμένη. Είναι σημαντικό να επικεντρώσουμε σαφώς τις προσπάθειές μας στην εξοικονόμηση ενέργειας και στην ενεργειακή απόδοση. Αυτές είναι οι σημαντικές λύσεις. Αν εξετάσουμε τις προκλήσεις που αντιμετωπίζουμε όσον αφορά τον εκσυγχρονισμό των κτηρίων και τον τομέα των μεταφορών, φαίνεται ότι μπορούμε πραγματικά να ανταποκριθούμε στον στόχο του Κυότο ως προς την εξοικονόμηση ενέργειας εφόσον καταβάλουμε πολύ μεγαλύτερες προσπάθειες.
<P>
" φορολογική πολιτική μπορεί να συμβάλει σημαντικά στην επίτευξη μεγαλύτερης εξοικονόμησης ενέργειας και ενεργειακής απόδοσης και στην ουσιαστική αντιμετώπιση των προκλήσεων που δημιουργεί η αλλαγή του κλίματος. Δυστυχώς, η παρούσα έκθεση δεν αντικατοπτρίζει αυτή τη θέση. Όπως ανακοίνωσα ήδη, λοιπόν, δεν θα υπερψηφίσουμε αυτή την έκθεση.
<SPEAKER ID="020" NAME="Esko Seppänen">
εξ ονόματος της Ομάδας GUE/NGL. - (FI) Κύριε Πρόεδρε, κύριε Επίτροπε, η πολιτική μας ομάδα ενστερνίζεται τις απόψεις της κ. Wagenknecht σε αυτό το θέμα, ακόμα κι αν έρχονται σε σύγκρουση με τις απόψεις της πλειοψηφίας στην αρμόδια επιτροπή.
<P>
" Ευρωπαϊκή Ένωση δεν θα γίνει η ηγετική οικονομία της γνώσης και της τεχνολογίας στον κόσμο έως το 2010. Το γεγονός όμως ότι ο στόχος που έχει τεθεί στο πλαίσιο της στρατηγικής της Λισαβόνας είναι ανέφικτος δεν οφείλεται στα φορολογικά συστήματα, τα οποία μεταρρυθμίζονται συνεχώς με τρόπους που ευνοούν τις μεγάλες επιχειρήσεις. Οι μεγάλες επιχειρήσεις εκμεταλλεύονται τις τιμές μεταβίβασης και την αναζήτηση ζωνών φιλοξενίας των κεφαλαίων τους ως επιλογές που τους επιτρέπουν να αποφεύγουν τη φορολογία. Σε αυτό τις βοηθούν οι φορολογικοί παράδεισοι και τα υπεράκτια οικονομικά κέντρα που αναπτύσσουν δραστηριότητες στα κράτη μέλη της ΕΕ, αμφότερα κηλίδες στον ηθικό χάρτη της ΕΕ.
<P>
Σύμφωνα με την εισηγήτρια, η Επιτροπή στην ανακοίνωσή της δεν εξετάζει τα αποτελέσματα της φορολογίας στη διανομή του εισοδήματος. Το σύστημα ενιαίας φορολογίας που εφαρμόζουν ορισμένα κράτη μέλη ευνοεί τα μεγάλα εισοδήματα, ενώ ο προοδευτικός φόρος εισοδήματος προωθεί την κοινωνική ισότητα. " στρατηγική της Λισαβόνας δεν μπορεί να εφαρμοστεί κατά τρόπο κατάφωρα άδικο, που να υπονομεύει την οικονομική βάση της κοινωνίας πρόνοιας.
<SPEAKER ID="021" NAME="Derek Roland Clark">
εξ ονόματος της Ομάδας IND/DEM. - (EN) Κύριε Πρόεδρε, ο τίτλος της έκθεσης λέει ότι πρόκειται για μια συμβολή, αλλά μοιάζει περισσότερο με συνταγή, μια συνταγή για την εναρμόνιση ακόμη περισσότερων πτυχών της φορολογίας, και παραθέτω από διάφορα σημεία της έκθεσης: "η ύπαρξη 27 διαφορετικών φορολογικών συστημάτων" "παρεμποδίζει"· "συντονισμός των φορολογικών πολιτικών των κρατών μελών"· "καλεί τα κράτη μέλη να φροντίσουν για μια πιο δίκαιη κατανομή των φορολογικών βαρών"· "υποστηρίζει" την Επιτροπή στις προσπάθειές της "να προσανατολίσει τη φορολογική πολιτική προς... περιβαλλοντικούς στόχους"· "αύξηση των φόρων καυσίμων"· "να δημιουργήσει μια ευρωπαϊκή... βάση φορολογίας των επιχειρήσεων". Εν ολίγοις, ξαναγυρνάμε στις αποτυχημένες πολιτικές της δεκαετίας του 1970.
<P>
Εν πάση περιπτώσει, ακόμη και οι Βρετανοί δεν μπορούν να διορθώσουν την κατάσταση για το σύνολο της χώρας μας. Ο Βορράς δεν είναι ίδιος με τον Νότο, η Ουαλία και η Σκωτία είναι διαφορετικές από το νοτιοανατολικό τμήμα - και αυτό ίσχυε και κατά τη δεκαετή θητεία του Gordon Brown ως Υπουργού Οικονομικών. Ασφαλώς τον ακούσατε· θα τον ακούσατε άλλωστε στη Λισαβόνα την περασμένη εβδομάδα όταν, ως πρωθυπουργό, τον αφήσατε να διατηρήσει τις "κόκκινες γραμμές" μας, έτσι δεν είναι; Ή μήπως όχι;
<P>
Σε άλλο σημείο της έκθεσης, μιλάει για "συντονισμό σε ολόκληρη την ΕΕ" στον "τομέα των αμέσων φόρων". Στο "νωμένο Βασίλειο, νομίζαμε ότι μας είχαν υποσχεθεί ότι δεν θα γινόταν ποτέ εναρμόνιση των φόρων, ιδίως του φόρου εισοδήματος. Τώρα, αναφέρεται σε μια έκθεση. Είναι λιγάκι σαν τη μεταρρυθμιστική Συνθήκη. Ο Gordon Brown εξακολουθεί να λέει ότι δεν είναι σύνταγμα, όταν όλοι οι ηγέτες της ΕΕ λένε ότι είναι: ο Valéry Giscard d'Estaing, ο José Luis Rodriguez Zapatero, η Angela Merkel, ακόμη και ο δικός μας Πρόεδρος των Προέδρων το είπε εδώ στο Σώμα πριν από λίγο.
<P>
Επομένως, γιατί δεν υποχρεώνετε τον Gordon Brown να πει την αλήθεια στον βρετανικό λαό; Εναρμονίστε αυτό το μήνυμα! Αυτή είναι μια εναρμόνιση με την οποία θα συμφωνούσα. Αλλά δεν τολμάτε να το κάνετε αυτό στον βρετανικό λαό, γιατί όταν τους πείτε την απλή και ωμή αλήθεια, θα εκφράσουν τη δυσαρέσκειά τους εγκαταλείποντας την ΕΕ και παίρνοντας μαζί τους τα 18 δισεκατομμύρια ευρώ των χρημάτων των φορολογούμενων που δίνονται ως ετήσιες συνεισφορές στην ΕΕ. Ποιο θα είναι το τίμημα των εναρμονισμένων φόρων τότε;
<SPEAKER ID="022" NAME="Petre Popeangă">
εξ ονόματος της Ομάδας ITS. - (RO) " σημασία της επανεξέτασης της δυνητικής συμβολής της φορολογικής και τελωνειακής πολιτικής στην ανάπτυξη της στρατηγικής της Λισαβόνας είναι αδιαμφισβήτητη. Για τον λόγο αυτόν, αλλά όχι μόνο, ο στόχος του εγγράφου που εξετάζουμε σήμερα, της έκθεσης Wagenknecht, να αξιολογηθεί η συμβολή των πολιτικών που εφαρμόζονται στους τομείς που συνδέονται με την επίτευξη των στόχων της στρατηγικής της Λισαβόνας, είναι ωφέλιμος. Δεν θα μπορούσε να ισχύει κάτι διαφορετικό, δεδομένου ότι η στρατηγική της Λισαβόνας προτείνει γενναιόδωρους στόχους, όπως η προώθηση της οικονομικής ανάπτυξης και ο σχεδιασμός πολιτικών οι οποίες θα επιτρέψουν στις ευρωπαϊκές επιχειρήσεις να δημιουργήσουν περισσότερες και καλύτερες θέσεις εργασίας. Εντούτοις, διαβάζοντας την έκθεση, αισθάνθηκα έκπληξη, ως πολίτης μιας προσφάτως ενταχθείσας χώρας, από το γεγονός ότι φαίνεται να απευθύνεται σε μια Ένωση η οποία απαρτίζεται μόνο από χώρες με αναπτυγμένες οικονομίες, ή μάλλον με εξίσου αναπτυγμένες οικονομίες, κάτι που δεν ανταποκρίνεται στην πραγματικότητα. Είναι πολύ πιθανό ορισμένα από τα μέτρα που προτείνονται να μην έχουν ευεργετικά αποτελέσματα για τις λιγότερο ανεπτυγμένες οικονομίες, αν λάβουμε υπόψη ότι οι γενικοί νόμοι της ενιαίας ανταγωνιστικής αγοράς ευνοούν τις ισχυρές οικονομίες, εις βάρος των πιο αδύναμων. Λόγω έλλειψης χρόνου, δεν θα επεκταθώ σε αυτό το θέμα, θεωρώ όμως ότι, προκειμένου οι στόχοι που τίθενται στην έκθεση να έχουν ευεργετικά αποτελέσματα για τις οικονομίες και των 27 χωρών, όχι 25, όπως αναφέρεται στο κείμενο, είναι αναγκαίο να διενεργηθεί συγκριτική ανάλυση των οικονομιών τους και, ανάλογα με τα αποτελέσματα, να υιοθετηθεί ένα σύνολο μέτρων που να εξασφαλίζει ίσους όρους για την επίτευξη των αποτελεσμάτων που προτείνονται στο υπό εξέταση πρόγραμμα.
<SPEAKER ID="023" NAME="Eoin Ryan">
εξ ονόματος της Ομάδας UEN. - (EN) Κύριε Πρόεδρε, η έκθεση που έχουμε ενώπιον μας σήμερα καταδεικνύει για μία ακόμη φορά την ανελέητη επίθεση στα κράτη μέλη που εφαρμόζουν χαμηλά και επιτυχημένα καθεστώτα φορολογίας επιχειρήσεων. Δεν δέχομαι ότι η χαμηλή φορολογία επιχειρήσεων οδηγεί σε αθέμιτο φορολογικό ανταγωνισμό. Πιστεύω ότι η διασφάλιση της ανταγωνιστικότητας αποτελεί ζωτικό στοιχείο στο μίγμα των φορολογικών πολιτικών μιας πλήρως λειτουργικής ενιαίας αγοράς.
<P>
Ποια είναι τα στοιχεία της Επιτροπής που αποδεικνύουν ότι η ΚΕΦΒΔΕ δεν θα παρεμποδίζει την ανταγωνιστικότητα της ΕΕ; Ποιες είναι οι αποδείξεις που δικαιολογούν τον ισχυρισμό ότι θα ωφελήσει την ανταγωνιστικότητα της ΕΕ; Γιατί οι χώρες με χαμηλή φορολογία, χαμηλή ανεργία και υψηλή ανάπτυξη δέχονται την επίθεση της Επιτροπής; Δεν το καταλαβαίνω. Είναι απολύτως γελοίο να υποστηρίζει η Επιτροπή ότι ο καθορισμός μιας φορολογικής βάσης δεν θα καθορίσει τελικά έναν φορολογικό συντελεστή, επειδή αυτό το λένε ήδη τα μεγαλύτερα κράτη μέλη. Ένα τέτοιο επιχείρημα δεν αντέχει ούτε στον ελάχιστο κριτικό έλεγχο.
<P>
Οι προσπάθειες των μεγάλων κρατών μελών να τυλίξουν τη φορολογική εναρμόνιση στο περίτεχνο χαρτί περιτυλίγματος της ΚΕΦΒΔΕ δεν θα γίνουν αποδεκτές από την Ιρλανδία ή άλλα κράτη μέλη. " αλήθεια είναι ότι δεν αποτελεί δικαίωμα της Ιρλανδίας, ή οποιουδήποτε άλλου κράτους μέλους, να επηρεάζουν τον καθορισμό των φορολογικών συντελεστών άλλων κρατών μελών. " ενότητα της Ευρώπης δεν διακυβεύεται από την πολυμορφία των φορολογικών πολιτικών· απεναντίας, η ανταγωνιστικότητα της ΕΕ υπονομεύεται από τις λανθασμένες φορολογικές πολιτικές. Πιστεύω σθεναρά ότι η προώθηση του φορολογικού ανταγωνισμού, και όχι της φορολογικής εναρμόνισης, είναι αυτό που εξυπηρετεί καλύτερα το συμφέρον της ΕΕ.
<P>
Πώς είναι δυνατόν μια χώρα όπως η Ιρλανδία, και άλλα κράτη μέλη που μετέβαλαν ριζικά τις φορολογικές πολιτικές τους και μετατράπηκαν σε επιτυχείς οικονομίες, να δέχονται τώρα επίθεση; Ποια θα είναι η ελκυστικότητα μιας χώρας όπως η Ιρλανδία, κύριε Επίτροπε, αν καθιερώσετε αυτό το σύστημα και εν τέλει πραγματοποιήσετε τη φορολογική εναρμόνιση; Γιατί περί αυτού ακριβώς πρόκειται, και ο μόνος δρόμος που μπορεί να πάρει η φορολογία είναι προς τα άνω. Έχει ήδη ειπωθεί, από άτομα εντός της Επιτροπής, ότι θέλουν να δουν ένα φορολογικό καθεστώς περίπου στο μέσο του σημερινού επιπέδου, που βρίσκεται κοντά στο 20%. Ποια θα ήταν η ελκυστικότητα της Ιρλανδίας ή άλλων περιφερειακών χωρών; Δεν θα υπήρχε ελκυστικότητα, μόνο υψηλή ανεργία σε μακρο...
<P>
(Ο Πρόεδρος διακόπτει τον ομιλητή)
<SPEAKER ID="024" NAME="Gay Mitchell" AFFILIATION="PPE-DE">
(EN) Κύριε Πρόεδρε, η έκθεση που βρίσκεται σήμερα ενώπιον του Σώματος δηλώνει ορθώς ότι ο φορολογικός ανταγωνισμός στην Ευρώπη έχει οδηγήσει, και συνεχίζει να οδηγεί, σε πανευρωπαϊκά οικονομικά οφέλη μέσω ενός δυναμικού περιβάλλοντος για τις επιχειρήσεις.
<P>
" ΚΕΦΒΔΕ θα μπορούσε εξίσου εύκολα να οδηγήσει σε μια λιγότερο ανταγωνιστική ΕΕ και δεν θα πρέπει να υποστηριχθεί, κατά την άποψή μου. " ΕΕ πρέπει να ανταποκρίνεται σε μια συνεχώς μεταβαλλόμενη παγκόσμια οικονομία. Οι σύγχρονες ανταγωνιστικές οικονομίες πρέπει να είναι ευέλικτες για να ικανοποιούν τις μεταβαλλόμενες απαιτήσεις για νέα προϊόντα και υπηρεσίες. " ΚΕΦΒΔΕ θα υπονομεύσει αυτή την ευελιξία για μια σειρά από λόγους. Μια ευρωπαϊκή φορολογική βάση για τις δραστηριότητες των εταιρειών θα χαρακτηρίζεται από έλλειψη ευελιξίας και θα εμποδίζει τις επιμέρους χώρες να λαμβάνουν αποφάσεις για τη φορολογική τους στρατηγική, βάσει των ιδιαίτερων συνθηκών που επικρατούν στο εσωτερικό τους. Οι υποστηρικτές της ΚΕΦΒΔΕ διαβεβαιώνουν ότι κάθε κράτος μέλος θα διατηρήσει την αυτονομία του να αποφασίζει τον εθνικό φορολογικό συντελεστή του - αλλά πράγματι θα συμβεί αυτό; Μήπως η ΚΕΦΒΔΕ είναι απλώς η κορυφή του παγόβουνου;
<P>
Αν η ΚΕΦΒΔΕ είναι προαιρετική, αυξάνει απλώς τον αριθμό των βάσεων που είναι διαθέσιμες σε εταιρείες και καθιστά το σύστημα ακόμη πιο περίπλοκο. Το εθνικό φορολογικό δίκαιο προσφέρει ασφάλεια στις επιχειρήσεις. Ένα σύστημα που εφαρμόζεται σε αρκετά κράτη μέλη μπορεί να οδηγήσει σε διαφορές σχετικά με την ερμηνεία των διατάξεων, προκαλώντας αβεβαιότητα για τις επιχειρήσεις.
<P>
Στον χρόνο που μου απομένει θα τονίσω απλώς κάποια κύρια σημεία. Πρώτον, η φορολογία είναι θέμα εθνικής κυριαρχίας για κάθε κράτος μέλος. Το δικαίωμα επιλογής του επιπέδου των δημοσίων δαπανών και της χρηματοδότησης αυτών των δαπανών είναι μια βασική λειτουργία της εθνικής δημοκρατικής διαδικασίας. Είναι αναγκαίο να προστατεύσουμε την ευελιξία της φορολογικής πολιτικής να ανταμείβει επιχειρήσεις και τη δημιουργία θέσεων εργασίας και την ανάπτυξη στην οικονομία. Μια ενιαία βάση θα καταργούσε την ευελιξία. Δεν υπάρχει κανένα στοιχείο που να συνηγορεί υπέρ της άποψης ότι μια κοινή ενοποιημένη φορολογική βάση για τις δραστηριότητες των εταιρειών θα επιλύσει ζητήματα όπως η ανταγωνιστικότητα, τα κόστη συμμόρφωσης για τις εταιρείες, η διαμόρφωση των τιμών μεταβίβασης και ούτω καθεξής. Δεν θα απλοποιούσε τα φορολογικά θέματα της ΕΕ, καθώς το επονομαζόμενο "προαιρετικό σύστημα" που προτείνεται θα προσέθετε άλλο ένα επίπεδο, όπως μόλις εξήγησα.
<P>
" εναρμόνιση της φορολογικής βάσης θα είχε ως αποτέλεσμα την άσκηση πίεσης στους εθνικούς φορολογικούς συντελεστές. Μια τέτοια εναρμόνιση το μόνο που θα κάνει είναι να αυξήσει την ελκυστικότητα περιοχών εκτός ΕΕ για την εγκατάσταση επιχειρήσεων. Ο κώδικας δεοντολογίας για τη φορολογία των επιχειρήσεων αφορούσε τον επιζήμιο φορολογικό ανταγωνισμό. Οι διαφορετικοί φορολογικοί συντελεστές στα κράτη μέλη της ΕΕ δεν είναι επιζήμιοι.
<P>
Θέλω να ζητήσω από τον Επίτροπο, όταν θα παρουσιάσει αυτές τις προτάσεις, το επόμενο έτος, όπως δήλωσε, να έχει κατά νου το εξής: κράτη μέλη όπως η Ιρλανδία έχουν ήδη δώσει...
<P>
(Ο Πρόεδρος διακόπτει τον ομιλητή)
<SPEAKER ID="025" NAME="Pervenche Berès" AFFILIATION="PSE">
(FR) Κύριε Πρόεδρε, κύριε Επίτροπε, κυρίες και κύριοι, καταρχάς θέλω να ευχαριστήσω την εισηγήτριά μας για την ποιότητα του έργου που επιτέλεσε και για τις προσπάθειές της να καταλήξουμε σε ένα κείμενο από το οποίο, δυστυχώς, δεν φαίνεται να είναι απολύτως ικανοποιημένη.
<P>
" φορολογία αποτελεί προφανώς καίρια συνιστώσα της οικοδόμησης μιας γνήσιας εσωτερικής αγοράς, αν θέλουμε η αγορά αυτή να μην περιορίζεται απλώς σε μια ζώνη ελευθέρου εμπορίου όπου επιτρέπονται κάθε είδους φόροι και μέθοδοι κοινωνικού ντάμπινγκ. " ολοκλήρωση της εσωτερικής αγοράς απαιτεί επομένως την εναρμόνιση ορισμένων κανόνων για τη φορολογία και απαιτεί κατά πρώτο λόγο τη δημιουργία μιας κοινής ενοποιημένης φορολογικής βάσης για τις εταιρείες. " έκθεση την οποία εξετάζουμε σήμερα δημιουργεί τις προϋποθέσεις για κάτι τέτοιο, γεγονός το οποίο με ευχαριστεί. Σημειώνω ότι ορισμένοι συνάδελφοι βουλευτές τάσσονται πολύ ενεργά κατά αυτού του σχεδίου, στο όνομα αυτού που περιγράφουν ως "θεμιτό" ανταγωνισμό.
<P>
Προσωπικά πιστεύω ότι ο ελεύθερος, ανόθευτος ανταγωνισμός -και δεν συνηγορώ φανατικά υπέρ αυτού του είδους ανταγωνισμού- απαιτεί ορισμένο βαθμό διαφάνειας όσον αφορά τους εφαρμοζόμενους κανόνες. Εκπλήσσομαι που χώρες οι οποίες έχουν ωφεληθεί από τεράστιες κοινοτικές ενισχύσεις, στο όνομα της αλληλεγγύης, απορρίπτουν σήμερα αυτό το μέτρο, το οποίο αποτελεί σημαντικό βήμα προόδου από την άποψη της αλληλεγγύης, του ανταγωνισμού και της διαφάνειας.
<P>
" φορολογία είναι επίσης ένα πανίσχυρο μέσο το οποίο πρέπει να χρησιμοποιήσει η ΕΕ αν θέλει να εφαρμόσει τις στρατηγικές που επιλέγει, δεδομένου ότι δεν έχει στη διάθεσή της και τόσα πολλά μέσα. Μπορεί να έχει θετικό αντίκτυπο για τις καθαρότερες μορφές ενέργειας ή να επιτύχει...
<P>
(Ο Πρόεδρος διακόπτει την ομιλήτρια)
<SPEAKER ID="026" NAME="Olle Schmidt" AFFILIATION="ALDE">
(SV) Κύριε Πρόεδρε, αυτή η έκθεση επηρεάζεται σημαντικά από τον συμβιβασμό μεταξύ της Ομάδας ΕΛΚ-ΕΔ και της Ομάδας των Φιλελευθέρων. Φρονώ δε ότι είναι σε μεγάλο βαθμό μια ισορροπημένη έκθεση. " αρμοδιότητα των κρατών μελών για τις φορολογικές πολιτικές αναγνωρίζεται, ενώ υπάρχουν διάφοροι φόροι για τους οποίους θα ισχύσει μεγαλύτερος βαθμός συντονισμού σε επίπεδο ΕΕ. Στην αρχική πρόταση της εισηγήτριας, προβλεπόταν εκτεταμένος συντονισμός με έντονη έμφαση στην ενίσχυση της αναδιανομής. Με αυτόν τον τρόπο δεν μπορεί να μεγεθυνθεί η Ευρώπη ή να δημιουργηθούν νέες θέσεις απασχόλησης. Στον διεθνοποιημένο κόσμο στον οποίο ζούμε, η Ευρώπη δεν χρειάζεται υψηλότερη φορολογία. Απεναντίας, θεωρώ ότι όσοι εξ ημών ζούμε σε χώρες με υψηλή φορολογία πρέπει να εξετάσουμε άλλα πρότυπα, όπως μια πιο ενιαία φορολογία. Γενικώς, οι φόροι πρέπει να μειωθούν ως προς την εργασία και να αυξηθούν ως προς την επιζήμια κατανάλωση. Για παράδειγμα, πρέπει να θεσπιστούν ειδικοί περιβαλλοντικοί φόροι, καθώς και λογικοί ειδικοί φόροι κατανάλωσης στο οινόπνευμα και τον καπνό, λόγου χάρη, όπως επισημαίνει ο κ. Επίτροπος.
<P>
Στον τομέα αυτόν η ΕΕ πρέπει να μπορέσει να δράσει με μεγαλύτερη ομοφωνία. Πρόκειται για πολιτικά ευαίσθητο θέμα -το ακούσαμε στη σημερινή συζήτηση και το γνωρίζω πολύ καλά- όμως είναι, κατά τη γνώμη μου, απαραίτητο. Αν θέλουμε να αντεπεξέλθουμε στις σοβαρές προκλήσεις που αντιμετωπίζουμε όσον αφορά το κλίμα και την ενέργεια, θα ήταν ανεύθυνο να αποκλείσουμε τον έλεγχο των φορολογικών μέσων. Είναι δυνατό να επιτευχθούν υψηλοί ρυθμοί ανάπτυξης, με υψηλή περιβαλλοντική και ενεργειακή φορολογία, και να μειωθεί συγχρόνως η γενική φορολογική επιβάρυνση. Όσοι αμφιβάλλουν μπορούν να εξετάσουν την πολιτική της κεντροδεξιάς κυβέρνησης στη πατρίδα μου, τη Σουηδία, αν μου επιτρέπετε μια μικρή δόση πατριωτισμού στο τέλος αυτής της συζήτησης.
<SPEAKER ID="027" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, κύριε Επίτροπε, λαμβάνοντας τον λόγο σε μια συζήτηση αφιερωμένη στον αντίκτυπο της φορολογίας και των τελωνειακών πολιτικών στην εφαρμογή της στρατηγικής της Λισαβόνας, θέλω να επιστήσω την προσοχή σας στο γεγονός ότι μερικές από τις προτάσεις που περιλαμβάνει η έκθεση της κ. Wagenknecht και αφορούν τα φορολογικά συστήματα των κρατών μελών δεν θα έχουν θετικό αντίκτυπο στην οικονομική ανάπτυξη και την απασχόληση στις χώρες της ΕΕ.
<P>
Καταρχάς, η απομάκρυνση από τον φορολογικό ανταγωνισμό και οι απόπειρες τυποποίησης των λύσεων στον τομέα της φορολογίας των εταιρειών είναι αντίθετες από την αρχή της φορολογικής κυριαρχίας των κρατών μελών της ΕΕ.
<P>
Δεύτερον, η μείωση των φορολογικών συντελεστών των επιχειρήσεων με ταυτόχρονη κατάργηση των συναφών φορολογικών ελαφρύνσεων όχι μόνο δεν θα οδηγήσει σε μείωση των δημοσιονομικών εσόδων από αυτή τη φορολογία· στην πραγματικότητα, θα τα αυξήσει αισθητά. Αυτό επιβεβαιώνεται από την κατάσταση στη χώρα μου, την Πολωνία, όπου, ενώ οι φορολογικοί συντελεστές για τις εταιρείες έχουν μειωθεί ουσιαστικά, τα έσοδα από αυτή τη φορολογία αυξάνονται από έτος σε έτος.
<P>
Τρίτον και τελευταίο, υπό τις παρούσες συνθήκες, φρονώ ότι οι προτάσεις που περιλαμβάνονται στην έκθεση σχετικά με τον συντονισμό και τα φορολογικά συστήματα, περιλαμβανομένης της άμεσης φορολογίας, συνιστούν επικίνδυνα βήματα τα οποία σίγουρα δεν θα συμβάλουν στην εφαρμογή της στρατηγικής της Λισαβόνας.
<SPEAKER ID="028" NAME="Zsolt László Becsey" AFFILIATION="PPE-DE">
(HU) Ευχαριστώ, κύριε Πρόεδρε. Ποιο είναι το θέμα της συζήτησής μας; Ένα από τα κεντρικά ζητήματα που μας απασχολούν είναι το κατά πόσον είμαστε σε θέση -από την άποψη της ανταγωνιστικότητας- να αντεπεξέλθουμε στον εξωτερικό φορολογικό ανταγωνισμό, με άλλα λόγια στον φορολογικό ανταγωνισμό από χώρες εκτός της Ευρωπαϊκής Ένωσης, και δεν πρέπει να αναζητούμε αποδιοπομπαίους τράγους εντός της Ευρωπαϊκής Ένωσης. Ειδάλλως, όπως ανέφεραν αρκετοί από τους συναδέλφους μου, το κεφάλαιο θα εγκαταλείψει ολόκληρη την ΕΕ. Με ποια στοιχεία αυτής της φορολογικής πολιτικής συμφωνούμε; Συμφωνούμε ως προς το ότι πρέπει να διευκολύνει τη δημιουργία θέσεων εργασίας, με άλλα λόγια ότι πρέπει να προάγει την απασχόληση· συμφωνούμε ως προς το ότι πρέπει να βοηθήσουμε τις μικρομεσαίες επιχειρήσεις, δεδομένου ότι αυτές επιτρέπουν στους εργαζόμενους να παραμένουν στους τόπους διαμονής τους, ενώ συμβάλλουν στην ενίσχυση των οικογενειών, καθώς και στη δημιουργία θέσεων απασχόλησης. Συμφωνώ επίσης με τα προβλεπόμενα μέτρα κοινωνικής πολιτικής, τα οποία θα συμβάλουν στην αντιμετώπιση της δημογραφικής πρόκλησης στην Ευρωπαϊκή Ένωση.
<P>
Με ποια στοιχεία διαφωνούμε; Διαφωνούμε με την υπερφορολόγηση σε τομείς που σχετίζονται με την υγεία, το περιβάλλον ή την κοινωνική πολιτική, αντί της συνέχισης μιας αντιπληθωριστικής πολιτικής και της προσπάθειας να ανταποκριθούμε κατάλληλα στις προκλήσεις του ανταγωνισμού. Ένα άλλο στοιχείο που πρέπει να λάβουμε υπόψη είναι ότι η Ευρωπαϊκή Ένωση έχει επεκταθεί και έχει καταστεί εξαιρετικά ετερογενής. Αναμένουμε από όλους να διατηρούν τη δημοσιονομική πειθαρχία στο πλαίσιο της ανεξάρτητης δημοσιονομικής πολιτικής τους, συγχρόνως όμως θέλουμε να ελαχιστοποιηθούν τα όργανα που επιτελούν αυτή τη λειτουργία. Εάν η σύγκλιση είναι ο πρωταρχικός μας στόχος, τότε, όσον αφορά την έμμεση φορολογία λόγου χάρη, όπως οι ειδικοί φόροι κατανάλωσης, αν θέλουμε να σημειώσουμε πρόοδο, δεν πρέπει να υποχρεώσουμε να επιτύχουν τη σύγκλιση μόνον οι χώρες που κινούνται περίπου στον ελάχιστο φορολογικό συντελεστή, αλλά και οι χώρες που εφαρμόζουν πολύ υψηλότερους συντελεστές. Γι' αυτό έχουμε επανειλημμένα προτείνει την αντικατάσταση της τρέχουσας προσέγγισης, η οποία στηρίζεται αποκλειστικά σε ένα ελάχιστο ποσοστό ειδικού φόρου κατανάλωσης, από κάποιο είδος "κώδικα συμπεριφοράς" που θα υποχρεώνει τα κράτη μέλη να ακολουθήσουν κοινή πορεία. Όσον αφορά το κοινό κεφάλαιο ή την κοινή φορολογική βάση, επιτρέψτε μου να επισημάνω το εξής: θα ήταν σοβαρό πρόβλημα αν αυτό είχε ως συνέπεια να τιμωρούνται ανταγωνιστικές χώρες, μέσω της θέσπισης του ελάχιστου συντελεστή. Με ανησυχεί επίσης το τι θα συμβεί όσον αφορά τις μετακινήσεις κεφαλαίων όταν καθιερωθεί η κοινή φορολογική βάση. Δεν θα έχει μήπως ως αποτέλεσμα τα κέρδη από τις θυγατρικές στα νέα κράτη μέλη, λόγου χάρη, να συμπεριλαμβάνονται συστηματικά στους απολογισμούς ως κέρδη της μητρικής εταιρείας αντί να επενδύονται τοπικά; " καταπολέμηση της απάτης είναι επίσης πολύ σημαντική, και εύχομαι καλή επιτυχία στην Επιτροπή σε αυτόν τον τομέα. Βρίσκεται στον σωστό δρόμο, δεδομένου ότι το σημαντικότερο είναι να θεσπίσουμε ρυθμίσεις όσον αφορά τη μαύρη οικονομία και να λάβουμε μέτρα για την καταπολέμηση του εγκλήματος. Σας ευχαριστώ πολύ, κύριε Πρόεδρε.
<SPEAKER ID="029" NAME="Dariusz Rosati" AFFILIATION="PSE">
(PL) Κύριε Πρόεδρε, ο κύριος στόχος της στρατηγικής της Λισαβόνας είναι να αυξηθεί η ανταγωνιστικότητα των εθνικών οικονομιών. Το υψηλό επίπεδο ανταγωνιστικότητας καθιστά δυνατή την επιτάχυνση της οικονομικής μεγέθυνσης και τη δημιουργία νέων θέσεων απασχόλησης, ενώ επιτρέπει τη χρηματοδότηση σημαντικών κοινωνικών στόχων. Δυστυχώς, το υφιστάμενο φορολογικό σύστημα στα κράτη μέλη της ΕΕ δεν ευνοεί την εφαρμογή της στρατηγικής της Λισαβόνας. Οι επιβαρύνσεις όσον αφορά το δίκαιο της απασχόλησης και τις οικονομικές δραστηριότητες είναι πάρα πολύ μεγάλες, οι φορολογικοί συντελεστές ποικίλλουν σε υπερβολικό βαθμό, ενώ οι ρυθμίσεις είναι ιδιαίτερα περίπλοκες. Συγχρόνως, το φορολογικό σύστημα επιβαρύνεται με υπερβολικό αριθμό καθηκόντων και στόχων - οικονομικών, φορολογικών, κοινωνικών ή περιβαλλοντικών.
<P>
Προκειμένου να ενισχύσουν την ανταγωνιστικότητα, οι φόροι πρέπει πάνω από όλα να δημιουργούν κίνητρα υπέρ της εργασίας, της ανάπτυξης των οικονομικών δραστηριοτήτων και της καινοτομίας. Προς τον σκοπό αυτόν, οι φόροι, κυρίως δε οι άμεσοι φόροι, πρέπει να είναι περιορισμένοι, αποφεύγοντας τις ανεπιθύμητες διαφοροποιήσεις των συντελεστών και την υπερβολική διαβάθμιση. Δεδομένου ότι οι άμεσοι φόροι ασκούν ισχυρότερο, αρνητικό αντίκτυπο στην παραγωγή και την απασχόληση, πρέπει να χρησιμοποιούμε περισσότερο τους έμμεσους φόρους κατά τον προγραμματισμό των δημοσιονομικών εσόδων.
<P>
Όσον αφορά την παρούσα συζήτηση, κύριε Πρόεδρε, θέλω να εκφράσω την ανησυχία μου για το γεγονός ότι χαρακτηρίζεται από πολύ αυξημένη ιδεολογικοποίηση και πολιτικοποίηση και ελάχιστη πραγματική οικονομική γνώση. Το καλύτερο παράδειγμα είναι οι έννοιες που χρησιμοποιούνται εδώ, όπως φορολογικό ντάμπινγκ ή κοινωνικό ντάμπινγκ. Δεν υπάρχει κανένα αντικειμενικό πρότυπο για τη φορολογία, και ως εκ τούτου δεν είναι δυνατόν να κατηγορούνται τα κράτη που εφαρμόζουν μειωμένους φορολογικούς συντελεστές για τις επιχειρήσεις ότι ασκούν φορολογικό ντάμπινγκ.
<SPEAKER ID="030" NAME="Konrad Szymański" AFFILIATION="UEN">
(PL) Κυρίες και κύριοι, θέλω καταρχάς να συγχαρώ την Επιτροπή Οικονομικών και Νομισματικών Θεμάτων για ένα δύσκολο και κατά βάση επιτυχημένο εγχείρημα εισαγωγής των απαραίτητων τροποποιήσεων στο αρχικό κείμενο, το οποίο αντιστοιχούσε στην αρχική ομιλία.
<P>
Αρχικά μας προτεινόταν όχι μόνο να εμπλακεί η Ευρωπαϊκή Ένωση στην καθιέρωση των αρχών που διέπουν την εταιρική φορολογία, αλλά και να αυξηθεί η συγκεκριμένη φορολογία, παρά την αντίθετη διεθνή τάση. Είναι ευχάριστο που μπορέσαμε να αποφύγουμε κάτι τέτοιο. Για παρόμοιους λόγους πρέπει να προσεγγίσουμε με κριτικό τρόπο την υποστήριξη που εκδηλώνεται στο κείμενο υπέρ της εναρμόνισης των φορολογικών βάσεων. " εφαρμογή κοινοτικής φορολογικής βάσης συνιστά πλήγμα κατά του φορολογικού ανταγωνισμού στην ΕΕ, με όλες τις συνακόλουθες αρνητικές συνέπειες. " θέσπισή της θα περιόριζε τις προσπάθειες των κρατών μελών να βελτιστοποιήσουν την εταιρική φορολογία ενόψει των στόχων της Λισαβόνας. Με πολιτικούς όρους, αυτό θα επιβάρυνε την ΕΕ, η οποία, προς όφελος των καλώς εννοούμενων συμφερόντων της, πρέπει να απόσχει από κάθε προσπάθεια επηρεασμού της μορφής των φορολογικών συστημάτων στην Ευρώπη.
<SPEAKER ID="031" NAME="László Kovács">
μέλος της Επιτροπής. - (EN) Κύριε Πρόεδρε, η συζήτηση αυτή ήταν πολύ ενδιαφέρουσα και οι περισσότερες συνεισφορές ήταν ενθαρρυντικές. Όπως και εσείς, είμαι πεπεισμένος ότι οι προσπάθειές μας να εξαλείψουμε τα φορολογικά εμπόδια στην εσωτερική αγορά αξίζει να συνεχιστούν. Είμαι ιδιαίτερα ευγνώμων για την υποστήριξή σας όσον αφορά το σημαντικό σχέδιο της ΚΕΦΒΔΕ και περιμένω με ενδιαφέρον την επικείμενη έκθεση πρωτοβουλίας σας για την κοινή βάση. Όσον αφορά κάποια από τα επικριτικά σχόλια, σκοπεύω να στείλω μια προσωπική επιστολή στους αξιότιμους βουλευτές που εξέφρασαν την αντίρρησή τους, την οποία εκτιμώ. Είναι σωστό να τους απαντήσω γραπτώς καθώς δεν θέλω να καταχραστώ μεγάλο μέρος του χρόνου σας.
<P>
Είμαι ικανοποιημένος που οι περισσότεροι από εσάς συμμερίζεστε την άποψή μου ότι η φορολογική πολιτική μπορεί να διαδραματίσει μείζονα ρόλο στην επίτευξη πολλών από τους στόχους της πολιτικής της ΕΕ, και ειδικότερα τους στόχους της ανάπτυξης, της απασχόλησης, της ανταγωνιστικότητας και της αειφορίας. Σας ευχαριστώ για την προσοχή σας και για την υποστήριξή σας.
<SPEAKER ID="032" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 12.00.
<P>
Κυρίες και κύριοι, θέλω να ευχαριστήσω πολλούς ομιλητές για την τήρηση των χρονικών ορίων και να ευχαριστήσω επίσης όλες και όλους για την κατανόησή τους, ελπίζω, η οποία μας επιτρέπει να ολοκληρώσουμε τη συζήτηση πέντε λεπτά νωρίτερα, και επομένως να ακουστούν όλοι οι ομιλητές, αντίθετα με ό,τι συμβαίνει σε άλλες περιπτώσεις, όταν πριν από σημαντικές συζητήσεις ή ψηφοφορίες αδυνατούμε να ακούσουμε αυτά που έχουν να πουν οι συνάδελφοί μας.
<P>
Γραπτές δηλώσεις (άρθρο 142 του Κανονισμού)
<SPEAKER ID="033" NAME="Gábor Harangozó  " AFFILIATION="PSE">
γραπτώς. - (EN) Οφείλουμε όλοι να συμφωνήσουμε ότι η ταυτόχρονη ύπαρξη 27 εθνικών φορολογικών συστημάτων παρεμποδίζει σοβαρά την άνθηση όλων των πλεονεκτημάτων της ενιαίας αγοράς μας. Επίσης, υπάρχει πράγματι μια αληθινή ευκαιρία να δώσουμε νέα ώθηση στην εφαρμογή της στρατηγικής της Λισαβόνας μέσω φορολογίας και τελωνειακών μέτρων σε επίπεδο ΕΕ που θα καθιστούσαν την Ένωση έναν ελκυστικότερο τόπο για επενδύσεις και εργασία. Για την επέκταση και εμβάθυνση πιο ανταγωνιστικών αγορών, πρέπει να χρησιμοποιήσουμε όλα τα διαθέσιμα μέσα, περιλαμβανομένων φορολογικών και τελωνειακών πολιτικών φιλικότερων προς τις επενδύσεις, προκειμένου να ενισχύουμε την απασχόληση, τις επενδύσεις σε προγράμματα Ε&Α και την ανάπτυξη φιλικών προς το περιβάλλον τεχνολογιών. Από αυτή την άποψη, χαιρετίζουμε θερμά την έκθεση πρωτοβουλίας που εκπόνησε η κ. Wagenknecht, η οποία αποσκοπεί στη δημιουργία του αναγκαίου φορολογικού πλαισίου για την ενθάρρυνση επενδύσεων κινδύνου και καινοτόμων επενδύσεων προκειμένου να επιτευχθούν οι στόχοι της ανάπτυξης και της απασχόλησης. Τα πλεονεκτήματα της απλοποίησης και εναρμόνισης των φορολογικών συστημάτων στο σύνολο της Ένωσης είναι προφανή, καθότι δεν θα συμβάλουν απλώς στην επίτευξη των στόχων της Λισαβόνας -μέσω μεγαλύτερων φορολογικών κινήτρων για επενδύσεις- αλλά, επίσης, θα συμβάλουν στην επίτευξη της ολοκλήρωσης της αγοράς της ΕΕ μέσω της άρσης των εναπομεινάντων εμποδίων για την ολοκλήρωση της ενιαίας αγοράς.
<P>
(" συνεδρίαση διακόπτεται στις 09.55 και συνεχίζεται στις 10.10)

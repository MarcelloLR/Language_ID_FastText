<CHAPTER ID="016">
Βιολογική παραγωγή και επισήμανση των βιολογικών προϊόντων (συζήτηση) 
<SPEAKER ID="158" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Marie-Hélène Aubert, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Συμβουλίου για τη βιολογική παραγωγή και την επισήμανση των βιολογικών προϊόντων - C6-0032/2006 -
<SPEAKER ID="159" NAME="Mariann Fischer Boel">
Μέλος της Επιτροπής. - (EN) Κύριε Πρόεδρε, χαιρετίζω αυτήν την ευκαιρία να συζητήσουμε την πρότασή μας σχετικά με έναν νέο κανονισμό του Συμβουλίου για τη βιολογική παραγωγή. Θέλω καταρχάς να ευχαριστήσω την εισηγήτρια, κ. Aubert, και τα μέλη της Επιτροπής Γεωργίας και Ανάπτυξης της Υπαίθρου για τις προσπάθειές τους. Το ολοκληρωμένο έργο που έχουν επιτελέσει συμβάλλει πολύ σημαντικά στις συζητήσεις μας.
<P>
Με 160 000 βιολογικές εκμεταλλεύσεις και περισσότερα από 6 εκατ. γης στην Ευρωπαϊκή Ένωση, ο κύκλος εργασιών των βιολογικών προϊόντων εκτιμάται στο ποσό των 13 έως 14 δισ. ευρώ. Αυτή η τάση είναι ανοδική, οπότε πρόκειται όντως για πολύ σημαντικό τομέα. Δεν έχω καμία αμφιβολία ότι αυτός ο επεκτεινόμενος τομέας πρόκειται να διαδραματίσει σημαντικότατο ρόλο. Ανταποκρίνεται σε ευρύ φάσμα προσδοκιών του κοινού και των καταναλωτών· προσδοκιών σχετικά με την ποιότητα των τροφίμων, την προστασία του περιβάλλοντος και των ζώων και τις ευκαιρίες ανάπτυξης της υπαίθρου.
<P>
Είναι επίσης ένας τομέας ο οποίος χαρακτηρίζεται από μεγάλη αισιοδοξία και σιγουριά για ό,τι επιφυλάσσει το μέλλον, όπως είχα την ευκαιρία να διαπιστώσω η ίδια κατά την πρόσφατη επίσκεψή μου στην έκθεση BioFach στη Νυρεμβέργη. Προκειμένου, όμως, να αναπτυχθεί και να εκμεταλλευτεί πλήρως τις δυνατότητές του, ο τομέας χρειάζεται το κατάλληλο ρυθμιστικό πλαίσιο, και αυτό ακριβώς προσπαθούμε να επιτύχουμε με τον νέο μας κανονισμό. Είναι, λοιπόν, μια πολύ σημαντική νομοθετική πρόταση, και είμαι ικανοποιημένη από την πρόοδο που μπορέσαμε να σημειώσουμε στις διαβουλεύσεις μας το περασμένο έτος.
<P>
Το 2006 πραγματοποιήθηκαν πολύ εντατικές συζητήσεις σχετικά με την πρότασή μας στο Συμβούλιο και στο Κοινοβούλιο. Αυτό είχε ως αποτέλεσμα να έχουν πλέον εξαλειφθεί εντελώς από την αρχική πρόταση ορισμένες πτυχές οι οποίες αποδείχθηκαν πολύ ευαίσθητες. Αυτές περιλαμβάνουν την απαγόρευση υψηλότερων απαιτήσεων επισήμανσης, την αμοιβαία αναγνώριση των ιδιωτικών προτύπων από τους εποπτικούς οργανισμούς και την ένδειξη της ΕΕ για τα βιολογικά προϊόντα.
<P>
Το Κοινοβούλιο έχει επίσης προτείνει μια σειρά τροπολογιών για τη βελτίωση της διατύπωσης των στόχων και των αρχών της βιολογικής γεωργίας, για την ένδειξη του τόπου καταγωγής των προϊόντων, για το ρητό δικαίωμα χρήσης εθνικών και ιδιωτικών λογοτύπων, για την ενσωμάτωση του ελεγκτικού συστήματος στους επισήμους ελέγχους των τροφίμων και ζωοτροφών, καθώς και για τις ενισχυμένες εγγυήσεις στον τομέα των εισαγωγών. Οι τροπολογίες αυτές βελτιώνουν την αρχική πρόταση και, ως εκ τούτου, θα τις δεχτώ ευχαρίστως.
<P>
Καταφέραμε επίσης να βελτιώσουμε την έμφαση του κανονισμού στις πρακτικές οι οποίες αφορούν τη ζωή, την ευφορία και τη διαχείριση του εδάφους. Το ζήτημα των ΓΤΟ και της βιολογικής γεωργίας έχει προκαλέσει πολλές συζητήσεις. Λαμβάνω υπόψη την επιθυμία του Κοινοβουλίου να υποχρεώνονται οι επιχειρήσεις να αποδεικνύουν ότι έχουν λάβει όλα τα αναγκαία μέτρα για την αποφυγή της τυχαίας ή τεχνικώς αναπόφευκτης μόλυνσης από ΓΤΟ, με την οποία δεν μπορώ παρά να συμφωνήσω απολύτως. Συνεπώς, παρότι οι εν λόγω τροπολογίες αποτελούν αναδιατύπωση της υφιστάμενης υποχρέωσης, αποφάσισα να τις κάνω δεκτές λόγω της τεράστιας ευαισθησίας αυτού του θέματος.
<P>
Θέλω, όμως, να είμαι απολύτως σαφής: το κατώτατο όριο όσον αφορά την παρουσία γενετικώς τροποποιημένων οργανισμών δεν αποτελεί, όπως υποστηρίζουν ορισμένοι, το de facto όριο ανοχής των ΓΤΟ. " χρήση ΓΤΟ και των παραγώγων τους εξακολουθεί να απαγορεύεται αυστηρά στη βιολογική παραγωγή.
<P>
Ενώ η Επιτροπή και το Συμβούλιο συμφωνούν ως προς τις βασικές πτυχές του νέου κανονισμού, υπάρχουν ορισμένα θέματα στα οποία δεν καταφέραμε να καταλήξουμε σε συμφωνία, και στη συνέχεια θα αναφερθώ εν συντομία σε ορισμένα από αυτά.
<P>
Το Κοινοβούλιο ζητά περισσότερες λεπτομέρειες, και είναι σαφές ότι πολλοί από τους λεπτομερείς κανόνες που περιλαμβάνονται στον υφιστάμενο κανονισμό έχουν καταργηθεί. Δεν πρέπει, όμως, να λησμονούμε ότι ένας από τους βασικούς στόχους αυτής της πρότασης ήταν ο καθορισμός των βασικών κανόνων σαφέστερα και πιο ορθολογικά. Εντούτοις, αυτό δεν σημαίνει ότι οι λεπτομερείς κανόνες οι οποίοι συγκροτούν τον μοναδικό ιστό των βιολογικών προτύπων πρέπει να καταργηθούν ολοκληρωτικά. Ασφαλώς και όχι. Φρονώ, όμως, ότι μπορούν να ενταχθούν πολύ καλύτερα στους κανόνες εφαρμογής, και το περιεχόμενο αυτών των λεπτομερών κανόνων θα είναι, όπως σας επιβεβαίωσα νωρίτερα, σε μεγάλο βαθμό ίδιο με τους λεπτομερείς κανόνες που ισχύουν ήδη με την υφιστάμενη νομοθεσία.
<P>
Όσον αφορά την επιθυμία μας να επεκτείνουμε το πεδίο εφαρμογής ώστε να περιλαμβάνονται οι υπηρεσίες μαζικής εστίασης, τα καλλυντικά, τα υφάσματα και οι κονσέρβες ιχθύων, θέλω να επισημάνω ότι δεν μπορούμε να καλύψουμε μονομιάς όλα τα θέματα. Διευρύνουμε σημαντικά το πεδίο εφαρμογής, έτσι ώστε να περιλαμβάνει τώρα τον οίνο και τις υδατοκαλλιέργειες. Οι υπόλοιποι τομείς βρίσκονται ακόμη σε πολύ πρώιμο στάδιο ανάπτυξης, και θεωρώ ότι η εναρμόνισή τους θα μπορούσε να εμποδίσει την ανάπτυξή τους. Το τρέχον κείμενο προσφέρει άλλωστε τη δυνατότητα επανεξέτασης του θέματος το 2011.
<P>
Σε συνδυασμό με αυτό το θέμα, παρατήρησα επίσης ότι επιθυμείτε τη θέσπιση διπλής νομικής βάσης για την πρόταση αυτή. Δεν είναι μυστικό ότι βρίσκεται σε εξέλιξη μια ευρύτερη συζήτηση σχετικά με τη θέσπιση της συναπόφασης για τα θέματα γεωργίας. Αυτό το θέμα είναι σημαντικό και εντάσσεται σε μια συζήτηση την οποία έχω δηλώσει σαφώς ότι χαιρετίζω. Είναι, όμως, ένα θέμα το οποίο πρέπει να αντιμετωπιστεί με οριζόντιο τρόπο, στο κατάλληλο επίπεδο και στο ενδεδειγμένο πλαίσιο. Δεν θεωρώ ότι εξυπηρετεί κανέναν μια προσέγγιση κατά περίπτωση. Συνεπώς, δεν μπορώ να δεχτώ την αλλαγή της νομικής βάσης του νέου κανονισμού σχετικά με τη βιολογική γεωργία την οποία προτείνετε.
<P>
Τέλος, προτείνετε να μπορούν τα κράτη μέλη να διατηρούν ή να θεσπίζουν αυστηρότερους εθνικούς κανόνες. Δεν μπορώ να δεχτώ κάτι τέτοιο. Σκοπός αυτού του κανονισμού είναι η επίτευξη ισχυρής εναρμόνισης σε αρκετά αυστηρό επίπεδο, με παράλληλη χρήση ενός μηχανισμού ευελιξίας για ορισμένες εξαιρέσεις. Με την εναρμόνιση των κανόνων σε αρκετά υψηλό επίπεδο και με την ευελιξία, θεωρώ ότι επιτυγχάνουμε τον ίδιο στόχο, μειώνοντας όμως τον κίνδυνο άνισης μεταχείρισης των επιχειρήσεων σε παρόμοιες συνθήκες. Είμαι πεπεισμένη ότι με αυτόν τον τρόπο προάγουμε μια δυναμική εσωτερική αγορά βιολογικών προϊόντων.
<P>
Ζητώ συγγνώμη που μίλησα τόσο πολύ, όμως αυτό το θέμα είναι πολύ σημαντικό και ήθελα να το πραγματευθώ εμπεριστατωμένα.
<SPEAKER ID="160" NAME="Πρόεδρος">
Κυρία Επίτροπε, η Επιτροπή έχει τη δυνατότητα να μιλάει όσο επιθυμεί και να λέει όλα όσα είναι απαραίτητα.
<SPEAKER ID="161" NAME="Marie-Hélène Aubert " AFFILIATION="Verts/ALE">
εισηγήτρια. - (FR) Κύριε Πρόεδρε, κυρία Επίτροπε, κυρίες και κύριοι, όπως γνωρίζετε, οι συνθήκες της βιολογικής γεωργίας είναι κάπως παράδοξες σήμερα. Από τη μία πλευρά, υπάρχει αυξανόμενη ανάγκη για αυτήν, διότι πρόκειται για μια μέθοδο καλλιέργειας που δημιουργεί θέσεις εργασίας, προστατεύει το περιβάλλον, τη βιοποικιλότητα και, τελικά, την υγεία όλων μας. Από την άλλη πλευρά, η βιολογική γεωργία αντιπροσωπεύει σήμερα λίγο περισσότερο από το 1% της ευρωπαϊκής γεωργικής παραγωγής και ελαφρώς πάνω από το 3% της χρησιμοποιούμενης γεωργικής επιφάνειας - με άλλα λόγια, ελάχιστα. Πιστεύω ότι είναι ευθύνη μας να βοηθήσουμε την ανάπτυξη της βιολογικής γεωργίας στο εσωτερικό της Ευρωπαϊκής Ένωσης.
<P>
Ίσως πρόκειται για ένα μικρό ζήτημα από την άποψη της ποσότητας, αλλά για ένα τεράστιο ζήτημα από πολιτικής και συμβολικής άποψης, διότι η βιολογική γεωργία είναι επίσης μια μορφή σημαντικής εξέλιξης, υπό την έννοια ότι προσανατολίζει εκ νέου την κοινή γεωργική πολιτική σε μια πιο βιώσιμη μορφή γεωργίας, κάτι που είναι απαραίτητο.
<P>
Καθ' όλη τη διάρκεια του 2006, εργαστήκαμε βάσει μιας πρότασης της Επιτροπής που προξένησε μεγάλη ανησυχία, πολλές διαμαρτυρίες, και κάποια βιασύνη επίσης, εφόσον αρχικά μας ζητήθηκε να δώσουμε την ετυμηγορία μας σε δύο μήνες όσον αφορά μια πρόταση που στην πραγματικότητα δεν είχε αναπτυχθεί διεξοδικά. Ωστόσο, μπορώ να παραδεχτώ εύκολα ότι η εργασία ήταν εποικοδομητική και ότι οι συζητήσεις έλαβαν χώρα σε τακτική βάση, τόσο με την Επιτροπή όσο και με το Συμβούλιο, για τη βελτίωση της αρχικής πρότασης. Μέσω όλων αυτών των ανταλλαγών, όλων αυτών των συζητήσεων και των πήγαινε-έλα, τι ήλπιζε τελικά να πετύχει η Επιτροπή Γεωργίας και Ανάπτυξης της Υπαίθρου του Κοινοβουλίου; Επισημάνατε τα κύρια στοιχεία.
<P>
Καταρχάς, ήλπιζε να επεκτείνει το πεδίο εφαρμογής αυτού του κανονισμού στα προϊόντα πλην τροφίμων, όπως τα υφάσματα και τα καλλυντικά, αλλά επίσης, και κατά κύριο λόγο, στη μαζική εστίαση, διότι η μαζική εστίαση είναι ένας εξαιρετικός μοχλός για την ανάπτυξη της βιολογικής γεωργίας στις χώρες μας. Αν δεν την χρησιμοποιούσαμε, θα κάναμε μεγάλο λάθος. Για αυτόν τον λόγο, επίσης, θέλουμε μια διπλή νομική βάση -τα άρθρα 37 και 95- που να αφορά τόσο την εσωτερική αγορά όσο και την κατανάλωση. Από ό,τι φαίνεται, άλλωστε, δεν έχετε παρά επαίνους για το έργο μας, για τη συμβολή μας και, κατά συνέπεια, για το γεγονός ότι το Ευρωπαϊκό Κοινοβούλιο συμμετείχε πολύ πιο ενεργά - για να μην αναφέρω τη συναπόφαση, γενικότερα, για τη γεωργία, διότι αυτή είναι μια διαφορετική συζήτηση που πρέπει να πραγματοποιήσουμε κάποια στιγμή.
<P>
Μου φαίνεται, συνεπώς, ότι αν θέλουμε να συνεχίσουμε αυτό το έργο, αν θέλουμε οι βουλευτές του ΕΚ να έχουν πραγματικά το δικαίωμα να ελέγχουν αυτά τα περίφημα διατάγματα που θα διαδραματίσουν ζωτικό ρόλο στην εφαρμογή αυτού του κανονισμού, θα πρέπει να δεχτείτε αυτήν τη διπλή νομική βάση, και θα συνεχίσουμε αυτήν τη συζήτηση.
<P>
Δεύτερον, όπως επισημάνατε, ζητήσαμε -από ένα κείμενο που ήταν αόριστο- πολύ πιο ακριβείς ορισμούς για το τι σημαίνει έλεγχος, πιστοποίηση, εγκεκριμένα ή μη εγκεκριμένα προϊόντα στις πρακτικές της βιολογικής γεωργίας, η σύνδεση με το έδαφος, οι συνθήκες των ζώων κλπ. Στη συνέχεια, εγείρατε το πολύ ευαίσθητο σημείο της απουσίας γενετικά τροποποιημένων οργανισμών από τη βιολογική γεωργία. Πρέπει να υπάρχει πλήρης απουσία των οργανισμών αυτών, όπως πρέπει να υπάρχει πλήρης απουσία παρασιτοκτόνων και συνθετικών χημικών ουσιών.
<P>
Όσον αφορά το θέμα των γενετικά τροποποιημένων οργανισμών, είμαστε απόλυτα αποφασισμένοι να επιβεβαιώσουμε στους καταναλωτές ότι η βιολογική γεωργία δεν περιέχει κανέναν ΓΤΟ, σε όλα τα στάδια από τους σπόρους μέχρι τη διανομή. Το σημερινό όριο του 0,9%, που είναι ένα όριο εξαίρεσης για την επισήμανση, δημιουργεί σύγχυση. Ως εκ τούτου, κατά τη γνώμη μας, πρέπει να επανέλθουμε σε αυτό το ζήτημα ώστε να επιλέξουμε το όριο ανίχνευσης τόσο για τις συμβατικές καλλιέργειες όσο και για τη βιολογική γεωργία και επίσης έτσι ώστε, ό,τι και αν συμβεί, να λάβουμε όλα τα αναγκαία μέτρα για την πρόληψη οιασδήποτε μόλυνσης, έστω και τυχαίας, των βιολογικών καλλιεργειών από ΓΤΟ.
<P>
Λέτε ότι δεν είναι δυνατόν να δεχτούμε τα αυστηρότερα μέτρα που ενδέχεται να λάβουν τα κράτη μέλη. Ωστόσο, κατά τη γνώμη μας, οι προδιαγραφές τόσο των ιδιωτικών όσο και των δημόσιων αρχών, που υπάρχουν ήδη και τις οποίες γνωρίζουν καλά οι καταναλωτές, θα πρέπει να μπορέσουν να παραμείνουν. Εν πάση περιπτώσει, αυτό θέλουμε και, αν υπάρχει κάποια ευελιξία, η εναρμόνιση πρέπει να γίνει προς τα πάνω, όχι προς τα κάτω, πράγμα που φοβόμαστε.
<P>
Μας δώσατε μια σειρά απαντήσεων. Πιστεύω ότι η συζήτηση αυτή θα συνεχιστεί, οπωσδήποτε και μετά την αυριανή ψηφοφορία.
<P>
Τέλος, θα ήθελα να ολοκληρώσω λέγοντας ότι ο κανονισμός αυτός δεν είναι τον παν και ότι δεν πρόκειται να διευθετήσει όλα τα ζητήματα που αφορούν τη βιολογική γεωργία. Στο πλαίσιο της κοινής γεωργικής πολιτικής, χρειαζόμαστε επίσης πολύ μεγαλύτερη στήριξη για τη βιολογική γεωργία από ό,τι έχουμε επί του παρόντος.
<SPEAKER ID="162" NAME="Roberto Musacchio " AFFILIATION="GUE/NGL">
συντάκτης γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (IT) Κύριε Πρόεδρε, κυρίες και κύριοι, η εργασία που πραγματοποιήθηκε στην επιτροπή μου, της οποίας ήμουν συντάκτης γνωμοδότησης, ήταν ιδιαίτερα προσεκτική και το αποτέλεσμά της έγινε ομόφωνα δεκτό στην επιτροπή.
<P>
" Επιτροπή Περιβάλλοντος, Δημόσιας Υγείας και Ασφάλειας των Τροφίμων ανησυχεί προφανώς ιδιαίτερα για την προστασία του περιβάλλοντος, αλλά στη συγκεκριμένη περίπτωση επικεντρωθήκαμε στον τρόπο με τον οποίο μπορεί να προστατευθεί το περιβάλλον και μέσω της νομοθεσίας για την αγορά. Το λέω αυτό επειδή το βασικό σημείο της γνωμοδότησης που υπέβαλα είναι ακριβώς αυτό: σε όσους παράγουν, πωλούν ή αγοράζουν βιολογικά τρόφιμα πρέπει να είναι σαφές με απόλυτη βεβαιότητα και χωρίς κανένα περιθώριο σφάλματος ότι τα τρόφιμα αυτά είναι πράγματι βιολογικά και δεν είναι, για παράδειγμα, μολυσμένα με ΓΤΟ. Νομίζω ότι είναι ζωτικής σημασίας να ορίσουμε αμέσως αυτό το "μηδενικό όριο" όσον αφορά τη μόλυνση δεν μπορούμε να το αναβάλουμε για μελλοντικά μέτρα. Οποιοσδήποτε πουλά ένα προϊόν -για παράδειγμα, ένα πολυτελές αυτοκίνητο- δεν μπορεί να ανεχθεί ότι το προϊόν αυτό μπορεί να διαθέτει έστω και μία βίδα που δεν ανήκει στο εν λόγω αυτοκίνητο.
<P>
Αυτό είναι, επομένως, το βασικό σημείο της σύστασης που συνέταξε η επιτροπή μου, το οποίο θα θέλαμε να συμπεριληφθεί με σαφήνεια στο τελικό κείμενο.
<SPEAKER ID="163" NAME="Agnes Schierhuber">
εξ ονόματος της Ομάδας PPE-DE. - (DE) Κύριε Πρόεδρε, κυρία Επίτροπε, κυρίες και κύριοι, θα ήθελα να ευχαριστήσω θερμά την κ. Beer για την έκθεση που εκπόνησε με μεγάλο ζήλο. " βιολογική γεωργία ενδιαφέρει πολύ την κοινή γνώμη, το φάσμα της είναι πολύ μεγάλο και η σημασία της διαφέρει ανά τα κράτη μέλη. Ως εκ τούτου, είναι ένα θέμα συζήτησης που προκαλεί αμφισβητήσεις και συναισθηματική φόρτιση. Σε αυτό το πλαίσιο οι γενετικά τροποποιημένοι οργανισμοί συνιστούν πάντα ένα μείζον πρόβλημα της βιολογικής γεωργίας. Γι' αυτό, υποστηρίζω την οριακή τιμή του 0,0% για τη βιολογική γεωργία, επειδή, όταν πιστοποιούμε ότι κάτι δεν περιέχει γενετικά τροποποιημένους οργανισμούς, πρέπει πραγματικά να είναι έτσι. Ουσιαστικά θέματα που πρέπει να λυθούν εδώ είναι η συνύπαρξη και η ευθύνη, και γνωρίζω ότι είσαστε στο πλευρό μας ως προς αυτό, κυρία Επίτροπε.
<P>
Το μέλλον της βιολογικής γεωργίας βρίσκεται κυρίως στα χέρια των καταναλωτών. Αυτοί θα αποφασίσουν αν είναι διατεθειμένοι να πληρώσουν παραπάνω για τρόφιμα φυσικά και χωρίς γενετικά τροποποιημένους οργανισμούς. " αύξηση των πωλήσεων βιολογικών προϊόντων τα τελευταία χρόνια επιβεβαιώνει σαφώς ότι ο πληθυσμός εκτιμά αυτό το είδος προϊόντων. Ακριβώς, όμως, από αυτήν την άποψη είναι σημαντικό να γνωρίζει ο αγοραστής την προέλευση των τροφίμων. Πρέπει να εξασφαλίσουμε ότι η ευρωπαϊκή σήμανση βιολογικών προϊόντων θα χρησιμοποιείται μόνο για προϊόντα των κρατών μελών που πληρούν τις σχετικές προϋποθέσεις. " χρησιμοποίηση λογότυπων, η τάση για ακριβέστερη επισήμανση προϊόντων και η σχετική ιχνηλασιμότητα είναι μέτρα που επιδοκιμάζω θερμά, γιατί θα δώσουν και τη δυνατότητα διεξαγωγής πιο αποτελεσματικών ελέγχων. Πρέπει να εξασφαλίσουμε ότι θα λαμβάνονται εξίσου υπόψη τα συμφέροντα των παραγωγών και των καταναλωτών. Τα κοινά και συντονισμένα μέτρα θα φέρουν πρόσθετο κέρδος και για την ευρωπαϊκή γεωργία και για τους καταναλωτές, ενώ παράλληλα θα διατηρηθεί η επικουρικότητα. Οι 197 τροπολογίες που υποβλήθηκαν δείχνουν πάντως ότι σήμερα δεν είμαστε ακόμα σε θέση να ψηφίσουμε για την έκθεση. Ως εκ τούτου, στηρίζω την εισηγήτρια ως προς τις τροπολογίες 37 και 39.
<P>
(Ο Πρόεδρος διακόπτει την ομιλήτρια)
<SPEAKER ID="164" NAME="María Isabel Salinas García">
εξ ονόματος της Ομάδας PSE. - (ES) Ο τομέας της βιολογικής παραγωγής μας ζητάει -ή μάλλον απαιτεί από εμάς- σαφή και απλή νομοθεσία η οποία να ανταποκρίνεται στις ανάγκες μιας αγοράς που αυξάνεται συνεχώς.
<P>
Οι Ευρωπαίοι καταναλώνουν αυξανόμενες ποσότητες βιολογικών προϊόντων και πρέπει να θεσπίσουμε ένα κατάλληλο πλαίσιο το συντομότερο δυνατόν, προκειμένου να ανταποκριθούμε σε αυτές τις ανάγκες, προστατεύοντας τα συμφέροντα όχι μόνο των καταναλωτών αλλά, ταυτόχρονα, και τα συμφέροντα του τομέα και τα περιβαλλοντικά συμφέροντα εν γένει.
<P>
Προκειμένου να επιτευχθεί αυτός ο στόχος, η έκθεση που συζητάμε αυτήν τη στιγμή και η οποία αντιμετωπίζει δυσκολίες από την αρχή της διαπραγμάτευσής της, είναι ένα καλό έγγραφο αφετηρίας. Θα ήθελα να εκμεταλλευτώ αυτήν την ευκαιρία για να συγχαρώ την εισηγήτρια, κ. Aubert, για το εξαιρετικό έργο που επιτελεί. Λέω ότι πιστεύω πως αυτή είναι μια καλή έκθεση διότι, για παράδειγμα, λαμβάνει υπόψη τα ιδιαίτερα χαρακτηριστικά των διαφορετικών ευρωπαϊκών περιοχών, καθορίζει καλύτερα τις αρμοδιότητες καθεμιάς από τις αρχές και τους οργανισμούς που εμπλέκονται στον έλεγχο των βιολογικών προϊόντων και θεσπίζει ένα ενιαίο υποχρεωτικό λογότυπο, κάτι στο οποίο έχω επιμείνει κατά τη διάρκεια των διαπραγματεύσεων στην επιτροπή.
<P>
Σε αυτήν την ίδια γραμμή, πιστεύω επίσης ότι ορίζει πως, προκειμένου να διοχετευθούν στην αγορά της Ευρωπαϊκής Ένωσης ως βιολογικά, τα προϊόντα από τρίτες χώρες πρέπει να υπόκεινται σε κανονισμούς ισότιμους της ευρωπαϊκής νομοθεσίας.
<P>
Εν κατακλείδι, πιστεύω ότι η έκθεση στοχεύει στην προώθηση της βιολογικής παραγωγής και κατανάλωσης, επιδιώκοντας να εδραιώσει αυτόν τον αναπτυσσόμενο τομέα ως την ελίτ της γεωργίας μας, καθώς η βιολογική γεωργία χαρακτηρίζεται από προϊόντα υψηλής ποιότητας.
<P>
Κατόπιν αυτού, πιστεύω ότι ανοίγει τώρα μια άλλη συζήτηση που δεν είχαμε λάβει υπόψη μέχρι πρόσφατα: προτείνεται η πιθανότητα να αποκτήσει το Ευρωπαϊκό Κοινοβούλιο μεγαλύτερο λόγο στη λήψη των αποφάσεων, κάνοντας ένα βήμα παραπάνω μέσω της διαδικασίας συναπόφασης, ζητώντας μια διπλή νομική βάση για αυτόν τον κανονισμό.
<P>
Θα ήθελα να καταστήσω σαφές ότι, ως ένθερμοι Ευρωπαίοι, είμαστε πάντα υπέρ μεγαλύτερων εξουσιών λήψης αποφάσεων για το Κοινοβούλιο, που είναι η ύψιστη δημοκρατική έκφραση της Ευρωπαϊκής Ένωσης. Επομένως, θα ψηφίσουμε αναλόγως αύριο.
<P>
Ωστόσο, θα ήθελα επίσης να υπογραμμίσω ότι αυτός ο κανονισμός είναι κοινωνική απαίτηση τόσο του τομέα όσο και των καταναλωτών, και επομένως τα επακόλουθα βήματα που θα πρέπει να αποφασίσουμε μετά την αυριανή μέρα δεν πρέπει να καθυστερήσουν περισσότερο, αλλά αντίθετα, προς όφελος της νομικής ασφάλειας των παραγωγών και της εμπιστοσύνης των καταναλωτών, πρέπει να συνεχίσουμε να εργαζόμαστε γρήγορα προκειμένου να έχουμε έναν κανονισμό που ο ευρωπαϊκός τομέας ζητά εδώ και πολύ καιρό και ο οποίος διαχωρίζει αυτήν την καθαρά βιολογική γεωργία, για χάρη της ασφάλειας των καταναλωτών.
<SPEAKER ID="165" NAME="Kyösti Virrankoski">
εξ ονόματος της Ομάδας ALDE. - (FI) Κύριε Πρόεδρε, θέλω να ευχαριστήσω την εισηγήτρια, Marie-Hélène Aubert, για την εξαίρετη έκθεσή της. " βιολογική παραγωγή είναι τομέας της γεωργικής παραγωγής. " σημασία του στο μέλλον θα είναι πιθανώς αυξημένη, καθότι οι καταναλωτές προσέχουν περισσότερο την ποιότητα των τροφίμων παρά την τιμή τους. " βιολογική παραγωγή είναι ένας τρόπος βελτίωσης της ποιότητας, της γεύσης και του χρόνου ζωής των προϊόντων διατροφής, προσφέροντας έτσι προστιθέμενη αξία στις γεωργικές εκμεταλλεύσεις και αυξάνοντας την κερδοφορία τους. " βιολογική παραγωγή είναι, ωστόσο, δύσκολος γεωργικός τομέας, καθώς απαιτεί πραγματική προσήλωση στον τρόπο διαχείρισης των γεωργικών εκμεταλλεύσεων. Ακόμη και το παραμικρό σφάλμα είναι δύσκολο να διορθωθεί, δεδομένου ότι δεν υπάρχουν δυνατότητες συμβατικής παραγωγής.
<P>
" γεωργική πολιτική της ΕΕ χαρακτηρίζεται γενικώς από την πολυπλοκότητα των κανόνων και τη γραφειοκρατία. Στη βιολογική παραγωγή, υπάρχουν φόβοι για ακόμη μεγαλύτερες επιβαρύνσεις. Ο γεωργός οφείλει να είναι πολύ εξοικειωμένος τόσο με την κοινοτική όσο και με την εθνική νομοθεσία. " υπό εξέταση πρόταση κανονισμού συνεπάγεται τη θέσπιση ακόμη περισσότερων νόμων. Ο σκοπός είναι καθαυτός αξιόλογος, καθόσον αποβλέπει στη διασφάλιση της εμπιστοσύνης των καταναλωτών, όμως αν θεσπιστεί υπερβολικά μεγάλος αριθμός νόμων μπορεί κάλλιστα να επιβραδύνει την ανάπτυξη των οργανικών καλλιεργειών, ενώ πολλοί γεωργοί ενδέχεται να εγκαταλείψουν απλώς την προσπάθεια. Αυτό θα είναι επιζήμιο για το σύνολο του τομέα.
<P>
Κύριε Πρόεδρε, η γεωργία και η βιομηχανία τροφίμων αποτελούν από κοινού έναν τεράστιο τομέα της ευρωπαϊκής παραγωγής. Στο εσωτερικό του υπάρχουν περιθώρια χρήσης διαφορετικών μεθόδων και τάσεων. " βιολογική παραγωγή μπορεί να προσφέρει πολύ ελκυστικές δυνατότητες, ιδίως στις περιφέρειες με τις πιο αντίξοες φυσικές συνθήκες. Ας ελπίσουμε ότι αυτός ο κανονισμός θα ενισχύσει την οικονομία διατροφής της ηπείρου μας και θα προαγάγει την επιτυχία της στον παγκόσμιο ανταγωνισμό.
<SPEAKER ID="166" NAME="Roberta Angelilli">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, ως Ιταλίδα, θα ήθελα να αναφέρω ότι η Ιταλία είναι ο τέταρτος παραγωγός βιολογικών προϊόντων στον κόσμο, ενώ στην Ευρωπαϊκή Ένωση κατέχει την πρώτη θέση. Για αυτόν τον λόγο, υποστηρίζουμε τις τροποποιήσεις που πραγματοποιεί η εν λόγω έκθεση στον κανονισμό: τις τροποποιήσεις σχετικά με το πεδίο εφαρμογής του, την ευελιξία για τα κράτη μέλη, τους ελέγχους και την ελεύθερη κυκλοφορία των βιολογικών προϊόντων στο εσωτερικό της Ευρωπαϊκής Ένωσης.
<P>
Από την άλλη πλευρά, όσον αφορά την επισήμανση, πιστεύουμε ότι θα πρέπει να υπάρχει απόλυτη εγγύηση ότι τα προϊόντα είναι βιολογικά και ότι, επομένως, δεν θα πρέπει σε κανένα στάδιο της παραγωγικής διαδικασίας να μολυνθούν τυχαία από ΓΤΟ. Οι ισχύοντες κανονισμοί επιτρέπουν για τα βιολογικά προϊόντα ένα όριο τυχαίας μόλυνσης από ΓΤΟ της τάξης του 0,9%, το οποίο δυστυχώς είναι ίσο με εκείνο που προβλέπεται για τα συμβατικά γεωργικά προϊόντα.
<P>
Εν κατακλείδι, προκειμένου να αποφευχθεί μια κατακόρυφη πτώση της κατανάλωσης ως αποτέλεσμα της κρίσης εμπιστοσύνης όσον αφορά τα τρόφιμα που επιλέγονται και αγοράζονται λόγω ακριβώς των χαρακτηριστικών τους και των φυσικών μεθόδων παραγωγής τους, είναι απαραίτητο να ορίσουμε για τα βιολογικά προϊόντα ένα όριο τυχαίας μόλυνσης από ΓΤΟ.
<P>
(Ο Πρόεδρος διακόπτει την ομιλήτρια)
<SPEAKER ID="167" NAME="Friedrich-Wilhelm Graefe zu Baringdorf">
εξ ονόματος της Ομάδας Verts/ALE. - (DE) Κύριε Πρόεδρε, κυρία Επίτροπε, η εισηγήτρια παρουσίασε μια καλή έκθεση και το Κοινοβούλιο πρέπει να επιμείνει να χρησιμοποιήσουν η Επιτροπή και το Συμβούλιο αυτήν την καλή έκθεση. Με άλλα λόγια, χρειαζόμαστε συναπόφαση, κυρίως επειδή όλα τα νέα στοιχεία αυτού του κανονισμού σχετίζονται με την εσωτερική αγορά. Τα θέματα που αφορούν τη γεωργία έχουν βέβαια ρυθμιστεί νωρίτερα και κατέστη δυνατόν να συμπεριληφθούν κατά βάσιν στον νέο κανονισμό. Αυτός είναι και ο ένας λόγος για τη διπλή νομική βάση. Ο άλλος, όπως σωστά διαπιστώσατε, είναι ότι πολλές από τις λεπτομέρειες πρέπει να λυθούν στις διατάξεις εφαρμογής. Το Κοινοβούλιο πρέπει να διατηρήσει, ακριβώς όπως το Συμβούλιο, το δικαίωμα διαβούλευσης για τις διατάξεις εφαρμογής. Όπως γνωρίζετε, τώρα έχουμε μια απόφαση. Αν είχαμε το Σύνταγμα, το θέμα θα είχε διευθετηθεί ούτως ή άλλως. Τους επόμενους μήνες θα πρέπει να το τακτοποιήσουμε αυτό.
<P>
Σχετικά με τους ΓΤΟ, χαίρομαι διότι διαπιστώσατε πως το 0,9% δεν αποτελεί όριο μόλυνσης. Είναι όριο επισήμανσης και δεν υπάρχει δικαίωμα μόλυνσης. " Ομάδα μας, ωστόσο, ανησυχεί μήπως τα τεχνικά μέσα που διαθέτουμε για την πρόληψη της μόλυνσης δεν χρησιμοποιούνται πλήρως, οπότε το όριο του 0,9% είναι πολύ υψηλό. Θα θέλαμε να μειωθεί, γιατί υποστηρίζουμε πως πρέπει να αποκλείεται εντελώς οποιαδήποτε μόλυνση για τα βιολογικά προϊόντα. Ελπίζω ότι το καταλαβαίνετε αυτό και ότι θα λάβετε τα απαραίτητα μέτρα.
<SPEAKER ID="168" NAME="Vincenzo Aita">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, πιστεύω ότι η υπό εξέταση διάταξη μπορεί να βελτιωθεί σημαντικά από το Κοινοβούλιο κατά την αυριανή ψηφοφορία στην Αίθουσα. Πράγματι, μια διάταξη όπως αυτή, η οποία θεσπίζει για τα βιολογικά προϊόντα ένα όριο μόλυνσης της τάξης του 0,9%, δηλαδή ένα όριο ίσο με εκείνο που ορίζεται για τα συμβατικά προϊόντα, δεν ωφελεί ούτε τους παραγωγούς βιολογικών προϊόντων ούτε, προπάντων, τους καταναλωτές.
<P>
Ακόμη και τα αριθμητικά στοιχεία που μας παρέσχε η Επίτροπος καταδεικνύουν ότι πρόκειται για μια διάταξη που θα μπορούσε να προκαλέσει σημαντική ζημία στον τομέα των βιολογικών προϊόντων. Στην πραγματικότητα, το να ορίζουμε το ίδιο όριο τόσο για τα συμβατικά όσο και για τα βιολογικά προϊόντα θα μπορούσε να δημιουργήσει σύγχυση στους καταναλωτές, οι οποίοι μπορεί να μην επιλέγουν πλέον τα βιολογικά προϊόντα, και αυτό θα ήταν επιζήμιο και για το σύστημα γεωργικής παραγωγής, το οποίο έχει αναπτυχθεί σημαντικά στον τομέα αυτόν κατά τα τελευταία χρόνια.
<P>
Για αυτόν τον λόγο, πιστεύω ότι το Κοινοβούλιο θα πρέπει να επιστρέψει στο όριο μηδενικής ανοχής, προκειμένου να καταστήσει τα προϊόντα αυτά ακόμη πιο ελκυστικά, διασφαλίζοντας ότι καταναλώνονται σε αυξανόμενες ποσότητες και παρέχοντας ακόμη μεγαλύτερη προστασία στους καταναλωτές. Ένα βιολογικό προϊόν, για το οποίο επιτρέπεται ένα όριο της τάξης του 0,9%, δεν έχει λόγο ύπαρξης και, ομοίως, οι καταναλωτές δεν θα θεωρούν σκόπιμο να αγοράσουν και να δαπανήσουν περισσότερα χρήματα για ένα προϊόν που δεν παρέχει πλέον τις αναγκαίες εγγυήσεις και δεν είναι απαλλαγμένο από ρύπους.
<SPEAKER ID="169" NAME="Luca Romagnoli">
εξ ονόματος της Ομάδας ITS. - (IT) Κύριε Πρόεδρε, κυρίες και κύριοι, απορρίπτω την προσπάθεια να αφαιρεθεί από την επισήμανση των προϊόντων η σαφής ένδειξη της χώρας προέλευσης, για χάρη ενός ευρωπαϊκού σήματος που θα χρησίμευε μόνο στο να εμποδίσει την ιχνηλασιμότητα. " Επιτροπή προσπαθεί, κατά τον συνήθη τρόπο της, να τυποποιήσει παρά να εναρμονίσει. Τα βιολογικά προϊόντα απολαμβάνουν πλεονεκτική θέση αγοράς από πλευράς διαφήμισης, χάρη στο "βιολογικό" σήμα, καθώς και έναν σεβαστό κύκλο εργασιών σε σχέση με άλλα προϊόντα, παρά το υψηλότερο λιανικό κόστος.
<P>
Έως τώρα, οι χρησιμοποιούμενες επισημάνσεις απέδωσαν ικανοποιητικά αποτελέσματα από πλευράς διαφοροποίησης της ζήτησης και της προσφοράς. Αυτό θα διακυβευόταν αν κάποιο κοινό ευρωπαϊκό σήμα επρόκειτο να απειλήσει την ευαισθητοποίηση των καταναλωτών. Ο κανονισμός οφείλει να παρέχει στους φορείς πιστοποίησης μια εγγύηση ανεξαρτησίας, ιδιαίτερα όσον αφορά τις σχέσεις με επιχειρηματίες χωρών που δεν ανήκουν στην ΕΕ.
<P>
Χρειαζόμαστε ένα σύστημα διαπίστευσης που να βασίζεται σε αυστηρούς και διαφανείς κανόνες, αυτό όμως είναι κάτι που δεν επιθυμεί η Επιτροπή. Τέλος, η ιδέα της επιβολής ενός ευρωπαϊκού βιολογικού λογότυπου στα προϊόντα χωρών που δεν ανήκουν στην ΕΕ, χωρίς την απαραίτητη ένδειξη της περιοχής και της χώρας προέλευσης των προϊόντων, θα πρέπει οπωσδήποτε να απορριφθεί.
<SPEAKER ID="170" NAME="Ιωάννης Γκλαβάκης" AFFILIATION="PPE-DE">
Κύριε Πρόεδρε, περισσότερο από 15 χρόνια εφαρμόζεται η κοινοτική νομοθεσία για τα βιολογικά προϊόντα στην Ευρωπαϊκή Ένωση με αρκετή επιτυχία, θα μπορούσαμε να πούμε, αν κρίνουμε από τα αποτελέσματα. Βεβαίως, θα μπορούσαν να είναι και καλύτερα, διότι αν στην Ευρώπη των 25 ποσοστό 1,4% του συνόλου των γεωργικών εκμεταλλεύσεων είναι βιολογικές και καλύπτουν μόλις το 3,6% της χρησιμοποιούμενης γεωργικής έκτασης σημαίνει ότι υπάρχουν σημαντικά περιθώρια για περαιτέρω ανάπτυξη.
<P>
Πώς όμως θα μπορούσαμε να πείσουμε τους καταναλωτές να προτιμούν βιολογικά προϊόντα δαπανώντας περισσότερο για τη διατροφή τους, με επακόλουθο η αυξημένη ζήτηση να ενθαρρύνει μεγαλύτερη μερίδα γεωργών να ασχοληθούν με τον τομέα αυτό; Φυσικά ελέγχοντας την ποιότητά τους συνεχώς και με αυστηρότητα. Διασφαλίζοντας την καθαρότητά τους από γενετικά τροποποιημένους οργανισμούς και κυρίως με τη σωστή επισήμανση, που θα ενισχύει την εμπιστοσύνη του αγοραστικού κοινού. Και εδώ θα πρέπει να επισημάνουμε το σοβαρότερο θέμα που συνήθως κλονίζει την εμπιστοσύνη των καταναλωτών, και αναφέρομαι στις εισαγωγές δήθεν βιολογικών προϊόντων από τρίτες χώρες. Θα πρέπει να είμαστε αυστηροί με τα εισαγόμενα βιολογικά προϊόντα. Μόνον εφόσον έχουν παραχθεί με παραγωγικές μεθόδους αντίστοιχες με τις κοινοτικές, θα δικαιούνται να φέρουν τη σήμανση "βιολογικό". Διότι όλοι γνωρίζουμε ότι το κόστος παραγωγής των γεωργικών προϊόντων στις τρίτες χώρες είναι συνήθως χαμηλότερο. Αν παρακάμπτονται και οι κανόνες βιολογικής παραγωγής, τότε αυτά τα εισαγόμενα προϊόντα και βιολογικά δεν θα είναι - πράγμα που σημαίνει ότι θα ξεγελάμε τους καταναλωτές - και θα ανταγωνίζονται τους Ευρωπαίους γεωργούς, οι οποίοι πληρούν όλους τους όρους και τις προϋποθέσεις
<SPEAKER ID="171" NAME="Marc Tarabella" AFFILIATION="PSE">
(FR) Κύριε Πρόεδρε, κυρία Επίτροπε, κυρίες και κύριοι, θα ήθελα να ξεκινήσω εκφράζοντας την ικανοποίησή μου. " παρούσα έκθεση για τη βιολογική παραγωγή και την επισήμανση των βιολογικών προϊόντων έφτασε επιτέλους προς συζήτηση στην Ολομέλεια σε μια σημαντική στιγμή, καθώς η ψηφοφορία στην Επιτροπή Γεωργίας και Ανάπτυξης της Υπαίθρου, στις 27 Φεβρουαρίου, συνέπεσε με μια διαδήλωση αγροβιολόγων, οι οποίοι διαμαρτύρονταν δικαίως για τις νέες προδιαγραφές για τη βιολογική γεωργία, οι οποίες στόχευαν και εξακολουθούν να στοχεύουν στην ανοχή ποσοστού μόλυνσης 0,9%, που είναι το επίπεδο που επιτρέπεται στη συμβατική γεωργία.
<P>
" έκθεση αυτή, που είναι καρπός των αδιάκοπων προσπαθειών της κ. Aubert, την οποία συγχαίρω, είναι, συνεπώς, τρομερά σημαντική για ολόκληρο τον τομέα και παρέχει στο Κοινοβούλιο μια μοναδική ευκαιρία να αποστασιοποιηθεί από το Συμβούλιο και την Επιτροπή. Είναι πραγματικά ζωτικό, ιδιαίτερα τώρα, να στείλουμε ένα ισχυρό μήνυμα με στόχο την προστασία της βιολογικής γεωργίας.
<P>
Για τον σκοπό αυτόν, κατέθεσα, εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, την τροπολογία 170 η οποία διατυπώνεται ως εξής: "Τα κράτη μέλη πρέπει να παρέχουν το νομοθετικό πλαίσιο για να διατηρείται στο ελάχιστο επίπεδο η ανάμιξη βιολογικών προϊόντων με ΓΤΟ στη βάση της αρχής της προφύλαξης και της αρχής "ο ρυπαίνων πληρώνει". Οι συμμετέχοντες στην αγορά πρέπει να λαμβάνουν όλες τις απαραίτητες προφυλάξεις για να αποκλείουν την πιθανότητα απρόβλεπτης ή τεχνικώς αναπόφευκτης ανάμιξης με ΓΤΟ. " παρουσία ΓΤΟ στα βιολογικά προϊόντα περιορίζεται αποκλειστικά σε τυχαίες και τεχνικώς αναπόφευκτες ποσότητες που δεν υπερβαίνουν το 0,1%".
<P>
Εν ολίγοις, όσο καίριο είναι το να μην αλλάξει ο χαρακτήρας της βιολογικής παραγωγής με την ανοχή υπερβολικά υψηλών επιπέδων τυχαίας μόλυνσης, εξίσου σημαντικό είναι να διατηρήσουμε ένα ελάχιστο ποσοστό, αποδεκτό και εγκεκριμένο από τον τομέα, έτσι ώστε να μην τιμωρήσουμε τους παραγωγούς βιολογικών προϊόντων που έχουν μολυνθεί τυχαία, οι οποίοι θα έβλεπαν την παραγωγή τους να υποβαθμίζεται εντελώς αν εφαρμοζόταν μια πολιτική μηδενικής ανοχής.
<P>
Επιπλέον, υποστηρίζουμε τη χρήση φυσικών ορυκτών αζωτούχων λιπασμάτων, καθώς και οιουδήποτε άλλου φυσικού ορυκτού λιπάσματος, και προτείνουμε, συνεπώς, μέσω των τροπολογιών 168 και 169, να διαγραφεί το εδάφιο στο άρθρο 8, παράγραφος 1, στοιχείο δ) που αποσκοπεί στην απαγόρευση της χρήσης ανόργανων αζωτούχων λιπασμάτων.
<P>
Τέλος, υποστηρίζω πλήρως την απόφαση της Επιτροπής Νομικών Θεμάτων να εφαρμόσει τη διπλή νομική βάση -άρθρα 37 και 95 της Συνθήκης- διότι υπάρχουν δύο πλεονεκτήματα στο να αναφερθεί επίσης η αρμοδιότητα της εσωτερικής αγοράς. Καταρχάς, η έκθεση αυτή, που ψηφίστηκε στην Επιτροπή Γεωργίας και Ανάπτυξης της Υπαίθρου, θα επεκτεινόταν ώστε να καλύψει το σύνολο του τομέα εστίασης - επιχειρήσεις μαζικής εστίασης, τροφοδοσία οργανισμών, κυλικεία, εστιατόρια- και κάποια προϊόντα όπως τα συμπληρώματα διατροφής. Δεύτερον, ως αποτέλεσμα τη αρμοδιότητας της εσωτερικής αγοράς, θα μετακινούμασταν από μια διαδικασία διαβούλευσης σε μια διαδικασία συναπόφασης, που θα μας έδινε το κρίσιμο δικαίωμα να ελέγχουμε τη διατύπωση του εν λόγω κανονισμού, ο οποίος θα επηρεάσει άμεσα την ποιότητα της διατροφής των Ευρωπαίων.
<SPEAKER ID="172" NAME="Czesław Adam Siekierski" AFFILIATION="PPE-DE">
(PL) Παρά το διευρυμένο ενδιαφέρον για τη βιολογική καλλιέργεια, τόσο μεταξύ των καταναλωτών όσο και μεταξύ των παραγωγών και των μέσων ενημέρωσης, η ανάπτυξη του τομέα εξακολουθεί να είναι αργή. Πού οφείλεται αυτό και τι μπορεί να γίνει προκειμένου να αυξηθεί η κατανάλωση και, ως εκ τούτου, η παραγωγή βιολογικών τροφίμων;
<P>
Κατά τη γνώμη μου, το σημαντικότερο είναι να διασφαλίσουμε σταθερές συνθήκες για την ανάπτυξη, καθώς και την ενίσχυση που την συνοδεύει. Αυτό συνεπάγεται κατάλληλη πιστοποίηση, σήμανση και παρακολούθηση, περιλαμβανομένης της παρακολούθησης των εισαγωγών από τρίτες χώρες. Με άλλα λόγια, χρειαζόμαστε καλή νομοθεσία.
<P>
" μικρή κλίμακα παραγωγής του βιολογικού τομέα καθιστά τη διανομή των προϊόντων του εξαιρετικά δαπανηρή, γεγονός που τα καθιστά λιγότερο ελκυστικά για μεγάλες αλυσίδες λιανικής. Θα ήταν, λοιπόν, θετική η χορήγηση εξωτερικών ενισχύσεων σε αυτό το τμήμα της αλυσίδας παραγωγής βιολογικών προϊόντων, καθώς και η οργάνωση των καλλιεργητών που δραστηριοποιούνται στην παραγωγή αυτών των τροφίμων.
<P>
Θα ήταν επίσης θετικό να τονίζεται περισσότερο η σημασία της βιολογικής καλλιέργειας μέσω της εκπαίδευσης και να προωθείται καλύτερα ο εν λόγω τομέας.
<SPEAKER ID="173" NAME="Bernadette Bourzai" AFFILIATION="PSE">
(FR) Κύριε Πρόεδρε, κυρία Επίτροπε, κυρίες και κύριοι, θα ήθελα να ξεκινήσω συγχαίροντας την κ. Aubert για το εξαιρετικό έργο που έχει επιτελέσει από την έναρξη της εντολής, καταρχάς όσον αφορά το ευρωπαϊκό σχέδιο δράσης για τα βιολογικά τρόφιμα και τη βιολογική γεωργία και, κατά δεύτερον, όσον αφορά την παρούσα πρόταση κανονισμού. Δεν επρόκειτο για ένα εύκολο καθήκον, διότι η πρόταση υπονομεύει την ισχυρή και αξιόπιστη ταυτότητα της βιολογικής γεωργίας.
<P>
Μπορούμε να είμαστε ικανοποιημένοι με την πρόοδο που σημειώθηκε στο πλαίσιο της Επιτροπής Γεωργίας και Ανάπτυξης της Υπαίθρου σε αρκετά σημεία: αυστηρότερος ορισμός της χρήσης φυτοφαρμακευτικών προϊόντων, κτηνιατρικών αγωγών και εθνικών παρεκκλίσεων· αυξημένη παρακολούθηση στο στάδιο της πιστοποίησης, περιλαμβανομένου του ελέγχου των εισαγόμενων προϊόντων· επέκταση του πεδίου εφαρμογής του κανονισμού και ενίσχυση των κανονιστικών επιτροπών. Υποστηρίζω επίσης τη διπλή νομική βάση, η οποία θα μας μετακινήσει προς τη συναπόφαση.
<P>
Ωστόσο, παραμένω ιδιαίτερα ανήσυχη όσον αφορά το ζήτημα της παρουσίας ΓΤΟ, έστω και τυχαίας, στα βιολογικά προϊόντα. Πράγματι, ο κανονισμός ορίζει ότι ένα προϊόν δεν μπορεί να φέρει την επισήμανση "προϊόν βιολογικής γεωργίας" αν περιέχει ΓΤΟ, αλλά, παρόλα αυτά, δέχεται ένα όριο τυχαίας μόλυνσης με ΓΤΟ της τάξεως του 0,9%, πράγμα που είναι απαράδεκτο.
<P>
Για τον λόγο αυτόν, θέλω να σας ζητήσω να υποστηρίξετε τις τροπολογίες 170 και 171, που κατέθεσε η Σοσιαλιστική Ομάδα στο Ευρωπαϊκό Κοινοβούλιο, οι οποίες απαιτούν η παρουσία ΓΤΟ στα βιολογικά προϊόντα να περιορίζεται αποκλειστικά και να μην χρησιμοποιείται ο συγκεκριμένος όρος.
<SPEAKER ID="174" NAME="Gábor Harangozó" AFFILIATION="PSE">
(HU) Πρέπει να διασφαλίσουμε ότι οι ευαισθητοποιημένοι για το περιβάλλον καταναλωτές οι οποίοι ανησυχούν και ενδιαφέρονται να προστατέψουν την υγεία τους θα έχουν τη δυνατότητα να χρησιμοποιούν προϊόντα τα οποία είναι απαλλαγμένα από χημικά ή από επιμολύνσεις με γενετικώς τροποποιημένους οργανισμούς. Πρέπει, συνεπώς, να ορίζεται με σαφήνεια αν ένα προϊόν προέρχεται από βιολογική καλλιέργεια. Πρέπει να διασφαλίσουμε ότι τα προϊόντα που θα φέρουν την ένδειξη της Ευρωπαϊκής Ένωσης για τα βιολογικά προϊόντα θα έχουν παραχθεί εξ ολοκλήρου σύμφωνα με τις βασικές αρχές της βιολογικής παραγωγής.
<P>
Σε αυτόν τον τομέα δεν μπορούμε να κάνουμε την παραμικρή υποχώρηση, όπως άλλωστε δεν μπορούμε να κάνουμε υποχωρήσεις όσον αφορά την ενημέρωση των καταναλωτών. Πρέπει επίσης να διασφαλίσουμε ότι, μέσω της χρήσης των υπηρεσιών ενημέρωσης του κοινού, οι πολίτες θα έχουν τη δυνατότητα να αποφασίζουν αν επιθυμούν να επιλέξουν βιολογικά τρόφιμα. Αυτό δεν αφορά απλώς την προστασία των καταναλωτών, αλλά έχει μεγάλη σημασία για τη γεωργική μας στρατηγική και την προστασία της αγοράς.
<P>
Ένα καλά διαρθρωμένο και καθολικά αποδεκτό ευρωπαϊκό πρότυπο, σε συνδυασμό με την αντίστοιχη πιστοποίηση και ένα εναρμονισμένο σύστημα ευρωπαϊκής σήμανσης, θα ενισχύσει την εμπιστοσύνη των καταναλωτών, θα αυξήσει τη ζήτηση και θα διασφαλίσει το εισόδημα των παραγωγών. Λόγω των διαφορετικών συνθηκών και παραδόσεων στα διάφορα κράτη μέλη, ωστόσο, πρέπει να μεριμνήσουμε ώστε να τους δοθεί η δυνατότητα να ρυθμίζουν το θέμα ακόμη πιο αυστηρά.
<SPEAKER ID="175" NAME="Mariann Fischer Boel">
Μέλος της Επιτροπής. - (EN) Κύριε Πρόεδρε, καταρχάς απόλαυσα τη ζωηρή συζήτηση που διεξήγαμε για το πολύ σημαντικό αυτό θέμα. Εκτιμώ επίσης τη στήριξη που παρείχατε στον γενικό προσανατολισμό αυτών των ιδεών. Όσον αφορά ορισμένα από τα πιο δύσκολα ζητήματα, ελπίζω ότι κατάφερα να εξηγήσω ότι μπορούμε, μέχρις ενός βαθμού, να κάνουμε δεκτές πολλές από τις ιδέες σας.
<P>
Θέλω να διατυπώσω ορισμένες επισημάνσεις σχετικά με τρία διαφορετικά θέματα. Καταρχάς, όσον αφορά τη σήμανση, είναι σημαντικό να γίνει αντιληπτό ότι, όταν χρησιμοποιείται το λογότυπο της Ευρωπαϊκής Ένωσης, είναι υποχρεωτική η ένδειξη του τόπου καταγωγής των γεωργικών πρώτων υλών. Το ίδιο ισχύει για τα εισαγόμενα προϊόντα, τα οποία πρέπει να είναι απολύτως σαφές ότι οφείλουν να συμμορφώνονται με τους ίδιους κανόνες που ισχύουν και για την εγχώρια παραγωγή.
<P>
Εθίγη επίσης το θέμα της συνύπαρξης. Είναι πολύ σημαντικό να δοθεί η δυνατότητα στα κράτη μέλη να αποφασίσουν με ανεξάρτητο τρόπο σε εθνικό επίπεδο ως προς τη νομοθεσία σχετικά με τους κανόνες συνύπαρξης και ευθύνης σε περίπτωση μόλυνσης. Εφόσον αυτά τα γενετικώς τροποποιημένα προϊόντα βρίσκονται σε ένα κράτος μέλος, πρέπει να υπάρχουν κανόνες σχετικά με τις αποστάσεις και τον καθαρισμό των μηχανημάτων κατά τη μετάβαση από τη μια εκμετάλλευση στην άλλη. Οι σχετικές αποφάσεις πρέπει να ληφθούν από τα επιμέρους κράτη μέλη, λόγω των διαφορών στις μεθόδους παραγωγής μεταξύ της βόρειας και της νότιας Ευρώπης. Δεν μπορώ παρά να ενθαρρύνω τα κράτη μέλη να θεσπίσουν αυτήν τη νομοθεσία.
<P>
Όσον αφορά το κατώτατο όριο, που νομίζω ότι αναφέρθηκε από όλους τους ομιλητές, επιβάλλεται να υπογραμμιστεί ότι η πρόταση της Επιτροπής δεν μεταβάλλει τους ισχύοντες κανόνες σχετικά με την αναπόφευκτη παρουσία γενετικώς τροποποιημένων οργανισμών. Εντούτοις, αποσαφηνίζει την ευθύνη των επιχειρήσεων βιολογικής παραγωγής να αποφεύγουν την παρουσία ΓΤΟ.
<P>
Επαναλαμβάνω ότι εκείνο που έχει σημασία είναι ότι η χρήση των ΓΤΟ και των παραγώγων τους έχει απαγορευθεί στο παρελθόν και εξακολουθεί να είναι απαγορευμένη στη βιολογική παραγωγή, οπότε πρέπει να απαγορεύεται αυστηρώς για κάθε προϊόν βιολογικής παραγωγής. Καθιστούμε επίσης τους κανόνες που διέπουν τον έλεγχο όλων των παρτίδων βιολογικών προϊόντων που πωλούνται λιγότερο περιοριστικούς από ό,τι επί του παρόντος.
<P>
Όσον αφορά τη μαζική εστίαση, στην οποία επίσης αναφέρθηκαν πολλοί ομιλητές, επιτρέπεται σήμερα, και θα συνεχίσει να επιτρέπεται και στο μέλλον, να παράγονται από επιχειρήσεις μαζικής εστίασης, στο πλαίσιο της εθνικής νομοθεσίας, προϊόντα τα οποία μπορούν να χαρακτηρίζονται βιολογικά. Αυτό έχει κρίσιμη σημασία. Δεν θα μπορούσαμε να δεχτούμε μια απόφαση ή νομοθετικό μέτρο της ΕΕ για το θέμα αυτό.
<P>
Μπορώ να δεχτώ τις τροπολογίες 20, 31, 35, 56, 71, 75, 99, 101 και 120. Επιπλέον, όπως ανέφερα προηγουμένως, 68 από τις τροπολογίες είναι αποδεκτές εν μέρει ή καταρχήν. Δεν μπορώ να δεχτώ τις υπόλοιπες τροπολογίες, ενόψει των συζητήσεών μας, και αναφέρομαι εν προκειμένω ιδίως στην τροπολογία με την οποία προτείνεται η εφαρμογή διπλής νομικής βάσης. Ωστόσο, το γεγονός ότι 77 από τις τροπολογίες σας είναι είτε συνολικά είτε εν μέρει αποδεκτές καταδεικνύει με σαφήνεια ότι συμφωνούμε σε περισσότερες πτυχές αυτού του θέματος από ό,τι μπορεί να πιστεύετε εκ πρώτης όψεως.
<P>
Σας ευχαριστώ για τη ζωηρή αυτή συζήτηση.
<SPEAKER ID="320" NAME="Πρόεδρος">
Σας ευχαριστούμε, κυρία Επίτροπε. " συζήτηση έληξε.
<P>
" ψηφοφορία θα διεξαχθεί αύριο, στις 11.00.
<P>
Γραπτές δηλώσεις (άρθρο 142)
<SPEAKER ID="178" NAME="Kathy Sinnott" AFFILIATION="IND/DEM">
, γραπτώς. - (EN) Για ορισμένα πράγματα ισχύει ο διαχωρισμός μαύρου και άσπρου. Τα βιολογικά προϊόντα και τα γενετικώς τροποποιημένα προϊόντα είναι εντελώς αντίθετα.
<P>
Ένα τρόφιμο δεν μπορεί να καλείται βιολογικό εφόσον έχει υποστεί γενετικές τροποποιήσεις.
<P>
Ο ισχυρισμός ότι ένα τρόφιμο το οποίο έχει μολυνθεί από ΓΤΟ μπορεί να χαρακτηριστεί βιολογικό είναι τόσο γελοίος ώστε πρέπει να αναρωτηθούμε γιατί προσφέρεται αυτή η δυνατότητα από την υπό εξέταση οδηγία.
<P>
Οφείλεται μήπως στο ότι η Επιτροπή γνωρίζει ότι η συνύπαρξη δεν πρόκειται να λειτουργήσει; Αν συνεχίσουμε την πολιτική της Επιτροπής για τη συνύπαρξη με ΓΤΟ, οι βιολογικές εκμεταλλεύσεις αναπόφευκτα θα μολυνθούν. Οφείλεται μήπως στο ότι η Επιτροπή αντιλαμβάνεται ότι, εφόσον προωθηθεί η γεωργία γενετικώς τροποποιημένων οργανισμών, θα καταστρέψει τη βιολογική γεωργία, εκτός εάν επαναπροσδιορίσουμε τον όρο "βιολογικός"; Κάτι τέτοιο θα συνιστούσε τεράστια αδικία και εξαπάτηση των καλλιεργητών, πωλητών και καταναλωτών βιολογικών προϊόντων.
<P>
Καλώ, λοιπόν, όλες και όλους τους συναδέλφους να στηρίξουν τις τροπολογίες 166/167, 170/171, 175 και 194, και να αντιταχθούν στη συμπερίληψη οιουδήποτε κατωτάτου ορίου για τη μόλυνση από ΓΤΟ, πράγμα που ισοδυναμεί με απόρριψη της τροπολογίας αριθ. 41 της Επιτροπής Γεωργίας και κάθε άλλης παρόμοιας τροπολογίας.

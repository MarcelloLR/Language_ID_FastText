<CHAPTER ID="023">
Ζητήματα που αφορούν την ασφάλιση αυτοκινήτων (συζήτηση)
<SPEAKER ID="210" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Mladenov, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με ζητήματα που αφορούν την ασφάλιση αυτοκινήτων.
<SPEAKER ID="211" NAME="Nickolay Mladenov">
εισηγητής. - (EN) Κύριε Πρόεδρε, κυρία Επίτροπε, κυρίες και κύριοι συνάδελφοι, και διερμηνείς που έχετε μείνει μέχρι αργά το βράδυ μια τόσο ενδιαφέρουσα ημέρα όπως η σημερινή, με τη συζήτηση για τη Γεωργία στο Ευρωπαϊκό Συμβούλιο, ευελπιστώ ότι έχετε λίγο ακόμα χρόνο και ενέργεια για να εστιάσουμε την προσοχή μας σε μια άλλη έκθεση η οποία, παρά τον τεχνικό της χαρακτήρα, είναι πολύ σημαντική για όλους μας.
<P>
Σχετίζεται με ένα θέμα που εθίγη στο Κοινοβούλιο όταν εγκρίθηκε η τέταρτη οδηγία για την ασφάλιση αυτοκινήτων. Τότε, το Σώμα είχε αποφασίσει να καλέσει την Επιτροπή να μελετήσει περισσότερο εις βάθος τα ζητήματα που έθιξε το Κοινοβούλιο αλλά δεν αντιμετωπίζονταν στην ίδια την τέταρτη οδηγία για την ασφάλιση αυτοκινήτων. Ειδικότερα, τις ακόλουθες τρεις σειρές θεμάτων: πρώτον, να εξετάσει κατά πόσον οι εθνικές διατάξεις για τις ποινές εφαρμόζονται αποτελεσματικά στο σύνολο της Ευρωπαϊκής Ένωσης, δεύτερον, να εξετάσει πώς λειτουργεί το σύστημα του αντιπροσώπου για τον διακανονισμό των ζημιών που έχει θεσπιστεί στο πλαίσιο της οδηγίας και κατά πόσον υπάρχει ανάγκη εναρμόνισης στο σύνολο της Ευρωπαϊκής Ένωσης και, τέλος, να εξετάσει το σημαντικότερο ίσως και πλέον διαφιλονικούμενο ζήτημα που σχετίζεται άμεσα με τα ερωτήματα που θέτουν οι καταναλωτές, ήτοι κατά πόσον τα διαθέσιμα επί του παρόντος προαιρετικά προγράμματα ασφάλισης νομικής προστασίας αυτοκινήτων στην Ευρώπη πρέπει να μετατραπούν σε ένα υποχρεωτικό σύστημα το οποίο θα καλύπτει τα διασυνοριακά ατυχήματα ανά την Ευρωπαϊκή Ένωση.
<P>
Επιτρέψτε μου να ξεκινήσω από το τελευταίο, καθότι είναι ίσως το σημαντικότερο ζήτημα και είναι σαφώς ένα από τα ζητήματα που ενδιαφέρουν περισσότερο τους ευρωπαίους καταναλωτές. Και εγώ ο ίδιος όταν άρχισα να μελετώ αυτήν την έκθεση μπήκα στον πειρασμό να υπερασπιστώ την εναρμόνιση και να υποστηρίξω την υποχρεωτική ασφάλιση νομικής προστασίας στο σύνολο της Ευρωπαϊκής Ένωσης. Μετά από λεπτομερή μελέτη, ωστόσο, φάνηκε ότι αυτό ίσως να μην εξυπηρετεί τα συμφέροντα των καταναλωτών ή της ευρωπαϊκής ασφαλιστικής βιομηχανίας.
<P>
Εάν είχε εγκριθεί, θα αύξαινε το κόστος της ασφάλισης αυτοκινήτων για τους καταναλωτές σε πολλά κράτη μέλη. Θα δημιουργούσε κίνητρα για τη διεκδίκηση υψηλότερων και αδικαιολόγητων αποζημιώσεων. Θα δημιουργούσε πολλές καθυστερήσεις στην επίλυση των διαφορών και θα παρείχε ένα πολύ ισχυρό αντικίνητρο για την εξωδικαστική επίλυση διαφορών.
<P>
Τέλος, θα επιβάρυνε σημαντικά, και άστοχα, τα δικαστικά συστήματα των κρατών μελών μας, και δεν νομίζω ότι κανείς μας επιθυμεί πραγματικά κάτι τέτοιο. Ίσως, λοιπόν, η εναλλακτική προσέγγιση που προτείνεται σε αυτήν την έκθεση να είναι και η πλέον πρόσφορη, ήτοι η βελτίωση της ενημέρωσης του κοινού σχετικά με τα υφιστάμενα προαιρετικά συστήματα ανά την Ευρωπαϊκή Ένωση.
<P>
Άλλωστε, σε πολλά από τα παλαιά κράτη μέλη υφίστανται και λειτουργούν πολύ καλά, ενώ αρχίζουν να αναπτύσσονται και στα νέα κράτη μέλη. Ειδικότερα στα νέα κράτη μέλη πρέπει να προωθηθούν περισσότερο, ίσως μέσω της συμπερίληψής τους στο πλαίσιο της προσυμβατικής ενημέρωσης σχετικά με τη λειτουργία τέτοιων συστημάτων ανά την Ευρωπαϊκή Ένωση με ιδιαίτερη έμφαση στα νέα κράτη μέλη.
<P>
Ως προς το θέμα των αντιπροσώπων για τον διακανονισμό των ζημιών, η Ευρωπαϊκή Επιτροπή διενήργησε όντως μελέτη, την οποία και εξετάσαμε πολύ προσεκτικά. Διαβουλευθήκαμε με τη βιομηχανία και με καταναλωτικές οργανώσεις στο σύνολο της Ευρωπαϊκής Ένωσης, ενώ έχουν συσταθεί σε όλα τα κράτη μέλη εθνικά κέντρα πληροφοριών. Μέσω αυτών των εθνικών κέντρων πληροφοριών, οι καταναλωτές μπορούν να διεκδικήσουν αποζημιώσεις για ατυχήματα και να αναζητήσουν τις πληροφορίες που χρειάζονται.
<P>
Εκείνο που πρέπει να επιδιώξουμε τώρα είναι να ενημερώσουμε περισσότερο τους καταναλωτές σχετικά με το υφιστάμενο σύστημα παρά να προσπαθήσουμε να δημιουργήσουμε ένα νέο σύστημα πάνω σε αυτό.
<P>
Τέλος, όσον αφορά το θέμα των εθνικών διατάξεων περί κυρώσεων και το κατά πόσον πρέπει να εναρμονιστούν ή όχι, στην έκθεση υποστηρίζεται ότι πρέπει να διατηρήσουμε την αρχή της επικουρικότητας. Αυτό σημαίνει ότι οι ισχύουσες εθνικές διατάξεις περί κυρώσεων στα ευρωπαϊκά κράτη μέλη πρέπει να διατηρηθούν. Δεν είναι αναγκαία η εναρμόνιση. Είναι, ωστόσο, αναγκαίο να παρακολουθεί η Ευρωπαϊκή Επιτροπή λεπτομερέστερα την κατάσταση ανά την Ευρωπαϊκή Ένωση και να μεριμνήσει ώστε, όταν οι εθνικές αρχές χρειάζονται όντως βοήθεια, να την λαμβάνουν από την Ευρωπαϊκή Επιτροπή.
<P>
Αυτή είναι η ουσία της έκθεσης την οποία συζητούμε απόψε.
<SPEAKER ID="212" NAME="Meglena Kuneva">
Μέλος της Επιτροπής. - (EN) Κύριε Πρόεδρε, εξ ονόματος του συναδέλφου μου Επιτρόπου Charlie McCreevy, επιτρέψτε μου καταρχάς να συγχαρώ την Επιτροπή Εσωτερικής Αγοράς και Προστασίας των Καταναλωτών και την Επιτροπή Νομικών Θεμάτων, και ειδικότερα τους κκ. Mladenov και Gargani, για την εκπόνηση μιας εμπεριστατωμένης και συνεκτικής έκθεσης σχετικά με μια σειρά συγκεκριμένων θεμάτων που αφορούν την ασφάλιση αυτοκινήτων.
<P>
Κύριε Mladenov, συμφωνώ απολύτως μαζί σας ως προς το ότι το θέμα αυτό αφορά επίσης τους καταναλωτές.
<P>
" Επιτροπή χαιρετίζει την υποστήριξή σας για τα συμπεράσματα που καταρτίσαμε στην έκθεσή μας για την ασφάλιση αυτοκινήτων το 2007. Στη συνέχεια, θα θίξω εν συντομία ορισμένα από τα θέματα που καλύπτονται σε αυτήν την έκθεση.
<P>
Επιτρέψτε μου να ξεκινήσω από το θέμα των εθνικών κυρώσεων που έχουν θεσπιστεί όσον αφορά τη διαδικασία αιτιολογημένης προσφοράς.
<P>
" Επιτροπή χαιρετίζει τη σαφή θέση που έχετε υιοθετήσει στην έκθεση ως προς το θέμα αυτό. Πράγματι, η έκθεσή σας φαίνεται να επιβεβαιώνει τη στάση μας επί του θέματος, συγκεκριμένα ότι οι εθνικές διατάξεις περί κυρώσεων, παρότι δεν είναι ισοδύναμες, παράγουν τα επιθυμητά αποτελέσματα και, ως εκ τούτου, δεν απαιτείται από αυτήν την άποψη εναρμόνιση σε κοινοτικό επίπεδο.
<P>
" Επιτροπή θα παραμείνει σε επαγρύπνηση και θα λάβει μέτρα, εφόσον καταστεί αναγκαίο, έναντι των κρατών μελών τα οποία δεν συμμορφώνονται πλήρως με τις σχετικές διατάξεις της εν λόγω οδηγίας. Ως εκ τούτου, δεν μπορούμε παρά να χαιρετίσουμε την έκκλησή σας προς την Επιτροπή να εξακολουθήσει να παρακολουθεί στενά τη λειτουργία του μηχανισμού που θεσπίζουν οι κοινοτικές οδηγίες για την ασφάλιση αυτοκινήτων. " ομάδα εμπειρογνωμόνων για την ασφάλιση αυτοκινήτων, την οποία συνέστησαν οι υπηρεσίες μου πριν από ένα έτος, φέρνει σε επαφή τους εκπροσώπους των κρατών μελών και τους ενδιαφερόμενους φορείς και έχει αποδειχθεί ότι είναι πολύ αποτελεσματικό μέσο για τον σκοπό αυτόν.
<P>
Σύμφωνα με την πρότασή σας, η Επιτροπή θα επιδιώξει τη συμμετοχή των καταναλωτικών οργανώσεων που εκπροσωπούν θύματα τροχαίων ατυχημάτων στη διαδικασία αξιολόγησης της αποτελεσματικότητας των συστημάτων που εφαρμόζονται στα κράτη μέλη.
<P>
Επιτρέψτε μου τώρα να στραφώ σε ένα δεύτερο ζήτημα: τα δικαστικά έξοδα, τα οποία είναι πολύ σημαντικά τόσο για τους καταναλωτές όσο και για τους ασφαλιστές.
<P>
Στην έκθεσή σας εξετάζονται αρκετές θετικές και αρνητικές πτυχές ενός συστήματος υποχρεωτικής κάλυψης των δικαστικών εξόδων, σε πανευρωπαϊκό επίπεδο, από την πολιτική ασφάλισης αυτοκινήτου του υπαίτιου του ατυχήματος. Όπως ορίζεται στην έκθεση που παρουσίασε η Ευρωπαϊκή Επιτροπή το 2007, είμαστε πεπεισμένοι ότι μια τέτοια λύση θα ήταν πολύ απίθανο να προσφέρει απτά οφέλη για τα θύματα τροχαίων ατυχημάτων· δεν αποκλείεται μάλιστα να οδηγήσει ακόμη και σε στρέβλωση καθιερωμένων εθνικών συστημάτων διευθέτησης των διαφορών σε τροχαία ατυχήματα. Επιπλέον, είναι πιθανό να αυξηθούν τα ασφάλιστρα κινδύνου στις χώρες στις οποίες η τρέχουσα πρακτική είναι να παρέχεται περιορισμένη ή καθόλου αποζημίωση για τα δικαστικά έξοδα.
<P>
Διαπιστώνω με ικανοποίηση ότι η έκθεσή σας αντικατοπτρίζει ορισμένες από αυτές τις ανησυχίες και ότι δίνει προτεραιότητα στις λύσεις σε επίπεδο αγοράς, όπως η χρήση της προαιρετικής ασφάλισης νομικής προστασίας. Μοιάζει προφανές, ωστόσο, ότι σε ορισμένες αγορές αυτό το είδος ασφαλιστικής κάλυψης δεν χρησιμοποιείται σχεδόν καθόλου, και ότι απαιτείται καλύτερη προώθησή της. Αυτό είναι ένα καθήκον που οφείλει να αναλάβει η ίδια η αγορά, καθώς η Επιτροπή δεν πρέπει να προωθεί συγκεκριμένα ασφαλιστικά προϊόντα ή συγκεκριμένα είδη ασφαλιστικών επιχειρήσεων.
<P>
Τέλος, επιτρέψτε μου να θίξω το θέμα της ενημέρωσης σχετικά με τα μέσα και τους μηχανισμούς που θέτουν στη διάθεση του πολίτη οι κοινοτικές οδηγίες για την ασφάλιση αυτοκινήτων.
<P>
" Επιτροπή συμφωνεί με την άποψη ότι υπάρχουν περιθώρια βελτίωσης, ιδίως σε σχέση με τα νέα κράτη μέλη, όσον αφορά το επίπεδο ενημέρωσης των πολιτών σχετικά με τα μέσα που έχουν δημιουργήσει οι κοινοτικές οδηγίες για την ασφάλιση αυτοκινήτων, όπως ο μηχανισμός του αντιπροσώπου για τον διακανονισμό των ζημιών ή η ύπαρξη εθνικών κέντρων πληροφοριών.
<P>
" ασφαλιστική βιομηχανία μπορεί και πρέπει να διαδραματίσει μείζονα ρόλο σε αυτόν τον τομέα. " Επιτροπή έχει συμβάλει στην κάλυψη της ανάγκης πληροφόρησης τόσο των θυμάτων τροχαίων ατυχημάτων όσο και των αυτοκινητιστών μέσω της δημοσίευσης σειράς φυλλαδίων για την ασφάλιση αυτοκινήτων στον ιστότοπο "" Ευρώπη σου". Σε εθνικό επίπεδο υπάρχουν πολλές άλλες πηγές πληροφοριών, όπως οι λέσχες αυτοκινήτου, τα γραφεία ασφάλισης αυτοκινήτων, οι υπηρεσίες διακανονισμού ζημιών και άλλες.
<P>
Εν κατακλείδι: τα τελευταία χρόνια, η τακτική υποβολή εκθέσεων στο Ευρωπαϊκό Κοινοβούλιο σχετικά με τα ζητήματα που αφορούν την ασφάλιση αυτοκινήτων αποτελεί πλέον καθιερωμένη πρακτική, προσβλέπω δε στη συνέχιση της καλής συνεργασίας μας.
<SPEAKER ID="213" NAME="Othmar Karas">
αναπληρωτής συντάκτης γνωμοδότησης της Επιτροπής Νομικών Θεμάτων. - (DE) Κύριε Πρόεδρε, κυρία Επίτροπε, κύριε εισηγητή, κυρίες και κύριοι, εξ ονόματος του προέδρου της Επιτροπής Νομικών Θεμάτων, κ. Gargani, θέλω να ευχαριστήσω τον εισηγητή για την έκθεσή του και για την καλή συνεργασία.
<P>
Θέλω ειδικότερα να θίξω τρεις συγκεκριμένες πτυχές: πρώτον, τα συμφέροντα των καταναλωτών, δεύτερον, την αρχή της επικουρικότητας και, τρίτον, το πεδίο εφαρμογής. Θεωρούμε ότι εξυπηρετεί πολύ περισσότερο τα συμφέροντα των καταναλωτών να μην μετατραπούν τα προαιρετικά συστήματα ασφάλισης νομικής προστασίας για τα αυτοκίνητα στην Ευρώπη σε ένα υποχρεωτικό πρόγραμμα. Δεν χρειαζόμαστε υποχρεωτική σύνδεση ή ενοποίηση προϊόντων, η οποία θα οδηγούσε απλώς σε αύξηση της τιμής της ασφάλισης και θα περιόριζε τις επιλογές των καταναλωτών.
<P>
Ως προς το θέμα της επικουρικότητας, χαιρετίζω το γεγονός ότι ο εισηγητής δεν προσπαθεί να προωθήσει την εναρμόνιση με κάθε κόστος. Οι χώρες στις οποίες ορισμένες δικαστικές δαπάνες καλύπτονται ήδη από την ασφάλιση αυτοκινήτων μπορούν να συνεχίσουν να εφαρμόζουν αυτό το σύστημα χωρίς να υποχρεώνονται να ακολουθήσουν το παράδειγμά τους και άλλες χώρες.
<P>
Όσον αφορά το πεδίο εφαρμογής, υπενθυμίζω στο Σώμα ότι έχουμε να κάνουμε με ένα θέμα το οποίο, σε ποσοστιαίους όρους, έχει πολύ περιορισμένο πεδίο εφαρμογής. Τα διασυνοριακά ατυχήματα αντιστοιχούν μόλις στο 1% περίπου των τροχαίων ατυχημάτων στην Ευρώπη, και σχεδόν στο σύνολό τους διευθετούνται μέσω εξωδικαστικού διακανονισμού. Συγχαίρω τον εισηγητή για την υπό εξέταση έκθεση.
<SPEAKER ID="214" NAME="Andreas Schwab">
εξ ονόματος της Ομάδας PPE-DE. - (DE) Κύριε Πρόεδρε, κυρία Επίτροπε, κυρίες και κύριοι, θέλω καταρχάς να συγχαρώ τον συνάδελφό μου Nickolay Mladenov για την πραγματικά θαυμάσια έκθεσή του σχετικά με το πολύ δύσκολο αυτό θέμα. " έκθεση ιδίας πρωτοβουλίας του καλύπτει όλα τα κεντρικά προβλήματα, και μάλιστα με εξαιρετικό τρόπο.
<P>
Παρόλα αυτά, θέλω να επισημάνω ότι η έκθεση αυτή είναι ένα μόνο μικρό κομμάτι του μωσαϊκού των καθημερινών σχέσεων των πολιτών με την ΕΕ. Ο κ. Karas ορθώς υπογράμμισε ότι τα διασυνοριακά ατυχήματα αντιστοιχούν σε πολύ μικρό ποσοστό των τροχαίων ατυχημάτων και ότι τα περισσότερα από αυτά διευθετούνται εξωδικαστικώς. Εντούτοις, μια γερμανική εβδομαδιαία εφημερίδα μεγάλης κυκλοφορίας δημοσίευσε την περασμένη εβδομάδα ένα άρθρο στο οποίο περιέγραφε πώς ένας απλός πολίτης επιθυμούσε να ταξινομήσει εκ νέου ένα γερμανικό αυτοκίνητο στην Ιταλία, μόνο και μόνο για να ανακαλύψει μετά από οκτώ μήνες ότι αυτό του ήταν αδύνατο. Οι πολίτες που αντιμετωπίζουν τέτοιου είδους προβλήματα σε ατομική βάση αισθάνονται πολύ έντονη δυσαρέσκεια.
<P>
Γι' αυτό η υπό συζήτηση έκθεση, με τα κίνητρα που προσφέρει υπέρ των προαιρετικών συστημάτων, είναι η ενδεδειγμένη προσέγγιση. Εντούτοις, τα κράτη μέλη μπορούν να διαδραματίσουν ρόλο καθορίζοντας κατά πόσον η εναρμόνιση της νομοθεσίας για τις αποζημιώσεις στην Ευρωπαϊκή Ένωση θα μπορούσε, μακροπρόθεσμα, να αποτελέσει πολύ καλύτερη λύση που να υπηρετεί περισσότερο τα συμφέροντα των πολιτών.
<P>
Εδώ στο Κοινοβούλιο, και ειδικότερα στην Επιτροπή Νομικών Θεμάτων, αντιμετωπίσαμε επανειλημμένα το ζήτημα των εξωσυμβατικών αποζημιώσεων -στην περίπτωση του κανονισμού "Ρώμη II", λόγου χάρη- και είναι τώρα στο χέρι των κρατών μελών να αποφασίσουν ποιες εναλλακτικές επιλογές έχουν στη διάθεσή τους, εφόσον η εναρμόνιση του δικαίου περί αποζημιώσεων και η συμπερίληψη των δικαστικών εξόδων στις αποζημιώσεις δεν είναι δυνατή για το παρόν Σώμα λόγω του περιορισμού των αρμοδιοτήτων του.
<P>
Αυτό είναι ένα θέμα που θα χρειαστεί να επιλύσουμε στο μέλλον. Εν τοιαύτη περιπτώσει, η πρόταση του κ. Mladenov είναι εξαιρετική και αξίζει την υποστήριξή μας.
<SPEAKER ID="215" NAME="Diana Wallis">
εξ ονόματος της Ομάδας ALDE. - (EN) Κύριε Πρόεδρε, η ασφάλιση αυτοκινήτων είναι μία από τις επιτυχίες αυτού του Κοινοβουλίου και εντάσσεται σε μια μακρά σειρά οδηγιών που αντιπροσωπεύουν ορισμένες από τις εκκρεμότητές μας - εκκρεμότητες οι οποίες, δυστυχώς, αφορούν ολοένα και μεγαλύτερο αριθμό πολιτών μας καθώς ασκούν το δικαίωμα της ελεύθερης κυκλοφορίας τους εντός της Ένωσης.
<P>
" έκθεση του κ. Mladenov συμβάλλει πολύ σημαντικά σε αυτήν τη συνεχιζόμενη προσπάθεια. Είναι σαφές ότι ο διακανονισμός των ζημιών πρέπει να απλουστευθεί όσο το δυνατόν περισσότερο και να γίνει σεβαστή η περίοδος των τριών μηνών. " τραυματική εμπειρία ενός ατυχήματος δεν πρέπει να επιτείνεται από τραυματικές εμπειρίες κατά τη λειτουργία του νομικού συστήματος. Γνωρίζουμε ότι υπάρχουν πολυσύνθετα θέματα σύγκρουσης νόμων τα οποία επιθυμούσε να επιλύσει το Κοινοβούλιο στο πλαίσιο της προσέγγισής μας όσον αφορά τον κανονισμό "Ρώμη II". Έχουμε τώρα τη βοήθεια της απόφασης του Δικαστηρίου των Ευρωπαϊκών Κοινοτήτων στην υπόθεση Oldenburg, στην οποία το Δικαστήριο συνδύασε την τέταρτη οδηγία και τον κανονισμό των Βρυξελλών κατά τον τρόπο που επιδιώκαμε, επιτρέποντας στο θύμα να ασκήσει ευθεία αγωγή στη χώρα διαμονής του αντί να προσφύγει στο δικαστήριο του εναγομένου. Αυτό θα ασκήσει πίεση προς όφελος του εξωδικαστικού διακανονισμού. Πρόκειται δε για μια πολύ σημαντική εξέλιξη. Βραχυπρόθεσμα ενδέχεται να δημιουργήσει ορισμένες δυσκολίες, πρέπει όμως να μεριμνήσετε, κυρία Επίτροπε, ώστε τα κράτη μέλη να σεβαστούν αυτήν την απόφαση και αυτήν την ερμηνεία του κοινοτικού δικαίου.
<P>
Το επόμενο βήμα είναι να σχεδιάσουμε ένα σύστημα το οποίο θα απορρέει από τις μελέτες παρακολούθησης του κανονισμού "Ρώμη II" και θα διασφαλίζει την πλήρη αποζημίωση των θυμάτων σύμφωνα με το καθεστώς που ισχύει στη χώρα τους. " διαδικασία βρίσκεται ακόμη σε εξέλιξη, αλλά και τα επιτεύγματα δεν είναι καθόλου ασήμαντα.
<SPEAKER ID="216" NAME="Malcolm Harbour" AFFILIATION="PPE-DE">
(EN) Κύριε Πρόεδρε, θέλω καταρχάς να εκφράσω και εγώ τις ευχαριστίες μου στον Nickolay Mladenov για την πολύ σημαντική και σοβαρή εργασία του. " πρώτη σημαντική του έκθεση για την Επιτροπή Εσωτερικής Αγοράς θα είναι, ελπίζω, η πρώτη σε μια σειρά πολλών παρόμοιων εκθέσεων. Είναι πολύ χρήσιμο το γεγονός ότι εξέτασε το θέμα αυτό με φρέσκια ματιά, εκπροσωπώντας πολίτες οι οποίοι απολαμβάνουν νέα δικαιώματα μετά την ένταξή τους στην Ευρωπαϊκή Ένωση και αναμένουν ίσως καλύτερη αντιμετώπιση ορισμένων τέτοιων ζητημάτων από ό,τι στο παρελθόν.
<P>
Θέλω να προσθέσω ορισμένα στοιχεία σε επισημάνσεις προηγούμενων συναδέλφων μου, ιδίως των Diana Wallis και Andrew Schwab. " Diana και εγώ ασχολούμαστε με αυτόν τον τομέα αφότου εισήλθαμε στο Κοινοβούλιο το 1999 και, ως εκ τούτου, κατανοούμε τη σπουδαιότητά του. Νομίζω ότι είναι δίκαιο να πούμε ότι αν το Κοινοβούλιο δεν είχε θίξει με συνέπεια αυτά τα ζητήματα ενώπιον της Επιτροπής και δεν είχε υποστηρίξει ότι το καθεστώς ασφάλισης αυτοκινήτων, και ειδικότερα οι διασυνοριακές πτυχές του για τους μετακινούμενους αυτοκινητιστές, δεν είναι καθόλου ικανοποιητικό, τότε δεν νομίζω ότι θα βρισκόμασταν στο σημείο στο οποίο βρισκόμαστε σήμερα, δηλαδή στην τέταρτη οδηγία για την ασφάλιση αυτοκινήτων, ενώ επίκειται ίσως μια πέμπτη.
<P>
Αυτό καταδεικνύει ότι το Κοινοβούλιο μπορεί πράγματι να εκπροσωπεί τα συμφέροντα των πολιτών όσον αφορά σύνθετα διασυνοριακά ζητήματα, τα οποία όμως ανακύπτουν μόνον όταν οι πολίτες έρθουν αντιμέτωποι με σοβαρά προβλήματα. Οι πολίτες μας μετέφεραν τα προβλήματά τους, όταν τους συνέβαιναν ατυχήματα σε άλλες χώρες και δεν μπορούσαν να διεκδικήσουν αποζημιώσεις για τραυματισμούς οι οποίοι ήταν πολύ συχνά σοβαροί, ακόμη και ισόβιοι.
<P>
Χαίρομαι διότι η Επίτροπος, με τη χαρακτηριστική πολύ έντονη προσήλωσή της στην υπεράσπιση των συμφερόντων των καταναλωτών και τον δυναμισμό της κατά την εξέταση των θεμάτων του χαρτοφυλακίου της, θέλησε να αδράξει αυτήν την ευκαιρία. Εντούτοις, θα έδινα ιδιαίτερη έμφαση σε όσα αναφέρει ο Nikolay Mladenov στην έκθεσή του σχετικά με την ανάγκη αναβάθμισης του επιπέδου συνεργασίας μεταξύ της ασφαλιστικής βιομηχανίας, των κρατών μελών και της Επιτροπής, προκειμένου να εξασφαλιστούν καλύτεροι διακανονισμοί στο πλαίσιο της υφιστάμενης νομοθεσίας. Με τις παρεμβάσεις μας επιχειρούμε να εμπλουτίσουμε προσεκτικά το σύστημα, και νομίζω ότι δικαιούμαστε λίγο μεγαλύτερη στήριξη από την ευρωπαϊκή ασφαλιστική βιομηχανία.
<SPEAKER ID="217" NAME="Zita Pleštinská" AFFILIATION="PPE-DE">
(SK) Όπως και οι συνάδελφοί μου που παρενέβησαν στη σημερινή συζήτηση, θεωρώ και εγώ ότι η έκθεση του Nickolay Mladenov είναι πολύ επίκαιρη και πολύ σημαντική για την προστασία του καταναλωτή.
<P>
Στο πλαίσιο του αυξημένου όγκου της κυκλοφορίας αυτοκινήτων στο εξωτερικό, ιδίως μετά τη διεύρυνση της ΕΕ και την επέκταση της ζώνης Σένγκεν, πολλοί ευρωπαίοι πολίτες πέφτουν θύματα ατυχημάτων στο εξωτερικό και, λόγω άγνοιας, συχνά αντιμετωπίζουν σοβαρά προβλήματα.
<P>
Προτού ταξιδέψουν στο εξωτερικό με αυτοκίνητο, οι πολίτες μας πρέπει να λαμβάνουν στοιχειώδη ενημέρωση σχετικά με τον τρόπο διακανονισμού τυχόν ζημιών. Είναι σημαντικό να έρχονται σε επαφή με τα κατάλληλα κέντρα πληροφοριών τα οποία, σύμφωνα με την τέταρτη οδηγία για την ασφάλιση αυτοκινήτων, πρέπει να δημιουργηθούν σε όλα τα κράτη μέλη. " προσυμβατική ενημέρωση πρέπει να περιλαμβάνει εκτενείς πληροφορίες για τους καταναλωτές σχετικά με τον τρόπο λειτουργίας του συστήματος του αντιπροσώπου για τον διακανονισμό των ζημιών και την προαιρετική ασφάλιση νομικής προστασίας.
<P>
Τα κράτη μέλη έχουν θεσπίσει διαφορετικά συστήματα και οι εθνικές ρυθμιστικές αρχές είναι σε θέση να εγγυηθούν καλύτερα το υψηλότερο δυνατό επίπεδο προστασίας των καταναλωτών στις εθνικές τους αγορές. Ως εκ τούτου, συμφωνώ με την άποψη του εισηγητή ότι δεν είναι αναγκαία η εναρμόνιση των εθνικών διατάξεων περί κυρώσεων σε κοινοτικό επίπεδο.
<SPEAKER ID="218" NAME="Milan Gaľa" AFFILIATION="PPE-DE">
(SK) Θεωρώ ότι η δημιουργία ενός δικτύου αντιπροσώπων για τον διακανονισμό των ζημιών αποτελεί πλεονέκτημα της οδηγίας του 2000 για την ασφάλιση αυτοκινήτων. Οι προσπάθειές τους θα επιταχύνουν τη διευθέτηση των διαφορών λόγω τροχαίων ατυχημάτων.
<P>
Όσον αφορά τις κυρώσεις για τις καθυστερήσεις στον χειρισμό των διεκδικήσεων, συμφωνώ με την άποψη του εισηγητή. Βάσει της αρχής της επικουρικότητας, οι εθνικές ρυθμιστικές αρχές μπορούν καλύτερα να εγγυηθούν το υψηλότερο δυνατό επίπεδο προστασίας του καταναλωτή στις εθνικές τους αγορές.
<P>
Σύμφωνα με τα διαθέσιμα στοιχεία, πάνω από το 90% των υποθέσεων διευθετείται εξωδικαστικώς οπότε, στο πλαίσιο αυτό, δεν είναι αναγκαία η πρωτοβουλία της Επιτροπής για τη θέσπιση υποχρεωτικής ασφάλισης νομικής προστασίας σε όλη την Ευρωπαϊκή Ένωση. Κάτι τέτοιο θα αύξαινε το κόστος της υποχρεωτικής ασφάλισης αυτοκινήτων και θα επιβάρυνε τα δικαστήρια με πρόσθετες υποθέσεις, οι οποίες θα μπορούσαν να έχουν διευθετηθεί εξωδικαστικώς.
<P>
Ο προαιρετικός χαρακτήρας της ασφάλισης νομικής προστασίας πρέπει να διατηρηθεί και, στα νέα κράτη μέλη, οι πολίτες πρέπει να λαμβάνουν περισσότερες πληροφορίες σχετικά με τα ασφαλιστικά προϊόντα.
<SPEAKER ID="219" NAME="Colm Burke" AFFILIATION="PPE-DE">
(EN) Κύριε Πρόεδρε, ως επαγγελματίας νομικός που έχει ασχοληθεί με διασυνοριακές υποθέσεις, μπορώ να πω ότι δεν είναι όλα ρόδινα όπως ίσως υπονοείται στην έκθεση. Αν και χαιρετίζω την έκθεση, ορισμένα από τα προβλήματα που έχω συναντήσει είναι προβλήματα στα οποία υπάρχει ασφάλιση νομικών εξόδων και οι ενάγοντες δυσκολεύονται να λάβουν αποζημίωση με βάση αυτήν την ασφάλιση. Τα εν λόγω άτομα έχουν εμπλακεί σε δικαστικές διαδικασίες και έχουν δαπανήσει χρήματα για να υποστηρίξουν δικαστικά τις αξιώσεις αποζημίωσής τους, και στη συνέχεια διαπιστώνουν ότι, αφενός, ο ασφαλιστής του υπεύθυνου για την πρόκληση του ατυχήματος δεν καταβάλλει το πλήρες κόστος των δικαστικών δαπανών και, αφετέρου, η ασφαλιστική εταιρεία τους, με την οποία είχαν ασφαλιστική σύμβαση για την κάλυψη νομικών εξόδων, επίσης δεν πληρώνει και αποποιείται τις ευθύνες της.
<P>
Αυτός είναι ένας τομέας τον οποίο πρέπει να εξετάσουμε και να προσεγγίσουμε πολύ προσεκτικά. Για παράδειγμα, είχα αναλάβει μια υπόθεση στην οποία έπρεπε να καταβάλουμε 30 000 ευρώ για μια έκθεση ορκωτού λογιστή χωρίς να μας επιτρέπεται η επιστροφή του πλήρους κόστους της έκθεσης. Αν και το εμπλεκόμενο πρόσωπο ήταν ασφαλισμένο, δεν μπορούσε να χρησιμοποιήσει την ασφάλισή του για τη συμπληρωματική κάλυψη των δαπανών και δεν μπορούσε να λάβει αποζημίωση ούτε βάσει του συμβολαίου του. Αυτό είναι ένα θέμα το οποίο πρέπει να εξετάσουμε και να μεριμνήσουμε για την κατάλληλη παρακολούθησή του.
<SPEAKER ID="220" NAME="Meglena Kuneva">
Μέλος της Επιτροπής. - (EN) Κύριε Πρόεδρε, επιτρέψτε μου να σας ευχαριστήσω για μία ακόμη φορά για το πολύ χρήσιμο κείμενο που παρουσίασε ο κ. Mladenov με τη βοήθεια των συναδέλφων του. " χρησιμότητά του είναι μεγάλη και για την Επιτροπή. " Ευρωπαϊκή Επιτροπή προετοιμάζει μια μελέτη η οποία αφορά τα επίπεδα αποζημίωσης που χορηγούνται σε διασυνοριακά θύματα και το θέμα αυτό εθίγη από την κ. Wallis και ορισμένους άλλους συναδέλφους. Με τη μελέτη αυτή αποβλέπουμε σε μια αντικειμενική, καλά τεκμηριωμένη και στηριζόμενη στα στοιχεία ανάλυση του θέματος. " μελέτη βρίσκεται σε εξέλιξη και η Επιτροπή εξετάζει τη δεύτερη ενδιάμεση έκθεση.
<P>
Ο κ. Harbour ανέφερε επίσης ότι πρέπει να είμαστε πολύ συγκεκριμένοι στο έργο μας και να συνεργαστούμε στενά κατά τον χειρισμό αυτού του θέματος έτσι ώστε να καταστήσουμε πιο ολοκληρωμένη την εσωτερική αγορά τόσο για τους επιχειρηματίες όσο και για τους καταναλωτές. Είναι δε πολύ σημαντικό να εξομαλύνουμε αυτήν τη συνεργασία.
<P>
Είμαι πραγματικά πολύ ευτυχής καθώς διαπιστώνω ότι με την έκθεσή του ο κ. Mladenov επιδιώκει την επίτευξη αυτού του στόχου μέσω της συγκροτημένης παρουσίασης των επιμέρους στοιχείων της εργασίας του, ενώ έχει επίσης τη θαυμάσια και ουσιαστική στήριξη των συναδέλφων του.
<P>
Και πάλι συγχαρητήρια και σας ευχαριστώ.
<SPEAKER ID="221" NAME="Nickolay Mladenov">
εισηγητής. - (EN) Κύριε Πρόεδρε, θέλω να ευχαριστήσω την Επίτροπο και τους συναδέλφους μου για τα πολύ ενδιαφέροντα και οξυδερκή σχόλιά τους σχετικά με αυτήν την έκθεση. Πιστεύω ακράδαντα ότι καλύτερα προστατευμένος καταναλωτής είναι ο καταναλωτής που είναι καλύτερα ενημερωμένος για τα δικαιώματά του και μπορεί να τα υπερασπίσει βάσει των διαθέσιμων πληροφοριών. Ως νομοθέτες, πρέπει να διασφαλίσουμε ότι οι καταναλωτές λαμβάνουν επαρκή πληροφόρηση και είναι ελεύθεροι να επιλέξουν αν θα λάβουν προληπτικά μέτρα έναντι ορισμένου κινδύνου ή όχι, αντί να επιβάλλουμε ομοιόμορφο επίπεδο προστασίας σε όλους.
<P>
" κ. Wallis, ο Andreas Schwab και ο κ. Burke έθιξαν εξαιρετικά σημαντικά ζητήματα τα οποία υπερβαίνουν το πολύ περιορισμένο πεδίο εφαρμογής αυτής της έκθεσης. Χαίρομαι ιδιαίτερα που η Επίτροπος Kuneva ανέφερε ότι η Επιτροπή θα επιδιώξει την περαιτέρω μελέτη πολλών από τα ζητήματα που εθίγησαν στο Σώμα. Είμαι πεπεισμένος ότι το Κοινοβούλιο θα εξετάσει πολύ προσεκτικά τη μελέτη που θα εκπονήσει η Επιτροπή, προκειμένου να επανέλθει και να εξετάσει τα ζητήματα ακριβώς που έθιξε ο κ. Burke, τα οποία είναι απολύτως εύλογα και αποτελούν ολοένα και περισσότερο αντικείμενο συζήτησης σε πολλά κράτη μέλη, περιλαμβανομένου και του δικού μου. Ο κ. Schwab έθιξε το ζήτημα της ομοιόμορφης προσέγγισης των αποζημιώσεων, το οποίο όλοι θεωρούμε πολύ εύλογο. Ελπίζω ότι η μελέτη της Επιτροπής θα αντιμετωπίσει και αυτό το ζήτημα.
<P>
Επιτρέψτε μου να επισημάνω επίσης ορισμένα πράγματα σχετικά με τη συνέχεια που θα δοθεί σε αυτήν την έκθεση. Ευελπιστώ ότι η Επιτροπή θα ανταποκριθεί με μεγάλη σοβαρότητα στις ευθύνες της όσον αφορά τον έλεγχο της εφαρμογής από τις εθνικές αρχές των υφιστάμενων διατάξεων περί κυρώσεων. Πράγματι, όταν συγκεντρώναμε τις πληροφορίες για την κατάρτιση αυτής της έκθεσης, ορισμένα κράτη μέλη δεν ήταν πολύ πρόθυμα να προσφέρουν πληροφορίες σχετικά με τον τρόπο λειτουργίας του συστήματος στο εσωτερικό τους, αν και στο τέλος κατορθώσαμε να λάβουμε επαρκείς απαντήσεις. " προσεκτική εξέταση του τρόπου λειτουργίας του συστήματος και του πώς μπορεί να βελτιωθεί στο μέλλον είναι σημαντική υπόθεση, και είμαι βέβαιος ότι η Επιτροπή θα προσεγγίσει το θέμα πολύ σοβαρά τους επόμενους μήνες και χρόνια.
<SPEAKER ID="222" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη.

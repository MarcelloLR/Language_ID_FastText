<CHAPTER ID="025">
Πίνακας αποτελεσμάτων της εσωτερικής αγοράς (συνοπτική παρουσίαση) 
<SPEAKER ID="179" NAME="Πρόεδρος">
Το επόμενο στοιχείο είναι η έκθεση από τη Charlotte Cederschiold, εκ μέρους της Επιτροπής Εσωτερικής Αγοράς και Προστασίας των Καταναλωτών, για τον πίνακα αποτελεσμάτων της εσωτερικής αγοράς.
<SPEAKER ID="180" NAME="Charlotte Cederschiöld">
εισηγήτρια. - (SV) Κύριε Πρόεδρε, με μεγάλη ικανοποίηση παρατηρώ ότι έχει σημειωθεί σημαντική πρόοδος από τη στιγμή που υιοθετήσαμε την έκθεσή μας για την εσωτερική μας αγορά στην επιτροπή. Ο νέος πίνακας αποτελεσμάτων της εσωτερικής αγοράς, που παρουσιάστηκε τον Ιούλιο, έδειξε ότι τα κράτη μέλη πέτυχαν βέλτιστα αποτελέσματα όσον αφορά τη μεταφορά των κανόνων της εσωτερικής αγοράς στην εθνική νομοθεσία. Ο στόχος που τέθηκε από τους αρχηγούς κρατών και κυβερνήσεων για ένα μέσο όρο ελλείμματος μεταφοράς 1% εκπληρώθηκε και έχουμε ένα νικητή με καθυστέρηση μεταφοράς 0%: τη Βουλγαρία. Συγχαρητήρια! Ας ελπίσουμε ότι αυτή η θετική τάση θα συνεχιστεί και ότι οι πολίτες μας στο μέλλον θα απολαμβάνουν τα πλήρη οφέλη της εσωτερικής μας αγοράς.
<P>
Πρέπει να δώσουμε μεγαλύτερη έμφαση στην ορθή εφαρμογή. Στην έκθεσή μας, καλούμε τα μέλη του Ευρωπαϊκού Κοινοβουλίου και της Επιτροπής να συμπεριλάβουν νέα και πιο εξελιγμένα εργαλεία και ενδείκτες, που παρέχουν περισσότερες λεπτομερείς πληροφορίες, προκειμένου να δώσουν στο κοινό τα μέσα της μέτρησης και αναπλήρωσης των απωλειών που θα επιβαρύνουν τους ίδιους και τη βιομηχανία, επειδή οι κυβερνήσεις των κρατών μελών δεν πράττουν πάντα αυτό που πρέπει έγκαιρα ή ορθά.
<P>
Πιο συγκεκριμένα, πρέπει να αναπτύξουμε την εποπτεία και την αξιολόγηση της υλοποίησης, ούτως ώστε να συμπίπτει με την εθνική διαδικασία υλοποίησης. Διότι όλοι κερδίζουν, αν μπορούν να αποφευχθούν οι δικαστικές διώξεις με αυτό τον τρόπο. Πρέπει να εξεύρουμε τρόπους αποφυγής των υποθέσεων παραβίασης καταρχάς και, αν γίνει προσφυγή σε δικαστήριο, επιτάχυνσής τους. Μέσω ομάδων εργασίας και δικτύων υλοποίησης, μπορούν να αποφευχθούν οι διαφορές στην εφαρμογή και ο περιττός κανονιστικός υπερθεματισμός (gold plating). Με την αρωγή ενός αποτελεσματικού SOLVIT και τομεακών αναθεωρήσεων από την Επιτροπή, τα εναπομείναντα προβλήματα μπορούν να εντοπίζονται σε πρώιμο στάδιο. Το SOLVIT είναι ένα όργανο που πρέπει και πρόκειται να ενδυναμωθεί.
<P>
Ένα από τα κύρια ζητήματα υπό συζήτηση εδώ στο Κοινοβούλιο ήταν η σύνδεση με τον πίνακα αποτελεσμάτων για τους καταναλωτές. Δραττόμενη αυτής της ευκαιρίας, θα ήθελα να τονίσω εδώ και τώρα ότι δεν πρέπει να σπεύσουμε να λάβουμε οποιαδήποτε απόφαση σε αυτό το στάδιο. Όπως σημειώσαμε, ο πίνακας αποτελεσμάτων της εσωτερικής αγοράς εκτελεί τη λειτουργία του ως μέσου άσκησης πίεσης και εξακολουθεί να υπάρχει σημαντικό δυναμικό ανάπτυξης. Επιπλέον, είναι ορθό να αναπτυχθούν οι δύο πίνακες ξεχωριστά, ώστε καθένας να αναπτύξει τα δικά του χαρακτηριστικά. Κατόπιν τούτου, μπορούμε να εξετάσουμε αν θα άξιζε, όπως κάλλιστα ενδέχεται να αποδειχθεί, η συγχώνευσή τους. Εξάλλου, ο πίνακας αποτελεσμάτων για τους καταναλωτές είναι ακόμα ένα πολύ "ανώριμο" προϊόν, ενώ το αντίστοιχό του για την εσωτερική αγορά διαδραματίζει ήδη κύριο ρόλο στην προώθηση της εναρμονισμένης νομοθεσίας της ΕΚ. Παρά την ισχύ του από αυτή την άποψη, τα κράτη μεγάλη είναι πολύ θετικά διακείμενα προς αυτόν. Με άλλα λόγια, είναι ένα πολύ αποτελεσματικό όργανο, το οποίο πρέπει να διατηρήσουμε, αλλά ενδεχομένως επίσης να μεταφέρουμε και σε άλλους περαιτέρω τομείς.
<P>
Πρέπει επίσης να αναφέρω τους τομείς στους οποίους προκύπτουν τα χειρότερα προβλήματα. Οι τομείς αυτοί είναι το περιβάλλον, η φορολογία, τα τελωνεία, η ενέργεια και οι μεταφορές. Εδώ, πιστεύω ότι πρέπει να δοκιμάσουμε νέα μοντέλα και ίσως να υιοθετήσουμε το μοντέλο της οδηγίας για τις υπηρεσίες, όπου η εφαρμογή απαιτεί πολύ στενή συνεργασία με την Επιτροπή. Αυτό συνιστάται. Ελπίζω ότι θα υπάρξουν περισσότερες ευκαιρίες για τη συζήτηση αυτού του πολύ σημαντικού ζητήματος στο μέλλον σε ένα ετήσιο φόρουμ της εσωτερικής αγοράς και μέσω ενισχυμένων δικτύων, διευθετήσεων διοικητικής συνεργασίας και ενδεχομένως ενός νέου συμβουλίου εσωτερικής αγοράς στο Συμβούλιο των Υπουργών. Θα το εκτιμούσα αυτό. " τακτική ενημέρωση είναι εξάλλου μια μέθοδος που συμβάλλει στην ανάπτυξη αυτού του τομέα. Θα ήθελα να ευχαριστήσω όλους όσοι συνέβαλαν στην εργασία επ' αυτού του ζητήματος, επειδή είμαι πεπεισμένη ότι το έργο μας θα θέσει τη βάση για τη συνεργασία της ΕΕ στο μέλλον.
<SPEAKER ID="181" NAME="Ján Figeľ">
Μέλος της Επιτροπής. - Κύριε Πρόεδρε, έχουμε μια σειρά εκθέσεων με αυτό το νέο σύστημα και είμαι στην ευχάριστη θέση να συγχαρώ τη Charlotte Cederschiold για την έκθεσή της, επειδή πρόκειται για έναν τομέα που δεν είναι τόσο εύκολος στην αξιολόγηση. " έκθεση είναι πολύ σημαντική όσον αφορά τις λεπτομέρειές της και επίσης τα περαιτέρω βήματα για το μέλλον που προτείνει. Είναι μια έκθεση για τον πίνακα αποτελεσμάτων της εσωτερικής αγοράς, παρότι η κ. Cederschiold μόλις έκανε λόγο για άλλους τομείς, και περιέχει πολλές πολύ ενδιαφέρουσες και χρήσιμες ιδέες για το περιεχόμενο και την εστίαση του πίνακα αποτελεσμάτων κατά τα προσεχή έτη.
<P>
" όψιμη ή εσφαλμένη μεταφορά της νομοθεσίας της ΕΕ από τα κράτη μέλη στερεί τους πολίτες μας και τις επιχειρήσεις από τα δικαιώματά τους σύμφωνα με το Κοινοτικό δίκαιο. Επίσης, υπονομεύει την εμπιστοσύνη και την αξιοπιστία της ΕΕ ως κοινότητας που βασίζεται στο κράτος δικαίου. Ως εκ τούτου, η έγκαιρη και ορθή μεταφορά και εφαρμογή του νόμου της ΕΕ στα κράτη μας είναι βασικής σημασίας. Αυτή η έκθεση επιβεβαιώνει και ενισχύει τη σπουδαιότητα που προσδίδεται σε αυτό το ζήτημα, το οποίο χαιρετίζει η Επιτροπή.
<P>
Οι επιδόσεις των κρατών μελών στην έγκαιρη και ορθή μεταφορά του νόμου της ΕΕ έχουν βελτιωθεί σημαντικά κατά τα πρόσφατα έτη, πράγμα που είναι θετικό. Σήμερα, 18 κράτη μέλη έχουν ήδη επιτύχει το όριο του 1% ή το στόχο κατώτερου ελλείμματος μεταφοράς για το 2009, που συμφωνήθηκε από τους αρχηγούς κρατών και κυβερνήσεών μας το Μάρτιο του 2007. Άλλα κράτη μέλη είναι πολύ κοντά σε αυτόν το στόχο του μέγιστου 1%. Αυτό σημαίνει ότι το μέσο έλλειμμα μεταφοράς είναι ήδη 1%, ποσοστό που προηγείται κατά πολύ της προθεσμίας του 2009. Πρόκειται για πολύ θετικές εξελίξεις και η Επιτροπή ελπίζει ότι το 2009 η τάση θα επαληθευτεί περαιτέρω.
<P>
Ο πίνακας αποτελεσμάτων της εσωτερικής αγοράς έχει ήδη διαδραματίσει πολύ σημαντικό ρόλο στην υποστήριξη των προσπαθειών των κρατών μελών. Θα συνεχίσει να το κάνει στο μέλλον. Υπάρχει μια κεκτημένη ταχύτητα και αυτός ο πίνακας αποτελεσμάτων δημιουργεί πίεση ομοτίμων στα κράτη μέλη για βελτίωση των επιδόσεων.
<P>
Ωστόσο, όπως ανέφερε η εισηγήτρια, η ορθή εφαρμογή του νόμου της ΕΕ δεν περιορίζεται στην έγκαιρη και ορθή μεταφορά των οδηγιών. Αυτές οι οδηγίες πρέπει να εφαρμόζονται αποτελεσματικά στην πράξη από τις αρχές. Επιπλέον, οι εθνικές αρχές πρέπει να διασφαλίζουν ότι οι πολίτες και οι επιχειρήσεις μπορούν να ασκήσουν τα δικαιώματά τους σύμφωνα με την ίδια τη Συνθήκη, αποδοτικά και αποτελεσματικά.
<P>
Συμφωνώ με την κ. Cederschiold ότι είναι καιρός να εξετάσουμε αν θα μπορούσε να διευρυνθεί το πεδίο του πίνακα αποτελεσμάτων, καθώς και να εξετάσουμε άλλες πτυχές της εφαρμογής του νόμου της ΕΕ, πέρα από την απλή μεταφορά.
<P>
Με την αυξημένη εστίασή του στις παραβιάσεις του Κοινοτικού δικαίου και όχι στην όψιμη μεταφορά, περιλαμβάνοντας περισσότερες πληροφορίες για μεμονωμένους τομείς, ο πιο πρόσφατος πίνακας αποτελεσμάτων του Ιουλίου 2008 αντιπροσωπεύει ένα πρώτο βήμα σε αυτή την κατεύθυνση, και αρχίζουμε να διαμορφώνουμε μια ευρύτερη άποψη. " Επιτροπή, αυτήν τη στιγμή, διερευνά αν μπορούν να παρουσιαστούν περισσότερα ποιοτικά δεδομένα για την εφαρμογή του νόμου της ΕΕ, πιθανώς με ειδική εστίαση σε τομείς όπου τα προβλήματα της ορθής εφαρμογής του νόμου της ΕΕ φαίνεται να είναι οξύτερα, περιλαμβανομένων - όπως αναφέρθηκε - των τομέων της ενέργειας και των μεταφορών.
<P>
" φιλοδοξία είναι η δημοσίευση ενός πιο εμπεριστατωμένου πίνακα αποτελεσμάτων κατά το πρώτο τρίμηνο του 2009. Πιστεύω ότι αυτό ευθυγραμμίζεται σε μεγάλο βαθμό με τις προτάσεις που έγιναν από την κ. Cederschiold στην έκθεσή της.
<P>
Επίσης σημειώνω την άποψη που υιοθετήθηκε και παρουσιάστηκε στην έκθεση για τη σχέση ανάμεσα στον πίνακα αποτελεσμάτων της εσωτερικής αγοράς και στον πίνακα αποτελεσμάτων για τους καταναλωτές και ότι οι πίνακες αποτελεσμάτων πρέπει να διατηρηθούν ξεχωριστοί.
<P>
Σας ευχαριστώ και πάλι για την έκθεση και την προσοχή σας.
<SPEAKER ID="182" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="183" NAME="Zita Pleštinská  " AFFILIATION="PPE-DE">
γραπτώς. - (SK) " ποιότητα της Κοινοτικής νομοθεσίας και η καίρια εφαρμογή της είναι ζωτικής σημασίας για την ορθή λειτουργία της εσωτερικής αγοράς. " ορθή μεταφορά και εφαρμογή των οδηγιών της εσωτερικής αγοράς έχουν συνέπειες για την ανταγωνιστικότητα και την οικονομική και κοινωνική ισορροπία εντός της ΕΕ.
<P>
Για παράδειγμα, η οδηγία για τα δομικά προϊόντα, την οποία πρέπει να αντικαταστήσουμε με μια ρύθμιση επί της οποίας εργάζομαι αυτήν τη στιγμή ως σκιώδης εισηγήτρια για την Ομάδα PPE-DE, μεταφέρθηκε με τέτοιο τρόπο, ώστε η σήμανση CE να είναι εθελοντική σε τέσσερα κράτη μέλη και υποχρεωτική στα υπόλοιπα. Αυτή η κατάσταση προκαλεί τεράστια προβλήματα για τον τομέα παραγωγής.
<P>
Οι ασαφείς διατάξεις και η εσφαλμένη εφαρμογή του παράγωγου δικαίου συχνά καταλήγουν σε διώξεις ενώπιον του Ευρωπαϊκού Δικαστηρίου.
<P>
Κατά την άποψή μου, η δημιουργία ενιαίων σημείων επαφής, όπου οι Ευρωπαίοι πολίτες μπορούν να λαμβάνουν βοήθεια για όλα τα νομικά και πρακτικά θέματα κατά τη μετακίνηση εντός της εσωτερικής αγοράς είναι ένα πολύ σημαντικό βήμα.
<P>
Σε μια ανοικτή και ανταγωνιστική εσωτερική αγορά, χρειάζονται καλύτερα στοχευμένα και πιο αυστηρά εργαλεία, για τη βελτίωση της μάχης κατά της παραχάραξης και της πειρατείας. Σημειώστε ότι οι συνάδελφοί μου και εγώ εκπονήσαμε τη γραπτή δήλωση 67/2008, προκειμένου να επιστήσουμε την προσοχή στην παραχάραξη και την πειρατεία, που συνιστούν μια αυξανόμενη απειλή στην ευρωπαϊκή οικονομία, απασχόληση και δημιουργικότητα.
<P>
Προτεραιότητά μας πρέπει να είναι η προστασία των καταναλωτών, που συχνά ασυνείδητα αγοράζουν ένα πλαστό προϊόν, πιστεύοντας ότι είναι γνήσιο, και οι οποίοι, κατ' αυτό τον τρόπο, ενδεχομένως θέτουν σε κίνδυνο την υγεία και την ασφάλειά τους.
<SPEAKER ID="184" NAME="Rovana Plumb  " AFFILIATION="PSE">
γραπτώς. - (RO) " καίρια εφαρμογή, η ακριβής μεταφορά και η ορθή επιβολή των οδηγιών για την εσωτερική αγορά είναι προϋποθέσεις για την αποτελεσματική λειτουργία της εσωτερικής αγοράς και την προστασία των καταναλωτών, με συνέπειες στην ανταγωνιστικότητα και την οικονομική και κοινωνική ισορροπία της ΕΕ.
<P>
Ο πίνακας αποτελεσμάτων είναι ένα σημαντικό όργανο στο σχεδιασμό πολιτικής. Συνεπώς, ζητούμε από την Επιτροπή να επεκτείνει το εύρος των πληροφοριών και των ενδεικτών που περιέχει, ώστε να συμπεριλάβει, μεταξύ άλλων, τις ποιοτικές και κοινωνικές συνθήκες των εργαζομένων, καθώς και τον περιβαλλοντικό αντίκτυπο και την κλιματική αλλαγή.
<P>
" Ρουμανία είναι η 7η χώρα της ΕΕ όσον αφορά τη μεταφορά των οδηγιών της εσωτερικής αγοράς, με μέσο όρο ελλείμματος μεταφοράς 0,8% το Δεκέμβριο του 2007 σε σύγκριση με το στόχο του 1% που τέθηκε από τους αρχηγούς κρατών και κυβερνήσεων για το 2009. " έκθεση τονίζει επίσης ότι οι καθυστερήσεις ή η εσφαλμένη επιβολή των ευρωπαϊκών κανονισμών επηρεάζει τους καταναλωτές και τις επιχειρήσεις και απαιτεί από τα κράτη μέλη να εντείνουν τις προσπάθειές τους για να προωθήσουν το SOLVIT (ένα δίκτυο επίλυσης προβλημάτων που χρησιμοποιείται από τα κράτη μέλη, προκειμένου να επιλύσει προβλήματα που μπορεί να προκύψουν εξαιτίας της εσφαλμένης επιβολής της νομοθεσίας της εσωτερικής αγοράς, χωρίς προσφυγή στα δικαστήρια).
<P>
Θα ήθελα επίσης να συγχαρώ την εισηγήτρια για το έργο της.

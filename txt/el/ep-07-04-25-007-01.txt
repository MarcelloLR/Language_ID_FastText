<CHAPTER ID="007-01">
1. Προσαρμογή των διατάξεων του Τίτλου IV της Συνθήκης για την ίδρυση της ΕΚ που αφορούν την αρμοδιότητα του Δικαστηρίου (ψηφοφορία) 
<P>
- Έκθεση Szájer
<P>
- Πριν από την ψηφοφορία
<SPEAKER ID="102" NAME="József Szájer " AFFILIATION="PPE-DE">
εισηγητής. - (HU) Το Ευρωπαϊκό Κοινοβούλιο έχει καθήκον να παράσχει στους ευρωπαίους πολίτες νομική προστασία. Εδώ στο ΕΚ, υπάρχει ευρεία υποστήριξη για τη Συνθήκη για τη θέσπιση Συντάγματος της Ευρώπης, η οποία θα αποτελούσε ένα μεγάλο βήμα μπροστά όσον αφορά την αρμοδιότητα του Δικαστηρίου. Παρά ταύτα, βρισκόμαστε στην ευνοϊκή θέση να μην χρειάζεται να περιμένουμε τη γέννηση της Συνταγματικής Συνθήκης σε αυτό το θέμα, καθώς η Συνθήκη του Άμστερνταμ παρέχει μια μετάβαση, μια "γέφυρα".
<P>
" έκθεση που υπέβαλα υποστηρίζει με σαφήνεια την εφαρμογή της μετάβασης, ή "γέφυρας", επεκτείνοντας έτσι την αρμοδιότητα του Ευρωπαϊκού Δικαστηρίου σε θέματα που αφορούν τις ευρωπαϊκές θεωρήσεις, καθώς και τις πολιτικές προσφύγων και μετανάστευσης. Αυτό διασφαλίζει συνολική νομική προστασία για τους ευρωπαίους πολίτες. " πρότασή μου, συνεπώς, είναι να καταστεί δυνατή η ενίσχυση των ευρωπαϊκών νομικών διασφαλίσεων όσον αφορά τα θεμελιώδη δικαιώματα. Με αυτόν τον τρόπο θέλω να διευκολύνω την ομοιόμορφη ερμηνεία και εφαρμογή των κοινοτικών κανόνων και νόμων και τη δημιουργία ενός ενιαίου συστήματος νομικών διασφαλίσεων. Δεν είναι η πρώτη φορά που το Κοινοβούλιο ζητά από το Συμβούλιο να επιταχύνει την έγκριση αυτής της μεταβατικής ρήτρας, της "γέφυρας", προκειμένου να αρθούν οι περιορισμοί των αρμοδιοτήτων του Δικαστηρίου σε σχέση με το άρθρο 4 της Συνθήκης. Ζητώ από το Κοινοβούλιο να υποστηρίξει την πρότασή μου.

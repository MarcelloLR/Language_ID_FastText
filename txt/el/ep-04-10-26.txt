<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 9.00)">
<SPEAKER ID="3" LANGUAGE="" NAME="" AFFILIATION="">
<SPEAKER ID="4" LANGUAGE="DE" NAME="Swoboda (PSE )," AFFILIATION="συντάκτης γνωμοδότησης της Επιτροπής Εξωτερικών Υποθέσεων.">
<SPEAKER ID="5" LANGUAGE="" NAME="" AFFILIATION="(Το Σώμα απορρίπτει την αίτηση κατεπείγοντος)">
<SPEAKER ID="6" LANGUAGE="EN" NAME="Šťastný (PPE-DE )." AFFILIATION="">
<P>
    Κύριε Πρόεδρε, όπως γνωρίζετε, η ψηφοφορία αυτή θα κρίνει την αίτηση για δύο διαδικασίες κατεπείγοντος όσον αφορά τη μακροοικονομική συνδρομή, η πρώτη προς την Ομοσπονδιακή Δημοκρατία της Γιουγκοσλαβίας και η δεύτερη προς τη Βοσνία-Ερζεγοβίνη. Οι δύο παραπομπές είναι προτάσεις για αποφάσεις που αποσκοπούν απλώς στην παράταση της παρούσας προθεσμίας λήξης των χρηματοδοτικών πακέτων, τα οποία λήγουν την 9η Νοεμβρίου 2004. Χθες, η Eπιτροπή Διεθνούς Εμπορίου –η αρμόδια επιτροπή και για τις δύο παραπομπές– συνεδρίασε εκτάκτως για να αποφασίσει σχετικά με την αίτηση για τη διαδικασία κατεπείγοντος.
<SPEAKER ID="7" LANGUAGE="DE" NAME="Swoboda (PSE )." AFFILIATION="">
<SPEAKER ID="8" LANGUAGE="" NAME="" AFFILIATION="(Το Σώμα εγκρίνει την αίτηση κατεπείγοντος)">
<P>
Δεδομένου ότι ο κ. Barroso, διορισθείς Πρόεδρος της Ευρωπαϊκής Επιτροπής, δεν έχει έρθει ακόμη, θα διακόψουμε για λίγο τη συνεδρίαση. 
<SPEAKER ID="9" LANGUAGE="" NAME="" AFFILIATION="Προέδρου">
<SPEAKER ID="10" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη δήλωση του κ. Barroso, διορισθέντος προέδρου της Ευρωπαϊκής Επιτροπής. 
<SPEAKER ID="11" LANGUAGE="PT" NAME="Barroso," AFFILIATION="Πρόεδρος της Επιτροπής">
<P>
Τον Ιούνιο, χάρη στη συναίνεση των αρχηγών κρατών και κυβερνήσεων, ορίστηκα Πρόεδρος της Επιτροπής. Στις 22 Ιουλίου, το Κοινοβούλιο μου προσέφερε ψήφο εμπιστοσύνης με μεγάλη πλειοψηφία, και σας ευχαριστώ που με τιμήσατε με την ψήφο σας. Στη συνέχεια συγκρότησα την ομάδα μου, με τη σύμφωνη γνώμη του Συμβουλίου και στηριζόμενος στα πρόσωπα τα οποία μου πρότειναν τα κράτη μέλη. Αποφάσισα επίσης την κατανομή των χαρτοφυλακίων μεταξύ των υποψηφίων Επιτρόπων και τα βασικά στοιχεία της νέας εσωτερικής οργάνωσης της Επιτροπής. Καθ’ όλη τη διάρκεια αυτής της περιόδου βρισκόμουν σε διαρκή επαφή με το Κοινοβούλιο και είχα την ευκαιρία να συναντηθώ με όλα τα μέλη του Συμβουλίου, εκτός από τους αρχηγούς κυβερνήσεων των χωρών στις οποίες διενεργήθηκαν προσφάτως εκλογές.
<SPEAKER ID="12" LANGUAGE="EN" NAME="" AFFILIATION="">
<P>
Η κρίση για την απόδοση του κ. Buttiglione σε μία από τις ακροάσεις στην οποία παρέστη ήταν θετική, ενώ σε μία άλλη ακρόαση αρνητική. Κατόπιν αυτής της ακρόασης, του ζήτησα να επεξηγήσει σαφώς τη θέση του. Απάντησε γραπτώς, εκφράζοντας την λύπη του και επιβεβαίωσε εκ νέου τη δέσμευσή του στην αρχή της μη διακριτικής μεταχείρισης. Όσον αφορά εμένα, δεν θα δεχόμουν ποτέ στην Επιτροπή μου κάποιον του οποίου οι θέσεις δεν είναι συμβατές με τον Χάρτη των Θεμελιωδών Δικαιωμάτων. Είμαι βέβαιος ότι ο κ. Buttiglione θα συμμορφωθεί πλήρως με τη Συνθήκη και τον Χάρτη και μπορώ να επιβεβαιώσω ότι οι υπόλοιποι υποψήφιοι Επίτροποι συμμερίζονται την άποψή μου.
<P>
Σκοπεύω επίσης να αρχίσω τις εργασίες για τη θέσπιση οδηγίας-πλαίσιο με βάση το άρθρο 13 της Συνθήκης για την ίδρυση της Ευρωπαϊκής Κοινότητας, η οποία θα αντικαταστήσει τις οδηγίες που εγκρίθηκαν το 2000 και θα τις επεκτείνει σε όλες τις μορφές διακρίσεων. Επί του παρόντος, αυτές οι οδηγίες έχουν περιορισμένο πεδίο εφαρμογής. Με την οδηγία πλαίσιο, η κοινοτική δράση θα καλύψει όλους τους τομείς διακριτικής μεταχείρισης, συμπεριλαμβανομένων και των διακρίσεων λόγω φύλου ή γενετήσιου προσανατολισμού. Με αυτή την πρωτοβουλία, επιβεβαιώνω απλώς με ακόμη πιο σαφή τρόπο αυτό που αποτέλεσε, από πολύ νωρίς, ένα από τα χαρακτηριστικά γνωρίσματα αυτής της Επιτροπής: ότι αυτή καθαυτή η σύνθεση της, με οκτώ γυναίκες στο σώμα των Επιτρόπων, επιβεβαιώνει την αποφασιστικότητά της να καταπολεμήσει τις διακρίσεις.
<SPEAKER ID="13" LANGUAGE="FR" NAME="" AFFILIATION="(Ζωηρά χειροκροτήματα)">
<P>
Σε αυτόν τον τομέα, είναι καίριας σημασίας η συνεργασία με τις τρίτες χώρες. Πρέπει να σας διαβεβαιώσω ότι είμαι εναντίον της δημιουργίας “καταυλισμών” εκτός των συνόρων της ΕΕ. Η Ευρωπαϊκή Επιτροπή θα συνεργαστεί περισσότερο με τις τρίτες χώρες για να τις βοηθήσει να αντιμετωπίσουν τα μεταναστευτικά ρεύματα. Η εταιρική σχέση με τις τρίτες χώρες δεν είναι δυνατή παρά μόνο βάσει μιας κοινής δέσμευσης για σεβασμό των κανόνων του διεθνούς δικαίου. Επιτρέψτε μου να είμαι σαφής σε αυτό το σημείο: η μελλοντική Επιτροπή θα συνεργαστεί με την Ύπατη Αρμοστεία των Ηνωμένων Εθνών για τους πρόσφυγες προκειμένου να οικοδομηθεί μια διεθνής συνεργασία σε αυτόν τον τομέα. Θα επιμείνει οι τρίτες χώρες που είναι εταίροι μας να υπογράψουν και να σέβονται τη Σύμβαση της Γενεύης του 1951 σε σχέση με το καθεστώς των προσφύγων.
<P>
Κυρίες και κύριοι βουλευτές, τον προσεχή Ιανουάριο, θα προσέλθω ενώπιόν σας εδώ στο Ευρωπαϊκό Κοινοβούλιο για να σας παρουσιάσω τις στρατηγικές προτεραιότητες της ΕΕ. Αυτές δεν θα αφορούν αποκλειστικά το νομοθετικό πρόγραμμα και το πρόγραμμα εργασιών της Επιτροπής για το 2005. Επιδιώκω να προσδώσω στον στρατηγικό προγραμματισμό μια πολύ ευρύτερη θεώρηση. Τηρώντας το πνεύμα του Συντάγματος, θα σας παρουσιάσω τις προτεραιότητες για τα ερχόμενα πέντε χρόνια. Στόχος μου είναι η επίτευξη συμφωνίας για έναν μακροπρόθεσμο προγραμματισμό με το Κοινοβούλιο και το Συμβούλιο και με αυτή μου την πράξη, θα απαντήσω σε μία από τις βασικές ανησυχίες που έχει εκφράσει το Ευρωπαϊκό Κοινοβούλιο.
<P>
Τον Ιούλιο, σας εξέφρασα τη βούλησή μου να θεσπίσω μια εποικοδομητική συνεργασία μεταξύ Κοινοβουλίου και Επιτροπής. Είμαι βαθιά πεπεισμένος ότι η ισχύς και η αξιοπιστία της Επιτροπής εδράζονται στην υποστήριξη του Κοινοβουλίου και στην ενεργό συνεργασία μεταξύ των δύο θεσμικών μας οργάνων. Μελέτησα προσεχτικά τις προτάσεις του Προέδρου Borrell αναφορικά με τις σχέσεις των δύο θεσμικών οργάνων.
<P>
Κυρίες και κύριοι βουλευτές, βρισκόμαστε στην παραμονή ενός γεγονότος ιστορικής σημασίας – της υπογραφής, σε λίγες μέρες, στις 29 Οκτωβρίου, της Συνταγματικής Συνθήκης. Δεν πρόκειται απλώς για μια αναθεώρηση των υφιστάμενων Συνθηκών· πρόκειται για το αποκορύφωμα μιας μακράς διαδικασίας, στην οποία ενεπλάκησαν το Ευρωπαϊκό Κοινοβούλιο, τα κράτη μέλη, η Επιτροπή, τα εθνικά κοινοβούλια και η κοινωνία των πολιτών, προκειμένου να διασφαλίσουν μια δημοκρατικότερη, πιο διαφανή και αποτελεσματικότερη Ένωση.
<SPEAKER ID="14" LANGUAGE="" NAME="Πρόεδρος." AFFILIATION="">
<P>
   Οι εκπρόσωποι των πολιτικών ομάδων και οι υπόλοιποι εγγεγραμμένοι ομιλητές θα μιλήσουν στη συνέχεια. Πρέπει να σας ενημερώσω όλους ότι αυτή η συζήτηση πρέπει να τελειώσει ως τις 12.00 διότι εκείνη την ώρα θα εισέλθει στην αίθουσα η Αυτής Μεγαλειότητα η Βασίλισσα των Κάτω Χωρών. Επομένως, ο Πρόεδρος θα πρέπει να τηρήσει αυστηρά τους χρόνους ομιλίας. Σας το επισημαίνω αυτό προκειμένου να το λάβουν υπόψη οι ομιλητές και να μην χρειαστεί να καταφύγει ο Πρόεδρος στο κλείσιμο των μικροφώνων. 
<SPEAKER ID="15" LANGUAGE="DE" NAME="Poettering (PPE-DE )," AFFILIATION="εξ ονόματος της Ομάδας">
<P>
    Κύριε Πρόεδρε, κύριε εκλεγμένε Πρόεδρε της Επιτροπής, κυρίες και κύριοι, στις 22 Ιουλίου το Ευρωπαϊκό Κοινοβούλιο εξέφρασε με μεγάλη πλειοψηφία την εμπιστοσύνη του στον μελλοντικό Πρόεδρο της Ευρωπαϊκής Επιτροπής. Σήμερα βρίσκεστε εδώ με το επιτελείο σας που σας το πρότειναν οι εθνικές κυβερνήσεις. Εκφράσατε την προθυμία σας να συνεργαστείτε πολύ στενά με το Ευρωπαϊκό Κοινοβούλιο. Αυτό το επικροτούμε, αλλά θα συνεχίσουμε και στο μέλλον να βασιζόμαστε στον λόγο σας. Σήμερα αναλάβατε περαιτέρω δεσμεύσεις που επίσης επιδοκιμάζουμε. Επιδοκιμάζουμε το γεγονός ότι θέλετε να είσαστε Πρόεδρος μίας ισχυρής Επιτροπής και αναφερθήκατε πολλές φορές στην αρμοδιότητά σας ως Προέδρου για τη χάραξη της γενικής πολιτικής. Και αυτό είναι προς το συμφέρον μας, γιατί χρειαζόμαστε μία Επιτροπή με ισχυρό Πρόεδρο όπως είχαμε και στο παρελθόν στην Ευρωπαϊκή Ένωση.
<P>
Την Παρασκευή θα έχουμε την υπογραφή του Ευρωπαϊκού Συντάγματος. Γνωρίζουμε όλοι πόσο δύσκολο είναι να επιτύχουμε τη συναίνεση των λαών που θα διεξάγουν δημοψήφισμα. Αναλογιστείτε σας παρακαλώ ότι αν αύριο καταλήγαμε σε ένα αποτέλεσμα –δεν πιστεύω ότι θα γίνει έτσι, αλλά εάν συνέβαινε– που θα δημιουργήσει στην Ευρωπαϊκή Ένωση την εντύπωση πως δεν αποδεχόμαστε την πολιτιστική πολυφωνία μας, θα ήταν ακόμα πιο δύσκολο να ψηφιστεί το Σύνταγμα στα 25 κράτη μέλη της Ευρωπαϊκής Ένωσης.
<P>
Πρέπει να τα θυμόμαστε όλα αυτά. Σας λέω εντελώς ειλικρινά, κυρίες και κύριοι, ότι για μένα είναι συγκινητικό να βλέπω τώρα εδώ μπροστά μας προσωπικότητες από 25 χώρες της Ευρώπης. Όταν εξελέγην το 1979 στο Ευρωπαϊκό Κοινοβούλιο, ήταν απλά ένα όνειρο πως θα ερχόταν μία ημέρα που θα είχαμε μέλη της Επιτροπής από την Εσθονία, τη Λετονία, τη Λιθουανία, την Πολωνία, τη Δημοκρατία της Τσεχίας, τη Σλοβακία, την Ουγγαρία, τη Σλοβενία, τη Μάλτα και την Κύπρο. Σήμερα βλέπουμε μπροστά μας κι ανάμεσά μας τις προσωπικότητες αυτές. Καθήκον μας είναι να εκφράσουμε αύριο την εμπιστοσύνη μας στην Επιτροπή αυτήν προκειμένου να έχει η Ευρώπη ένα καλό μέλλον.
<SPEAKER ID="16" LANGUAGE="DE" NAME="Schulz (PSE )," AFFILIATION="εξ ονόματος της Ομάδας">
<P>
    Κύριε Πρόεδρε, κυρίες και κύριοι, το θέαμα στα δεξιά μου είναι εντυπωσιακό. Το Συμβούλιο της Ευρωπαϊκής Ένωσης θεωρεί σήμερα αρκετή την εκπροσώπησή του από τη Βασίλισσα Βεατρίκη. Θα πρέπει να το σημειώσουμε αυτό, γιατί πραγματικά ο κ. Poettering έχει δίκιο, είναι μία σημαντική ημέρα. Βρίσκεται εδώ ένας Πρόεδρος Επιτροπής που αγωνίζεται για την εμπιστοσύνη προς την Επιτροπή του. Το Κοινοβούλιο είναι παρόν, το ίδιο και σύσσωμη η Επιτροπή. Ίσως το Συμβούλιο να έρθει αργότερα. Κύριε Barroso, κάνατε παρατηρήσεις που τις γνωρίζαμε ήδη όλοι. Σήμερα προσθέσατε ορισμένες πρωτοβουλίες, όμως ούτε σήμερα αναφερθήκατε σε ένα ουσιαστικό στοιχείο από αυτά που προσπαθεί εδώ και ημέρες να σας μεταβιβάσει η Ομάδα μου. Το ζήτημα είναι πως περιμένουμε από εσάς να βγάλετε τα συμπεράσματά σας από μια διαδικασία διάρκειας έξι εβδομάδων που έλαβε χώρα εδώ στο Σώμα. Για έξι εβδομάδες κάναμε ακρόαση των υποψηφίων Επιτρόπων και καταλήξαμε σε διαπιστώσεις στο πλαίσιο πέντε διαφορετικών επιτροπών: μία εξαιρετικά αντιφατική, που αφορά έναν μεμονωμένο Επίτροπο που δεν έτυχε πλειοψηφίας σε μία επιτροπή και άλλες τέσσερις, όπου έγιναν βαρυσήμαντες παρατηρήσεις που οδήγησαν σε προτάσεις και προτροπές προς εσάς. Και η απάντηση που παίρνουμε άλλη μία φορά σήμερα, κύριε Barroso, είναι ότι δεν θα αλλάξετε τίποτα και ότι θα διατηρηθεί η κατανομή των χαρτοφυλακίων. Αυτό αποτελεί ένα σοβαρό εμπόδιο.
<P>
Είναι εμπόδιο. Δεν μπορώ παρά να σας απευθύνω και πάλι έκκληση να το ξανασκεφτείτε. Θα ήθελα να σας ξαναπώ σήμερα το πρωί ότι μου δημιουργείται η εξής εντύπωση: ότι συγχέετε την ψήφο εμπιστοσύνης προς την Επιτροπή σας με την ψήφο εμπιστοσύνης σε ένα εθνικό κοινοβούλιο. Στο Ευρωπαϊκό Κοινοβούλιο δεν δημιουργούνται αντιτιθέμενες πλειοψηφίες. Ο κ. Poettering έχει δίκιο: το Ευρωπαϊκό Κοινοβούλιο είναι ετερογενές. Αποτελείται από διαφορετικές τάσεις. Πολύ ετερογενείς κατευθύνσεις υπάρχουν και εντός των Ομάδων – άλλωστε αυτήν την πικρή εμπειρία την δοκιμάσατε ήδη. Και όποιος θέλει ευρεία πλειοψηφία εδώ στο Σώμα, πρέπει να λαμβάνει υπόψη τις διαφορετικές αυτές τάσεις και να προσπαθεί κατά το δυνατόν να τις συμφιλιώσει όλες. Εδώ και εβδομάδες, το πνεύμα σας είναι: έχω μία Επιτροπή, έχω κατανείμει τα χαρτοφυλάκια και δεν θα αλλάξω τίποτα πια σε αυτά! Αν παραμείνετε σε αυτό, τότε δεν θα βοηθήσουν ούτε οι αισθητικές παρεμβάσεις με τη μορφή των πρωτοβουλιών που εξαγγείλατε. Αν τα πράγματα μείνουν έτσι, τότε θα είναι για μας πολύ δύσκολο να δώσουμε ψήφο εμπιστοσύνης στην Επιτροπή σας.
<P>
Πρέπει να ομολογήσω ότι η αγόρευσή σας σήμερα το πρωί δεν μπόρεσε να αυξήσει την εμπιστοσύνη μου. Θέλω να επανέλθω σε ένα σημείο που θίξατε. Παραπέμψατε στις εκλογές στις ΗΠΑ. Ναι, η Ομάδα μου ελπίζει ότι θα εκλεγεί Πρόεδρος ο John Kerry. Το ελπίζουμε γιατί ο John Kerry ανήκει σε εκείνους που λένε πως ο πόλεμος στο Ιράκ ήταν σφάλμα. Θέλουμε να ηγείται των ΗΠΑ ένας πρόεδρος που να παραδέχεται πως κάτι ήταν σφάλμα και θέλουμε να ηγείται της Ευρώπης κάποιος που να παραδέχεται τα σφάλματά του.
<SPEAKER ID="17" LANGUAGE="" NAME="Watson (ALDE )," AFFILIATION="εξ ονόματος της Ομάδας.">
<P>
Κύριε Barroso, αναγνωρίζουμε ότι μπορείτε να εργαστείτε μόνο με ό,τι σας δίνεται. Αναγνωρίζουμε ότι η ανεξαρτησία σας δεν είναι απόλυτη. Έχουμε, συνολικά, προσφέρει την υποστήριξή μας στα υπόλοιπα μέλη της Επιτροπής σας. Αλλά η κρίση μας παραμένει και θα γίνει σεβαστή. Αυτή η Ομάδα σάς στήριξε ως Πρόεδρο της Επιτροπής, ψηφίσαμε υπέρ σας, θα συνεχίσουμε να σας στηρίζουμε. Αλλά προσδίδουμε υπερβολικά μεγάλη σημασία στα προνόμια αυτού του Κοινοβουλίου για να επιτρέψουμε την επιπόλαιη αντιμετώπισή τους.
<P>
Χαιρετίζω τη δέσμη των μέτρων τα οποία θέσατε σήμερα προς συζήτηση στο Κοινοβούλιο. Πιστεύω ότι η πραγματική σας πρόθεση είναι η αναζήτηση προσέγγισης. Ορισμένα από τα μέτρα τα οποία προτείνετε είναι τολμηρά και όλα τους είναι σημαντικά. Πιστεύω ότι έχετε δεσμευθεί προσωπικά για την προώθηση των θεμελιωδών δικαιωμάτων και ότι από αυτό το πνεύμα θα διαπνέεται η Επιτροπή της οποίας θα ηγηθείτε. Οι Φιλελεύθεροι και οι Δημοκράτες θα εξετάσουν προσεκτικά τις προτάσεις σας. Αλλά είμαι υποχρεωμένος να πω ότι έρχονται μάλλον με καθυστέρηση και περιέχουν λίγα για το μέλλον του κ. Buttiglione, ένα μέλλον το οποίο ίσως είναι άρρηκτα συνδεδεμένο με το μέλλον της υποψήφιας Επιτροπής.
<P>
Ειπώθηκε κατ’ επανάληψη την προηγούμενη εβδομάδα ότι οι Φιλελεύθεροι και οι Δημοκράτες θα είναι αυτοί οι οποίοι θα αποφασίσουν την τύχη αυτής της Επιτροπής. Αλλά οι Φιλελεύθεροι και οι Δημοκράτες δεν υπέδειξαν τους Επιτρόπους οι οποίοι απορρίφθηκαν από τις κοινοβουλευτικές επιτροπές. Δεν ήταν οι Φιλελεύθεροι και οι Δημοκράτες αυτοί που δεν βρήκαν ή δεν μπόρεσαν να βρουν τον συμβιβασμό που ενδεχομένως θα έθετε τον κ. Buttiglione στο απυρόβλητο. Οτιδήποτε συμβεί αύριο, η τύχη αυτής της Επιτροπής δεν έχει μόνο έναν αρχιτέκτονα.
<P>
Επιπλέον, γνωρίζω ότι δεν είμαι ο μόνος στην αίθουσα που έχω την αίσθηση ότι υπάρχει ένας αόρατος ελέφαντας. Ο ελέφαντας είναι το Justus Lipsius. Ο ελέφαντας είναι οι επικεφαλής των κυβερνήσεων που σας έδωσαν μια πιο αδύναμη Επιτροπή από αυτή που σας αξίζει, και κατόπιν αρνήθηκαν να σας συνδράμουν όταν το Κοινοβούλιο τους ξεσκέπασε.
<P>
Αυτό το Κοινοβούλιο είναι αντιμέτωπο με ένα μεγάλο δίλημμα. Εάν οι Φιλελεύθεροι και οι Δημοκράτες καταψηφίσουν την υποψήφια Επιτροπή, δεν θα το κάνουμε ελαφρά τη καρδία. Αλλά δεν μπορούμε να μειώσουμε, και δεν θα μειώσουμε, την υπόσταση αυτού του Κοινοβουλίου, την υπόληψη της Επιτροπής Πολιτικών Ελευθεριών ή το κύρος της θέσης του Ευρωπαϊκού Επιτρόπου αρμόδιου για τη Δικαιοσύνη και τις Εσωτερικές Υποθέσεις για λόγους ευκολίας. Θα μπορούσατε να πείτε –εάν μπορώ να δανειστώ τα λόγια του κ. Buttiglione– ότι δεν θα αλλάξουμε τις αρχές μας ενάντια στη συνείδησή μας για λόγους πολιτικής σκοπιμότητας.
<SPEAKER ID="18" LANGUAGE="" NAME="Πρόεδρος." AFFILIATION="">
<SPEAKER ID="19" LANGUAGE="FR" NAME="Cohn-Bendit (Verts/ALE )," AFFILIATION="εξ ονόματος της Ομάδας.">
<P>
    Κύριε Πρόεδρε, κυρίες και κύριοι συνάδελφοι, κύριε Barroso, θα μιλήσω στα γαλλικά ώστε να μην υπάρχει μεταφραστής μεταξύ μας και ώστε να κατανοήσετε καλά αυτό που θέλει να σας πει η Ομάδα μας.
<P>
Κύριε Barroso, είστε ολίγον παράξενος διευθυντής ορχήστρας. Μετά την ακρόαση ορισμένων εκ των μουσικών σας, ξαναβρήκαμε έναν πιανίστα στο όμποε και βιολιστές έτοιμους να κρούσουν τα κύμβαλα, μετά δε από αυτές τις ακροάσεις, σας είπαμε ότι ακουγόντουσαν παραφωνίες στη μουσική. Τότε, λοιπόν, μας είπατε: “Κανένα πρόβλημα – αν διαπιστωθεί ασυμβίβαστο για κάποιον ή κάποια Επίτροπο, τότε ο εν λόγω Επίτροπος θα είναι μερικής απασχόλησης και εγώ, ο Barroso, θα το διευθετήσω. Αν μία Επίτροπος δεν γνωρίζει πολύ καλά τα θέματα της γεωργίας, κανένα πρόβλημα, θα κάνει εντατικά μαθήματα και θα ξαναδώσει εξετάσεις γραπτώς. Αν ένας Επίτροπος για το περιβάλλον δεν γνωρίζει άριστα τα θέματά του, κανένα πρόβλημα, εδώ είναι ο Barroso. Αν κάποιος Επίτροπος για την Ενέργεια δεν είναι και πολύ εξοικειωμένος με τα θέματά του, κανένα πρόβλημα, υπάρχει και νυχτερινό σχολείο, θα παρακολουθήσει εντατικά μαθήματα. Αν κάποια Επίτροπος για τη φορολογία δεν πολυγνωρίζει τα θέματά της, κανένα πρόβλημα, ο κ. Barroso είναι εδώ”.
<P>
Κύριε Barroso, ιδού το πρώτο σφάλμα σας. 
<SPEAKER ID="20" LANGUAGE="" NAME="" AFFILIATION="(ΕΝ)">
<SPEAKER ID="21" LANGUAGE="FR" NAME="" AFFILIATION="(Χειροκροτήματα)">
<P>
 Κύριε Barroso, στην τηλεόραση ψάχνουμε τους αστέρες· εδώ στο Σώμα ψάχνουμε για άλλα πράγματα. Πρώτο σφάλμα.
<P>
Δεύτερο σφάλμα, κύριε Barroso – περιοδεύσατε στις πρωτεύουσες. Ζητήσατε από αρχηγούς κυβερνήσεων να τηλεφωνήσουν σε ευρωβουλευτές. Κύριε Barroso, συμμετείχαν μήπως ο κ. Schroeder, ο κ. Blair και ο κ. Τάδε στις ακροάσεις; Μήπως ήταν εδώ όταν πραγματοποιήθηκαν οι ακροάσεις; Όχι, δεν ήταν εδώ.
<P>
Για αυτόν τον λόγο, κύριε Barroso, οφείλετε να σέβεστε τα θεσμικά όργανα. Σας όρισε το Συμβούλιο. Εξελέγητε με άνετη πλειοψηφία. Η Ομάδα μου δεν σας υπερψήφισε, αναγνωρίζουμε, όμως, αυτή την εκλογή. Έπειτα, πραγματοποιήθηκαν οι ακροάσεις. Σταματήστε, σας παρακαλώ, να ζητάτε από τα γραφεία των αρχηγών κυβερνήσεων να μας ενοχλούν. Σε κάθε περίπτωση, όσο περισσότερο τηλεφωνούν, τόσο λιγότερες ψήφους θα λάβετε. Συνεπώς, προσπαθήστε να επιδείξετε σύνεση. Ακούστε λίγο τους άγγλους ευρωβουλευτές, που αρχίζουν να εκνευρίζονται με τα τόσα τηλεφωνήματα από τη Downing Street.
<P>
Κύριε Barroso, τρίτο σφάλμα – εν προκειμένω, επανέρχομαι σε αυτό που είπε ο κ. Poettering σε σχέση με τις πολιτισμικές διαφορές: “δεν είναι ανάγκη να υπάρχει εδώ στο Σώμα ομοιομορφία”. Όντως, κύριε Poettering, κανείς εδώ δεν κατηγορεί κανέναν για τις όποιες θρησκευτικές, φιλοσοφικές ή ιδεολογικές του θέσεις. Όμως, κάθε θρησκευτικός ολοκληρωτισμός, κάθε ιδεολογικός ολοκληρωτισμός είναι δηλητήριο για τη δημοκρατία. Αν κάποιος αγωνίζεται κατά του διαζυγίου, είναι αναφαίρετο δικαίωμά του να τάσσεται εναντίον του διαζυγίου και να διεξάγει πολιτικό αγώνα. Αν κάποιος αγωνίζεται κατά του δικαιώματος των γυναικών στην άμβλωση, είναι αναφαίρετο δικαίωμά του να είναι εναντίον της άμβλωσης και να μάχεται με πολιτικούς όρους. Αν κάποιος αγωνίζεται για να απαλείψουμε από τον Χάρτη Θεμελιωδών Δικαιωμάτων και από τη Συνταγματική Συνθήκη τη διακριτική μεταχείριση λόγω σεξουαλικού προσανατολισμού, όπως έπραξε ο κ. Buttiglione, προσυπογράφοντας την τροπολογία 444 της Σύμβασης, είναι αναφαίρετο πολιτικό του δικαίωμα. Τότε, όμως, είναι δικό μας δικαίωμα να πούμε ότι αυτό το άτομο είναι το πλέον ακατάλληλο για την προάσπιση της αρχής της αποφυγής των διακρίσεων στην Ευρωπαϊκή Ένωση. Πρόκειται για πολιτική και όχι για ιδεολογική απόφαση.
<SPEAKER ID="22" LANGUAGE="FR" NAME="Wurtz (GUE/NGL )," AFFILIATION="εξ ονόματος της Ομάδας.">
<P>
Η πρόσφατη εντεινόμενη κριτική, που στρέφεται κατά της ομάδας Barroso δεν συνιστά με κανέναν τρόπο κεραυνό εν αιθρία. Υπενθυμίζω ότι μια διόλου αμελητέα μερίδα του Κοινοβουλίου είχε εκφράσει, ήδη από τον Ιούλιο, τη δυσπιστία της σε σχέση με τις υπερβολικά φιλελεύθερες επιλογές που ενσαρκώνει ο κ. Barroso. Κανείς δεν μπορεί να εκπλήσσεται που το Σώμα των Επιτρόπων, το οποίο μας προτείνεται, δεν κάνει άλλο από το να ενισχύει όλες αυτές τις επιφυλάξεις. Τοποθετώντας στην υπερευαίσθητη θέση του ανταγωνισμού μια ακραιφνή υπέρμαχο της οικονομίας της αγοράς, όπως το έθεσε ένας αναλυτής, μια λομπίστρια της βιομηχανίας που εκπροσωπεί και υποστηρίζει αμφιλεγόμενες σχέσεις μεταξύ δημόσιων καθηκόντων και ιδιωτικών συμφερόντων, σε σημείο που της ασκήθηκε έντονη και ομόφωνη κριτική από το εθνικό της κοινοβούλιο· ορίζοντας αρμόδιο για το διεθνές εμπόριο έναν διαπρύσιο κήρυκα των ελεύθερων συναλλαγών, που δεν διστάζει να ανακοινώνει ότι βασίζεται στον ανταγωνισμό προκειμένου να βελτιώσει την απόδοση των δημοσίων υπηρεσιών· προτείνοντας για το χαρτοφυλάκιο της εσωτερικής αγοράς έναν ακραιφνή υπέρμαχο του φιλελευθερισμού, για το χαρτοφυλάκιο του περιβάλλοντος έναν συντηρητικό, του οποίου η οικολογία φαίνεται να αποτελεί την ήσσονα προτεραιότητα, και για το χαρτοφυλάκιο της γεωργίας μια επιφανή εκπρόσωπο των αγροτικών επιχειρήσεων, κ.λ.π., κ.λ.π., ο διορισθείς Πρόεδρος κατάφερε αναμφίβολα να πείσει ορισμένους διστακτικούς ότι έτρεφε μια ορισμένη ιδέα για την Ευρώπη, που σίγουρα δεν ήταν ταυτόσημη με τη δική τους.
<P>
Στο πλαίσιο αυτής της θεμελιώδους αμφισβήτησης των οικονομικών, κοινωνικών και περιβαλλοντικών επιλογών του κ. Barroso, ήλθε να σκάσει η βόμβα Buttiglione. Ο κ. Barroso μας είχε πει ότι προσέδιδε μεγάλη σημασία στην επικοινωνία. Πήγε γυρεύοντας. Ένας και μόνο από τους υποψήφιους Επιτρόπους προσέδωσε δημοσιότητα σε ολόκληρη την Επιτροπή του, με τι τίμημα όμως! Η εικόνα της ομάδας του, όποια και αν είναι πάντως η ποιότητα ορισμένων μελών της, κηλιδώνεται εις το διηνεκές από ανάξια και παρωχημένα λόγια, που δεν επέσεισαν την τιμωρία, όπως θα έπρεπε να συμβεί. Αν μια υποψήφια χώρα χαρακτηριζόταν από τόσο φονταμενταλιστικές θέσεις για τη θέση της γυναίκας στην κοινωνία, και τόσο στρεβλές πεποιθήσεις σε ό,τι αφορά τα δικαιώματα των ομοφυλοφίλων, θα είχε απορριφθεί. Κατ’ ελάχιστον θα έπρεπε να συμβεί το ίδιο και με έναν Ευρωπαίο Επίτροπο.
<P>
Επιτρέψτε μου να προσθέτω ότι θα πρέπει να επιστήσουμε την προσοχή μας και σε άλλες δηλώσεις του κ. Buttiglione, έστω και αν, ή πόσο μάλλον που το Συμβούλιο και η Επιτροπή συγκαταλέγουν μεταξύ των μελών τους αρκετούς θιασώτες αυτών των επικίνδυνων θέσεων. Μια τέτοια ιδέα είναι η εγκατάσταση καταυλισμών για πρόσφυγες και αιτούντες άσυλο στη Βόρειο Αφρική, θέμα για το οποίο ο κ. Buttiglione θεώρησε επιβεβλημένο να διευκρινίσει ότι δεν επρόκειτο, και διαβάζω “σε καμία περίπτωση για στρατόπεδα συγκέντρωσης, αλλά για ανθρωπιστικά κέντρα”. Ευχαριστούμε για τη διευκρίνιση. Ένα άλλο παράδειγμα είναι η πολεμοχαρής θεώρηση σε σχέση με την καταπολέμηση της τρομοκρατίας, την οποία επανέλαβε ο κ. Buttiglione: η κοινωνία μας φοβάται, είμαστε σε πόλεμο, θα νικήσουμε. Αυτό είναι το μήνυμα με το οποίο κατακεραύνωσε ο υποψήφιος Επίτροπος, επαναλαμβάνοντας μια παλιά φράση, προσφιλή του τωρινού ενοίκου του Λευκού Οίκου.
<P>
Το σύνολο αυτών των στοιχείων πρέπει να μας καθοδηγήσει στην αυριανή μας απόφαση. Ουδέποτε, εδώ και εικοσιπέντε χρόνια, που βλέπω να διαδέχονται τα Σώματα των Επιτρόπων το ένα το άλλο, δεν έχω δει Επιτροπή που να έλκει τόσες αντιπάθειες πριν καν αναλάβει καθήκοντα. Στην πραγματικότητα, αποτελεί πεποίθησή μου ότι, μετά την αποτυχία της Επιτροπής Santer, και έπειτα με την επεισοδιακή διαδρομή της Επιτροπής που τη διαδέχθηκε, μετά τις πολλαπλασιαζόμενες και ολοένα και πιο έντονες διαμάχες μεταξύ κυβερνήσεων και Επιτροπής, μεταξύ των ίδιων των κυβερνήσεων, μεταξύ Επιτροπής και Κοινοβουλίου, μετά τα πολλά και ανησυχητικά σημάδια “ευρωκόπωσης” που δείχνουν οι συμπολίτες μας –για να επαναλάβω μια έκφραση που ακούγεται συχνά στα νέα κράτη μέλη– ιδίως δε μετά τις ευρωεκλογές, που σημαδεύτηκαν από αποχή ρεκόρ, και την παραμονή μιας πιθανής απόρριψης του σχεδίου Συντάγματος, αποτελεί πεποίθησή μου ότι το σύνδρομο Barroso, που θα οδηγήσει αύριο σε μια ιστορική ήττα ή σε μια Πύρρειο νίκη, συνιστά ένα νέο και ισχυρό αποκαλυπτικό στοιχείο της βαθιάς κρίσης μιας Ευρώπης χωρίς όραμα και χωρίς ενοποιητικό σχέδιο.
<P>
Σαφώς και χρειάζεται μια ριζική αλλαγή θεώρησης για να ξαναδώσουμε νόημα σε εκείνο που θα μπορούσε και θα έπρεπε να είναι μια μεγάλη και συναρπαστική περιπέτεια της εποχής μας. Κατά συνέπεια, η Ομάδα μου, με ομόφωνη απόφαση των δεκαεπτά μελών της, θα καταψηφίσει αύριο την Επιτροπή Barroso.
<SPEAKER ID="23" LANGUAGE="" NAME="Farage (IND/DEM )," AFFILIATION="εξ ονόματος της Ομάδας.">
<P>
   Κύριε Πρόεδρε, αυτή η φασαρία για τον κ. Buttiglione συνοψίζει το μεγαλύτερο πρόβλημα της Ευρωπαϊκής Ένωσης. Σε όλη την ήπειρό μας υπάρχουν πολλοί διαφορετικοί πολιτισμοί, διαφορετικές γλώσσες, διαφορετικές θρησκείες και διαφορετικοί τρόποι ζωής. Αυτή η προσπάθεια να εξαναγκαστούν όλοι πολιτικά να αποκτήσουν μία και μόνη θέληση, κατά τη γνώμη μου δεν θα πετύχει ποτέ.
<P>
Εμείς, στο Κόμμα της Ανεξαρτησίας του Ηνωμένου Βασιλείου, δεν παίρνουμε θέση σχετικά με τα οποιαδήποτε σχόλια του κ. Buttiglione. Οι λόγοι για τους οποίους είμαστε αντίθετοι σε αυτή την Επιτροπή είναι διαφορετικοί. Αντιτιθέμεθα σε αυτήν επειδή είναι ένα αντιδημοκρατικό θεσμικό όργανο. Ακόμη και αν αύριο αυτό το Κοινοβούλιο την πετάξει έξω με τις κλωτσιές, θα την αντικαταστήσει μία νέα σειρά πολιτικών εγκαθέτων, και θα εξακολουθεί να φαίνεται σαν οίκος ευγηρίας για αποτυχημένους εγχώριους πολιτικούς.
<P>
Καταρτίζει νομοθεσία, παράγει νομοθεσία, σε παραπάνω από 3 000 επιτροπές των οποίων το καταστατικό κανείς δεν γνωρίζει και το οποίο δεν έχει κοινοποιηθεί. Η Επιτροπή είναι η κυβέρνηση της Ευρωπαϊκής Ένωσης και έχει το αποκλειστικό δικαίωμα να εισηγείται τους νόμους – γεγονός το οποίο η συνταγματική συνθήκη δεν επιχειρεί να τροποποιήσει. Η Επιτροπή είναι ο κινητήρας της ολοκλήρωσης. Η Επιτροπή είναι ο θεματοφύλακας των συνθηκών οι οποίες είναι ήδη απαράδεκτες. Η Επιτροπή είναι ο εχθρός του εθνικού κράτους. Περί αυτού πρόκειται.
<SPEAKER ID="24" LANGUAGE="" NAME="Crowley (UEN )," AFFILIATION="εξ ονόματος της Ομάδας.">
<P>
   Κύριε Πρόεδρε, κατόπιν των σχολίων του κ. Farage, επισημαίνω ότι αυτή είναι η πρώτη φορά στα χρονικά που το Κόμμα της Ανεξαρτησίας του Ηνωμένου Βασιλείου θα ψηφίσει το ίδιο με τους Κομμουνιστές!
<P>
Εδώ, στο Κοινοβούλιο, τις τελευταίες έξι εβδομάδες, είχαμε μία σειρά ακροάσεων κατά τις οποίες θέσαμε σε δοκιμασία τους υποψήφιους Επιτρόπους. Ως αποτέλεσμα, όπως είπαν όλοι οι ομιλητές έως τώρα, ορισμένες επιτροπές έθεσαν θέμα σχετικά με την καταλληλότητα ή μη των προσώπων. Για να είμαστε δίκαιοι, ο κ. Barroso αντέδρασε: έκανε αλλαγές και κινήθηκε κατά κάποιο τρόπο προς την ικανοποίηση ορισμένων εκ των ανησυχιών. Εντούτοις, ο κ. Barroso δικαίως δεν τα έβαψε μαύρα μπροστά στη σφοδρή επίθεση που έλαβε χώρα, κυρίως κατά την τελευταία εβδομάδα. Χρειαζόμαστε αμοιβαίο σεβασμό μεταξύ όλων των θεσμικών οργάνων της Ευρωπαϊκής Ένωσης, και την κατανόηση ότι η εξουσία δεν εναπόκειται σε ένα μόνο θεσμικό όργανο, αλλά ότι είμαστε αλληλοεξαρτώμενοι.
<P>
Εξάλλου, αυτό που φαίνεται ότι έχει ξεχαστεί σε όλη αυτή τη συζήτηση και τη διαμάχη είναι ότι τον Ιούλιο, αυτό το Κοινοβούλιο έδωσε την έγκριση και την εμπιστοσύνη του στον κ. Barroso. Το γεγονός αυτό δεν ήταν μεμονωμένο: ο Πρόεδρος Barroso έχαιρε ήδη της εμπιστοσύνης των κυβερνήσεων των 25 κρατών μελών που τον πρότειναν για αυτή την θέση. Κάθε εθνική κυβέρνηση πρότεινε ως υποψήφιο το άτομο που θεωρούσε το καλύτερο για τη θέση του Επιτρόπου στην Ευρωπαϊκή Ένωση.
<P>
Είναι χρέος μας να παίξουμε τον δικό μας ρόλο στη δημοκρατική συγκρότηση των θεσμικών οργάνων της Ευρωπαϊκής Ένωσης, αλλά είναι επίσης υποχρέωσή μας να διασφαλίσουμε ότι δεν θα της επιτρέψουμε να εκφυλιστεί σε εσωτερικές πολιτικές συζητήσεις και ψευδείς κατηγορίες σε σχέση με την ιδεολογία ή με το “ποιος είπε τι σε ποιον”. Ας γίνουμε οι φωνές ενός νέου κόσμου. Ας γίνουμε εκπρόσωποι της ειρήνης, της ανοχής και της αποδοχής που η Ευρωπαϊκή Ένωση οφείλει στην πραγματικότητα να εκπροσωπήσει. Ας κατανοήσουμε και ας υλοποιήσουμε πλήρως την Ευρώπη της πολυμορφίας στην επανενωμένη της μορφή. Ας αναγνωρίσουμε τις προσπάθειες που γίνονται: ο κ. Barroso έκανε την κίνηση του, έθεσε προς συζήτηση νέες πρωτοβουλίες και πολιτικές. Ας εγγυηθούμε ότι μπορούμε να επιδείξουμε την ίδια ανοχή που αναμένουμε από τους άλλους.
<SPEAKER ID="25" LANGUAGE="IT" NAME="Romagnoli (NI )." AFFILIATION="(Χειροκροτήματα)">
<P>
    Κύριε Πρόεδρε, κυρίες και κύριοι συνάδελφοι, όπως προανήγγειλα σε προηγούμενη παρέμβασή μου στο Σώμα, δεν θα υποστηρίξω τον κ. Barroso επειδή εκπροσωπεί αντιευρωπαϊκές δυνάμεις και αντιευρωπαϊκά συμφέροντα και επειδή είναι ο μόνος εκπρόσωπος μιας αντίφασης που χαρακτηρίζεται από συγκρούσεις συμφερόντων και μιας Επιτροπής την οποία θεωρώ βαθιά αντιευρωπαϊκή. Ας μην λησμονούμε ότι ο κ. Barroso, μεταξύ άλλων, υποστήριξε ρητά την αμερικανική επέμβαση στο Ιράκ. Τον θεωρώ συνεπώς συνυπεύθυνο για τη θέση που έλαβαν ορισμένες ευρωπαϊκές χώρες στο πλευρό των Ηνωμένων Πολιτειών, θέση που έπληξε και ζημίωσε σοβαρά όλη την Ευρώπη. Για να υπερασπιστούμε την Ευρώπη και τα ευρωπαϊκά συμφέροντα, η Επιτροπή και ο Πρόεδρός της θα έπρεπε να εκφράζουν εντελώς διαφορετικές θέσεις.
<P>
Ζητώ από τους συναδέλφους να μην ψηφίσουν υπέρ της Επιτροπής Barroso. Σας ευχαριστώ.
<SPEAKER ID="26" LANGUAGE="PT" NAME="Pinheiro, João de Deus (PPE-DE )." AFFILIATION="(Χειροκροτήματα)">
<SPEAKER ID="27" LANGUAGE="DE" NAME="Swoboda (PSE )." AFFILIATION="(Χειροκροτήματα)">
<P>
    Ευχαριστώ, κύριε Πρόεδρε! Κύριε Barroso, ο ίδιος είπατε και ειπώθηκε επίσης ήδη σήμερα ότι θέλετε να γίνετε Πρόεδρος μίας ισχυρής Επιτροπής. Πραγματικά υπάρχει μια ολόκληρη σειρά Επιτρόπων που φάνηκαν και στην ακρόαση πολύ ισχυροί, για παράδειγμα εκείνοι που κάθονται σήμερα πολύ κοντά σας. Επίσης, υπάρχουν πολλοί Επίτροποι που, όπως είπατε, έχουν το δυναμικό να γίνουν πολύ καλοί όταν θα αποκτήσουν τις τεχνικές γνώσεις γι’ αυτό. Πολλοί από αυτούς δεν πρόσκεινται σε εμάς ως προς την πολιτική και κοινωνική τους τοποθέτηση, παρ’ όλ’ αυτά όμως ψηφίσαμε θετικά επειδή πιστεύουμε ότι θα γίνουν καλοί Επίτροποι.
<P>
Υπάρχουν ωστόσο ορισμένες περιπτώσεις, που άλλωστε αναγκαστήκατε να υπερασπιστείτε σήμερα –πράγμα που είναι ούτως ή άλλως προβληματικό στο ξεκίνημα μιας Επιτροπής– οι οποίες θα δημιουργήσουν πρόβλημα στην Επιτροπή τα επόμενα χρόνια. Ασφαλώς υπάρχει κυρίως ένας Επίτροπος που δεν θεωρούμε κατάλληλο για τον τομέα που προβλέπεται να αναλάβει. Είναι ασφαλώς –όπως ήδη ειπώθηκε αρκετές φορές– δικαίωμα του κ. Buttiglione να έχει αυτές τις απόψεις που εμείς δεν συμμεριζόμαστε. Εφόσον όμως έχει τις συγκεκριμένες απόψεις και ενεργεί επανειλημμένα σύμφωνα με αυτές, δεν είναι κατάλληλος για τον τομέα που του αναθέσατε. Αυτό πρέπει να το πούμε ξεκάθαρα!
<P>
Κύριε Barroso, το πρόβλημα δεν είναι πλέον μόνο ο Buttiglione. Εσείς ο ίδιος με τη δράση σας ή την απουσία της κάνατε την περίπτωση Buttiglione περίπτωση Barroso. Αυτό μας λυπεί και ασφαλώς θα παίξει μεγάλο ρόλο στην αποψινή μας απόφαση.
<P>
Κύριε Barroso, υποβάλατε τώρα μία σειρά προτάσεων, αλλά πάλι δεν παίρνετε στα σοβαρά το Κοινοβούλιο, γιατί πολλά από αυτά που μας πουλάτε είναι ήδη δρομολογημένα. Κάνετε σαν να είχατε αντιδράσει με κάτι νέο, αλλά δεν αντιδράσατε, καταφύγατε απλά σε όσα υπάρχουν ήδη. Πουλάτε παλιό κρασί σε νέα βαρέλια. Αυτό δεν μπορούμε να το δεχτούμε. Θα το εξετάσουμε πολύ καλά, δεν πιστεύω όμως ότι μπορούμε να δεχθούμε μια τέτοια προσέγγιση του Κοινοβουλίου γιατί δεν ανταποκρίνεται στην πραγματικότητα.
<P>
Άλλωστε, κύριε Barroso, ο κ. Buttiglione ήδη κοροϊδεύει την πρότασή σας να φτιάξετε ένα είδος υπο-Επιτροπής και κακολογεί έναν ενδεχόμενο μελλοντικό Επίτροπο, τον κ. Špidla. Μπορεί λοιπόν να αντιμετωπίζει κάποιος έτσι τις προτάσεις σας για την ίδια την Επιτροπή; Δεν είπατε τίποτα γι’ αυτό. Θα ήθελα να είχατε πει κάτι. Ποια είναι η θέση σας όταν ένα μέλος της Επιτροπής σας κακολογεί ένα άλλο, και μάλιστα με ψευδείς ισχυρισμούς, και κοροϊδεύει τις προτάσεις σας; Ακριβώς γι’ αυτό δεν μας ικανοποιούν όσα προτείνατε σήμερα, κύριε Barroso.
<SPEAKER ID="28" LANGUAGE="DE" NAME="Koch-Mehrin (ALDE )." AFFILIATION="(Χειροκροτήματα)">
<P>
    Κύριε Barroso, τον Ιούνιο σας ψήφισα γιατί πιστεύω ότι μπορείτε να γίνετε ένας καλός Πρόεδρος της Επιτροπής, καθώς και διότι μας δώσατε τρεις υποσχέσεις, συγκεκριμένα ότι θα υπάρχουν περισσότερες γυναίκες στην Επιτροπή –αυτό το τηρήσατε– ότι δεν θα υπάρχουν υπερ-Επίτροποι –και αυτό το τηρήσατε– και ότι οι Επίτροποι θα απαλλάσσονται των καθηκόντων ή του χαρτοφυλακίου τους ή θα απολύονται εάν δεν χαίρουν της εμπιστοσύνης του Κοινοβουλίου. Αυτές οι υποσχέσεις θα αποτελέσουν και αύριο τη βάση για την ψήφο μας.
<P>
Γι’ αυτό σας παρακαλώ, κύριε Barroso, να τα πάρετε άλλη μια φορά πολύ σοβαρά όλα αυτά. Χαίρομαι που θέλετε να ακολουθήσετε μαζί με την Επιτροπή σας μία σαφέστατα φιλελεύθερη οικονομική πορεία. Επίσης, χαίρομαι διότι καθιστάτε κύριο μέλημα τα ανθρώπινα δικαιώματα, όμως το Κοινοβούλιο είναι η εκπροσώπηση των λαών της Ευρώπης. Πάρτε σοβαρά την ψήφο, απολύστε τους Επιτρόπους που δεν χαίρουν της εμπιστοσύνης του Κοινοβουλίου! Αυτό είναι ένα σωστό βήμα τόσο για την Ευρώπη όσο και για τη δημοκρατία.
<SPEAKER ID="29" LANGUAGE="" NAME="Hudghton (Verts/ALE ). –" AFFILIATION="(ΕΝ)">
<P>
    Κύριε Πρόεδρε, ο κ. Barroso χαρακτήρισε τη διαδικασία ακρόασης της Επιτροπής μας ως έμπρακτο παράδειγμα δημοκρατίας, αλλά αυτή η διαδικασία, χωρίς την επακόλουθη έγκριση ή απόρριψη προσώπων, καθιστά τις ακροάσεις μας μάλλον παρωδία. Στη συνέχεια των ακροάσεων, άκουσα τους εκπροσώπους αρκετών πολιτικών ομάδων να εκφράζουν τη βαθιά τους απογοήτευση σχετικά με την απόδοση ορισμένων προσώπων, αλλά να συνεχίζουν λέγοντας ότι επειδή επρόκειτο για μέλη της πολιτικής τους οικογένειας, θα τα υποστήριζαν ούτως ή άλλως.
<P>
Ο κ Barroso παραδέχθηκε κάποιες συγκεκριμένες αδυναμίες –συγκρούσεις συμφερόντων– και ισχυρίστηκε ότι επιχείρησε να τις αντιμετωπίσει. Πιστεύω ότι οι συγκρούσεις συμφερόντων είναι τόσο θέμα αντίληψης όσο και πραγματικότητας. Σίγουρα, δεν είναι υπερβολικό να περιμένουμε από τον κάθε υποψήφιο να έχει προετοιμαστεί τόσο ώστε να είναι σε θέση να αποδείξει ότι κατέχει το χαρτοφυλάκιό του.
<SPEAKER ID="30" LANGUAGE="IT" NAME="Musacchio (GUE/NGL )." AFFILIATION="(Χειροκροτήματα)">
<SPEAKER ID="31" LANGUAGE="PL" NAME="Giertych (IND/DEM )." AFFILIATION="">
<P>
   – Κύριε Πρόεδρε, το παρόν Σώμα άκουσε ορισμένες στοιχειώδεις αλήθειες. Ο υποψήφιος Επίτροπος κ. Buttiglione υπενθύμισε σε όλους μας το νόημα του γάμου και της οικογένειας, καθώς και τον ρόλο που διαδραματίζουν αυτοί οι θεσμοί στην κοινωνία, ρόλο ο οποίος έχει καθιερωθεί με το πέρασμα του χρόνου και την εμπειρία γενεών. Στηρίζουμε πλήρως όλα όσα δήλωσε ο κ. Buttiglione ως προς αυτά τα θέματα. Οι επικριτές του ισχυρίζονται ότι κατέχουν τα πρωτεία της ηθικής, κάτι που δεν ισχύει. Στην πραγματικότητα ο κ. Buttiglione κατέχει εν προκειμένω τα ηθικά πρωτεία. Δυστυχώς, ωστόσο, δεν θα μπορέσουμε να του προσφέρουμε τη στήριξή μας στην ψηφοφορία, καθόσον καλούμαστε να προσφέρουμε ψήφο εμπιστοσύνης στο σύνολο της Επιτροπής, και αυτή η Επιτροπή περιλαμβάνει 25 Επιτρόπους. Η στήριξή μας προς έναν από τους Επιτρόπους δεν είναι δυνατόν να υπερισχύσει της αντίθεσής μας προς τους υπόλοιπους 24. Ο τρόπος με τον οποίον ορίζεται η Επιτροπή είναι εξαιρετικά αντιδημοκρατικός. Κατά κανόνα, οι υποψήφιοι τους οποίους ορίζουν οι κυβερνήσεις ως μελλοντικά μέλη της Επιτροπής δεν έχουν την ευκαιρία να λάβουν τη στήριξη των ψηφοφόρων στις χώρες προέλευσής τους, ενώ έχουν τύχει γενικής αποδοκιμασίας λόγω ακριβώς των μέχρι σήμερα δραστηριοτήτων τους. Αυτός ήταν σίγουρα ο τρόπος με τον οποίο επελέγη η πολωνή Επίτροπος, η κ. Hübner, για την οποία έχουμε αρνητική γνώμη. Είμαι βέβαιος ότι το ίδιο ισχύει και για τους υποψηφίους Επιτρόπους των υπολοίπων πρώην κομμουνιστικών χωρών. Ενόψει της στάσης της απερχόμενης Επιτροπής έναντι της Πολωνίας, καθώς και των άδικων όρων βάσει των οποίων ενταχθήκαμε στην ΕΕ, οι οποίοι διέφεραν σημαντικά από τους όρους που ίσχυσαν για τη Λαϊκή Δημοκρατία της Γερμανίας, έχουμε κάθε λόγο να διατηρούμε τις μεγαλύτερες επιφυλάξεις έναντι της Ευρωπαϊκής Επιτροπής ως θεσμικού οργάνου. Δεν μπορούμε να τη στηρίξουμε. Ζητώ συγγνώμη από τον κ. Buttiglione. Η ψήφος μας κατά της σημερινής Επιτροπής δεν στρέφεται κατά του ιδίου προσωπικά. 
<SPEAKER ID="32" LANGUAGE="PL" NAME="Kamiński (UEN )." AFFILIATION="">
<P>
   – Κύριε Πρόεδρε, κυρίες και κύριοι, η συζήτηση την οποία ξεκίνησε στο παρόν Σώμα η άκρα Αριστερά είναι μια συζήτηση την οποία δεν έχει ανάγκη η Ευρώπη. Εκείνο που η Ευρώπη και η Επιτροπή Barroso πρέπει να πράξουν εδώ και τώρα είναι να στρωθούν στη δουλειά για να επιλύσουν τα προβλήματα που αντιμετωπίζουν εκατομμύρια πολίτες της ηπείρου μας, τόσο στα νέα όσο και στα παλαιά κράτη μέλη. Αυτή η ιδεολογικής φύσεως συζήτηση, την οποία ξεκίνησε χωρίς καμιά αιδώ η άκρα Αριστερά στο παρόν Σώμα, δημιουργεί ένα εξαιρετικά επικίνδυνο προηγούμενο. Εάν η Επιτροπή Barroso καταψηφιστεί όντως, αυτό θα σημαίνει ότι οι Καθολικοί δεν έχουν τη δυνατότητα να ασκούν ελεύθερα την πίστη τους στην Ευρώπη. Εμείς δεν μπορούμε να συμφωνήσουμε σε κάτι τέτοιο. 
<SPEAKER ID="33" LANGUAGE="FR" NAME="Kamiński (UEN )." AFFILIATION="(Χειροκροτήματα από τη δεξιά πτέρυγα)">
<SPEAKER ID="34" LANGUAGE="" NAME="" AFFILIATION="Αντιπροέδρου">
<SPEAKER ID="35" LANGUAGE="PL" NAME="Czarnecki, Ryszard (NI )." AFFILIATION="">
<P>
   – Κυρία Πρόεδρε, τον Ιούλιο το παρόν Σώμα ενέκρινε την υποψηφιότητα του κ. Barroso για την Προεδρία της Επιτροπής. Έκτοτε έχουν περάσει τρεις μήνες, και ούτε ο κ. Barroso ούτε το παρόν Σώμα έχουν αλλάξει καθ’ οιονδήποτε τρόπο. Ο κ. Barroso δεν επιλέγει τους υποψηφίους Επιτρόπους. Αυτό είναι αρμοδιότητα των κυβερνήσεων των κρατών μελών. Εντούτοις, παρ’ όλο που οι κυβερνήσεις προτείνουν ενίοτε αμφιλεγόμενους υποψηφίους, δυστυχώς, ο ίδιος ο κ. Barroso και όχι οι κυβερνήσεις αναγκάζεται να πιει το πικρό ποτήρι. Θέλω, ωστόσο, να καταστεί σαφές ότι δεν αντιτασσόμαστε στη συντριπτική πλειονότητα των μελών της ομάδας του κ. Barroso. Φρονώ ότι ο κ. Barroso θα τηρήσει την υπόσχεση που έδωσε σήμερα στο Κοινοβούλιο, συγκεκριμένα ότι θα αλλάξει τη σύνθεση της Επιτροπής του κατά τη διάρκεια της θητείας του, εφόσον το απαιτούν οι περιστάσεις. Για να χρησιμοποιήσω μια μεταφορά, πρέπει να ανανεώσουμε τη λευκή επιταγή εμπιστοσύνης προς τον κ. Barroso, αλλά πρέπει επίσης να παρακολουθούμε πολύ προσεκτικά πώς θα χρησιμοποιήσει την επιταγή αυτή. Κύριε Barroso, σας εύχομαι καλή επιτυχία. 
<SPEAKER ID="36" LANGUAGE="ES" NAME="Mayor Oreja (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κύριε Barroso, αυτή δεν είναι μια συνηθισμένη στιγμή στην ιστορία των ευρωπαϊκών θεσμικών οργάνων· βρισκόμαστε στη διαδικασία της εκπόνησης ενός Συντάγματος για την Ευρώπη.
<P>
Το Κοινοβούλιο πρέπει να είναι ένα υποδειγματικό θεσμικό όργανο κατά τη διάρκεια αυτής της καθοριστικής περιόδου. Το Κοινοβούλιο είναι το μοναδικό θεσμικό όργανο που εκλέγεται με καθολική ψηφοφορία από όλους τους πολίτες, και το κοινωνικό περιβάλλον που απαιτούν οι κοινωνίες μας απαιτεί να αρχίσουμε δημιουργώντας ένα πολιτικό περιβάλλον που θα βασίζεται στον μεγαλύτερο δυνατό βαθμό συνοχής και ενότητας. Επομένως, πρέπει να δράσουμε κατά ένα τρόπο που θα είναι συνεπής με αυτό το πολιτικό περιβάλλον, το οποίο πρόκειται να απαιτήσει η υιοθέτηση του Ευρωπαϊκού Συντάγματος, υποστηρίζοντας απόλυτα τον κ. Barroso.
<P>
Ορισμένοι πιστεύουν ότι η ήττα του κ. Barroso θα είναι μια νίκη για το Ευρωπαϊκό Κοινοβούλιο. Πρέπει να τους πω ότι κάνουν λάθος: θα είναι επιτυχία για εκείνους που δεν πιστεύουν στην Ευρωπαϊκή Ένωση.
<SPEAKER ID="37" LANGUAGE="NL" NAME="Wiersma (PSE )." AFFILIATION="(Χειροκροτήματα)">
<P>
   – Κυρία Πρόεδρε, για πρώτη φορά στην ιστορία της Ευρωπαϊκής Ένωσης, ο διορισμός της νέας Επιτροπής αποτελεί αντικείμενο ιδιαίτερου ενδιαφέροντος για όλα τα ευρωπαϊκά μέσα ενημέρωσης. Τούτο οφείλεται εν μέρει στον πολύ ιδιαίτερο τρόπο με τον οποίο ο κ. Buttiglione προέβη σε ερμηνεία των θεμελιωδών ατομικών δικαιωμάτων στην Ευρώπη και στις προσβλητικές παρατηρήσεις που διετύπωσε για μεγάλες ομάδες ανθρώπων. Η Ομάδα μου δεν είναι η μόνη πολιτική ομάδα που θεωρεί αυτές τις δηλώσεις απαράδεκτες και άκρως ανάρμοστες για έναν υποψήφιο Επίτροπο ο οποίος καλείται ειδικότερα να προασπίσει τα θεμελιώδη δικαιώματα όλων των ευρωπαίων πολιτών. Ο τρόπος με τον οποίο ο επόμενος Πρόεδρος, ο κ. Barroso, υπερασπίζεται μέχρι στιγμής τον κ. Buttiglione μας κάνει να πιστεύουμε ότι οι απόψεις μεγάλης μερίδας των μελών του παρόντος Κοινοβουλίου ελάχιστα τον ενδιαφέρουν. Όπως δηλώσατε σήμερα το πρωί, αποκλείεται να υπάρξει ανασχηματισμός.
<P>
Τα προβλήματα σχετικά με την περίπτωση του κ. Buttiglione έγιναν σαφή λόγω του ανοικτού και άμεσου τρόπου με τον οποίο το Ευρωπαϊκό Κοινοβούλιο εξέτασε τους νέους Επιτρόπους διοργανώνοντας ακροάσεις. Έχοντας κατά νου την τεράστια ανάγκη σαφήνειας, και χωρίς καμία προκατάληψη, οι βουλευτές του παρόντος Σώματος εξέτασαν τους νέους Επιτρόπους ως προς το όραμά τους για το μέλλον της λειτουργίας της Ευρωπαϊκής Ένωσης. Η Ομάδα μου θεωρεί σίγουρα ότι το επίπονο έργο των τελευταίων τεσσάρων εβδομάδων αποτελεί τη βάση της τελικής κρίσης στην οποία θα καταλήξουμε αύριο σχετικά με την προτεινόμενη Επιτροπή. Αυτό δεν περιορίζεται μόνο στις προκλητικές δηλώσεις του κ. Buttiglione. Κατά τη γνώμη μας, έχει καταστεί εμφανές ότι ορισμένοι υποψήφιοι Επίτροποι δεν επιδεικνύουν πάντοτε επαρκή γνώση και επιμέλεια ενόψει των αρμοδιοτήτων που ενδεχομένως θα κληθούν να αναλάβουν κατά την προσεχή πενταετία. Χάρη στον εμπεριστατωμένο και σοβαρό τρόπο με τον οποίο το Κοινοβούλιο επιτέλεσε το έργο του κατά τις ακροάσεις, τα μειονεκτήματα ορισμένων από τους υποψηφίους ήλθαν στο φως. Αναφέρομαι στη σχεδόν πλήρη έλλειψη αφοσίωσης έναντι της Ευρώπης που επιδεικνύει η νέα Επίτροπος της Λετονίας, η κ. Udre, καθώς και στις διάφορες περιπτώσεις σύγκρουσης συμφερόντων που θα καταστήσουν σχεδόν αδύνατον –αν όχι τελείως αδύνατον– στην υποψήφια Επίτροπο των Κάτω Χωρών, την κ. Kroes, να εκπληρώσει τον ρόλο της σε μια σειρά από σημαντικά θέματα.
<P>
Ο ανοικτός και άμεσος τρόπος με τον οποίο το Ευρωπαϊκό Κοινοβούλιο υποδέχθηκε τα μελλοντικά μέλη της Επιτροπής έχει δημιουργήσει μεγάλες προσδοκίες. Τις τελευταίες τέσσερις εβδομάδες, δείξαμε στους ευρωπαίους πολίτες ότι επιθυμούμε μια νέα Επιτροπή η οποία θα αποτελείται από ικανά και έντιμα πρόσωπα, τα οποία θα έχουν επίσης σαφείς ιδέες για τη μελλοντική πορεία της Ευρώπης. Αύριο, οι ευρωπαίοι πολίτες αναμένουν από εμάς μια σαφή κρίση σχετικά με την Επιτροπή που παρουσίασε ο κ. Barroso. Παρ’ όλο που αρκετοί από τους υποψηφίους Επιτρόπους ανταποκρίνονται σαφώς στα υψηλά πρότυπα που έχουμε θέσει, η συνολική μας κρίση για την Επιτροπή δεν μπορεί να είναι θετική επί του παρόντος, ούτε καν μετά τη σημερινή συνεδρίαση.
<SPEAKER ID="38" LANGUAGE="FR" NAME="De Sarnez (ALDE )." AFFILIATION="(Χειροκροτήματα)">
<SPEAKER ID="39" LANGUAGE="FI" NAME="Hassi (Verts/ALE )." AFFILIATION="">
<SPEAKER ID="40" LANGUAGE="IT" NAME="Rizzo (GUE/NGL )." AFFILIATION="(Χειροκροτήματα)">
<P>
    Πρόεδρε Barroso, εξετάζοντας το πρόγραμμά σας, αναφερθήκαμε ήδη τις τελευταίες ημέρες στην αντίληψή σας για μια Ευρώπη περιορισμένης κυριαρχίας, υποτελή των Ηνωμένων Πολιτειών. Ωστόσο, ανακαλύψαμε σήμερα το πρωί ένα ακόμη προσόν σας: την αλαζονεία. Για εσάς το Ευρωπαϊκό Κοινοβούλιο δεν έχει καμία, ή μάλλον έχει ελάχιστη, σημασία. Το διαπιστώσαμε όταν φθάσατε καθυστερημένος χωρίς ούτε να δικαιολογηθείτε, σε αντίθεση με τον Πρόεδρο Πρόντι που καθυστέρησε, αλλά ζήτησε συγγνώμη.
<P>
Η Επιτροπή σας χαρακτηρίζεται από τη μετριότητα για τις υπερφιλελεύθερες θέσεις της και τις ιδιωτικοποιήσεις και επειδή δεν καταδικάζει τον πόλεμο. Αποτελείται από ασήμαντους Επιτρόπους και, με τον Επίτροπο Buttiglione, από έναν Επίτροπο κατώτερου και μεσαιωνικού επιπέδου που πλήττει την εικόνα της Ιταλίας και είναι ο σημαιοφόρος μιας επιστροφής στο παρελθόν, στον πλέον συντηρητικό Μεσαίωνα με τις φυλετικές διακρίσεις, τις διακρίσεις με βάση το φύλο και όλες τις διακρίσεις γενικότερα. Για τους λόγους αυτούς θα καταψηφίσουμε την Επιτροπή σας.
<SPEAKER ID="41" LANGUAGE="NL" NAME="Blokland (IND/DEM )." AFFILIATION="(Χειροκροτήματα)">
<P>
   – Κυρία Πρόεδρε, και οι δύο ολλανδοί βουλευτές της Ομάδας της Ανεξαρτησίας και της Δημοκρατίας εκφράζουμε τη δυσαρέσκειά μας για τον θόρυβο που έχει δημιουργηθεί με αφορμή δηλώσεις του υποψηφίου Επιτρόπου κ. Buttiglione, και αυτή είναι μια μετριοπαθής διατύπωση. Πρόκειται για περίπτωση διάκρισης λόγω θρησκευτικών πεποιθήσεων, και αυτό είναι κάτι που το Ευρωπαϊκό Κοινοβούλιο οφείλει να αποφύγει. Αυτό που περιγράφεται ως ανεκτικότητα σημαίνει να ανεχόμαστε μόνο τις απόψεις που αρέσουν στην προοδευτική Ευρώπη. Ο κ. Buttiglione δεν έχει ζητήσει ποτέ να τεθούν σε κίνδυνο τα δικαιώματα των γυναικών και των ομοφυλοφίλων. Εξέφρασε, απλώς, τις προσωπικές του απόψεις απαντώντας σε μια συγκεκριμένη ερώτηση. Κάτι τέτοιο είναι θεσμικά αποδεκτό. Ωστόσο, έγινε σκόπιμη προσπάθεια να βρεθεί μια αφορμή για τη δημιουργία προβλήματος. Φαίνεται ότι ένας υπουργός από την κυβέρνηση Μπερλουσκόνι είναι εξαρχής απορριπτέος. Εξεγείροντας κατ’ αυτόν τον τρόπο την κοινή γνώμη, το Ευρωπαϊκό Κοινοβούλιο επιδιώκει, εμμέσως, να έχει λόγο για τους επιμέρους Επιτρόπους. Ως ολλανδοί βουλευτές της Ομάδας της Ανεξαρτησίας και της Δημοκρατίας, θεωρούμε ότι η τρέχουσα πρόταση για τη σύνθεση της νέας Ευρωπαϊκής Επιτροπής αποτελεί λόγο υπερψήφισής της.
<SPEAKER ID="42" LANGUAGE="IT" NAME="Angelilli (UEN )." AFFILIATION="(Χειροκροτήματα)">
<P>
    Κύριε Πρόεδρε, κυρίες και κύριοι συνάδελφοι, είναι απίστευτο το γεγονός ότι η σημερινή συζήτηση δεν επικεντρώνεται στις δεσμεύσεις της νέας Επιτροπής και στα θέματα της επικαιρότητας που απασχολούν τους πολίτες που εκπροσωπούμε. Δεν συζητήσαμε για τις μεταναστευτικές πολιτικές και για την καταπολέμηση της τρομοκρατίας, ούτε για τη μεταρρύθμιση των διαρθρωτικών ταμείων ή του Συμφώνου Σταθερότητας. Τη σκηνή καταλαμβάνει μια καθαρά ιδεολογική και μεροληπτική επίθεση κατά της διορισθείσας Επιτροπής και ειδικότερα κατά του διορισθέντος Επιτρόπου Buttiglione, ο οποίος κατηγορείται για τις προσωπικές του απόψεις και τη θρησκευτική του πίστη. Δεν στάθηκε αρκετή η συγγνώμη που ζήτησε ο διορισθείς Επίτροπος, ούτε οι προσαρμογές στις οποίες προέβη ο διορισθείς Πρόεδρος: μοναδική επιδίωξη είναι ένα ξεκαθάρισμα λογαριασμών. Αυτό είναι απαράδεκτο. Δεν πρέπει να παραβλέπουμε ότι η αρνητική ψήφος αύριο θα σηματοδοτούσε μια θεσμική κρίση που πρέπει να αποφύγουμε. Δύο ημέρες πριν από την υπογραφή της Συνταγματικής Συνθήκης στη Ρώμη, που θα έπρεπε να αποτελεί μια πανηγυρική και ιστορική στιγμή, δεν μπορούμε πράγματι να επιτρέψουμε μια θλιβερή πράξη αδυναμίας που δεν συνάδει με τις προσδοκίες των πολιτών της Ευρώπης και όλου του κόσμου, οι οποίοι θα διαπίστωναν ακόμη μία φορά την απόλυτη πολιτική και θεσμική αδυναμία των ευρωπαϊκών θεσμικών οργάνων.
<SPEAKER ID="43" LANGUAGE="FR" NAME="Martinez (NI )." AFFILIATION="(Χειροκροτήματα)">
<P>
    Κυρία Πρόεδρε, κύριε Πρόεδρε Barroso, η Ευρώπη αριθμεί 50 εκατομμύρια φτωχούς, οι χωρικοί κινδυνεύουν, δεν πραγματοποιούνται οι αναγκαίες επενδύσεις λόγω του Συμφώνου Λιτότητας, και εμείς την ίδια στιγμή για τι πράγμα μιλάμε; Για τον κ. Buttiglione! Είναι γεγονός ότι αυτός ο φιλόσοφος είχε μια άκρως αμφιλεγόμενη συμπεριφορά. Αναφέρθηκε στον Καντ, στον Χέγκελ, στον Carl Schmitt, διόλου τυχαία όμως, δεν αναφέρθηκε στον Σωκράτη, που είχε μια πιο σύγχρονη σεξουαλικότητα. Πρόδηλα, αυτό αποτελεί διακριτική μεταχείριση.
<P>
Όταν ο Πρόεδρος κ. Borrell, πρότεινε με περιφρόνηση να πάει ο κ. Buttiglione να αναλάβει τις γεωργικές υποθέσεις, τι ήθελε να πει; Ότι με δεδομένο πως τα γουρούνια σπανίως είναι ομοφυλόφιλα, αυτό δεν θα προκαλούσε ενόχληση στον κ. Buttiglione; Παρεμπιπτόντως, σε σχέση με το θέμα της γεωργίας, δεν θέλω να μιλήσω για την κ. Fischer, για τα συμφέροντά της σε μια πολυεθνική ζάχαρης ή για τις οικογενειακές χοιροτροφικές επιχειρήσεις της, που μεταφέρθηκαν στη Ρωσία.
<P>
Η σύνθεση της Επιτροπής σας είναι ίσως πιο ισορροπημένη απ’ όσο φαίνεται. Για παράδειγμα, η αρμόδια για τον Ανταγωνισμό Επίτροπος έχει ένα ιστορικό άγριου καπιταλισμού. Θα προκαλέσει θύματα, αλλά ο κ. Buttiglione θα προσευχηθεί για αυτήν. Εφευρίσκετε, λοιπόν, εν προκειμένω, την Επιτροπή του συμπάσχοντος καπιταλισμού. Είναι γεγονός ότι υπάρχουν αντιφάσεις, αλλά από την εποχή του Προέδρου Μάο ξέρουμε ότι πρέπει να κάνουμε τη διάκριση ανάμεσα στις ανταγωνιστικές και στις μη ανταγωνιστικές αντιφάσεις, και εσείς είσαστε μαοϊστής! Για αυτό, άλλωστε, και ο Cohn-Bendit λέει: όλα τα φώτα στην Επιτροπή Barroso!
<P>
Μετά, όμως, εν τέλει ξέρουμε ότι καταλήγουμε στον Deng Xiaoping, συνεπώς, μικρή σημασία έχει αν ο Barroso είναι λευκός όσο ο χλωμός καπιταλισμός, ή αν είναι μαύρος, όπως ο κ. Buttiglione. Το σημαντικό είναι να πιάνει τα ποντίκια.
<SPEAKER ID="44" LANGUAGE="NL" NAME="Thyssen (PPE-DE )." AFFILIATION="(Χειροκροτήματα)">
<SPEAKER ID="45" LANGUAGE="FR" NAME="Roure (PSE )." AFFILIATION="(Χειροκροτήματα)">
<P>
    Κυρία Πρόεδρε, κύριε Πρόεδρε της Επιτροπής, θέλω να υπενθυμίσω ότι στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων επιχειρήσαμε να αξιολογήσουμε την προσωπική ικανότητα του κ. Buttiglione στη διαχείριση του χαρτοφυλακίου των θεμελιωδών δικαιωμάτων, της δικαστικής συνεργασίας, του ασύλου και της μετανάστευσης. Σε καθέναν από αυτούς τους τομείς, ο κ. Buttiglione μας προβλημάτισε. Κατά τη διάρκεια της ακρόασής του ενώπιον της Επιτροπής Πολιτικών Ελευθεριών, ο κ. Buttiglione έδειξε ότι είναι στον αντίποδα εκείνου για το οποίο εργαζόμαστε στη συγκεκριμένη κοινοβουλευτική επιτροπή. Όχι μόνο σε σχέση με τα θεμελιώδη δικαιώματα, αλλά και για το δικαίωμα ασύλου, για το ευρωπαϊκό ένταλμα σύλληψης, για το αίτημα δικαστικής συνδρομής στις ποινικές υποθέσεις. Η Επιτροπή Πολιτικών Ελευθεριών δύσκολα θα μπορούσε να εκφέρει θετική γνώμη για την ανάθεση αυτού του χαρτοφυλακίου στον κ. Buttiglione.
<P>
Κύριε Barroso, είσαστε ο θεματοφύλακας των Συνθηκών και πρέπει να προασπίσετε τα δικαιώματα του Ευρωπαϊκού Κοινοβουλίου. Συνεπώς, σας ζητούμε να λάβετε υπόψη σας τη γνώμη μας. Θεωρούμε αδιανόητο για σας να το επιβάλετε με τη βία. Οι διευθετήσεις που προτείνατε είναι απαράδεκτες, για να μην πω εξευτελιστικές για τους ενδιαφερόμενους Επιτρόπους. Το Ευρωπαϊκό Κοινοβούλιο ασκεί τα καθήκοντά του, όλα του τα καθήκοντα. Είμαστε οι εκπρόσωποι των λαών και σε καμία περίπτωση δεν τίθεται θέμα θεσμικής κρίσης. Αυτή είναι η δημοκρατία εν δράσει.
<SPEAKER ID="46" LANGUAGE="IT" NAME="Pistelli (ALDE )." AFFILIATION="(Χειροκροτήματα)">
<SPEAKER ID="47" LANGUAGE="DE" NAME="Harms (Verts/ALE )." AFFILIATION="agent provocateur">
<P>
    Κυρία Πρόεδρε, κύριε Barroso, θέλω να αντικρούσω αποφασιστικά το εξής: η απόρριψη του κ. Buttiglione δεν έχει να κάνει με το ότι τάχα θέλουμε να επιστρέψουμε στην εποχή όπου οι άνθρωποι με συγκεκριμένες πεποιθήσεις αποκλείονταν από τα λειτουργήματα, ούτε και με το ότι θέλουμε να υπονομεύσουμε τις ελευθερίες των πολιτών. Για μας η υποκειμενική θρησκευτική ελευθερία είναι ένα συνταγματικό δικαίωμα που θα το υπερασπιζόμασταν σε οποιαδήποτε περίπτωση. Όμως ο κ. Buttiglione επέλεξε να γίνει της νέας Επιτροπής. Ενεργεί εξ ονόματος του Μπερλουσκόνι και επιτίθεται έτσι στην φωτισμένη Ευρώπη. Το Κοινοβούλιο πρέπει να αμυνθεί σε αυτό, κύριε Barroso. Σήμερα, ωστόσο, δεν πρέπει να μιλήσουμε μόνο για τον κ. Buttiglione. Ας πάρουμε για παράδειγμα τους υποψηφίους Επιτρόπους Kósáné Kovács και Δήμα. Ανήκω στους Πράσινους και δεν θέλω να αγνοήσουμε, αφού έχουν περάσει περισσότερα από 20 χρόνια από την πρώτη έκθεση του ή 10 και παραπάνω χρόνια από την πρώτη διάσκεψη του Ρίο για τις κλιματικές μεταβολές, όσα μάθαμε για την οικολογική ...
<SPEAKER ID="48" LANGUAGE="SV" NAME="Sjöstedt (GUE/NGL )." AFFILIATION="">
<SPEAKER ID="49" LANGUAGE="IT" NAME="Borghezio (IND/DEM )." AFFILIATION="">
<P>
    Κύριε Πρόεδρε, όπως θα έλεγε ο κ. Buttiglione, η κυβέρνηση Μπερλουσκόνι διέπραξε σοβαρό αμάρτημα μην προτείνοντας εκ νέου τον κ. Monti, άνθρωπο εμπιστοσύνης των κέντρων εξουσίας. Έτσι ο κ. Buttiglione έγινε στόχος επιθέσεων, και όχι τυχαία, από τους ίδιους εκείνους πολιτικούς που είχαν ψηφίσει για ευρωπαίο Διαμεσολαβητή στην προηγούμενη κοινοβουλευτική περίοδο ένα μέλος της Λέσχης Μπίλντερμπεργκ και προτίθενται ίσως να τον ψηφίσουν και πάλι.
<SPEAKER ID="50" LANGUAGE="" NAME="Allister (NI ). –" AFFILIATION="(ΕΝ)">
<P>
   Κυρία Πρόεδρε, κατά την περίοδο που προηγήθηκε της συζήτησης είδαμε την υστερία των Φιλελευθέρων και της αριστερής πτέρυγας να κορυφώνεται. Όταν κλήθηκαν να πάρουν θέση, εκείνοι που μιλούν περισσότερο για τα ανθρώπινα δικαιώματα και την ελευθερία λόγου υποκρίθηκαν τους άκρως αδιάλλακτους στις μοχθηρές τους επιθέσεις εναντίον του υποψήφιου Επιτρόπου Buttiglione.
<SPEAKER ID="51" LANGUAGE="HU" NAME="Szájer (PPE-DE )" AFFILIATION="(Χειροκροτήματα)">
<P>
   . – Σύμφωνα με τις προτάσεις που περιλαμβάνονται στη Συνταγματική Συνθήκη που έγινε δεκτή από τις 25 κυβερνήσεις, ο μελλοντικός Πρόεδρος της Επιτροπής θα έχει τη δυνατότητα να επιλέξει, για κάθε χώρα, μεταξύ τριών υποψηφίων τους οποίους θα ορίζουν οι κυβερνήσεις. Παρ’ όλα αυτά, εφέτος ούτε μία κυβέρνηση δεν έκανε τον κόπο, ή μάλλον δεν είχε το θάρρος, να προτείνει περισσότερους του ενός υποψηφίους. Ο εκλεγείς Πρόεδρος της Επιτροπής δεν είχε δυνατότητα επιλογής. Μπορούσε να επιλέξει μόνο μεταξύ των ελαχίστων προσώπων που του πρότειναν τα κράτη μέλη. Οι κυβερνήσεις επέλεξαν τους υποψηφίους τους με διάφορους τρόπους: ορισμένες έστειλαν στην Επιτροπή πρόσωπα τα οποία ήθελαν να ξεφορτωθούν. Ωστόσο, υπήρξαν και συνετές κυβερνήσεις και, ευτυχώς, οι περισσότερες πρότειναν τους πιο ταλαντούχους πολιτικούς τους, συμβάλλοντας έτσι στην προώθηση της συλλογικής ευρωπαϊκής υπόθεσης. Κατά τη γνώμη της Ομάδας μας, τα υποψήφια μέλη της Επιτροπής με τις καλύτερες επιδόσεις ήταν οι Benita Ferrero-Waldner, Dalia Grybauskaite και Charlie McCreevy, ενώ τα υποψήφια μέλη με τις χειρότερες επιδόσεις ήταν οι Ingrida Udre, László Kovács και Neelie Kroes.
<P>
Πρέπει κάποιος να γνωρίζει από ποδόσφαιρο προκειμένου να μπορέσει να συγκροτήσει μια ενωμένη ομάδα από αυτό το ετερόκλητο πλήθος: μια ευρωπαϊκή κυβέρνηση η οποία θα μπορέσει να σταματήσει την προϊούσα επί σειρά ετών απώλεια κύρους της Επιτροπής. Ο Πρόεδρος José Manuel Barroso έχει ήδη αποδείξει ως πρωθυπουργός ότι είναι ισχυρός και γνήσιος ηγέτης. Είμαι βέβαιος ότι θα μπορέσει να συγκροτήσει μια καλή Επιτροπή. Η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών θα κρίνει το έργο της νέας Επιτροπής βάσει του βαθμού στον οποίο θα μπορέσει να ενισχύσει την ενότητα, τη συνοχή και την ανταγωνιστικότητα της Ένωσης: κατά πόσον θα την φέρει πιο κοντά στους πολίτες, θα βελτιώσει το επίπεδο διαβίωσης και την ασφάλεια των πολιτών, θα βοηθήσει στην ένταξη των νέων κρατών μελών και θα προαγάγει τα δικαιώματα των μειονοτήτων. Όσοι επιδιώκουν την υπεράσπιση βραχυπρόθεσμων προσωπικών πολιτικών συμφερόντων απειλούν τη σταθερότητα των θεσμικών οργάνων της Ένωσης και βυθίζουν σε κρίση την ευρύτερη προοπτική της προσφάτως ενωμένης Ευρώπης. Εάν προσπαθούσαμε να προωθήσουμε τα προσωπικά μας συμφέροντα, ούτε εμείς θα στηρίζαμε πολλούς υποψηφίους. Ωστόσο, μας απασχολούν τα θέματα που αφορούν την κοινή μας Ευρώπη. Διακυβεύονται πολλά και ευελπιστώ ότι το Ευρωπαϊκό Κοινοβούλιο δεν θα αποτύχει.
<SPEAKER ID="52" LANGUAGE="NL" NAME="Van den Burg (PSE )." AFFILIATION="">
<P>
   – Στην Επιτροπή Οικονομικής και Νομισματικής Πολιτικής, εξετάσαμε τέσσερις υποψηφίους Επιτρόπους, δύο άνδρες και δύο γυναίκες. Αν και σεβόμαστε οπωσδήποτε την προσπάθειά σας να ενταχθούν περισσότερες γυναίκες στην Επιτροπή, δυστυχώς, διατηρούμε επιφυλάξεις όσον αφορά τις δύο συγκεκριμένες γυναίκες αυτής της Επιτροπής και αναμένουμε ακόμη τις απαντήσεις και τις αντιδράσεις όσον αφορά τα ειδικότερα θέματα που έχουν τεθεί. Στην περίπτωση της κ. Kroes, τα μέλη της Επιτροπής Οικονομικής και Νομισματικής Πολιτικής σας ζήτησαν να δημοσιεύσετε τις νομικές συμβουλές βάσει των οποίων συνέταξε τον κώδικα δεοντολογίας με τη χρήση του οποίου προτίθεται να αποφύγει τυχόν συγκρούσεις συμφερόντων. Η ίδια, κατά τη διάρκεια των ακροάσεων, συμφώνησε στη δημοσίευσή του. Μπορείτε να μας ενημερώσετε γιατί αυτό δεν έχει συμβεί ακόμη;
<P>
Θέλω, τέλος, να αναφερθώ στην άλλη υποψήφια, την κ. Udre. Κατά τη διάρκεια της ακρόασης, δήλωσε επανειλημμένα ότι δεν μπορεί να κατηγορηθεί για την υποψία που έχει δημιουργηθεί για το πρόσωπό της σχετικά με τη λήψη ανωνύμων δωρεών. Μας είναι πολύ δύσκολο να καταλήξουμε σε κάποια κρίση επ’ αυτού. Σας ζητήσαμε να διερευνήσετε, ή να ζητήσετε τη διερεύνηση των στοιχείων και να μας ενημερώσετε σχετικά, και επίσης να μας γνωστοποιήσετε τις δικές σας εκτιμήσεις. Αυτό το ζήτημα εξακολουθεί επίσης να εκκρεμεί και επιθυμούμε την επίλυσή του. 
<SPEAKER ID="53" LANGUAGE="" NAME="Duff (ALDE )." AFFILIATION="(ΕΝ)">
<P>
Πρέπει να πω στον υποψήφιο Πρόεδρο Barroso ότι εάν καταψηφίσουμε την Επιτροπή, δεν θα προκαλέσουμε συνταγματική κρίση. Τα θεσμικά όργανα ενεργούν στο πλαίσιο των εξουσιών που προβλέπονται από τις Συνθήκες. Θα προκαλέσουμε ένα πολιτικό δράμα, αλλά το Κοινοβούλιο εμφυσά δημοκρατία στη συνταγματική ρύθμιση που πρόκειται να υπογράψουμε με περισσή υπερηφάνεια στη Ρώμη την Παρασκευή. Εάν η πρώτη ομάδα Barroso απορριφθεί, περιμένουμε να δούμε την δεύτερη ομάδα Barroso το συντομότερο δυνατό.
<SPEAKER ID="54" LANGUAGE="FR" NAME="Isler Béguin (Verts/ALE )." AFFILIATION="(Χειροκροτήματα)">
<SPEAKER ID="55" LANGUAGE="SV" NAME="Lundgren (IND/DEM )." AFFILIATION="(Χειροκροτήματα)">
<P>
   – Κυρία Πρόεδρε, όλο και περισσότερες ομάδες πολιτών της ΕΕ παρακολουθούν με ανησυχία τη διαρκή υπονόμευση της κυριαρχίας των κρατών μελών. Παρά τις συζητήσεις περί επικουρικότητας, η πολιτική εξουσία μεταβιβάζεται σταδιακά στα θεσμικά όργανα της Ευρωπαϊκής Ένωσης. Εντούτοις, ο κ. Barroso επισημαίνει με υπερηφάνεια ότι οι Επίτροποι τους οποίους προτείνει είναι ανοικτοί υποστηρικτές του φεντεραλισμού προερχόμενοι από τη δεξιά και από τους σοσιαλιστές και φιλελευθέρους. Υπόσχεται δε ότι θα εκστρατεύσουν ενεργά υπέρ του σχεδίου συντάγματος.
<SPEAKER ID="56" LANGUAGE="IT" NAME="Battilocchio (NI )." AFFILIATION="">
<P>
    Κύριε Πρόεδρε, κυρίες και κύριοι συνάδελφοι, κύριε Barroso, εξ ονόματος του Νέου Ιταλικού Σοσιαλιστικού Κόμματος, το οποίο εκπροσωπώ στο Κοινοβούλιο μαζί με τον συνάδελφο Gianni De Michelis, επιβεβαιώνω τη θετική ψήφο μας προς την Επιτροπή σας. Επιτροπή που γεννήθηκε δυστυχώς μεταξύ πολλών αντιπαραθέσεων, οι οποίες συνδέονται περισσότερο με εθνικά και μικροκομματικά ζητήματα, παρά με προβλήματα που αφορούν και ενδιαφέρουν την κοινότητα. Τρέφουμε εμπιστοσύνη προς το πρόσωπό σας, κύριε Πρόεδρε, και προσδοκούμε μια πολιτική αντάξια των νέων προκλήσεων που θα πρέπει να αντιμετωπίσει η Ευρώπη.
<P>
Πρόεδρε Barroso, θα είμαστε στο πλευρό σας, αλλά σας ζητούμε να τιμήσετε με τις πράξεις την εμπιστοσύνη μας και να μας κάνετε να αισθανόμαστε πάντοτε υπερήφανοι που είμαστε ευρωπαίοι πολίτες. 
<SPEAKER ID="57" LANGUAGE="FR" NAME="Grossetête (PPE-DE )." AFFILIATION="">
<P>
Βέβαια, ομολογώ ότι με σόκαραν τα λόγια που εξέφρασαν μερικά άτομα της ομάδας σας κατά τη διάρκεια των ακροάσεων και διατηρώ αμφιβολίες σε ό,τι αφορά την ικανότητα κάποιων άλλων να αρθούν στο ύψος των καθηκόντων τους. Αυτό είναι πολύ λυπηρό, αφού η Επιτροπή σας είναι κατά βάση καλή. Περισσότερο από το 85% του Σώματος των Επιτρόπων έτυχε ευμενών σχολίων. Ορισμένοι υποψήφιοι Επίτροποι είναι ικανοί και γνωρίζουν πολύ καλά τα θέματά τους. Πρέπει, άραγε, να υποστεί πλήγμα η λειτουργία της Ευρωπαϊκής Ένωσης;
<P>
Κύριε Barroso, δυστυχώς βρεθήκατε αντιμέτωπος με την επικοινωνιακή παγίδα των μικρών φράσεων. Πρέπει, σήμερα, να λάβετε υπόψη τις συστάσεις στις οποίες προέβη το Ευρωπαϊκό Κοινοβούλιο κατόπιν των ακροάσεων. Η πρότασή σας για τη δημιουργία μιας υπηρεσίας για τα θεμελιώδη δικαιώματα με εκπλήσσει ολίγον και δεν με καθησυχάζει. Η αλήθεια είναι ότι δημιουργούμε υπηρεσίες όταν δεν ξέρουμε πραγματικά πώς να αντιμετωπίσουμε ένα πρόβλημα. Συνεπώς, η ευθύνη σας είναι πολύ μεγάλη και αναμένουμε από σας να πράξετε κατά τρόπο ώστε αυτή η Επιτροπή να είναι ισχυρή και να σέβεται το Κοινοβούλιο, να εξηγήσει το Σύνταγμα, να υλοποιήσει τη στρατηγική της Λισαβόνας, να προβεί σε μεταρρυθμίσεις τέτοιες που να ενισχύουν την ανταγωνιστικότητα, την κοινωνική συνοχή, την ευημερία των συμπολιτών μας και να χειριστεί το θέμα της Τουρκίας με αντικειμενικότητα.
<SPEAKER ID="58" LANGUAGE="FR" NAME="Berès (PSE )." AFFILIATION="(Χειροκροτήματα)">
<P>
Η Επιτροπή Santer εξέπεσε επειδή το Ευρωπαϊκό Κοινοβούλιο υπήρξε υπέρμετρα συνένοχο, υπέρμετρα επιεικές για υπέρμετρα μεγάλο διάστημα έναντι του φυσικού του συμμάχου, της Επιτροπής. Ο άμεσος προκάτοχός σας, ο κ. Ρομάνο Πρόντι, ανέλαβε καθήκοντα τρομοκρατημένος από το Ευρωπαϊκό Κοινοβούλιο και θέλησε να το αγνοήσει για παραπάνω από έναν χρόνο, μέχρι την ημέρα που βρέθηκε απογυμνωμένος ενώπιον του Ευρωπαϊκού Συμβουλίου και υποχρεώθηκε, εκ νέου, να στηριχθεί στην πραγματική εξουσία του Ευρωπαϊκού Κοινοβουλίου.
<P>
Τέλος, διαπράττετε ένα ουσιώδες σφάλμα, δεδομένου ότι μία από τις βασικές εξουσίες της Επιτροπής σας είναι σαφώς εκείνη που θα ασκήσει στον τομέα του ανταγωνισμού. Από την άποψη αυτή, η υποψήφιά σας είναι αδύναμη και θα αποδυναμώσει την εξουσία της Επιτροπής σας συνολικά. Παράδειγμα αυτού του πράγματος είναι η ιδέα ότι επειδή κάποιος υπήρξε καλός επιχειρηματίας, θα γίνει καλός Επίτροπος. E λοιπόν, κύριε Πρόεδρε της Επιτροπής, μπορώ να σας επισημάνω ότι όλες οι εμπειρίες μας, είτε σε εθνικό είτε σε ευρωπαϊκό επίπεδο, μας αποδεικνύουν το αντίθετο. Η θέση του Επιτρόπου είναι μια πολιτική θέση, για την οποία χρειαζόμαστε άτομα ικανά να ασκήσουν τα καθήκοντά τους εντελώς ανεξάρτητα και με αυξημένη αίσθηση της ευρωπαϊκής διάστασης και των ευρωπαϊκού συμφέροντος και όχι των ιδιωτικών συμφερόντων.
<SPEAKER ID="59" LANGUAGE="NL" NAME="Sterckx (ALDE )." AFFILIATION="">
<SPEAKER ID="60" LANGUAGE="FR" NAME="Coûteaux (IND/DEM )." AFFILIATION="">
<P>
   Κυρία Πρόεδρε, οι γάλλοι υπέρμαχοι της εθνικής κυριαρχίας θα καταψηφίσουν την Επιτροπή Barroso και, άλλωστε, έχουμε πολλούς λόγους για να το πράξουμε. Καταρχάς, είναι το γεγονός ότι αυτή η Επιτροπή είναι ένα διοικητικό σώμα που δεν χρειάζεται χρίσμα και δεν χρειάζεται να υπακούει σε άλλη πολιτική αρχή πλην αυτής του Συμβουλίου. Επιπλέον, αυτή η ομάδα χαρακτηρίζεται από πολλή μετριότητα, αρχίζοντας από εσάς τον ίδιο, κύριε Barroso, που επιλεγήκατε χάρη στην ικανότητά σας να παίξετε επιδέξια το παιχνίδι της αναμονής. Η σύνθεση της Επιτροπής σας αντανακλά κατά τα λοιπά μια πραγματική συγκατάβαση έναντι των Ηνωμένων Πολιτειών, αφού όσο πιο πιστά ακολούθησαν κάποιες χώρες τις Ηνωμένες Πολιτείες, κυρίως στη διάρκεια της ιρακινής κρίσης, τόσο πιο σημαντικά χαρτοφυλάκια ανέλαβαν.
<P>
Σε αυτό προστίθεται η επιλογή ορισμένων προσωπικοτήτων που προκαλούν έκπληξη: μία Επίτροπος, που συνδέεται στενά με τα συμφέροντα των πολυεθνικών, αναλαμβάνει τον ανταγωνισμό· ένας αγιατολάχ του ΠΟΕ και των ελεύθερων συναλλαγών αναλαμβάνει τις εμπορικές σχέσεις. Μου φαίνεται ότι δεν υπάρχει κανείς άλλος πέρα από τον κ. Buttiglione που να ξεφεύγει από τη γενική μετριότητα και για τον οποίο, άλλωστε, αναρωτιέται κανείς, τι έρχεται να κάνει ανάμεσα σε όλους αυτούς τους εχθρούς του χριστιανισμού.
<SPEAKER ID="61" LANGUAGE="DE" NAME="Nassauer (PPE-DE )." AFFILIATION="(Χειροκροτήματα)">
<P>
    Κυρία Πρόεδρε, κυρίες και κύριοι, οπωσδήποτε η συζήτηση αυτή δείχνει ότι το Ευρωπαϊκό Κοινοβούλιο γίνεται πιο πολιτικό και διαθέτει μεγαλύτερη πολιτική δύναμη από αυτήν που παρουσιάζουν οι Συνθήκες. Αυτό είναι άλλο ένα σημάδι για το ότι στην ευρωπαϊκή συνταγματική πραγματικότητα, το Κοινοβούλιο πολλές φορές προέτρεξε των Συνθηκών ως προς τις εξελίξεις και οι Συνθήκες ακολούθησαν αργότερα. Γι’ αυτό, κύριε Barroso, η Ομάδα του CDU-CSU, και μάλιστα και οι 49 βουλευτές της, θέλει να αναλάβετε αυτό το αξίωμα, να συνεργαστείτε στενά με το Κοινοβούλιο, πιο στενά από όσο υπαγορεύει το Σύνταγμα.
<P>
Νόμιζα πως θα με χειροκροτήσετε για τη διαπίστωση αυτήν. Βλέπω τουλάχιστον κάποια κεφάλια να γνέφουν συμφωνώντας. Γι’ αυτό, μπορώ να σας πω ότι μόλις παρέθεσα κατά λέξη όσα είπε στην ακρόαση ο κ. Buttiglione. Και γι’ αυτό διαφωνείτε. Είναι για γέλια, κυρίες και κύριοι!
<SPEAKER ID="62" LANGUAGE="DE" NAME="Gebhardt (PSE )." AFFILIATION="(Χειροκροτήματα)">
<P>
    Κυρία Πρόεδρε, δεν θα μπορέσουμε να εγκρίνουμε αύριο τη νέα Επιτροπή στην κατάσταση που βρίσκεται. Τα ερωτηματικά είναι πάρα πολλά. Αρχίζουν από τον Πρόεδρο, που θέλει να σέρνει ανενόχλητος από τη μύτη το ελεύθερα εκλεγμένο Κοινοβούλιο. Συνεχίζονται με τον κ. Buttiglione που επέσυρε την προσοχή της κοινής γνώμης και οι απαράδεκτες μεροληπτικές παρατηρήσεις του αποδεικνύουν ότι δεν είναι κατάλληλος για Επίτροπος σε θέματα δικαιοσύνης και εσωτερικών υποθέσεων, υπάρχουν δε και πολλά άλλα.
<P>
Θα ήθελα να αναφέρω επιλεκτικά την κ. Udre που προτείνεται από τη Λετονία. Όπως λέει η ίδια, θεωρεί την Ευρωπαϊκή Ένωση γενικά περιττή. Κατά την ακρόαση επιδοκίμασε τις βελτιώσεις, αλλά αυτό δεν φτάνει. Φαίνεται ότι ειδικά εκείνη η Επίτροπος που θα είναι υπεύθυνη για φόρους και δασμούς δεν είναι πολύ προσεκτική με τα οικονομικά. Έχουμε το πέπλο που καλύπτει τη χρηματοδότηση του κόμματός της. Υπάρχουν σοβαρές υποψίες για ύποπτες σχέσεις με τη ρωσική πετρελαιοβιομηχανία που μεταφέρει μεγάλο μέρος του πετρελαίου της στη Δύση μέσω Λετονίας δωροδοκώντας πολλούς καθ’ οδόν.
<SPEAKER ID="63" LANGUAGE="IT" NAME="Bonino (ALDE )." AFFILIATION="(Χειροκροτήματα)">
<P>
    Πρόεδρε Barroso, τον Ιούλιο δηλώσαμε με τον συνάδελφο Pannella την εμπιστοσύνη μας προς το πρόσωπό σας και σας προτρέψαμε μάλιστα να προσθέσετε μια ατζέντα για τη δημοκρατία στην πρόταση του σχεδίου δράσης σας για την ειρήνη και την ανάπτυξη.
<P>
Το ζήτημα που μας απασχολεί σήμερα δεν είναι η περίπτωση Buttiglione, αλλά η περίπτωση Barroso, η σχέση δηλαδή μεταξύ Επιτροπής, Κοινοβουλίου και Συμβουλίου. Σήμερα τίθεται απλώς υπό συζήτηση η δημοκρατία της Ευρωπαϊκής Ένωσης. Δεν είναι σε καμία περίπτωση μια θεσμική καταστροφή, αλλά μια απλή πολιτική κρίση, που φρονώ πως θα μπορούσε να έχει και απολύτως θετικές προεκτάσεις. Πρόεδρε Barroso, το Ευρωπαϊκό Κοινοβούλιο και η κοινοβουλευτική δημοκρατία αντιπροσωπεύουν την ουσία της Ευρωπαϊκής Ένωσης.
<SPEAKER ID="64" LANGUAGE="IT" NAME="Tajani (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κύριε Barroso, η συζήτηση αυτή διεξάγεται λίγο πριν από την υπογραφή του πρώτου Ευρωπαϊκού Συντάγματος, λίγο πριν από ένα γεγονός που σηματοδοτεί την Ιστορία μιας Ένωσης 500 εκατομμυρίων πολιτών. Όπως είπατε στην παρέμβασή σας, η Ευρώπη του αύριο θα πρέπει να πρωταγωνιστεί στη διεθνή πολιτική σκηνή, με μια ειλικρινή, σταθερή και ισορροπημένη σχέση με τις Ηνωμένες Πολιτείες.
<P>
Η Επιτροπή Barroso έχει όλα τα προσόντα για να οδηγήσει την Ευρώπη προς αυτούς τους στόχους και να προστατεύσει τα συμφέροντα, τα δικαιώματα και τις ελευθερίες των πολιτών. Κύριε Πρόεδρε, προσυπογράφω τις επιλογές σας, όπως συμφωνώ και με την επιλογή της ιταλικής κυβέρνησης να διορίσει ως μέλος αυτής της Επιτροπής τον Rocco Buttiglione. Έναν ευρωπαίο και ευρωπαϊστή πολιτικό που απέδειξε ως Υπουργός Κοινοτικών Πολιτικών της Ιταλίας ότι υπερασπίζεται τα συμφέροντα της Ένωσης. Οφείλω να υπενθυμίσω στο Σώμα ότι η πλειοψηφία των βουλευτών που παρακολούθησε σε επιτροπή τον κ. Buttiglione, εκφράσθηκε υπέρ του υποψήφιου Επιτρόπου. Ενός Επιτρόπου που πρέπει τώρα και στο μέλλον να κριθεί για τις πράξεις του και όχι για τις θρησκευτικές του πεποιθήσεις. Το να κρίνουμε τον ίδιο και όλη την Επιτροπή με βάση αυτό το στοιχείο θα ήταν μια αντιευρωπαϊκή επιλογή και, λίγο πριν από την υπογραφή του Συντάγματος, δεν θα αποτελούσε απλώς ένα σοβαρό πολιτικό σφάλμα, αλλά και ένα βαθύ τραύμα στους ευρωπαϊκούς θεσμούς.
<P>
Κύριε Barroso, η ιταλική αντιπροσωπεία του Ευρωπαϊκού Λαϊκού Κόμματος της οποίας ηγούμαι, εκφράζει την εμπιστοσύνη της προς το πρόσωπό σας και προς την Επιτροπή σας. Είμαστε βέβαιοι πως θα αποτελέσει στοιχείο νεωτερισμού στο θεσμικό πλαίσιο. Καλή επιτυχία στο έργο σας, José Durao Barroso.
<SPEAKER ID="65" LANGUAGE="" NAME="Μπατζελή (PSE )." AFFILIATION="(Χειροκροτήματα)">
<P>
    Κυρία Πρόεδρε, είναι η πρώτη φορά που δημιουργείται μια τέτοια πολιτική κρίση μετά από ακρόαση των Επιτρόπων και μάλιστα στο σύνολο της Επιτροπής. Προέκυψε θεσμική αντιπαράθεση μεταξύ των τριών κοινοτικών οργάνων, του Ευρωπαϊκού Κοινοβουλίου, του Συμβουλίου και της Επιτροπής. Η εν λόγω κρίση, φυσικά, ξεκίνησε από το ίδιο το Συμβούλιο αλλά εσείς, κ. Barroso, νομίζω ότι με τη σημερινή σας στάση και με τα υποσχόμενα θα συνεχίσετε αυτή τη κρίση, χωρίς να έχετε καταλάβει ότι με την πορεία αυτή της Επιτροπής θα καταλήξετε να γίνετε ένας σάκος του μποξ μεταξύ του Ευρωπαϊκού Κοινοβουλίου και του Συμβουλίου.
<P>
Θα ήθελα επίσης να πω ότι η κρίση δεν παρουσιάζεται μόνο στο πολιτικό και επικοινωνιακό φαινόμενο Buttiglione αλλά και στην ελλειμματική παρουσία πολλών Επιτρόπων, όπως των αρμοδίων επί του ανταγωνισμού, της γεωργίας καθώς και της υπευθύνου για τη φορολογία, άνθρωποι οι οποίοι δεν μπόρεσαν να πείσουν τα μέλη των Επιτροπών τους για τις προοπτικές τους και τις πολιτικές τους δεσμεύσεις.
<SPEAKER ID="66" LANGUAGE="" NAME="Guardans Cambó (ALDE )." AFFILIATION="(ΕΝ)">
<P>
    Κυρία Πρόεδρε, ο διορισθείς Πρόεδρος της Επιτροπής απηύθυνε έκκληση στο Κοινοβούλιο να δείξει υπευθυνότητα σε αυτό το θέμα. Συμφωνώ μαζί του. Αλλά αυτό δεν είναι απαραίτητα υπέρ υμών, κύριε Barroso. Δεν κρίνουμε ούτε ψηφίζουμε εδώ για τις θρησκευτικές πεποιθήσεις του οιουδήποτε. Κρίνουμε τη δέσμευση της Επιτροπής σας να αγωνιστεί για τις βασικές αρχές της Ευρωπαϊκής Ένωσης και την ικανότητα των Επιτρόπων σας να υλοποιούν πολιτικές οι οποίες βασίζονται σε αρχές τις οποίες δεν πιστεύουν και δεν υποστηρίζουν. Κρίνουμε εάν αυτό το Κοινοβούλιο έχει μία αποφασιστική φωνή στο πολιτικό μέλλον της Ευρώπης, ή εάν θέλουμε να το συρρικνώσουμε σε μία συμβουλευτική επιτροπή στο πλαίσιο του Συμβουλίου.
<SPEAKER ID="67" LANGUAGE="PL" NAME="Saryusz-Wolski (PPE-DE )." AFFILIATION="">
<P>
   – Κύριε Πρόεδρε της Επιτροπής, εξ ονόματος της πολωνικής αντιπροσωπείας της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, θέλω να σας συγχαρώ για τον τρόπο με τον οποίο επιτελείτε τα καθήκοντά σας. Παρακολουθούμε στενά τις αρχικές σας ενέργειες, και, κατά τη γνώμη μας, οι ενέργειες αυτές είναι πειστικές και αποδεικνύουν ότι διαθέτετε τη βούληση του ισχυρού ηγέτη που χρειαζόμαστε. Θεωρούμε ότι η Ευρωπαϊκή Επιτροπή, υπό την Προεδρία σας, πρέπει να δώσει ιδιαίτερη έμφαση σε τρία σημεία. Αυτά είναι η ολοκλήρωση της διεύρυνσης, η προάσπιση των αρχών της αλληλεγγύης και της συνοχής, και η ανάπτυξη της ανατολικής διάστασης της ΕΕ. Η πρώτη πρόκληση θα είναι να επιτευχθεί η πλήρης συμμετοχή όλων των κρατών μελών σε όλες τις πτυχές της πολιτικής της ΕΕ. Έχει πραγματοποιηθεί πλέον η διεύρυνση των θεσμικών οργάνων, αλλά απαιτείται πολύ περισσότερη προσπάθεια και χρόνος προκειμένου τα νέα κράτη μέλη να αποκτήσουν πλήρη δικαιώματα και να τύχουν ισότιμης μεταχείρισης. Μόνο τότε θα είναι δυνατόν να θεωρήσουμε ότι η διεύρυνση έχει ολοκληρωθεί στην πράξη, και όχι απλώς σε επίπεδο θεσμικών οργάνων. Η δεύτερη πρόκληση είναι η γεφύρωση του οικονομικού χάσματος και η διασφάλιση της κοινωνικής και οικονομικής συνοχής στο εσωτερικό της ΕΕ, βάσει της αρχής της αλληλεγγύης. Η πιο άμεση πρόκληση που θα αντιμετωπίσετε θα είναι να πείσετε το Συμβούλιο για την ανάγκη να διασφαλιστεί ότι οι δημοσιονομικές προοπτικές 2007-2013 θα προβλέπουν όντως τη σύνδεση μεταξύ του αυξανόμενου αριθμού υποχρεώσεων και αρμοδιοτήτων της ΕΕ και των αναγκαίων πόρων για την υλοποίησή τους. “Δεν μπορούμε να έχουμε περισσότερη Ευρώπη με λιγότερα χρήματα”, όπως δηλώσατε ενώπιον του παρόντος Σώματος τον Ιούλιο, και αναμένουμε ότι θα φανείτε συνεπής προς αυτή τη δήλωση. Η τρέχουσα διεύρυνση είναι πολύ φθηνή, αλλά δεν πρέπει να γίνει προσπάθεια να καταστεί ακόμα φθηνότερη, στερώντας έτσι από τις φτωχότερες χώρες της ΕΕ την ευκαιρία να υπερβούν το αναπτυξιακό χάσμα, μια ευκαιρία που είχε δοθεί σε άλλες χώρες. Στόχος της Επιτροπής σας πρέπει να είναι η υλοποίηση της πρότασης της Επιτροπής Πρόντι για έναν προϋπολογισμό ο οποίος θα στηρίζεται στο 1,24% του Ακαθάριστου Εγχωρίου Προϊόντος. Αναμένουμε επίσης ότι θα τηρήσετε τις σχετικές υποσχέσεις που δώσατε στο παρόν Σώμα. Το τρίτο ζήτημα είναι η ανατολική διάσταση της ΕΕ και η νέα πολιτική γειτονίας της. Χρειαζόμαστε μια πολιτική η οποία θα είναι γενναιόδωρη αλλά όχι υποχωρητική, ενώ συγχρόνως θα είναι απαιτητική και αποτελεσματική. Ευελπιστούμε ότι θα δείξετε εμπιστοσύνη στο Κοινοβούλιο, και εμείς σκοπεύουμε να προσφέρουμε ψήφο εμπιστοσύνης στην Επιτροπής σας, συμπεριλαμβανομένου του κ. Buttiglione. Σας ευχαριστώ. 
<SPEAKER ID="68" LANGUAGE="DE" NAME="Berger (PSE )." AFFILIATION="(Χειροκροτήματα)">
<P>
    Κύριε Πρόεδρε της Επιτροπής, είπατε ότι στην περίπτωση του υποψήφιου Buttiglione υπήρξε μία επιτυχής και μία αποτυχημένη ακρόαση. Φοβάμαι ότι και σε αυτήν την περίπτωση δεν ακούσατε προσεκτικά το Κοινοβούλιο, γιατί και στην επιστολή του προέδρου της Επιτροπής Νομικών Θεμάτων υπήρχαν σαφώς επικριτικές παρατηρήσεις. Προσωπικά, λυπάμαι πολύ γιατί ο Επίτροπος Buttiglione δεν θέλησε ή δεν μπόρεσε να εκμεταλλευτεί την ευκαιρία της δεύτερης ακρόασης στην Επιτροπή Νομικών Θεμάτων. Ωστόσο, εκεί υπογράμμισε για παράδειγμα ότι οι θρησκευτικές απόψεις του δεν είναι μόνο προσωπικές απόψεις, αλλά θέλει να τις κάνει και γνώμονα της πολιτικής του δράσης. Θέλει να κρίνει σύμφωνα με τις ατομικές του απόψεις τις προτάσεις που δεν συμφωνούν με τις προσωπικές του πεποιθήσεις και τις προτάσεις άλλων Επιτρόπων. Νομίζω ότι αυτό ξεπερνά ασφαλώς κάθε ορισμό για τις προσωπικές απόψεις. Θα ήθελα επίσης να πω ότι περιμένω ακόμα μία συγγνώμη για τις επιθέσεις εναντίον του διορισθέντος Επιτρόπου Špidla.
<SPEAKER ID="69" LANGUAGE="SV" NAME="Malmström (ALDE )." AFFILIATION="(Χειροκροτήματα)">
<P>
   – Κυρία Πρόεδρε, κύριε Barroso, οριστήκατε Πρόεδρος της Επιτροπής κατόπιν πολλών συνεδριάσεων, διαπραγματεύσεων και συμβιβασμών που πραγματοποιήθηκαν κεκλεισμένων των θυρών από το Συμβούλιο. Αυτός ο τρόπος λειτουργίας δεν είναι καθόλου ιδεώδης.
<P>
Σε αντίθεση με τους ευρωσκεπτικιστές του παρόντος Σώματος, πιστεύουμε σε μια ισχυρή Επιτροπή. Επιθυμούμε την εποικοδομητική συνεργασία με την Επιτροπή, αλλά δεν μπορούμε να στηρίξουμε μια Επιτροπή στην οποία ο κ. Buttiglione θα παραμένει στη θέση του. Αντικαταστήστε τον και θα σας στηρίξουμε.
<SPEAKER ID="70" LANGUAGE="CS" NAME="Zahradil (PPE-DE )." AFFILIATION="">
<P>
   – Κατά τη γνώμη μου, ο κ. Barroso είναι ένας ικανός πολιτικός, ένας πολιτικός ο οποίος μπορεί να βρει νέες λύσεις και ο οποίος θα ταράξει τις δομές της ΕΕ, οι οποίες έχουν μάλλον σκουριάσει, κυρίως στον τομέα της οικονομίας. Φρονώ, συνεπώς, ότι πρέπει να του δοθεί μια ευκαιρία, ότι δεν πρέπει να υποσκάπτεται εξαρχής το κύρος του. Δεν πρέπει επίσης να επιτρέψουμε να καταστεί το παρόν Σώμα χώρος επίλυσης εθνικών πολιτικών αντιπαραθέσεων, και να αναζητήσουμε, αντιθέτως, μια εποικοδομητική και θετική λύση, αποφεύγοντας να διολισθήσουμε σε μια κρίση. Ως εκ τούτου, ο κ. Barroso θα έχει τη στήριξη της τσεχικής αντιπροσωπείας στην Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών.
<P>
Θέλω επιπλέον να σημειώσω ότι ο κ. Barroso μίλησε ενώπιον του Σώματος ως θεματοφύλακας των Συνθηκών και ως θεματοφύλακας του πνεύματος των Ευρωπαϊκών Συνθηκών, γεγονός το οποίο χαιρετίζω. Θέλω επίσης να επισημάνω ότι οι Συνθήκες προβλέπουν ρητώς ότι οποιαδήποτε τροποποίησή τους πρέπει να έχει συμφωνηθεί ομοφώνως, και ότι αυτό ισχύει επίσης, πρωτίστως, για το Ευρωπαϊκό Σύνταγμα. Αρκεί ένα και μόνο κράτος να μην εγκρίνει αυτό το Σύνταγμα προκειμένου να καταστεί άκυρο. Είναι, συνεπώς, απαράδεκτο να ισχυρίζονται διάφορες πολιτικές ομάδες ότι δεν έχει σημασία εάν ένα, δύο ή τρία κράτη μέλη δεν εγκρίνουν το Σύνταγμα, και ότι η εγκυρότητά του θα παραμείνει ούτως ή άλλως ανεπηρέαστη, ή ακόμη ότι οποιοδήποτε κράτος αρνηθεί να κυρώσει το Σύνταγμα θα υποχρεωθεί να εγκαταλείψει την Ευρωπαϊκή Ένωση. Ευελπιστώ ότι η Επιτροπή θα στηρίξει με σαφήνεια τη θέση που εκφράζεται στις ισχύουσες Συνθήκες, ότι θα εκφράσει την αντίθεσή της σε ελαστικές ερμηνείες των Συνθηκών και σε δηλώσεις όπως οι προαναφερθείσες, ότι θα διαμηνύσει με σαφήνεια ότι είναι προετοιμασμένη για ένα εναλλακτικό σενάριο σύμφωνα με το οποίο το Ευρωπαϊκό Σύνταγμα δεν θα τεθεί σε ισχύ, και ότι θα είναι πρόθυμη να συμβάλει στην εξεύρεση λύσης σε ένα τέτοιο μελλοντικό σενάριο, όχι βέβαια ότι επιθυμώ να προεξοφλήσω ότι θα συμβεί κάτι τέτοιο.
<SPEAKER ID="71" LANGUAGE="FR" NAME="Poignant (PSE )." AFFILIATION="">
<SPEAKER ID="72" LANGUAGE="" NAME="Ludford (ALDE )." AFFILIATION="(ΕΝ)">
<P>
    Κυρία Πρόεδρε, δεν διώκουμε τον κ. Buttiglione, αλλά προσπαθούμε να προστατεύσουμε τους ευρωπαίους πολίτες από τη χειραγώγηση σε θέματα δικαιοσύνης από κάποιον τόσο εξόχως ακατάλληλο. Δεν είναι μόνο ότι είναι έτοιμος να υλοποιήσει τις αντιδραστικές του προκαταλήψεις ενάντια στις γυναίκες και τους ομοφυλόφιλους στον τομέα της δημόσιας τάξης –και τι μήνυμα στέλνει στις οκτώ γυναίκες συναδέλφους του;– έχει επίσης να επιδείξει πολύ φτωχό έργο σε θέματα ασύλου και μετανάστευσης, ασφάλειας και κράτους δικαίου. Μας δώσατε ένα κατάλογο πρωτοβουλιών που θα αναλάβει η Επιτροπή, αλλά οι οποίες είναι ήδη εν εξελίξει, ή θα έπρεπε να αποτελούν προτεραιότητα ούτως ή άλλως.
<P>
Κύριε Barroso, λέτε ότι είναι αδύνατο να αλλάξετε το χαρτοφυλάκιο σε αυτή τη φάση. Ως εκ τούτου, δείχνετε απόλυτη περιφρόνηση προς το Κοινοβούλιο, εφόσον ζήτησε αυτό ακριβώς. Πρέπει να ορθώσετε το ανάστημά σας στο Συμβούλιο. Σας στήριξα τον Ιούλιο, επειδή πίστευα ότι θα ήσασταν ανεξάρτητος. Αντιλαμβάνομαι ότι ο κ. Μπλερ τηλεφωνεί ο ίδιος στους βρετανούς ευρωβουλευτές του Εργατικού Κόμματος προσπαθώντας να τους εξαναγκάσει να μην ψηφίσουν κατά. Θα ήταν καλύτερο να χρησιμοποιήσετε τα χρήματα των φορολογούμενων στον τηλεφωνικό του λογαριασμό για να πει στον φίλο του, κ. Μπερλουσκόνι, να αλλάξει υποψήφιο. 
<SPEAKER ID="73" LANGUAGE="" NAME="Βαρβιτσιώτης (PPE-DE )." AFFILIATION="">
<P>
Ας μη κρυβόμαστε πίσω από το δάχτυλό μας! Η βασική κριτική εντοπίστηκε στον κ. Buttiglione. Βεβαίως ο κ. Buttiglione χρησιμοποίησε ορισμένες εκφράσεις, οι οποίες ήταν ατυχείς, όμως η διευκρινιστική του επιστολή και οι προσωπικές εγγυήσεις του Προέδρου με έπεισαν ότι ο κ. Buttiglione δεν θα αναμίξει τις θρησκευτικές ή φιλοσοφικές του απόψεις με την άσκηση της πολιτικής. Προσωπικά πιστεύω ότι η νέα Επιτροπή αποτελείται από προσωπικότητες ικανές να χειριστούν τις προκλήσεις της επόμενης πενταετίας και γι' αυτό εμείς οι Έλληνες βουλευτές της Νέας Δημοκρατίας θα την ψηφίσουμε. Βέβαια, η ψήφος την οποία θα δώσουμε στην Επιτροπή δεν συνεπάγεται λευκή επιταγή, αντίθετα μάλιστα εμείς θα παρακολουθούμε στενά το έργο της, ώστε να διασφαλισθεί η επιτυχής ανταπόκριση στις προκλήσεις που έχει να αντιμετωπίσει. 
<SPEAKER ID="74" LANGUAGE="ES" NAME="Barón Crespo (PSE )." AFFILIATION="">
<P>
Επιπλέον, εφόσον μιλάμε για το Σύνταγμα, πρέπει να θυμόμαστε ότι το ΕΛΚ ζήτησε να επισπευσθεί η έγκρισή του και να ληφθούν υπόψη τα αποτελέσματα των εκλογών. Ο συνασπισμός ΕΛΚ έλαβε το 36%, οι σοσιαλιστές το 27%. Ακριβώς γι’ αυτόν τον λόγο σας δώσαμε αυτή την ευκαιρία. Αλλά υπάρχει άλλος ένας χρυσός κανόνας στο Σύνταγμα, και αυτός είναι ότι η Ευρώπη, το Κοινοβούλιο και η Επιτροπή, λειτουργούν στις διαδικασίες έγκρισης του προϋπολογισμού και συναπόφασης με απόλυτη πλειοψηφία. Και αυτός πρέπει να είναι ο κανόνας, και δεν μπορεί να λυθεί απλά με τηλεφωνήματα στα μέλη του Συμβουλίου.
<SPEAKER ID="75" LANGUAGE="SV" NAME="Hökmark (PPE-DE )." AFFILIATION="">
<P>
Δεν συμφωνούμε με τις απόψεις μιας σειράς Επιτρόπων. Με εκπλήσσει κάπως το γεγονός ότι η Ομάδα του Κόμματος των Σοσιαλιστών στο Ευρωπαϊκό Κοινοβούλιο δεν διετύπωσε καμία επίκριση για τον υποψήφιο Επίτροπο ο οποίος εξακολουθεί να διστάζει να αποκηρύξει την εισβολή του 1968 στην Πράγα και ο οποίος δεν γνώριζε τίποτε για τον τομέα αρμοδιότητάς του.
<P>
Συνεπώς, θα στηρίξουμε την Επιτροπή με επικεφαλής τον Πρόεδρο Barroso, εν μέρει λόγω του γεγονότος ότι αυτή την περίοδο βρισκόμαστε αντιμέτωποι με μια σειρά σημαντικών προκλήσεων. Υπάρχει η νέα Συνταγματική Συνθήκη. Πρέπει να διασφαλίσουμε την επιτυχία της διεύρυνσης που έχει ολοκληρωθεί και να πραγματοποιήσουμε επιτυχείς διαπραγματεύσεις με τις νέες υποψήφιες χώρες, κυρίως δε με την Τουρκία. Η διαδικασία της Λισαβόνας πρέπει επίσης να είναι επιτυχής. Δεν είμαστε διατεθειμένοι να ξεκινήσουμε μια συζήτηση η οποία θα οδηγήσει σε αποτυχία αυτή τη διαδικασία. Προσφέρουμε τη στήριξή μας στον κ. Barroso. 
<SPEAKER ID="76" LANGUAGE="IT" NAME="Santoro (PSE )." AFFILIATION="(Χειροκροτήματα)">
<P>
    Κύριε Πρόεδρε, κυρίες και κύριοι συνάδελφοι, Πρόεδρε Barroso, είμαι ένας δημοσιογράφος στον οποίο δεν επέτρεψαν να συνεχίσει να κάνει τη δουλειά του.
<P>
Αντιθέτως, η περίπτωση Buttiglione αφορά κυρίως εσάς. Κατά πρώτο λόγο γιατί δεν οφείλεται σε προκαταλήψεις ούτε σε θρησκευτικές αντιπαραθέσεις, αλλά σε λόγια και έργα του διορισθέντος Επιτρόπου που τον κατέστησαν απολύτως ακατάλληλο. Ακατάλληλο θα τον έκρινε και ο Ιησούς και όχι μόνον οι ομοφυλόφιλοι και οι γυναίκες, καθώς δίδασκε ότι ο αναμάρτητος πρώτος τον λίθον βαλέτω. Η αδιαλλαξία της ιταλικής κυβέρνησης σας εμποδίζει να βρείτε μια λογική και αξιοπρεπή πολιτική λύση. Στην Επιτροπή σας πέφτει βαριά η σκιά πολλών συγκρούσεων συμφερόντων. Ωστόσο, η σύγκρουση συμφερόντων μιας κυβέρνησης δεν είναι σκιά, η σύγκρουση συμφερόντων μιας κυβέρνησης είναι ένα τεράστιο βάρος, λόγος για τον οποίο δεν θεωρώ επιζήμια για την Ένωση την αρνητική ψήφο. Θα μπορούσατε να το είχατε αποφύγει, αλλά δεν το πράξατε και έτσι αναιρείτε τις υποσχέσεις σας για αυτονομία και ανεξαρτησία από τις εθνικές κυβερνήσεις, με τις οποίες είχατε δεσμευτεί στην ίδια αυτή Αίθουσα, ενώπιον αυτού του Σώματος που υποσχεθήκατε ότι θα σεβασθείτε.
<SPEAKER ID="77" LANGUAGE="" NAME="Doyle (PPE-DE )." AFFILIATION="(ΕΝ)">
<P>
Παρόλο που έχω εκφράσει σοβαρές ανησυχίες σχετικά με αυτό που θεώρησα ως έλλειψη ανεκτικότητας εκ μέρους του πρώην συναδέλφου μου κ. Buttiglione –συνάδελφο στην Ομάδα ΕΛΚ-ΕΔ τα τελευταία πέντε χρόνια– όσον αφορά τις δηλώσεις του για κάποια ζητήματα όπως οι μειονότητες της Βαλτικής, η ομοφυλοφιλία και η αμαρτία, οι ανύπαντρες μητέρες και πατέρες, συμφωνώ να στηρίξω την υποψηφιότητά του εν συνόλω. Αποδέχομαι το δικαίωμά του στις εδραίες ορθόδοξες καθολικές πεποιθήσεις του. Ως καθολική, δεν συμβαίνει να συμμερίζομαι τις φονταμενταλιστικές του απόψεις πάνω σε αυτό το θέμα, αλλά μπορούμε να συμφωνήσουμε να διαφέρουμε. Σε αυτό βασίζεται η όλη αρχή του ευρωπαϊκού σχεδίου.
<P>
Διατηρώ έντονες επιφυλάξεις σχετικά με πέντε από τους Επιτρόπους, αλλά βάσει του βιογραφικού του σημειώματος και της εμπειρίας του, ο κ. Buttiglione διαθέτει την ευφυΐα και την ικανότητα που απαιτεί η θέση του Επιτρόπου. Μήπως, κύριε Barroso, είναι ο σωστός άνθρωπος στη λάθος θέση; Έχει πει ότι δεν θα αλλάξει τις αρχές του ή τη συνείδησή του για λόγους πολιτικής σκοπιμότητας, και δεν θα ανέμενα από αυτόν να το πράξει, αλλά αυτό θα είναι αδύνατο στο συγκεκριμένο χαρτοφυλάκιό του, δεδομένων των προκλήσεων που θα κληθεί να αντιμετωπίσει.
<P>
Έχουμε να αντιμετωπίσουμε τόσα πολλά προβλήματα. Κύριε Barroso, έχετε την υποστήριξή μας. Σε γενικές γραμμές, έχετε συγκεντρώσει μια πολύ καλή ομάδα. Θα προτιμούσα να συζητούσαμε τα προβλήματα σύγκρουσης συμφερόντων σε σχέση με την υποψήφια Επίτροπο Ανταγωνισμού, ή ανικανότητας σε σχέση με τον υποψήφιο Επίτροπο Ενέργειας. 
<SPEAKER ID="78" LANGUAGE="PT" NAME="Costa, António (PSE )." AFFILIATION="(Χειροκροτήματα)">
<SPEAKER ID="79" LANGUAGE="DE" NAME="Brok (PPE-DE )." AFFILIATION="political correctness">
<P>
    Κυρία Πρόεδρε, κύριε Πρόεδρε της Επιτροπής, κυρίες και κύριοι, η σημερινή συζήτηση μου κατέστησε σαφή τα εξής δύο: πρώτον, δεν υπάρχει σχεδόν καμία αμφιβολία για τις ικανότητες του Προέδρου της Επιτροπής Barroso. Δεύτερον, σε ορισμένα θέματα υπάρχει τόσο μεγάλη συναισθηματική φόρτιση ώστε να μην μπορούμε πια να ακούσουμε και να διαβάσουμε ολόκληρα κείμενα. Για τον λόγο αυτόν πρέπει να αναγνωρίσουμε ότι ο κ. Buttiglione δήλωσε πως είναι υπέρ της μη διάκρισης, υπέρ της τήρησης του Χάρτη, ότι κάνει διάκριση μεταξύ ηθικής και δικαίου, πράγμα με το οποίο, πιστεύω, μπορεί να συμφωνήσει ο καθένας μας.
<P>
Αυτό ακριβώς είναι που πρέπει να έχουμε στον νου μας. Και αφού η Επιτροπή Barroso υποχωρεί στις απόψεις του Σώματος, αφού κάνει καλή δουλειά στους τομείς της εξωτερικής πολιτικής, του Συντάγματος, της διεύρυνσης –που πρέπει να γεμίσει ζωή– των δικαιωμάτων του Ευρωπαϊκού Κοινοβουλίου και της διαδικασίας της Λισαβόνας, απευθύνω έκκληση στους συναδέλφους: Μην τη ρίξετε εξαιτίας της διαφοράς αντιλήψεων σχετικά με τις αξίες κάποιου.
<SPEAKER ID="80" LANGUAGE="HU" NAME="Kósáné Kovács (PSE )." AFFILIATION="">
<P>
   – Κύριε Πρόεδρε, όταν σας εκλέξαμε τον Ιούλιο ως τον μελλοντικό Πρόεδρο της Επιτροπής, εμείς οι Σοσιαλιστές σας θέσαμε ορισμένες δύσκολες ερωτήσεις. Σήμερα, τίθενται λιγότερες ερωτήσεις· ακούγονται, όμως, δηλώσεις οι οποίες εκφράζουν μάλλον απογοήτευση και πικρία, και οι δηλώσεις αυτές στηρίζονται στην εμπειρία. Δεν υπάρχει κανένα πρόβλημα όσον αφορά τις δηλώσεις σας, ή τα όσα είπατε σήμερα. Διότι γνωρίζετε τι ακριβώς πρέπει να λεχθεί σε αυτό το Σώμα, οπότε απαριθμήσατε με εντυπωσιακή αυτοπεποίθηση έναν πλήρη κατάλογο των ευρωπαϊκών αξιών και των θεμελιωδών δικαιωμάτων. Υπάρχει, όμως, πρόβλημα όσον αφορά τις αποφάσεις σας, όσον αφορά την αντιστοιχία μεταξύ λόγων και έργων. Κατά την κατανομή των χαρτοφυλακίων επιδιώξατε να ικανοποιήσετε τα πιο συντηρητικά στοιχεία της Ευρώπης. Μέχρι στιγμής δεν έχετε επιδείξει σε ικανοποιητικό βαθμό την ευελιξία και την ανεκτικότητα που υποσχεθήκατε, και δεν υπάρχει καμία εγγύηση ότι ο αναπληρωτής σας υποψήφιος Επίτροπος δεν θα στραφεί κατά των αποτελεσμάτων που έχουν επιτευχθεί μέχρι στιγμής στην Ευρώπη. Προετοιμαστήκαμε για τη γέννηση της πρώτης Επιτροπής των 25 σε εορταστικό κλίμα. Έχετε μόνο μία ημέρα στη διάθεσή σας για να αντικαταστήσετε την ένταση και τη δυσαρέσκεια με τη χαρά της γιορτής. Έχουμε και εμείς συνείδηση – όχι μόνον ο κ. Buttiglione. Η ευθύνη είναι δική σας. 
<SPEAKER ID="81" LANGUAGE="ES" NAME="Salafranca Sánchez-Neyra (PPE-DE )." AFFILIATION="">
<P>
Αυτό σημαίνει ότι αν η Επιτροπή δεν ικανοποιεί όλες τις απαιτήσεις μας, δεν μπορούμε απλά να αρνούμαστε να τη διορίσουμε και να την πετάμε στο δρόμο. Η Επιτροπή Barroso πρέπει να κριθεί αποκλειστικά βάσει των ικανοτήτων της και της αρμοδιότητάς της, όχι βάσει των προσωπικών, δεοντολογικών και ηθικών πεποιθήσεων των μελών της, διότι αν είχαμε ακολουθήσει αυτό το κριτήριο, κυρία Πρόεδρε, πιθανότατα δεν θα μπορούσαμε να ψηφίσουμε ούτε υπέρ του Προέδρου του Ευρωπαϊκού Κοινοβουλίου. Αυτό είναι το μεγαλείο της ανοχής μας, κυρία Πρόεδρε.
<P>
Στην Επιτροπή του κ. Barroso υπάρχουν ικανά άτομα, πρώην βουλευτές αυτού του Κοινοβουλίου, τα οποία πρέπει να κριθούν –επιμένω– όχι βάσει των προσωπικών τους απόψεων, αλλά βάσει των ικανοτήτων τους και των δυνατοτήτων τους. Επομένως, απευθύνω έκκληση στα μέλη της Ομάδας των Φιλελευθέρων να σταθμίσουν σοβαρά την ψήφο τους, να σκεφτούν προσεκτικά και να αναλογιστούν τα πλεονεκτήματα που θα έχει η υπερψήφιση αυτής της Επιτροπής. Αυτός είναι ο καλύτερος τρόπος για να επιτευχθεί αυτή η θετική συνενοχή για την οποία μας μίλησε ο Πρόεδρος της Επιτροπής και η οποία έχει οδηγήσει στην πρόοδο που σημείωσε η Ευρωπαϊκή Ένωση. 
<SPEAKER ID="82" LANGUAGE="" NAME="Ξενογιαννακοπούλου (PSE )." AFFILIATION="(Η Πρόεδρος διακόπτει την ομιλήτρια)">
<P>
Επιφυλάξεις μας δημιούργησαν επίσης οι ακροάσεις στα θέματα ανταγωνισμού, φορολογίας και γεωργίας, που απαιτούν περαιτέρω διευκρινίσεις και συγκεκριμένες πολιτικές δεσμεύσεις. Καθοριστική όμως στη διαμόρφωση της θέσης μας υπήρξε η ακρόαση στα θέματα ασφάλειας, δικαιοσύνης και πολιτικών ελευθεριών. Οι δηλώσεις του κ. Buttiglione έθιξαν τον πυρήνα των αξιών μας για την ευρωπαϊκή κοινωνία που θέλουμε να οικοδομήσουμε, για μια κοινωνία που θέλουμε να είναι με αλληλεγγύη, με ανοχή και χωρίς διακρίσεις.
<P>
Κύριε Barroso, η θέση μας είναι ξεκάθαρη. Αν δεν υπάρξει ουσιαστική αλλαγή χαρτοφυλακίου του κ. Buttiglione είμαστε υποχρεωμένοι να καταψηφίσουμε την Επιτροπή σας.
<P>
Αναφερθήκατε στο κίνδυνο θεσμικής κρίσης. Η άσκηση όμως των αρμοδιοτήτων του Ευρωπαϊκού Κοινοβουλίου, αρμοδιοτήτων που προβλέπει η ίδια η Συνθήκη, σε καμία περίπτωση δεν προκαλεί κρίση. Αποτελεί αντίθετα έκφραση δημοκρατικής θεσμικής λειτουργίας. Η ευθύνη, κύριε Barroso, είναι πλέον δική σας. Έχετε ακόμα τη δυνατότητα, έχετε την αρμοδιότητα να δώσετε θεσμική και πολιτική διέξοδο στην κατάσταση που έχει δημιουργηθεί.
<SPEAKER ID="83" LANGUAGE="SL" NAME="Peterle, Alojz (PPE-DE )." AFFILIATION="(Χειροκροτήματα)">
<SPEAKER ID="84" LANGUAGE="PL" NAME="Grabowska, Genowefa (PSE )." AFFILIATION="">
<P>
   – Κύριε Πρόεδρε της Επιτροπής, ένα από τα καθήκοντα της Επιτροπής σας, στον ρόλο του θεματοφύλακα των Συνθηκών, θα είναι η συνέχιση της διαδικασίας της διεύρυνσης της ΕΕ. Η εν λόγω διαδικασία προϋποθέτει μια αξιολόγηση του κατά πόσον μια υποψήφια χώρα σέβεται τα ανθρώπινα δικαιώματα και κατά πόσον είναι διαφανής και απαλλαγμένη από διαφθορά. Διατηρώ σοβαρές επιφυλάξεις ως προς την ικανότητα της Επιτροπής σας να επιτελέσει το έργο της κατά τον προσήκοντα τρόπο. Αισθάνομαι, συνεπώς, υποχρεωμένη να ρωτήσω πώς είναι δυνατόν ένας Επίτροπος ο οποίος έχει καταδείξει σαφώς ότι δεν κατανοεί, ή δεν επιθυμεί να κατανοήσει, το ευρωπαϊκό σύστημα ανθρωπίνων δικαιωμάτων για το οποίο είμαστε τόσο υπερήφανοι, να αναλάβει την πραγματοποίηση αξιολογήσεων σχετικά με τον βαθμό στον οποίο τα ανθρώπινα δικαιώματα γίνονται σεβαστά στη Ρουμανία, τη Βουλγαρία, ίσως ακόμη και στην Τουρκία. Θέλω να σας θέσω και ένα δεύτερο ερώτημα, κύριε Barroso. Ο σχηματισμός της Επιτροπής σας αποτελεί επίσης ένα μάθημα ευρωπαϊκής δημοκρατίας, ένα μάθημα το οποίο οι πολίτες ολόκληρης της Ευρωπαϊκής Ένωσης παρακολουθούν πολύ προσεκτικά. Ποια μηνύματα στέλνετε αυτή τη στιγμή στους πολίτες; Ουσιαστικά, ότι δεν χρειάζεται να ληφθεί υπόψη η άποψη του Ευρωπαϊκού Κοινοβουλίου. Είναι θετικό μήνυμα αυτό; Φέρνει μήπως την Ευρωπαϊκή Ένωση πιο κοντά στους πολίτες της; Είναι ένα ορθό μήνυμα δύο μόλις ημέρες πριν από την υπογραφή του Ευρωπαϊκού Συντάγματος; Κύριε Barroso, ακούστε, σας παρακαλώ, τις προτάσεις του Ευρωπαϊκού Κοινοβουλίου, αντί να προσπαθείτε να συγκρουστείτε μαζί του. 
<SPEAKER ID="85" LANGUAGE="" NAME="Πρόεδρος." AFFILIATION="">
<P>
   Ευχαριστώ πολύ! Κυρίες και κύριοι, θα ζητήσω τώρα για λίγο την προσοχή σας πριν λάβει τον λόγο ο κ. Barroso. Εξαιτίας της πανηγυρικής συνεδρίασης με τη βασίλισσα των Κάτω Χωρών στις 12.00 δεν μπορούμε να ολοκληρώσουμε τη συζήτηση, μολονότι προσπαθήσαμε να τηρήσουμε τον χρόνο. Αυτό σημαίνει πως οι τρεις τελευταίοι ομιλητές και ομιλήτριες θα μιλήσουν μετά από την πανηγυρική συνεδρίαση με τη βασίλισσα των Κάτω Χωρών. Στη συνέχεια θα αρχίσει η ψηφοφορία. Ζητώ την κατανόησή σας. Τον λόγο έχει τώρα ο κ. Barroso. 
<SPEAKER ID="86" LANGUAGE="FR" NAME="Barroso," AFFILIATION="Επιτροπή.">
<P>
Έρχομαι, τώρα, στο βασικό ζήτημα για το οποίο θέλω πολύ να εκφράσω το πώς αισθάνομαι: το θεσμικό ζήτημα. Κυρίες και κύριοι βουλευτές, προτού γίνω Πρωθυπουργός, ήμουν αρχηγός της αντιπολίτευσης. Είμαι επίσης κοινοβουλευτικός ανήρ, ο σεβασμός μου είναι μεγάλος για όλα τα γνήσια δημοκρατικά κοινοβούλια και σέβομαι, επίσης, πολύ το Ευρωπαϊκό Κοινοβούλιο. Η συζήτηση, όμως, κατέδειξε ακριβώς ότι στα πιο δύσκολα ζητήματα, ιδίως όσον αφορά το θέμα του χαρτοφυλακίου του κ. Buttiglione υπήρξε διαφωνία. Είναι γεγονός ότι όντως υφίσταται: ορισμένοι από σας μου ζητάτε να αντικαταστήσω τον κ. Buttiglione, ενώ άλλοι μου ζητούν να μην τον αντικαταστήσω. Δεν υπήρξε κοινή θέση κατά τη Διάσκεψη των Προέδρων, συνέβη το αντίθετο. Μου αποστείλατε επιστολές από όλες τις επιτροπές. Σε ό,τι αφορά τον κ. Buttiglione, έλαβα δύο επιστολές: η μία έλεγε ότι αξίζει της υποστήριξής σας, ενώ η άλλη, για μία μόνο ψήφο, έλεγε ότι δεν την αξίζει. Υπό αυτές τις περιστάσεις, πρέπει να βρω μια ισορροπία. Από την πλευρά μας, έχετε το δικαίωμα να εκπροσωπείτε όλους τους λαούς της Ευρώπης, το γνωρίζω και το σέβομαι. Σας σέβομαι τα μάλα. Η Ευρωπαϊκή Ένωση, όμως, απαιτεί δύσκολες ισορροπίες. Οι κυβερνήσεις, και αυτές, έχουν το δικαίωμα να εκπροσωπούν τα εθνικά κράτη και εγώ ο ίδιος, ή η Επιτροπή από τη στιγμή που λαμβάνει το χρίσμα, πρέπει να σκεφτούμε το ευρωπαϊκό γενικό συμφέρον.
<SPEAKER ID="87" LANGUAGE="" NAME="Πρόεδρος." AFFILIATION="">
<SPEAKER ID="88" LANGUAGE="" NAME="" AFFILIATION="Προέδρου">
<SPEAKER ID="89" LANGUAGE="" NAME="Πρόεδρος." AFFILIATION="(Χειροκροτήματα)">
<SPEAKER ID="90" LANGUAGE="NL" NAME="Η Α.Μ. η Βασίλισσα Βεατρίκη των Κάτω Χωρών." AFFILIATION="(Χειροκροτήματα)">
<P>
Το 1950, οι ιδρυτές της Ένωσης ανέλαβαν την πρωτοβουλία για τη δημιουργία των Ευρωπαϊκών Κοινοτήτων, οι οποίες υπήρξαν πρόδρομοι της Ένωσής μας. Αυτή η ιδέα ενδιέφερε την παλαιότερη γενιά, κυρίως, ως ένα μέσο κατάργησης των πολέμων στην ήπειρό μας. Για τη νεότερη γενιά, επρόκειτο, πρωτίστως, για μια εμπνευσμένη φιλοδοξία και μια πρόκληση.
<P>
Όταν ήμουν 23 ετών, μου ζητήθηκε να εκφωνήσω ομιλία γι’ αυτό ακριβώς το θέμα ενώπιον μιας διεθνούς ομάδας νέων ανθρώπων τους οποίους συγκινούσε αυτό το ευρωπαϊκό ιδεώδες. Εν τέλει, με κάλεσαν να μην παραμείνω απλώς στη ρητορική, αλλά να ενθαρρύνω τους νέους των άλλων χωρών να σκεφτούν από κοινού για το μέλλον της Ευρώπης. Ξεκινήσαμε αυτή την προσπάθεια με μεγάλο ενθουσιασμό. Η Ευρώπη τότε μας προσέφερε μια τελείως νέα προοπτική. Είδαμε την ευκαιρία να επικοινωνήσουμε με τους συγχρόνους μας, δημιουργώντας επαφές και αναπτύσσοντας κοινές πρωτοβουλίες οι οποίες θα υπερέβαιναν τα σύνορα. Αυτό που ξεκίνησε με τόσο πεζά δομικά υλικά, όπως ο άνθρακας και ο χάλυβας, αναπτυσσόταν σε ένα κίνημα το οποίο θα γκρέμιζε τελείως τα διαχωριστικά τείχη της Ευρώπης, θα διασφάλιζε την ειρήνη και θα προσέδιδε νέα ζωτικότητα και ενέργεια στην ήπειρό μας, όχι βέβαια, όπως είχε δηλώσει ο Robert Schuman, ως ένα –ένα άλμα στο άγνωστο– αλλά ως ένα άλμα σε ένα κοινό μέλλον το οποίο, αυτή τη φορά, ήταν σαφώς καθορισμένο και θεμελιωμένο σε συνθήκες. Εμείς, οι νέοι εκείνης της εποχής, ήμασταν ενθουσιασμένοι που είχαμε τη δυνατότητα να συμμετάσχουμε σε κάτι τέτοιο και, ως εκ τούτου, να συμβάλουμε στη διαμόρφωση του ίδιου του μέλλοντός μας.
<P>
Ευτυχώς, 43 χρόνια αργότερα, τα λόγια εκείνα έχουν πάψει πλέον να ισχύουν. Η ενότητα της Ευρώπης έχει λάβει μορφή κατά τρόπο πειστικό και έχει γίνει τμήμα της καθημερινότητάς μας. Ωστόσο, ελάχιστα ίχνη από εκείνον τον ενθουσιασμό παραμένουν. Πολλοί εκφράζουν σήμερα επικρίσεις και, πάνω από όλα, ανησυχία για τα εμπόδια που πρέπει να ξεπεραστούν μέσω διαπραγματεύσεων. Ορισμένες φορές, η υλοποίηση των υποσχέσεων αποδεικνύεται πιο δύσκολη στην πράξη, ενώ η ομοφωνία σχετικά με την κατεύθυνση που πρέπει να ακολουθηθεί δεν διαρκεί πάντα. Ευτυχώς, μπορούμε να διαπιστώσουμε ότι τα διαφαινόμενα προβλήματα προκύπτουν συχνά λόγω της ταχείας προόδου που σημειώνεται στην πορεία της ευρωπαϊκής ενοποίησης.
<P>
Η Ένωση περιλαμβάνει σήμερα στους κόλπους της 25 ευρωπαϊκές χώρες. Ως η πρώτη αρχηγός κράτους που απευθύνει λόγο στο παρόν Σώμα μετά την ένταξη των νέων κρατών μελών, θέλω να απευθύνω ένα θερμό καλωσόρισμα στους εκπροσώπους τους στο παρόν Κοινοβούλιο.
<P>
Οι 25 χώρες μας είναι ενωμένες – αλλά “ενωμένες στην πολυμορφία τους”. Διατηρούν την ιδιαίτερη ταυτότητά τους, τη γλώσσα και την πολιτιστική τους κληρονομιά. Αυτή είναι η σπουδαία δύναμη που διακρίνει την Ευρώπη, και είναι προς το συμφέρον όλων μας να την εγγυηθούμε και να τη διατηρήσουμε ως κόρη οφθαλμού. Η διαρκής επαφή με άλλους πολιτισμούς μας βοηθά να γνωρίσουμε περισσότερο τόσο τον δικό μας πολιτισμό όσο και την κοινή μας κληρονομιά. Ως εκ τούτου, βρισκόμαστε σε πλεονεκτική θέση προκειμένου να αντιμετωπίσουμε το πνεύμα υλισμού και μαζικής κουλτούρας που αναντίρρητα εξαπλώνεται στον κόσμο με όλο και πιο απειλητικές μορφές.
<P>
Κυρίες και κύριοι βουλευτές, κυρίες και κύριοι, στην ήπειρό μας υπάρχει ένα αίσθημα πνευματικής συγγένειας, ένα αίσθημα ομοψυχίας το οποίο μας κάνει Ευρωπαίους. Στα κείμενα των Συνθηκών μας, περιγράφουμε με όλο και μεγαλύτερη σαφήνεια τον πολιτισμό στον οποίο θέλουμε να ζήσουμε. Τα ευρωπαϊκά θεσμικά μας όργανα, συμπεριλαμβανομένου του παρόντος Κοινοβουλίου, είναι οι στυλοβάτες αυτού του πολιτισμού. Στο απαιτητικό έργο της εκπροσώπησης 450 εκατομμυρίων Ευρωπαίων που έχετε αναλάβει, σας εύχομαι ολόψυχα να έχετε την έμπνευση την οποία απαιτεί από όλους μας σήμερα η Ευρώπη.
<SPEAKER ID="91" LANGUAGE="" NAME="Πρόεδρος." AFFILIATION="(Η πανηγυρική συνεδρίαση λήγει στις 12.25)">
<SPEAKER ID="92" LANGUAGE="" NAME="" AFFILIATION="Αντιπροέδρου">
<SPEAKER ID="93" LANGUAGE="" NAME="Πρόεδρος." AFFILIATION="">
<P>
   Συνεχίζουμε τώρα τη συζήτηση σχετικά με τη δήλωση του κ. Barroso, διορισθέντος Προέδρου, με την οποία παρουσίασε το Σώμα των Επιτρόπων και το πρόγραμμα της Επιτροπής. 
<SPEAKER ID="94" LANGUAGE="PT" NAME="Queiró (PPE-DE )." AFFILIATION="">
<P>
   – Κύριε Πρόεδρε, όλοι γνωρίζουμε ότι η Επιτροπή αποτελείται από έναν Πρόεδρο και 24 Επιτρόπους, καθένας εκ των οποίων έχει διαφορετικό πολιτικό παρελθόν και προσωπικές απόψεις· ωστόσο, η νομιμότητά της στηρίζεται στο γεγονός ότι προτείνεται από δημοκρατικά εκλεγμένες κυβερνήσεις. Συνεπώς, δεν προκαλεί έκπληξη το γεγονός ότι ο καθένας μας εκτιμά διαφορετικά τον κάθε Επίτροπο. Αυτή, όμως, η εκτίμηση δεν μπορεί να στηρίζεται στις προσωπικές ή θρησκευτικές τους πεποιθήσεις. Εάν ίσχυε κάτι τέτοιο, το παρόν Σώμα δεν θα ήταν πια Κοινοβούλιο αλλά δικαστήριο προσωπικών απόψεων με παθολογική κλίση στη λογοκρισία.
<P>
Η εκτίμησή μας πρέπει να στηρίζεται στις ικανότητες των Επιτρόπων, και σε αυτό το σημείο δεν πρέπει να λησμονούμε ότι στις ακροάσεις σημειώθηκε πλειοψηφία 80% υπέρ των Επιτρόπων. Εκείνο που οφείλουμε να πράξουμε τώρα είναι να αποφασίσουμε πώς θα συμπεριφερθεί το Κοινοβούλιο έναντι μιας Επιτροπής της οποίας ηγείται ένας ισχυρός Πρόεδρος με τη σαφή αποστολή να εγγυηθεί τη διασφάλιση της ευρωπαϊκής ολοκλήρωσης και της ισορροπίας μεταξύ των κρατών μελών.
<P>
Στη σημερινή συζήτηση διαπιστώσαμε ότι ο Πρόεδρος Barroso άκουσε με προσοχή τις απόψεις των βουλευτών και ενήργησε αναλόγως. Δεσμεύτηκε έναντι του Σώματος, μεταξύ άλλων στον τομέα της καταπολέμησης των διακρίσεων, και έλαβε επιστολή από όλα τα μέλη της Επιτροπής, γεγονός που τον καθιστά άξιο της εμπιστοσύνης του Κοινοβουλίου. Μένει να δούμε κατά πόσον το Κοινοβούλιο έχει κατανοήσει το μήνυμα του Προέδρου Barroso ώστε να ενεργήσει αναλόγως.
<P>
Είναι κατανοητό να καταψηφίζει κανείς μια Επιτροπή εάν διαφωνεί πλήρως με αυτήν. Είναι ακατανόητο να καταψηφίζει μια Επιτροπή 25 ατόμων εάν διαφωνεί με τις θρησκευτικές πεποιθήσεις ενός εκ των μελών της· αυτό καταδεικνύει έλλειψη ανεκτικότητας. Ο κ. Buttiglione ήταν ειλικρινής κατά την έκφραση των απόψεών του, και φρονώ ότι ήταν ειλικρινής όταν δήλωσε ότι δεν θα συνέχεε τις προσωπικές του πεποιθήσεις με τα καθήκοντά του. Κυρίες και κύριοι, πρέπει να κρίνουμε την Επιτροπή και τα μέλη της βάσει των ενεργειών τους. Ως εκ τούτου, το να φέρνουμε μια Επιτροπή σε τόσο δυσχερή θέση προτού ακόμη αναλάβει τα καθήκοντά της, εξαιτίας των θρησκευτικών πεποιθήσεων ενός εκ των μελών της, αποτελεί δείγμα προκατάληψης. Θα επιτελέσουμε, ωστόσο, με υπευθυνότητα τα καθήκοντά μας αξιολογώντας την κατά τη διάρκεια της θητείας της.
<P>
Τέλος, κύριε Πρόεδρε της Επιτροπής, δεν γνωρίζω πώς θα εξελιχθεί η αυριανή ψηφοφορία, αλλά, καθώς προέρχομαι από την Πορτογαλία, σας δηλώνω ότι μπορείτε να είστε βέβαιος για την ψήφο μας, και ευελπιστώ ότι η Επιτροπή δεν θα καταψηφιστεί εξαιτίας των 12 ψήφων της πορτογαλικής αριστεράς σε αυτό το Σώμα. 
<SPEAKER ID="95" LANGUAGE="SV" NAME="Segelström (PSE )." AFFILIATION="">
<P>
   – Κύριε Πρόεδρε, Πρόεδρε Barroso, το ήμισυ των πολιτών της Ευρώπης είναι γυναίκες: γυναίκες οι οποίες άκουσαν ότι, στο πλαίσιο του γάμου, πρέπει να συντηρούνται και να υποτάσσονται στους συζύγους τους, καθώς και ότι οι ανύπαντρες μητέρες είναι κακές μητέρες. Αυτές οι απόψεις είναι απαράδεκτες και δεν συνάδουν με τις αξίες της ΕΕ. Οι ίδιες αξίες και δικαιώματα ισχύουν επίσης για τους ομοφυλόφιλους της ΕΕ. Σύμφωνα με τον ΟΗΕ και την ΕΕ, τα δικαιώματα των γυναικών είναι ανθρώπινα δικαιώματα. Κατά τον ίδιο τρόπο, η στρατηγική της Λισαβόνας επιβεβαιώνει το δικαίωμα των γυναικών στην απασχόληση και σε ίσο μισθό για εργασία ίσης αξίας. Αυτά είναι γεγονότα και όχι απλά λόγια, όπως δηλώσατε στην εισαγωγική σας ομιλία.
<P>
Η ΕΕ και η Επιτροπή πρέπει να σέβονται τις γυναίκες στο πλαίσιο της ΕΕ και προς όφελος μιας ισότιμης Ευρώπης στην οποία επικρατεί ισότητα μεταξύ των φύλων. Δεν ακούσατε ούτε σήμερα τις απόψεις μας ως εκλεγμένων εκπροσώπων των πολιτών. Τόσο το χειρότερο, κύριε Barroso. 
<SPEAKER ID="96" LANGUAGE="IT" NAME="Gargani (PPE-DE )." AFFILIATION="">
<P>
    Κύριε Πρόεδρε, ο Πρόεδρος Barroso παρουσίασε την Επιτροπή ως ενιαίο σύνολο, ένα Σώμα, στο οποίο ορθώς στηρίζει την πολιτική του γραμμή.
<P>
Ο Πρόεδρος της Επιτροπής δέχθηκε τις υποδείξεις των κυβερνήσεων, αλλά έδειξε εμπιστοσύνη στους Επιτρόπους του καθώς αυτός, και μόνον αυτός, είναι ο εγγυητής του προγράμματος: εάν, όπως είπε ο κ. Cohn-Bendit, ο κ. Barroso είναι ο διευθυντής της ορχήστρας, τότε αυτός είναι που πρέπει να συντονίσει τα όργανα και να μας πει εάν οι μουσικοί είναι ικανοί. Στην Αίθουσα αυτή δεν έχουν θέση πολιτιστικές αιτιάσεις ξένες προς το Κοινοβούλιο και πολιτιστικές μισαλλοδοξίες ξένες προς την κοινοβουλευτική δημοκρατία. Μια μοραλιστική και κοσμικά φονταμενταλιστική Ευρώπη όπως δεν κατόρθωσε να γίνει ποτέ η καθολική κουλτούρα, απέχει από το όραμα του De Gasperi και του Schuman, είναι μια Ευρώπη της μισαλλοδοξίας.
<P>
Κυρίες και κύριοι συνάδελφοι, η αυριανή ψηφοφορία σηματοδοτεί την ώρα της αλήθειας. Όποιος δεν διακρίνεται από λαϊκό πνεύμα, πολιτική και κοινωνική ανοχή και σεβασμό στους θεσμούς θα ψηφίσει όχι. Όποιος πιστεύει σε μια φιλελεύθερη, ανεκτική, μετριοπαθή, πειστική και θεσμική Ευρώπη, όπου η σχέση μεταξύ Κοινοβουλίου και κυβέρνησης αφορά τον δημοκρατικό και όχι τον γραφειοκρατικό και συνδικαλιστικό έλεγχο, θα ψηφίσει υπέρ του κ. Barroso για να ενισχύσει την ισορροπία μεταξύ των είκοσι πέντε χωρών.
<P>
Ο Ζακ Ντελόρ, σε μια συνέντευξή του στην Ιταλία προ ολίγων ημερών, είπε ότι η Επιτροπή είναι ένα Σώμα και δεν προβλέπει μεμονωμένα πρόσωπα. Εμείς που ανατρέχουμε πάντοτε στον κ. Ντελόρ, μπορούμε σε αυτή την περίπτωση να ερμηνεύσουμε ορθά τον ρόλο του Κοινοβουλίου εγκρίνοντας την Επιτροπή στο σύνολό της και τις ευθύνες που αναλαμβάνει σήμερα ο Πρόεδρος Barroso ενώπιον του Κοινοβουλίου. 
<SPEAKER ID="97" LANGUAGE="" NAME="Πρόεδρος. –" AFFILIATION="">
<P>
Η ψηφοφορία για την έγκριση της Επιτροπής θα διεξαχθεί αύριο στις 11 π.μ. 
<SPEAKER ID="98" LANGUAGE="FI" NAME="Kauppi (PPE-DE )." AFFILIATION="(Ο Πρόεδρος διακόπτει την ομιλήτρια)">
<P>
   – Κύριε Πρόεδρε, με την άδειά σας, θέλω να θίξω ένα διαδικαστικό ζήτημα. Στην εισαγωγική του ομιλία κατά την προηγούμενη συζήτηση, ο κ. Martin Schulz, πρόεδρος της Ομάδας του Κόμματος των Ευρωπαίων Σοσιαλιστών, επέδειξε μεγάλη συγκαταβατικότητα έναντι της Α.Μ. της Βασίλισσας·
<SPEAKER ID="99" LANGUAGE="" NAME="Πρόεδρος. –" AFFILIATION="">
<P>
   Κυρία Kauppi, δεν είναι διαδικαστικό το θέμα. 
<SPEAKER ID="100" LANGUAGE="" NAME="Πρόεδρος. –" AFFILIATION="(Το Σώμα εγκρίνει την πρόταση ψηφίσματος)">
<SPEAKER ID="101" LANGUAGE="FR" NAME="Lipietz (Verts/ALE )," AFFILIATION="εισηγητής.">
<P>
    Είναι σαφές ότι οι τροπολογίες που υπερψηφίζονται ή καταψηφίζονται αντέστρεψαν πλήρως το νόημα της έκθεσής μου, αφού το Ευρωπαϊκό Κοινοβούλιο θεωρεί ότι δεν είναι ευκταίο να αναφέρονται τα ανθρώπινα όντα στα μελλοντικά κιτάπια της Ευρωπαϊκής Ένωσης, θεωρεί ότι οι αιτίες των δυσκολιών μας εδράζονται στην υπερβολικά μικρή διάρκεια του εργασιακού βίου στην Ευρώπη, και αντίθετα προς το άρθρο 2 της Συνθήκης ότι η Ευρωπαϊκή Κεντρική Τράπεζα δεν πρέπει να ασχολείται με τη βιώσιμη ανάπτυξη. Σας καλώ, λοιπόν, να καταψηφίσετε αυτή την έκθεση, σε περίπτωση δε που, δυστυχώς, εγκριθεί, πράγμα που θα συνιστούσε προφανώς ένα μείζον μήνυμα για το μέλλον της Ευρώπης, επιθυμώ το όνομά μου να απαλειφθεί από το κείμενο.
<SPEAKER ID="102" LANGUAGE="" NAME="" AFFILIATION="(Το Σώμα εγκρίνει την πρόταση ψηφίσματος)">
<SPEAKER ID="103" LANGUAGE="" NAME="" AFFILIATION="">
<SPEAKER ID="104" LANGUAGE="PT" NAME="Queiró (PPE-DE )," AFFILIATION="γραπτώς">
<P>
   .– Υπερψήφισα την έκθεση του κ. Gargani (A6-0012/2004) σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου περί ρυπάνσεως που προκαλείται από ορισμένες επικίνδυνες ουσίες που εκχέονται στο υδάτινο περιβάλλον της Κοινότητας. Θεωρώ ότι το έργο που έχει ξεκινήσει η Επιτροπή για την απλούστευση και κωδικοποίηση της κοινοτικής νομοθεσίας είναι απολύτως αναγκαίο. Φρονώ ότι το εν λόγω έργο είναι επίσης εξαιρετικά σημαντικό διότι διατηρεί στο σύνολό του το περιεχόμενο των κωδικοποιημένων νομοθετημάτων· ουσιαστικά, τα συγκεντρώνει, απλώς, σε ένα ενιαίο κείμενο. Είναι άκρως σημαντικό να καταστεί πιο προσιτή η κοινοτική νομοθεσία και πιο κατανοητή για τους απλούς πολίτες, καθόσον αυτό θα τους προσφέρει νέες ευκαιρίες και τη δυνατότητα να κάνουν χρήση των ειδικών δικαιωμάτων που τους αναγνωρίζονται. 
<SPEAKER ID="105" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
Συνεπώς, και προκειμένου να διασφαλιστεί η σαφήνεια και η διαφάνεια της κοινοτικής νομοθεσίας, θεωρώ αναγκαία την κωδικοποίηση της κοινοτικής νομοθεσίας, όπως αποφάσισε η Επιτροπή το 1987 και το Ευρωπαϊκό Συμβούλιο του Εδιμβούργου το 1992.
<P>
Ως εκ τούτου, συμφωνώ με τον στόχο που τίθεται στην πρόταση που μας έχει υποβληθεί, και η οποία αποσκοπεί στην κωδικοποίηση της οδηγίας 76/464/ΕΟΚ της 4ης Μαΐου 1976 περί ρυπάνσεως που προκαλείται από ορισμένες επικίνδυνες ουσίες που εκχέονται στο υδάτινο περιβάλλον της Κοινότητας, αντικαθιστώντας τις προηγούμενες διάσπαρτες νομοθετικές διατάξεις. 
<SPEAKER ID="106" LANGUAGE="" NAME="" AFFILIATION="">
<SPEAKER ID="107" LANGUAGE="PT" NAME="Queiró (PPE-DE )," AFFILIATION="γραπτώς">
<P>
   .– Υπερψήφισα την έκθεση του κ. Gargani (A6-0011/2004) σχετικά με την πρόταση οδηγίας του Συμβουλίου για τη θέσπιση στοιχειωδών κοινοτικών μέτρων ελέγχου ορισμένων ασθενειών των δίθυρων μαλακίων (κωδικοποιημένη έκδοση). Θεωρώ ότι το έργο που έχει ξεκινήσει η Επιτροπή για την απλούστευση και κωδικοποίηση της κοινοτικής νομοθεσίας είναι απολύτως αναγκαίο. Φρονώ ότι το εν λόγω έργο είναι επίσης εξαιρετικά σημαντικό διότι διατηρεί στο σύνολό του το περιεχόμενο των κωδικοποιημένων νομοθετημάτων· ουσιαστικά, τα συγκεντρώνει, απλώς, σε ένα ενιαίο κείμενο. Σκοπός της προκειμένης πρότασης είναι η κωδικοποίηση της οδηγίας 95/70/ΕΚ του Συμβουλίου της 22ας Δεκεμβρίου 1995 για τη θέσπιση στοιχειωδών κοινοτικών μέτρων ελέγχου ορισμένων ασθενειών των δίθυρων μαλακίων. Η νέα οδηγία θα αντικαταστήσει το σύνολο των νομοθετικών διατάξεων που περιλαμβάνει. Είναι άκρως σημαντικό να καταστεί πιο προσιτή η κοινοτική νομοθεσία και πιο κατανοητή για τους απλούς πολίτες, καθόσον αυτό θα τους προσφέρει νέες ευκαιρίες και τη δυνατότητα να κάνουν χρήση των ειδικών δικαιωμάτων που τους αναγνωρίζονται. 
<SPEAKER ID="108" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
Συνεπώς, και προκειμένου να διασφαλιστεί η σαφήνεια και η διαφάνεια της κοινοτικής νομοθεσίας, θεωρώ αναγκαία την κωδικοποίηση της κοινοτικής νομοθεσίας, όπως αποφάσισε η Επιτροπή το 1987 και το Ευρωπαϊκό Συμβούλιο του Εδιμβούργου το 1992.
<P>
Ως εκ τούτου, όπως και για την πρόταση οδηγίας 76/464/ΕΟΚ, συμφωνώ με τον στόχο της κωδικοποίησης της οδηγίας 96/70/ΕΚ της 22ας Δεκεμβρίου 1995 για τη θέσπιση στοιχειωδών κοινοτικών μέτρων ελέγχου ορισμένων ασθενειών των δίθυρων μαλακίων, αντικαθιστώντας τις προηγούμενες διάσπαρτες νομοθετικές διατάξεις. 
<SPEAKER ID="109" LANGUAGE="" NAME="" AFFILIATION="">
<SPEAKER ID="110" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς.">
<SPEAKER ID="111" LANGUAGE="PT" NAME="Queiró (PPE-DE )," AFFILIATION="γραπτώς">
<P>
   .– Υπερψήφισα την έκθεση του κ. Brok (A6-0023/2004) για τις συμφωνίες εταιρικής σχέσεως και συνεργασίας – σχετικά με τις προτάσεις αποφάσεων του Συμβουλίου και της Επιτροπής που αφορούν τη σύναψη των πρωτοκόλλων της συμφωνίας εταιρικής σχέσεως και συνεργασίας μεταξύ των Ευρωπαϊκών Κοινοτήτων και των κρατών μελών τους αφενός, και της Αρμενίας, του Αζερμπαϊτζάν, της Γεωργίας, του Καζακστάν, του Κιργιστάν, της Μολδαβίας, της Ρωσίας, της Ουκρανίας και του Ουζμπεκιστάν αφετέρου, ώστε να ληφθεί υπόψη η προσχώρηση της Τσεχικής Δημοκρατίας, της Δημοκρατίας της Εσθονίας, της Κυπριακής Δημοκρατίας, της Δημοκρατίας της Λετονίας, της Δημοκρατίας της Λιθουανίας, της Δημοκρατίας της Ουγγαρίας, της Δημοκρατίας της Μάλτας, της Δημοκρατίας της Πολωνίας, της Δημοκρατίας της Σλοβενίας και της Σλοβακικής Δημοκρατίας στην Ευρωπαϊκή Ένωση. Αυτές οι συμφωνίες εταιρικής σχέσεως και συνεργασίας είναι “μικτές” συμφωνίες οι οποίες τέθηκαν σε ισχύ πριν από την πρόσφατη διεύρυνση της ΕΕ. Οι εν λόγω συμφωνίες απαιτούν, συνεπώς, την προσθήκη ενός πρωτοκόλλου το οποίο να προβλέπει την προσχώρηση των νέων κρατών μελών σε αυτές. Το Συμβούλιο έχει εξουσιοδοτήσει την Επιτροπή να ξεκινήσει διαπραγματεύσεις με τις ενδιαφερόμενες χώρες, εξ ονόματος της Κοινότητας και των κρατών μελών της, με σκοπό τη σύναψη πρωτοκόλλων στις συμφωνίες εταιρικής σχέσεως και συνεργασίας. 
<SPEAKER ID="112" LANGUAGE="" NAME="" AFFILIATION="">
<SPEAKER ID="113" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Παρότι υπερψηφίσαμε την έκθεση, η οποία αποσκοπεί στον περιορισμό της εφαρμογής μέχρι τα τέλη του 2006, ζητώντας μια νέα ευρεία διαδικασία και μια έκθεση της Επιτροπής σχετικά με την εφαρμογή του κανονισμού, υπάρχουν ορισμένα ζητήματα που πρέπει να γίνουν γνωστά:
<P>
- οι αντιφατικές θέσεις που υποστηρίζει η Επιτροπή, η οποία προτείνει, αφενός, την επ’ αόριστον παράταση του κανονισμού, ενώ, αφετέρου, προσφέρει χρηματοδότηση μόνο μέχρι το 2006·
<SPEAKER ID="114" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς">
<SPEAKER ID="115" LANGUAGE="PT" NAME="Queiró (PPE-DE )," AFFILIATION="γραπτώς">
<P>
   .– Υπερψήφισα την έκθεση της κ. Morgantini (A6-0018/2004) σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση του κανονισμού (ΕΚ) αριθ. 2130/2001 σχετικά με τις ενέργειες για την ενίσχυση εκριζωθέντων πληθυσμών στις αναπτυσσόμενες χώρες της Ασίας και της Λατινικής Αμερικής. Φρονώ ότι το έργο που επιτελεί η Ευρωπαϊκή Κοινότητα για την ενίσχυση των εκριζωθέντων πληθυσμών στις αναπτυσσόμενες χώρες της Ασίας και της Λατινικής Αμερικής είναι καίριας σημασίας. Ο κανονισμός (ΕΚ) αριθ. 2130/2001, της 29ης Οκτωβρίου 2001, προσφέρει ενίσχυση σε ορισμένες από τις πλέον ευάλωτες ομάδες στον κόσμο – στα άτομα που αναγκάζονται να εγκαταλείψουν τις εστίες τους λόγω ενόπλων συγκρούσεων. Ο εν λόγω κανονισμός εκπνέει στις 31 Δεκεμβρίου 2004, ενώ αναφέρει ότι η παράτασή του εξαρτάται από τη δυνατότητα “ενσωμάτωσης του παρόντος κανονισμού σε έναν ενιαίο κανονισμό πλαίσιο για την Ασία και τη Λατινική Αμερική”. Αυτή η δυσκολία μπορεί να αποφευχθεί μέσω της μείωσης της περιόδου ισχύος σε δύο έτη – 2005 και 2006. Θεωρώ ότι αυτή η τροποποίηση είναι αναγκαία για τη συνέχιση του έργου της Κοινότητας προς όφελος αυτών των κοινοτήτων. 
<SPEAKER ID="116" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<SPEAKER ID="117" LANGUAGE="" NAME="" AFFILIATION="">
<SPEAKER ID="118" LANGUAGE="DE" NAME="Lauk (PPE-DE )." AFFILIATION="">
<SPEAKER ID="119" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς">
<P>
Συνεπώς, δεν μπορούμε να στηρίξουμε την παράγραφο 14, σύμφωνα με την οποία το Κοινοβούλιο επιθυμεί την ενίσχυση της προπαγάνδας υπέρ του ευρώ. Δεν επιθυμούμε επίσης να στηρίξουμε την παράγραφο 15, σύμφωνα με την οποία το Κοινοβούλιο επιθυμεί την υιοθέτηση του ευρώ από όλα τα παλαιά, καθώς και τα νέα, κράτη μέλη. Η Σουηδία επιθυμεί να διατηρήσει το δικαίωμα να παραμείνει εκτός της ευρωζώνης. Επιθυμούμε να τονίσουμε ότι είναι απολύτως σημαντικό οι νέες χώρες να πληρούν αυστηρώς την απαίτηση το ποσοστό του δημοσίου χρέους τους να μην υπερβαίνει το 60%. Αυτή η απαίτηση δεν πρέπει να εφαρμοστεί με τη χαλαρότητα που επιδείχθηκε σε προηγούμενες περιπτώσεις. Αυτό είναι σημαντικό για την οικονομική σταθερότητα του συνόλου της ΕΕ. 
<SPEAKER ID="120" LANGUAGE="FR" NAME="Lienemann (PSE )," AFFILIATION="γραπτώς.">
<SPEAKER ID="121" LANGUAGE="DE" NAME="Mann, Thomas (PPE-DE )," AFFILIATION="γραπτώς">
<P>
   . Μόλις ψήφισα υπέρ της έκθεσης για την ΕΚΤ, από την οποία ο κ. Lipietz απέσυρε την υπογραφή του. Καταψήφισα όλες τις τροπολογίες, που θα αποδυνάμωναν την έκθεση.
<P>
Η ΕΚΤ έκανε πολύ καλή δουλειά, εξασφάλισε τη σταθερότητα των τιμών και διατήρησε πάντα την ανεξαρτησία της. Έτσι κέρδισε την εμπιστοσύνη των πολιτών και ξεπέρασε αρκετά εμπόδια για το ευρώ. Έχουμε λόγους να ευχαριστήσουμε τον τότε Πρόεδρο Wim Duisenberg. Ο Jean-Claude Trichet συνεχίζει τον δρόμο που χάραξε εκείνος.
<SPEAKER ID="122" LANGUAGE="" NAME="Μανωλάκου (GUE/NGL )," AFFILIATION="γραπτώς">
<SPEAKER ID="123" LANGUAGE="PT" NAME="Queiró (PPE-DE )," AFFILIATION="γραπτώς">
<SPEAKER ID="124" LANGUAGE="PT" NAME="Ribeiro (GUE/NGL )," AFFILIATION="γραπτώς">
<SPEAKER ID="125" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<SPEAKER ID="126" LANGUAGE="FI" NAME="Kauppi (PPE-DE )." AFFILIATION="(Ο Πρόεδρος διακόπτει την ομιλήτρια)">
<P>
   – Κύριε Πρόεδρε, κατά τη γνώμη μου, ο τρόπος με τον οποίο ο κ. Martin Schulz, πρόεδρος της Ομάδας των Σοσιαλιστών του Ευρωπαϊκού Κοινοβουλίου, επέκρινε την ολλανδική Προεδρία για την απουσία της κατά τη διάρκεια της προηγούμενης συζήτησης ήταν τελείως απαράδεκτος. Το γεγονός ότι απηύθυνε τις παρατηρήσεις του στην Α.Μ. τη Βασίλισσα Βεατρίκη ήταν απολύτως απαράδεκτο, δεδομένου ότι συνέβη κατά τη διάρκεια μιας πανηγυρικής συνεδρίασης παρουσία της Βασίλισσας Βεατρίκης. Είναι απαράδεκτο να προσπαθεί, για πολιτικούς λόγους, να επιτεθεί στην ολλανδική·
<SPEAKER ID="127" LANGUAGE="" NAME="Πρόεδρος. –" AFFILIATION="">
<P>
   Κυρία Kauppi με συγχωρείτε που σας διακόπτω, δεν είναι διαδικαστικό αυτό το οποίο λέτε. 
<SPEAKER ID="128" LANGUAGE="" NAME="" AFFILIATION="(Η συνεδρίαση διακόπτεται στις 13.00 και επαναλαμβάνεται στις 15.00)">
<SPEAKER ID="129" LANGUAGE="" NAME="" AFFILIATION="Αντιπροέδρου">
<SPEAKER ID="130" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει στη συνέχεια την κοινή συζήτηση δύο εκθέσεων, εξ ονόματος της Επιτροπής Προϋπολογισμών, σχετικά με το σχέδιο γενικού προϋπολογισμού για το οικονομικό έτος 2005.
<P>
Πρώτον, της έκθεσης (A6-0021/2004) του κ. Garriga Polledo σχετικά με το σχέδιο γενικού προϋπολογισμού για το οικονομικό έτος 2005 (Τμήμα III)·
<P>
και της έκθεσης (A6-0020/2004) της κ. Elisabet Jensen σχετικά με το σχέδιο γενικού προϋπολογισμού για το οικονομικό έτος 2005 (Τμήματα I, II, IV, V, VI, VII και VIII).
<P>
Ο κατάλογος των ομιλητών είναι μακρός, οπότε παρακαλώ τον εισηγητή, κ. Garriga Polledo, να λάβει τον λόγο. 
<SPEAKER ID="131" LANGUAGE="ES" NAME="Garriga Polledo (PPE-DE )," AFFILIATION="εισηγητής.">
<P>
    Κύριε Πρόεδρε, κύριε Προεδρεύων του Συμβουλίου, κυρία Επίτροπε, κυρίες και κύριοι, κατά την περίοδο συνόδου του Σεπτεμβρίου είπαμε ότι το σχέδιο προϋπολογισμού που μας παρουσιάστηκε από το Συμβούλιο ακολουθούσε μια λογιστική και όχι μια πολιτική προσέγγιση. Την Πέμπτη θα ψηφίσουμε, εδώ στο Κοινοβούλιο, μια καθαρά πολιτική ανάγνωση του προϋπολογισμού. Είναι πολιτική διότι αντανακλά τις πολιτικές προτεραιότητες με τις οποίες κατέβηκαν οι κοινοβουλευτικές ομάδες και οι βουλευτές στις ευρωπαϊκές εκλογές της 13ης Ιουνίου. Και πρέπει να υπενθυμίσουμε ότι το Κοινοβούλιο –οι αξιότιμοι βουλευτές– ήταν εκείνο που κρίθηκε σε εκείνες τις εκλογές, όχι το Συμβούλιο. Όλοι οι αξιότιμοι βουλευτές αναλάβατε δεσμεύσεις απέναντι στο εκλογικό σώμα οι οποίες συμπεριλαμβάνουν την υπεράσπιση και προώθηση μέτρων που ελπίζω ότι αντικατοπτρίζονται σε αυτό το σχέδιο προϋπολογισμού που σας υποβάλλω προς έγκριση.
<P>
Σε γενικές γραμμές, δεχόμαστε το προσχέδιο προϋπολογισμού της Επιτροπής όπως τροποποιήθηκε από τις αρμόδιες επιτροπές, τις πολιτικές ομάδες και τους μεμονωμένους βουλευτές που κατέθεσαν τροπολογίες. Γνωρίζετε ήδη ότι υπήρξε μια τεχνική προσαρμογή στα ανώτατα όρια των κατηγοριών 3, 4 και 5, οι οποίες αποτελούν από μόνες τους ένα σχεδόν άλυτο πρόβλημα όσον αφορά την επίτευξη των ποσών του προϋπολογισμού για το 2004.
<P>
Ο κ. Mulder –εισηγητής του προϋπολογισμού 2004– επιτέλεσε μία εξαιρετική δημοσιονομική εργασία. Προσπαθώ κι εγώ να κάνω το ίδιο φέτος, μολονότι γνωρίζω ότι οι δημοσιονομικοί πόροι που διαθέτω είναι λιγότεροι από εκείνους του περασμένου έτους.
<P>
Το Συμβούλιο περιέκοψε τις εσωτερικές πολιτικές κατά 55 εκατομμύρια ευρώ σε σχέση με το προσχέδιο του προϋπολογισμού, δημιουργώντας ένα αδύνατο περιθώριο 108 εκατομμυρίων ευρώ. Οι τροπολογίες που παρουσίασαν οι αξιότιμοι βουλευτές σε αυτό το προσχέδιο προϋπολογισμού, στην κατηγορία 3 μόνο, συνεπάγονται περισσότερα από 350 εκατομμύρια ευρώ. Και καθεμία από αυτές τις τροπολογίες είναι απολύτως δικαιολογημένη.
<P>
Το Συμβούλιο περιέκοψε τις εξωτερικές πολιτικές κατά 129 εκατομμύρια ευρώ σε σύγκριση με το προσχέδιο προϋπολογισμού της Επιτροπής, αφήνοντας ένα περιθώριο 14 εκατομμυρίων, όταν το αρνητικό περιθώριο στην επιτροπή ήταν 115 εκατομμύρια ευρώ και έθετε ήδη σε σοβαρό κίνδυνο τις παραδοσιακές εξωτερικές προτεραιότητες του Συμβουλίου.
<P>
Οι τροπολογίες σε αυτή την κατηγορία 4 συνεπάγονται περισσότερα από 400 εκατομμύρια ευρώ, και πρέπει να τις λάβω υπόψη, εν μέρει, διότι ανταποκρίνονται ουσιαστικά στις επιθυμίες που εκφράστηκαν από δύο σημαντικές κοινοβουλευτικές επιτροπές: την Επιτροπή Ανάπτυξης και την Επιτροπή Εξωτερικών Υποθέσεων.
<P>
Στην κατηγορία 5 –την κατηγορία στην οποία κατ’ αρχήν ίσως φαινόταν πιο εύκολο να επιτευχθεί συμφωνία– το Συμβούλιο έκανε από μόνο του περικοπές που μείωσαν τις διοικητικές δαπάνες της Επιτροπής και των άλλων θεσμικών οργάνων μιάμιση μονάδα κάτω από το ποσό που προέβλεπε το προσχέδιο της Επιτροπής και είναι πολύ δύσκολο –όπως γνωρίζει πολύ καλά η Επίτροπος– να διατηρηθεί ένας διοικητικός προϋπολογισμός που υπολογίζεται ως την τελευταία δεκάρα, αν έρχεται ένα άλλο θεσμικό όργανο και τον μειώνει.
<P>
Καταρχάς, η στρατηγική της Λισσαβόνας και οι πολιτικές της δημιουργίας απασχόλησης και ανάπτυξης, διότι συμπεριλαμβάνονται πρακτικά σε όλα τα πολιτικά προγράμματα βάσει των οποίων κρίθηκαν οι αξιότιμοι βουλευτές σε αυτές τις εκλογές. Σε μια χρονική στιγμή δύσκολης και ασθενούς οικονομικής ανάπτυξης στην Ευρωπαϊκή Ένωση, θα ήταν αυτοκαταστροφικό να μην ενισχύσουμε αυτές τις πολιτικές που αποσκοπούν ακριβώς στην ανάπτυξη και τη δημιουργία απασχόλησης. Επομένως, έχουμε ψηφίσει ορισμένες τροπολογίες που αυξάνουν κατά 80 εκατομμύρια ευρώ αυτές τις γραμμές που σχετίζονται με τη στρατηγική της Λισαβόνας.
<P>
Δεύτερον, η στρατηγική για την ενημέρωση, ιδιαίτερα, εξαιτίας των ευρωπαϊκών εκλογών και της αποχής που διαπιστώθηκε σε αυτές, εξαιτίας της διεύρυνσης και της ανάγκης να εξηγήσουμε πολύ καλύτερα την ιδέα της Ένωσης στους νέους πολίτες και διότι είμαστε στη μέση μιας συνταγματικής συζήτησης σχετικά με το μέλλον της Ευρωπαϊκής Ένωσης: είναι άλλη μία προτεραιότητα του Κοινοβουλίου και επομένως έχουμε παρουσιάσει μια τροπολογία ύψους 24 εκατομμυρίων ευρώ.
<P>
Τρίτον, η ενίσχυση της ασφάλειας, η καταπολέμηση της τρομοκρατίας και η παγίωση μιας ευρωπαϊκής στρατηγικής μετανάστευσης και ασύλου. Πιστεύω ότι είναι μια προτεραιότητα για όλους σας και, δυστυχώς, δεν χρειάζεται να εξηγήσουμε γιατί πρέπει να είναι προτεραιότητα για το Κοινοβούλιο και την Ευρωπαϊκή Ένωση το 2005.
<P>
Στην κατηγορία 1 –Γεωργία– έχουμε ψηφίσει 50 779 εκατομμύρια ευρώ σε αναλήψεις υποχρεώσεων. Το σημείο αναφοράς μας ήταν το προσχέδιο του προϋπολογισμού που παρουσιάστηκε από την Επιτροπή, μολονότι δεν διαθέτουμε ακόμη τις απαραίτητες πιστώσεις για την εκπλήρωση των κριτηρίων της Κοπεγχάγης.
<P>
Στην υποκατηγορία 1 β) έχουμε μια πολιτική προτεραιότητα που εξέφρασε η Επιτροπή Προϋπολογισμών και η οποία θα συμπεριληφθεί ως έχει στη ψηφοφορία της Πέμπτης. Σύμφωνα με αυτή, αυξάνουμε το ποσό των 57 εκατομμυρίων ευρώ πάνω από το ανώτατο όριο της υποκατηγορίας 1 β), τα κονδύλια που προοριζόταν για την εγκατάσταση και κατάρτιση νέων αγροτών.
<P>
Στην κατηγορία 2 πρόκειται να εγκρίνουμε 42 378 εκατομμύρια ευρώ σε αναλήψεις υποχρεώσεων. Οι πληρωμές είναι το βασικό σε αυτή την κατηγορία, την κατηγορία στην οποία οι τροπολογίες που παρουσιάζουμε σχετικά με τις πληρωμές έχουν τον μεγαλύτερο αντίκτυπο. Προκειμένου να αποφευχθούν και να απορροφηθούν τα υπόλοιπα προς εκκαθάριση (RAL), που τώρα ανέρχονται, κυρίες και κύριοι, στα 122 000 εκατομμύρια ευρώ –ποσό ίσο με ένα δημοσιονομικό έτος– αυξάνουμε το προσχέδιο του προϋπολογισμού σε εκείνες τις γραμμές στις οποίες τα υπόλοιπα προς εκκαθάριση (RAL) είναι διπλάσια από τις ετήσιες δεσμεύσεις. Στις υπόλοιπες γραμμές, υποστηρίζουμε τις αιτήσεις πληρωμών της Επιτροπής και ελπίζουμε ότι το Συμβούλιο θα τις λάβει υπόψη. Επομένως, αυξάνουμε τις αιτήσεις πληρωμών σε 3 800 εκατομμύρια ευρώ.
<P>
Στην κατηγορία 3 –εσωτερικές πολιτικές– ψηφίζουμε 9 012 εκατομμύρια ευρώ, αφήνουμε μηδενικό περιθώριο και ψηφίζουμε μία τροπολογία με αστερίσκο. Εν πάση περιπτώσει –πέρα από τις παραδοσιακές οριζόντιες τροπολογίες που σχετίζονται με διευκολύνεις απόδοσης και βελτιώσεις στην εκτέλεση– αυτό που επιδιώκουμε βασικά σε αυτή την κατηγορία είναι να συζητήσουμε πολύ σοβαρά με το Συμβούλιο για τη χρηματοδότηση των Υπηρεσιών.
<P>
Κυρίες και κύριοι, από το 2000 ως το 2005 ο αριθμός των αποκεντρωμένων υπηρεσιών αυξήθηκε από 7 σε 23 – αυτό ήταν ιδέα του Κοινοβουλίου· θυμάμαι τη διαδικασία έγκρισης του προϋπολογισμού κατά την οποία την υιοθετήσαμε. Η αύξηση του προϋπολογισμού για τις υπηρεσίες ανήλθε από 96 σε 281 εκατομμύρια ευρώ και για τον επόμενο προϋπολογισμό του 2005 περιμένουμε μια αύξηση κατά 20%. Ο αριθμός των θέσεων που προορίζονται για τις υπηρεσίες αυξήθηκε από 418 το 2000 σε 2695. Όλα αυτά συνεπάγονται μείωση στο ανώτατο όριο της κατηγορίας γύρω στα 134 εκατομμύρια ευρώ προκειμένου να χρηματοδοτηθούν άλλες προτεραιότητες. Δεν μπορώ να δεχτώ αυτή την κατάσταση και σκοπεύω να διεξαγάγω πολύ σοβαρές διαπραγματεύσεις με το Συμβούλιο.
<P>
Για τους σκοπούς της διαπραγμάτευσης έχουμε παρουσιάσει με την εισηγήτρια του Κοινοβουλίου για τις υπηρεσίες –την κ. Haug– μια πρωτοβουλία που αφορά όλες τις υπηρεσίες και η οποία συνεπάγεται μείωση 40 εκατομμυρίων ευρώ, αφήνοντας τον προϋπολογισμό τους στο επίπεδο του προϋπολογισμού του 2004. Η πρόθεσή μας σε αυτή την περίπτωση είναι, καταρχάς, να επισημάνουμε ότι η χρηματοδότηση οποιασδήποτε συμπληρωματικής αύξησης που επιδιώκει το Συμβούλιο για τις νεοσύστατες υπηρεσίες πρέπει να συζητηθεί με αυτό το Κοινοβούλιο, διότι με τον δημοσιονομικό ζουρλομανδύα που φοράμε, με τις δημοσιονομικές προοπτικές που καθορίστηκαν για την περίοδο από το 2000 μέχρι το 2006, αυτή η ετήσια αύξηση των υπηρεσιών πρέπει να γίνει ήδη σε βάρος των προτεραιοτήτων του Κοινοβουλίου, και οι υπηρεσίες δεν είναι η μόνη προτεραιότητα του Κοινοβουλίου, μολονότι οι υπηρεσίες χρήζουν, ασφαλώς, χρηματοδότησης και δεσμευόμαστε και γι’ αυτό επίσης.
<P>
Κατά την ίδια έννοια, όσον αφορά τις προπαρασκευαστικές δράσεις θα ήθελα να επισημάνω την κοινοβουλευτική συμφωνία για τον εθελούσιο επαναπατρισμό των μεταναστών, για τη βοήθεια για την καταπολέμηση των ασθενειών που σχετίζονται με τη φτώχεια –για την οποία διαθέτουμε 10 εκατομμύρια ευρώ, που πιστεύω ότι αποτελούν σημαντική οικονομική υποστήριξη– και, επίσης, για τη νέα στρατηγική που εφαρμόζουμε αντιμετωπίζοντας ορισμένα πιλοτικά προγράμματα ως μελέτες.
<P>
Τέλος, στην κατηγορία 4 έχουμε ψηφίσει 5 119 εκατομμύρια ευρώ –συν μια τροπολογία με αστερίσκο. Βασικά, αυτό που συμβαίνει στην κατηγορία 4 είναι ότι βρισκόμαστε ξανά αντιμέτωποι με το γεγονός ότι πρέπει να χρηματοδοτήσουμε το Ιράκ. Αυτή η χρηματοδότηση δεν προβλεπόταν για το έτος 2005 και αυτό που προτείνεται είναι να το χρηματοδοτήσουμε σε βάρος των παραδοσιακών προτεραιοτήτων του Κοινοβουλίου, όπως είναι η εξωτερική πολιτική που ψήφισε το Κοινοβούλιο φέτος, πέρυσι και το 2000. Ούτε αυτό είναι αποδεκτό. Επομένως, λαμβάνοντας υπόψη τις προτάσεις της Επιτροπής Ανάπτυξης και της Επιτροπής Εξωτερικών Υποθέσεων, έχουμε ζητήσει να χρηματοδοτηθεί αυτή η κατηγορία από τα νέα κονδύλια που προβλέπονται στη διοργανική συμφωνία με το επιπρόσθετο ποσό των 190 εκατομμυρίων ευρώ. Ταυτόχρονα, θέτουμε επίσης σε αμφισβήτηση –ή εντάσσουμε στο ίδιο πακέτο– την κοινή εξωτερική πολιτική και πολιτική ασφαλείας, που είναι πολύ σημαντική για αυτό το Κοινοβούλιο, αλλά η χρηματοδότηση της οποίας πρέπει να εξεταστεί στο γενικό πλαίσιο του τι είναι απαραίτητο να χρηματοδοτηθεί στην κατηγορία 4.
<SPEAKER ID="132" LANGUAGE="DA" NAME="Jensen (ALDE )," AFFILIATION="εισηγήτρια">
<P>
   . – Κύριε Πρόεδρε, κύριε υπουργέ, κυρία Επίτροπε, θέλω καταρχάς να ευχαριστήσω την Επίτροπο Schreyer, η οποία συμμετέχει σήμερα για τελευταία φορά στην ανάγνωση του προϋπολογισμού, καθώς, όπως και ο κ. Garriga, θεωρώ ότι αυτό είναι εξαιρετικά λυπηρό. Θυμάμαι, την εποχή που ξεκινήσατε πριν από λίγο περισσότερο από πέντε χρόνια, ποιες ήταν οι σχέσεις μεταξύ του Κοινοβουλίου και της Επιτροπής στον τομέα του προϋπολογισμού. Μπορούσε κανείς σχεδόν να αισθανθεί την ψυχρότητα στην ατμόσφαιρα των συνεδριάσεων των κοινοβουλευτικών επιτροπών κατά την εξέταση δημοσιονομικών θεμάτων, καθόσον οι σχέσεις δεν ήταν καλές μετά την κατάρρευση της Επιτροπής Σαντέρ. Επικρατούσε πολύ μεγάλη δυσπιστία μεταξύ της Επιτροπής και του Κοινοβουλίου, ενώ ακούστηκαν πολλά σκληρά λόγια. Φρονώ ότι, με τον τρόπο εργασίας σας, κυρία Schreyer, καθώς και με τους χειρισμούς σας, συμβάλατε σε πολύ μεγάλο βαθμό στην αποκατάσταση της εμπιστοσύνης μεταξύ του Κοινοβουλίου και της Επιτροπής, και πρέπει να σας ευχαριστήσουμε γι’ αυτό. Θεωρώ πραγματικά ότι σημειώθηκαν εκπληκτικές επιτυχίες αυτή την πενταετία.
<P>
Οφείλω να προβώ σε ορισμένες επισημάνσεις σχετικά με τους προϋπολογισμούς των υπολοίπων θεσμικών οργάνων. Αποφασίσαμε από κοινού, εγώ και ο κ. Garriga, να εφαρμόσουμε μια στρατηγική σύμφωνα με την οποία προσπαθήσαμε να βρούμε όσο το δυνατόν περισσότερους πόρους από την κατηγορία 5 των δαπανών, έτσι ώστε να μπορέσουμε να αντισταθμίσουμε πολλές από τις περικοπές που συμφωνήθηκαν από το Συμβούλιο και να καταφέρουμε κατ’ αυτόν τον τρόπο να ανταποκριθούμε στην επιθυμία για αυξήσεις του προσωπικού που προκαλούν η διεύρυνση, η μεταρρύθμιση της πολιτικής προσλήψεων και οι αλλαγές στη δημοσιονομική διαχείριση.
<P>
Εξετάζοντας τους προϋπολογισμούς του Δικαστηρίου των Ευρωπαϊκών Κοινοτήτων, του Ελεγκτικού Συνεδρίου, της Ευρωπαϊκής Οικονομικής και Κοινωνικής Επιτροπής, της Επιτροπής των Περιφερειών, του Διαμεσολαβητή και του Ευρωπαίου Επόπτη Προστασίας Δεδομένων, διαπιστώνουμε ότι ο προϋπολογισμός που παρουσιάζουμε σήμερα, και ο οποίος εγκρίθηκε από την Επιτροπή Προϋπολογισμών, έχει αυξηθεί κατά 10 εκατ. ευρώ σε σύγκριση με το προσχέδιο προϋπολογισμού του Συμβουλίου. Έχουμε, συνεπώς, επαναφέρει τα δύο τρίτα σχεδόν των περικοπών του Συμβουλίου, και αυτό επιτρέπει στην πράξη σε όλα τα θεσμικά όργανα να πραγματοποιήσουν τους επιθυμητούς διορισμούς που απαιτούνται λόγω της διεύρυνσης και των μεταρρυθμίσεων της πολιτικής προσλήψεων και της δημοσιονομικής διαχείρισης. Εκφράζω την ικανοποίησή μου διότι, κατόπιν διαλόγου μεταξύ των θεσμικών οργάνων, καταλήξαμε σε μια λύση η οποία μπορεί να ικανοποιήσει όλες τις πλευρές –ή τουλάχιστον αυτό ελπίζω– οπότε σας ευχαριστώ για την εποικοδομητική σας συμβολή σε αυτή τη διαδικασία.
<P>
Από την άλλη πλευρά, διαθέτουμε πολύ περιορισμένο περιθώριο κάτω από το ανώτατο όριο για τις διοικητικές δαπάνες. Έχουμε, τρόπον τινά, σχεδόν εξαντλήσει το περιθώριο. Πληροφορούμαι ότι νέα στατιστικά στοιχεία από την Eurostat καταδεικνύουν ότι οι μισθοί θα αυξηθούν σε ποσοστό λιγότερο από τις αρχικές μας προσδοκίες το 2005. Όταν φτάσουμε στα δημοσιονομικά στοιχεία κατά τη δεύτερη ανάγνωση, η πίεση στις διοικητικές δαπάνες θα είναι, συνεπώς, μικρότερη από ό,τι πιστεύαμε αρχικά, οπότε ίσως, παρ’ όλα αυτά, να βρούμε κάποιο περιθώριο.
<P>
Όσον αφορά το Κοινοβούλιο, έχουμε διατηρήσει τον προϋπολογισμό του στο 20% των διοικητικών δαπανών, δηλαδή στο 20% των πιστώσεων της κατηγορίας 5 των δαπανών. Το επίπεδο αυτό φαίνεται πολύ λογικό σε σχέση με τις ανάγκες. Επιθυμώ, ωστόσο, να τονίσω ότι, τα τελευταία χρόνια, είχαμε τη δυνατότητα, στο πλαίσιο του προϋπολογισμού μας –ήτοι στο πλαίσιο του 20%– να δαπανήσουμε ένα πολύ σημαντικό ποσό για τη δημιουργία κτιριακών υποδομών, αποφεύγοντας έτσι την επιβάρυνση μελλοντικών προϋπολογισμών με τα αντίστοιχα ενοίκια. Στο πλαίσιο παρομοίων επενδύσεων, η Επιτροπή Προϋπολογισμών επιθυμεί σαφώς την επίτευξη αυξημένης διαφάνειας στον προϋπολογισμό του Κοινοβουλίου. Αυτή την περίοδο κατασκευάζονται δύο νέα κτίρια τα οποία συνδέονται με τα κτίρια του Κοινοβουλίου στις Βρυξέλλες. Αυτά τα δύο νέα κτίρια θα κοστίσουν περισσότερα από 300 εκατ. ευρώ, και πρέπει να θεωρηθεί ότι οι διαπραγματεύσεις με τους αναδόχους προχωρούν επιτέλους με αρκετά γοργούς ρυθμούς ώστε να καταστεί δυνατόν, τόσο εφέτος όσο και το 2005, να αποπληρωθεί ένα τμήμα αυτού του ποσού.
<P>
Εξακολουθεί να υπάρχει η ελπίδα ότι σύντομα θα καταστεί δυνατή η έγκριση ενός καθεστώτος των βουλευτών, το οποίο θα εγγυάται την ενιαία οικονομική κατάσταση των βουλευτών του Ευρωπαϊκού Κοινοβουλίου. Γεγονός παραμένει, ωστόσο, ότι, ακόμη και αν εγκριθεί πολύ σύντομα το καθεστώς των βουλευτών, θα χρειαστεί να περάσει κάποιο χρονικό διάστημα προκειμένου να λειτουργήσει στην πράξη το νέο σύστημα. Δεν είναι βέβαιο για πόσους βουλευτές του ΕΚ θα ισχύσει αρχικά ένα τέτοιο καθεστώς, καθόσον προφανώς θα υπάρχει μια σειρά μεταβατικών διατάξεων. Συνεπώς, θεωρήσαμε ότι είναι πιο συνετό να μην αναφέρουμε συγκεκριμένο ποσό όσον αφορά το ενδεχόμενο κόστος από το καθεστώς των βουλευτών για το 2005. Αναφέρεται μόνο μια εγγραφή “προς υπόμνηση”.
<P>
Στον προϋπολογισμό του 2005, έχουν διατεθεί επιπλέον 17,5 εκατ. ευρώ για την αύξηση της αποζημίωσης που καταβάλλεται στις γραμματείες των βουλευτών του ΕΚ. Επί του παρόντος, βρίσκεται σε εξέλιξη το έργο επιτροπής διερεύνησης, η οποία εξετάζει κατά πόσον οι κανόνες μας μπορούν να διατυπωθούν με πιο σαφή και κατανοητό τρόπο, ενώ, στο πλαίσιο της Επιτροπής Προϋπολογισμών, αποφασίσαμε να εντάξουμε το ποσό της αύξησης των αποζημιώσεων των γραμματειών στο αποθεματικό, εν αναμονή της απόφασης του Προεδρείου.
<P>
Στη συμφωνία της, η Επιτροπή Προϋπολογισμών του Κοινοβουλίου τήρησε τη συμφωνία κυρίων με το Συμβούλιο. Εμείς, από τη δική μας πλευρά, δεν αγγίζουμε τον προϋπολογισμό του Συμβουλίου, και το Συμβούλιο, από τη δική του πλευρά, δεν αγγίζει τον δικό μας προϋπολογισμό. Κατά τη διάρκεια των διαπραγματεύσεων, όμως, κατατέθηκαν τροπολογίες οι οποίες, ουσιαστικά, αφαιρούν ποσά από τον προϋπολογισμό του Συμβουλίου για τη διαχείριση της κοινής εξωτερικής πολιτικής και πολιτικής ασφαλείας, ενώ, συγχρόνως, αφαιρούν ποσά και από τον προϋπολογισμό του Κοινοβουλίου, συγκεκριμένα από το αποθεματικό για την κατασκευή κτιριακών υποδομών. Η πρόταση δεν εγκρίθηκε από την Επιτροπή Προϋπολογισμών, αλλά κατατέθηκε εκ νέου στην Ολομέλεια. Όσο και αν μπορεί να κατανοώ την πρόθεση στην οποία στηρίζεται αυτή η πρόταση, ως εισηγήτρια, δεν τη συνέστησα ούτε τη στήριξα. Η πρόθεση στην οποία στηρίζεται η πρόταση είναι, ασφαλώς, η άσκηση πίεσης στο Συμβούλιο προκειμένου να ενισχύσει τη διαφάνεια στη διαχείριση της κοινής εξωτερικής πολιτικής και πολιτικής ασφαλείας. Σε μεγάλο βαθμό, οι αυξανόμενες δαπάνες σε αυτόν τον τομέα έχουν οδηγήσει σε ποσοστό αύξησης σχεδόν 5% του προϋπολογισμού του Συμβουλίου για το 2005, ενώ οι προϋπολογισμοί των υπολοίπων οργάνων έχουν αυξηθεί μόνο σε ποσοστό λίγο μεγαλύτερο του 3%. Συμφωνώ εν πολλοίς ότι πρέπει να διασφαλίσουμε τη διαφάνεια, καθώς και ότι δεν θα εντάσσονται κονδύλια σε αυτό το τμήμα του προϋπολογισμού του Συμβουλίου όταν κανονικά θα έπρεπε να εντάσσονται στο τμήμα των δαπανών για συγκεκριμένες δράσεις. Επαναλαμβάνω, συνεπώς, την έκκλησή μου προς το Συμβούλιο να ελέγχει αυστηρότερα τον προϋπολογισμό και να διασφαλίσει την ενίσχυση της διαφάνειας. Οφείλω να τονίσω ότι, κατά τη γνώμη του Κοινοβουλίου, οι δαπάνες για την κοινή εξωτερική πολιτική και πολιτική ασφαλείας δεν εντάσσονται στη συμφωνία κυρίων. Πρόκειται, εμφανώς, για έναν τομέα τον οποίο θα συζητήσουμε περισσότερο κατά τα προσεχή έτη. Από την άλλη πλευρά, και εμείς, στο Κοινοβούλιο, θα προσέχουμε, ασφαλώς, τις διοικητικές μας δαπάνες και θα προσπαθούμε διαρκώς να συνδυάσουμε την οικονομικότητα με την ενίσχυση της αποτελεσματικότητας. Θεωρώ ότι αυτό το οφείλουμε στους φορολογουμένους μας. 
<SPEAKER ID="133" LANGUAGE="ES" NAME="Salafranca Sánchez-Neyra (PPE-DE )," AFFILIATION="συντάκτης γνωμοδότησης της Επιτροπής Εξωτερικών Υποθέσεων.">
<P>
    Κύριε Πρόεδρε, θα ήθελα να ξεκινήσω συγχαίροντας τον γενικό εισηγητή του προϋπολογισμού, κ. Garriga Polledo, για την εξαίρετη εργασία που επιτέλεσε και για την ακούραστη αναζήτηση αυτής της πάντα δύσκολης συναίνεσης στο πεδίο της εξωτερικής πολιτικής. Όπως και τα προηγούμενα έτη, δεν ήταν εύκολη, όπως επεσήμανε και ο ίδιος.
<P>
Επομένως, υποστηρίζουμε πλήρως την προσέγγιση του εισηγητή να εξασφαλίσει 190 εκατομμύρια ευρώ επιπρόσθετης χρηματοδότησης –και θα ήθελα να προσθέσω ότι η Επιτροπή Εξωτερικών Υποθέσεων ζήτησε από την Επιτροπή να παρουσιάσει έκθεση σχετικά με την εφαρμογή της δημοκρατικής ρήτρας– και ταυτόχρονα να εντείνει τη δράση στον τομέα της συνεργασίας με τα Ηνωμένα Έθνη.
<P>
Θα ήθελα επίσης να εκφράσω και εγώ με τη σειρά μου τις καλύτερες ευχές μου στην Επίτροπο Schreyer στο επόμενο στάδιο της ζωής της, χωρίς να ξεχνάμε ότι οι Επίτροποι φεύγουν αλλά οι υπάλληλοι μένουν. Δεν θέλω να υπενθυμίσω το κλίμα της συζήτησης που είχαμε σήμερα το πρωί στην Ολομέλεια, αλλά θα ήθελα να σας ζητήσω να είστε πολύ προσεκτικοί, να λαμβάνετε υπόψη και να μην ξεχνάτε τις αποφάσεις και τις προτεραιότητες που θέτει αυτό το Κοινοβούλιο ως το ένα από τα δύο σκέλη της αρμόδιας επί του προϋπολογισμού αρχής. 
<SPEAKER ID="134" LANGUAGE="SV" NAME="Wijkman (PPE-DE )," AFFILIATION="συντάκτης γνωμοδότησης της Επιτροπής Ανάπτυξης">
<P>
   . – Κύριε Πρόεδρε, επιθυμώ και εγώ να ευχαριστήσω τον κ. Garriga Polledo για το εξαιρετικά επιμελημένο έργο του επί του προϋπολογισμού σε μια δύσκολη συγκυρία. Θέλω επίσης να εκφράσω την ικανοποίησή μου για το γεγονός ότι, κατά την τελευταία πενταετία, η Επιτροπή βελτίωσε σημαντικά την εκπόνηση εκθέσεων στον τομέα της ανάπτυξης, ο οποίος απασχολεί την επιτροπή την οποία εκπροσωπώ σήμερα στο Σώμα. Μένουν ακόμη να γίνουν πολλά, κυρίως όσον αφορά την ανάπτυξη της μέτρησης των αποτελεσμάτων, αλλά έχει αναμφίβολα σημειωθεί πρόοδος.
<P>
Στην επιτροπή την οποία εκπροσωπώ έχει σημειωθεί σε μεγάλο βαθμό συμφωνία όσον αφορά την ανάγκη, στο πλαίσιο των εξωτερικών δραστηριοτήτων της ΕΕ, να δίδεται η μέγιστη δυνατή έμφαση στα θέματα που σχετίζονται με τη φτώχεια και τους στόχους της χιλιετίας. Εάν θέλουμε να συμβεί κάτι τέτοιο, ωστόσο, σε μεγαλύτερο ποσοστό του προϋπολογισμού πρέπει να δίδεται προτεραιότητα στις προσπάθειες που καταβάλλονται σε χώρες με χαμηλά εισοδήματα. Επί του παρόντος, μόνο λίγο περισσότερο από το 40% των χρημάτων καταλήγει στις χώρες αυτές.
<P>
Συνεπώς, έχουμε προτείνει αλλαγές στην κατανομή και, ασφαλώς, περαιτέρω προσθήκες στις προτάσεις του Συμβουλίου, τόσο για την ενίσχυση των προσπαθειών καταπολέμησης του HIV/AIDS, της ελονοσίας και της φυματίωσης, όσο και, ειδικότερα, για τη χορήγηση περισσότερης βοήθειας στην Ασία, την περιοχή στην οποία ζει η συντριπτική πλειονότητα των φτωχών πληθυσμών. Προτείνουμε επίσης ένα νέο κονδύλιο το οποίο ανέρχεται σε 10 εκατ. ευρώ και το οποίο θα μας επιτρέψει να αναπτύξουμε μεγαλύτερη δραστηριότητα για την αποτελεσματική καταπολέμηση ασθενειών εκτός του HIV/AIDS, της ελονοσίας και της φυματίωσης οι οποίες προκαλούν ετησίως πολλά εκατομμύρια θανάτους, κυρίως μεταξύ των παιδιών.
<P>
Μετά την παρουσίαση των προτάσεων της Επιτροπής Προϋπολογισμών, κατέθεσα, τέλος, τρεις τροπολογίες κατόπιν αιτήματος της Επιτροπής Ανάπτυξης. Δεν απαιτούν επιπλέον πόρους, αλλά αφορούν τη μεταφορά μιας σειράς κονδυλίων από τον Τίτλο 19 του προϋπολογισμού –Εξωτερικές Σχέσεις– στον Τίτλο 21 – Αναπτυξιακή Συνεργασία. Δεν κατανοούμε για ποιον λόγο οι προσπάθειες για την καταπολέμηση της φτώχειας στην Ασία και τη Λατινική Αμερική εντάσσονται σε διαφορετική κατηγορία και θέση του προϋπολογισμού από ό,τι οι αντίστοιχες προσπάθειες στην Αφρική. Ο προϋπολογισμός πρέπει να αντικατοπτρίζει πολιτικούς στόχους και όχι την οργανωτική διάρθρωση της Επιτροπής. Ευελπιστώ ότι τα αιτήματά μας θα τύχουν στήριξης, όχι μόνο στην πρώτη αλλά και στη δεύτερη ανάγνωση. 
<SPEAKER ID="135" LANGUAGE="EN" NAME="Martin, David (PSE )," AFFILIATION="συντάκτης γνωμοδότησης της Επιτροπής Διεθνούς Εμπορίου.">
<SPEAKER ID="136" LANGUAGE="FR" NAME="Guy-Quint (PSE )," AFFILIATION="συντάκτης γνωμοδότησης της Επιτροπής Οικονομικής και Νομισματικής Πολιτικής.">
<P>
Για το έτος 2005, αυτό το πράγμα ήταν τελείως αδύνατο, όπως και για άλλα έτη, διότι παρά τη συμφωνία για τις ισχύουσες δημοσιονομικές προοπτικές, οι προτεραιότητες του Συμβουλίου είναι να μην παράσχει αφειδώς πόρους που να ανταποκρίνονται στις επιδιώξεις μας. Κατ’ αυτόν τον τρόπο, το να λαμβάνονται υπόψη οι προτεραιότητές μας μοιάζει περισσότερο με προσπάθεια τετραγωνισμού του κύκλου παρά παραπέμπει στην πραγματικότητα.
<P>
Αυτό οδήγησε τη Σοσιαλιστική Ομάδα του Ευρωπαϊκού Κοινοβουλίου στο να ακολουθήσει τη στρατηγική που πρότεινε ο εισηγητής μας, ο κ. Garriga Polledo, τον οποίο ευχαριστώ. Αυτή η στρατηγική συνίσταται στην κατά προτεραιότητα εξέταση των πολιτικών που αποφασίζει το Κοινοβούλιο, ζητώντας από το Συμβούλιο να εκπληρώσει τις υποχρεώσεις του για τη λειτουργία των υπηρεσιών, όπως και για την κατηγορία 5 και τις εξωτερικές πολιτικές της Ένωσης, όπου η υποσχόμενη βοήθεια στο Ιράν μπορεί να χρηματοδοτηθεί χωρίς δυσκολία χάρη στα ποσά που είναι διαθέσιμα από το μέσο ευελιξίας, τα οποία ανέρχονται σε πάνω από 450 εκατομμύρια ευρώ. Μόνο αυτή η στρατηγική μας επέτρεψε να καταρτίσουμε έναν προϋπολογισμό που αντικατοπτρίζει τους πολύ λογικούς προσανατολισμούς, τους οποίους θέσπισε η Σοσιαλιστική Ομάδα για την Ευρωπαϊκή Ένωση το 2005. Όσον αφορά την κατηγορία 1, γνωρίζουμε ότι υπάρχει μόνο διαδικασία διαβούλευσής μας, σε ό,τι δε αφορά τις κατηγορίες 2 και 5, που δεν θέτουν μείζον πρόβλημα σήμερα, συμφωνήσαμε με τον εισηγητή.
<P>
Τέλος, δεν θα ήθελα να τελειώσω χωρίς να εκφράσω τις πιο ειλικρινείς μου ευχαριστίες στην Επίτροπό μας, την κ. Schreyer, για όλο το έργο που επιτέλεσε στη διάρκεια των τελευταίων πέντε ετών. Όπως και η κ. Jensen, πρέπει να υπενθυμίσω όλα όσα συνεισέφερε στη δημοσιονομική διαδικασία, στην ανανέωσή της, στον εκσυγχρονισμό της. Κυρία Schreyer, εξ ονόματος της Ομάδας μου, θέλω να σας εκφράσω τις βαθύτατες ευχαριστίες μου για αυτά που κάνατε μαζί με εμάς, το Ευρωπαϊκό Κοινοβούλιο, αυτά τα πέντε τελευταία χρόνια και σας εύχομαι καλή συνέχεια στο έργο σας, που προσβλέπει στη μέγιστη δυνατή δημοκρατική ευημερία της Ευρωπαϊκής Ένωσης.
<SPEAKER ID="137" LANGUAGE="NL" NAME="Oomen-Ruijten (PPE-DE )," AFFILIATION="συντάκτρια γνωμοδότησης της Επιτροπής Απασχόλησης και Κοινωνικών Υποθέσεων">
<P>
   . – Κύριε Πρόεδρε, θέλω να επαναλάβω τις ευχαριστίες που εκφράστηκαν, όχι μόνο προς την Επίτροπο Schreyer, αλλά και προς τον εισηγητή μας, τον κ. Garriga. Υπήρξαν περιπτώσεις κατά τις οποίες με βοήθησε να διατηρήσω την ψυχραιμία μου. Η Επιτροπή Προϋπολογισμών προσπάθησε να απλουστεύσει ορισμένα στοιχεία, γεγονός που απέβη εις βάρος ορισμένων τροπολογιών τις οποίες καταθέσαμε εξ ονόματος της Επιτροπής Απασχόλησης και Κοινωνικών Υποθέσεων. Ουσιαστικά, η Επιτροπή Προϋπολογισμών χώρισε σε κατηγορίες όλες τις κατατεθείσες τροπολογίες, ήτοι ψήφισε συνολικά επί των τροπολογιών που αφορούν τις υπηρεσίες και, ως εκ τούτου, όλα τα ζητήματα που άπτονται της Λισαβόνας, τη στρατηγική ενημέρωσης και τα πιλοτικά σχέδια. Τούτο σημαίνει ότι αυτή η ψηφοφορία επί του συνόλου λαμβάνει ως σημείο έναρξης τις υποχρεώσεις και τις πληρωμές για το 2004. Αυτό δεν είναι ακριβές, διότι δεν έχει ληφθεί υπόψη το γεγονός ότι έχουν ενταχθεί δέκα νέα κράτη μέλη, για τα οποία πρέπει να αναπτυχθούν νέες δραστηριότητες. Για παράδειγμα, για το Μπιλμπάο έχουν τεθεί πρόσθετοι στόχοι σχετικά με τις μικρές και μεσαίες επιχειρήσεις, οι οποίοι δεν είναι εύκολο να επιτευχθούν εντός του πλαισίου του προϋπολογισμού του 2004. Συνεπώς, τα μέλη της Επιτροπής Απασχόλησης και Κοινωνικών Υποθέσεων εκφράζουμε τη δυσαρέσκειά μας για την απόρριψη ορισμένων από τις αλλαγές μας σε μια σειρά κονδυλίων. Ευελπιστούμε, ωστόσο, ότι οι τροπολογίες τις οποίες κατέθεσαν τα μέλη της Ομάδας των Σοσιαλιστών στον τομέα των κοινωνικών υποθέσεων, συμπεριλαμβανομένων και των δικών μας τροπολογιών, θα εγκριθούν παρ’ όλα αυτά. Μάλιστα, θέλω πάρα πολύ να μπορέσω αύριο, ή μεθαύριο, να συναντηθώ με τον κ. Ferber και να πιω στην υγεία της μελλοντικής μας επιτυχούς συνεργασίας.
<P>
Όσον αφορά το τεχνικό γραφείο και τις πληροφορίες που κατέθεσαν οι οργανώσεις των εργαζομένων με τη μορφή προτάσεως, ευελπιστούμε να καταλήξουμε εκ νέου σε συμφωνία. Θέλω, στο παρόν στάδιο, να ευχαριστήσω τον κ. Ferber, καθώς και τον εισηγητή, διότι μας συναντούν στο μέσο της διαδρομής. 
<SPEAKER ID="138" LANGUAGE="DE" NAME="Haug (PSE )," AFFILIATION="συντάκτρια γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων.">
<P>
    Κύριε Πρόεδρε, κυρία Επίτροπε, κυρίες και κύριοι, η Επιτροπή Περιβάλλοντος, Δημόσιας Υγείας και Ασφάλειας των Τροφίμων είναι μία επιτροπή με σημαντικές νομοθετικές αρμοδιότητες, αλλά ταυτόχρονα με πολύ μικρό προϋπολογισμό. Και μάλιστα το μοναδικό χρηματοδοτικό μέσο για το περιβάλλον, το πρόγραμμα LIFE, υπέστη περικοπές στον προϋπολογισμό 2005 συγκριτικά με εκείνον του 2004. Εδώ λοιπόν είμαστε πολύ φειδωλοί. Ούτε καν το 0,25% του ευρωπαϊκού προϋπολογισμού, δηλαδή ούτε καν ένα τέταρτο του 1% δεν διατίθεται για το περιβάλλον. Επιπλέον, έχουμε την εντύπωση ότι το προσωπικό της Γενικής Διεύθυνσης Περιβάλλοντος δεν αρκεί για να εφαρμοστούν πραγματικά οι πολιτικές που θέλουμε. Το ίδιο ισχύει άλλωστε και για τη Γενική Διεύθυνση Υγείας και Προστασίας του Καταναλωτή και, φυσικά, με τη λέξη “υγεία” όλοι σκεφτόμαστε αμέσως τον καπνό. Αυτό είναι σαφές.
<P>
Δαπανούμε περισσότερα από 950 εκατ. ευρώ για επιδότηση της καλλιέργειας καπνού, δηλαδή πάνω από 5,5 φορές περισσότερα από ό,τι για ολόκληρη την κατηγορία “περιβάλλον”. Όμως διαθέτουμε μόνο 14 εκατ. ευρώ για την ανάπτυξη εναλλακτικών λύσεων για τους καπνοπαραγωγούς. Αυτό πρέπει να αλλάξει! 
<SPEAKER ID="139" LANGUAGE="DE" NAME="Rübig (PPE-DE )," AFFILIATION="συντάκτης γνωμοδότησης της Επιτροπής Βιομηχανίας, Έρευνας και Ενέργειας.">
<P>
    Κύριε Πρόεδρε, κυρία Επίτροπε, κυρίες και κύριοι, αισθάνομαι χαρά διότι γίνεται σήμερα αυτή η συζήτηση για το μέλλον της Ευρωπαϊκής Ένωσης, επειδή το μέλλον έχει πάντα σχέση με τα χρήματα και το πού επενδύονται και θεωρώ ότι ακολουθούμε τον σωστό δρόμο επενδύοντας στην ατζέντα της Λισαβόνας. Διαθέσαμε 92 εκατ. ευρώ για προπαρασκευαστικά μέτρα και πιλοτικά προγράμματα και 49 εκατ. ευρώ για το οικονομικό περιβάλλον με επίκεντρο την οικονομική απόκλιση των παραμεθορίων περιοχών. Θεωρώ ότι οι τελευταίες εξελίξεις –η κρίση στην αυτοκινητοβιομηχανία, η αύξηση των τιμών της ενέργειας– δείχνουν την ανάγκη να προσανατολίσουμε τον ευρωπαϊκό προϋπολογισμό προς την ανάπτυξη, και εδώ θα παίξει επίσης ρόλο η κατάλληλη επικοινωνία. Τα επόμενα πέντε χρόνια θα δώσουμε μεγάλη προσοχή στην πολιτική της πληροφόρησης. Πρέπει να εξηγήσουμε καλύτερα την Ευρώπη. Κατά τον προεκλογικό αγώνα είχαμε την ευκαιρία να δούμε ότι υπάρχουν πολλά στοιχεία που ασκούν στρατηγική πίεση στην Ευρωπαϊκή Ένωση και τη δημοκρατία στην Ευρώπη. Πιστεύω ότι είναι καθήκον μας να εξηγήσουμε στους πολίτες τι συμβαίνει εδώ και πόσο σημαντική θα είναι για εμάς στο μέλλον η θέση της Ευρώπης στον κόσμο.
<P>
Αυτός είναι ένας από τους λόγους για τους οποίους θα ασχοληθούμε με τα infopoints, με την ενημερωτική εκστρατεία για το μέλλον της Ευρώπης, με τα Carrefours, το Prince, με όλα αυτά τα σημαντικά θέματα, προκειμένου να φέρουμε την Ευρώπη πιο κοντά στους πολίτες και να τους ενημερώσουμε γι’ αυτήν. Όλοι θεωρούμε επίσης πολύ σημαντικό το πρόγραμμα “Έξυπνη ενέργεια για την Ευρώπη”. Βλέποντας τις τιμές της ενέργειας, ελπίζω ότι θα προσθέσουμε και άλλα στο μέλλον. Πρέπει να αρχίσουμε τώρα στο Σώμα να προσαρμόζουμε την τεχνική μας υποδομή, είτε πρόκειται για την τεχνολογία ενημέρωσης και πληροφόρησης είτε για το Διαδίκτυο και την τηλεόραση, στο ανώτατο επίπεδο της τεχνολογικής εξέλιξης και να προσπαθήσουμε να γίνουμε το πιο σύγχρονο κοινοβούλιο στον κόσμο. 
<SPEAKER ID="140" LANGUAGE="DE" NAME="Wuermeling (PPE-DE )," AFFILIATION="συντάκτης γνωμοδότησης της Επιτροπής Εσωτερικής Αγοράς και Προστασίας των Καταναλωτών.">
<P>
    Ευχαριστώ πολύ, κυρία Schreyer, κυρίες και κύριοι. Θα ήθελα κι εγώ να συμβάλω ώστε να είμαστε το πιο σύγχρονο Κοινοβούλιο στον κόσμο, ακόμα κι αν η συμβολή αυτή από τη σκοπιά της Επιτροπής Εσωτερικής Αγοράς και Προστασίας των Καταναλωτών είναι περιορισμένη. Κατά τη συζήτηση του προϋπολογισμού θέσαμε σαφείς προτεραιότητες, ειδικά ως προς την ατζέντα της Λισαβόνας. Είναι σημαντικότερο να ενισχύσουμε και στη διαδικασία του προϋπολογισμού την ατζέντα της Λισαβόνας αντί να γίνονται διαρκώς είτε από τους αρχηγούς κρατών και κυβερνήσεων είτε μερικές φορές και από εμάς τους ίδιους, δηλώσεις οι οποίες δεν κοστίζουν τίποτα.
<P>
Κυρία Schreyer, θα ήθελα να σας ευχαριστήσω κι εγώ θερμά για τη συνεργασία. Είναι αλήθεια ότι οι υπεύθυνοι για τον προϋπολογισμό δημιουργούν πολλούς αντιπάλους και δυσαρεστημένους, αλλά κάνουν καμιά φορά και φίλους. Σε σχέση με τις παραμεθόριες περιοχές όμως έγιναν φίλοι, το ίδιο και ο εισηγητής μας για τον προϋπολογισμό κ. Garriga Polledo. Σας ευχαριστούμε θερμά γι’ αυτό. 
<SPEAKER ID="141" LANGUAGE="DE" NAME="Grosch (PPE-DE )," AFFILIATION="συντάκτης γνωμοδότησης της Επιτροπής Μεταφορών και Τουρισμού.">
<P>
Το δεύτερο σημείο που θεωρώ πολύ σημαντικό και στο οποίο δίνουμε προτεραιότητα είναι τα διευρωπαϊκά δίκτυα. Δεν πρέπει να ξεχνάμε ότι τώρα είμαστε πλέον 25 και όχι 15. Εκτιμήσαμε ρεαλιστικά τις πιστώσεις πληρωμών βάσει της σημερινής κατάστασης και της περιγραφής της Επιτροπής. Γνωρίζουμε ότι δεν έχει νόημα να προβλεφθούν περισσότεροι πόροι από όσους απαιτούν τα σημερινά προγράμματα. Θέλουμε όμως και να δώσουμε ένα μήνυμα για το ότι μελλοντικά θέλουμε να προγραμματίσουμε ένα διευρωπαϊκό δίκτυο με 25 και πλέον χώρες και αυτό περιμένουν και οι νέες χώρες που εκπροσωπούνται εδώ στο Σώμα.
<SPEAKER ID="142" LANGUAGE="DE" NAME="Berend (PPE-DE )," AFFILIATION="συντάκτης γνωμοδότησης της Επιτροπής Περιφερειακής Ανάπτυξης">
<P>
    Κύριε Πρόεδρε, κυρία Επίτροπε, κυρίες και κύριοι, μιλώ εκ μέρους της Επιτροπής Περιφερειακής Ανάπτυξης και θέλω να ευχαριστήσω εξ ονόματός της τόσο τον εισηγητή όσο και την Επίτροπο για την καλή συνεργασία των περασμένων πέντε χρόνων. Αναφορικά με τα διαρθρωτικά ταμεία και την περιφερειακή πολιτική, στον προϋπολογισμό 2005 υπάρχουν τρεις προεξάρχουσες πτυχές.
<P>
Πρώτον, το 2005 είναι το πρώτο πλήρες οικονομικό έτος για την Ευρώπη των 25. Δεύτερον, συνεπεία τούτου στο σχέδιο προϋπολογισμού αυξήθηκαν οι συνολικοί πόροι για την περιφερειακή πολιτική και αυτό είναι σωστό. Η αύξηση των πιστώσεων πληρωμών είναι μεγαλύτερη από τη μετριοπαθέστερη αύξηση των αναλήψεων υποχρεώσεων. Τρίτον, από την κατανομή των πόρων καθίσταται φανερό ότι για οκτώ από τα νέα κράτη μέλη συνεχίζεται η μετάβαση από τα προενταξιακά μέσα στην είσπραξη της στήριξης του Ταμείου Συνοχής.
<SPEAKER ID="143" LANGUAGE="" NAME="" AFFILIATION="Αντιπροέδρου">
<SPEAKER ID="144" LANGUAGE="ES" NAME="Herranz García (PPE-DE )," AFFILIATION="συντάκτης γνωμοδότησης της Επιτροπής Γεωργίας.">
<P>
    Κύριε Πρόεδρε, κυρία Επίτροπε, κυρίες και κύριοι, θα ήθελα να ξεκινήσω ευχαριστώντας τον εισηγητή, κ. Garriga Polledo, για το έργο του, καθώς επέδειξε μεγάλη ευαισθησία για το θέμα της γεωργίας στον προϋπολογισμό του επόμενου έτους, και επίσης τα μέλη της Επιτροπής Προϋπολογισμών και της Επιτροπής Γεωργίας διότι, όλοι μαζί, συνεργάστηκαν και η εργασία τους συνέβαλε στο να είναι εξαιρετικό το γεωργικό μέρος του προϋπολογισμού του επόμενου έτους.
<P>
Χαίρομαι για την αύξηση της βοήθειας προς τους νέους ευρωπαίους αγρότες και θα ήθελα να επισημάνω για άλλη μία φορά ότι η μέση ηλικία ενός ευρωπαίου αγρότη υπερβαίνει τα 50 έτη και ότι από δω και στο εξής αυτό είναι το μεγαλύτερο πρόβλημα που αντιμετωπίζει η ευρωπαϊκή γεωργία.
<P>
Επιπλέον, θα ήθελα να απορρίψω τις προτεινόμενες περικοπές των ενισχύσεων για τον καπνό, υπενθυμίζοντας σε όλους σας ότι αυτό το ζήτημα συζητήθηκε ήδη σε αυτό το Σώμα και ότι αποφασίσαμε μια μείωση κατά 50% από το 2010, ενώ από το 2006 η περικοπή πρέπει να αρχίζει σταδιακά από ένα ελάχιστο ποσοστό 40%, και η συζήτηση επομένως έκλεισε σε εκείνο το σημείο, προς μεγάλη ικανοποίηση των αντιπάλων της καλλιέργειας καπνού. Επομένως, δεν πιστεύω ότι πρέπει να ξαναγυρίσουμε σε αυτό το θέμα κατά τη διάρκεια της τωρινής συζήτησης του προϋπολογισμού.
<P>
Αφετέρου, πιστεύω επίσης ότι δεν υπάρχει θέση για την τροπολογία 285, που είναι αντίθετη με τις ενισχύσεις για την εκτροφή βοοειδών, διότι δεν υπάρχει νομική βάση για την καταπολέμηση της εκτροφής βοοειδών και επομένως κάτι τέτοιο θα δημιουργούσε διακρίσεις. Αν θέλετε να ανοίξουμε συζήτηση γι’ αυτό, θα πρέπει να είναι σχετικά με τις ταυρομαχίες: αυτές οι ενισχύσεις δεν δίδονται για την εθνική φιέστα της Ισπανίας.
<SPEAKER ID="145" LANGUAGE="ES" NAME="Fraga Estévez (PPE-DE )," AFFILIATION="συντάκτρια γνωμοδότησης της Επιτροπής Αλιείας.">
<P>
Θα ήθελα να επιμείνω σε δύο τροπολογίες, οι οποίες απορρίφθηκαν από την Επιτροπή Προϋπολογισμών, και τις οποίες θα ήθελα να σας παρουσιάσω εκ νέου. Πρόκειται για τις τροπολογίες 98 και 99. Η πρώτη αφορά τα περιφερειακά γνωμοδοτικά συμβούλια, και η δεύτερη, την αύξηση των ενισχύσεων για τη βελτίωση της επιστημονικής ενημέρωσης.
<P>
Κύριε Πρόεδρε, τα γνωμοδοτικά συμβούλια της αλιείας ήταν η μεγάλη καινοτομία της μεταρρύθμισης και το μοναδικό μέσο που έχουμε για να διασφαλίσουμε τη συμμετοχή του τομέα στη διαδικασία λήψης αποφάσεων. Ο στόχος αυτού του Κοινοβουλίου είναι όλα τα συμβούλια που προβλέπονται στην κοινοτική νομοθεσία να καταστούν λειτουργικά εντός του επόμενου έτους και προκειμένου να επιτευχθεί αυτό χρειαζόμαστε μια αύξηση περίπου 500 000 ευρώ.
<P>
Στη δεύτερη περίπτωση, σχετικά με τη βελτίωση της επιστημονικής ενημέρωσης, ούτε το Συμβούλιο ούτε η Επιτροπή έχουν προβλέψει αύξηση σε σχέση με το περασμένο έτος. Ούτε το έκτο πρόγραμμα πλαίσιο για την έρευνα προβλέπει κάτι. Πιστεύουμε ότι ένας προϋπολογισμός 1,5 εκατομμυρίου ευρώ για αυτό το θέμα δεν είναι υπερβολική απαίτηση.
<P>
Κύριε Πρόεδρε, νομίζω ότι εμείς, σε αντίθεση με άλλες επιτροπές, έχουμε προτείνει μόνο μια αύξηση 3 εκατομμυρίων ευρώ σε σύγκριση με το προσχέδιο του προϋπολογισμού· επομένως σας ζητώ να υποστηρίξετε τις τροπολογίες της Επιτροπής Αλιείας. 
<SPEAKER ID="146" LANGUAGE="DE" NAME="Trüpel (Verts/ALE )," AFFILIATION="συντάκτρια γνωμοδότησης της Επιτροπής Πολιτισμού και Παιδείας.">
<P>
    Κύριε Πρόεδρε, κυρία Schreyer, ως εισηγήτρια της Επιτροπής Πολιτισμού θα ήθελα να υπογραμμίσω αρχικά ότι πρέπει να επιδιώξουμε να αντικατοπτρίζει η δημοσιονομική πολιτική μας τα επόμενα χρόνια την ταυτότητά μας ως μία ήπειρο της τέχνης, του πολιτισμού και της πολιτισμικής πολυμορφίας και είμαστε πολύ περήφανοι γι’ αυτό. Γι’ αυτό, δεν είναι τυχαίο ότι όλοι οι συνάδελφοι στην Επιτροπή Πολιτισμού συμφώνησαν πως πρέπει να απορρίψουμε την περικοπή του Συμβουλίου για την πολιτική πολιτισμού, γιατί δεν μπορούμε να ασκήσουμε πειστική πολιτική πολιτισμού στην Ευρώπη των 25 εάν κάνουμε περικοπές στον τομέα αυτόν το έτος 2005, το πρώτο έτος του κοινού μας προϋπολογισμού. Γι’ αυτό, στην Επιτροπή Πολιτισμού ακούστηκε από όλες τις Ομάδες το αίτημα να επανέλθουμε στη δημοσιονομική προσέγγιση της Επιτροπής κυρίως στους τομείς της αδελφοποίησης πόλεων και της πολιτικής ενημέρωσης, καθώς και των προγραμμάτων για τους νέους, προκειμένου να κερδίσουμε την αποδοχή των πολιτών. Αυτοί είναι κυρίως οι τομείς που αγγίζουν τους πολίτες. Πρέπει να κάνουμε κάτι για να δείξουμε ότι είμαστε προετοιμασμένοι να υπερασπιστούμε και πολιτιστικά τη θαυμαστή μας Ευρώπη. 
<SPEAKER ID="147" LANGUAGE="DE" NAME="Lehne (PPE-DE )," AFFILIATION="συντάκτης γνωμοδότησης της Επιτροπής Νομικών Θεμάτων.">
<SPEAKER ID="148" LANGUAGE="FR" NAME="Deprez (ALDE )," AFFILIATION="συντάκτης γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων.">
<P>
    Κύριε Πρόεδρε, κυρία Επίτροπε, κύριε Υπουργέ, θα ήθελα καταρχάς, εξ ονόματος της Επιτροπής Πολιτικών Ελευθεριών, να ευχαριστήσω τους συναδέλφους μου της Επιτροπής Προϋπολογισμών, ιδίως δε, τον γενικό εισηγητή, τον φίλο μας κ. Garriga Polledo, που υποστήριξαν και ενέκριναν την πλειονότητα των τροπολογιών που υπέβαλε η Επιτροπή Ελευθεριών. Μεταξύ αυτών, θα ήθελα να επισημάνω τέσσερις.
<P>
Καταρχάς, μετά την υπόθεση Fourniret, που συγκλόνισε πρόσφατα το Βέλγιο και τη Γαλλία, προβλέψαμε μια νέα δημοσιονομική γραμμή προκειμένου να δώσουμε στην Επιτροπή τη δυνατότητα υποβολής προτάσεων με στόχο την οργάνωση της διασύνδεσης των εθνικών ποινικών μητρώων για εγκλήματα όπως είναι η παιδεραστία, οι σεξουαλικές επιθέσεις και τα βαριά παραπτώματα, που διαπράττονται από υπότροπους.
<P>
Δεύτερον, όσον αφορά το σύστημα ενημέρωσης για τις θεωρήσεις, το επονομαζόμενο VIS, συμπεριλάβαμε στο αποθεματικό πιστώσεων τις περισσότερες πιστώσεις και αυτές δεν θα αποδεσμευτούν παρά μόνο όταν η Επιτροπή υποβάλει, όπως ανακοίνωσε, μια δεύτερη πρόταση που να περιγράφει επακριβώς την αρχιτεκτονική και τη λειτουργία του συστήματος VIS αυτού καθαυτού. Πρόκειται για μια ευαίσθητη πτυχή όσον αφορά τα θέματα προστασίας των προσωπικών δεδομένων.
<P>
Τέταρτον, περιλάβαμε επίσης στο αποθεματικό την πλειονότητα των αιτούμενων πιστώσεων στη γραμμή του προϋπολογισμού για τα δικαιώματα των επιβατών. Όλοι μας γνωρίζουμε τη διαφωνία που υπάρχει σε σχέση με αυτό το θέμα ανάμεσα στο Ευρωπαϊκό Κοινοβούλιο και στην Επιτροπή, όσον αφορά το επίπεδο της προστασίας των προσωπικών δεδομένων, τα οποία οι αεροπορικές εταιρείες πρέπει να παρέχουν στις αμερικανικές τελωνειακές αρχές. Η Επιτροπή υποσχέθηκε επανειλημμένα ότι το υφιστάμενο παθητικό σύστημα διαβίβασης δεδομένων, το σύστημα PULL, θα αντικατασταθεί από ένα ενεργητικό σύστημα, το σύστημα PUSH. Μέχρι σήμερα, η Επιτροπή δεν έκανε τίποτα. Οι πιστώσεις θα αποδεσμευτούν όταν η Επιτροπή εκπληρώσει τις υποχρεώσεις της.
<P>
Οφείλω, τέλος, να μιλήσω για μια τελευταία τροπολογία, την οποία δυστυχώς δεν ενέκρινε η Επιτροπή Προϋπολογισμών, γεγονός για το οποίο λυπούμαι. Πρόκειται για την επιδίωξη της Επιτροπής να ξεκινήσει μια προπαρασκευαστική δράση σε σχέση με την επιστροφή των μεταναστών που δεν τους χορηγείται άδεια παραμονής στην επικράτεια της Ένωσης. Βεβαίως, ευχής έργο και επιτακτικό θα ήταν να οργανωθεί μια καλύτερη συνεργασία ανάμεσα στα κράτη μέλη σε σχέση με αυτό το θέμα, πρέπει όμως να το κάνουμε σύμφωνα με τους κανόνες, τη στιγμή που σε μια προπαρασκευαστική δράση δεν υπάρχουν κανόνες. Όμως, στη Δήλωση αριθ. 5, του παραρτήματος της Συνθήκης της Νίκαιας, οι αρχηγοί των κρατών και κυβερνήσεων ζήτησαν επισήμως από το Συμβούλιο να αποφανθεί επί του θέματος από 1ης Μαΐου 2004, σύμφωνα με τη διαδικασία που ορίζει το Άρθρο 251, όπερ σημαίνει, με τη διαδικασία της ειδικής πλειοψηφίας και της συναπόφασης. Το Συμβούλιο δεν έκανε τίποτε, αγνοώντας τη βούληση των αρχηγών των κυβερνήσεων και των δικαιωμάτων του Ευρωπαϊκού Κοινοβουλίου. Θα ήθελα να τιμωρηθεί το θεσμικό παράπτωμα του Συμβουλίου, υποστηρίζοντας την τροπολογία 146, που κατέθεσε η Επιτροπή Πολιτικών Ελευθεριών. 
<SPEAKER ID="149" LANGUAGE="FR" NAME="Onesta (Verts/ALE )," AFFILIATION="συντάκτης γνωμοδότησης της Επιτροπής Συνταγματικών Υποθέσεων.">
<P>
    Κύριε Πρόεδρε, κυρία Επίτροπε, κύριε Υπουργέ, πώς να συνοψίσω, μέσα σε ένα λεπτό, τη σκέψη της Επιτροπής Συνταγματικών Υποθέσεων; Είναι πολύ απλό. Καταρχάς, επιδιώξαμε να αποκαταστήσουμε αυτό που είχε παραγκωνίσει το Συμβούλιο: αναφέρομαι, κυρίως, στις γραμμές του προϋπολογισμού, που αφορούν στα κέντρα μετάδοσης πληροφοριών ή στο πρόγραμμα δράσης Jean Monnet. Ωστόσο, όταν στην Επιτροπή Συνταγματικών Υποθέσεων εξετάσαμε το πρόγραμμα Prince, τότε ήταν που γουρλώναμε τα μάτια μας για να δούμε αν καταλαβαίναμε σωστά τα ποσά που είχαμε μπροστά στα μάτια μας! Μας εξέπληξε όταν διαπιστώσαμε ότι η Επιτροπή είχε διαιρέσει δια του τρία το ποσό του έτους 2004, τη στιγμή που εισερχόμαστε σε μια κρίσιμη φάση της δημόσιας συζήτησης για το Σύνταγμα. Μα καλά, διέλαθε της Επιτροπής ότι στις 18 Ιουνίου επρόκειτο να αρχίσει μια συζήτηση για τη Συνταγματική Συνθήκη; Αντίθετα, το Συμβούλιο δεν μπόρεσε να προβάλει αυτή τη δικαιολογία, εφόσον το Συμβούλιο σαφώς και γνώριζε το καλοκαίρι ότι υπήρχε προς διαπραγμάτευση ένα σχέδιο Συντάγματος και ότι έπρεπε να συζητηθεί διεξοδικά. Ιδού γιατί η Επιτροπή Συνταγματικών Υποθέσεων επεδίωξε να μην περιοριστεί σε αυτή τη γραμμή του προϋπολογισμού, αλλά επεδίωξε να πενταπλασιάσει το ποσό που πρότεινε η Επιτροπή, για να το ανεβάσει σε επτάμισι εκατομμύρια. Η δημοκρατία δεν αποτιμάται αριθμητικά, έχει όμως κόστος, και ελπίζω να το καταλάβει επιτέλους το Συμβούλιο.
<P>
Μια τελευταία κουβέντα για να εκφράσω τα συγχαρητήριά μου, όπως και οι συνάδελφοί μου, για το έξοχο έργο που επιτέλεσε η Επίτροπός μας, η κ. Schreyer, στη διάρκεια αυτών των πέντε ετών σε συνεργασία με το Ευρωπαϊκό Κοινοβούλιο, και κάτι πιο προσωπικό, να σου ευχηθώ, αγαπητή Michaele, αύριο, να το φέρει η ψηφοφορία, η θητεία σου να παραταθεί για μερικές ακόμα εβδομάδες. 
<SPEAKER ID="150" LANGUAGE="DE" NAME="Gröner (PSE )," AFFILIATION="συντάκτρια γνωμοδότησης της Επιτροπής Δικαιωμάτων των Γυναικών και Ισότητας των Φύλων.">
<P>
   – Κύριε Πρόεδρε, θα ήθελα να ευχαριστήσω κι εγώ την Επίτροπο που υποστήριξε κατά τα τελευταία χρόνια την Επιτροπή Δικαιωμάτων των Γυναικών στην προσπάθειά της να προαγάγει τον καταλογισμό των κονδυλίων του προϋπολογισμού κατά φύλο. Στην Επιτροπή μας δεν έχουμε να διαχειριστούμε τόσο πολλές γραμμές του προϋπολογισμού και γι’ αυτό αυτή η οριζόντια πολιτική είναι εξαιρετικά σημαντική για μας. Ωστόσο, εδώ θα πρέπει ίσως να συμφωνήσω με την άποψη του Προέδρου Πρόντι ότι η επιτυχία δεν ήταν παντού πολύ μεγάλη. Συμπεριλάβαμε τον καταλογισμό των δημοσιονομικών πόρων κατά φύλο και την ενσωμάτωση της διάστασης του φύλου στα διαρθρωτικά ταμεία, όπως και στη στρατηγική της Λισαβόνας, αλλά τελικά μόνο 6% πηγαίνει σε προγράμματα επικεντρωμένα στην ισότητα των φύλων. Γι’ αυτό, ήταν σοβαρό μας μέλημα να επιτύχουμε εδώ προόδους και με τις τροπολογίες, να ορίσουμε ελάχιστα περιθώρια στα μεγάλα προγράμματα, στο MEDA, στα μεγάλα προγράμματα συνεργασίας, και με άλλες χώρες, στη βοήθεια προς το Αφγανιστάν και το Ιράκ. Δυστυχώς, η Επιτροπή Προϋπολογισμών δεν συντάχθηκε με αυτή τη γραμμή. Είπε ότι μέρος αυτών των ποσών πρέπει να χρησιμοποιηθεί για προγράμματα επικεντρωμένα στην ισότητα των φύλων, αλλά δεν έδειξε το απαιτούμενο θάρρος. Αν θέλουμε πραγματικά να γίνουν αλλαγές, πρέπει να θεσπιστούν ελάχιστα όρια. Νομίζω ότι πρέπει να συζητήσουμε περισσότερο για το σημείο αυτό και να φανούμε ανάλογα θαρραλέοι.
<P>
Επιτρέψτε μου να σας θυμίσω ένα σχέδιο του προγράμματος DAPHNE, και συγκεκριμένα το Ευρωπαϊκό Έτος για την Καταπολέμηση της Βίας κατά των Γυναικών. Έγιναν πολλές προσεγγίσεις στην Επιτροπή για την υποστήριξή του, αλλά αν θέλει κανείς να γίνει κάτι, πρέπει να το κάνει μόνος του, κι έτσι, ας ανακηρύξουμε το “Έτος κατά της Βίας”!
<SPEAKER ID="151" LANGUAGE="DE" NAME="Schreyer," AFFILIATION="Επιτροπή.">
<P>
     Κύριε Πρόεδρε, κυρίες και κύριοι, η πρώτη μου αγόρευση ως μέλους της Ευρωπαϊκής Επιτροπής εδώ στο Σώμα πριν από πέντε χρόνια αφορούσε, όπως είναι φυσικό, τον προϋπολογισμό του 2000. Επρόκειτο για έναν προϋπολογισμό για 15 μόνο κράτη μέλη, για μία Ένωση με μόνο 375 εκατομμύρια ανθρώπους. Σε εκείνον τον προϋπολογισμό υιοθετήθηκε για πρώτη φορά η προενταξιακή βοήθεια, από την οποία δόθηκε υποστήριξη σε έξι κράτη με τα οποία διεξάγονταν διαπραγματεύσεις.
<P>
Η τελευταία, προφανώς, αγόρευσή μου εδώ στο Σώμα αφορά τον πρώτο προϋπολογισμό μίας Ευρωπαϊκής Ένωσης με 25 κράτη μέλη. Με αυτό ολοκληρώνεται η ιστορική αλλαγή που επιτύχαμε σε αυτά τα πέντε χρόνια. Δεν περνάει ούτε μία ημέρα που να μην χαίρομαι διότι καταφέραμε να ξεπεράσουμε τη διαίρεση της Ευρώπης και τώρα μπορούμε εδώ στο Στρασβούργο και τις Βρυξέλλες να χαράσσουμε πολιτικές για μία Ένωση με 450 εκατομμύρια πολίτες. Τι θαυμάσια εξέλιξη!
<P>
Μία ακόμα πράξη δύναμης της Επιτροπής Προϋπολογισμών ήταν ότι δημιούργησε δέσμες, επεξεργάστηκε και κατέταξε ανάλογα με την προτεραιότητα το πλήθος τροπολογιών των συναδέλφων για τον προϋπολογισμό 2005. Συγχαίρω τον εισηγητή κ. Garriga Polledo που συνέταξε την έκθεση και επεξεργάστηκε το πλήθος των τροπολογιών με τη σιγουριά ενός πολύ έμπειρου ειδικού επί του προϋπολογισμού. Θερμά συγχαρητήρια!
<P>
Αυτό προβλεπόταν και στην Ατζέντα 2000, δηλαδή στις τρέχουσες δημοσιονομικές προοπτικές. Οι δημοσιονομικές προοπτικές προβλέπουν αντίστοιχα ότι ο προϋπολογισμός 2005 θα έχει ανώτατο όριο 119 δισ. ευρώ για υποχρεώσεις πληρωμών που ισοδυναμεί με το 1,14% του ακαθάριστου εθνικού εισοδήματος της Ένωσης των 15 και αυτό πρέπει να το θυμόμαστε πάντα όταν εξετάζουμε τις μελλοντικές δημοσιονομικές προοπτικές. Σύμφωνα με όλα τα θεσμικά όργανα –το Συμβούλιο, το Κοινοβούλιο και την Επιτροπή– ο προϋπολογισμός 2005 απαιτεί τουλάχιστον 116 δισ. ευρώ για υποχρεώσεις πληρωμών. Οι διαφορές των προτάσεων των τριών θεσμικών οργάνων ως προς τις υποχρεώσεις πληρωμών είναι πολύ μικρές. Γιατί; Διότι, φυσικά, υπάρχουν πολύ στενά περιθώρια ελιγμών, αφού πολλά καθορίστηκαν από την Ατζέντα 2000 και τις συνθήκες προσχώρησης.
<P>
Εδώ μιλάμε ειδικά για την απορρόφηση πόρων από τα διαρθρωτικά ταμεία. Όλοι οι εμπλεκόμενοι κατέβαλαν τα προηγούμενα χρόνια κοινές προσπάθειες για να βελτιωθεί η εκτέλεση και τώρα κατορθώσαμε να είναι εφέτος πολύ καλύτερη η απορρόφηση των πόρων από ό,τι στο παρελθόν. Γι’ αυτό ζητήσαμε ήδη για το τρέχον έτος 2 δισ. ευρώ επιπλέον για πληρωμές από τα διαρθρωτικά ταμεία, επειδή το ζητούν τα κράτη μέλη. Έτσι, μπορούμε να θεωρήσουμε σίγουρο ότι η εκτέλεση θα πάει πολύ καλά και τον επόμενο χρόνο.
<P>
Επανέρχομαι τώρα στα θέματα προσωπικού και τις διοικητικές δαπάνες. Το 2005 θα είναι το δεύτερο έτος της διευρυμένης Ένωσης και η Επιτροπή ζητά το δεύτερο μέρος της αύξησης προσωπικού προκειμένου να μπορεί να ανταποκριθεί στις αυξημένες απαιτήσεις της διεύρυνσης. Η κ. Jensen επεσήμανε ότι το Συμβούλιο παραχωρεί πολύ μεγαλύτερη αύξηση των διοικητικών δαπανών στον εαυτό του από ό,τι στα άλλα θεσμικά όργανα. Κυρία Jensen, θα ήθελα να εκφράσω και σε εσάς τα συγχαρητήριά μου για το έργο σας. Το να είστε η εισηγήτρια για όλα τα άλλα θεσμικά όργανα ασφαλώς έχει πολλές απαιτήσεις.
<P>
Ευχαριστώ το Κοινοβούλιο για το ότι δέχεται τις 700 θέσεις που ζητά η Επιτροπή. Ωστόσο, μπορείτε να φανταστείτε πως δεν αισθάνομαι τον ίδιο ενθουσιασμό μαθαίνοντας ότι λέτε πως 150 από αυτές πρέπει καταρχάς να μπουν στο αποθεματικό. Φυσικά, ένα από τα σημαντικότερα καθήκοντα του Κοινοβουλίου είναι να παρακολουθεί διαρκώς τι γίνεται με αυτές τις θέσεις και εάν ορίζονται οι σωστές προτεραιότητες για την αξιοποίησή τους, θα ήθελα όμως να συνηγορήσω υπέρ του καθορισμού όρων για την απελευθέρωση του αποθεματικού που να μπορούν να εκπληρωθούν πραγματικά στο μέλλον. Φυσικά, γνωρίζουμε ότι η όλη διαδικασία επιλογής θα απαιτήσει χρόνο.
<P>
Όλα αυτά τα χρόνια, τη μεγαλύτερη πίεση υφίστατο ο τομέας του προϋπολογισμού που αφορούσε την εξωτερική πολιτική. Αυτό οφείλεται εν μέρει σε γεγονότα που συνέβησαν στον πλανήτη και στο ότι η Ευρωπαϊκή Ένωση άρχισε πραγματικά να αναλαμβάνει μεγαλύτερες κοινές ευθύνες και έπρεπε να διατεθούν πόροι για να το κάνει. Αυτό ορισμένες φορές κατέστη δυνατόν μόνο με την βοήθεια του αποθεματικού ευελιξίας. Έτσι, κατά πάσα πιθανότητα και το 2005 δεν θα μπορέσουμε να διαχειριστούμε τον προϋπολογισμό για την εξωτερική πολιτική χωρίς να λάβουμε πόρους από το αποθεματικό ευελιξίας.
<P>
Η διορθωτική επιστολή που λάβατε από την Επιτροπή για τον προϋπολογισμό του 2005 ελευθερώνει πόρους στον τομέα της εξωτερικής πολιτικής και στον αντίστοιχο προϋπολογισμό και έτσι είμαστε σε θέση να προτείνουμε να χορηγείται μελλοντικά η βοήθεια προς την Κροατία από την κατηγορία 7, αφού οι ενταξιακές διαπραγματεύσεις με την εν λόγω χώρα θα αρχίσουν τον επόμενο χρόνο. Επίσης, προτείναμε να χρηματοδοτηθεί από την κατηγορία της προενταξιακής βοήθειας η οικονομική βοήθεια προς την τουρκοκυπριακή κοινότητα. Μάθαμε με χαρά ότι το Συμβούλιο αποφάσισε τώρα να αντιμετωπίσει αυτό το χρηματοδοτικό πακέτο ως πρόσθετο. Ζητώ από το Σώμα να ασχοληθεί κατεπειγόντως με την πρόταση αυτή και να υποστηρίξει την πρότασή μας για βοήθεια προς τους Τουρκοκυπρίους. Εδώ πρέπει επίσης να έχουμε ως στόχο να βοηθήσουμε τις δύο κοινότητες να καταλήξουν σε μια τελική λύση και να ξεπεράσουν τη διαίρεση της Κύπρου.
<P>
Μετά από αίτημα του Συμβουλίου, η Επιτροπή προτείνει επίσης να παραταθεί κατά δύο ακόμα έτη στο πλαίσιο του προϋπολογισμού 2005 το πρόγραμμα PEACE για τη Βόρεια Ιρλανδία. Μολονότι και αυτό είναι εύλογο, επιτρέψτε μου να παρατηρήσω ότι στα τρία τελευταία σημεία που ανέφερα το Συμβούλιο ήταν ανέκαθεν εκείνο που υπέβαλλε αιτήματα και πάντα είχε πολύ σωστούς πολιτικούς λόγους γι’ αυτό. Πρέπει, ωστόσο, να σας υπενθυμίσω ότι όσο σωστά και να είναι από πολιτική άποψη τα ψηφίσματα των συνόδων κορυφής, πρέπει να ακολουθούνται πάντα από δημοσιονομικές αποφάσεις που λαμβάνονται με κόπο στο προσγειωμένο δημοσιονομικό επίπεδο.
<P>
Συγκριτικά με το τρέχον έτος, η μεγαλύτερη αύξηση του προϋπολογισμού 2005 απαντάται στον γεωργικό προϋπολογισμό που από 44 δισ. ευρώ θα φθάσει το επόμενο έτος τα 50 δισ. ευρώ. Υπάρχουν σημαντικοί και σοβαροί λόγοι γι’ αυτό. Πρώτον, θα είναι η πρώτη φορά που ο προϋπολογισμός θα περιλαμβάνει άμεσες πληρωμές σε αγρότες των νέων κρατών μελών. Δεύτερον, η ισοτιμία είναι υψηλότερη από παλιότερα. Τρίτον, οι μεταρρυθμίσεις στη γεωργία που αποφασίστηκαν από το Συμβούλιο έφεραν αύξηση και όχι μείωση των δαπανών. Αν τα λάβουμε όλα υπόψη, τότε ο γεωργικός προϋπολογισμός το επόμενο έτος θα ανέλθει σε 0,48% του ακαθάριστου εθνικού εισοδήματος των κρατών μελών και σε σχεδόν 45% του συνολικού ευρωπαϊκού προϋπολογισμού.
<P>
Από ορισμένες συζητήσεις μεταξύ των κρατών μελών σε επίπεδο Συμβουλίου καθίσταται φανερό ότι τα κράτη μέλη συνηγορούν υπέρ μίας μελλοντικής μείωσης του προϋπολογισμού στο 1% του ακαθάριστου εθνικού εισοδήματος σε αναλήψεις υποχρεώσεων, πράγμα που σημαίνει ότι θα υπήρχε και στο μέλλον το απόλυτο επίπεδο του προϋπολογισμού 2005. Εάν ταυτόχρονα συμπεριληφθούν σε μόνιμη βάση στον τομέα αυτόν οι γεωργικές δαπάνες, τότε η δομή θα αλλάξει λίγο μόνο στο μέλλον, αλλά η Ευρωπαϊκή Ένωση δεν θα είναι σε θέση να ανταποκριθεί στα καθήκοντα και τις προκλήσεις του μέλλοντος με μία δομή του παρελθόντος. Ως εκ τούτου, απαιτείται αλλαγή.
<P>
Ελπίζω τώρα ότι το Ευρωπαϊκό Κοινοβούλιο, το Ευρωπαϊκό Συμβούλιο και η μελλοντική Επιτροπή θα λάβουν πολύ σοφές αποφάσεις όχι μόνο σε σχέση με τον προϋπολογισμό του 2005, αλλά και ειδικότερα σε σχέση με τις επόμενες δημοσιονομικές προοπτικές. Ελπίζω ότι η συνεργασία μεταξύ Κοινοβουλίου και Επιτροπής σε δημοσιονομικά ζητήματα θα συνεχίσει να είναι τόσο καλή όσο ήταν τα τελευταία πέντε χρόνια.
<SPEAKER ID="152" LANGUAGE="LV" NAME="Dombrovskis (PPE-DE )," AFFILIATION="εξ ονόματος της Ομάδας">
<P>
Η Ομάδα ΕΛΚ-ΕΔ θεωρεί αδικαιολόγητη τη στάση του Συμβουλίου, το οποίο πραγματοποιεί μειώσεις σε ποσοστό 1,5% των δαπανών άλλων οργάνων της Ευρωπαϊκής Ένωσης, ενώ δεν πραγματοποιεί τις ίδιες μειώσεις και στον δικό του προϋπολογισμό. Η Ομάδα μας στηρίζει τα περιοριστικά μέτρα όσον αφορά τις διοικητικές δαπάνες και τη μέγιστη αποτελεσματικότητα στη χρήση των δημοσιονομικών πόρων της Ευρωπαϊκής Ένωσης, καθώς και την εξάλειψη της σπατάλης και της αλληλεπικάλυψης λειτουργιών μεταξύ των θεσμικών οργάνων της ΕΕ. Θεωρούμε ότι μια τέτοια προσέγγιση πρέπει να ισχύει για το σύνολο των θεσμικών οργάνων της Ευρωπαϊκής Ένωσης, συμπεριλαμβανομένου του Συμβουλίου και του Ευρωπαϊκού Κοινοβουλίου. Γι’ αυτό η Ομάδα ΕΛΚ-ΕΔ έχει, για παράδειγμα, επανειλημμένα καταθέσει προτάσεις ψηφισμάτων ζητώντας τη μείωση των δαπανών του Ευρωπαϊκού Κοινοβουλίου σε ποσοστό κάτω του παραδοσιακού ανωτάτου ορίου του 20% επί των συνολικών διοικητικών δαπανών.
<P>
Καλώ τους συναδέλφους βουλευτές του Ευρωπαϊκού Κοινοβουλίου να στηρίξουν τη θέση της Ομάδας ΕΛΚ-ΕΔ κατά την ψηφοφορία σχετικά με τον προϋπολογισμό του 2005 για τα υπόλοιπα θεσμικά όργανα της Ευρωπαϊκής Ένωσης και να μην λησμονούν ότι φέρουμε επίσης την ευθύνη της διασφάλισης της όσο το δυνατόν πιο αποτελεσματικής χρήσης των χρημάτων των φορολογουμένων της Ευρωπαϊκής Ένωσης. 
<SPEAKER ID="153" LANGUAGE="DE" NAME="Walter (PSE )," AFFILIATION="εξ ονόματος της Ομάδας.">
<P>
Επιτρέψτε μου να εκφράσω την εκτίμησή μου και στους δύο συναδέλφους μου που είναι τώρα εισηγητές του Σώματος, τον κ. Salvador Garriga Polledo και ειδικά την κ Anne Jensen, η οποία ανέλαβε το έργο του εισηγητή μόλις πριν από ένα μήνα. Είναι αξιοσημείωτο να κάνει κάποιος τόσο καλή δουλειά χωρίς προετοιμασία και γι’ αυτό της εκφράζω τη μεγάλη μου εκτίμηση.
<P>
Ο προϋπολογισμός που έχουμε μπροστά μας δεν είναι μια αφηρημένη οντότητα γύρω από την οποία αιωρούνται μόνο αριθμοί. Αντίθετα, αντικατοπτρίζει τα είδη της πολιτικής που θέλουμε να ασκήσουμε και έχουμε αποφασίσει. Αντικατοπτρίζει την περαιτέρω ανάπτυξη της Ευρωπαϊκής Ένωσης και την εικόνα που θέλουμε να παρουσιάζει. Ταυτόχρονα πρέπει να θυμόμαστε πάντα ότι όσα δαπανούμε είναι χρήματα των φορολογουμένων και είμαστε υποχρεωμένοι να προσέχουμε πολύ πώς τα διαχειριζόμαστε. Νομίζω ότι μπορούμε να πούμε πως το Σώμα υπήρξε τα τελευταία χρόνια ένας πολύ καλός διαχειριστής των πόρων των ευρωπαίων φορολογουμένων. Κάθε χρόνο κατά τη συζήτηση για τον προϋπολογισμό δίνεται η εντύπωση ότι το Κοινοβούλιο θέλει να δαπανήσει περισσότερα ενώ το Συμβούλιο, εκπρόσωπος των κυβερνήσεων, πάντα θέλει την περικοπή των δαπανών, όμως η λιτότητα από την πλευρά του Συμβουλίου δεν είναι παρά φαινομενική. Θεωρώ ότι εδώ πρέπει να διασφαλίσουμε ότι θα είναι πραγματικά διαθέσιμοι οι πόροι που χρειαζόμαστε για να υλοποιήσουμε τις πολιτικές που θέλουμε. Θα το διασαφηνίσω αυτό με δυο-τρία παραδείγματα. Τα περασμένα χρόνια είδαμε επανειλημμένα να στενεύουν οι κατηγορίες. Μόλις ακούσαμε ότι η κατηγορία 4 γίνεται ολοένα και πιο περιοριστική. Η Επίτροπος Schreyer επεσήμανε δικαιολογημένα ότι η κατηγορία 4 δεν περιελάμβανε μόνο την εξωτερική πολιτική, αλλά και το Αφγανιστάν, το Ιράκ και τα Βαλκάνια. Όλα αυτά έπρεπε να χρηματοδοτηθούν με τους ίδιους πόρους. Το Συμβούλιο ήθελε να διαθέσει περισσότερα για την κοινή εξωτερική πολιτική και πολιτική ασφαλείας, ενώ έκανε περικοπές σε αυτά που θέλαμε εμείς – τέτοια είναι, για παράδειγμα, πόροι που θα προορίζονταν για τον εκδημοκρατισμό ή την πρόληψη των κρίσεων. Αυτό δεν πρέπει να συμβαίνει! Δεν μπορεί να χρηματοδοτείτε αυτά που υπόσχεστε για το μέλλον με χρήματα για υποσχέσεις του παρελθόντος. Αυτό απλώς προκαλεί σύγχυση στην κοινή γνώμη που δεν έχει πλέον σαφή εικόνα για τις πραγματικές θέσεις της Ευρωπαϊκής Ένωσης. Δεν πρόκειται να συμμετάσχουμε σε αυτό και θα συνεχίσουμε να λέμε δυσάρεστες αλήθειες.
<P>
Στον άλλο τομέα που επίσης μόλις αναφέρθηκε, εκείνον της εσωτερικής πολιτικής, δημιουργήσαμε αρκετούς επιπλέον οργανισμούς που αποστολή τους είναι να διεκπεραιώνουν διοικητικά καθήκοντα. Ωστόσο, εντάσσονται σε ένα χαρτοφυλάκιο με το οποίο θέλουμε να κάνουμε εσωτερικές πολιτικές, περιβαλλοντική πολιτική, πολιτική για την έρευνα, την ανάπτυξη και την παιδεία. Όλα αυτά μπαίνουν από πάνω. Μεταβιβάζονται επιπλέον καθήκοντα, το Συμβούλιο τα εγκρίνει χωρίς να τα εξετάσει και μετά έρχεται και μας λέει ότι πρέπει να είμαστε προσεκτικότεροι με τα χρήματα! Θα σφίξουμε τις ζώνες μας, ακόμα και σε αυτήν τη διαδικασία του προϋπολογισμού. Θα εξετάσουμε καλά τι χρειαζόμαστε. Σε αυτή τη δημοσιονομική διαδικασία λοιπόν θα λάβουμε θέσεις, θα ασκήσουμε με επιτυχία την επιρροή μας και θα καταστήσουμε σαφές στην κοινή γνώμη ότι θα τηρήσουμε και θα επιβάλουμε όσα εξαγγείλαμε στο παρελθόν. Δεν θα μοιράσουμε λευκές επιταγές ούτε στη διαδικασία για τον προϋπολογισμό 2005 ούτε σε σχέση με τη μελλοντική χρηματοδότηση της Ευρωπαϊκής Ένωσης. Μπορείτε να περιμένετε ότι το Σώμα θα παραμείνει σταθερό. Θα πούμε στον κόσμο τι χρειάζεται, καθώς και πού μπορούμε να κάνουμε οικονομίες.
<SPEAKER ID="154" LANGUAGE="FI" NAME="Virrankoski (ALDE )" AFFILIATION="εξ ονόματος της Ομάδας">
<P>
   ,. – Κύριε Πρόεδρε, θέλω καταρχάς να συγχαρώ τους εισηγητές μας επί του προϋπολογισμού, την κ. Jensen και τον κ. Garriga Polledo, για το θαυμάσιο έργο τους στην εκπόνηση του εφετινού σχεδίου προϋπολογισμού.
<P>
Ήταν ένα έργο σημαντικό και επίπονο, αλλά και οι δύο εισηγητές το έφεραν εις πέρας με εξαιρετικά θετικά αποτελέσματα. Θέλω επίσης να ευχαριστήσω τον νέο πρόεδρο της Επιτροπής Προϋπολογισμών, τον κ. Lewandowski, για την ικανή ηγεσία του. Θέλω, ωστόσο, να ευχαριστήσω ιδιαιτέρως την Επίτροπο κ. Schreyer για το εξαιρετικό πνεύμα συνεργασίας που έχει επιδείξει, όχι μόνον εφέτος, αλλά και στο σύνολο των πέντε ετών της τελευταίας κοινοβουλευτικής περιόδου. Υπό την ηγεσία σας, καταρτίστηκαν οι προϋπολογισμοί της ΕΕ και αναθεωρήθηκε η νομική τους βάση. Η διάρθρωση του προϋπολογισμού έχει μεταρρυθμιστεί, οι δημοσιονομικές προοπτικές και οι κανόνες εφαρμογής τους έχουν αναθεωρηθεί, ενώ και το λογιστικό σύστημα βρίσκεται επί του παρόντος στο στάδιο αναθεώρησης. Θέλω να την ευχαριστήσω θερμά για το θαυμάσιο πνεύμα συνεργασίας που την χαρακτήρισε και να της ευχηθώ κάθε επιτυχία στο μέλλον.
<P>
Ο προϋπολογισμός της ΕΕ για το 2005 αποσκοπεί στην προώθηση της οικονομικής ανάπτυξης. Οι τομείς στους οποίους δίδεται ιδιαίτερη έμφαση στην πρόταση της αρμόδιας επιτροπής είναι η ενίσχυση της οικονομικής συνοχής και η δημιουργία απασχόλησης, και θεωρούμε ότι αυτή η επιλογή είναι ορθή. Ένας στόχος είναι η διασφάλιση της γεωργίας της ΕΕ πριν από την αναμενόμενη σαρωτική μεταρρύθμιση. Ως εκ τούτου, η επιτροπή επανέφερε σχεδόν ένα δισεκατομμύριο ευρώ από τις περικοπές του Συμβουλίου. Είναι ιδιαιτέρως σημαντικό να μειωθεί σταδιακά η μεταφορά ζώντων ζώων, και για τον σκοπό αυτόν η επιτροπή δέσμευσε 10% των πόρων για περαιτέρω έρευνα. Η επιτροπή έχει προτείνει τη χορήγηση ενός πρόσθετου ποσού 40 εκατ. ευρώ για την πρόληψη ζωικών νόσων. Αυτό είναι ένα από τα κύρια σημεία εστίασης της Ομάδας μου. Τα διαρθρωτικά ταμεία είναι σημαντικό μέσο για τη δημιουργία θέσεων εργασίας, οπότε ορθώς η επιτροπή ενέκρινε το ποσό των 3,8 δισ. ευρώ ως πιστώσεις πληρωμών. Κατ’ αυτόν τον τρόπο, μπορούμε να επιταχύνουμε την εφαρμογή των προγραμμάτων, μειώνοντας συγχρόνως τα υπόλοιπα προς εκκαθάριση, τα οποία ανέρχονται σε ένα ποσό το οποίο αντιστοιχεί σε πιστώσεις σχεδόν δύο ετών, απειλώντας έτσι τη διαρθρωτική πολιτική κατά τα προσεχή έτη.
<SPEAKER ID="155" LANGUAGE="DE" NAME="Trüpel (Verts/ALE )," AFFILIATION="εξ ονόματος της Ομάδας.">
<P>
   – Κύριε Πρόεδρε, κυρία Schreyer, θα ήθελα να εκμεταλλευτώ κι εγώ την ευκαιρία για να σας ευχαριστήσω και πάλι θερμά για το έργο σας εξ ονόματος της Ομάδας των Πρασίvων/Ευρωπαϊκή Ελεύθερη Συμμαχία. Θα ήθελα να προσθέσω αναφορικά με την Πράσινη πολιτική των γυναικών ότι αισθάνομαι μεγάλη υπερηφάνεια και χαρά διότι μας εκπροσωπήσατε τα τελευταία χρόνια σε αυτόν τον εξαιρετικά σκληρό τομέα της πολιτικής με τόσο θάρρος και αποφασιστικότητα και φανήκατε τόσο ικανή και ανοιχτή στον διάλογο. Αυτό ήταν μία τεράστια επιτυχία για εμάς τους Πράσινους, αλλά και για την Ευρωπαϊκή Ένωση ως σύνολο. Είμαι περήφανη γι’ αυτό και σας εύχομαι κάθε καλό για το μέλλον.
<P>
Επίσης, βρήκατε το θάρρος να θίξετε το ερώτημα για πόσον καιρό μπορεί ακόμα η δημοσιονομική πολιτική να διατηρήσει αυτήν τη δομή. Ακριβώς όπως ο εισηγητής κ. Garriga Polledo, διασαφηνίσατε σήμερα ότι η δημοσιονομική πολιτική είναι πρωτίστως ένα πολιτικό καθήκον, ότι δεν έχουμε να κάνουμε μόνο με στήλες αριθμών αλλά πρέπει επίσης να εκφράσουμε τις προτεραιότητες του πολιτικού μας έργου και κατά συνέπεια την πολιτική εικόνα που έχουμε για μας τους ίδιους στην Ευρώπη.
<P>
Θα ήθελα αρχίζοντας να υπογραμμίσω ότι υποστηρίζουμε σε γενικές γραμμές όσα είπε ο εισηγητής μας κ. Garriga Polledo και μετά από αυτόν αρκετοί από τους προηγούμενους ομιλητές και να το δείξω αυτό με σημείο αναφοράς μερικούς τομείς της πολιτικής. Τα πράγματα βελτιώνονται στον τομέα της διαρθρωτικής πολιτικής, η οποία εκτελείται καλύτερα και αφορά την αλληλεγγύη και την πραγματική συνοχή στην Ευρώπη, καθώς και τη μείωση των διαφορών ως προς την ευημερία. Τώρα που τα πράγματα πάνε καλύτερα, είναι αυτονόητο ότι πρέπει να εγγράψουμε περισσότερους πόρους γι’ αυτά.
<P>
Ο κ. Walter επεσήμανε μόλις προ ολίγου ότι εφόσον η αύξηση του αριθμού των οργανισμών ήταν αυτό που επιδιώκαμε, το Συμβούλιο πρέπει να συναινέσει στη διάθεση νέων πόρων για τους νέους οργανισμούς, διότι δεν μπορούμε να αφήσουμε την πολιτική των αποκεντρωμένων οργανισμών να καταλήξει σε έναν πόλεμο τιμών στην ευρωπαϊκή πολιτική.
<P>
Θα ήθελα επίσης να δώσω έμφαση σε κάτι που είπε ο κ. Garriga Polledo, συγκεκριμένα ότι το Σώμα και η Επιτροπή Προϋπολογισμών έχουν την πολιτική βούληση να αντιμετωπίσουν την τρομοκρατία, τον φονταμενταλισμό που την ενισχύει και τον ολοκληρωτικό τρόπο σκέψης. Υποστηρίζουμε καταρχήν αυτήν την προσέγγιση, αλλά πιστεύουμε ότι ασφαλώς θα πρέπει να υπάρξει αγώνας για ορισμένα μέτρα που είναι πραγματικά εύλογα.
<P>
Τέλος, επιτρέψτε μου να παρατηρήσω ότι όλοι εδώ στο Σώμα μιλούν διαρκώς για τη στρατηγική της Λισαβόνας. Και εμείς πιστεύουμε ότι αυτό είναι σωστό, όμως είναι φανερό ότι μερικοί συνάδελφοι συζητούν για κάποιες διαφορετικές πτυχές της. Είμαστε βαθύτατα πεπεισμένοι ότι η πολιτική για την ανάπτυξη δεν μπορεί να διαχωριστεί από την αειφόρο ανάπτυξη. Η πράσινη σκέψη και τα μέτρα για την προστασία του περιβάλλοντος μπορούν να συμβιβαστούν. Αυτό αποτελεί μία πραγματικά σύγχρονη πολιτική για την οικονομία και την καινοτομία και όχι η επιστροφή στο πνεύμα της δεκαετίας του ’60 και η αποσύνδεση της οικονομικής από την περιβαλλοντική πολιτική. Με αυτό το πνεύμα ελπίζω ότι στις προσεχείς συζητήσεις θα μπορέσουμε να καταλήξουμε σε συμβιβασμούς με τα μέλη των άλλων Ομάδων. 
<SPEAKER ID="156" LANGUAGE="FI" NAME="Seppänen (GUE/NGL )" AFFILIATION="εξ ονόματος της Ομάδας">
<P>
   , . – Κύριε Πρόεδρε, κυρία Επίτροπε, ήθελα και εγώ να μιλήσω με θετικά λόγια για την πενταετή θητεία της κ. Schreyer, αλλά δεν μπορώ να προσθέσω τίποτε περισσότερο στα όσα έχουν ήδη λεχθεί σήμερα, οπότε θα ευχαριστήσω απλώς, εξ ονόματος της Ομάδας μου, την Επίτροπο Schreyer.
<P>
Όσον αφορά τον προϋπολογισμό του προσεχούς έτους, πρέπει να επισημανθεί ότι οι απόψεις στο εσωτερικό της Ομάδας μας ποικίλλουν σε μεγάλο βαθμό. Πολλοί εκπρόσωποι των χωρών οι οποίες κατατάσσονται στους αμιγώς συνεισφέροντες συμφωνούν με την αυστηρή τήρηση του ορίου του 1% που έχει θέσει το Συμβούλιο. Η πλειονότητα των μελών της Ομάδας μας, ωστόσο, θεωρεί ότι ο προϋπολογισμός είναι υπερβολικά αυστηρός, καθώς δεν υλοποιούνται οι προτεραιότητες στις οποίες έχει δώσει έμφαση το Κοινοβούλιο, κυρίως στον τομέα των εξωτερικών σχέσεων. Όσον αφορά τις προτεραιότητες που ορίζονται από τον εισηγητή για τον προϋπολογισμό της Επιτροπής, συμφωνούμε με την ιδέα να δοθεί έμφαση στη σπουδαιότητα της στρατηγικής της Λισαβόνας, αλλά εκφράζουμε τη λύπη μας διότι οι μεγάλες πολιτικές ομάδες ήταν απρόθυμες να αυξήσουν τη χρηματοδότηση στους τομείς που σχετίζονται με την απασχόληση και την κοινωνική πρόνοια. Οι επιχειρήσεις ορίζουν σε υπερβολικά μεγάλο βαθμό τις αποφάσεις που λαμβάνουμε.
<SPEAKER ID="157" LANGUAGE="PL" NAME="Grabowski, Dariusz Maciej (IND/DEM )," AFFILIATION="εξ ονόματος της Ομάδας">
<P>
   . – Κύριε Πρόεδρε, κυρίες και κύριοι, υπάρχουν δύο ιδιαιτέρως σημαντικοί λόγοι για τους οποίους θεωρούμε ότι ο προϋπολογισμός της ΕΕ για το 2005 δεν είναι ικανοποιητικός, οπότε θα τον καταψηφίσουμε. Ο πρώτος λόγος είναι τυπικής και πολιτικής φύσεως. Το σχέδιο προϋπολογισμού για το 2005 καταρτίσθηκε σε μια περίοδο κατά την οποία αναμενόταν η ένταξη της Πολωνίας και εννέα άλλων χωρών στην ΕΕ, αλλά, παρ’ όλα αυτά, το σχέδιο δεν συζητήθηκε και δεν καταρτίσθηκε σε συνεργασία με τις εν λόγω χώρες. Στη πολωνική πολιτική έχουμε μια αρχή βάσει της οποίας δεν πρέπει ποτέ να γίνεται κάτι “για εμάς, χωρίς εμάς”. Η άρνηση πραγματοποίησης διαβουλεύσεων καταδεικνύει έλλειψη ισοτιμίας και σεβασμού μεταξύ των εταίρων. Ο δεύτερος λόγος αφορά την ουσία. Η ΕΕ πρέπει να εστιάσει την προσοχή της σε δύο πτυχές. Πρώτον, στη διεύρυνση μετά την ένταξη των δέκα νέων χωρών, και, δεύτερον, στην επιβράδυνση της οικονομικής ανάπτυξης στο εσωτερικό της ΕΕ, κυρίως συγκριτικά με τη Νοτιανατολική Ασία και τις Ηνωμένες Πολιτείες. Τα νέα κράτη μέλη χαρακτηρίζονται από χαμηλά επίπεδα πλούτου, καθυστερημένες οικονομικές δομές, έλλειψη κεφαλαίων και εξαιρετικά υψηλά επίπεδα ανεργίας. Η ένταξη αυτών των χωρών στην Ευρωπαϊκή Ένωση πρέπει να λειτουργήσει ως καταλύτης για την αλλαγή της οικονομικής πολιτικής της ΕΕ ώστε να διασφαλιστεί η ταχύτερη δυνατή εξάλειψη αυτής της καθυστέρησης. Το σχέδιο προϋπολογισμού για το 2005 δεν αποτελεί ικανοποιητική ανταπόκριση σε αυτή την πρόκληση, καθόσον αντιστοιχεί μόλις στο 1,03% του ακαθάριστου εγχωρίου προϊόντος των κρατών μελών, ενώ το ποσοστό αύξησης των δημοσιονομικών δαπανών δεν πρόκειται να υπερβεί σημαντικά τις συνεισφορές που θα καταβάλουν τα νέα κράτη μέλη. Όπως και σε προηγούμενα έτη, αναμένεται να σημειωθεί δημοσιονομικό πλεόνασμα, δεδομένου ότι πιθανότατα δεν θα δαπανηθούν όλοι οι πόροι από τα διαρθρωτικά ταμεία. Τούτο σημαίνει ότι τα νέα κράτη μέλη, αντί να λάβουν περισσότερα χρήματα από τον προϋπολογισμό σε σύγκριση με τα ποσά που θα καταβάλουν, θα καταστούν αμιγώς συνεισφέροντες. Είχα ζητήσει να δεσμευτεί το δημοσιονομικό πλεόνασμα του προϋπολογισμού του 2004, ύψους 5 470 εκατ. ευρώ, προκειμένου να διοχετευθεί σε ένα ταμείο το οποίο θα αποσκοπεί στον εκσυγχρονισμό των νέων κρατών μελών, αλλά αυτή η πρόταση δεν έγινε δεκτή. Τα διαρθρωτικά ταμεία θα αυξηθούν, αλλά μόνο κατά ένα μικρό ποσοστό. Αυτός ο ρυθμός είναι υπερβολικά χαμηλός, ενόψει του γεγονότος ότι τα επίπεδα κατανάλωσης στα νέα κράτη μέλη είναι συχνά δέκα φορές χαμηλότερα από τα αντίστοιχα επίπεδα στα παλαιά κράτη μέλη. Λίγο περισσότερα από 1,4 δισ. ευρώ πρόκειται να δεσμευτούν για άμεσες ενισχύσεις προς τους γεωργούς των νέων κρατών μελών. Σε μια κατάσταση όπως αυτή που επικρατεί στην Πολωνία, στην πλειονότητα των παραγωγών της οποίας η ΕΕ επέβαλε σοβαρούς περιορισμούς, οι ενισχύσεις δεν μπορούν να αντισταθμίσουν τις απώλειες αυτών των παραγωγών. Εάν επιθυμεί να αντιμετωπίσει τα προβλήματά της, η ΕΕ πρέπει να κατανοήσει ότι η πιο αποτελεσματική μορφή επένδυσης είναι η επένδυση στα νέα κράτη μέλη. Εάν δεν υπάρξουν τέτοιες επενδύσεις, ολόκληρη η ΕΕ θα αντιμετωπίσει αυξανόμενα οικονομικά και κοινωνικά προβλήματα, και αυτό είναι κάτι που απευχόμαστε. Σας ευχαριστώ. 
<SPEAKER ID="158" LANGUAGE="PL" NAME="Roszkowski (UEN )" AFFILIATION="εξ ονόματος της Ομάδας">
<P>
   . – Σας ευχαριστώ, κύριε Πρόεδρε. Θέλω να εκφράσω και εγώ, όπως και προηγούμενοι ομιλητές, τις ευχαριστίες μας στην κ. Schreyer για τις πολυετείς προσπάθειές της στον τομέα του προϋπολογισμού της ΕΕ. Θέλω επίσης να δηλώσω, εξ ονόματος της Ομάδας Ένωση για την Ευρώπη των Εθνών, ότι συμφωνούμε καταρχήν με τη στρατηγική βάσει της οποίας το Κοινοβούλιο αποκαθιστά τα δημοσιονομικά κονδύλια που προτείνει η Επιτροπή και τα οποία έχει περικόψει το Συμβούλιο. Η πλειονότητα των μελών της Ομάδας μας θα υποδεχόταν ασφαλώς με ικανοποίηση μια πιο εμφανή αύξηση των ποσών αυτών, ειδικότερα ως προς τα κονδύλια που περιλαμβάνονται στην κατηγορία 2, αλλά, όπως λέει ένα πολωνικό λαϊκό τραγούδι, “όταν δεν έχεις αυτό που αγαπάς, πρέπει να αγαπάς αυτό που έχεις”. Χαιρετίζουμε την αύξηση της χρηματοδότησης για την υλοποίηση της στρατηγικής της Λισαβόνας και για την πολιτική ενημέρωσης. Συγχρόνως, ωστόσο, θέλουμε να τονίσουμε ότι η χρηματοδότηση ενημερωτικών εκστρατειών που σχετίζονται με τα δημοψηφίσματα για τη Συνταγματική Συνθήκη δεν πρέπει να αφιερωθεί αποκλειστικά σε προπαγάνδα υπέρ της Συνθήκης. Ίσο ποσό πρέπει να δαπανηθεί και για την έκφραση στα μέσα ενημέρωσης και απόψεων που είναι επικριτικές. Πρέπει να σεβόμαστε την κοινή γνώμη των χωρών μας, και η κοινή γνώμη είναι διαιρεμένη σε αυτό το θέμα. Χαιρετίζουμε την αποκατάσταση της χρηματοδότησης για προγράμματα που εντάσσονται στο κονδύλιο που καλύπτει τα προγράμματα TACIS και MEDA, τα οποία ενδιαφέρουν ιδιαιτέρως την Ομάδα μας. Εκφράζουμε, ωστόσο, την ανησυχία μας για την αόριστη θέση της Επιτροπής Προϋπολογισμών έναντι της τροπολογίας που καταθέσαμε. Η εν λόγω τροπολογία αφορά την απαγόρευση της παροχής κοινοτικής ενίσχυσης σε προγράμματα που υλοποιούνται σε τρίτες χώρες και τα οποία ενδέχεται να οδηγήσουν στην πραγματοποίηση επεμβάσεων υποχρεωτικής άμβλωσης, στείρωσης ή γυναικείας περιτομής. Είναι μια τροπολογία η οποία αποσκοπεί στην προστασία των ανθρωπίνων δικαιωμάτων. Προκειμένου να διασφαλιστεί ότι το δικαίωμα επιλογής είναι γνήσιο, και όχι ένα κατ’ επίφαση δικαίωμα, καλούμε το παρόν Σώμα να υπερψηφίσει την τροπολογία μας, την τροπολογία αριθ. 5. Αυτό δεν αλλάζει, ασφαλώς, το γεγονός ότι η Ομάδα Ένωση για την Ευρώπη των Εθνών στηρίζει καταρχήν το σχέδιο προϋπολογισμού για το 2005 στη μορφή με την οποία προτείνεται από την Επιτροπή Προϋπολογισμών, και θα υπερψηφίσει το εν λόγω σχέδιο κατά την πρώτη ανάγνωση. Συγχρόνως, ωστόσο, ευελπιστούμε ότι κατά τα προσεχή έτη ο κοινοτικός προϋπολογισμός θα αυξηθεί προκειμένου να μπορέσει η ΕΕ να επιτύχει τους φιλόδοξους στόχους που έχει θέσει. Μας απασχολεί ειδικότερα η ταχεία ανάπτυξη, ή οι αναπτυξιακές απαιτήσεις, των νέων κρατών μελών, δεδομένου ότι η ανάπτυξη των εν λόγω χωρών, και η επιτάχυνση της ανάπτυξής τους, θα ωφελήσει συνολικά την ΕΕ. 
<SPEAKER ID="159" LANGUAGE="SK" NAME="Kozlík (NI )." AFFILIATION="">
<P>
   – Κύριε Πρόεδρε, κυρίες και κύριοι, συζητούμε για το μοίρασμα της πίτας, αλλά έχουν ακουστεί πολύ λίγα όσον αφορά τον τρόπο καθορισμού του μεγέθους της πίτας. Αξίζει να υπενθυμίσουμε ότι το 90% σχεδόν των δημοσιονομικών πόρων προέρχεται από τη βάση του ακαθάριστου εθνικού εισοδήματος και από έσοδα που προέρχονται από την επιβολή Φόρου Προστιθέμενης Αξίας, καθώς και ότι οι πόροι αυτοί σχετίζονται άμεσα με τον ρυθμό της οικονομικής ανάπτυξης.
<P>
Εχθές ο Πρόεδρος της Ευρωπαϊκής Κεντρικής Τράπεζας, Jean-Claude Trichet, δήλωσε ότι το 2003 σημειώθηκε εξαιρετικά χαμηλή ανάπτυξη, σε ποσοστό μόλις 0,5% του ΑΕγχΠ. Δήλωσε επίσης ότι, την τρέχουσα περίοδο, η διεθνής οικονομία καταγράφει το υψηλότερο ποσοστό ανάπτυξης της τελευταίας τριακονταετίας και ότι η Ευρωπαϊκή Ένωση έπρεπε να έχει εκμεταλλευτεί αυτό το θετικό διεθνές περιβάλλον.
<P>
Ωστόσο, το σχέδιο προϋπολογισμού αδυνατεί τελείως να ανταποκριθεί σε αυτές τις πραγματικότητες. Το 2004 προβλέπεται άνοδος 7,9% στο ποσοστό κάλυψης των αναλήψεων υποχρεώσεων σε σύγκριση με το 2003. Αυτή η πρόβλεψη στηρίζεται στα πιο πρόσφατα στοιχεία, λαμβάνοντας υπόψη τις τάσεις του Ιουλίου και του Αυγούστου. Σε σύγκριση με αυτό το ποσοστό, και παρά το περιγραφόμενο ευνοϊκό περιβάλλον για την ανάπτυξη, στο σχέδιο προϋπολογισμού της Ευρωπαϊκής Ένωσης προβλέπεται αύξηση μόλις 5,4% σε σύγκριση με το 2003, γεγονός που σημαίνει ότι η ανά έτος αύξηση των ποσών που θα καταβληθούν αναμένεται ότι θα είναι κατά 30% χαμηλότερη σε σύγκριση με το 2004. Επιπλέον, σε αντίθεση με τον προϋπολογισμό του 2004, ο προϋπολογισμός της ΕΕ για το 2005 πρέπει τώρα να αντικατοπτρίζει τις ανάγκες που προκύπτουν από ένα πλήρες έτος ένταξης των δέκα νέων κρατών μελών. Από αυτή την άποψη, οι αρχικές παράμετροι που τέθηκαν από το Συμβούλιο και έγιναν καταρχήν δεκτές από την Επιτροπή είναι, από αναπτυξιακής πλευράς, πολύ περιοριστικές, ενώ θα δημιουργήσουν σημαντικά προβλήματα κατά την εφαρμογή των βασικών διαρθρωτικών και περιφερειακών πολιτικών, καθώς και των πολιτικών αλληλεγγύης, της ΕΕ. Σας ευχαριστώ. 
<SPEAKER ID="160" LANGUAGE="DE" NAME="Ferber (PPE-DE )." AFFILIATION="">
<P>
    Κύριε Πρόεδρε, κύριε Προεδρεύων του Συμβουλίου, κυρία Επίτροπε, κυρίες και κύριοι, επιτρέψτε μου να εκφράσω κι εγώ τις ευχαριστίες μου για τα πέντε χρόνια που είχαμε την ευκαιρία να περάσουμε συνεργαζόμενοι με την κ. Επίτροπο. Στις αρχές, στη διάρκεια των διαπραγματεύσεων και της Ατζέντας 2000, τα πράγματα δεν ήταν εύκολα. Ακόμα, δεν ήταν εύκολα ούτε τα χρόνια όπου το ζητούμενο ήταν να συμβιβάσουμε τις διάφορες επιθυμίες και να καταρτίσουμε έναν κοινό ευρωπαϊκό προϋπολογισμό. Θέλω να σας συγχαρώ θερμά για τη συνεργασία σας που χαρακτηρίστηκε από μεγάλη εμπιστοσύνη και σας εύχομαι, φυσικά, να αναλάβετε σύντομα και πάλι τα καθήκοντά σας στο Ελεύθερο Πανεπιστήμιο του Βερολίνου κατά το χειμερινό εξάμηνο, εάν δηλαδή αύριο αναλάβει μια νέα Επιτροπή, να απαλλαγείτε από τα βάρη του ευρωπαϊκού έργου και να μπορέσετε να αφιερωθείτε ξανά στις ερευνητικές σας δραστηριότητες.
<P>
Για να περάσουμε όμως στον προϋπολογισμό, τα προηγούμενα πέντε χρόνια ο διοικητικός μηχανισμός της Ευρωπαϊκής Ένωσης μεγάλωσε όσο ποτέ πριν και αυτό δεν έχει να κάνει μόνο με τη διεύρυνση, αλλά και με την επινοητικότητα του Συμβουλίου που επέκτεινε τη διοίκηση με τη δημιουργία οργανισμών. Αναρωτιέμαι μαζί με τον κ. Walter εάν όλα αυτά τα πληρώνουμε από τα πολιτικά τμήματα του προϋπολογισμού, όπου δεν έχουν καμία θέση, ή εάν το Συμβούλιο θα φανεί επιτέλους πρόθυμο να τα συμπεριλάβει στις διοικητικές δαπάνες.
<SPEAKER ID="161" LANGUAGE="ES" NAME="Dührkop Dührkop (PSE )." AFFILIATION="">
<P>
    Κύριε Πρόεδρε, θα ήθελα να δηλώσω ότι συμφωνώ με τις επικρίσεις που ακούστηκαν και, κυρίως, με την κριτική που ασκήθηκε για τη δημοσιονομική ανευθυνότητα του Συμβουλίου. Τη ίδια στιγμή που αυτό το Σώμα ενέκρινε τις τρέχουσες δημοσιονομικές προοπτικές, είχαμε απόλυτη επίγνωση ότι ορισμένες κατηγορίες ήταν ανεπαρκείς για να καλύψουν τις ανάγκες που ήταν ήδη γνωστές από το 1999.
<P>
Η κατηγορία 4, “Εξωτερικές Δράσεις” είναι ένα εξαιρετικό παράδειγμα. Δημιουργήθηκε χωρίς επαρκείς πόρους, χωρίς επαρκή κονδύλια για να υλοποιήσει τη βοήθεια προς το Κοσσυφοπέδιο, και κάθε χρόνο η Ένωση δεσμευόταν για ειδικές παρεμβάσεις σε συγκεκριμένα μέρη του κόσμου, όπως επεσήμανε επίσης ο κ. Ferber: Κοσσυφοπέδιο, πρώην Γιουγκοσλαβικές Δημοκρατίες, Αφγανιστάν και, πρόσφατα, Ιράκ.
<P>
Τίποτα δεν είχε προβλεφθεί στα ποσά τον Μάιο του 1999, και κάθε χρόνο απαιτούνταν αναπάντεχες αναθεωρήσεις. Αυτό το Κοινοβούλιο έπρεπε να δεχτεί ορισμένες από τις περικοπές στις παραδοσιακές του πολιτικές που πρότεινε το Συμβούλιο. Μετά από πέντε δημοσιονομικά έτη, αυτές οι περικοπές αποτελούν ένα πολύ σημαντικό ποσό για μια πολιτική αναπτυξιακής βοήθειας η οποία μειώνεται ουσιαστικά, ενώ επαναλαμβάνουμε διαρκώς ότι θέλουμε μια Ευρώπη ανοιχτή στον κόσμο.
<P>
Παρά το γεγονός ότι το Κοινοβούλιό μας μπόρεσε να αυξήσει τα ποσά του Βερολίνου για τις διοικητικές δαπάνες της κατηγορίας 5, βρεθήκαμε αντιμέτωποι με δημοσιονομικούς περιορισμούς που πιστεύω ότι οδήγησαν σε μείωση της αποτελεσματικότητας του έργου της Επιτροπής. Ωστόσο, το Συμβούλιο δεν διστάζει να ζητά λιτότητα στις διοικητικές δαπάνες, ενώ ταυτόχρονα παραχωρεί στον εαυτό του σημαντικές ετήσιες αυξήσεις.
<P>
Φέτος, τα προβλήματα που είχαν αρχίσει ήδη να γίνονται εμφανή στην κατηγορία 3, “Εσωτερικές Πολιτικές”, εκδηλώθηκαν οριστικά. Δεν πρόκειται να επαναλάβω αυτό που ειπώθηκε ήδη εδώ σχετικά με τις υπηρεσίες· συμφωνούμε απόλυτα και ολοκληρωτικά με αυτό, αλλά θέλουμε να έχουμε τα απαραίτητα κονδύλια για να τις χρηματοδοτήσουμε. Επιπλέον, κατά τη διάρκεια αυτής της περιόδου έχουμε χρησιμοποιήσει το λεγόμενο μέσο ευελιξίας, μέχρι που αναθεωρήσαμε το ανώτατο όριο της κατηγορίας 2. Τίποτα απ’ όλα αυτά δεν είναι αρκετό, κυρίες και κύριοι του Συμβουλίου. Φυσικά πρέπει να υπάρχει δημοσιονομική πειθαρχία και αυστηρότητα, αλλά αυτό που κάνετε εσείς τα τελευταία πέντε χρόνια δεν είναι παράδειγμα αυστηρότητας, αλλά μάλλον προχειροδουλειάς.
<P>
Επίτροπε Schreyer, θα ήθελα φυσικά να σας ευχαριστήσω και εγώ με τη σειρά μου για το καλό έργο σας και να σας ευχηθώ καλή τύχη. 
<SPEAKER ID="162" LANGUAGE="" NAME="" AFFILIATION="Αντιπροέδρου">
<SPEAKER ID="163" LANGUAGE="NL" NAME="Mulder (ALDE )." AFFILIATION="">
<P>
   – Κύριε Πρόεδρε, θέλω και εγώ να ευχαριστήσω καταρχάς την κ. Schreyer για το έργο της, ενώ θέλω να την ευχαριστήσω ιδιαιτέρως για το ανοικτό πνεύμα με το οποίο αντιμετώπιζε πάντα τις απόψεις του παρόντος Σώματος. Είχα πάντα άριστες σχέσεις μαζί της, κυρίως κατά την περίοδο που ήμουν εισηγητής για τον προϋπολογισμό του τρέχοντος έτους. Θέλω επίσης να ευχαριστήσω τον κ. Garriga. Χαίρομαι διότι υιοθέτησε για το προσεχές έτος μια σειρά προτεραιοτήτων τις οποίες είχα θεσπίσει πέρυσι. Σε αυτό το πλαίσιο, θέλω εξαρχής να προσθέσω μία ακόμη παρατήρηση σχετικά με την Επιτροπή, καθόσον, στη διορθωτική επιστολή για τον γεωργικό προϋπολογισμό του προσεχούς έτους, έχουν περιληφθεί δύο πρωτοβουλίες σχετικά με την ποιότητα των γεωργικών προϊόντων και τη μελλοντική χρηματοδότηση για τις μεταδοτικές ζωικές νόσους. Φρονώ ότι πρέπει, εν πάση περιπτώσει, να εξετάσουμε πώς ακριβώς θα υλοποιηθούν στην πράξη αυτές οι πρωτοβουλίες.
<P>
Όσον αφορά την κατηγορία 3, υπάρχει ένα στοιχείο με το οποίο συμφωνώ απολύτως: πρόκειται για τη στήριξη των επενδύσεων, την οποία προσφέρει το Ευρωπαϊκό Ταμείο Επενδύσεων στο Λουξεμβούργο, μέσω της χρηματοδότησης μικρών και μεσαίων επιχειρήσεων. Θεωρώ ότι πρέπει να προσφέρουμε όσο το δυνατόν περισσότερες ευκαιρίες στις ΜΜΕ, στην ιδιωτική επιχειρηματικότητα, κυρίως στα νέα κράτη μέλη, καθόσον ο τραπεζικός τομέας σε ορισμένα εξ αυτών εξακολουθεί να μην λειτουργεί απολύτως εύρυθμα και υγιώς. Γι’ αυτό είναι θετικό το γεγονός ότι για μία ακόμη φορά εγκρίθηκε εφέτος μια τροπολογία για τον προϋπολογισμό κατά την πρώτη ανάγνωση η οποία στοχεύει στη στήριξη παρομοίων τομέων.
<P>
Όσον αφορά την κατηγορία 4, ο εφετινός προϋπολογισμός είναι για μία ακόμη φορά πολύ περιοριστικός. Όπως και πέρυσι, νομίζω ότι, αναπόφευκτα, θα καταφύγουμε και πάλι στο μέσο ευελιξίας. 
<SPEAKER ID="164" LANGUAGE="DE" NAME="Graefe zu Baringdorf (Verts/ALE )." AFFILIATION="(Συγκρατημένα χειροκροτήματα)">
<P>
    Κύριε Πρόεδρε, η Επίτροπος Schreyer εργάστηκε πολύ καλά και ασφαλώς αξίζει την εκτίμηση του Σώματος. Νομίζω ότι θα μπορούσαμε να έχουμε συνεργαστεί για άλλα πέντε χρόνια εάν δεν είχε γίνει αναδιοργάνωση ως προς τη σύνθεση της Επιτροπής, πράγμα για το οποίο λυπάμαι πολύ.
<P>
Θεωρώ ότι αυτό πρέπει να το λάβουμε υπόψη –και θα το κάνουμε– στη δομή των προϋπολογισμών κατά τον μεσοπρόθεσμο δημοσιονομικό προγραμματισμό. Ελπίζω ότι το Σώμα θα συμφωνήσει μαζί μου εδώ. Λυπάμαι που τελειώνει η συνεργασία μας. Με την ανακατανομή των υποχρεωτικών πόρων θα έχουμε μάλλον μεγαλύτερη ευθύνη για τον γεωργικό προϋπολογισμό. Ελπίζω ότι θα μπορέσουμε να επιτύχουμε αλλαγές σύμφωνες με τις επιθυμίες του Κοινοβουλίου. Σας ευχαριστώ πολύ για τις προσπάθειές σας, κυρία Schreyer.
<SPEAKER ID="165" LANGUAGE="CS" NAME="Maštálka (GUE/NGL )." AFFILIATION="">
<P>
   – Σας ευχαριστώ, κύριε Πρόεδρε. Κυρίες και κύριοι, είμαι βέβαιος ότι δεν είμαι ο μόνος που θεωρεί ότι μία από τις πιο σημαντικές υποχρεώσεις και στόχους της διευρυμένης Ευρωπαϊκής Ένωσης των 25 κρατών μελών είναι αναντίρρητα η κοινωνική συνοχή στην ευρύτερη δυνατή κλίμακα, προκειμένου να διασφαλιστούν οι συνθήκες διαβίωσης και εργασίας.
<P>
Στη σημερινή του μορφή, ωστόσο, το σχέδιο προϋπολογισμού για το 2005 δεν συμβάλλει στη διασφάλιση μιας ισορροπίας μεταξύ της οικονομικής και της κοινωνικής ανάπτυξης. Ο στόχος του είναι μάλλον η επίτευξη μεγαλύτερου βαθμού ισορροπίας και αλληλεγγύης μεταξύ των κρατών μελών και η εξασφάλιση ίσων ευκαιριών στην αγορά εργασίας και στον κοινωνικό τομέα.
<P>
Το σχέδιο προϋπολογισμού δεν υπολείπεται απλώς του ενδεχόμενου ανωτάτου ορίου του 1,27% του ακαθάριστου εθνικού προϊόντος της ΕΕ· δεν θα φτάσει καν το 1%, όπως συνέβη σε πρόσφατα έτη. Κατά τη γνώμη μου, ωστόσο, το σημαντικότερο πρόβλημα δεν οφείλεται στον προϋπολογισμό, αλλά μάλλον στις προγραμματισμένες περικοπές στα διαρθρωτικά ταμεία που προορίζονται για προγράμματα επανακατάρτισης, τις περικοπές στον τομέα της καταπολέμησης του κοινωνικού αποκλεισμού, τις περικοπές στην παιδεία και στη στήριξη μη κυβερνητικών οργανώσεων οι οποίες δραστηριοποιούνται στον κοινωνικό τομέα. Από την άλλη πλευρά, οι δαπάνες για την κοινή εξωτερική πολιτική και πολιτική ασφαλείας θα αυξηθούν.
<SPEAKER ID="166" LANGUAGE="SV" NAME="Wohlin (IND/DEM )." AFFILIATION="">
<P>
   – Κύριε Πρόεδρε, εκπροσωπώ ένα κόμμα το οποίο εισήχθη εφέτος στο Κοινοβούλιο. Δεν θεωρούμε ότι μπορούμε να εγκρίνουμε τον προϋπολογισμό για το 2005. Θεωρούμε ότι οι δαπάνες είναι εξαιρετικά υψηλές, καθόσον οι υποχρεώσεις αντιστοιχούν στο 1,14% του Ακαθάριστου Εγχωρίου Εισοδήματος. Αυτός ο προϋπολογισμός έπρεπε να αποτελεί τη βάση μελλοντικού δημοσιονομικού σχεδιασμού, και θεωρούμε ότι μπορούσε να είναι πιο περιορισμένος. Μπορούσαν να εξοικονομηθούν πόροι από πολλούς τομείς. Τούτου λεχθέντος, ασφαλώς δεν αντιτασσόμαστε στην αναθεώρηση των προτεραιοτήτων εντός του πλαισίου που όρισαν η Επιτροπή και το Συμβούλιο. Υπάρχουν πολλές περιπτώσεις αναθεώρησης των προτεραιοτήτων οι οποίες είναι εύλογες.
<P>
Ωστόσο, θεωρούμε φυσικά ότι είναι σημαντικό να τεθούν αυστηροί περιορισμοί στις γεωργικές ενισχύσεις. Όπως ανέφερε η κ. Schreyer, αντιστοιχούν στο 55% του προϋπολογισμού, ποσοστό το οποίο είναι τελείως παράλογο. Γνωρίζω ότι αυτό δεν είναι σύμφωνο με τη Συνθήκη, αλλά η αναπτυξιακή μας πρόταση περιλαμβάνει, οπωσδήποτε, τη σημαντική μείωση των γεωργικών ενισχύσεων και την εκμετάλλευση αυτών των πόρων για νέες πρωτοβουλίες.
<SPEAKER ID="167" LANGUAGE="EN" NAME="Aylward (UEN )." AFFILIATION="">
<P>
Η Ευρωπαϊκή Ένωση πρέπει να θέσει σαφείς προτεραιότητες στις αναλήψεις υποχρεώσεων από τον προϋπολογισμό της. Πρόσφατα, κατέθεσε προτάσεις για την ενίσχυση της συνεργασίας εντός της Ένωσης στα θέματα της διεθνούς τρομοκρατίας και του οργανωμένου εγκλήματος. Αυτό σημαίνει αύξηση του προϋπολογισμού του τομέα δικαιοσύνης και εσωτερικών υποθέσεων. Η Ευρωπαϊκή Ένωση βρίσκεται σε θέση ισχύος για την προώθηση της συνεργασίας στα θέματα ασύλου και μετανάστευσης και δικαστικής και αστυνομικής συνεργασίας. Αυτή φαίνεται να είναι και η άποψη των Υπουργών Δικαιοσύνης της ΕΕ, οι οποίοι συναντώνται σήμερα προκειμένου να θεσπίσουν εξελιγμένα ευρωπαϊκά προγράμματα για τον καλύτερο συντονισμό των πολιτικών ασύλου της ΕΕ. Ο προϋπολογισμός των τομέων αυτών θα αυξηθεί του χρόνου αλλά και στις δημοσιονομικές προοπτικές για την περίοδο 2007-2013.
<P>
Οι κυβερνήσεις της ΕΕ έχουν επίσης δεσμευθεί να διαδραματίσουν βασικό ρόλο στην ανοικοδόμηση του Ιράκ· κατά τη διάσκεψη των χορηγών του 2003, η ΕΕ ανέλαβε μια πενταετή δέσμευση και θα βρίσκεται στην πρώτη γραμμή όσον αφορά την παροχή χρηματοδοτικής συνδρομής στη νέα διοίκηση του Ιράκ. Ο προϋπολογισμός του επόμενου έτους θα πρέπει να λάβει υπόψη αυτές τις υποχρεώσεις. Παρόλο που εντός της Ευρωπαϊκής Ένωσης υπήρξαν διαφορές απόψεων για το ποιος είναι ο καλύτερος τρόπος να χειριστούμε το θέμα του Ιράκ, τώρα όλοι συμφωνούμε ότι η Ευρωπαϊκή Ένωση πρέπει να παραμείνει στην πρώτη γραμμή της προσπάθειας ανοικοδόμησης. Ο ιρακινός λαός έχει υποφέρει πολύ. Πρέπει να συνεργαστούμε ώστε να διασφαλίσουμε ότι η ποιότητα της ζωής του θα βελτιωθεί αισθητά, και μάλιστα γρήγορα. 
<SPEAKER ID="168" LANGUAGE="DE" NAME="Martin, Hans-Peter (NI )." AFFILIATION="">
<P>
    Κύριε Πρόεδρε, σε γενικές γραμμές συμφωνώ απόλυτα με όσα είπε ο προηγούμενος ομιλητής κ. Wohlin, εκτός από ένα. Πιστεύω ότι εξακολουθώντας να σπαταλά δισεκατομμύρια, η ΕΕ που υποτίθεται ότι πρέπει να αποτελεί μία ασπίδα προστασίας για την Ευρώπη –για να το πω με ήπια λόγια– διαπράττει ένα εξαιρετικά σοβαρό λάθος. Όμως ο προϋπολογισμός είναι επίσης γεμάτος από έξυπνες, κρυφές χαραμάδες, πράγμα που γνωρίζουν πολύ καλά οι περισσότεροι από όσους παρακολουθούν τώρα αυτήν τη συζήτηση. Θα αναφερθώ επιλεκτικά μόνο σε δύο από αυτές. Πρώτον, τα μέτρα που σχεδιάζονται σχετικά με την εφαρμογή του καθεστώτος των πολιτικών κομμάτων, μεγάλο μέρος των οποίων πρέπει να χαρακτηριστούν ως προβληματικά από τη σκοπιά της δημοκρατικής πολιτικής. Πρόκειται για ενέργειες εν κρυπτώ και, για να χρησιμοποιήσω τα λόγια του καθηγητή von Arnim, ερευνητή του θέματος των πολιτικών κομμάτων, και ισοδυναμούν με μια κρυφή πηγή χρηματοδότησης που μπορεί ανά πάσα στιγμή να αποβεί σε βάρος των φορολογουμένων. Εάν συνεχίσουμε κατ’ αυτόν τον τρόπο, αυτό θα έχει αρνητικές συνέπειες για το ευρωπαϊκό σχέδιο. Το ίδιο ισχύει για την αύξηση του επιδόματος γραμματείας τους βουλευτές του Σώματος, που αυτή τη στιγμή πολύ έξυπνα έχει μπει μόνο στο αποθεματικό, αλλά παρ’ όλ’ αυτά εξακολουθεί να αποτελεί στόχο. Φυσικά, πρέπει να μπορούμε να επιτελέσουμε το έργο μας εδώ, αλλά όχι με τέτοιον τρόπο που θα επιτρέπει στους ευνοούμενους να αποκτούν εύκολο χρήμα και στους συνεργάτες των κομμάτων να παίρνουν αποδεδειγμένα όλο και περισσότερα χρήματα χωρίς να προσφέρουν τίποτα στο Κοινοβούλιο. 
<SPEAKER ID="169" LANGUAGE="PL" NAME="Lewandowski (PPE-DE )." AFFILIATION="">
<P>
   – Κύριε Πρόεδρε, κυρία Schreyer, η πρόκληση που αντιμετώπισε καταρχάς η Επιτροπή Προϋπολογισμών, και σήμερα το παρόν Σώμα συνολικά, όσον αφορά τη διαμόρφωση άποψης σχετικά με το σχέδιο προϋπολογισμού για το 2005 παρουσιάζει εξαιρετικές δυσκολίες. Από τη μια πλευρά, διαθέτουμε εξαιρετικά περιορισμένα περιθώρια ελιγμών. Αυτό είναι φυσικό στο τελικό στάδιο εφαρμογής των δημοσιονομικών προοπτικών, όταν εμφανίζονται νέες υποχρεώσεις για τις οποίες δεν είχε υπάρξει πρόβλεψη νωρίτερα, και οι οποίες εξαντλούν τους πόρους. Δεν αναφέρομαι στη διεύρυνση ή τη συνοχή, αλλά κυρίως στη βοήθεια προς το Ιράκ, στις νέες υποχρεώσεις στον τομέα της πολιτικής ασφάλειας και άμυνας και στον διαρκώς αυξανόμενο αριθμό υπηρεσιών. Από την άλλη πλευρά, το νέο Κοινοβούλιο χρειάζεται επειγόντως να επανεξετάσει τις προτεραιότητές του και να τηρήσει τις προεκλογικές του υποσχέσεις. Πρέπει επίσης να εμμείνει στη θέση που υιοθέτησε στο παρελθόν το παρόν Σώμα, συγκεκριμένα ως προς την άσκηση δημοκρατικού ελέγχου στη ροή των πόρων στο εσωτερικό της Ευρωπαϊκής Ένωσης. Στην προκειμένη περίπτωση, η παραδοσιακή στρατηγική του Κοινοβουλίου, σύμφωνα με την οποία οι προτάσεις της Επιτροπής αποκαθίστανται μετά τις παραδοσιακές και μηχανιστικές περικοπές του Συμβουλίου, έχει αποδειχθεί ανεπαρκής ενόψει αυτής της πρόκλησης. Οι ψηφοφορίες που διεξήχθησαν στην Επιτροπή Προϋπολογισμών ανέδειξαν μια επιθετική στρατηγική την οποία υιοθέτησε ο κ. Garriga, και σύμφωνα με την οποία το Κοινοβούλιο εκφράζεται με σαφήνεια και δημιουργεί περιθώρια ελιγμών πριν από τον δεύτερο γύρο, ή τη δεύτερη ανάγνωση, προκειμένου να υπερασπιστεί τις παραδοσιακές του προτεραιότητες. Στις εν λόγω προτεραιότητες περιλαμβάνονται θέματα που επανειλημμένα αναφέρθηκαν στη σημερινή συζήτηση, όπως η στρατηγική της Λισαβόνας, η πολιτική ενημέρωσης, οι αναπτυξιακές ενισχύσεις για τις αγροτικές περιοχές, γεγονός που δεν συνεπάγεται απαραιτήτως τη δημιουργία θέσεων εργασίας στον γεωργικό τομέα, και η καταπολέμηση της τρομοκρατίας. Αυτή τη φορά οι προτεραιότητες δεν άφησαν πολλά περιθώρια για νέες πρωτοβουλίες από τα νέα κράτη μέλη, και αυτό πρέπει να αλλάξει στο μέλλον. Πρέπει να τονιστεί ότι η εν λόγω στρατηγική έτυχε της σθεναρής υποστήριξης διαφόρων πλευρών εντός της Επιτροπής Προϋπολογισμών. Η λυδία λίθος για το κατά πόσον μπορεί να διατηρηθεί αυτού του είδους η διακομματική αλληλεγγύη κατά τη διάρκεια των επομένων γύρων της μάχης του προϋπολογισμού του 2005 θα είναι, ωστόσο, η ψηφοφορία της Πέμπτης. Ως βουλευτής του ΕΚ από το Γκντανσκ, το λίκνο του κινήματος της Αλληλεγγύης, αναμένω με ελπίδα αυτή την ψηφοφορία, και οι λόγοι είναι προφανείς. Η ισχυρή στάση που τήρησε αυτή τη φορά το Κοινοβούλιο θα έχει σημαντικό αντίκτυπο στους μελλοντικούς ετήσιους προϋπολογισμούς, αλλά πρωτίστως στις δημοσιονομικές προοπτικές της περιόδου 2007-2013. Όσο για τις ευχαριστίες που απευθύνθηκαν για μία ακόμη φορά σήμερα στην κ. Schreyer, θα έχουμε προσεχώς μια επιπλέον ευκαιρία να την ευχαριστήσουμε στην τελευταία μας κοινή συνεδρίαση της Επιτροπής Προϋπολογισμών, η οποία θα ξεκινήσει σε λίγο. Ευχαριστώ πολύ. 
<SPEAKER ID="170" LANGUAGE="IT" NAME="Pittella (PSE )." AFFILIATION="">
<P>
Η Επιτροπή Barroso εμφανίζεται ως ασθενής σύμμαχος σε αυτή τη μάχη και σε αυτό ακριβώς το σημείο το Κοινοβούλιο μπορεί να γίνει ο σημαντικότερος υπερασπιστής της αξιοπιστίας των θεσμών και να κερδίσει πάλι την εμπιστοσύνη των πολιτών. Κατά βάθος, υποστηρίξαμε τη στρατηγική των εισηγητών μας Garriga και Jensen για να αποκαταστήσουμε τη συνοχή των δηλώσεών μας και για να τιμήσουμε τις σημαντικότερες υποχρεώσεις που αναλάβαμε προς τους πολίτες. Πρώτη μεταξύ όλων η υποχρέωση να υλοποιήσουμε τη στρατηγική για την ανάπτυξη και την ανταγωνιστικότητα. Στην Επιτροπή Προϋπολογισμών επιτελέσαμε ένα σημαντικό έργο που χρειάζεται περαιτέρω υποστήριξη.
<P>
Γνωρίζω καλά ότι θα ξεκινήσει μια δύσκολη φάση των διαπραγματεύσεων και ότι πολλοί θα καταγγείλουν, για παράδειγμα, την περικοπή των κονδυλίων για τις Υπηρεσίες. Ποιος όμως αλήθεια αποφάσισε ουσιαστικά την περικοπή των πόρων για τις Υπηρεσίες; Εμείς, το Κοινοβούλιο, ή το Συμβούλιο, που μας εξαναγκάζει με στενόμυαλη φειδώ να προβαίνουμε σε αυτές τις επιλογές; Το ίδιο ισχύει για την πολιτική συνοχής και την εξωτερική πολιτική: σύμφωνα με το Συμβούλιο η ανασυγκρότηση του Ιράκ πρέπει να επιβαρύνει τα παραδοσιακά προγράμματα της Ένωσης. Κυρίες και κύριοι συνάδελφοι, πρέπει να είμαστε ενωμένοι. Συμμερίζομαι την έκκληση του κ. Lewandowski: την Πέμπτη το Κοινοβούλιο μπορεί να υπερψηφίσει με ευρεία πλειοψηφία σε πρώτη ανάγνωση, προκειμένου να εξασφαλίσει ένα θετικό αποτέλεσμα για την αξιοπιστία του οργάνου μας. 
<SPEAKER ID="171" LANGUAGE="EN" NAME="Joan i Marí (Verts/ALE )." AFFILIATION="">
<P>
    Κύριε Πρόεδρε, θα ήθελα να σας επιστήσω την προσοχή στο γεγονός ότι το Ευρωπαϊκό Γραφείο για τις Λιγότερο Διαδεδομένες Γλώσσες δεν έχει αρκετά κονδύλια. Πληροφορηθήκαμε επίσης ότι δεν μπορεί να υπάρξει χρηματοδότηση για την κοινοβουλευτική χρήση γλωσσών που δεν έχουν κρατική υπόσταση. Γιατί δεν έχει υλοποιηθεί ακόμη η έκθεση Ebner, η οποία είχε ως στόχο τη βελτίωση του πραγματικού γλωσσικού πλουραλισμού στην Ευρώπη και την ανάπτυξη των λιγότερο χρησιμοποιούμενων και μειονοτικών γλωσσών της ΕΕ;
<SPEAKER ID="172" LANGUAGE="DE" NAME="Markov (GUE/NGL )." AFFILIATION="">
<P>
    Κύριε Πρόεδρε, κυρία Επίτροπε, αναφέρθηκε ήδη ότι η Ευρωπαϊκή Ένωση έθεσε ως στόχο να γίνει μέχρι το 2010 η πιο ανταγωνιστική οικονομικά περιοχή του κόσμου. Αυτό, ωστόσο, προϋποθέτει την εξάλειψη των μεγάλων διαφορών μεταξύ των κρατών μελών και μεταξύ των περιφερειών στα κράτη μέλη. Εάν ληφθεί σοβαρά υπόψη η στρατηγική του Γκέτεμποργκ, αυτό δεν αφορά μόνο οικονομικά ζητήματα αλλά και την επίτευξη μίας ισορροπημένης σχέσης μεταξύ οικονομικής, κοινωνικής και περιβαλλοντικής ανάπτυξης με παράλληλη τήρηση της αρχής της ισότητας. Άλλωστε, η Ευρωπαϊκή Ένωση δεν είναι απλώς ένα σχέδιο δημιουργίας μίας εσωτερικής αγοράς αλλά και ένα σχέδιο βασισμένο στην αλληλεγγύη! Ως εκ τούτου, θεωρώ εντελώς ακατανόητο το ότι παρά την αύξηση του αριθμού των καθηκόντων της διευρυμένης Ευρωπαϊκής Ένωσης, που αναφέρθηκε σε πολλές σοφές ομιλίες κάθε είδους κυβερνητικών εκπροσώπων, τώρα οι πόροι θα περιοριστούν στο 1% του ακαθάριστου εγχώριου προϊόντος, ενώ ο προϋπολογισμός είναι ακόμα μικρότερος. Αυτό σημαίνει ότι δεν υπάρχει καμία περίπτωση να υλοποιήσουμε ποτέ αυτήν την ιδέα. Ως εκ τούτου, θα ήθελα να πω και στο Συμβούλιο ότι αυτή η συμπεριφορά είναι καιροσκοπική. Κάνετε σοβαρές εξαγγελίες, αλλά όταν φθάνει η ώρα της εφαρμογής αυτών των πολιτικών, κάνετε πίσω. Αυτό είναι εντελώς απαράδεκτο!
<P>
Πέραν τούτου, εάν συμφωνήσουμε τώρα με αυτές τις προτάσεις, θα έχουμε ήδη προδικάσει το αποτέλεσμα της συζήτησης για τον προϋπολογισμό των ετών 2007-20133. Αν επιλέξουμε αυτόν τον δρόμο, τότε δεν νομίζω ότι θα έχουμε ποτέ την ευκαιρία να πούμε “φθάνει, ως εδώ”, ότι δεν θέλουμε πλέον να ακολουθήσουμε μια τέτοια πολιτική. Γι’ αυτό πρέπει τώρα να πούμε κατηγορηματικά “όχι” στην πρόταση του Συμβουλίου προκειμένου να δώσουμε στον εαυτό μας τη δυνατότητα να επιτύχουμε μία σωστή σχέση μεταξύ των κρατών μελών ως προς την ανάπτυξη σε διάφορους τομείς της πολιτικής. Πρέπει πρώτα να εξετάζουμε τι θέλουμε να επιτύχουμε και ποιες πολιτικές θέλουμε να εφαρμόσουμε κι ύστερα να διαθέτουμε τα ανάλογα χρήματα, όχι το αντίθετο. 
<SPEAKER ID="173" LANGUAGE="" NAME="Titford (IND/DEM )." AFFILIATION="(ΕΝ)">
<P>
    Κύριε Πρόεδρε, έχοντας διαβάσει τις εκθέσεις για τον προτεινόμενο προϋπολογισμό για το 2005, αναγκαστικά εύχομαι να μπορούσαν να τις διαβάσουν και εκείνοι οι άχρηστοι στην πατρίδα, στους οποίους τόσο συχνά βασίζεται η βρετανική κυβέρνηση, και οι οποίοι μας λένε συνεχώς ότι Ευρωπαϊκή Ένωση δεν σημαίνει δημιουργία ενός γιγάντιου κράτους. Θα ήθελα να μετρήσουν πόσες φορές αναφέρεται στο κείμενο η λέξη “ολοκλήρωση”.
<P>
Συνολικά, σε αυτόν τον προϋπολογισμό πλύσης εγκεφάλου διατέθηκε ένα οικονομικό πακέτο 77 εκατομμυρίων ευρώ για μια τριετία. Ο προϋπολογισμός αυτός αποτελεί χονδροειδή κατάχρηση δημόσιου χρήματος. Ένα μεγάλο τμήμα του θα χρησιμοποιηθεί για να γίνει πλύση εγκεφάλου στην κοινή γνώμη, ώστε να πιστέψει ότι η Ευρωπαϊκή Ένωση είναι υπέροχη και ότι η “ολοκλήρωση” είναι πράγματι μια ωραία λέξη. Δεν υπάρχει τίποτα το ωραίο στην παραπλάνηση του κόσμου. Στη χώρα μου αυτό το λέμε εμπαιγμό. Θα πρέπει να απορρίψουμε αυτόν τον προϋπολογισμό. 
<SPEAKER ID="174" LANGUAGE="FR" NAME="Gollnisch (NI )." AFFILIATION="">
<P>
    Κύριε Πρόεδρε, σε σχέση με τον προϋπολογισμό, ανησυχούμε για τις θέσεις της νέας Επιτρόπου, αρμόδιας για τον Προϋπολογισμό, της κ. Grybauskaite, που φαίνεται ότι ανακοινώνει τον θάνατο της κοινής γεωργικής πολιτικής· αυτό είναι μια προειδοποίηση για τους γάλλους γεωργούς. Όμως, η Επιτροπή Προϋπολογισμών του Ευρωπαϊκού Κοινοβουλίου έχει το δικό της μερίδιο ευθύνης, δεδομένου ότι καταφεύγει σε πελατειακές πρακτικές, που συνεπάγονται δραματική αύξηση του κοινοτικού προϋπολογισμού κατά 11,72 % στις πιστώσεις πληρωμών σε σχέση με το 2004. Αυτό αποτελεί ιδιαίτερα δυσάρεστη έκπληξη τη στιγμή που η Γαλλία σφίγγει το ζωνάρι και αυξάνει τους φόρους, για να τηρήσει το 3% του ελλείμματος, που επιβάλλει το Σύμφωνο Σταθερότητας και Ανάπτυξης. Η ανευθυνότητα του Ευρωπαϊκού Κοινοβουλίου θα οδηγήσει σε αύξηση της γαλλικής εισφοράς στον κοινοτικό προϋπολογισμό άνω του ενός δισεκατομμυρίου ευρώ. Συνολικά 17 δισ. ευρώ που αντιστοιχούν σε 110 δισ. γαλλικά φράγκα. Οι γάλλοι φορολογούμενοι, που ήδη υπόκεινται σε μία από τις υψηλότερες υποχρεωτικές φορολογίες στην Ευρώπη, δεν θα το εκτιμήσουν, όπως επίσης δεν θα εκτιμήσουν το γεγονός ότι η Γαλλία χρηματοδοτεί με ποσό ύψους 47 εκατομμυρίων ευρώ την προενταξιακή πορεία της Τουρκίας στην Ευρωπαϊκή Ένωση. Η Ευρώπη κινδυνεύει να γίνει χρηματοοικονομικό βάραθρο και εμείς δεν θέλουμε να κατακρημνιστούμε σε αυτό. 
<SPEAKER ID="175" LANGUAGE="NL" NAME="Maat (PPE-DE )." AFFILIATION="">
<P>
   – Κύριε Πρόεδρε, θέλω να απαντήσω στον ισχυρισμό του κ. Gollnisch ότι η Γαλλία είναι ο μεγαλύτερος συνεισφέρων στην Ευρωπαϊκή Ένωση· στην πραγματικότητα, ο μεγαλύτερος συνεισφέρων είναι η χώρα μου. Σε ό,τι αφορά τη γεωργική συνιστώσα, θέλω να επισημάνω ότι το 40% διοχετεύεται στη Γαλλία, ενώ στη χώρα μου το 60% των γεωργών και των οπωροπωλών είναι υποχρεωμένοι να λειτουργήσουν χωρίς ευρωπαϊκές ενισχύσεις. Αγωνίζομαι και εγώ για τη γαλλική γεωργία, αλλά πρέπει να ελέγχει καλύτερα τα στοιχεία του.
<P>
Αντιτάσσομαι πλήρως στις ενέργειες του Συμβουλίου όσον αφορά τις γεωργικές δαπάνες. Η σαρωτική μεταρρύθμιση του 2004 –ακούστε λοιπόν, κύριε Gollnisch– ασκεί τεράστια πίεση στα εισοδήματα, και κυρίως σε αυτά των ευρωπαίων γεωργών. Σε ορισμένες περιπτώσεις, τα εισοδήματα μειώνονται κατά το ήμισυ. Γι’ αυτό αντιτάσσομαι επίσης πλήρως στις υπερβολικές περικοπές του γεωργικού προϋπολογισμού, ιδίως ως προς τις ενισχύσεις κατά την εξαγωγή. Με ικανοποιεί το γεγονός ότι η Επιτροπή προτίθεται να διορθώσει εν μέρει αυτή την κατάσταση, καθώς και η επιμέλεια του εισηγητή, διότι έχει επιδείξει, τουλάχιστον στον τομέα της γεωργίας, τον καλό του χαρακτήρα και τη διάθεσή του να αποκαταστήσει την αρχική πρωτοβουλία της Επιτροπής και να διορθώσει αυτή την παρέκβαση εκ μέρους του Συμβουλίου Υπουργών.
<SPEAKER ID="176" LANGUAGE="EN" NAME="Gill (PSE )." AFFILIATION="">
<P>
    Κύριε Πρόεδρε, θα ήθελα κι εγώ να συγχαρώ και τους δύο εισηγητές, και ιδιαίτερα την κ. Jensen, η οποία ανέλαβε την ευθύνη για την έκθεσή της στα μέσα του έτους.
<P>
Μιλώντας εξ ονόματος της Ομάδας των Σοσιαλιστών, υποστηρίζουμε την προσέγγιση της κ. Jensen και πιστεύουμε ότι οι τροπολογίες αποτελούν ικανοποιητικό συμβιβασμό μεταξύ των προτάσεων της Επιτροπής και των περικοπών του Συμβουλίου στο σχέδιο του προϋπολογισμού. Ειδικότερα, προσυπογράφω πλήρως την αποκατάσταση του προσχεδίου προϋπολογισμού για τον προϋπολογισμό του Ευρωπαίου Διαμεσολαβητή, και για τη χρηματοδότηση μιας αντικειμενικής εκστρατείας ενημέρωσης σχετικά με τη Συνταγματική Συνθήκη. Είναι σημαντικό να μπορούν οι πολίτες μας να λαμβάνουν αποφάσεις έχοντας γνώση όλων των κρίσιμων στοιχείων. Όσον αφορά το επίδομα γραμματείας, αν θέλουμε να το βελτιώσουμε, είναι σημαντικό να θεσπίσουμε το υπηρεσιακό καθεστώς του βοηθού διοίκησης. Για αυτόν τον λόγο, το σχετικό κονδύλιο παραμένει σε αποθεματικό.
<P>
Τέλος, καλώ το Συμβούλιο, την Επιτροπή, το Κοινοβούλιο και τα άλλα θεσμικά όργανα να εκμεταλλευθούν αυτή την ευκαιρία για να αναλάβουν δραστικά μέτρα, ώστε οι μελλοντικοί προϋπολογισμοί να είναι απλοί και διαφανείς. Θα ήθελα επίσης να προσθέσω τις ευχαριστίες μου προς την Επίτροπο Schreyer. Θα ήθελα να την ευχαριστήσω για το έργο της στον τομέα αυτό και να της ευχηθώ ό,τι καλύτερο για το μέλλον. 
<SPEAKER ID="177" LANGUAGE="EN" NAME="Elles (PPE-DE )." AFFILIATION="">
<P>
Θα ήθελα να αναφερθώ εν συντομία σε ένα θέμα που μας ενδιαφέρει πολύ στην πολιτική μου ομάδα – το ζήτημα της σχέσης κόστους ωφελείας. Θα ήθελα να υπογραμμίσω αυτό στο οποίο αναφέρθηκε σήμερα το απόγευμα η Επίτροπος κ. Schreyer, το οποίο δεν αναφέρεται συχνά: έχουμε έναν προϋπολογισμό, έναν προϋπολογισμό του οποίου η διαχείριση είναι πολύ αυστηρή. Το 1992, αν θυμάμαι καλά, κάλυπτε το 1,1% του ΑΕγχΠ και τώρα βρίσκεται κάτω από το 1% του ΑΕγχΠ, με οικονομίες στη διαχείριση του προϋπολογισμού της γεωργίας, για παράδειγμα.
<P>
Ωστόσο, πρέπει να παρακολουθούμε ιδιαίτερα ορισμένες γραμμές. Ο κ. Titford ανέφερε το ζήτημα της χρηματοδότησης πολιτιστικών οργανισμών. Ζητήσαμε να εγγραφεί σε αποθεματικό μία από αυτές τις γραμμές ακριβώς για να μπορούμε να διασφαλίζουμε ότι η χρηματοδότηση δίδεται σε οργανισμούς που πράγματι υπάρχουν. Θα θυμίσω όμως στον κ. Titford ότι, ακόμα και τα χρήματα τα οποία ανέφερε, αντιπροσωπεύουν ποσοστό μικρότερο από το 0,01% του συνολικού προϋπολογισμού. Επομένως, η απόρριψη του προϋπολογισμού σε αυτή τη βάση δεν ευσταθεί. Θα με έπειθε περισσότερο αν είχε αναφέρει το ζήτημα της χρηματοδότησης για το Ιράκ όπου, πέρσι ως πολιτική ομάδα, ζητήσαμε να εγγραφούν 500 εκατομμύρια ευρώ, αλλά όλοι σήκωσαν ψηλά τα χέρια και είπαν ότι δεν θα μπορούσαμε να βρούμε τόσα χρήματα. Τα βρήκαμε όμως, διότι κάναμε περικοπές από άλλες γραμμές.
<P>
Πάντα είναι ωραίο να αποδεικνύεται εκ των υστέρων ότι είχε κανείς δίκιο, αλλά θα συμφωνήσω με την κ. Dührkop ότι όταν χρηματοδοτούμε έναν προϋπολογισμό, θα πρέπει να θέτουμε σαφώς τις προτεραιότητες που θέλουμε να θέσουμε μεταξύ της Επιτροπής, του Συμβουλίου και του Ευρωπαϊκού Κοινοβουλίου, ούτως ώστε να μην βλέπουμε άλλους στόχους να εξαφανίζονται μέσα στην ευρύτερη πολιτική βούληση. Αυτό θα είναι εξαιρετικά σημαντικό όταν θα καθορίσουμε την επόμενη δημοσιονομική προοπτική: δεν θα πρέπει να φανούμε ανεπαρκείς σε αυτόν ειδικά τον τομέα της εξωτερικής πολιτικής.
<SPEAKER ID="178" LANGUAGE="DE" NAME="Haug (PSE )." AFFILIATION="(">
<P>
    Κυρίες και κύριοι, ειπώθηκαν ήδη πολλά για την στρατηγική που υιοθέτησε αυτόν τον χρόνο το Σώμα σχετικά με τον προϋπολογισμό 2005. Ακόμα, ειπώθηκε ότι οι αποκεντρωμένοι οργανισμοί παίζουν σημαντικό ρόλο για μας στις διαπραγματεύσεις με το Συμβούλιο. Θα ήθελα να διασαφηνίσω άλλη μία φορά σε όλους ότι δεν είμαστε αντίθετοι με τους οργανισμούς, το αντίθετο μάλιστα, καθώς πιστεύουμε ότι οι περισσότεροι συμβάλλουν εξαιρετικά στην κοινή μας ευρωπαϊκή υπόθεση. Πρέπει όμως να έχουμε επίγνωση του γεγονότος ότι τα τελευταία χρόνια αυξήθηκε σημαντικά ο ρυθμός σύστασης οργανισμών. Ενώ το 1990 υπήρχαν μόνο τρεις, το 1995 έξι και το 2000 επτά, το 2005 θα φθάσουν τους 23. Εμείς πάντα υποστηρίζαμε την πρόθεση της Επιτροπής να επικεντρωθεί στα κεντρικά καθήκοντά της και να μεταθέσει ορισμένους τομείς στους οργανισμούς, θέλουμε όμως αυτό να γίνει στοχοθετημένα και κάτω από πολύ αυστηρό πολιτικό και δημοσιονομικό έλεγχο. Το Συμβούλιο είναι πάντα υπέρ της ίδρυσης νέων οργανισμών, ειδικά από τότε που τα κράτη μέλη εκπροσωπούνται στο διοικητικό συμβούλιο των οργανισμών. Αυτό ισχύει κυρίως για τους οργανισμούς που εφαρμόζουν την ευρωπαϊκή νομοθεσία. Στο προσχέδιο προϋπολογισμού 2005 προβλέπονται 281 303 εκατ. ευρώ για τους οργανισμούς, δηλαδή 53,7 εκατ. ευρώ παραπάνω από το οικονομικό έτος 2004. Πρέπει, ωστόσο, να θυμόμαστε πως όλοι οι οργανισμοί εκτός από τέσσερις χρηματοδοτούνται από την κατηγορία 3, εσωτερικές πολιτικές, όπου έχουν μείνει πολύ λίγα χρήματα. Υπάρχουν λοιπόν μόνο δύο δυνατότητες: είτε να χρηματοδοτήσουμε τους οργανισμούς χωρίς να πούμε λέξη και να περικόψουμε πόρους από άλλες γραμμές του προϋπολογισμού που αφορούν προτεραιότητές μας προκειμένου να συγκεντρώσουμε τα χρήματα, είτε να διαπραγματευθούμε με το Συμβούλιο για αύξηση της κατηγορίας 3 ίση με τα 54 εκατ. ευρώ που λείπουν. Αυτό ακριβώς θέλουμε να γίνει.
<P>
Θέλω τώρα να απευθυνθώ άλλη μία φορά στην κ. Schreyer και να την ευχαριστήσω, όπως έκαναν όλοι οι προηγούμενοι ομιλητές. Όλοι οι άντρες που μίλησαν προηγουμένως στο Σώμα μπορούν να κάνουν κομπλιμέντα πολύ καλύτερα από εμένα. Όπως όμως ξέρετε, οι ευχαριστίες μου είναι ειλικρινείς, γιατί η κ. Schreyer έπεισε τους συναδέλφους της στην Επιτροπή να υποβάλουν πραγματικά μελλοντοστραφείς προτάσεις, τόσο μελλοντοστραφείς ώστε δεν πιστεύω ότι θα μπορέσουν να υλοποιηθούν όσο θα είμαι μέλος του Σώματος. Γνωρίζετε τις προτάσεις στις οποίες αναφέρομαι, στις οποίες συγκαταλέγεται ο γενικός διορθωτικός μηχανισμός, η έκθεση για τους ιδίους πόρους με τη μελλοντική προοπτική ενός συστήματος εσόδων που θα υφίσταται διαδοχικές μεταβολές. Ήταν μία εξαιρετικά γενναία πράξη που δεν κατάφεραν όλοι οι προκάτοχοί σας, τουλάχιστον οι δύο αμέσως προηγούμενοι άντρες Επίτροποι. Θέλω να σας ευχαριστήσω θερμά γι’ αυτό. Κυρία Schreyer, οι γυναίκες μπορούν να το πετύχουν!
<SPEAKER ID="179" LANGUAGE="" NAME="Σαμαράς (PPE-DE )." AFFILIATION="">
<P>
    Κύριε Πρόεδρε, αγαπητοί συνάδελφοι, το Συμβούλιο έχει ουσιαστικά απορροφήσει όλες τις βασικές αρμοδιότητες της Κοινής Εξωτερικής Πολιτικής καθώς και της Ευρωπαϊκής Πολιτικής Άμυνας και Ασφάλειας. Ουσιαστικά έχει δημιουργηθεί ένας μικρός προϋπολογισμός υπό τον απόλυτο έλεγχο του Συμβουλίου, πλήρως ενταγμένος στις λειτουργικές δαπάνες του Συμβουλίου, τις οποίες, βάσει της συμφωνίας κυρίων, εμείς στο Κοινοβούλιο δεν επιτρέπεται καν να τις ακουμπήσουμε. Μας αφαιρούν κρίσιμες αρμοδιότητες και εξουσίες χρηματοδοτικού ελέγχου και επικαλούνται τη συμφωνία κυρίων για να μην αντιδρούμε. Για παράδειγμα, ο λογαριασμός του νέου υπευθύνου για τον αγώνα ενάντια στην τρομοκρατία δεν ελέγχεται από το Ευρωπαϊκό Κοινοβούλιο αλλά υπάγεται απ' ευθείας στα έξοδα του Συμβουλίου. Το ίδιο και ο λογαριασμός του υπευθύνου για τη μη διασπορά όπλων μαζικής καταστροφής και για το Πρόγραμμα Fado. Σε επεξηγηματική του μάλιστα δήλωση για τον προϋπολογισμό το ίδιο το Συμβούλιο επαίρεται ότι η γενική του γραμματεία απέκτησε νέο προφίλ, πιο δυναμικό και πιο ελαστικό, εξέλιξη για την οποία, επαναλαμβάνω, επαίρεται το Συμβούλιο προσθέτοντας μάλιστα ότι θα απαιτήσει και νέους υπέρ του Συμβουλίου όρους. Αυτόν λοιπόν το μίνι προϋπολογισμό, το δικό του, τον ξεχωριστό, χτίζει σήμερα το Συμβούλιο, δημιουργώντας μια δική του ξεχωριστή γραφειοκρατία επί των εξωτερικών υποθέσεων.
<SPEAKER ID="180" LANGUAGE="PT" NAME="Casaca (PSE )." AFFILIATION="">
<P>
   – Κύριε Πρόεδρε, επιθυμώ και εγώ να εκφράσω την εκτίμησή μου για το έργο των εισηγητών μας, του κ. Garriga και της κ. Jensen. Θέλω επίσης να συγχαρώ και εγώ ιδιαιτέρως την Επίτροπο Schreyer για το θαυμάσιο έργο της, το οποίο –και αυτό είναι το πιο σημαντικό– αντίθετα με τα όσα ακούσαμε στο παρόν Σώμα, δεν έχει οδηγήσει σε αστρονομική αύξηση του προϋπολογισμού –τουναντίον– και το οποίο έχει οδηγήσει στην επίτευξη πολλών από τους στόχους μας και στη διατήρηση σε μεγάλο βαθμό της δημοσιονομικής πειθαρχίας. Είτε αποχαιρετιστούμε αυτή την εβδομάδα, είτε αναβάλουμε για λίγο ακόμα αυτόν τον αποχαιρετισμό, θέλω να σας εκφράσω την ειλικρινή μου ευγνωμοσύνη, κυρία Schreyer, και να σας ευχηθώ κάθε επιτυχία για το μέλλον.
<SPEAKER ID="181" LANGUAGE="EN" NAME="Bowis (PPE-DE )." AFFILIATION="">
<P>
    Κύριε Πρόεδρε, αν ρωτήσετε τους εκλογείς μας τι θέλουν από την Ευρώπη, πιθανότατα θα μας πουν να κάνουμε λιγότερα. Θα μας πουν όμως, επίσης, ότι αυτό που κάνουμε πρέπει να το κάνουμε καλύτερα. Κυρία Επίτροπε, αν τους ρωτήσετε τι είδους πράγματα θέλουν να κάνουμε, θα πουν “αυτά που μας προστατεύουν, αυτά που μας βοηθούν”. Αυτό ισχύει ιδιαίτερα για τους τομείς της δημόσιας υγείας: όσον αφορά την ασφάλεια των φαρμάκων· όσον αφορά την ασφάλεια των τροφίμων· και όσον αφορά την προστασία από ασθένειες και έκτακτους υγειονομικούς κινδύνους. Γι’ αυτό θέλω να μιλήσω σχετικά με αυτό που είπε η κ. Haug όσον αφορά αυτές τις υπηρεσίες. Ορισμένες υπηρεσίες είναι κρίσιμης σημασίας για τους πολίτες μας, και δεν τους παρέχουμε επαρκή χρηματοδότηση για να κάνουν το έργο που αναμένουμε από αυτές.
<P>
Θα ανέφερα πρώτα-πρώτα τον Ευρωπαϊκό Οργανισμό Φαρμάκων, στις αρχικές αρμοδιότητες του οποίου προστίθενται τα νέα φάρμακα –ιδιοσκευάσματα περιορισμένηςζήτησης, φαρμακευτική επαγρύπνηση, φάρμακα από βότανα και λοιπά– αλλά η χρηματοδότηση παραμένει στάσιμη. Ζητώ από το Σώμα να υποστηρίξει την τροπολογία που υπέβαλε για τα ιδιοσκευάσματα περιορισμένηςζήτησης η κ. Haug εξ ονόματος της Επιτροπής Περιβάλλοντος, και να εξετάσει πολύ προσεκτικά τη μελλοντική χρηματοδότηση στον τομέα αυτό.
<SPEAKER ID="182" LANGUAGE="" NAME="Ξενογιαννακοπούλου (PSE )." AFFILIATION="">
<P>
    Κύριε Πρόεδρε, θα ήθελα και εγώ κατ' αρχάς να ευχαριστήσω θερμά τους εισηγητές μας, τον κ. Garriga και την κ. Jensen, για τη θαυμάσια δουλειά τους.
<P>
Ο προϋπολογισμός του 2005 έχει ιδιαίτερη σημασία. Είναι ο πρώτος προϋπολογισμός της Ένωσης μετά τη διεύρυνση, ενώ το 2005 θα έχουμε διανύσει το ήμισυ του χρονοδιαγράμματος της στρατηγικής της Λισαβόνας.
<P>
Δυστυχώς η πρώτη ανάγνωση του Συμβουλίου κινήθηκε μέσα σε μία λογιστική κατεύθυνση περικοπών. Το Συμβούλιο έδειξε ασυνέπεια ανάμεσα στους στόχους που θέτει και τα μέσα που τελικά αποφασίζει να χρησιμοποιήσει για την υλοποίησή τους. Υπάρχει θέμα πολιτικής αξιοπιστίας του Συμβουλίου, όταν αποφασίζει την περικοπή 3 δισ. ευρώ από τις πιστώσεις πληρωμών των διαρθρωτικών ταμείων, τη στιγμή μάλιστα που η Ευρωπαϊκή Επιτροπή και η αρμόδια Επίτροπος μάς έχουν επανειλημμένα τονίσει ότι το 2005 αναμένεται εντατικοποίηση της υλοποίησης αυτών των προγραμμάτων.
<P>
Υπάρχει θέμα πολιτικής αξιοπιστίας του Συμβουλίου, όταν πραγματοποιεί σημαντικές περικοπές σε κρίσιμες πολιτικές της στρατηγικής της Λισαβόνας. Υπάρχει θέμα πολιτικής αξιοπιστίας, όταν συζητάμε αυτή τη περίοδο το νέο δημοσιονομικό πλαίσιο της Ένωσης για την περίοδο 2007-2013 και δημιουργείται η εντύπωση ότι πίσω από τις περικοπές του Συμβουλίου υποκρύπτεται ο συμβολισμός της μη υπέρβασης του 1%.
<P>
Θεωρούμε αναγκαία την ενίσχυση των πολιτικών που στοχεύουν στη βιώσιμη ανάπτυξη και στην απασχόληση. Επιδιώκουμε την ενδυνάμωση της κοινωνικής Ευρώπης και τη σημαντική υποστήριξη των μικρομεσαίων επιχειρήσεων. Χρειάζεται πραγματικά μέσα από την πρώτη ανάγνωση να προσπαθήσουμε έως το Δεκέμβριο, ώστε να καταστήσουμε τον προϋπολογισμό του 2005 ένα αξιόπιστο αναπτυξιακό μέσο που θα διασφαλίσει την ομαλή ενσωμάτωση των νέων κρατών μελών, τη μείωση των διαφορών στο εσωτερικό της Ένωσης και την αποτελεσματική υλοποίηση των ευρωπαϊκών πολιτικών.
<P>
Θέλω κι εγώ, κλείνοντας, να ευχαριστήσω θερμά την Επίτροπο, την κ. Schreyer, για τη δουλειά της και να της ευχηθώ ό,τι καλό στην πολιτική της συνέχεια. 
<SPEAKER ID="183" LANGUAGE="" NAME="Πρόεδρος." AFFILIATION="">
<P>
   – Σας ευχαριστούμε, κυρία Ξενογιαννακοπούλου. Δεδομένου ότι έχει εξαντληθεί ο κατάλογος των ομιλητών, η συζήτηση έληξε. Η ψηφοφορία θα διεξαχθεί την Πέμπτη. Η συνεδρίαση διακόπτεται και θα συνεχιστεί στις 18.00 με την Ώρα των Ερωτήσεων. Σας ευχαριστώ. 
<SPEAKER ID="184" LANGUAGE="" NAME="" AFFILIATION="Αντιπροέδρου">
<SPEAKER ID="185" LANGUAGE="" NAME="Πρόεδρος." AFFILIATION="Πρώτο μέρος">
<P>
   Η ημερήσια διάταξη προβλέπει τώρα την Ώρα των Ερωτήσεων και θα εξετάσουμε τις ερωτήσεις προς την Επιτροπή (B6-0017/2004).
<SPEAKER ID="186" LANGUAGE="EN" NAME="Patten," AFFILIATION="Επιτροπή.">
<P>
Τα υπάρχοντα προγράμματα χρηματοδότησης, ειδικότερα τα AGIS και Daphne, και προηγουμένως το STOP –το οποίο έχει τώρα λήξει– ασχολούντο συνεχώς με τα θέματα της εμπορίας παιδιών, της σεξουαλικής εκμετάλλευσης παιδιών, της παιδικής πορνογραφίας, της βίας κατά παιδιών γενικότερα και, στο πλαίσιο αυτό, και με το θέμα των αγνοούμενων παιδιών. Ειδικότερα, τόσο το STOP όσο και το Daphne χρησιμοποιήθηκαν για την οικονομική στήριξη του προγράμματος της βελγικής οργάνωσης και του Ινστιτούτου Διεθνούς Έρευνας Εγκληματολογικής Πολιτικής του Πανεπιστημίου της Γάνδης, σύμφωνα με το ψήφισμα του 2001 του Συμβουλίου σχετικά με τη συμβολή της κοινωνίας των πολιτών για την ανεύρεση αγνοούμενων παιδιών και παιδιών που έχουν υποστεί σεξουαλική εκμετάλλευση.
<P>
Προγράμματα όπως το AGIS και το Daphne, ωστόσο, εστιάζονται στη συνεργασία μεταξύ των κρατών μελών της ΕΕ. Το παγκόσμιο δίκτυο για τα αγνοούμενα παιδιά, από την άλλη, είναι μια παγκόσμια πρωτοβουλία και δεν περιορίζεται στα κράτη μέλη της Ένωσης. Καταρχήν, η δημιουργία στα κράτη μέλη της ΕΕ ιστοσελίδων, οι οποίες θα μπορούσαν να χρησιμοποιηθούν για την αναζήτηση και ανεύρεση αγνοούμενων παιδιών, θα μπορούσε να αποτελέσει αντικείμενο χρηματοδότησης μέσω ενός από τα συναφή χρηματοδοτικά προγράμματα. Η Επιτροπή δεν μπορεί παρά να ενθαρρύνει τους αρμόδιους κυβερνητικούς φορείς και τις οργανώσεις της κοινωνίας των πολιτών στα κράτη μέλη να δημιουργήσουν ιστοσελίδες στο πλαίσιο του παγκόσμιο δικτύου για τα αγνοούμενα παιδιά και να υποβάλλουν τις κατάλληλες προτάσεις σχεδίων για τα σχετικά προγράμματα. 
<SPEAKER ID="187" LANGUAGE="EN" NAME="Ryan (UEN )." AFFILIATION="">
<P>
Έχω δύο ερωτήσεις να θέσω στην Επιτροπή. Κατά πρώτον, γνωρίζουμε πόσα είναι τα αγνοούμενα παιδιά στη διευρυμένη Ευρωπαϊκή Ένωση; Κατά δεύτερον, θα ήθελα να ρωτήσω την Επιτροπή αν προτίθεται να αναλάβει στο πλαίσιο του προγράμματος εργασίας της για το 2005 πρωτοβουλία για τη δημιουργία μιας ιστοσελίδας για τα αγνοούμενα παιδιά σε όλα τα κράτη μέλη της Ευρωπαϊκής Ένωσης; 
<SPEAKER ID="188" LANGUAGE="EN" NAME="Patten," AFFILIATION="Επιτροπή.">
<SPEAKER ID="189" LANGUAGE="" NAME="Πρόεδρος." AFFILIATION="">
<P>
Είναι σήμερα σαφές ότι παρά τη συμφωνία των Υπουργών Εξωτερικών να γίνει αποδεκτή η συμμετοχή της Βιρμανίας (Myanmar) στη Διάσκεψη Κορυφής ASEM, η κατάσταση στη χώρα όσον αφορά τα ανθρώπινα δικαιώματα δεν έχει παρουσιάσει βελτίωση και ο Aung San Suu Kyi εξακολουθεί να κρατείται.
<P>
Οι Υπουργοί Εξωτερικών δήλωσαν στη συνέχεια ότι θα κλιμακώσουν τα μέτρα κατά της στρατιωτικής κυβέρνησης της Βιρμανίας. Ποια συγκεκριμένα μέτρα έχουν σχεδιασθεί ή ληφθεί προκειμένου το καθεστώς της Βιρμανίας να ελευθερώσει άμεσα τον Aung San Suu Kyi και να συμμορφωθεί με τα άλλα αιτήματα που διετυπώθησαν στο πλαίσιο της συνάντησης του Tullamore (Ιρλανδία); Με ποιο τρόπο προτίθεται η Επιτροπή να εφαρμόσει τα μέτρα αυτά και την πρόταση ενίσχυσης της ευρωπαϊκής βοηθείας προς το λαό της Βιρμανίας; 
<SPEAKER ID="190" LANGUAGE="" NAME="Patten," AFFILIATION="Επιτροπή">
<P>
   .  Μετά τη θλιβερή αποτυχία του στρατιωτικού καθεστώτος της Βιρμανίας να εκπληρώσει τους όρους του Tullamore στους οποίους αναφέρεται η ερώτηση, η Ευρωπαϊκή Ένωση συμφώνησε στις 11 Οκτωβρίου να εγκρίνει περαιτέρω στοχευμένα μέτρα κατά του στρατιωτικού καθεστώτος της Βιρμανίας.
<P>
Η Επιτροπή κατανοεί ότι τα νέα μέτρα, παρόλο που απομονώνουν περαιτέρω το στρατιωτικό καθεστώς, δεν μπορούν να το αναγκάσουν να προβεί στις ενέργειες που απαίτησε η Ευρωπαϊκή Ένωση στο Tullamore. Ωστόσο, πιστεύουμε ότι αυτή η αυξημένη πίεση θα αυξήσει σημαντικά το κόστος που ενέχει για το καθεστώς η μη συμμόρφωσή του με τις απαιτήσεις της Ευρωπαϊκής Ένωσης.
<SPEAKER ID="191" LANGUAGE="EN" NAME="De Rossa (PSE )." AFFILIATION="">
<P>
    Θα ήθελα να ρωτήσω τον κ. Επίτροπο αν μπορεί να επεκταθεί στο σχόλιο που έκανε σχετικά με τις αποφάσεις που έλαβε το Συμβούλιο αναφορικά με τις επενδύσεις σε κρατικές επιχειρήσεις. Αυτό αναφέρεται σε συγκεκριμένες εταιρίες. Πληροφορούμαι ότι η Total σύναψε πρόσφατα συμφωνία με την Επιχείρηση Εκμετάλλευσης Πετρελαίου και Αερίου της Βιρμανίας. Αυτή η συμφωνία επηρεάζεται από την απόφαση του Συμβουλίου; Αν όχι, γιατί δεν επηρεάζεται, αν θέλουμε πράγματι να ασκήσουμε σοβαρή οικονομική πίεση;
<SPEAKER ID="192" LANGUAGE="EN" NAME="Patten," AFFILIATION="Επιτροπή.">
<P>
Το άλλο που θέλω να πω πολύ ειλικρινά στον αξιότιμο βουλευτή είναι ότι υπάρχουν όρια στην έκταση της πίεσης που μπορούμε να ασκήσουμε και να επιτύχουμε το επιθυμητό αποτέλεσμα. Όπως, είμαι βέβαιος, και κάθε βουλευτής του Κοινοβουλίου, έτσι κι εγώ επιθυμώ την απελευθέρωση της Aung San Suu Kyi από τον κατ’ οίκον περιορισμό. Θα ήθελα να δω την ίδια και το NLD να μπορούν να λάβουν ενεργό μέρος στην πολιτική ζωή της Βιρμανίας και την ίδια τη Βιρμανία απελευθερωμένη από την παγίδα της φτώχιας και του ολοκληρωτισμού στην οποία βρίσκεται αυτή τη στιγμή.
<P>
Είναι η ίδια υπόθεση την οποία δίδασκε ο σύζυγος της Aung San Suu Kyi σε ένα πανεπιστήμιο με το οποίο συνδέομαι τώρα στενά, επομένως είναι μια υπόθεση την οποία έχω παρακολουθήσει με τεράστιο ενδιαφέρον και ανησυχία.
<P>
Η δική μου άποψη είναι ότι, όπως περίπου συνέβη και στη Ζιμπάμπουε, είναι πιο δύσκολο να επιτευχθεί το επιθυμητό αποτέλεσμα αν οι γειτονικές χώρες και οι περιφερειακοί οργανισμοί δεν συνεργάζονται για την επίτευξη ενός επιθυμητού στόχου όσον αφορά τα ανθρώπινα δικαιώματα. Ελπίζω ότι, στην προκειμένη περίπτωση, η Ένωση Κρατών Νοτιοανατολικής Ασίας (ASEAN) θα ενεργήσει πιο δυναμικά στο μέλλον από ό,τι στο πρόσφατο παρελθόν. Η κατάσταση στη Βιρμανία είναι φρικτή και πρέπει να κάνουμε ό,τι μπορούμε για να βελτιωθεί κάπως. 
<SPEAKER ID="193" LANGUAGE="EN" NAME="De Rossa (PSE )." AFFILIATION="">
<SPEAKER ID="194" LANGUAGE="EN" NAME="Patten," AFFILIATION="Επιτροπή.">
<SPEAKER ID="195" LANGUAGE="EN" NAME="Bowis (PPE-DE )." AFFILIATION="">
<P>
    Θα βάλω τον αξιότιμο φίλο μου στον πειρασμό να συμφωνήσει ότι το Σώμα είχε δίκιο και οι Υπουργοί Εξωτερικών άδικο σχετικά με την απόφαση να επιτραπεί στη Βιρμανία να συμμετάσχει στη Διάσκεψη Κορυφής της ASEM (Ευρωασιατική συνάντηση). Θα ήθελα επίσης να τον ρωτήσω αν συμφωνεί ότι η απαγόρευση εισόδου στην ΕΕ για τους ανώτερους αξιωματικούς και άλλους είναι επιτυχής μόνο στον βαθμό που είναι επιτυχείς οι πολιτικές των μεμονωμένων κρατών μελών. Δεν είδαμε καμία ιδιαίτερα αποτελεσματική πολιτική στη Ζιμπάμπουε, για παράδειγμα.
<P>
Τέλος, καλώ τον Επίτροπο να συμφωνήσει ότι, παρόλο που η Aung San Suu Kyi –ο κατ ’οίκον περιορισμός της οποίας είναι παράλογος– είναι σημαντικός παράγοντας στην υπόθεση της Βιρμανίας, πρέπει να δεχτούμε ότι πολλοί άλλοι δεινοπαθούν επίσης στη φυλακή, συμπεριλαμβανομένων πολλών μελών του κοινοβουλίου της Βιρμανίας. 
<SPEAKER ID="196" LANGUAGE="EN" NAME="Patten," AFFILIATION="Επιτροπή.">
<P>
     Φυσικά, η τελευταία παρατήρηση του αξιότιμου βουλευτή είναι απολύτως σωστή. Είναι κατανοητό ότι η Aung San Suu Kyi βρίσκεται στο επίκεντρο, τόσο λόγω της ιστορίας της όσο και λόγω της διεθνούς θέσης της. Έχει παρασημοφορηθεί –δυστυχώς, ερήμην της– για τον εξαιρετικό ηρωισμό που επέδειξε στη διάρκεια των χρόνων. Υπάρχουν πολλοί, όπως θα έλεγε η ίδια, οι οποίοι διώχθηκαν μαζί της, τους οποίους πρέπει επίσης να λάβουμε υπόψη και σε αυτούς συμπεριλαμβάνονται τα περισσότερα ηγετικά στελέχη του NLD.
<P>
Όσον αφορά το πρώτο του ερώτημα, γνωρίζουμε ότι η άποψη του Κοινοβουλίου όσον αφορά την ASEM και τη συμμετοχή της Βιρμανίας στο Συμβούλιο ήταν πιο σθεναρή. Σε μια τόσο προχωρημένη ώρα δεν θα διαπληκτιστώ με το Συμβούλιο, παρόλο που δεν είναι παρόν. Πιστεύω πως δικαιολογημένα ανησυχούσε μήπως αφήσουμε τη διαδικασία της ASEM, η οποία ήταν πολύ πολύτιμη τα τελευταία χρόνια, να γίνει όμηρος των ανησυχιών μας για τη Βιρμανία. Μπορεί να έχει κανείς άλλη άποψη επ’ αυτού. Τουλάχιστον, μπορέσαμε να διασφαλίσουμε ότι συζητήθηκαν στην ολομέλεια της ASEM οι επιδόσεις της Βιρμανίας στα θέματα ανθρωπίνων δικαιωμάτων και να καταστήσουμε αυστηρότερες τις κυρώσεις κατά της Βιρμανίας στο Συμβούλιο. Είναι ένα δύσκολο θέμα κρίσης και κατανοώ γιατί το Κοινοβούλιο έχει τη δική του άποψη, αλλά ελπίζω ότι το Κοινοβούλιο θα κατανοήσει ότι το Συμβούλιο δεν κατέληξε στη δική του άποψη από ατολμία. 
<SPEAKER ID="197" LANGUAGE="EN" NAME="Kinnock, Glenys (PSE )." AFFILIATION="">
<SPEAKER ID="198" LANGUAGE="EN" NAME="Patten," AFFILIATION="Επιτροπή.">
<SPEAKER ID="199" LANGUAGE="" NAME="Πρόεδρος." AFFILIATION="">
<SPEAKER ID="200" LANGUAGE="EN" NAME="Patten," AFFILIATION="Επιτροπή.">
<P>
     Πρώτον, πρέπει να αναφερθεί ότι οι επιχειρήσεις, οι οποίες έχουν στρατιωτικές ή αμυντικές συνέπειες δεν μπορούν να χρηματοδοτηθούν από τον κοινοτικό προϋπολογισμό –έχω αφιερώσει πάρα πολύ χρόνο στην εξέταση των διατάξεων του άρθρου 28, παράγραφος 3– και, ως εκ τούτου, χρηματοδοτούνται σε διακυβερνητική βάση.
<P>
Οι ρυθμίσεις για τις επιχειρήσεις διαχείρισης κρίσεων στο πλαίσιο της ΚΕΠΠΑ βρίσκονται επί του παρόντος υπό αναθεώρηση υπό το φως των λειτουργικών αναγκών αυτών των επιχειρήσεων, οι οποίες θα καταστεί δυνατό να προσαρμοστούν στο υπάρχον πλαίσιο κανόνων. Σε πιο μακροπρόθεσμη βάση, ο δημοσιονομικός κανονισμός προβλέπει αναθεώρηση κάθε τρία χρόνια, ή όποτε χρειαστεί. Η Επιτροπή ανέλαβε την υποχρέωση να υποβάλει έκθεση σχετικά με τις εμπειρίες που θα αποκομίσει μετά από τα δύο πρώτα χρόνια εφαρμογής αυτών των νέων κανόνων, δηλαδή μέχρι την άνοιξη του 2005. Αυτή η αναθεώρηση θα καλύψει τόσο τον δημοσιονομικό κανονισμό όσο και τους κανόνες εφαρμογής του, ώστε να διαπιστωθεί αν, υπό το φως της εμπειρίας, χρειάζεται να επέλθουν τυχόν τροποποιήσεις στους κανόνες, συμπεριλαμβανομένων των κανόνων των δημοσίων συμβάσεων για τις εξωτερικές δράσεις γενικά και για τις επιχειρήσεις διαχείρισης κρίσεων ειδικότερα. Ελπίζω να έγινα σχετικά σαφής. 
<SPEAKER ID="201" LANGUAGE="DE" NAME="Von Wogau (PPE-DE )." AFFILIATION="">
<P>
    Κύριε Επίτροπε, φυσικά και έχετε δίκιο ως προς το ότι οι στρατιωτικές επιχειρήσεις δεν μπορούν να χρηματοδοτηθούν από τον ευρωπαϊκό προϋπολογισμό. Η ερώτησή μου, όμως, αφορά την αστυνομική δράση στην Βοσνία-Ερζεγοβίνη. Συγκεκριμένα, έχω λάβει αναφορές σύμφωνα με τις οποίες ο εξοπλισμός έφθασε εκεί πολύ καθυστερημένα και έτσι μεταξύ του προσδιορισμού των αναγκών και της παραλαβής του εξοπλισμού πέρασαν 6-8 μήνες. Αποφασίσαμε στην Ευρωπαϊκή Ένωση ότι θέλουμε να αποκτήσουμε μέσα για τη γρήγορη αντιμετώπιση κρίσεων, ειδικά στις γείτονες χώρες. Όταν όμως ο εξοπλισμός φτάνει αφού έχει ήδη περάσει η κρίση, αυτό ασφαλώς δεν είναι αυτό που επιδιώκαμε. Γι’ αυτό θα ήθελα να απευθύνω επείγουσα έκκληση προς την Επιτροπή να επανεξετάσει αυτήν τη διαδικασία, ίσως μαζί με το Σώμα. 
<SPEAKER ID="202" LANGUAGE="EN" NAME="Patten," AFFILIATION="Επιτροπή.">
<SPEAKER ID="203" LANGUAGE="" NAME="Πρόεδρος." AFFILIATION="Δεύτερο μέρος">
<P>
   Περνάμε τώρα στο δεύτερο μέρος της Ώρας των Ερωτήσεων, όπου οι παρόντες Επίτροποι θα απαντήσουν σε ερωτήσεις. Χαιρετώ τον Επίτροπο Verheugen και αρχίζω με την ερώτηση αρ. 37 του κ. Ferber. Το θέμα της είναι οι επιπτώσεις που θα έχει στον πληθυσμό η ένταξη της Τουρκίας στην ΕΕ.
<SPEAKER ID="204" LANGUAGE="" NAME="Πρόεδρος." AFFILIATION="">
<SPEAKER ID="205" LANGUAGE="DE" NAME="Verheugen," AFFILIATION="Επιτροπή.">
<SPEAKER ID="206" LANGUAGE="DE" NAME="Ferber (PPE-DE )." AFFILIATION="">
<SPEAKER ID="207" LANGUAGE="DE" NAME="Verheugen," AFFILIATION="Επιτροπή.">
<SPEAKER ID="208" LANGUAGE="" NAME="Πρόεδρος." AFFILIATION="">
<P>
Κατά το τελευταίο ταξίδι του στην Τουρκία, ο επίτροπος κ. Verheugen δέχθηκε καταγγελίες σχετικά με βασανιστήρια που εξακολουθούν να εφαρμόζονται ακόμη στις τουρκικές φυλακές. Επίσης, σύμφωνα με πρόσφατη έκθεση της οργάνωσης Human Rights Watch, οι πρακτικές αυτές εξακολουθούν ακόμη να υφίστανται στην Τουρκία, αν και σε μικρότερο βαθμό.
<P>
Κατά τη διάρκεια συνέντευξης Τύπου, στις 23 Σεπτεμβρίου ε.ε., ο Επίτροπος κ. Verheugen ανέφερε ότι η εξεταστική ομάδα που απεστάλη από την Επιτροπή κατέληξε στο συμπέρασμα ότι δεν υπάρχει λόγος να κατηγορείται η Τουρκία για συστηματικές παραβιάσεις των δικαιωμάτων των κρατουμένων.
<SPEAKER ID="209" LANGUAGE="DE" NAME="Verheugen," AFFILIATION="Επιτροπή.">
<P>
     Κύριε βουλευτή, η Επιτροπή μόλις πριν από λίγες ημέρες προέβη σε αναλυτική ενημέρωση σχετικά με τα βασανιστήρια και την κακομεταχείριση στην Τουρκία. Επομένως σας παραπέμπω στην τακτική έκθεση της Επιτροπής που δημοσιεύθηκε στις 6 Οκτωβρίου 2004. Σε αυτήν την έκθεση έχουν ήδη συμπεριληφθεί τα αποτελέσματα της επίσκεψης, στην οποία αναφέρεται ο κ. βουλευτής. Κατά την επίσκεψη αυτή, εκπρόσωποι της Επιτροπής συναντήθηκαν με εκπροσώπους πέντε οργανώσεων για τα ανθρώπινα δικαιώματα, δύο ιατροδικαστικών οργανώσεων, με εκπροσώπους της κυβέρνησης, της αστυνομίας, της χωροφυλακής και των δικαστικών αρχών. Η Επιτροπή σχημάτισε την άποψη ότι έγιναν περαιτέρω προσπάθειες για ενισχυμένη αντιμετώπιση των βασανιστηρίων και της κακομεταχείρισης. Εδώ είναι σημαντικές οι διατάξεις του νέου ποινικού κώδικα.
<SPEAKER ID="210" LANGUAGE="NL" NAME="Claeys (NI )." AFFILIATION="Die Welt">
<P>
   – Κυρία Πρόεδρε, κύριε Επίτροπε, στην πραγματικότητα η ερώτησή μου ήταν κατά πόσον η Επιτροπή προτίθεται στο μέλλον να αποστείλει παρατηρητές στην Τουρκία εάν υπάρξουν καταγγελίες για περιστατικά βασανισμού στην εν λόγω χώρα. Νομίζω ότι ο κ. Επίτροπος οφείλει να συμφωνήσει μαζί μου ότι η Τουρκία είναι πολύ ιδιαίτερη περίπτωση υποψηφίου κράτους μέλους. Σήμερα δημοσιεύθηκε ένα άρθρο στη γερμανική εφημερίδα σύμφωνα με το οποίο, μόνο στη Γερμανία, περισσότεροι από 11 000 πρόσφυγες έχουν αφιχθεί από τις αρχές του 2003 και έχουν ζητήσει άσυλο για πολιτικούς λόγους. Πώς είναι δυνατόν να συμβαίνει κάτι τέτοιο; Είτε η Τουρκία είναι δημοκρατική –οπότε δεν υπάρχουν πολιτικοί πρόσφυγες– είτε υφίσταται πραγματικό πρόβλημα. 
<SPEAKER ID="211" LANGUAGE="DE" NAME="Verheugen," AFFILIATION="Επιτροπή.">
<SPEAKER ID="212" LANGUAGE="" NAME="Πρόεδρος." AFFILIATION="">
<P>
Μπορεί να αναφέρει η Επιτροπή, ύστερα από τη θετική κατά την άποψή μου στρατηγική απόφασή της για τη δρομολόγηση προενταξιακών διαπραγματεύσεων με την Τουρκία και λόγω των αντιφατικών αντιδράσεων, ποιες επιπτώσεις θα έχει η ενδεχόμενη προσχώρηση της Τουρκίας το 2014-2015 στις οικονομίες των σημερινών νέων μελών της Ένωσης, κυρίως στους τομείς της ΚΑΠ και της περιφερειακής πολιτικής; 
<SPEAKER ID="213" LANGUAGE="DE" NAME="Verheugen," AFFILIATION="Επιτροπή.">
<P>
     Κύριε βουλευτή, σχετικά με το ερώτημα αυτό σήμερα δεν μπορούμε παρά μόνο να κάνουμε υποθέσεις. Οι δημοσιονομικές προοπτικές της Επιτροπής Πρόντι που φθάνουν ως το έτος 2013 δεν προβλέπουν χρηματοδοτικούς πόρους για την ενδεχόμενη ένταξη της Τουρκίας. Γι’ αυτό, δεν μπορούμε να πούμε πώς θα κατανέμονταν οι ενδεχόμενες δαπάνες της ένταξης της Τουρκίας. Είναι εντελώς αδύνατο να πει κανείς σήμερα κάτι συγκεκριμένο γι’ αυτό, διότι δεν μπορούμε να περιμένουμε την ένταξή της πριν περάσουν 12-15 χρόνια. Στο διάστημα αυτό θα υπάρξει εντός της Ευρωπαϊκής Ένωσης, αλλά και στην Τουρκία, μία οικονομική ανάπτυξη που δεν τη γνωρίζουμε. Στο διάστημα αυτό μπορεί να αλλάξει δραστικά ο προϋπολογισμός της Ευρωπαϊκής Ένωσης, αυτό δεν το ξέρουμε. Και στο ίδιο διάστημα μπορεί επίσης να αλλάξουν οι δαπάνες για τις σχετικές πολιτικές. Επιτρέψτε μου να σας πω καταρχήν ότι η συνθήκη προσχώρησης μπορεί να ρυθμίσει όσα θέματα χρειάζεται, και εκείνα που αφορούν δαπάνες. Μια ένταξη της Τουρκίας δεν πρόκειται να κοστίσει περισσότερα από όσα θα είναι διατεθειμένα να δαπανήσουν την ώρα εκείνη τα κράτη μέλη και ο κοινοτικός προϋπολογισμός. 
<SPEAKER ID="214" LANGUAGE="PL" NAME="Czarnecki, Ryszard (NI )." AFFILIATION="">
<P>
   – Σας ευχαριστώ, κυρία Πρόεδρε. Κύριε Verheugen, θέλω με την παρούσα ευκαιρία να σας ευχαριστήσω για την προσωπική σας συμβολή στην πρόσφατη διεύρυνση της ΕΕ, η οποία περιέλαβε, μεταξύ άλλων, και τη χώρα μου, την Πολωνία. Θέλω επίσης να σας ευχαριστήσω για την πολύ σημαντική πληροφορία που μας παρείχατε, συγκεκριμένα ότι η Τουρκία ενδέχεται να ενταχθεί στην ΕΕ το 2019, αλλά όχι νωρίτερα. Θέλω να σας απευθύνω μία ακόμη ερώτηση, κύριε Verheugen. Εκτιμάτε ότι η κοινοτική χρηματοδότηση θα τείνει να χρησιμοποιηθεί κυρίως για την εξάλειψη των διαφορών μεταξύ των τουρκικών και των ευρωπαϊκών περιφερειών ή κυρίως για τη στήριξη της τουρκικής γεωργίας; 
<SPEAKER ID="215" LANGUAGE="DE" NAME="Verheugen," AFFILIATION="Επιτροπή.">
<P>
     Κύριε βουλευτή, αρχικά σας ευχαριστώ θερμά για το κομπλιμέντο. Φυσικά, ακριβώς όπως και στην περίπτωση της Πολωνίας, το θέμα της εξισορρόπησης των περιφερειακών αποκλίσεων θα παίξει μεγάλο ρόλο και στην περίπτωση ένταξης της Τουρκίας. Ωστόσο, σήμερα δεν είναι πραγματικά δυνατόν να πούμε ποια θα είναι η κατάσταση ως προς τη χρηματοδότηση. Θα ήθελα μόνο να επισημάνω ότι κατά τη μεταφορά πόρων σε νέα, αλλά και σε παλιά κράτη μέλη υπάρχει ανώτατο όριο που είναι το 4% του ΑΕΠ. Αυτό σημαίνει πως δεν μπορεί απλά να γίνει μεταφορά απεριόριστων ποσών. Αυτό όμως το ανώτατο όριο δεν το έφθασαν ποτέ μεγάλα κράτη μέλη σαν την Ισπανία, την Ιταλία ή την Πολωνία και ούτε θα το φθάσουν ποτέ. Έτσι, μπορούμε να υποθέσουμε με αρκετή βεβαιότητα ότι η περίπτωση της Τουρκίας, όταν φθάσει κάποτε σε αυτό το στάδιο, δεν θα μπορεί να συγκριθεί με εκείνη της Εσθονίας ή της Λιθουανίας, αλλά μάλλον με την Ισπανία ή την Πολωνία, πράγμα που σημαίνει μεγέθη εντελώς διαφορετικής τάξεως. 
<SPEAKER ID="216" LANGUAGE="" NAME="Πρόεδρος." AFFILIATION="">
<SPEAKER ID="217" LANGUAGE="DE" NAME="Verheugen," AFFILIATION="Επιτροπή.">
<P>
Στη Ρουμανία διακρίνονται τον τελευταίο καιρό συγκεκριμένες πρόοδοι, για παράδειγμα η τυπική αποδοχή μιας στρατηγικής για την επιτάχυνση της μεταρρύθμισης της δημόσιας διοίκησης και μιας στρατηγικής του 2003 για τη μεταρρύθμιση του δικαστικού συστήματος, καθώς και η ψήφιση τριών βασικών νόμων για τη μεταρρύθμιση του δικαστικού συστήματος τον Ιούνιο του 2004. Η Ρουμανία όμως πρέπει να μεριμνήσει για την επιτυχή εφαρμογή των εν λόγω μέτρων.
<P>
Αναφορικά με τη δικαιοσύνη, η Βουλγαρία σημειώνει περαιτέρω προόδους στην εφαρμογή της στρατηγικής του 2001 για τη μεταρρύθμιση, μολονότι υπήρξαν καθυστερήσεις σε ορισμένους τομείς. Η Επιτροπή παρακολουθεί στενά τις περαιτέρω εξελίξεις στον τομέα αυτόν και υποστήριξε αυτές τις μεταρρυθμίσεις με την προενταξιακή βοήθεια και σε στενή συνεργασία με άλλους δωρητές, στους οποίους συμπεριλαμβάνονται τα κράτη μέλη.
<P>
Η μεταρρύθμιση της δημόσιας διοίκησης και της δικαιοσύνης συγκαταλέγεται στις απόλυτες προτεραιότητες που θα ενισχυθούν στο πλαίσιο του πολυετούς προγραμματισμού του PHARE για τα έτη 2004-2006. Πέραν τούτου, θα συσταθούν άτυπες επιτροπές για τη μεταρρύθμιση της δημόσιας διοίκησης και της δικαιοσύνης με σκοπό να διεξαγάγουν έναν δομημένο διάλογο με τις δύο χώρες για τα εν λόγω θέματα και να παρακολουθήσουν και να υποστηρίξουν τη διεύρυνση των λειτουργικών ικανοτήτων και στους δύο τομείς. 
<SPEAKER ID="218" LANGUAGE="DE" NAME="Posselt (PPE-DE )." AFFILIATION="">
<P>
    Κύριε Επίτροπε, σας ευχαριστώ. Μετά τις θερινές διακοπές έλαβα πάρα πολλές ερωτήσεις πολιτών από την εκλογική μου περιφέρεια για το ζήτημα αυτό και συγκεκριμένα κυρίως για την εξαιρετικά αργή διαδικασία ελέγχου στα σύνορα Βουλγαρίας-Ρουμανίας και Βουλγαρίας-Τουρκίας, που πολλές φορές διακόπτεται εντελώς για πολλές ώρες, ενώ η καθυστέρηση φθάνει μέχρι και τις 12 ώρες. Ακόμη, υπήρχε πλήθος αναφορών στο θέμα της διαφθοράς. Καθώς αυτές οι καταγγελίες θέτουν συγκεκριμένα τα θέματα του ελέγχου των συνόρων και της διαφθοράς, θα ήθελα να μάθω την άποψή σας γι’ αυτά. 
<SPEAKER ID="219" LANGUAGE="DE" NAME="Verheugen," AFFILIATION="Επιτροπή.">
<SPEAKER ID="220" LANGUAGE="" NAME="Πρόεδρος." AFFILIATION="">
<P>
Στην κοινοτική δράση για την αντιμετώπιση των επιπτώσεων της διεύρυνσης σε περιοχές κρατών μελών της ΕΕ που συνορεύουν με υποψήφια κράτη υπήχθησαν και 5 ελληνικές περιοχές. Δεδομένου ότι η ίδια η Επιτροπή εκτιμούσε ότι η Μακεδονία (Δυτική, Κεντρική και Ανατολική) και η Θράκη αντιμετωπίζουν μακράν την πιο δύσκολη κατάσταση, με κριτήρια το εισόδημα, τη δυναμική της αγοράς εργασίας, τις υποδομές και το ανθρώπινο δυναμικό, δύναται η Επιτροπή να με ενημερώσει ποια η μέχρι τώρα αξιολόγηση από την ενεργοποίηση κοινοτικών χρηματοδοτικών μέσων για τις εν λόγω περιοχές;
<P>
Προς ποια κατεύθυνση θα κινηθεί μετά το 2006 η κοινοτική δράση ενόψει της αναμενόμενης προσχώρησης της Βουλγαρίας και της Ρουμανίας και της έναρξης ενταξιακών διαπραγματεύσεων ΕΕ-Τουρκίας; (Πρέπει να σημειωθεί ότι η Ελλάς συνορεύει και με τα τρία υποψήφια κράτη.) Ποια η πρόνοια για διασυνοριακές υποδομές, ώστε να αναδειχθεί η ολοκλήρωση του χώρου; 
<SPEAKER ID="221" LANGUAGE="DE" NAME="Verheugen," AFFILIATION="Επιτροπή.">
<P>
     Η Επιτροπή συμβάλλει στην ανάπτυξη των βορείων περιφερειών της Ελλάδας στο πλαίσιο των διαρθρωτικών ταμείων όχι μόνο με την εφαρμογή λειτουργικών προγραμμάτων σε επιμέρους τομείς, αλλά και με τα προγράμματα Interreg που εκτελούνται στο πλαίσιο των κοινοτικών πρωτοβουλιών. Τα εν λόγω προγράμματα προβλέπουν τη χρηματοδότηση μέτρων για τη διασυνοριακή, διεθνική και διαπεριφερειακή συνεργασία στις περιφέρειες των κρατών μελών της ΕΕ. Στο πλαίσιο του τρίτου κοινοτικού πλαισίου στήριξης για την Ελλάδα, που αφορά το διάστημα 2000-2006, η Ευρωπαϊκή Ένωση συγχρηματοδοτεί μέτρα διαρθρωτικής πολιτικής στις ελληνικές περιφέρειες. Σε αυτό το πλαίσιο συμφωνήθηκαν προγράμματα για τη Δυτική, Κεντρική και Ανατολική Μακεδονία, καθώς και τη Θράκη. Στόχος αυτού του μέτρου είναι η στήριξη της ανάπτυξης και της διαρθρωτικής προσαρμογής. Σε συνάρτηση με τα εν λόγω μέτρα στις τρεις εν λόγω περιφέρειες προγραμματίστηκαν δημόσιες δαπάνες ύψους τουλάχιστον 2,7 δισ. ευρώ, από τα οποία τα διαρθρωτικά ταμεία θα δώσουν τα 2 δισ. ευρώ, δηλαδή το 75%.
<P>
Οι αναφερθείσες περιφέρειες λαμβάνουν, πέρα από αυτά τα ποσά, και σημαντικούς πόρους από τα λειτουργικά προγράμματα που εφαρμόζονται σε ολόκληρη την χώρα από το κοινοτικό πλαίσιο στήριξης για την Ελλάδα. Πάνω από το 65% των διαρθρωτικών πόρων που αναλογούν στην Ελλάδα διοχετεύονται μέσω αυτών των οριζοντίων προγραμμάτων. Ακόμη, οι βόρειες περιφέρειες περιλαμβάνονται στα ακόλουθα διασυνοριακά προγράμματα: πρώτον, στο πρόγραμμα Interreg Ελλάδας-Τουρκίας με 46,6 εκατ. ευρώ που εγκρίθηκε στα τέλη του 2003, αλλά δεν έχουν ακόμα εφαρμοστεί σχετικά μέτρα.
<P>
Δεύτερον, στο διασυνοριακό πρόγραμμα INTERREG/PHARE Ελλάδας-Βουλγαρίας. Εδώ προβλέπονται 254 εκατ. ευρώ και έχει αρχίσει μια σειρά έργων, στα οποία περιλαμβάνονται και μέτρα υποδομής μεταφορών.
<P>
Τρίτον, στο πρόγραμμα INTERREG/CARDS Ελλάδας-Αλβανίας, καθώς και το INTERREG/CARDS Ελλάδας και Πρώην Γιουγκοσλαβικής Δημοκρατίας της Μακεδονίας. Για το πρόγραμμα με την Αλβανία προβλέπονται 126 εκατ. ευρώ, για το πρόγραμμα με την Πρώην Γιουγκοσλαβική Δημοκρατία της Μακεδονίας 103 εκατ. ευρώ. Εδώ λειτουργούν αρκετά προγράμματα, μεταξύ άλλων για την οικονομική ανάπτυξη και την απασχόληση. Αυτά τα προγράμματα INTERREG/CARDS πιθανότατα θα μετατραπούν σύντομα σε προγράμματα γειτονίας, προκειμένου να προωθήσουν και να ενισχύσουν τη συνεργασία μεταξύ Ελλάδας και Αλβανίας και μεταξύ Ελλάδας και της Πρώην Γιουγκοσλαβικής Δημοκρατίας της Μακεδονίας.
<P>
Η προενταξιακή βοήθεια για την Τουρκία θα αρχίσει με το πρόγραμμα 2004 και περιλαμβάνει μία πτυχή διασυνοριακής συνεργασίας Τουρκίας-Ελλάδας για την οποία διατίθενται σήμερα περίπου 2 εκατ. ευρώ ετησίως. Στόχος αυτού του προγράμματος είναι η βελτίωση της διασυνοριακής συνεργασίας Ελλάδας-Τουρκίας σε τοπικό επίπεδο, καθώς και η ενίσχυση της περαιτέρω ανάπτυξης του οικονομικού δυναμικού των παραμεθορίων περιφερειών. Θεωρείται δεδομένο ότι τα αντίστοιχα κονδύλια θα αυξηθούν τα επόμενα χρόνια.
<P>
Το πρόγραμμα PHARE για τη διασυνοριακή συνεργασία Βουλγαρίας-Ελλάδας, σήμερα ύψους 20 εκατ. ευρώ ετησίως, δίνει μεταξύ άλλων βάρος στην υποδομή και ιδίως στην αποκατάσταση περιφερειακών οδών με πρόσβαση στις δύο υφιστάμενες συνοριακές διαβάσεις. Επιπλέον, έχει προγραμματιστεί συγχρηματοδότηση τριών νέων διαβάσεων με τις ανάλογες οδούς προσπέλασης, εκ των οποίων η μία είναι σχεδόν έτοιμη. Μέχρι τώρα, η προτεραιότητα αυτή έχει απορροφήσει περισσότερα από τα 2/3 των πόρων του προγράμματος.
<P>
Ο περιβαλλοντικός τομέας αποτελεί τη δεύτερη προτεραιότητα του καταλόγου. Μετά από την προσχώρηση της Βουλγαρίας και της Ρουμανίας, η διασυνοριακή συνεργασία μεταξύ Ελλάδας και Βουλγαρίας και από τις δύο πλευρές των συνόρων θα στηρίζεται από το INTERREG. 
<SPEAKER ID="222" LANGUAGE="" NAME="Παπαστάμκος (PPE-DE )." AFFILIATION="">
<P>
    Κύριε Πρόεδρε, μετά τη μετάβαση στην Ευρώπη των 25 μεταβάλλεται ασφαλώς ο καθορισμός των συνορευουσών περιοχών.
<SPEAKER ID="223" LANGUAGE="DE" NAME="" AFFILIATION="">
<P>
 Κυρία Πρόεδρε, τελειώνοντας θα ήθελα να συγχαρώ θερμά τον κ. Verheugen για τη σημαντική συνεισφορά του στη διεύρυνση της Ευρωπαϊκής Ένωσης! 
<SPEAKER ID="224" LANGUAGE="DE" NAME="Verheugen," AFFILIATION="Επιτροπή.">
<P>
     Κύριε βουλευτή, σας ευχαριστώ πολύ για τα καλά σας λόγια. Επιτρέψτε μου να προσπαθήσω να το εξηγήσω ξανά με δικά μου λόγια. Στη Βόρεια Ελλάδα υπάρχουν τρία διαφορετικά προγράμματα. Είναι από τη μια τα προγράμματα που αφορούν τη διασυνοριακή συνεργασία με τη Βουλγαρία, που είναι μελλοντικό κράτος μέλος. Μόλις η Βουλγαρία γίνει μέλος της ΕΕ, το πρόγραμμα αυτό θα λήξει και θα αντικατασταθεί, όπως συνηθίζεται μεταξύ κρατών μελών, από ένα κανονικό πρόγραμμα INTERREG στα σύνορα Ελλάδας-Βουλγαρίας. Αυτό όμως δεν σημαίνει πως τα χρήματα θα είναι λιγότερα. Είναι απλώς ένα άλλο πρόγραμμα. Ακόμα, η Ελλάδα έχει ένα κοινό πρόγραμμα με τα γειτονικά κράτη της Αλβανίας και της Πρώην Γιουγκοσλαβικής Δημοκρατίας της Μακεδονίας, που δεν είναι ακόμα υποψήφιες για ένταξη. Γι’ αυτό, εδώ προβλέπεται ένα άλλο πρόγραμμα. Η Επιτροπή σχεδιάζει να ομαδοποιήσει, με σκοπό την απλούστευση, αυτά τα μέσα σε ένα ενιαίο πρόγραμμα γειτονίας το οποίο θα τρέχει στη διάρκεια ολόκληρης της περιόδου των επόμενων δημοσιονομικών προοπτικών. Επίσης, δεν έχω την εντύπωση ότι πρέπει να υπολογίζουμε λιγότερους πόρους για τα σύνορα αυτά, μάλλον το αντίθετο, αν λάβω υπόψη τη μεγάλη προτεραιότητα που έχουν οι χώρες των Δυτικών Βαλκανίων για τους στρατηγικούς μας συλλογισμούς. Τρίτον, έχουμε τα σύνορα με την υποψήφια χώρα Τουρκία. Στην μεθοριακή αυτή περιφέρεια θα διατεθούν αυξημένοι πόροι στο πλαίσιο της εντατικής συνεργασίας με την Τουρκία, που τώρα βρίσκεται απλώς σε αρχικό στάδιο.
<SPEAKER ID="225" LANGUAGE="" NAME="Πρόεδρος." AFFILIATION="Ερωτήσεις προς τον Επίτροπο Monti">
<P>
   Η ερώτηση αρ. 44 θα απαντηθεί γραπτώς.
<P>
Την άνοιξη του 2004, ο Γενικός Εισαγγελέας του Ευρωπαϊκού Δικαστηρίου, κ. Philippe Leger, δήλωσε ότι το σουηδικό κρατικό μονοπώλιο στα φαρμακευτικά είδη είναι αντίθετο με τις αρχές περί ανταγωνισμού στην ΕΕ. Η απόφαση στην υπόθεση Hanner αναμένεται να εκδοθεί στη διάρκεια του τρέχοντος έτους, συνήθως όμως, το Ευρωπαϊκό Δικαστήριο συμφωνεί με τη γνώμη του Γενικού Εισαγγελέα.
<P>
Λαμβάνοντας υπόψη τη γνώμη αυτή για τα φαρμακευτικά είδη, ποια είναι η γνώμη της Επιτροπής όσον αφορά το μέλλον του σουηδικού κρατικού μονοπωλίου στην πώληση οινοπνευματωδών ποτών (Systembolaget); 
<SPEAKER ID="226" LANGUAGE="IT" NAME="Monti," AFFILIATION="Επιτροπή.">
<P>
    Κύριε Πρόεδρε, κυρίες και κύριοι συνάδελφοι, ακόμη και αν το Ευρωπαϊκό Δικαστήριο μπορούσε να δεχθεί τη γνωμοδότηση του Γενικού Εισαγγελέα, πρέπει να υπογραμμίσουμε ότι η γνωμοδότηση αυτή δεν είναι νομικά δεσμευτική ούτε για την Επιτροπή ούτε για κανέναν άλλο. Όλα αυτά ισχύουν και για τη γνωμοδότηση που εξέδωσε ο Γενικός Εισαγγελέας Léger στις 25 Μαΐου 2004 για την υπόθεση C438/02 Åklagaren κατά Krister Hanner, σχετικά με τη συμβατότητα του Apoteket, του σουηδικού μονοπωλίου για τη διανομή φαρμάκων, με ορισμένες διατάξεις των Συνθηκών που αφορούν την ελεύθερη κυκλοφορία των αγαθών και το δικαίωμα εγκατάστασης (άρθρα 28, 31 και 43).
<P>
Όσον αφορά το Systembolaget, το σύστημα διανομής που ισχύει στη Σουηδία για τα οινοπνευματώδη ποτά, το Ευρωπαϊκό Δικαστήριο, με την απόφαση της 23ης Οκτωβρίου 1997 στην υπόθεση Franzén, έχει ήδη αποφανθεί σχετικά με τη συμβατότητα του μονοπωλίου αυτού με το άρθρο 31 της Συνθήκης. Το άρθρο αυτό ορίζει ότι η δομή και η λειτουργία των κρατικών μονοπωλίων πρέπει να οργανώνονται έτσι ώστε να αποκλείεται οποιαδήποτε διάκριση μεταξύ των υπηκόων των κρατών μελών ως προς τους όρους εφοδιασμού και διάθεσης, ώστε να μην βλάπτεται ούτε νομικά ούτε στην πράξη το εμπόριο των προϊόντων που προέρχονται από άλλο κράτος μέλος σε σχέση με ένα εγχώριο προϊόν.
<P>
Μετά από εμπεριστατωμένη εξέταση του συστήματος του Systembolaget όσον αφορά τα σημεία πώλησης, την επιλογή των προϊόντων και τις διαφημιστικές δραστηριότητες, το Δικαστήριο αποφάσισε ότι η μονοπωλιακή δομή των πωλήσεων του Systembolaget ήταν συμβατή με το άρθρο 31 της Συνθήκης. Όπως έχει σήμερα η κατάσταση, η απόφαση Franzén παρέχει στην Επιτροπή έναν προσανατολισμό από νομική άποψη όσον αφορά την αξιολόγηση της συμβατότητας του Systembolaget με τους κανόνες της Ευρωπαϊκής Ένωσης. 
<SPEAKER ID="227" LANGUAGE="SV" NAME="Sjöstedt (GUE/NGL )." AFFILIATION="">
<P>
   – Κυρία Πρόεδρε, ευχαριστώ την Επιτροπή για την απάντησή της, την οποία θεωρώ εξαιρετικά θετική. Ο λόγος για τον οποίο κατέθεσα την ερώτησή μου είναι ότι στη γνωμοδότηση του Γενικού Εισαγγελέα δεν αναφέρεται μόνο το ζήτημα των φαρμακευτικών προϊόντων αλλά και αυτό του σουηδικού κρατικού μονοπωλίου στην πώληση οινοπνευματωδών ποτών (Systembolaget). Από την απάντησή σας συμπεραίνω ότι η Επιτροπή δεν θεωρεί επί του παρόντος ότι υπάρχει πρόβλημα με το σουηδικό κρατικό μονοπώλιο στην πώληση οινοπνευματωδών ποτών (Systembolaget) και κρίνει ότι η λειτουργία του είναι σύμφωνη με τους κανόνες της ΕΕ, θέση την οποία θεωρώ συνετή. 
<SPEAKER ID="228" LANGUAGE="EN" NAME="Monti," AFFILIATION="Επιτροπή.">
<SPEAKER ID="229" LANGUAGE="" NAME="Πρόεδρος." AFFILIATION="">
<P>
Οι εργαζόμενοι στα 10 δημόσια ναυπηγεία της Ισπανίας, τα οποία βρίσκονται υπό τον έλεγχο της εταιρείας IZAR, έχουν ξεκινήσει κινητοποιήσεις και απεργίες σε διάφορες πόλεις της Ισπανίας, διαμαρτυρόμενοι για το σχέδιο βιωσιμότητας του συγκεκριμένου τομέα της κρατικής εταιρείας βιομηχανικών συμμετοχών SEPI, που προβλέπει τον διαχωρισμό των στρατιωτικών και των πολιτικών εγκαταστάσεων και την ιδιωτικοποίηση των τελευταίων. Η κατάσταση αυτή οφείλεται στο γεγονός ότι η προηγούμενη κυβέρνηση, του κ. Αθνάρ, χορήγησε “παράνομες” ενισχύσεις ύψους 1100 εκατ. ευρώ στα δημόσια ναυπηγεία, οι οποίες πρέπει τώρα να επιστραφούν στην Επιτροπή.
<SPEAKER ID="230" LANGUAGE="IT" NAME="Monti," AFFILIATION="Επιτροπή.">
<P>
Σύμφωνα με τη νομολογία του Ευρωπαϊκού Δικαστηρίου και το άρθρο 10 της Συνθήκης, όταν ένα κράτος μέλος συναντά δυσκολίες στην εφαρμογή μιας απόφασης της Επιτροπής για την επιστροφή παράνομων και μη συμβατών κρατικών ενισχύσεων, το κράτος μέλος και η Επιτροπή πρέπει να συνεργαστούν για την εξεύρεση λύσης στο πρόβλημα. Δεν πρόκειται για διαπραγμάτευση και οι αποφάσεις της Επιτροπής εξακολουθούν να ισχύουν στο ακέραιο. Η συνεργασία αυτή εφαρμόζεται τώρα μεταξύ Ισπανίας και Επιτροπής. Η Επιτροπή δεν προτίθεται να αναθεωρήσει τις αποφάσεις της, δεδομένου ότι αυτό θα προκαλούσε στρέβλωση του ανταγωνισμού στη ναυπηγική αγορά της Ευρωπαϊκής Ένωσης. Η Επιτροπή έλαβε τα τελευταία χρόνια πολυάριθμες καταγγελίες ανταγωνιστών της Ευρωπαϊκής Ένωσης όσον αφορά τις κρατικές ενισχύσεις που χορηγήθηκαν στα ισπανικά ναυπηγεία. Εξάλλου θα ήταν αδύνατον από νομική άποψη να εγκριθούν οι εν λόγω ενισχύσεις, λαμβάνοντας υπόψη την απόφαση να μην χορηγηθούν στο μέλλον περαιτέρω ενισχύσεις στα ισπανικά ναυπηγεία που είχε λάβει ήδη από το 1997 το Συμβούλιο και η οποία επιβεβαιώνεται από το άρθρο 5 του κανονισμού σχετικά με τις ενισχύσεις στη ναυπηγική βιομηχανία που ίσχυε την εποχή κατά την οποία χορηγήθηκαν οι εν λόγω ενισχύσεις. 
<SPEAKER ID="231" LANGUAGE="ES" NAME="Meyer Pleite (GUE/NGL )." AFFILIATION="">
<SPEAKER ID="232" LANGUAGE="EN" NAME="Monti," AFFILIATION="Επιτροπή.">
<P>
Το δεύτερο ορατό σημάδι ενδιαφέροντος είναι το πρόγραμμα “Leadership 2015”, το οποίο συντονίστηκε από την Επιτροπή με τη συμμετοχή εκπροσώπων του Ευρωπαϊκού Κοινοβουλίου και της ναυπηγικής βιομηχανίας, προκειμένου να προσδιοριστούν ορισμένες ενεργές πολιτικές.
<P>
Αυτά τα στοιχεία σας δίνουν μια ένδειξη για τον τρόπο, με τον οποίο η Επιτροπή, μαζί με τα υπόλοιπα ευρωπαϊκά θεσμικά όργανα, προσπάθησε να εξυπηρετήσει τις ανάγκες του τομέα και παράλληλα να συμμορφωθεί με τον νόμο στην περίπτωση συγκεκριμένων επιδοτήσεων. Όπως γνωρίζετε, στην περίπτωση των ναυπηγείων IZAR, υπάρχει ένα ολόκληρο ιστορικό μη συμμόρφωσης με τους κανόνες. 
<SPEAKER ID="233" LANGUAGE="ES" NAME="Varela Suanzes-Carpegna (PPE-DE )." AFFILIATION="">
<SPEAKER ID="234" LANGUAGE="EN" NAME="Monti," AFFILIATION="Επιτροπή">
<SPEAKER ID="235" LANGUAGE="" NAME="Πρόεδρος." AFFILIATION="">
<P>
Tο καθεστώς φορολογικών διευκολύνσεων, “που τέθηκε σε εφαρμογή παρανόμως από την Ιταλία”, διότι δεν υπήρξε προηγούμενη κοινοποίησή του, και “είναι ασύμβατο με την κοινή αγορά”, κατά παράβαση των ευρωπαϊκών κανόνων σχετικά με τις κρατικές ενισχύσεις, καθιερώθηκε το 2002 προς όφελος 1600 δήμων της βόρειας Ιταλίας, μερικοί από τους οποίους δεν είχαν ποτέ γνωρίσει φυσική καταστροφή.
<P>
Γιατί δόθηκε η είδηση της απόρριψης του νόμου Tremonti-Bis πριν ολοκληρωθεί η διαβούλευση μεταξύ των υπηρεσιών;
<SPEAKER ID="236" LANGUAGE="IT" NAME="Monti," AFFILIATION="Επιτροπή">
<P>
    Κύριε Πρόεδρε, όσον αφορά την προφορική ερώτηση της κ. Sbarbati, θα ήθελα να επισημάνω, χάριν της αλήθειας, την ταχύτητα με την οποία αντέδρασε η Επιτροπή σε αυτή την υπόθεση, για την οποία ενημερώθηκε από τις καταγγελίες που έλαβε μόλις στις 6 Μαρτίου 2003.
<P>
Πράγματι, η απόφαση έναρξης της επίσημης εξεταστικής διαδικασίας ελήφθη την 17η Σεπτεμβρίου 2003, μετά τη λήψη των πληροφοριών που διεβίβασαν οι ιταλικές αρχές στις 4 Ιουλίου 2003. Εξάλλου, ο ισχύων κανονισμός δεν προβλέπει καμία προθεσμία για την εξέταση μιας υπόθεσης από την Επιτροπή.
<P>
Επισημαίνω επίσης ότι η Επιτροπή ενέκρινε την απόφαση για την περάτωση της επίσημης εξεταστικής διαδικασίας στις 20 Οκτωβρίου 2004, δηλαδή πέντε εβδομάδες μετά τη λήψη των τελευταίων πληροφοριών από την Ιταλία. Όσον αφορά το δεύτερο μέρος της ερώτησης, τα άρθρα που εμφανίσθηκαν στον Τύπο πριν εγκριθεί η απόφαση της Επιτροπής, βασίζονται σε πληροφορίες που δεν προέρχονται από την ίδια την Επιτροπή, η οποία ενημερώνει τα μέσα ενημέρωσης για τις αποφάσεις της μετά την έγκρισή τους, συνήθως με συνέντευξη Τύπου και/ή ανακοινωθέν.
<SPEAKER ID="237" LANGUAGE="IT" NAME="Sbarbati (ALDE )." AFFILIATION="">
<SPEAKER ID="238" LANGUAGE="IT" NAME="Monti," AFFILIATION="Επιτροπή.">
<P>
    Θέλω απλώς να ευχαριστήσω θερμά την κ. Sbarbati για τα λόγια της. Ευχαριστώ. 
<SPEAKER ID="239" LANGUAGE="DE" NAME="Rübig (PPE-DE )." AFFILIATION="">
<P>
    Κυρία Πρόεδρε, κύριε Επίτροπε, κυρίες και κύριοι, οι κρατικές ενισχύσεις αποτελούν ένα θέμα συζήτησης που επανεμφανίζεται πάντα όταν συμβαίνουν φυσικές καταστροφές. Με την διεύρυνση της Ευρωπαϊκής Ένωσης, ειδικά περιοχές των στόχων 1 ή 2 συνορεύουν τώρα με άλλες περιοχές που έπαψαν να ανήκουν σε αυτούς τους στόχους. Θεωρείτε πιθανόν να γίνουν στο μέλλον προσωρινές εξαιρέσεις ως προς τις κρατικές ενισχύσεις για τις παραμεθόριες αυτές περιοχές; 
<SPEAKER ID="240" LANGUAGE="EN" NAME="Monti," AFFILIATION="Επιτροπή">
<P>
Όσον αφορά τον νόμο “Tremonti Bis”, στον οποίον αναφέρεται η προφορική ερώτηση που υπέβαλε η κ. Sbarbati, η Επιτροπή δεν εξέταζε κατά πόσον οι επιχειρήσεις που πλήττονται από τις συνέπειες των φυσικών καταστροφών πρέπει να λάβουν βοήθεια. Το θέμα ήταν κατά πόσο ο τρόπος με τον οποίο ήταν διατυπωμένος ο νόμος επιτρέπει την επίτευξη αυτού του στόχου. 
<SPEAKER ID="241" LANGUAGE="" NAME="Πρόεδρος." AFFILIATION="">
<P>
Απαντώντας στην ερώτηση Ε-0699/03(1), η Eπιτροπή επιβεβαιώνει ότι “πρόσφατα ξεκίνησε έρευνα της υπόθεσης που αφορά, μεταξύ άλλων, την εκτυπωτική μελάνη και τους εκτυπωτές. Επί του παρόντος, αναλύει τη συμπεριφορά ορισμένων εταιριών στις συγκεκριμένες αγορές, στα πλαίσια των κανόνων ανταγωνισμού της Κοινότητας.”
<SPEAKER ID="242" LANGUAGE="IT" NAME="Monti," AFFILIATION="Επιτροπή.">
<P>
Θα επιθυμούσα να απαντήσω στον κ. Staes ότι είμαι βέβαιος πως ασφαλώς γνωρίζει το γεγονός ότι στις αρχές του 2003 η Επιτροπή ξεκίνησε μια έρευνα σχετικά με την αγορά των εκτυπωτών ψεκασμού και λέιζερ. Από τότε η Επιτροπή συγκέντρωσε μεγάλο αριθμό αποδείξεων και διεξήγαγε πολυάριθμες συνομιλίες με τους κατασκευαστές εκτυπωτών και τους προμηθευτές ανακυκλωμένων μελανιών. Οι έρευνες επικεντρώθηκαν στο να διαπιστωθεί εάν οι κατασκευαστές εκτυπωτών παραβιάζουν τους κοινοτικούς κανόνες στον τομέα του ανταγωνισμού εξαιτίας της μορφής και της τιμής της μελάνης τους. Η έρευνα είναι ιδιαίτερα πολύπλοκη τόσο σε οικονομικό όσο και σε νομικό επίπεδο.
<SPEAKER ID="243" LANGUAGE="NL" NAME="Staes (Verts/ALE )." AFFILIATION="">
<P>
   – Κυρία Πρόεδρε, ευχαριστώ τον κ. Επίτροπο για την απάντησή του. Επιθυμώ, ωστόσο, να επισημάνω –και αυτό είναι κάτι που έχω διαπιστώσει προσωπικά– ότι 75 εκατοστόλιτρα μελάνης εκτυπωτή έγχυσης μελάνης είναι πιο ακριβά από ένα μπουκάλι σαμπάνιας. Αυτό είναι παράλογο. Έχω την έντονη εντύπωση ότι πρόκειται για περίπτωση εξαρτημένης πώλησης, στο πλαίσιο της οποίας οι εκτυπωτές προσφέρονται σε χαμηλότατες τιμές ενώ η μελάνη είναι εξαιρετικά υπερτιμημένη. Προς το παρόν, περιορίζομαι στην απάντηση του Επιτρόπου, αλλά θέλω να επισημάνω ότι αυτή η έρευνα πρέπει να ολοκληρωθεί επειγόντως, διότι η κατάσταση ζημιώνει τους καταναλωτές. 
<SPEAKER ID="244" LANGUAGE="EN" NAME="Monti," AFFILIATION="Επιτροπή.">
<SPEAKER ID="245" LANGUAGE="" NAME="Πρόεδρος." AFFILIATION="Ερωτήσεις προς τον Επίτροπο Byrne">
<P>
   Ευχαριστώ πολύ, κύριε Monti. Στο σημείο αυτό σταματώ τις ερωτήσεις προς εσάς, δηλαδή οι ερωτήσεις αρ. 49 και 50 θα απαντηθούν γραπτώς. Περνάμε στην επόμενη θεματική ενότητα.
<SPEAKER ID="246" LANGUAGE="" NAME="Πρόεδρος." AFFILIATION="">
<SPEAKER ID="247" LANGUAGE="EN" NAME="Byrne," AFFILIATION="Επιτροπή.">
<P>
     Θα ήθελα να ευχαριστήσω την κ. McGuinness γι’ αυτή την ερώτηση.
<P>
Επιπλέον, πραγματοποιούνται υποχρεωτικοί έλεγχοι σε όλες τις εισαγωγές ζωικών προϊόντων στο σημείο εισόδου, στα συνοριακά σημεία ελέγχου της ΕΕ. O κανονισμός για τα τρόφιμα και τις ζωοτροφές, ο οποίος εγκρίθηκε πρόσφατα, στοχεύει στην εναρμόνιση των ελέγχων σε όλα τα υπόλοιπα εισαγόμενα προϊόντα διατροφής.
<SPEAKER ID="248" LANGUAGE="EN" NAME="McGuinness (PPE-DE )." AFFILIATION="">
<SPEAKER ID="249" LANGUAGE="EN" NAME="Byrne," AFFILIATION="Επιτροπή">
<P>
   .  Θα ήθελα, καταρχάς, να ευχαριστήσω την κ. McGuinness για τα καλά της λόγια σχετικά με το έργο το οποίο επιτέλεσα τα πέντε τελευταία χρόνια. Το εκτιμώ ιδιαίτερα.
<P>
Όσον αφορά το θέμα της συμπληρωματικής της ερώτησης: υπάρχει ειδική νομοθεσία σχετικά με τη σήμανση του βοείου κρέατος, συγκεκριμένα ο κανονισμός 1760/2000, ο οποίος προσδιορίζει τις ιδιαίτερες απαιτήσεις για το βόειο κρέας, συμπεριλαμβανομένης της προέλευσής του και θεσπίστηκε για την αντιμετώπιση των ζητημάτων γύρω από τη διαμάχη για τη Σπογγώδη Εγκεφαλοπάθεια των Βοοειδών (ΣΕΒ) πριν από μερικά χρόνια.
<SPEAKER ID="250" LANGUAGE="EN" NAME="Landsbergis (PPE-DE )." AFFILIATION="(Ο Πρόεδρος διακόπτει τον ομιλητή)">
<P>
    Η ερώτησή μου αφορά τη θέση της Επιτροπής σχετικά με το γεγονός ότι ο νόμος της Ρωσικής Ομοσπονδίας για τις πρόσθετες εγγυήσεις και αποζημιώσεις για τους στρατιωτικούς κλπ., όπως τροποποιήθηκε στις 21 Ιανουαρίου 1993, 21 Ιουλίου 1993 κλπ. ·
<SPEAKER ID="251" LANGUAGE="" NAME="Πρόεδρος." AFFILIATION="">
<P>
   Κύριε Landsbergis, λυπάμαι αλλά πρέπει να σας διακόψω. Βάσει όλων όσων άκουσα μέχρι τώρα, αυτό δεν αφορά την ερώτηση και εδώ μπορείτε μόνο να κάνετε συγκεκριμένη ερώτηση για το θέμα αυτό.
<P>
Η έκταση του συνδρόμου του εμβρυϊκού αλκοολισμού (FAS) και η καλύτερη συμβουλή που θα μπορούσε να δοθεί στις εγκύους παραμένουν θέματα αντιφατικά. Σε πρόσφατη μελέτη, που εκπόνησε η Δρ. Raja Mukherjee, στο Λονδίνο, υποστηρίζεται ότι η κατανάλωση οποιασδήποτε ποσότητας αλκοόλ μπορεί να προκαλέσει βλάβες και ότι ένα νεογέννητο στα 100 παρουσιάζει βλάβες επειδή η μητέρα του έπινε κατά τη διάρκεια της εγκυμοσύνης, αλλά ότι πολλές περιπτώσεις δεν είναι δυνατόν να ανιχνευτούν. Μελέτες που έγιναν στις ΗΠΑ, στη Νότιο Αφρική και στη Σκανδιναβία δείχνουν ότι το ένα στα 300 νεογέννητα έχει προσβληθεί από το σύνδρομο του εμβρυϊκού αλκοολισμού Τα παιδιά αυτά είναι δυνατόν να αντιμετωπίζουν προβλήματα μνήμης, έλλειψης προσοχής, υπερκινητικότητας, σωματικών δυσμορφιών και μειωμένου δείκτη νοημοσύνης. Υπάρχει ανάγκη για περαιτέρω έρευνες στο θέμα του εμβρυϊκού αλκοολισμού (FAS). Ωστόσο, είναι βέβαιο ότι η μεγάλη κατανάλωση αλκοόλ προκαλεί βλάβες στο έμβρυο και ορισμένες κυβερνήσεις της ΕΕ συστήνουν στις μέλλουσες μητέρες να μην ξεπερνούν τα ένα με δύο ποτήρια αλκοόλ την εβδομάδα.
<SPEAKER ID="252" LANGUAGE="EN" NAME="Byrne," AFFILIATION="Επιτροπή.">
<P>
     Πρώτα απ’ όλα, ευχαριστώ την κ. Stihler για τη σημαντική αυτή ερώτηση. Συμμερίζομαι πλήρως την ανησυχία της επί του θέματος.
<P>
Το σύνδρομο του εμβρυϊκού αλκοολισμού –FAS– είναι μία νοητική και σωματική διαταραχή, η οποία μπορεί να περιλαμβάνει νοητική υστέρηση, εγκεφαλική δυσλειτουργία, σωματικές δυσμορφίες, μαθησιακές δυσκολίες και ψυχολογικές διαταραχές. Το σύνδρομο του εμβρυϊκού αλκοολισμού (FAS) εμφανίζεται ως αποτέλεσμα προγεννητικής έκθεσης στο αλκοόλ. Πρόσφατες μελέτες δείχνουν όλο και περισσότερο ότι ενδέχεται να μην υπάρχει κανένα ξεκάθαρα ασφαλές όριο πάνω από τη μηδενική κατανάλωση αλκοόλ για τις εγκύους. Τα βασικά στοιχεία στην πρόληψη του συνδρόμου του εμβρυϊκού αλκοολισμού (FAS) είναι η ευαισθητοποίηση κι η ενημέρωση των καταναλωτών. Η Επιτροπή αναπτύσσει επί του παρόντος ένα έγγραφο εργασίας σχετικά με μία συντονισμένη προσέγγιση στην Ευρώπη για την αντιμετώπιση της βλάβης που συνδέεται με το αλκοόλ. Το σύνδρομο του εμβρυϊκού αλκοολισμού (FAS) αποτελεί ένα από τα πιθανά ζητήματα με τα οποία θα ασχοληθεί το έγγραφο.
<P>
Η Επιτροπή εξετάζει προσεκτικά τους τύπους πληροφόρησης, οι οποίοι πρέπει να παρασχεθούν για την αντιμετώπιση αυτού του προβλήματος. Πιθανές κατευθυντήριες γραμμές σχετικά με αυτούς τους τύπους θα μπορούσαν να συμπεριληφθούν στο έγγραφο εργασίας της Επιτροπής για το αλκοόλ, το οποίο προβλέπεται να δημοσιευθεί του χρόνου. Η Επιτροπή προτίθεται επίσης να εκπονήσει μία έκθεση σχετικά με την εφαρμογή των από το 2001 συστάσεων του Συμβουλίου για το αλκοόλ και τους νέους, η οποία, μεταξύ άλλων, θα αντιμετωπίσει την ανάγκη ανάληψης περαιτέρω δράσης. Επιπρόσθετα, διερευνάται η πιθανότητα σύγκλησης μίας διάσκεψης για το αλκοόλ τον επόμενο χρόνο, από κοινού με το ευρωπαϊκό γραφείο της Παγκόσμιας Οργάνωσης Υγείας (ΠΟΥ).
<SPEAKER ID="253" LANGUAGE="EN" NAME="Stihler (PSE )." AFFILIATION="">
<P>
    Σας ευχαριστώ γι’ αυτή την απάντηση, κύριε Επίτροπε. Σας ευχαριστώ επίσης για όλο το έργο, το οποίο επιτελέσατε τα τελευταία πέντε χρόνια σχετικά με την ατζέντα της δημόσιας υγείας. Χαίρει μεγάλης εκτίμησης. Όπως είπατε, από πρόσφατες έρευνες προκύπτει ότι σε ορισμένες περιπτώσεις, μπορεί να έχει προσβληθεί ένα στα εκατό νεογέννητα. Άλλες έρευνες κάνουν λόγο για ποσοστό ένα στα τριακόσια νεογέννητα. Πράγματι, σύμφωνα με την εφημερίδα “Guardian”της Παρασκευής, η οποία ασχολήθηκε με την κατάσταση που επικρατεί στη Γαλλία, πιστεύεται ότι περίπου 7 000 νεογέννητα εκεί έχουν υποστεί σωματική ή νοητική βλάβη από παθητική κατανάλωση αλκοόλ στη μήτρα. Ο γάλλος Υπουργός Υγείας, κ. Philippe Douste-Blazy, δήλωσε ότι το σύνδρομο του εμβρυϊκού αλκοολισμού (FAS) είναι “με την εξαίρεση των γενετικών παραγόντων, η πρωταρχική αιτία νοητικής υστέρησης στα παιδιά”. Πρόκειται σαφώς για ένα ευρωπαϊκό θέμα, το οποίο οφείλουμε να πάρουμε στα σοβαρά. Ελπίζω ότι η στρατηγική της Επιτροπής σχετικά με το αλκοόλ θα εξετάσει τι συμβαίνει στις Ηνωμένες Πολιτείες της Αμερικής, όπου τα οινοπνευματώδη φέρουν μία ετικέτα που προειδοποιεί για τον κίνδυνο βλάβης στην υγεία.
<SPEAKER ID="254" LANGUAGE="EN" NAME="Byrne," AFFILIATION="Επιτροπή">
<P>
     Σας ευχαριστώ γι’ αυτή τη συμπληρωματική ερώτηση και για τα καλά σας λόγια, κυρία Stihler. Το εκτιμώ.
<P>
Όπως ίσως γνωρίζετε, η ΓΔ Υγείας και Καταναλωτών εκπονεί επί του παρόντος μία κοινοτική στρατηγική για τη μείωση των βλαβών που συνδέονται με το αλκοόλ, όπως ζητείται στα συμπεράσματα του Συμβουλίου το 2001. Διάφοροι τομείς δράσης έχουν επισημανθεί ως βασικοί. Ένας από αυτούς είναι η ενημέρωση των καταναλωτών, με στόχο τη βελτίωση της επίγνωσης των κινδύνων που συνδέονται με την κατανάλωση οινοπνευματωδών ποτών. Προς το παρόν, τα σχέδια προτάσεων αφορούν πόσο εφικτό είναι νομικά και πρακτικά να τοποθετηθούν προειδοποιήσεις για τον κίνδυνο βλάβης στην υγεία στις φιάλες των αλκοολούχων ποτών, καθώς και στα σημεία πώλησης. Οι προειδοποιήσεις αυτές θα μπορούσαν να συμπεριλαμβάνουν πληροφορίες σχετικά με την εγκυμοσύνη, για παράδειγμα.
<SPEAKER ID="255" LANGUAGE="" NAME="Πρόεδρος." AFFILIATION="">
<SPEAKER ID="256" LANGUAGE="EN" NAME="Byrne," AFFILIATION="Επιτροπή.">
<P>
     Δύο επιθεωρήσεις που διενήργησε το Γραφείο Τροφίμων και Κτηνιατρικών Θεμάτων της Επιτροπής στην Ελλάδα, τον Ιούλιο του 2003, καθώς και το Μάρτιο και τον Απρίλιο του 2004, αποκάλυψαν παραβιάσεις των κοινοτικών απαιτήσεων όσον αφορά τις διαδικασίες αδειοδότησης των σφαγείων και την τήρηση των απαιτήσεων υγιεινής. Τα ευρήματα αυτά επιβεβαιώνουν το αποτέλεσμα παλαιότερων αποστολών του Γραφείου Τροφίμων και Κτηνιατρικών Θεμάτων. Βάσει των συστάσεων της Επιτροπής, οι ελληνικές αρχές δεσμεύτηκαν να αναλάβουν δράση για την αποκατάσταση αυτών των ελλείψεων.
<P>
Όσον αφορά τη νέα αγορά του Ρέντη, υπήρξε μία μετατόπιση στο χρονοδιάγραμμα κατασκευής της που είχαν κοινοποιήσει οι ελληνικές αρχές. Σύμφωνα με τις τελευταίες πληροφορίες, οι εργασίες κατασκευής προγραμματίζεται να ολοκληρωθούν στα μέσα του 2006. Παρά το γεγονός ότι η Επιτροπή είχε επαφές σε υψηλό επίπεδο με τις ελληνικές αρχές τα τελευταία χρόνια σχετικά με το σύστημα ελέγχου των τροφίμων, η πρόοδος που σημειώθηκε δεν υπήρξε ικανοποιητική. Αυτό σχετίζεται με το ειδικό θέμα των ανεπαρκών επιπέδων στελέχωσης στην ελληνική κτηνιατρική υπηρεσία, που δεν εξασφαλίζουν την αποτελεσματική εφαρμογή της κοινοτικής κτηνιατρικής νομοθεσίας. Για τον λόγο αυτό, τον Μάιο του 2004, η Επιτροπή απέστειλε έγγραφο όχλησης προς τις ελληνικές αρχές, καλώντας τις να διορθώσουν την κατάσταση. Ελλείψει κατάλληλων διαβεβαιώσεων εκ μέρους των ελληνικών αρχών, η Επιτροπή απέστειλε μία αιτιολογημένη γνώμη στην Ελλάδα στις 18 Οκτωβρίου, ζητώντας από την ελληνική κυβέρνηση να αντιμετωπίσει αποτελεσματικά το πρόβλημα της ελλιπούς στελέχωσης των κτηνιατρικών της υπηρεσιών εντός περιόδου δύο μηνών. Τυχόν παράλειψη θα μπορούσε να οδηγήσει την Επιτροπή να προσφύγει κατά της Ελλάδας ενώπιον του Δικαστηρίου των Ευρωπαϊκών Κοινοτήτων.
<SPEAKER ID="257" LANGUAGE="" NAME="Πρόεδρος." AFFILIATION="">
<P>
Μπορεί η Επιτροπή να επιβεβαιώσει ότι στο πρόγραμμα εργασίας του 2005 θα δώσει μεγαλύτερη έμφαση στην ψυχική υγεία; Μπορεί επίσης να επιβεβαιώσει ότι τα δικαιώματα του ανθρώπου και η ανθρώπινη μεταχείριση έχουν θεμελιώδη σημασία στις ορθές πρακτικές στον τομέα της ψυχικής υγείας στην Ευρωπαϊκή Ένωση; Θα εκδηλώσει την ικανοποίησή της για τις εξαγγελίες στην Ουγγαρία και τη Σλοβενία σύμφωνα με τις οποίες καταργούνται τα κρεβάτια-κλουβιά και σκοπεύει να καταδικάσει τη συνεχιζόμενη χρήση τους στην Τσεχική Δημοκρατία και τη Σλοβακία; Στο πλαίσιο αυτό θα συγχαρεί επίσης τον Δρ. Jan Pfeiffer τον οποίο το περιοδικό Time ανακήρυξε έναν από τους Ευρωπαίους ήρωες για την εκστρατεία του υπέρ ενός ανθρώπινου συστήματος αντιμετώπισης της ψυχικής υγείας, χωρίς τέτοια κρεβάτια, στην Τσεχική Δημοκρατία; 
<SPEAKER ID="258" LANGUAGE="EN" NAME="Byrne," AFFILIATION="Επιτροπή.">
<P>
     Η ψυχική υγεία συνιστά πράγματι προτεραιότητα της κοινοτικής πολιτικής για τη δημόσια υγεία και στο πλαίσιο του Προγράμματος Δημόσιας Υγείας (2003-2008). Υπό το πρώτο σκέλος του Προγράμματος, το οποίο ασχολείται με την ενημέρωση για την υγεία, δημιουργήθηκε η Ομάδα Εργασίας για την Ψυχική Υγεία, στην οποία μετέχουν οι επικεφαλής σχεδίων και οι ενδιαφερόμενοι φορείς. Στο σχέδιο εργασίας για το 2005, οι δραστηριότητες θα επικεντρωθούν στην προώθηση της ψυχικής υγείας και την πρόληψη ψυχικών διαταραχών στα παιδιά, τους εφήβους και τους νέους, βάσει βελτιωμένης συλλογής και ανάλυσης στοιχείων.
<P>
Η Επιτροπή γνωρίζει τη χρήση των κρεβατιών-κλουβιών σε ψυχιατρικές εγκαταστάσεις κι εγκαταστάσεις κοινωνικής φροντίδας στην Ουγγαρία και τη Σλοβενία, καθώς και στη Σλοβακία και την Τσέχικη Δημοκρατία, και χαιρετίζει την έκθεση σχετικά με το θέμα αυτό, η οποία δημοσιεύτηκε το 2003 από το Κέντρο Υπεράσπισης των Ατόμων με ψυχική αναπηρία. Ως αποτέλεσμα αυτής της έκθεσης, η Επιτροπή διενήργησε έρευνες για την ακριβή θέση σχετικά με τη χρήση των κρεβατιών-κλουβιών σε αυτές τις χώρες και επέστησε την προσοχή των εθνικών αρχών στην αναγκαιότητα αποκατάστασης του προβλήματος αυτού. Σύμφωνα με πληροφορίες που έλαβε τότε η Επιτροπή, φαινόταν ότι η κατάσταση βελτιώνεται. Αναφέρθηκε ότι η Ουγγαρία επέβαλε απαγόρευση των κρεβατιών-κελιών, η οποία θα τεθεί σε πλήρη ισχύ στις αρχές του 2005. Στην Τσεχική Δημοκρατία, υπάρχουν αναφορές ότι τα κρεβάτια-κλουβιά σταδιακά αντικαθίστανται.
<P>
Η Επιτροπή προχώρησε στην εκπόνηση μελέτης σχετικά με τις συνθήκες που επικρατούν στα ιδρύματα και στα 25 κράτη μέλη, προκειμένου να διαπιστωθεί η κατάσταση που επικρατεί σήμερα, θέτοντας τα άτομα με αναπηρία στο επίκεντρο. Τα ευρήματα αυτής της μελέτης, την οποία ανέλαβε η “Inclusion Europe”, παρουσιάστηκαν στις Βρυξέλλες στις 22 και 23 Οκτωβρίου. Η μελέτη επιβεβαίωσε ότι τα κρεβάτια-κλουβιά ή περίκλειστα κρεβάτια –όπως επίσης ονομάζονται– χρησιμοποιούνται πράγματι σε αρκετά κράτη μέλη, συμπεριλαμβανομένων παλιών και νέων κρατών μελών. Επιπλέον, η μελέτη έδειξε ότι το ζήτημα των κρεβατιών-κλουβιών δεν μπορεί να αποσυνδεθεί από το γενικότερο πλαίσιο των συνθηκών διαβίωσης στα μεγάλα κλειστά ιδρύματα. Οι συνθήκες αυτές είναι ορισμένες φορές απαράδεκτες και δεν πληρούν τις πιο στοιχειώδεις απαιτήσεις ανθρώπινου σεβασμού και ανθρώπινης αξιοπρέπειας. Η μελέτη κατέδειξε ότι οι κλειστές υπηρεσίες φιλοξενίας που λειτουργούν με τη μορφή κοινότητας παρέχουν ευκαιρίες, αλλά όχι εγγυήσεις, για καλύτερα αποτελέσματα
<P>
Από το 2005, η Επιτροπή θα παρουσιάζει μία δημόσια έκθεση ανά διετία σχετικά με τη συνολική κατάσταση των ατόμων με αναπηρίες στην Ευρωπαϊκή Ένωση. Η έκθεση έχει στόχο να προσφέρει ένα χρήσιμο εργαλείο για όλους όσους λαμβάνουν αποφάσεις σχετικά με την αναπηρία, παρέχοντας ακριβή, δυναμική και ενημερωμένη πληροφόρηση για την κατάσταση των ατόμων με αναπηρίες σε ολόκληρη την Ευρωπαϊκή Ένωση.
<P>
Η Επιτροπή χαιρετίζει όλες τις κατάλληλες προσπάθειες που καταβάλλονται προκειμένου τα συστήματα ψυχικής υγείας να γίνουν όσο το δυνατόν πιο ανθρώπινα. Συγχαίρουμε επίσης τον Δρ. Pfeiffer για την ανακήρυξή του ως Ευρωπαίου Ήρωα από το περιοδικό “Time”.
<SPEAKER ID="259" LANGUAGE="EN" NAME="Bowis (PPE-DE )." AFFILIATION="">
<P>
    Δεν είναι παρόντες πολλοί βουλευτές, ελπίζω, ωστόσο, ότι η απάντηση που έδωσε ο κ. Byrne, ο Επίτροπός μας, θα διαβαστεί ευρέως. Θα ήθελα να καταγραφούν στα πρακτικά οι ευχαριστίες μας ως Κοινοβουλίου για το έργο που επιτέλεσε για τη δημόσια υγεία τα τελευταία πέντε χρόνια, ιδίως στον τομέα της ψυχικής υγείας και για τον τρόπο, με τον οποίο διασφάλισε ότι το θέμα αυτό αναβαθμίστηκε στην ατζέντα.
<SPEAKER ID="260" LANGUAGE="EN" NAME="Byrne," AFFILIATION="Επιτροπή.">
<P>
    Θα ήθελα να απαντήσω στα καλά λόγια του φίλου μου John Bowis, λέγοντας πόσο πολύ εκτίμησα τη συνεργασία μου με αυτό το Κοινοβούλιο τα τελευταία πέντε χρόνια σε θέματα σχετικά με τη δημόσια υγεία, και κυρίως με μία από τις ηγετικές μορφές του Κοινοβουλίου σε αυτό το θέμα: τον ίδιο τον κ. Bowis. Ήταν χαρά μου να συνεργάζομαι τόσο στενά με τέτοιους ειδικούς στον τομέα προς όφελος των πολιτών μας εδώ στην Ευρωπαϊκή Ένωση.
<SPEAKER ID="261" LANGUAGE="" NAME="Πρόεδρος." AFFILIATION="">
<SPEAKER ID="262" LANGUAGE="EN" NAME="Crowley (UEN )." AFFILIATION="">
<P>
    Κυρία Πρόεδρε, δυστυχώς προέδρευα της συνεδρίασης της πολιτικής μου ομάδας, όταν ήρθε η σειρά να συζητηθεί η ερώτησή μου. Θέλω να ζητήσω συγγνώμη από τον κ. Επίτροπο και από το Σώμα που δεν ήμουν παρών, για να παρουσιάσω ο ίδιος την ερώτηση. Είναι η τελευταία ευκαιρία που έχω να ευχαριστήσω τον Επίτροπο Byrne για όλη του τη βοήθεια και τις μεγάλες ηγετικές ικανότητες που επέδειξε σε πολλές κρίσεις τα τελευταία πέντε χρόνια. Του εύχομαι το καλύτερο για το μέλλον που δεν θα είναι η συνταξιοδότηση, αλλά μία νέα φάση στη ζωή του. 
<SPEAKER ID="263" LANGUAGE="EN" NAME="Byrne," AFFILIATION="Επιτροπή">
<P>
     Θα ήθελα να απαντήσω πολύ σύντομα στον παλιό μου φίλο, τον κ. Crowley, και να τον ευχαριστήσω πάρα πολύ για τα καλά του λόγια. Έχουμε συνεργαστεί μαζί και προσβλέπω σε μία βαθιά φιλία στο μέλλον. 
<SPEAKER ID="264" LANGUAGE="" NAME="Πρόεδρος." AFFILIATION="">
<P>
   Ευχαριστώ πολύ, κύριε Crowley. Αυτά που είπατε θα καταγραφούν στα πρακτικά.
<P>
Στο σημείο αυτό λήγει η Ώρα των Ερωτήσεων. Οι ερωτήσεις αρ. 56-93 θα απαντηθούν γραπτώς. 
<SPEAKER ID="265" LANGUAGE="" NAME="" AFFILIATION="(Η συνεδρίαση λήγει στις 19.35)">

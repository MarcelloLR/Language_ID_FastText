<CHAPTER ID="018">
Υλοποίηση του Ενιαίου Χώρου Πληρωμών σε Ευρώ (SΕΡΑ) (συζήτηση)
<SPEAKER ID="172" NAME="Πρόεδρος">
" ημερήσια διάταξη προβλέπει την προφορική ερώτηση της Sharon Bowles προς την Επιτροπή σχετικά με τον Ενιαίο Χώρο Πληρωμών σε Ευρώ (SΕΡΑ).
<SPEAKER ID="173" NAME="Sharon Bowles">
συντάκτρια. - Κύριε Πρόεδρε, ο προκάτοχός μου πρόεδρος της Επιτροπής Οικονομικής και Νομισματικής Πολιτικής παρουσίασε ένα ψήφισμα σχετικά με τον ΕΧΠΕ σε αυτήν την αίθουσα στις 12 Μαρτίου 2009. Δεν έχουν αλλάξει πολλά, και τώρα παρουσιάζω εγώ το δικό μου εδώ, τον Μάρτιο του 2010. Επιτρέψτε μου να πω ότι πραγματικά αναμένουμε πρόοδο πριν από τις ειδούς του Μαρτίου του 2011.
<P>
" Επιτροπή κατέβαλε προσπάθειες στον χάρτη πορείας του ΕΧΠΕ που συνέταξε τον Σεπτέμβριο του 2009. Συμφωνούμε με τις δράσεις στους έξι τομείς προτεραιότητας, όμως η μεγάλη πλειοψηφία των ερωτηθέντων της ίδιας της διαβούλευσης της Επιτροπής δήλωσε ότι ήταν απαραίτητο να καθοριστεί μια καταληκτική ημερομηνία, ώστε να δοθούν κίνητρα στους διστακτικούς. Αυτά είναι τα λόγια της ίδιας της Επιτροπής. Τώρα, το θέμα δεν μπορεί να τεθεί με μεγαλύτερη ευθύτητα, και προτείνουμε η δεσμευτική καταληκτική ημερομηνία να καθοριστεί το αργότερο για τις 31 Δεκεμβρίου 2012.
<P>
Ζούμε σε μια εποχή με ολοένα και περισσότερες διασυνοριακές αγορές και συμβάσεις. Το να διαθέτουμε κοινά πρότυπα για αυτές τις διασυνοριακές πληρωμές, τις μεταφορές πιστώσεων και τις άμεσες χρεώσεις, αποτελεί σημαντικό συστατικό της υγείας και της ανάπτυξης της ενιαίας αγοράς. Είναι πολύ καλύτερα για τους καταναλωτές όταν δεν είναι υποχρεωμένοι να ελέγχουν εάν υπάρχουν διαφορετικές ρυθμίσεις από χώρα σε χώρα ή να εξαπατηθούν επειδή υπάρχουν.
<P>
Έτσι, οι καταναλωτές δεν είναι δυσμενώς διατεθειμένοι απέναντι σε αυτό το σχέδιο, αλλά χρειάζεται να έχουν ασφάλεια, και προκαλεί ανησυχία το να μην υπάρχουν επαρκείς διασφαλίσεις για τη διαχείριση και τον έλεγχο της εντολής των άμεσων χρεώσεων. Τα συστήματα πληρωμών αποτελούν το ένα τρίτο του κόστους λειτουργίας των τραπεζών, συνεπώς υπάρχει μεγάλο όφελος για τις τράπεζες να λειτουργεί ο ΕΧΠΕ ορθά, δεν μπορούν όμως να τα ρυθμίσουν όλα με τον δικό τους τρόπο. Το Ευρωπαϊκό Συμβούλιο Πληρωμών πρέπει να αναγνωρίσει ότι οι καταναλωτές ανησυχούν για απάτες και τεχνάσματα εμπιστοσύνης και για το ποιος τα παρακολουθεί. Ορισμένοι πολυάσχολοι άνθρωποι μπορεί να μην παρατηρήσουν μια νέα συναλλαγή, ειδικά εάν το ποσό είναι συνηθισμένο. Ως εκ τούτου, πρέπει να υπάρχουν δυνατότητες να διαθέτει ο καταναλωτής πρόσθετες εγγυήσεις σχετικά με την καθιέρωση άμεσων χρεώσεων. Δεν είναι καλό να λέμε ότι οι τράπεζες θα εντοπίσουν όλες τις απάτες. Οι τράπεζες δεν εντόπισαν τις πρακτικές που αφορούν πλαστές επιταγές. Για παράδειγμα, στη Γαλλία υπήρξαν προβλήματα με απάτες οπισθογράφησης επιταγών προς τράπεζα, που θα καταβάλλονταν σε λογαριασμό τρίτου προσώπου. Αυτό συνέβη τέσσερα χρόνια αφότου η βρετανική Αρχή Χρηματοπιστωτικών Υπηρεσιών είχε κλείσει αυτό το παραθυράκι. Δεν είναι ικανοποιητικό να επιλύουμε αυτά τα προβλήματα με πρόσθετα μέτρα, ή με επιπλέον προσφορές υπηρεσιών οι οποίες δεν προστατεύουν κανένα. Αυτό είναι άδεια εν λευκώ για τον δράστη της απάτης. Δεν είναι ικανοποιητικό να συντάσσεται ανά χώρα. Αυτό είναι άδεια εν λευκώ για τον δράστη της διασυνοριακής απάτης.
<P>
Συνεπώς, κύριε Επίτροπε, περιμένουμε από εσάς να είστε αποφασιστικός, να τακτοποιήσετε αυτά τα προβλήματα, και να προτείνετε λύσεις σχετικά με τις άμεσες χρεώσεις του ΕΧΠΕ πριν από τις 30 Σεπτεμβρίου 2010.
<P>
Αυτό το έτος αναμένεται σημαντική αύξηση στη χρήση του ΕΧΠΕ από τις δημόσιες αρχές, οπότε η στιγμή είναι κατάλληλη για να προχωρήσουμε, ιδίως ζητώντας από τα κράτη μέλη που δεν έχουν κάνει σχέδια να συμμετάσχουν στις έρευνες. Ζητούμε επίσης από εκείνα -ή ίσως να είναι εκείνο- το κράτος μέλος που δεν έχει επιλύσει το πρόβλημα της συνεχούς νομικής ισχύος των υφιστάμενων εντολών άμεσης χρέωσης, να προχωρήσει στην επίλυση του προβλήματος. Ίσως το άλλο βασικό πρόσκομμα είναι η πολυμερής διατραπεζική προμήθεια για τις πληρωμές με κάρτα και, πάλι, αυτό χρειάζεται να επιλυθεί με τρόπο που να είναι σύμφωνος και με την πολιτική ανταγωνισμού.
<P>
Αυτά είναι σημαντικά ζητήματα και υποστηρίζουμε, κύριε Επίτροπε, ότι έφτασε η στιγμή να φανούμε αποφασιστικοί και να ορίσουμε μια καταληκτική ημερομηνία, ώστε να μπορέσουμε να μεταβούμε με επιτυχία προς τον ΕΧΠΕ και να κάνουμε αυτό το σχέδιο -το οποίο είναι πολύ σημαντικό για την ενιαία αγορά- πραγματικά να απογειωθεί.
<SPEAKER ID="174" NAME="Michel Barnier" LANGUAGE="FR">
Κύριε Πρόεδρε, κυρίες και κύριοι, χαίρομαι που σας βλέπω ξανά και θα ήθελα να ξεκινήσω εκφράζοντας τη συμφωνία μου με όσα μόλις ανέφερε η κ. Bowles, δηλαδή ότι οι καταναλωτές χρειάζονται ασφάλεια. Αυτό απηχεί μια φιλοδοξία την οποία εξέφρασα κατά την ακρόασή μου ενώπιον αυτού του Σώματος: οι καταναλωτές να διεκδικήσουν εκ νέου την εγχώρια αγορά μέσω συγκεκριμένων σχεδίων. Ένα από αυτά τα σχέδια είναι ο Ενιαίος Χώρος Πληρωμών σε Ευρώ (ΕΧΠΕ). Πρόκειται για ένα πολύπλοκο σχέδιο, όμως ο στόχος του -δηλαδή οι απλές χρηματοπιστωτικές μεταφορές εντός της Ευρώπης- δικαιολογεί τη δράση μας.
<P>
Κυρία Bowles, κυρίες και κύριοι, θα ήθελα να ευχαριστήσω το Κοινοβούλιο για τη στήριξή του προς τον ΕΧΠΕ και να δώσω συγκεκριμένες απαντήσεις στα πέντε σημεία που ανέφερε η κ. Bowles, τα οποία ορθώς προσδιορίζουν τα προβλήματα που πρέπει να επιλύσουμε. Έχω επίσης υπόψη την προκαταρκτική εργασία η οποία πραγματοποιήθηκε και τις εξαιρετικά θετικές και ενδιαφέρουσες εκθέσεις της κ. Berès και του κ. Gauzès, σχετικά με θέματα που σχετίζονται με τον ΕΧΠΕ.
<P>
Είναι αλήθεια, κυρία Bowles, ότι μια προθεσμία θα μπορούσε να δώσει στο σχέδιο ΕΧΠΕ κάποια από την ώθηση που χρειάζεται. Αυτό πιστεύω. Μια καταληκτική ημερομηνία θα είχε πράγματι πολλές θετικές επιπτώσεις. Θα καθιστούσε τις νομικές διατάξεις σαφέστερες, θα επέτρεπε τον προγραμματισμό των αναγκαίων επενδύσεων, και θα έθετε τέρμα στη συνύπαρξη δύο συστημάτων πληρωμών -εθνικού και ευρωπαϊκού- που οδηγεί σε περιττές δαπάνες.
<P>
Μια προθεσμία προϋποθέτει νομοθεσία. Οι συνεργάτες μου αναλύουν επί του παρόντος διάφορες επιλογές και οι αναλύσεις τους θα πρέπει να ολοκληρωθούν την ερχόμενη άνοιξη. Θα αποφασίσουμε την πλέον αποτελεσματική δράση σε αυτήν τη βάση. Μπορώ να σας διαβεβαιώσω ότι θα βασίζεται στη νομοθεσία.
<P>
Τώρα που σας μιλάω -είναι αρχές Μαρτίου- είναι πραγματικά πολύ νωρίς για να ανακοινώσω αυτήν την καταληκτική ημερομηνία. Σημείωσα την πρότασή σας για το 2012, κυρία Bowles, και θα την έχω υπόψη. Σε κάθε περίπτωση, θα πρέπει να παραχωρήσουμε στους επιχειρηματίες μια περίοδο προσαρμογής, για παράδειγμα 12 μήνες για τις μεταφορές και τουλάχιστον 24 μήνες για τις αναλήψεις. Ένα άλλο πλεονέκτημα της νομοθετικής πρωτοβουλίας θα μπορούσε να είναι η αντιμετώπιση ορισμένων από τα ζητήματα που τέθηκαν από το ψήφισμά σας και από το Συμβούλιο Οικονομικών και Δημοσιονομικών Υποθέσεων, προκειμένου να βελτιωθεί η ποιότητα των προϊόντων ΕΧΠΕ για τους χρήστες.
<P>
Το δεύτερο σημείο, κυρία Bowles, είναι ότι χρειαζόμαστε διευκρινίσεις σχετικά με τις πολυμερείς διατραπεζικές προμήθειες. Είναι ένα σημαντικό ζήτημα για τη χρηματοδότηση και, κατά συνέπεια, για την ανάπτυξη των καρτών και των αναλήψεων του ΕΧΠΕ. Στα τέλη του 2009, η Επιτροπή δημοσίευσε έγγραφο συζήτησης το οποίο περιλάμβανε νέα δεδομένα, καθώς και τη γνώμη διαφόρων κατηγοριών χρηστών σχετικά με το θέμα αυτό. Θα ασχοληθούμε με το αποτέλεσμα αυτής της δημόσιας διαβούλευσης ευθύς αμέσως. Το ζήτημα αυτό πρέπει, φυσικά, να αναλυθεί με βάση τη συμβατότητά του με την πολιτική ανταγωνισμού, για την οποία υπεύθυνος είναι ο συνάδελφός μου, κύριος Almunia.
<P>
Παρ' όλα αυτά, θα ήθελα να κάνω ορισμένες παρατηρήσεις. Υφίσταται ένα βραχυπρόθεσμο, μεταβατικό σύστημα για τις αναλήψεις, μέχρι τον Νοέμβριο του 2012, το οποίο επιτρέπει πολυμερείς διατραπεζικές προμήθειες έως 8,8% για τις διασυνοριακές συναλλαγές. Σημειώνω, ωστόσο, ότι πάνω από το 70% των αναλήψεων στην Ευρώπη πραγματοποιούνται σήμερα χωρίς την επιβολή οιασδήποτε πολυμερούς διατραπεζικής προμήθειας επί της συναλλαγής. " πολυμερής διατραπεζική προμήθεια, κατά συνέπεια, δεν φαίνεται να είναι ο μοναδικός μηχανισμός χρηματοδότησης, ούτε καν ο πιο αποτελεσματικός.
<P>
Για τις κάρτες, όπως γνωρίζετε, η Επιτροπή εξέδωσε απόφαση κατά των διασυνοριακών πολυμερών διατραπεζικών προμηθειών της MasterCard. Το ίδιο κάναμε για τη Visa. " διαδικασία όσον αφορά τη MasterCard έχει εφεσιβληθεί ενώπιον του Ευρωπαϊκού Δικαστηρίου. Στο πλαίσιο αυτής της διαδικασίας, ειδικά όσον αφορά το επίπεδο και το είδος των εν λόγω προμηθειών, η Ευρωπαϊκή Επιτροπή έχει ήδη αποσαφηνίσει τους κανόνες του παιχνιδιού. Οι τελεσίδικες αποφάσεις του Δικαστηρίου θα συμβάλουν στην εξασφάλιση μιας ισχυρότερης νομικής βάσης.
<P>
Τρίτον, όπως είχα την ευκαιρία να αναφέρω κατά την ακρόασή μου, είμαι υπέρ της δρομολόγησης μιας ευρωπαϊκής πρωτοβουλίας για τις κάρτες. Μια σειρά πρωτοβουλιών αναπτύσσεται στον ιδιωτικό τομέα, για παράδειγμα το σχέδιο Monnet, το PayFair και η Ευρωπαϊκή Συμμαχία των Συστημάτων Πληρωμών. Κυρία Bowles, κυρίες και κύριοι, θα συναντήσω σύντομα τους βασικούς παράγοντες αυτής της αγοράς, προκειμένου να αξιολογηθεί από κοινού η βούλησή τους να προχωρήσουν, και ίσως να συντονιστούν οι πρωτοβουλίες τους και να καθοριστεί ένα πλαίσιο δράσης. Ταυτόχρονα, η Επιτροπή θα αναλύει, από τη σκοπιά του δικαίου περί ανταγωνισμού, τα επιχειρήματα που πρόβαλαν τα συστήματα καρτών προκειμένου να δικαιολογήσουν το σύστημα χρηματοδότησής τους.
<P>
Το τέταρτο σημείο αφορά το μέλλον της διακυβέρνησης. Όπως γνωρίζετε, ο ΕΧΠΕ δεν απολαμβάνει το πλεονέκτημα ενός πανευρωπαϊκού συστήματος διακυβέρνησης. Αυτός είναι ο λόγος για τον οποίο υπήρξε μια κοινή πρωτοβουλία με την Ευρωπαϊκή Κεντρική Τράπεζα ώστε να δημιουργηθεί ένα συμβούλιο ΕΧΠΕ που να συγκεντρώνει περιορισμένο αριθμό υψηλού επιπέδου εκπροσώπων της βιομηχανίας πληρωμών και χρηστών. Στόχος δεν είναι η λήψη αποφάσεων, αλλά η διευκόλυνση του διαλόγου, ώστε να διασφαλιστεί ότι το σχέδιο ΕΧΠΕ εφαρμόζεται ορθά. " πρώτη συνάντηση θα πραγματοποιηθεί την άνοιξη.
<P>
Κυρία Bowles, κυρίες και κύριοι, εγώ προσωπικά θα ενημερώνω το Κοινοβούλιο σχετικά με τις εργασίες του συμβουλίου ΕΧΠΕ, ιδίως όταν εμφανίζομαι ενώπιον της Επιτροπής Οικονομικής και Νομισματικής Πολιτικής.
<P>
Το τελευταίο σημείο μου αφορά τον σεβασμό για το συμφέρον των χρηστών, θέμα το οποίο θίξατε, κυρία Bowles. Είναι λυπηρό, αλλά ο κλάδος των τραπεζικών πληρωμών φαίνεται συχνά κάπως απρόθυμος να αναγνωρίσει τις ανησυχίες των χρηστών. Μπορούν να γίνουν βελτιώσεις στον τρόπο με τον οποίο διοικεί το Ευρωπαϊκό Συμβούλιο Πληρωμών, γεγονός το οποίο θα ενθάρρυνε τη διαφάνεια και την αναγνώριση των ανησυχιών των χρηστών. Το συμβούλιο ΕΧΠΕ θα αποτελέσει μια καλή πλατφόρμα για τη μετάβαση προς αυτές τις βελτιώσεις.
<P>
Προτίθεμαι επίσης να αναλάβω αμεσότερη δράση σε συγκεκριμένα σημεία, κυρίως ως προς τις βελτιώσεις που πρέπει να επέλθουν στο καθεστώς των αναλήψεων. " Επιτροπή και η Ευρωπαϊκή Κεντρική Τράπεζα θα απευθύνουν πολύ σύντομα επιστολή προς το Ευρωπαϊκό Συμβούλιο Πληρωμών, με την οποία θα τού ζητούν την ενσωμάτωση ορισμένων τροποποιήσεων ως απάντηση στις ανησυχίες των καταναλωτών. Δεν μπορώ να αποκλείσω το ενδεχόμενο να λάβει μέτρα η Επιτροπή εάν παρατηρηθούν εμπόδια που δεν το επιτρέπουν αυτό, προκειμένου να ληφθούν υπόψη οι ανησυχίες των καταναλωτών.
<P>
Κύριε Πρόεδρε, κυρία Bowles, κυρίες και κύριοι, ήδη θα το καταλάβατε ότι είμαι αποφασισμένος να δράσω και να κάνω τον ΕΧΠΕ να λειτουργήσει, όπως σας είπα, τον Ιανουάριο. Βασίζομαι, φυσικά, στην υποστήριξη του Σώματος και στην αποφασιστικότητά σας να πραγματοποιήσετε αυτές τις βελτιώσεις.
<SPEAKER ID="175" NAME="Jean-Paul Gauzès" LANGUAGE="FR">
Κύριε Πρόεδρε, κύριε Επίτροπε, δεν αμφισβητώ την αποφασιστικότητά σας, και έχετε ήδη απαντήσει, στα σημεία που μόλις καλύψατε, στις περισσότερες από τις ερωτήσεις που επρόκειτο να κάνουμε και που ανέκυψαν από το παρόν ψήφισμα.
<P>
Θα σας υπενθυμίσω απλώς ότι η δυσκολία του θέματος έγκειται στο γεγονός ότι ο Ενιαίος Χώρος Πληρωμών σε Ευρώ (ΕΧΠΕ) είναι μια πρωτοβουλία των ιδρυμάτων πληρωμών, κυρίως των τραπεζών. Επίσης, θα ήθελα να πω ότι σκοπός της οδηγίας για τις υπηρεσίες πληρωμών, της οποίας είχα την τιμή να είμαι εισηγητής, ορίστηκε ειδικά ώστε να μπορέσουμε να προσδιορίσουμε και να καθορίσουμε τα νομικά μέσα που απαιτούνται προκειμένου να τεθεί αυτό το ευρωπαϊκό σύστημα πληρωμών σε εφαρμογή. Ένας άλλος στόχος της οδηγίας ήταν η βελτίωση του ανταγωνισμού στον τομέα των πληρωμών, ο δε τίτλος ΙΙ προέβλεπε τη δημιουργία ιδρυμάτων πληρωμών τα οποία θα είχαν ως στόχο να σπάσουν το μονοπώλιο των τραπεζών.
<P>
Αυτή η πολύπλοκη αρχή εξηγεί σίγουρα μέρος της καθυστέρησης, αλλά σίγουρα είναι επίσης αλήθεια, όπως είπατε, ότι τα ιδρύματα υπηρεσιών πληρωμών -δηλαδή, οι τράπεζες- έχουν επιδείξει κάποια απροθυμία για την εφαρμογή του μηχανισμού αυτού. Υπάρχει μια εξήγηση: το κόστος. Είμαι βέβαιος ότι το γνωρίζετε ήδη αυτό, αλλά για να σας δώσω μια ιδέα: στη Γαλλία, για παράδειγμα, το κόστος της εφαρμογής του ΕΧΠΕ είναι υψηλότερο από το κόστος της μετάβασης στο ευρώ.
<P>
Υπήρξε, επίσης, το θέμα των διατραπεζικών προμηθειών, το οποίο αξίζει να το αντιμετωπίσουμε. Τίθενται δύο ζητήματα. Το πρώτο, όπως αναφέρατε, είναι το ζήτημα της συμμόρφωσης προς τους κανόνες του ανταγωνισμού, αλλά το δεύτερο ζήτημα, το οποίο δεν πρέπει να αγνοείται, είναι ότι η υπηρεσία πληρωμών είναι μια εμπορική δραστηριότητα για τα ιδρύματα πληρωμών τα οποία πρέπει, επομένως, να ανταμείβονται δίκαια. Αυτό που έχει καταδικαστεί, είναι η δυνατότητα καθορισμού των διατραπεζικών περιθωρίων μονομερώς, αυθαίρετα και χωρίς συνεννόηση, όταν αυτά δικαίως φαίνεται υπερβολικά.
<P>
Κύριε Επίτροπε, υπολογίζουμε σε εσάς για να διασφαλίσετε ότι η πρόοδος που έχουμε κάνει στη δημιουργία μιας ενιαίας αγοράς πληρωμών μπορεί να έχει ως αποτέλεσμα την ταχεία εφαρμογή ευρωπαϊκών εργαλείων για τις μεταβιβάσεις και τις άμεσες χρεώσεις.
<SPEAKER ID="176" NAME="Udo Bullmann" LANGUAGE="DE">
Κύριε Πρόεδρε, κύριε Επίτροπε, ο Ενιαίος Χώρος Πληρωμών σε Ευρώ είναι ένα σημαντικό, και μάλιστα κεντρικό, μέσο της ευρωπαϊκής ενιαίας αγοράς. " όποια πρόοδος σημειώθηκε χάρη στον κ. Gauzès. " ομάδα μου υποστηρίζει πλήρως το μέσο αυτό και θα ήθελε να λειτουργήσει σωστά. Εγώ προσωπικά δεν διαφωνώ επίσης καθόλου με το να ορίσουμε μια προθεσμία για τη μετάβαση, και για μένα το ζήτημα εδώ δεν είναι τόσο εάν χρειάζονται τρεις, τέσσερις ή πέντε μήνες, όσο το να λειτουργεί τότε πραγματικά.
<P>
Το κατά πόσο θα λειτουργήσει πραγματικά εξαρτάται από δύο πράγματα. Πρώτον, από την έκκληση προς τον κλάδο να είναι φιλικό προς τον τελικό χρήστη. Αυτήν την εποχή, δεν έχουμε την πολυτέλεια για φήμες, μυστική αντίσταση, νοσταλγία του παλιού συστήματος. Ως εκ τούτου, πρέπει να λειτουργεί σωστά, και σε σχέση με εκείνους που πρόκειται τελικά να το χρησιμοποιήσουν.
<P>
Δεύτερον, πρέπει, φυσικά, να λειτουργεί και προς όφελος της οικονομίας. Εδώ θα ήθελα να αναφέρω ένα σημείο, το οποίο εξακολουθεί να αποτελεί μήλο της έριδος, δηλαδή το ζήτημα του τρόπου υπολογισμού των άμεσων χρεώσεων. Στο σημείο αυτό, η οικονομία δεν φαίνεται ακόμη να είναι σε θέση να προτείνει ένα λογικό μοντέλο. Εξακολουθούν να υπάρχουν εμπόδια, εξακολουθούν να υπάρχουν σημεία τριβής, και εάν η οικονομία δεν είναι σε θέση να παρουσιάσει ένα κοινό μοντέλο που να λειτουργεί εντός της Ευρωπαϊκής Ένωσης, τότε η Επιτροπή -όπως ορίζεται στην παρούσα πρόταση ψηφίσματος- πρέπει να υποβάλει συγκεκριμένη πρόταση μέσα σε ορισμένο χρονικό διάστημα, ας πούμε πριν από τα τέλη του έτους. Δεν πρέπει να έλθουμε σε αντιπαράθεση με την οικονομία και να ζητήσουμε προθεσμία για τη μετάβαση, αλλά μην αναλάβετε και την πρωτοβουλία για την άρση της αντίστασης που οι πάροχοι υπηρεσιών πληρωμών προφανώς δεν είναι σε θέση να ξεπεράσουν μόνοι τους. Χρειαζόμαστε μια κοινοτική πρωτοβουλία εδώ, έτσι ώστε το όλο θέμα να μπορεί να λειτουργήσει. Αυτή είναι η προσέγγισή μας στη συζήτηση.
<SPEAKER ID="177" NAME="Martin Ehrenhauser" LANGUAGE="DE">
Κύριε Πρόεδρε, είναι καλό που έχουμε το ευρώ. Οι μικρές χώρες, όπως η πατρίδα μου η Αυστρία, θα είχαν δίχως άλλο υποστεί τεράστια πίεση κατά τη διάρκεια της χρηματοπιστωτικής κρίσης του 2007.
<P>
" άλλη όψη του νομίσματος του ευρώ είναι, ωστόσο, η έλλειψη συνέπειας και η έλλειψη υπευθυνότητας, και εδώ ανακύπτουν, βεβαίως, κάποια ερωτήματα για την Επιτροπή. Πρώτον, ποιος είναι υπεύθυνος για την έλλειψη ελέγχου στο σύστημα του ευρώ; Δεύτερον, ποιος είναι υπεύθυνος για το γεγονός ότι τα ψευδή στοιχεία του προϋπολογισμού από την Ελλάδα δεν αναγνωρίστηκαν νωρίτερα; Τρίτον, δεν είναι αλήθεια ότι, ενώ μιλάμε για την Ελλάδα σήμερα, το πραγματικό πρόβλημα είναι η Ισπανία; Τέταρτον, μπορεί η Ευρωπαϊκή Επιτροπή να εγγυηθεί ότι η Ισπανία δεν θα υποβάλει ψευδή στοιχεία προϋπολογισμού και τι πράττει σχετικά με αυτό;
<P>
Απαιτώ σαφήνεια και διαφάνεια και, πάνω απ' όλα, απαιτώ να λογοδοτήσουν τελικά εκείνοι οι οποίοι φέρουν την ευθύνη. Μόνο όταν αυτοί οι άνθρωποι τεθούν πραγματικά προ των ευθυνών τους, μπορούμε να εγγυηθούμε ότι οι κανόνες του παιχνιδιού θα τηρούνται τελικά με συνέπεια.
<SPEAKER ID="178" NAME="Markus Ferber" AFFILIATION="PPE">
(DE) Κύριε Πρόεδρε, κύριε Επίτροπε, κυρίες και κύριοι, καταρχάς είναι σωστό οι κοινές διαδικασίες να συνδέονται με ένα κοινό νόμισμα. Είναι επίσης σωστό να εξετασθεί με ποιον τρόπο αυτές οι κοινές διαδικασίες, οι οποίες δεν έχουν ακόμη εφαρμοστεί παντού στον Ενιαίο Χώρο Πληρωμών σε Ευρώ, θα μπορούσαν να εφαρμοσθούν λίγο καλύτερα.
<P>
Από την άλλη πλευρά, θα ήθελα να δηλώσω ξεκάθαρα ότι το εγχειρίδιο των κανονισμών πρέπει ακόμη να προσαρμοστεί σε ορισμένα μέρη. Εγώ ο ίδιος προέρχομαι από μια χώρα όπου η διαδικασία της απευθείας χρέωσης είναι πολύ διαδεδομένη προκειμένου να διευκολυνθεί η διεκπεραίωση ορισμένων τακτικών πληρωμών.
<P>
" διαδικασία που προβλέπεται σήμερα στο εγχειρίδιο είναι πολύ γραφειοκρατική και πολύ περίπλοκη και ως εκ τούτου θα χαιρόμουν πολύ, κύριε Επίτροπε, εάν αντιμετωπιστεί ειδικά ο τομέας αυτός εκ νέου σε σχέση με μια τελική ημερομηνία -κάτι που όλοι θέλουμε . Αφενός, δεν πρέπει να είμαστε ευάλωτοι στην απάτη -αυτό είναι ένα πρόβλημα στον διασυνοριακό τομέα- αλλά αφετέρου, θα πρέπει επίσης να είναι δυνατόν να χρεώνονται τοπικές επιβαρύνσεις, και να συνεχίσουν να εισπράττονται τυχόν συνδρομές περιοδικών, ασφάλιστρα, λογαριασμοί κινητών τηλεφώνων και ούτω καθεξής, με μια απλή διαδικασία από τις ενδιαφερόμενες εταιρίες.
<P>
Αυτό είναι το αίτημά μου, και υπάρχει και ένα αντίστοιχο χωρίο στην πρόταση ψηφίσματός μας για το θέμα αυτό, ώστε να μπορέσουμε να συμβάλουμε στην εξασφάλιση ότι διαδικασίες που έχουν αποδειχθεί επιτυχείς στα κράτη μέλη, μπορούν επίσης να παραμείνουν εξασφαλισμένες μετά την οριστική καθιέρωση του Ενιαίου Χώρου Πληρωμών σε Ευρώ.
<SPEAKER ID="179" NAME="Othmar Karas" AFFILIATION="PPE">
(DE) Κύριε Πρόεδρε, κυρίες και κύριοι, κατά πάσα πιθανότητα εγκρίνουμε όλοι ομόφωνα τις απαντήσεις που έδωσε ο Επίτροπος για το θέμα και τον ευχαριστούμε γι' αυτές. Είναι σύμφωνες με τους στόχους του Ευρωπαϊκού Κοινοβουλίου.
<P>
Δεύτερον, θα ήθελα να πω ότι η μέθοδος της αυτορύθμισης στον τραπεζικό τομέα που έχουμε επιλέξει για τον ΕΧΠΕ, είναι μια μέθοδος κατά την οποία τα όργανα λειτουργούν καλά και αρκετές εκατοντάδες τράπεζες έχουν ενταχθεί στον χώρο του ΕΧΠΕ σε πολύ σύντομο χρονικό διάστημα. Ο ΕΧΠΕ αποτελεί μέρος της ενιαίας αγοράς, είναι μεγαλύτερος από τη ζώνη του ευρώ, αλλά δεν είναι ολοκληρωμένος. Υποστηρίζω θερμά μια λογική, νομικά δεσμευτική καταληκτική ημερομηνία, διότι ελπίζω ότι με μια τέτοια ημερομηνία θα αυξηθεί η πίεση για τη μέριμνα των εκκρεμών ζητημάτων και η νομική υποχρέωση ώστε να αρχίσει η συνεπής εφαρμογή του. Αυτό θα επιτρέψει για μία ακόμη φορά σε όλους τους συμμετέχοντες να παρουσιάσουν ό,τι απομένει να γίνει. Μια κοινή ημερομηνία είναι ουσιώδους σημασίας για την εφαρμογή του χώρου του ΕΧΠΕ με τον ταχύτερο και αποτελεσματικότερο δυνατό τρόπο και για τη διασφάλιση της μέγιστης καταλληλότητας για την ενιαία αγορά.
<SPEAKER ID="180" NAME="David Casa" AFFILIATION="PPE">
(EN) Κύριε Πρόεδρε, ο ΕΧΠΕ είναι μια αξιέπαινη πρωτοβουλία που αναμφίβολα θα ωφελήσει σημαντικά τη βελτίωση της αποτελεσματικότητας των διασυνοριακών πληρωμών και τη μετατροπή των κατακερματισμένων εθνικών αγορών για τις πληρωμές σε ευρώ σε μια ενιαία εγχώρια αγορά, επιτρέποντας στους πελάτες να πραγματοποιούν πληρωμές σε ευρώ χωρίς μετρητά προς οποιονδήποτε βρίσκεται οπουδήποτε μέσα στον χώρο, χρησιμοποιώντας έναν και μόνο τραπεζικό λογαριασμό και μια δέσμη μέσων πληρωμών.
<P>
Ένα άλλο σημαντικό όφελος θα προκύψει από τη μείωση του συνολικού κόστους για την ευρωπαϊκή οικονομία εξαιτίας της μετακίνησης κεφαλαίων σε ολόκληρη την περιοχή, το οποίο υπολογίζεται σήμερα στο δύο με τρία τοις εκατό του συνολικού ακαθάριστου εγχώριου προϊόντος. Πρέπει να θυμόμαστε ότι τελικός στόχος του ΕΧΠΕ ήταν η δημιουργία ενός πραγματικά εγχώριου περιβάλλοντος πληρωμών σε όλη την Ευρώπη, και είναι κατανοητό ότι η επίτευξη ενός τόσο φιλόδοξου στόχου δεν είναι καθόλου εύκολη, ιδίως όταν εξετάζεται η ατυχής αναγκαιότητα της εξεύρεσης συμβιβασμών μεταξύ των συχνά αντικρουόμενων συμφερόντων της πανευρωπαϊκής τραπεζικής κοινότητας.
<P>
" οικονομική κρίση υπήρξε εμπόδιο για τη διαδικασία της εφαρμογής των προτύπων ΕΧΠΕ· πρόκειται για μια δαπανηρή διαδικασία και οι τράπεζες, είναι κατανοητό, είχαν άλλες, πιο επείγουσες προτεραιότητες τον τελευταίο καιρό. Πρέπει να διενεργηθεί ανάλυση της τρέχουσας κατάστασης και, νομίζω, να καθοριστεί το συντομότερο δυνατόν ένα ρεαλιστικό χρονοδιάγραμμα .
<P>
Είναι πλέον απαραίτητο να οριστεί μια νομικά δεσμευτική προθεσμία για τη μετάβαση στη χρήση των μέσων του ΕΧΠΕ, όπως μόλις είπε και ο συνάδελφός μου, κύριος Karas. Είναι απαράδεκτο το γεγονός ότι μέχρι σήμερα δεν έχει οριστεί συγκεκριμένο χρονοδιάγραμμα. " ιδέα ότι τα εγχώρια πρότυπα θα πρέπει να λειτουργούν παράλληλα με τον ΕΧΠΕ είναι αναποτελεσματική και αντιπαραγωγική.
<P>
Ζητώ συνεπώς από εσάς, κύριε Επίτροπε, και από την Επιτροπή, να προσφέρετε ασφάλεια σε αυτόν τον ήδη ευαίσθητο τομέα και να διασφαλίσετε ότι θα καθοριστεί τελικά μια νομικά δεσμευτική καταληκτική ημερομηνία για τη μετάβαση στα μέσα του ΕΧΠΕ.
<SPEAKER ID="181" NAME="Elena Băsescu" AFFILIATION="PPE">
(RO) Θα ήθελα να σας ενημερώσω ότι η χώρα μου, η Ρουμανία, λαμβάνει κάποια σημαντικά μέτρα όσον αφορά την εφαρμογή και τη μετάβαση στον ΕΧΠΕ. Τον Οκτώβριο του 2009, η οδηγία 64/2007/ΕΚ για τις υπηρεσίες πληρωμών στην εσωτερική αγορά, μεταφέρθηκε στη ρουμανική νομοθεσία. Το 2007, ο ρουμανικός Σύνδεσμος Τραπεζών, μέλος του Ευρωπαϊκού Συμβουλίου Πληρωμών, ανέλαβε τον ρόλο του φορέα υποστήριξης για την ένταξη στα συστήματα του ΕΧΠΕ. Στην πραγματικότητα, η μετάβαση στο σύστημα μεταφοράς πιστώσεων του ΕΧΠΕ θα ολοκληρωθεί μέχρι την ημερομηνία υιοθέτησης του ευρώ ενώ, μέχρι στιγμής, μόνο πέντε τράπεζες σχεδιάζουν να ενταχθούν στο σύστημα απευθείας χρέωσης ΕΧΠΕ μέσα στα επόμενα τρία χρόνια.
<P>
" δημόσια διοίκηση διαδραματίζει καίριο ρόλο στη διαδικασία της μετάβασης στον ΕΧΠΕ. Δημόσιοι οργανισμοί, σε συνδυασμό με υπηρεσίες κοινής ωφελείας, φορείς τηλεπικοινωνιών και ασφαλιστικές εταιρίες, μπορούν να προσφέρουν την "κρίσιμη μάζα" που απαιτείται για την ενίσχυση της μετάβασης στον ΕΧΠΕ. Ο υπουργός Δημοσίων Οικονομικών της Ρουμανίας ανακοίνωσε ότι η Ρουμανία θα ενταχθεί στα συστήματα ΕΧΠΕ αφού υιοθετηθεί το ευρώ.
<P>
Σας ευχαριστώ.
<SPEAKER ID="182" NAME="Michel Barnier" LANGUAGE="FR">
Κύριε Πρόεδρε, θα ήθελα να ευχαριστήσω όλους όσοι μίλησαν για τη συμβολή τους. Αυτό που με εντυπωσίασε ιδιαίτερα κατά τη διάρκεια της αρχικής ομιλίας της κ. Bowles ήταν το γεγονός ότι ολόκληρο το Κοινοβούλιο επέδειξε ομόφωνη στήριξη για την υλοποίηση του Ενιαίου Χώρου Πληρωμών σε Ευρώ (ΕΧΠΕ), όπως είχε ήδη σαφώς δείξει στο παρελθόν. Αυτό επιβεβαιώνεται από το σχέδιο ψηφίσματος. Πρόκειται για ένα σχέδιο το οποίο είναι δύο ετών και πιστεύω ότι πρέπει να εφαρμοστεί τώρα. Για άλλη μία φορά, επαναλαμβάνω ότι εντυπωσιάστηκα από την ομοφωνία που εκφράστηκε και πάλι πριν από λίγο σχετικά με την ανάγκη να καθοριστεί μια προθεσμία.
<P>
Επιβεβαιώνω ως εκ τούτου τη δέσμευσή μου για τον καθορισμό της προθεσμίας αυτής. Παρακαλώ δώστε μου μερικές εβδομάδες μόνο για την προετοιμασία -πιστεύω ότι ο χρόνος αυτός θα διατεθεί σωστά- ώστε να συναντηθώ με όλους τους βασικούς φορείς του τραπεζικού τομέα. Θα πραγματοποιήσω αυτήν τη σύντομη διαβούλευση -για το θέμα αυτό, αλλά και για άλλα που αφορούν την ορθή εφαρμογή του ΕΧΠΕ- και στη συνέχεια θα λάβω αποφάσεις γρήγορα, όπως ζήτησε η κ. Bowles.
<P>
Ο ΕΧΠΕ θα επιτύχει μόνο εάν ανταποκρίνεται πλήρως στις προσδοκίες των καταναλωτών και των ανθρώπων που θα τον χρησιμοποιούν. Μιλώ για τις επιχειρήσεις, κυρίως τις μικρές επιχειρήσεις, τους καταναλωτές, και τις εθνικές διοικήσεις. " Επιτροπή ελπίζει -και θα κινηθούμε προς αυτήν την κατεύθυνση- ότι οι ανησυχίες των χρηστών θα ληφθούν υπόψη κατά την υλοποίηση του ΕΧΠΕ. Θα ήθελα να πω στην κ. Băsescu ότι θα δώσω επίσης προσοχή στις προσπάθειες των νέων κρατών μελών -και γνωρίζω ότι τέτοιες προσπάθειες γίνονται στη χώρα σας, καθώς και σε άλλες- για να περιληφθούν πλήρως στο σχέδιο ΕΧΠΕ, πράγμα που είναι προς το συμφέρον όλων.
<P>
Τέλος, όσον αφορά τις κάρτες, τις οποίες ανέφερα στην ακρόασή μου, φαίνεται ότι χρειάζεται μεγαλύτερη διαφάνεια. Για άλλη μία φορά, χρειάζομαι μερικές εβδομάδες, ή μερικούς μήνες κατ' ανώτατο όριο, κατά τους οποίους θα διοργανώσω συναντήσεις προκειμένου να αποσαφηνιστούν οι προθέσεις των βασικών φορέων και να καθοριστεί ο βαθμός στον οποίο είναι έτοιμοι να συντονίσουν ή να συνδυάσουν τις προσπάθειές τους όσον αφορά το πρότυπο χρηματοδότησης για ένα δυνητικό πανευρωπαϊκό σύστημα καρτών. Όσο για το ανταγωνιστικό πλαίσιο στο οποίο θα πρέπει να λειτουργεί, αυτό είναι ένα ζήτημα που θα πρέπει να συζητηθεί με τους βασικούς παράγοντες του τραπεζικού τομέα.
<P>
Θα ήθελα να σας ευχαριστήσω, κυρία Πρόεδρε, κυρίες και κύριοι, για την εποικοδομητική και δραστήρια υποστήριξη που για μία ακόμη φορά εκφράσατε για το σχέδιο ΕΧΠΕ. Παρόμοια υποστήριξη εξασφαλίζεται από τη δέσμευση της Ευρωπαϊκής Επιτροπής.
<SPEAKER ID="183" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 10 Μαρτίου 2010, στις 12 το μεσημέρι.

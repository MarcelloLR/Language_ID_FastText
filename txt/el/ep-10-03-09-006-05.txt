<CHAPTER ID="006-05">
5. Πρωτόκολλο της συμφωνίας συνεργασίας για την προστασία των ακτών και των υδάτων του Βορειοανατολικού Ατλαντικού από τη ρύπανση (
<P>
Πριν από την ψηφοφορία:
<SPEAKER ID="101" NAME="Anna Rosbach">
εισηγήτρια. - (DA) Κυρία Πρόεδρε, ζήτησα τον λόγο διότι το χρονοδιάγραμμα για αυτό το σημαντικό πρόσθετο πρωτόκολλο δεν άφηνε περιθώρια για συζήτηση - ούτε στην επιτροπή ούτε στην Ολομέλεια. Το αντικείμενο αυτού του πρόσθετου πρωτοκόλλου θα επιτρέψει στα κράτη μέλη της ΕΕ να αγωνιστούν συλλογικά για την καταπολέμηση της ρύπανσης στον Ατλαντικό. " συμφωνία αποτελεί μέρος ενός δικτύου περιφερειακών συμφωνιών για την προστασία των θαλασσών που συνήψε η ΕΕ με ορισμένα κράτη μέλη και γειτονικές τρίτες χώρες. Καθεμία από αυτές τις συμφωνίες καλύπτει διάφορα τμήματα της θάλασσας που περιβάλλουν τις χώρες της ΕΕ και αποσκοπεί σε μεμονωμένη ή συλλογική παρέμβαση των συμβαλλομένων μερών σε περίπτωση ρύπανσης ή απειλής ρύπανσης των θαλασσών ή των ακτών. Δεν κρύβω ότι ελπίζω ειλικρινά πως αυτό το πρόσθετο πρωτόκολλο θα μας επιτρέψει να αντιμετωπίσουμε πάρα πολλές μορφές ρύπανσης του Ατλαντικού. Άλλωστε, πρόκειται για ένα πρωτόκολλο του οποίου η προετοιμασία διήρκεσε πολύ περισσότερο από όσο έπρεπε. Απαιτήθηκαν είκοσι ολόκληρα χρόνια, εξαιτίας διαφορών μεταξύ του Μαρόκου και της Ισπανίας σχετικά με τη δυτική Σαχάρα. Πρόκειται για είκοσι χαμένα χρόνια. Τα χρόνια αυτά δεν "γυρίζουν πίσω" για το θαλάσσιο περιβάλλον, ωστόσο, αυτό υπογραμμίζει απλώς πόσο σημαντικό είναι να μην παραταθεί περισσότερο η διαδικασία στο παρόν Σώμα. Ευελπιστώ, επομένως, να υπάρξει ευρεία υποστήριξη από τους βουλευτές του Σώματος, όπως συνέβη και κατά την εξέταση του θέματος αυτού στην επιτροπή, και σας ευχαριστώ θερμά για την υποστήριξή σας.

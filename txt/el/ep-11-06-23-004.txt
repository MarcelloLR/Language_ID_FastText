<CHAPTER ID="004">
Εντολή για τον τριμερή διάλογο επί του σχεδίου προϋπολογισμού 2012 (συζήτηση) 
<SPEAKER ID="008" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Balzani, εξ ονόματος της Επιτροπής Προϋπολογισμών, σχετικά με την εντολή για τον τριμερή διάλογο επί του σχεδίου προϋπολογισμού 2012 (2011/2019 (BUD)).
<SPEAKER ID="009" NAME="Francesca Balzani">
εισηγήτρια. - (IT) Κύριε Πρόεδρε, κυρίες και κύριοι, με την εντολή για τον τριμερή διάλογο η διαδικασία του προϋπολογισμού εισήλθε στο πλέον συγκεκριμένο στάδιο, στο στάδιο κατά το οποίο οι αρμόδιες για τον προϋπολογισμό αρχές συμμετέχουν επί της ουσίας σε συζητήσεις από τις οποίες ενδέχεται να προκύψουν χρήσιμα και σημαντικά αποτελέσματα. Για αυτόν, πρωτίστως, τον λόγο ελπίζω ο τριμερής αυτός διάλογος να αποτελέσει ευκαιρία που θα αδράξουμε, ευκαιρία που δεν θα αφήσουμε να χαθεί.
<P>
Ξεκινήσαμε τη διαδικασία του προϋπολογισμού διακατεχόμενοι από μεγάλο ρεαλισμό. Τα κράτη μέλη εφαρμόζουν επί του παρόντος σκληρές πολιτικές δημοσιονομικής εξυγίανσης σε εθνικό επίπεδο, και κατά την εφαρμογή των πολιτικών αυτών θα πρέπει να εξευρεθεί μια σημαντική ισορροπία μεταξύ της ανάγκης για αντιμετώπιση της κρίσης και της ανάγκης για αναθέρμανση της οικονομίας και των επενδύσεων. Για αυτόν ακριβώς τον λόγο ο προϋπολογισμός της Ευρωπαϊκής Ένωσης αυτήν τη στιγμή, με τη σημαντική και μοναδική ικανότητά του να προσφέρει προστιθέμενη αξία στις δαπάνες, στις επενδύσεις και στους πόρους, μπορεί και πρέπει απαραιτήτως να διαδραματίσει εξέχοντα ρόλο. Έναν καθοριστικό ρόλο όπου η στρατηγική "Ευρώπη 2020" θα πρέπει να αποτελέσει σημείο εκκίνησης.
<P>
Το παρόν Κοινοβούλιο κατέστησε εξαρχής τη στρατηγική "Ευρώπη 2020" κεντρικό άξονα των συζητήσεων για τον προϋπολογισμό. Ο προϋπολογισμός 2012 μπορεί και πρέπει να αποτελέσει το πρώτο βήμα για τη λήψη συγκεκριμένων μέτρων υπέρ της στρατηγικής αυτής, η οποία είναι το μέσο που έχει επιλεγεί ακριβώς για την επανεκκίνηση της Ένωσής μας.
<P>
Υπό την έννοια αυτή, η απόδοση οικονομικής διάστασης στη στρατηγική "Ευρώπη 2020" επαναφέρει στο προσκήνιο και αποδίδει κεντρικό ρόλο στη συνέπεια και στην αξιοπιστία μας. Δεν είναι δυνατόν να οικοδομούμε μια τόσο φιλόδοξη στρατηγική χωρίς να προχωρούμε άμεσα στην εφαρμογή της, σε μια εποχή μάλιστα που είναι ανάγκη να αξιοποιηθούν πλήρως τα αποτελέσματα του μέσου αυτού για την αναθέρμανση της οικονομίας.
<P>
" συνέπεια, η αξιοπιστία και η φιλόδοξη στρατηγική "Ευρώπη 2020" συμβάλλουν, ως εκ τούτου, αποφασιστικά και ουσιαστικά στη διασφάλιση της σταθερότητας που έχουμε σήμερα ανάγκη εντός της Ευρωπαϊκής Ένωσης, καθώς και σε σχέση με το κοινό μας νόμισμα.
<P>
Υπάρχουν επίσης και άλλα γεγονότα και πολιτικές που έρχονται στο προσκήνιο. Αναφέρομαι στις δημοκρατικές διαδικασίες στην περιοχή της Μεσογείου και στην ανάγκη να διασφαλιστεί μια εξωτερική διάσταση για την Ευρωπαϊκή Ένωση, η οποία εν προκειμένω μπορεί πραγματικά να διαδραματίσει ρόλο και να εξασφαλίσει για την ίδια μείζονα ηγετική θέση.
<P>
Ας μην ξεχνάμε ότι ο προϋπολογισμός δεν είναι απλώς ένα μέσο το οποίο τίθεται προς έγκριση όταν απαιτείται πρόβλεψη για το επόμενο έτος. Είναι και ένα μέσο που πρέπει να αποφέρει τα επιδιωκόμενα αποτελέσματα καθ' όλη τη διάρκεια του έτους. Κατ' αυτήν την έννοια, πρόκειται για ένα ζήτημα που χρήζει λεπτών χειρισμών όχι μόνον όσον αφορά τις πληρωμές για το επόμενο έτος, αλλά και όσον αφορά την εκτέλεση του προϋπολογισμού 2011 το τρέχον έτος.
<P>
Συνέπεια, αξιοπιστία και ισχυρή, αποφασιστική και απαρέγκλιτη χρήση του προϋπολογισμού ως βασικού μέσου για την καταπολέμηση της κρίσης και την αντιστάθμιση των πολιτικών εξυγίανσης των κρατών μελών - όλα αυτά τα ζητήματα απαιτούν σοβαρή δέσμευση εκ μέρους μας, πρέπει πραγματικά να διασφαλίζουν ότι θα διαδραματίσουμε και πάλι αποφασιστικό ρόλο για την ασφάλεια της Ευρωπαϊκής Ένωσης και πρωτίστως -και αυτό είναι το κύριο μέλημά μου- μας καλούν να μην χάσουμε την ευκαιρία που μας ανοίγεται μέσω του τριμερούς διαλόγου. Ο τριμερής διάλογος μπορεί και πρέπει πραγματικά να αποτελέσει μια πολύτιμη ευκαιρία για ουσιαστική και χρήσιμη ανταλλαγή απόψεων, προκειμένου να καταλήξουμε φέτος σε ένα κοινό όραμα για τις δημοσιονομικές επιλογές που πρέπει να κάνουμε.
<P>
Θεωρώ ότι η ανταλλαγή επιλογών κατά την εκπόνηση ενός τόσο σημαντικού εγγράφου, όπως είναι ο προϋπολογισμός, αποτελεί άλλη μία θετική ένδειξη της ικανότητάς μας να εργαστούμε εντός της Ένωσης, γεγονός το οποίο είναι ιδιαίτερα σημαντικό εν προκειμένω.
<SPEAKER ID="010" NAME="Janusz Lewandowski">
μέλος της Επιτροπής. - (EN) Κύριε Πρόεδρε, βρίσκομαι εδώ για να ακούσω τις απόψεις σας σχετικά με το σχέδιο προϋπολογισμού που υπέβαλε η Επιτροπή και σχετικά με την εντολή για τον τριμερή διάλογο.
<P>
Έχουμε μπροστά μας σημαντικό έργο να επιτελέσουμε και σύντομα θα έχουμε την ευκαιρία να συζητήσουμε, στο πλαίσιο του επικείμενου τριμερούς διαλόγου, τα σημεία που παρουσιάζουν ενδιαφέρον για το Κοινοβούλιο. Εντούτοις, αυτό που καθίσταται σαφές, και που παρουσιάστηκε από την εισηγήτρια, είναι ότι υπό τις παρούσες έκτακτες συνθήκες δεν είναι δυνατόν να ακολουθηθεί η "πεπατημένη οδός" για την εκπόνηση και εξεύρεση συμβιβασμών επί του προϋπολογισμού 2012. Ως εκ τούτου, απαιτείται η επίτευξη ισορροπίας μεταξύ της εξυγίανσης των δημόσιων οικονομικών και των επενδύσεων που προάγουν την ανάπτυξη και τη δημιουργία θέσεων απασχόλησης, και φρονώ ότι αυτό είναι εμφανές στο σχέδιό μας. Ακόμη και σε περιόδους κρίσης, έχουμε ανάγκη από επενδύσεις για την ενίσχυση της εξαιρετικά εύθραυστης ανάκαμψης της ευρωπαϊκής οικονομίας.
<P>
Οπότε εδώ βρίσκεται μέρος της απάντησής μας στον προϋπολογισμό 2012. Έχουμε επίσης αναβαθμίσει σαφώς τις προτεραιότητες που σχετίζονται με τη στρατηγική "Ευρώπη 2020". Σύμφωνα με τις εκτιμήσεις μας, αυτές ανέρχονται σε 62,6 δισ. ευρώ, ποσό το οποίο ισούται με το 43,5% του συνολικού σχεδίου προϋπολογισμού. Αναβάθμιση υπήρξε επίσης στις δαπάνες που σχετίζονται με τη Συνθήκη της Λισαβόνας, οι οποίες αυξήθηκαν κατά 4%. Αυτό είναι το πρώτο μέρος της απάντησης.
<P>
Το δεύτερο μέρος της απάντησης έγκειται, φυσικά, στην υιοθέτηση αυστηρής προσέγγισης σε ό,τι αφορά τη διοίκηση, στη μηδενική αύξηση της Επιτροπής και στον προσδιορισμό των αρνητικών προτεραιοτήτων, όπως τις αποκαλούμε, για την πολύ αυστηρή αξιολόγηση των προγραμμάτων -για να δούμε κατά πόσον αποφέρουν τα επιδιωκόμενα αποτελέσματα ή όχι- και, βάσει των επιδόσεων, στην κατάρτιση σε ορισμένους τομείς προϋπολογισμού κάτω από τα προϋπάρχοντα επίπεδα του δημοσιονομικού προγραμματισμού για το 2012. Ως εκ τούτου, το σχέδιο προϋπολογισμού 2012 είναι κατά περίπου 9 δισ. ευρώ χαμηλότερο από το ανώτατο όριο των δημοσιονομικών προοπτικών που καθορίστηκαν για το 2012.
<P>
Δεν αρκεί να εκπονούμε έναν προϋπολογισμό. Κοινή υποχρέωσή μας είναι να απαντούμε στις εξελίξεις σε παγκόσμιο επίπεδο. Αυτό ισχύει ιδιαίτερα στην περίπτωση των χωρών της νότιας Μεσογείου. Γι' αυτό συμφωνήσαμε, πριν από μία εβδομάδα, στη διορθωτική επιστολή αριθ. 1 στον προϋπολογισμό 2012, προκειμένου να αναβαθμίσουμε τη δημοσιονομική απάντηση στις γειτονικές μας χώρες, και ειδικότερα στις χώρες της νότιας Μεσογείου, για το 2011, το 2012 και το 2013 κατά περισσότερα από 1,3 δισ. ευρώ.
<P>
Για το επόμενο έτος, αυτό σημαίνει κινητοποίηση περίπου 500 εκατ. ευρώ επιπλέον για τη νότια Μεσόγειο και γενικά για τις χώρες στην περιοχή αυτή, με τη χρησιμοποίηση του περιθωρίου του τομέα 4, γεγονός όμως που επιβαρύνει επίσης τα μέσα ευελιξίας κατά έως και 150-153 εκατ. ευρώ.
<P>
Το αποτέλεσμα έχει έτσι όπως παρουσιάστηκε. Οι πληρωμές θα πρέπει να αυξηθούν κατά 4,9%, αλλά αυτό δεν το κάνουμε ευχαρίστως, το κάνουμε για να αποπληρώσουμε τις εκκρεμείς νομικές υποχρεώσεις, που αυξάνονται στο τέλος των δημοσιονομικών προοπτικών. Πρόκειται, και το επαναλαμβάνω άλλη μία φορά, για ακριβώς 8,8 δισ. ευρώ λιγότερα από το ανώτατο όριο που είχε καθοριστεί για το 2012.
<P>
Εκεί όπου παρατηρείται πρόοδος είναι η έρευνα και η ανάπτυξη· εκεί όπου παρατηρείται πρόοδος είναι η συνοχή, η οποία δείχνει τώρα σημάδια εξέλιξης, διότι έχουν πλέον περατωθεί τα επιλέξιμα προγράμματα και διότι εμείς οφείλουμε να εξοφλήσουμε τους λογαριασμούς των κρατών μελών. Σε γενικές γραμμές όμως είμαστε, ακόμη και σε σχέση με τη συνοχή, πολύ κάτω από το επίπεδο της επικαιροποιημένης πρόβλεψης των κρατών μελών για το 2012.
<P>
Συνεπώς, για να συνοψίσω, δεν αναμένω να είναι εύκολη η συζήτηση με το Συμβούλιο σε σχέση με το μέλλον. " εμπειρία από τη διαδικασία του 2011 ήταν άκρως διδακτική. Χρειαζόμαστε τη στήριξη του Κοινοβουλίου για να διαμορφώσουμε έναν αξιοπρεπή προϋπολογισμό για το επόμενο έτος: εξυγίανση, αφενός, και συμβολή στην ανάπτυξη και τη δημιουργία θέσεων απασχόλησης, αφετέρου. Ευελπιστώ ότι φέτος η διαδικασία θα διεξαχθεί ομαλότερα και με λιγότερο εκνευρισμό σε σύγκριση με τη διαδικασία για τον προϋπολογισμό του 2011.
<SPEAKER ID="011" NAME="María Muñiz De Urquiza" LANGUAGE="ES">
Κύριε Πρόεδρε, η πρόταση της Επιτροπής να περιοριστεί η αύξηση του προϋπολογισμού 2012 στο απολύτως ελάχιστο επίπεδο που απαιτείται για να τηρηθούν οι νομικές δεσμεύσεις που ανέλαβε η ΕΕ θα σηματοδοτούσε το "πάγωμα" της Ευρωπαϊκής Ένωσης, και η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο δεν μπορεί να συμφωνήσει σε κάτι τέτοιο.
<P>
Εμείς πιστεύουμε στην Ευρώπη, πιστεύουμε στις πολιτικές της και στην ανάγκη να λαμβάνουν χρηματοδότηση, διότι, κύριε Επίτροπε, η ΕΕ δεν συνιστά δαπάνη, αλλά μάλλον προστιθέμενη αξία για τις εθνικές πολιτικές.
<P>
Όπως επεσήμανε και η εισηγήτρια, εμείς συμφωνούμε απολύτως με την άποψη ότι ο προϋπολογισμός πρέπει να επιδιώκει την επίτευξη της στρατηγικής "ΕΕ 2020", την ανταγωνιστικότητα και την απασχόληση, εντούτοις το μείζον αυτό ζήτημα δεν πρέπει να μας περισπά περαιτέρω από τη χρόνια υποχρηματοδότηση της εξωτερικής δράσης της Ένωσης. Δεν συνάδει με τον στόχο που έχουν θέσει το Ευρωπαϊκό Κοινοβούλιο, η Επιτροπή και το Συμβούλιο να καταστήσουν την Ένωση σημαντικό παγκόσμιο παράγοντα με μια αύξηση του πληθωρισμού κατά μόλις 2,9%.
<P>
" πρόταση που έχει υποβληθεί καθιστά δύσκολη την ικανοποίηση των απαιτήσεων των πολιτών και την τήρηση της ευθύνης που υπέχουμε για προαγωγή της ειρήνης, της ανάπτυξης, της διεθνούς σταθερότητας και των ανθρωπίνων δικαιωμάτων ανά τον κόσμο.
<P>
Επιτρέψτε μου να επικεντρωθώ στα σημεία που παρουσιάζουν ενδιαφέρον για την Επιτροπή Εξωτερικών Υποθέσεων.
<P>
Πρώτον, η αναθεώρηση της Ευρωπαϊκής Πολιτικής Γειτονίας, και ειδικότερα η μεσογειακή της διάσταση, πρέπει να αντανακλάται στον προϋπολογισμό. Καταρχάς, κύριε Επίτροπε, σε ό,τι αφορά την Παλαιστίνη, την ειρηνευτική διαδικασία στη Μέση Ανατολή και την Υπηρεσία Αρωγής και Έργων των "νωμένων Εθνών (UNRWA), η Επιτροπή εισηγείται στην πρότασή της περικοπή του προϋπολογισμού κατά 100 εκατ. ευρώ.
<P>
Θεωρώ ότι το ζήτημα της ειρήνης στη Μέση Ανατολή είναι αρκετά λεπτό και το έργο της UNRWA αρκετά σημαντικό, ώστε να μην υπόκεινται, κάθε χρόνο, στα τεχνάσματα της Επιτροπής να εισηγείται χαμηλότερα ποσά τα οποία εν συνεχεία αυξάνονται στο πλαίσιο της διαπραγμάτευσης επί της διαδικασίας του προϋπολογισμού.
<P>
" περιοχή της Μεσογείου είναι πολύ σημαντική, κύριε Επίτροπε, αλλά δεν πρέπει να βαίνει εις βάρος άλλων τομέων της εξωτερικής δράσης της Ευρωπαϊκής Ένωσης.
<P>
Ένα τέτοιο παράδειγμα είναι η Λατινική Αμερική και η περιβόητη υποχρηματοδότησή της. Πέρα από αυτήν την περιβόητη υποχρηματοδότηση, αδιέξοδο υπάρχει στη διάθεση πόρων σε χώρες που θα μπορούσαν να επωφεληθούν από το μέσο για τις εκβιομηχανισμένες χώρες (ICI+), αλλά αδυνατούν -και με αυτό ολοκληρώνω, κύριε Πρόεδρε- διότι δεν έχει υπάρξει λύση στο πρόβλημα της νομικής βάσης για το μέσο αυτό.
<P>
" διεύρυνση και ο μηχανισμός σταθερότητας πρέπει επίσης να λαμβάνουν την απαραίτητη χρηματοδότηση, όπως άλλωστε και ζητήματα πολυμερούς ενδιαφέροντος, όπως π.χ. η συνεισφορά της Ευρωπαϊκής Ένωσης στη Μονάδα του Ο"Ε για τις Γυναίκες. Ολοκληρώνω σε μισό δευτερόλεπτο, κύριε Πρόεδρε, θέλοντας να επισημάνω ότι πρέπει επίσης να διαθέτουμε ευελιξία στον τρόπο με τον οποίο χρησιμοποιούμε τον προϋπολογισμό.
<SPEAKER ID="012" NAME="Jorgo Chatzimarkakis" LANGUAGE="DE">
Κύριε Πρόεδρε, σε ό,τι αφορά τον έλεγχο του προϋπολογισμού, η Ευρωπαϊκή Ένωση συχνά κατηγορείται ότι προσεγγίζει με προχειρότητα τις δαπάνες. Ποιος ευθύνεται για αυτό; Στο 80% των περιπτώσεων ευθύνονται στην ουσία τα κράτη μέλη, τα οποία φέρουν από κοινού την ευθύνη για τις δαπάνες. Συνήθως ευθύνονται τα κράτη μέλη. Όλοι μας θυμόμαστε τον βρετανό πρωθυπουργό, κ. Cameron, να λέει στον πρόεδρο του Ευρωπαϊκού Κοινοβουλίου ότι, αντί να ζητούμε περισσότερα χρήματα, οφείλουμε καταρχάς να διασφαλίσουμε ότι τα χρήματα δαπανώνται με πιο αποτελεσματικό τρόπο. Ποια χώρα διέπραξε τις περισσότερες παραβάσεις το 2010; Το "νωμένο Βασίλειο. Όλα τα βρετανικά προγράμματα διακόπηκαν το 2010.
<P>
Για ποιον λόγο; Διότι οι κανόνες είναι εξαιρετικά περίπλοκοι. Θα ήθελα, συνεπώς, να ζητήσω από τους αξιότιμους συναδέλφους μου και, ειδικότερα από την Επιτροπή, να συστρατευθούν με τα κράτη μέλη για την απλούστευση των κανόνων, για τη βελτίωση της αποτελεσματικότητας και την απλούστευση των συστημάτων ελέγχου, καθώς και για την εισαγωγή νέων στοιχείων. Εάν, για παράδειγμα, η πολιτική για την έρευνα περιλάμβανε την απονομή τιμητικής διάκρισης ή βραβείου σε ένα ιδιαίτερα επιτυχημένο και καινοτόμο έργο, αυτό θα διευκόλυνε σε μεγάλο βαθμό τους ελέγχους. Το ίδιο ισχύει και για την πολιτική συνοχής, όπου θα μπορούσαμε να επιτύχουμε ένα αποτέλεσμα μόχλευσης μέσω της παροχής δανείων που σχετίζονται με έργα.
<P>
Οι ευκαιρίες που διαθέτουμε στον τομέα της καινοτομίας είναι πολλές. Οφείλουμε να προχωρήσουμε με θάρρος.
<SPEAKER ID="013" NAME="Pervenche Berès" LANGUAGE="FR">
Κύριε Πρόεδρε, κύριε Επίτροπε, η Επιτροπή Απασχόλησης και Κοινωνικών Υποθέσεων έχει καθορίσει τις προτεραιότητές της λαμβάνοντας υπόψη ένα ανησυχητικό γεγονός: η οικονομική, χρηματοπιστωτική και κοινωνική κρίση εξακολουθεί να έχει ολέθριες συνέπειες, έχοντας δημιουργήσει έως τώρα 23 εκατομμύρια ανέργους, εκ των οποίων τα 5,2 εκατομμύρια είναι νέοι.
<P>
Στο ψήφισμά του σχετικά με την εφαρμογή των κατευθυντήριων γραμμών απασχόλησης των κρατών μελών, το Ευρωπαϊκό Κοινοβούλιο κάλεσε το Ευρωπαϊκό Συμβούλιο, "όταν εξετάσει τη σύσταση της Επιτροπής που περιέχεται στην ετήσια επισκόπηση ανάπτυξης, δηλαδή να αναδείξει την αυστηρή δημοσιονομική σταθεροποίηση ως πρώτη προτεραιότητα για την περίοδο 2011/2012, να μην θέσει σε δεύτερη μοίρα τα ζητήματα απασχόλησης". Από τη σκοπιά του προϋπολογισμού, η απαίτηση αυτή θα πρέπει να ερμηνευθεί ως έντονη στήριξη των πέντε κύριων στόχων της στρατηγικής "Ευρώπη 2020", και ειδικότερα της αύξησης του ποσοστού απασχόλησης και της μείωσης του αριθμού ατόμων που πλήττονται από τη φτώχεια ή τον κοινωνικό αποκλεισμό.
<P>
" Επιτροπή Απασχόλησης και Κοινωνικών Υποθέσεων υπογραμμίζει το γεγονός ότι αυτοί οι στόχοι απαιτούν συγκρισιμότητα, συμβατότητα και συμπληρωματικότητα μεταξύ των προϋπολογισμών των κρατών μελών και του προϋπολογισμού της Ένωσης.
<P>
Θέλουμε να ευχαριστήσουμε θερμά την εισηγήτριά μας, Francesca Balzani, καθότι γνωρίζουμε το σθένος με το οποίο προάγει τη θέση που υιοθέτησε η επιτροπή στον τριμερή διάλογο.
<SPEAKER ID="014" NAME="László Surján">
συντάκτης γνωμοδότησης της Επιτροπής Περιφερειακής Ανάπτυξης. - (HU) Κύριε Πρόεδρε, η Επιτροπή Περιφερειακής Ανάπτυξης έχει συζητήσει την πρόταση, την οποία και στηρίζει ολόθερμα. " επιτροπή θεωρεί συνετή την εν λόγω πρόταση και είναι της άποψης ότι προετοιμάζει κατάλληλα το έδαφος όχι μόνον για τον ίδιο τον τριμερή διάλογο αλλά και για ολόκληρη τη διαδικασία του προϋπολογισμού στο μέλλον. Φυσικά, η πιο σημαντική πτυχή για την Επιτροπή Περιφερειακής Ανάπτυξης είναι η χρηματοδότηση της πολιτικής συνοχής, και θέλουμε να επιστήσουμε την προσοχή στο γεγονός ότι κατά τη διάρκεια του επταετούς δημοσιονομικού κύκλου έχουμε φτάσει στο σημείο όπου τα κράτη μέλη αντλούν, ή επιχειρούν να αντλήσουν, και να δαπανούν ολοένα και μεγαλύτερα ποσά βάσει των προγραμμάτων που έχουν σχεδιάσει. Στην πατρίδα μου, για παράδειγμα, οι πόροι που λάβαμε πέρυσι ήταν διπλάσιοι από εκείνους που θα λαμβάναμε στο παρελθόν σε διάστημα δύο ετών. Το γεγονός αυτό, συνεπώς, υποδηλώνει επιτάχυνση που οφείλεται φυσικά σε εσωτερικούς λόγους, αν και το φαινόμενο αυτό είναι ορατό και σε άλλα κράτη μέλη. Γι' αυτό ευελπιστούμε ότι η εν λόγω πολιτική θα τύχει αμέριστης στήριξης.
<SPEAKER ID="015" NAME="Luis Manuel Capoulas Santos" LANGUAGE="PT">
Κύριε Πρόεδρε, υπάρχουν τρία βασικά ζητήματα σε ό,τι αφορά τον τομέα 2: την κοινή γεωργική πολιτική (ΚΓΠ). Ο πρώτος πυλώνας δεν παρουσιάζει σημαντικά προβλήματα, δεδομένου ότι αντιπροσωπεύει περίπου το 90% των δαπανών και παρουσιάζει απορρόφηση της τάξεως του 100% περίπου, γι' αυτό χαιρετίζουμε την αύξηση κατά 3% των δαπανών για το 2012, δεδομένου ότι λαμβάνει υπόψη τις δαπάνες από την επέκταση της ΚΓΠ η οποία, όπως γνωρίζουμε, θα έχει σταδιακά ολοκληρωθεί έως το 2013.
<P>
Ούτε ο δεύτερος πυλώνας παρουσιάζει ιδιαίτερα προβλήματα μετά την αύξηση που υπήρξε στις πιστώσεις. " εξέλιξη αυτή είναι θετική, δεδομένου ότι βρισκόμαστε στο μέσον της περιόδου προγραμματισμού. Υπό το πρίσμα της κρίσης και των δυσκολιών που αντιμετωπίζουν ορισμένα κράτη μέλη με τη συγχρηματοδότηση, είναι σημαντικό να επισπεύσουμε την εκτέλεση αυτού του δεύτερου πυλώνα, που αντιπροσωπεύει περίπου το 70%.
<P>
Το τρίτο ζήτημα στο οποίο θα ήθελα να αναφερθώ -και το οποίο είναι το πιο σημαντικό κατά τη γνώμη μου- αφορά ορισμένα ειδικά προγράμματα. Βάσει απόφασης του Γενικού Δικαστηρίου, το σχέδιο προώθησης της κατανάλωσης φρούτων και γάλακτος στα σχολεία και, ειδικότερα, το πρόγραμμα στήριξης των πλέον άπορων ατόμων, υπέστησαν σημαντικές μειώσεις, διότι το δικαστήριο έκρινε ότι τυχόν πλεόνασμα πόρων θα πρέπει να κινητοποιείται και να χρησιμοποιείται μόνον μέσω μηχανισμών παρέμβασης. Σε μια περίοδο οξείας κρίσης σαν τη σημερινή, η αλληλεγγύη δεν θα πρέπει να αποτελεί απλώς πολιτική προτεραιότητα αλλά, πρωτίστως, επιτακτική ανάγκη για λόγους συνείδησης. Καλώ, συνεπώς, την Επιτροπή και το Συμβούλιο να υποβάλουν νομοθετικές προτάσεις για τη διόρθωση αυτής της άδικης κατάστασης.
<SPEAKER ID="016" NAME="Olle Ludvigsson" LANGUAGE="SV">
Κύριε Πρόεδρε, εξ ονόματος της Επιτροπής Οικονομικής και Νομισματικής Πολιτικής, θα ήθελα να επισημάνω τρεις τομείς προτεραιότητας. Πρώτον, οι νέες ευρωπαϊκές εποπτικές αρχές πρέπει να λαμβάνουν επαρκή χρηματοδότηση. " ικανότητά τους να διαδραματίζουν ισχυρότερο ρόλο είναι ζωτικής σημασίας για τη σταθερότητα των χρηματοπιστωτικών αγορών. Όταν οι αρχές επιφορτίζονται με νέα καθήκοντα, οι πόροι τους θα πρέπει αυτομάτως να αυξάνονται. Μακροπρόθεσμα, πρέπει να εξετάσουμε πιο προσεκτικά κατά πόσον ο αριθμός των υπαλλήλων που πρόκειται επί του παρόντος να προσληφθούν θα είναι όντως επαρκής. Δεύτερον, η Επιτροπή πρέπει να έτοιμη να αυξήσει τους ανθρώπινους πόρους στον τομέα των οικονομικών υποθέσεων μόλις εγκριθεί η δέσμη μέτρων για την οικονομική διακυβέρνηση. Οι επικαιροποιημένοι κανονισμοί πρέπει εξαρχής να τυγχάνουν αποτελεσματικής διαχείρισης. Τρίτον, πρέπει να παρέχεται ευελιξία στον προϋπολογισμό για τη βελτίωση της ποιότητας των ευρωπαϊκών στατιστικών. Ένας από τους λόγους της κρίσης θα μπορούσε να είναι η συλλογή ελλιπών οικονομικών στατιστικών στοιχείων.
<SPEAKER ID="017" NAME="Reinhard Bütikofer" LANGUAGE="DE">
Κύριε Πρόεδρε, κύριε Lewandowski, κυρία Balzani, θα ήθελα καταρχάς να ευχαριστήσω θερμά την κ. Balzani, εξ ονόματος της επιτροπής μου, για την εξαιρετικά επίπονη εργασία της και για τη στενή συνεργασία της. Δίνει ένα πολύ καλό παράδειγμα.
<P>
Κύριε Lewandowski, είπατε ότι δεν είναι αποδεκτή μια προσέγγιση που ακολουθεί την "πεπατημένη οδό". Αυτό, φυσικά, είναι απολύτως ορθό. Εντούτοις, αν εξετάσουμε τον τομέα προτεραιότητας της ενέργειας στο πλαίσιο της στρατηγικής "Ευρώπη 2020", είναι σαφές ότι η Επιτροπή έχει μάλλον την τάση να ακολουθεί την ίδια πεπατημένη οδό λόγω της μερικής χρηματοδότησης που έχει λάβει ο τομέας προτεραιότητας. Περικοπές γίνονται ακόμη και σε έναν σημαντικό τομέα της ενεργειακής πολιτικής, κάτι το οποίο είναι πραγματικά παράλογο. Όπως λένε οι Αμερικανοί, "πρέπει να βάζουμε τα χρήματα εκεί όπου είναι το στόμα μας" και να μην αναλαμβάνουμε δεσμεύσεις που εν συνεχεία δεν είμαστε σε θέση να τηρήσουμε.
<P>
Δεύτερον, εμείς στην Επιτροπή Βιομηχανίας, Έρευνας και Ενέργειας θέλουμε να διασφαλίσουμε ότι η δραματική αύξηση των δαπανών για σημαντικά έργα, όπως ο πυρηνικός αντιδραστήρας σύντηξης ITER και το παγκόσμιο σύστημα πλοήγησης GALILEO PAS, δεν θα επιβαρύνει περαιτέρω τον προϋπολογισμό για την έρευνα. Έχουμε καταθέσει προτάσεις για το ζήτημα αυτό και θα χαιρόμασταν εάν τύγχαναν θετικής ανταπόκρισης. Σε τελική ανάλυση, πρόκειται για τις μικρές και μεσαίες επιχειρήσεις. Επιδίωξή μας είναι να καθορίσουμε τις προτεραιότητες για την πρόσβασή τους σε χρηματοδότηση στον τομέα της έρευνας και της καινοτομίας, καθώς και σε καινοτόμα χρηματοδοτικά μέσα.
<SPEAKER ID="018" NAME="Franziska Keller">
συντάκτρια γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. - (EN) Κύριε Πρόεδρε, η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, παρότι χαιρετίζει θερμά την αύξηση στον τομέα της ελευθερίας, της ασφάλειας και της δικαιοσύνης, είναι επίσης της άποψης ότι, πριν από την κατάρτιση νέων μέτρων και προγραμμάτων, θα πρέπει να αξιολογούνται δεόντως τα ήδη υφιστάμενα και οι αξιολογήσεις αυτές θα πρέπει να αποτελούν τη βάση για την κατάρτιση των νέων προγραμμάτων.
<P>
Θεωρούμε ότι υπάρχει περιθώριο για τη χρήση συνεργειών και την αποφυγή επικαλύψεων, γεγονός το οποίο απλουστεύει την κατάσταση και διασφαλίζει ότι σε όλα όσα πράττουμε σε επίπεδο ΕΕ υπάρχει σαφής προστιθέμενη αξία.
<P>
" Επιτροπή Πολιτικών Ελευθεριών πιστεύει ακράδαντα ότι οφείλουμε να δούμε τι πραγματικά συμβαίνει τώρα γύρω μας και ότι πρέπει να βελτιώσουμε τις δυνατότητές μας σε ό,τι αφορά την πραγματοποίηση δαπανών στον τομέα της προστασίας των προσφύγων, καθώς και στον τομέα της ένταξης των Ρομά. Όλοι οι οργανισμοί μας πρέπει να είναι σε θέση να φέρουν εις πέρας τα καθήκοντα που τους αναθέτουμε επί του παρόντος.
<P>
Τέλος, η Επιτροπή Πολιτικών Ελευθεριών πιστεύει ακράδαντα -και αυτό ίσως να έχει ενδιαφέρον και για την Επιτροπή- ότι ένα ουσιαστικό μέρος του προϋπολογισμού για το SIS II πρέπει να εγγραφεί στο αποθεματικό, καθώς δεν υπάρχει σαφές αποτέλεσμα μέχρι στιγμής. Θα πρέπει επίσης να εξετάσουμε το ενδεχόμενο να εγγραφεί στο αποθεματικό τμήμα των δαπανών για το προσωπικό σε περίπτωση μη υλοποίησης του ευρωπαϊκού προγράμματος TFTP - το οποίο έχει συζητηθεί μόνον στην Επιτροπή και όχι, μέχρι στιγμής, από την Επιτροπή Πολιτικών Ελευθεριών.
<SPEAKER ID="019" NAME="Barbara Matera" LANGUAGE="IT">
Κύριε Πρόεδρε, κυρίες και κύριοι, η δύσκολη οικονομική και χρηματοπιστωτική κατάσταση στην Ευρώπη έχει αναδείξει τις αδυναμίες των επιμέρους κρατών μελών, τα οποία αγωνίζονται σκληρά για να αποτρέψουν την κρίση δημόσιου χρέους. " κρίση αυτή έχει οδηγήσει σε ραγδαία μείωση των δημοσίων επενδύσεων σε τομείς καίριους για την τόνωση της απασχόλησης και της ανάπτυξης. " στρατηγική "Ευρώπη 2020", που βρίσκεται στο επίκεντρο του προϋπολογισμού 2012, προτείνει έναν τρόπο ώστε να σπάσει αυτός ο φαύλος κύκλος.
<P>
Παρότι αναγνωρίζω την υπευθυνότητα που επέδειξε η Επιτροπή στις πιστώσεις που προβλέπονται για το 2012, εγώ, ως εισηγήτρια για τον προϋπολογισμό εξ ονόματος της Επιτροπής Δικαιωμάτων των Γυναικών και Ισότητας των Φύλων, θλίβομαι για τις ελάχιστες αυξήσεις που δόθηκαν σε προγράμματα, όπως το PROGRESS, που είναι υπεύθυνο για την υλοποίηση σημαντικών πρωτοβουλιών για τους νέους, για την καταπολέμηση της φτώχειας και για την ισότητα των φύλων, καθώς και στο πρόγραμμα Daphne, που είναι υπεύθυνο για τις πολιτικές καταπολέμησης της βίας σε βάρος των γυναικών.
<P>
Εν κατακλείδι, λοιπόν, θεωρώ ότι είναι ανάγκη ο προϋπολογισμός 2012 να μπορεί να ανταποκριθεί στις προκλήσεις που αντιμετωπίζει η Ευρώπη με πιο απτό τρόπο.
<SPEAKER ID="020" NAME="Giovanni La Via" LANGUAGE="IT">
Κύριε Πρόεδρε, κύριε Επίτροπε, κυρίες και κύριοι συνάδελφοι, το έργο το οποίο καλούνται να φέρουν εις πέρας τα τρία θεσμικά όργανα που συμμετέχουν στη διαδικασία του προϋπολογισμού δεν είναι απλό και συνίσταται στον προσδιορισμό ενός επιπέδου πόρων που θα λαμβάνει υπόψη τις δεσμεύσεις που έχουν αναληφθεί τα προηγούμενα έτη και τις προκλήσεις που πρόκειται να αντιμετωπίσει η Ένωση. Στόχος είναι η επίτευξη ισορροπίας μεταξύ των απαιτήσεων για μεγέθυνση και ανάπτυξη και της συνειδητοποίησης της ανάγκης για υπεύθυνη λιτότητα.
<P>
Σήμερα το Κοινοβούλιο ετοιμάζεται να ψηφίσει επί ενός σημαντικού εγγράφου, που αντιπροσωπεύει την εντολή, δηλαδή μια συγκεκριμένη κατεύθυνση που πρέπει να ακολουθηθεί ενόψει των διαπραγματεύσεων με το Συμβούλιο. " Ομάδα του Ευρωπαϊκού Λαϊκού Κόμματος (Χριστιανοδημοκράτες) ήθελε να εμπλουτίσει το έγγραφο που υπέβαλε η εισηγήτρια, κ. Balzani -την οποία και ευχαριστώ για το έργο της- σε μια προσπάθεια να υπογραμμιστεί η ανάγκη της ύπαρξης επαρκών πόρων για τη χρηματοδότηση των στόχων της στρατηγικής "Ευρώπη 2020", η οποία βρίσκεται στο επίκεντρο του προϋπολογισμού 2012, και ο κεντρικός ρόλος του κοινοτικού προϋπολογισμού ως μεθόδου για την εκ νέου εναρμόνιση των πολιτικών των κρατών μελών.
<P>
Στις προτεραιότητές μας περιλαμβάνεται η έξυπνη, βιώσιμη και χωρίς αποκλεισμούς οικονομική μεγέθυνση, η στήριξη της έρευνας, της ανάπτυξης, της οικονομικής μεγέθυνσης, της καινοτομίας και της απασχόλησης, καθώς και η τόνωση της ανάπτυξης των μικρών και μεσαίων επιχειρήσεων. Θεωρώ ότι η πραγματοποίηση επενδύσεων σε αυτούς τους τομείς είναι ο μοναδικός τρόπος για να εξέλθει η Ευρώπη από την κρίση. Στηρίζω την ιδέα μιας ευρωπαϊκής προστιθέμενης αξίας, και αυτή η προστιθέμενη αξία πρέπει να επιτευχθεί μέσω του προϋπολογισμού και του οικονομικού σχεδιασμού.
<P>
Θεωρώ ότι πρέπει να προσθέσω ένα ειδικό σχόλιο στο ζήτημα του πλεονάσματος. Προσωπικά, τάσσομαι υπέρ του αιτήματος να παραμένουν οι αδιάθετοι πόροι στον προϋπολογισμό της Ευρωπαϊκής Ένωσης, αλλά από το επόμενο πολυετές δημοσιονομικό πλαίσιο (ΠΔΠ), διότι αυτήν τη στιγμή δεν υπάρχει νομική βάση που θα επέτρεπε στην Ένωση να διατηρήσει τους πόρους αυτούς. Το ίδιο ισχύει για τα πρόστιμα και το επιτόκιο για καθυστερημένες πληρωμές.
<P>
Θα ολοκληρώσω την παρέμβασή μου με την επισήμανση ότι φέτος θα πρέπει να αποφύγουμε τυχόν επανάληψη των όσων συνέβησαν τον περασμένο Δεκέμβριο και να επιχειρήσουμε, αντ' αυτού, να εξεύρουμε μια ισορροπία με τα κράτη μέλη στο πλαίσιο του τριμερούς διαλόγου τον ερχόμενο Ιούλιο. Παράλληλα, θα πρέπει να διασφαλίσουμε επαρκή χρηματοδότηση για τις στρατηγικές πολιτικές και τις προτεραιότητες δράσης της Ευρώπης, που κρίνονται απαραίτητες για την πραγματική επανεκκίνηση της Ένωσης και για τα 500 εκατομμύρια ευρωπαίων πολιτών.
<SPEAKER ID="021" NAME="Edit Herczog" LANGUAGE="HU">
Κύριε Πρόεδρε, καλωσορίζω τον Επίτροπο και τους συναδέλφους μου βουλευτές. Ο προϋπολογισμός 2012 μπορεί να εκληφθεί ως το μικρό αδερφάκι της νομοθετικής δέσμης μέτρων για την οικονομική διακυβέρνηση, διότι έχει επίσης ως στόχο τη δημιουργία των συνθηκών για ισοσκελισμένο προϋπολογισμό και οικονομική μεγέθυνση, καθώς και την αύξηση της απασχόλησης και της ανταγωνιστικότητας μέσω κατάλληλων μέτρων οικονομικής και δημοσιονομικής πολιτικής. Έχουμε ανάγκη από αποτελέσματα, από θέσεις απασχόλησης, από ανάπτυξη, από βιομηχανική πολιτική - με άλλα λόγια, έχουμε ανάγκη από μια ισχυρή ευρωπαϊκή οικονομία. Με ένα ευρώ που παρουσιάζει αστάθεια, δεν μπορούμε να αναμένουμε από τα κράτη μέλη ότι θα προχωρήσουν σε αύξηση της ανάλογης προς το ΑΕγχΠ συνεισφοράς τους στον προϋπολογισμό της ΕΕ, ελπίζοντας και μόνον σε αύξηση του ΑΕγχΠ παρά την κρίση και την ύφεση. Εντούτοις, πρέπει να δημιουργήσουμε μια υγιή οικονομική βάση, προκειμένου η Ευρωπαϊκή Ένωση που έχουμε οραματιστεί να μπορεί να υπηρετεί πραγματικά τους πολίτες της. Έχουμε καθορίσει τους στόχους προς τον σκοπό αυτό. Οφείλουμε να εφαρμόσουμε τη στρατηγική "Ευρώπη 2020". Αντί να ακολουθήσουμε μια φθίνουσα πορεία, οφείλουμε να προετοιμάσουμε το έδαφος για την οικονομική μεγέθυνση της Ευρώπης, το έδαφος για μια βιομηχανική και τεχνολογική επανάσταση, που συνιστά τον κύριο τομέα καινοτομίας. Ο προϋπολογισμός 2012 θα πρέπει να συμβάλει στην επίτευξη της στρατηγικής μας "Ευρώπη 2020". Σήμερα συζητούμε για το δεύτερο έτος αυτού του 10ετούς προγράμματος. Δεν μπορούμε να πούμε εάν αυτό θα σταματήσει αργότερα. Γι' αυτό, δεν αρκεί να προτείνουμε περικοπές ή να περιορίζουμε την Ευρωπαϊκή Ένωση για χάρη των ευρωπαίων πολιτών. Είναι επιτακτική ανάγκη το σχέδιο προϋπολογισμού 2012 και το έβδομο πρόγραμμα πλαίσιο για την έρευνα που πρέπει να υλοποιηθεί το 2013 να υπηρετούν τον ίδιο αυτόν σκοπό.
<SPEAKER ID="022" NAME="Carl Haglund" LANGUAGE="SV">
Κύριε Πρόεδρε, θα ήθελα καταρχάς να ευχαριστήσω την αξιότιμη εισηγήτριά μας για το έξοχο έργο που επιτέλεσε. Χαίρομαι και εγώ που η στρατηγική "Ευρώπη 2020" αποτελεί τη βάση του έργου αυτού. Οι αποφάσεις που πρόκειται να λάβουμε για το μέλλον δεν μπορούν να περιμένουν έως ότου θεσπιστεί το νέο πολυετές δημοσιονομικό πλαίσιο· οφείλουμε πράγματι να ξεκινήσουμε τώρα αυτό το προσανατολισμένο προς το μέλλον έργο, και από αυτήν την άποψη τα έτη 2012 και 2013 θα είναι απολύτως κρίσιμα. Παράλληλα, θα πρέπει ίσως να θυμηθούμε ότι η κατάρτιση του προϋπολογισμού 2011 ήταν μάλλον δύσκολη διαδικασία. Δεν στάθηκε δυνατόν να καταλήξουμε σε μια κοινή προσέγγιση με το Ευρωπαϊκό Συμβούλιο. Ως εκ τούτου, βρισκόμαστε στη δυσάρεστη θέση όπου πρέπει να διαμαρτυρηθούμε για τη σημαντική αύξηση που προτείνει η Επιτροπή όσον αφορά τον προϋπολογισμό 2012. Εμείς, στην Ομάδα της Συμμαχίας Φιλελευθέρων και Δημοκρατών για την Ευρώπη, πιστεύουμε ότι πρόκειται για υπερβολική αύξηση. Γι' αυτό άλλωστε, καταθέσαμε και μια τροπολογία που επιδιώκει να "προσγειώσει" τον προϋπολογισμό στην πραγματικότητα, θέση την οποία ευελπιστώ ότι θα στηρίξουν και οι άλλες Ομάδες στο πλαίσιο της σημερινής ψηφοφορίας που θα διεξαχθεί αργότερα.
<P>
Ένα άλλο σημείο που θα θέλαμε να επισημάνουμε είναι μια μάλλον περίεργη εμμονή που μας διακατέχει και που μας υπαγορεύει να διαθέτουμε κάθε χρόνο υπερβολικούς πόρους σε ορισμένους τομείς, παρότι γνωρίζουμε ότι οι πόροι αυτοί θα επιστραφούν χωρίς να έχουν χρησιμοποιηθεί στο τέλος του έτους ή επί της ουσίας το επόμενο έτος. Μπορούμε άραγε να κάνουμε κάτι για αυτήν την υπερβολική διάθεση πόρων σε σειρά δραστηριοτήτων εντός της Ένωσης;
<P>
Πιστεύουμε ότι είναι απολύτως αναγκαίο να κατανοήσουμε την οικονομική πραγματικότητα στην Ευρώπη. Δυστυχώς, αυτό σημαίνει ότι ο προϋπολογισμός για το επόμενο έτος δεν μπορεί να είναι τόσο μεγάλος όσο θεωρεί η Επιτροπή. Παράλληλα, πιστεύω ότι το Συμβούλιο, με τη σειρά του, οφείλει να συνειδητοποιήσει πως ούτε μπορούμε να τα βγάλουμε πέρα με μια μηδενική αύξηση όπως αποκαλείται, αλλά ότι χρειαζόμαστε ορισμένους νέους πόρους για τις προτεραιότητες στις οποίες έχουμε συμφωνήσει. Θα πρέπει να εξευρεθεί μια χρυσή τομή εν προκειμένω και εμείς, στην Ομάδα μας τουλάχιστον, πιστεύουμε ότι η χρυσή αυτή τομή μπορεί να εξευρεθεί μόνον εάν αναλάβουν όλοι τις ευθύνες τους.
<SPEAKER ID="023" NAME="Lajos Bokros">
εξ ονόματος της Ομάδας ECR. - (EN) Κύριε Πρόεδρε, το ελληνικό κράτος έχει επί της ουσίας πτωχεύσει. Το κρίσιμο ερώτημα που τίθεται δεν είναι πλέον το εάν απαιτείται διαγραφή των χρεών αλλά το πότε. Όσο συντομότερα γίνει κάτι τέτοιο, τόσο το καλύτερο.
<P>
Τα ευρωπαϊκά θεσμικά όργανα αδυνατούν εντυπωσιακά να κατανοήσουν τη φύση του προβλήματος. Δεν πρόκειται για κρίση ρευστότητας αλλά για βαθιά κρίση φερεγγυότητας, η οποία αντικατοπτρίζει την έλλειψη διεθνούς ανταγωνιστικότητας της ελληνικής οικονομίας. Το να επιβαρύνουμε με περισσότερο χρέος τον έλληνα φορολογούμενο δεν είναι μόνον ανώφελο αλλά και άκρως αντιπαραγωγικό. Για να αρχίσει η Ελλάδα να εξέρχεται από τη δημοσιονομική κρίση, ένα τμήμα του βάρους του χρέους θα πρέπει να διαγραφεί και να απορροφηθεί από τους πιστωτές, του δημόσιου καθώς και του ιδιωτικού τομέα.
<P>
Οι γαλλικές, οι γερμανικές και ειδικότερα οι ελληνικές τράπεζες θα πρέπει να προχωρήσουν σε αναδιάρθρωση των κεφαλαίων τους. Έχοντας δαπανήσει τεράστια ποσά για την αγορά ελληνικών κρατικών ομολόγων και έχοντας κάνει δεκτά πολλά από αυτά ως εγγύηση, η ΕΚΤ είναι πλέον παγιδευμένη. Πριν από είκοσι χρόνια, όταν ξεκίνησε η διαδικασία μετάβασης στις πρώην κομμουνιστικές χώρες, μία από τις σημαντικότερες διαρθρωτικές μεταρρυθμίσεις ήταν η ίδρυση ανεξάρτητης κεντρικής τράπεζας με την αυστηρή νομική υποχρέωση να μην προχωρεί στη νομισματοποίηση του δημόσιου χρέους. " ΕΚΤ έχει στην ουσία ακολουθήσει την πρακτική των κομμουνιστών χωρών. Υπάρχει σαφής σύγκρουση συμφερόντων στην εντολή της, και τώρα η ευρωζώνη υφίσταται τις συνέπειες.
<P>
Σε αυτό ακριβώς το πλαίσιο πρέπει να εξετάσουμε τον προϋπολογισμό για το 2012. Αυταπατόμαστε εάν περιμένουμε αύξηση στις συνεισφορές των κρατών μελών το επόμενο έτος, δεδομένης της τεράστιας επιβάρυνσης που είναι πιθανόν να επωμιστούν οι φορολογούμενοι ούτως ή άλλως. " επιστολή που απηύθυναν οι πρόεδροι και πρωθυπουργοί των πέντε υγιών και φερέγγυων χωρών δεν θα πρέπει να ξεχαστεί και να παραγκωνιστεί. " εμπειρία από τις επίπονες διαπραγματεύσεις και η απογοητευτική αποτυχία του Κοινοβουλίου, στα τέλη του προηγούμενου έτους, θα πρέπει ομοίως να βρίσκεται στη σκέψη μας εν είδει προειδοποίησης. " εντολή της αντιπροσωπείας του ΕΚ για τον τριμερή διάλογο θα πρέπει να καταστεί πολύ πιο μετριοπαθής και, παράλληλα, πιο ρεαλιστική, εάν το Κοινοβούλιο επιθυμεί να διαδραματίσει ρόλο ενόψει των τεράστιων μελλοντικών προκλήσεων που αντιμετωπίζει η ΕΕ.
<SPEAKER ID="024" NAME="Helga Trüpel" LANGUAGE="DE">
Κύριε Πρόεδρε, κύριε Lewandowski, κυρίες και κύριοι, θα ήθελα καταρχάς να εκφράσω την αμέριστη στήριξή μου σε όσα δήλωσε ο κ. Lewandowski σχετικά με το γεγονός ότι σε καιρούς κρίσης αυτό που προέχει είναι να διασφαλίζεται η σωστή ισορροπία μεταξύ της ανάγκης για εξοικονόμηση, της αποτελεσματικής χρήσης των πόρων, της λήψης μέτρων λιτότητας και, παράλληλα, της ετοιμότητας και ικανότητας να γίνονται επενδύσεις, ώστε να μην οδηγήσουμε την οικονομία μας σε πλήρες τέλμα. Είμαι υπέρ των γενικών αυτών κατευθυντήριων γραμμών και πιστεύω ότι πρέπει επίσης να αποτελέσουν κριτήριο αναφοράς για τον προϋπολογισμό μας.
<P>
Τώρα το ερώτημα που τίθεται είναι κατά πόσον η απαίτηση στην οποία πολύ ορθά αναφέρθηκε ο κ. Lewandowski μπορεί επί της ουσίας να ικανοποιηθεί. Υπάρχουν αρκετά σημαντικά σημεία που επιδέχονται κριτικής, κατά την άποψη της Ομάδας των Πρασίνων/Ευρωπαϊκής Ελεύθερης Συμμαχίας. Ας πάρουμε για παράδειγμα ένα συγκεκριμένο έργο, τον πυρηνικό αντιδραστήρα σύντηξης ITER· όπως διαπιστώνουμε, πρόκειται για ένα από τα έργα που λαμβάνει τη μεγαλύτερη αύξηση σε επίπεδο χρηματοδότησης στον επόμενο προϋπολογισμό, με άλλα λόγια, 740 εκατομμύρια ευρώ. Είναι άραγε το σωστό μήνυμα που πρέπει να στείλουμε σε μια εποχή όπου περικόπτεται η χρηματοδότηση άλλων ερευνητικών έργων, και ειδικότερα στον τομέα της ανανεώσιμης ενέργειας; Εμείς δεν θέλουμε να αμφισβητήσουμε τις γνήσιες προθέσεις της Επιτροπής και της Ευρωπαϊκής Ένωσης για καταπολέμηση της κλιματικής αλλαγής και στροφή προς τη χρήση ανανεώσιμων πηγών ενέργειας, αλλά βλέπουμε στη συνέχεια να δίνεται τόσο μεγάλη προτεραιότητα στη χρηματοδότηση του έργου αυτού, γεγονός το οποίο εμείς θεωρούμε εσφαλμένη απόφαση. Για τον λόγο αυτό, δεν μπορούμε να στηρίξουμε αυτήν τη διαπραγματευτική εντολή, παρότι θεωρούμε σωστά πολλά από τα στοιχεία της.
<SPEAKER ID="025" NAME="Miguel Portas" LANGUAGE="PT">
Κύριε Πρόεδρε, η Ομάδα μου συμφωνεί με την εντολή για την έναρξη διαπραγματεύσεων με τις κυβερνήσεις, την οποία πρόκειται να εγκρίνουμε σήμερα εδώ, αλλά θα ήθελα εντούτοις να θίξω ένα πολιτικό ζήτημα το οποίο δεν εμπεριέχεται στο εν λόγω έγγραφο και το οποίο σχετίζεται με τα όσα συμβαίνουν επί του παρόντος στην Ελλάδα και στη χώρα μου, την Πορτογαλία, καθώς και με τις πρόσφατες δηλώσεις του Jean-Claude Juncker. Οι δύο αυτές χώρες, και ενδεχομένως και άλλες στο μέλλον, ίσως υποβληθούν σε έναν φαύλο κύκλο πολιτικών διάσωσης, σκοπός των οποίων είναι η διάσωση των χωρών από προηγούμενη διάσωση. Αυτός ο εφιάλτης που συνδέεται με τη λιτότητα ευθύνεται κυρίως για τη μείωση των επιπέδων των δημοσίων επενδύσεων και της απασχόλησης.
<P>
Πιστεύω ότι η ΕΕ θα πρέπει απαραιτήτως να έχει μια πολιτική για τη χρηματοδότηση, μέσω των διαρθρωτικών ταμείων, των χωρών αυτών το 2012 και 2013. Αυτό σημαίνει όχι μόνο τη διάθεση πόρων από τα ταμεία αυτά αλλά και ειδικές συνθήκες που οδηγούν σε μείωση της συγχρηματοδότησης: με άλλα λόγια, μείωση των εθνικών συνεισφορών στη χρηματοδότηση που δημιουργεί θέσεις απασχόλησης και στοχεύει σε παραγωγικές επενδύσεις. Πρόκειται για ένα απολύτως κρίσιμο ζήτημα για τα επόμενα δύο χρόνια.
<SPEAKER ID="026" NAME="Marta Andreasen">
εξ ονόματος της Ομάδας EFD. - (EN) Κύριε Πρόεδρε, ενώ συζητούμε για τον τρόπο διάσωσης της Ελλάδας από ενδεχόμενη χρεοκοπία που θα προκαλούσε οικονομική και χρηματοπιστωτική θύελλα σε ολόκληρο τον κόσμο, το παρόν Σώμα ζητεί να αυξηθεί ο δικός του προϋπολογισμός για το 2012 κατά περίπου 5%.
<P>
Αυτό απλώς δεν μπορεί να πείσει τους φορολογούμενους σε ολόκληρη την Ευρώπη και δεν ενισχύει την αξιοπιστία των ευρωπαϊκών θεσμικών οργάνων. Ο προϋπολογισμός της ΕΕ δεν μας έχει βγάλει από την κρίση και ούτε πρόκειται.
<P>
Υπάρχουν αρκετοί τομείς του προϋπολογισμού όπου θα μπορούσαν, όπως ξέρουμε όλοι μας, να υπάρξουν περικοπές δαπανών. Τα έργα που δεν σημειώνουν επιτυχία θα πρέπει να διακόπτονται. Θα πρέπει απλώς να διακόπτεται η χρηματοδότηση των έργων όπου διαπιστώθηκαν παρατυπίες ή η χρηματοδότηση περιοχών όπου καταστρατηγούνται τα δικαιώματα των πολιτών. Εάν υπερισχύσει η κοινή λογική, το παρόν Κοινοβούλιο θα ψηφίσει υπέρ μιας μείωσης του προϋπολογισμού της ΕΕ για το 2012. Σε αντίθετη περίπτωση, οι ήδη χειμαζόμενοι πολίτες της ΕΕ θα πρέπει να εναποθέσουν την προάσπισή τους στους αρχηγούς των κρατών τους.
<SPEAKER ID="027" NAME="Lucas Hartong" AFFILIATION="NI">
(NL) Κύριε Πρόεδρε, σήμερα συζητούμε επί για τον προϋπολογισμό της ΕΕ για το 2012. Φυσικά, το ολλανδικό Κόμμα για την Ελευθερία (PVV) είναι κάθετα αντίθετο με την προταθείσα αύξηση της τάξεως του 5% περίπου. Εμβληματικές πρωτοβουλίες κάθε είδους υποβάλλονται σε επανεξέταση, με αποτέλεσμα να αντλούνται ακόμη περισσότεροι πόροι από τα χρήματα των φορολογουμένων υπέρ άχρηστων ευρωπαϊκών οργανισμών κάθε είδους.
<P>
" πιο σημαντική λεπτομέρεια στον προϋπολογισμό, όμως, είναι τα επιπλέον 1,3 δισ. ευρώ που απαιτούνται για το έργο ITER (Διεθνής Θερμοπυρηνικός Πειραματικός Αντιδραστήρας). Τα χρήματα για το έργο αυτό πρέπει να αντληθούν από άλλους τομείς του παρόντος πολυετούς προϋπολογισμού, και αυτό σημαίνει ότι πρέπει να προχωρήσουμε σε αναθεώρηση του προϋπολογισμού αυτού. Ως εκ τούτου, κάθε κράτος μέλος μπορεί να ασκήσει δικαίωμα αρνησικυρίας επί του προϋπολογισμού 2012. Πρόκειται για μια υπέροχη είδηση, καθώς σημαίνει ότι η ολλανδική κυβέρνηση μπορεί να ασκήσει το δικαίωμά της και να εγκρίνει τον προϋπολογισμό μόνον εφόσον συνάδει με τον κανόνα περί μηδενικών αυξήσεων που υποστηρίζει η ολλανδική κυβέρνηση της χώρας μου. Καλώ τις Κάτω Χώρες και τα ευρωπαϊκά κράτη μέλη που συμμερίζονται παρεμφερείς απόψεις να προχωρήσουν στην πλήρη άσκηση του δικαιώματος αυτού.
<SPEAKER ID="028" NAME="Salvador Garriga Polledo" AFFILIATION="PPE">
(ES) Κύριε Πρόεδρε, τα λεγόμενα του κ. Lewandowski διέπονται συνήθως από λογική, γι' αυτό και τυγχάνει της στήριξης της Ομάδας του Ευρωπαϊκού Λαϊκού Κόμματος (Χριστιανοδημοκράτες).
<P>
Φέτος, η εντολή για τον προϋπολογισμό είναι ακόμη σημαντικότερη από ό,τι τα προηγούμενα έτη, καθώς το 2012 πρόκειται να υπάρξει διαπραγμάτευση για τις επόμενες δημοσιονομικές προοπτικές.
<P>
Πράγματι, η αποτυχία της εντολής για τον τριμερή διάλογο τον Ιούνιο του 2010 δημιούργησε πολύ σοβαρά προβλήματα στη συμφωνία του Νοεμβρίου. Ευελπιστούμε, συνεπώς, ότι τα θεσμικά όργανα θα επιδείξουν μεγαλύτερη ικανότητα από ό,τι πέρυσι για την επίτευξη συναίνεσης.
<P>
Επιπλέον, η κ. Balzani έχει συντάξει μια εντολή η οποία είναι πολύ λογική, δεδομένου ότι εμπεριέχει όλους τους όρους που θα αποτελέσουν αντικείμενο διαπραγμάτευσης στις επόμενες δημοσιονομικές προοπτικές. Τονίζει τη σημασία της στρατηγικής "Ευρώπη 2020" και του ποσοτικού προσδιορισμού του προϋπολογισμού, καθώς και την προσοχή που θα πρέπει να αποδίδεται στις πιστώσεις που παραμένουν αδιάθετες, στην ασφάλεια και στην αξιοπιστία του προϋπολογισμού. Όλα αυτά θα συμπεριληφθούν στον προϋπολογισμό 2012 και στις επόμενες δημοσιονομικές προοπτικές. Είναι συνεπώς ανάγκη να στεφθεί με επιτυχία αυτή η εντολή και ο τριμερής διάλογος, διότι η έκβαση της συμφωνίας επί του προϋπολογισμού 2012 θα καθορίσει σε μεγάλο βαθμό την επιτυχία των διοργανικών διαπραγματεύσεων για τις επόμενες δημοσιονομικές προοπτικές.
<P>
Στηρίζουμε ιδιαίτερα το αίτημα της Ευρωπαϊκής Επιτροπής για αύξηση κατά 4,9% των πιστώσεων πληρωμών. Όποιος δεν θέλει να δει την κατάσταση υπό το πρίσμα αυτό δεν έχει παρά να δει τον τρόπο εκτέλεσης του προϋπολογισμού και τα σημαντικά προβλήματα που αντιμετωπίζουμε σε σχέση με την εξεύρεση επαρκών πληρωμών, ακόμη και για την ενεργοποίηση του μέσου αλληλεγγύης, για παράδειγμα, από το οποίο επωφελούνται ορισμένες φτωχές περιοχές της Ευρώπης.
<SPEAKER ID="029" NAME="Estelle Grelier" AFFILIATION="S&amp;D">
(FR) Κύριε Πρόεδρε, θα ήθελα να ευχαριστήσω την εισηγήτριά μας και να την συγχαρώ για την ποιότητα του σχεδίου κειμένου αυτής της εντολής για τον τριμερή διάλογο, που υπογραμμίζει την επείγουσα ανάγκη να κινητοποιηθούν επιτέλους οι ετήσιοι προϋπολογισμοί προς όφελος της στρατηγικής "Ευρώπη 2020" και κατά τρόπο που θα είναι συμβατός με την προσέγγιση του ευρωπαϊκού εξαμήνου.
<P>
Εντούτοις, οι διαπραγματεύσεις αναμένονται να είναι δύσκολες, δεδομένου ότι η κατευθυντήρια αρχή της Επιτροπής είναι να ικανοποιήσει, μέσω της κατάθεσης σφιχτού προϋπολογισμού, τις απαιτήσεις για λιτότητα που υπαγορεύουν τα κράτη μέλη, παραγνωρίζοντας τις ανάγκες των πολιτών. Ως εκ τούτου, το μέλλον των προγραμμάτων επισιτιστικής βοήθειας, τα οποία απευθύνονται σε πληθυσμούς που έχουν περιέλθει σε κατάσταση απόλυτης ένδειας, είναι ενδεικτικό.
<P>
Εγώ, όπως και πολλοί από τους συναδέλφους μου βουλευτές, κύριε Επίτροπε, πληροφορήθηκα από τον Τύπο ότι η Ευρωπαϊκή Επιτροπή σχεδιάζει να περικόψει δραστικά τη χρηματοδότηση του προγράμματος για τους πλέον άπορους (MDP). Έτσι, θα διαιρεθεί διά του τέσσερα, από 500 εκατομμύρια φέτος σε μόλις 113 εκατομμύρια το επόμενο έτος.
<P>
" Ένωση δαπανά επί του παρόντος 1 ευρώ ανά άτομο και ανά έτος για την προάσπιση του θεμελιώδους δικαιώματος των πολιτών αυτών σε σίτιση, βάσει της ευρωπαϊκής αλληλεγγύης. " θυσία αυτού του συμβολικού ευρώ στον βωμό των εθνικών ίδιων συμφερόντων και της δημοσιονομικής λιτότητας καταδεικνύει την ηθική και πολιτική αποτυχία της Ευρώπης.
<P>
Λέγεται συχνά ότι το επίπεδο ανάπτυξης μιας ανθρώπινης κοινωνίας μπορεί να υπολογιστεί από τον βαθμό μέριμνας των πλέον ευπαθών και απόρων μελών της. Το να χρησιμοποιούνται τεχνικές και νομικές δυσκολίες ως πρόσχημα για την κατάργηση αυτού του προγράμματος επισιτιστικής βοήθειας είναι ολέθριο όχι μόνο για τους ίδιους τους ενδιαφερόμενους αλλά και για την αξιοπιστία και την εικόνα της Ευρώπης. " Επιτροπή κοροϊδεύει τους βουλευτές του ΕΚ και τους πολίτες που εκπροσωπεί με το να προτείνει ποσά τον Απρίλιο και εν συνεχεία να τα διαιρεί διά του τέσσερα δύο μήνες μετά.
<P>
Κύριε Επίτροπε, ευελπιστώ ότι θα αλλάξετε γνώμη σε σχέση με αυτήν τη συγκεκριμένη απόφαση και ότι δεν θα κωφεύσετε στους πολιτικούς στόχους και τις δημοσιονομικές προθέσεις που διατυπώνονται σε αυτήν την εντολή για τον τριμερή διάλογο.
<SPEAKER ID="030" NAME="James Elles" AFFILIATION="ECR">
(EN) Κύριε Πρόεδρε, θα ήθελα να συγχαρώ την εισηγήτρια. Το έργο που καλείται να επιτελέσει είναι πολύ δύσκολο υπό τις παρούσες συνθήκες, δεδομένου ότι οι φιλόδοξοι στόχοι καθορίζονται στη στρατηγική 2020 και ελάχιστοι θα διαφωνούσαν με την ανάγκη για χρηματοδότηση σειράς άλλων έργων. Το πραγματικό πρόβλημα που προκύπτει είναι πώς θα χρηματοδοτηθούν αυτοί οι φιλόδοξοι στόχοι σήμερα που οι συνθήκες είναι ακόμη πιο δύσκολες - όπως διαπιστώνουμε στο Ευρωπαϊκό Συμβούλιο και στις συζητήσεις σχετικά με το ευρώ και, όπως είπε ο συνάδελφός μου, κ. Bokros.
<P>
" Ομάδα μας θεωρεί ότι πρέπει να επιστήσουμε περαιτέρω την προσοχή μας στο ζήτημα της αποδοτικότητας των δαπανών και σε εκείνους τους τομείς του προϋπολογισμού όπου θα μπορούσαμε πράγματι να κάνουμε περικοπές. " Επιτροπή έχει αρχίσει να αγκαλιάζει την προσέγγιση αυτή, με τις μηδενικές δαπάνες για τη διοίκηση, αλλά ίσως υπάρχουν και άλλοι τομείς του προϋπολογισμού στους οποίους δεν έχουμε ακόμη πραγματικά εστιάσει στο πλαίσιο της διαδικασίας του προϋπολογισμού.
<P>
Καθώς οδεύουμε προς το φθινόπωρο, θα πρέπει να υπάρξει σοβαρή εξέταση, και έχουμε καταθέσει 60 περίπου ερωτήσεις στην Επιτροπή για το ζήτημα αυτό, με σκοπό να εντοπιστούν τα σημεία όπου παρατηρείται πλημμελής εφαρμογή. Ειδάλλως, όπως ο κυνικός στον ωραιότατο ορισμό του Oscar Wilde, θα φτάσουμε στο σημείο να ξέρουμε "την τιμή των πάντων και την αξία του τίποτα".
<SPEAKER ID="031" NAME="Angelika Werthmann" AFFILIATION="NI">
(DE) Κύριε Πρόεδρε, στο σχέδιο προϋπολογισμού για το 2012, οι στόχοι της στρατηγικής "Ευρώπη 2020" συνδέονται για πρώτη φορά στενά με τη διαδικασία του προϋπολογισμού. Ως εκ τούτου, χαιρετίζουμε το έργο που έχει επιτελέσει η κ. Balzani.
<P>
" ανεργία των νέων στην Ευρώπη ανέρχεται κατά μέσο όρο στο 20% περίπου και στην Ισπανία έχει αγγίξει ακόμη και το 40%. Τα ποσοστά αυτά είναι ανησυχητικά. Μας βοηθούν να κατανοήσουμε για ποιον λόγο οι νέοι κατεβαίνουν στον δρόμο, για παράδειγμα στην πλατεία Puerta del Sol, και για ποιον λόγο κάνουμε όλο και περισσότερο λόγο για μια χαμένη γενιά. Οφείλουμε να πράξουμε πολύ περισσότερα για τους νέους.
<P>
Σε ό,τι αφορά τη στρατηγική "Ευρώπη 2020", κατά την άποψη της Επιτροπής, ποσοστό 43,5% περίπου της χρηματοδότησης που σχετίζεται με τις δεσμεύσεις θα συμβάλει στην επίτευξη των στόχων του 2020. Καλώ, συνεπώς, την Επιτροπή να δημιουργήσει, στο πλαίσιο της διαδικασίας κατάρτισης του φετινού προϋπολογισμού, περισσότερες ευκαιρίες για την ανακατανομή της χρηματοδότησης, προκειμένου να επιτευχθούν μακροπρόθεσμοι στόχοι.
<SPEAKER ID="032" NAME="Derek Vaughan" AFFILIATION="S&amp;D">
(EN) Κύριε Πρόεδρε, θεωρώ ότι γνωρίζουμε όλοι μας πως ο φετινός προϋπολογισμός και ο τριμερής διάλογος θα είναι εξαιρετικά δύσκολοι. Ως εκ τούτου, εμείς, ως Κοινοβούλιο, πρέπει να είμαστε σαφείς ως προς τις προτεραιότητες που έχουμε θέσει και να είμαστε έτοιμοι να αγωνιστούμε για αυτές. Με άλλα λόγια, οφείλουμε να είμαστε έτοιμοι να εξετάσουμε το ζήτημα της ανακατανομής των πόρων ανάλογα με τις προτεραιότητές μας.
<P>
Κατά την άποψή μου, οι προτεραιότητές μας πρέπει να αφορούν πολιτικές οι οποίες προάγουν τη δημιουργία θέσεων απασχόλησης και την οικονομική μεγέθυνση σε ολόκληρη την ΕΕ, ιδίως σε μια εποχή στην οποία τα κράτη μέλη προβαίνουν σε περικοπές των δαπανών τους.
<P>
" πολιτική συνοχής και τα διαρθρωτικά Ταμεία, για παράδειγμα, είναι κεντρικής σημασίας για την τόνωση της ανάπτυξης στις περιοχές μας. Γι' αυτό θα πρέπει να λαμβάνουν επαρκή χρηματοδότηση, και εγώ στηρίζω τη χορήγηση αύξησης στα διαρθρωτικά Ταμεία. " έρευνα και η ανάπτυξη στα πανεπιστήμια και στα ακαδημαϊκά μας ιδρύματα είναι επίσης σημαντικές. " καινοτομία είναι ζωτικής σημασίας, δεδομένου ότι μπορούμε να μετατρέψουμε την έρευνα και την ανάπτυξη σε έργα, επιχειρήσεις και θέσεις απασχόλησης. Εξίσου σημαντικές είναι και οι επενδύσεις σε υποδομές. " πραγματοποίηση επενδύσεων στον τομέα των μεταφορών, των ενεργειακών δικτύων και της επέκτασης των ευρυζωνικών συνδέσεων, ειδικότερα στις περιοχές μας, θα τονώσουν την απασχόληση και την ανάπτυξη.
<P>
Ολοκληρώνοντας, με τη Συνθήκη της Λισαβόνας η ΕΕ έχει αναλάβει νέες αρμοδιότητες, και πρέπει να είμαστε έτοιμοι να διαθέσουμε πόρους σε αυτές τις νέες αρμοδιότητες. Θα ήθελα να παρακαλέσω την Επιτροπή να εξετάσει και το ζήτημα αυτό στο μέλλον.
<SPEAKER ID="033" NAME="Anne E. Jensen" AFFILIATION="ALDE">
(DA) Κύριε Πρόεδρε, όπως μπορούμε ήδη να διαπιστώσουμε, το πρόβλημα αυτήν τη φορά είναι οι πληρωμές και στο Συμβούλιο υπάρχουν πολλές χώρες που δεν επιθυμούν να πληρώσουν. Προφανώς, οφείλουμε να βρούμε λύση επ' αυτού. Εντούτοις, η χρήση των πιστώσεων των διαρθρωτικών ταμείων εξαρτάται σε μεγάλο βαθμό από την ικανότητα των κρατών μελών να τις απορροφήσουν. Θεωρώ εξαιρετικά σημαντικό για εμάς να διασφαλίσουμε ότι δεν θα αποτύχουμε στις προσπάθειές μας να δώσουμε στον τομέα της ενέργειας μεγαλύτερη προτεραιότητα στον προϋπολογισμό 2012. Πρέπει να διασφαλίσουμε τη διάθεση πόρων στο σχέδιο ΣΕΤ για τις ανανεώσιμες πηγές ενέργειας. Τα έργα υφίστανται ήδη και πρέπει να διασφαλίσουμε ότι θα ξεκινήσει η υλοποίηση του εν λόγω σχεδίου. Πρέπει να το στηρίξουμε. Δεύτερον, υπάρχουν προβλήματα σε ό,τι αφορά το έργο ενεργειακής σύντηξης ITER, για το οποίο η Επιτροπή μάς ασκεί έντονες πιέσεις. Ωστόσο, οι πιέσεις αυτές θα έπρεπε κανονικά να ασκούνται στο Συμβούλιο, διότι εκεί έγκειται σήμερα το πρόβλημα. Το Κοινοβούλιο στηρίζει το έργο, αλλά η Επιτροπή γνωρίζει πολύ καλά ότι δεν είμαστε υπέρ της διάθεσης πόρων που αντλούνται μέσω περικοπών άλλων πιστώσεων για την έρευνα.
<SPEAKER ID="034" NAME="Seán Kelly" AFFILIATION="PPE">
(EN) Κύριε Πρόεδρε, τα χρήματα που δαπανώνται σε ευρωπαϊκό επίπεδο θα πρέπει, σε γενικές γραμμές, να δημιουργούν προστιθέμενη αξία και αυτό θα πρέπει να είναι σαφές στους πολίτες. Δυστυχώς, η δημιουργία προστιθέμενης αξίας και η απόδειξή της είναι δύο διαφορετικά πράγματα. Αυτό είναι κάτι που πρέπει να εξετάσουμε προσεχτικά, ίσως με την ευθυγράμμιση του προϋπολογισμού για να αποδείξουμε στους πολίτες και στα κράτη μέλη ότι όλα όσα πράττουμε εν προκειμένω συνιστούν προστιθέμενη αξία.
<P>
Δεύτερον, η στρατηγική 2020 είναι ζωτικής σημασίας για το μέλλον της Ευρωπαϊκής Ένωσης. Το 2020 θα κριθούμε όχι μόνον για το μέγεθος του προϋπολογισμού μας αλλά και για το κατά πόσον επιτύχαμε ή όχι τους στόχους της στρατηγικής 2020. Εάν τους επιτύχουμε, η Ευρώπη θα γίνει καλύτερη: θα έχει περισσότερη ανάπτυξη, περισσότερες θέσεις εργασίας, περισσότερες ανανεώσιμες πηγές ενέργειας, περισσότερα χρήματα που θα δαπανώνται σε καινοτομία και περισσότερους επιχειρηματίες. Φρονώ ότι αυτός πρέπει να είναι ο στόχος μας.
<P>
Εν κατακλείδι, χρειαζόμαστε επίσης τους δικούς μας πόρους, και όσο συντομότερα τους αποκτήσουμε, τόσο λιγότερο χρόνο θα αναλώνουμε σε συζητήσεις για τους προϋπολογισμούς κάθε χρόνο.
<SPEAKER ID="035" NAME="Eider Gardiazábal Rubial" AFFILIATION="S&amp;D">
(ES) Κύριε Πρόεδρε, θα ήθελα καταρχάς να συγχαρώ την εισηγήτρια, κ. Balzani, για την έκθεση που μας παρουσίασε.
<P>
Πράγματι, ο προϋπολογισμός συνιστά το βασικό, θεμελιώδες μέσο στήριξης όλων των πολιτικών της ΕΕ - της κοινής γεωργικής πολιτικής, της πολιτικής συνοχής της πολιτικής για την έρευνα και της εξωτερικής πολιτικής. Χωρίς έναν προϋπολογισμό να τις στηρίζει θα ήταν κενές νοήματος.
<P>
Κύριε Επίτροπε, αυτός είναι ο λόγος για τον οποίο σήμερα, σε μια περίοδο κρίσης, χρειαζόμαστε περισσότερο από ποτέ έναν ισχυρό προϋπολογισμό ο οποίος θα ανταποκρίνεται στις ανάγκες που αντιμετωπίζουμε σήμερα. Γι' αυτό, σας ζητούμε να διαθέσετε πόρους σε βασικά προγράμματα, όπως σε προγράμματα για την απασχόληση και την κατάρτιση των νέων ή στο πρόγραμμα που κουρελιάστηκε από το Ευρωπαϊκό Δικαστήριο, το πρόγραμμα για τους πλέον άπορους.
<P>
Θα θέλαμε επίσης να καλέσουμε το Συμβούλιο να παύσει να σκέφτεται σαν λογιστής και να ενδυθεί για μία φορά τον πολιτικό του μανδύα, και να σταματήσει να κάνει υπολογισμούς αναζητώντας τρόπους για να περικόψει τις πληρωμές, διότι θα μπορούσαμε να καταλήξουμε στο Ευρωπαϊκό Δικαστήριο, δεδομένου ότι, όπως μας ενθυμίσατε, Επίτροπε Lewandowski, οι πληρωμές συνιστούν νομικές υποχρεώσεις που απορρέουν από προϋπάρχουσες δεσμεύσεις. Ειδάλλως, θα είναι απλώς αδύνατον να τις τηρήσουμε.
<SPEAKER ID="036" NAME="João Ferreira" AFFILIATION="GUE/NGL">
(PT) Κύριε Πρόεδρε, υπάρχουν ορισμένες σημαντικές αποφάσεις που πρέπει να ληφθούν στο πλαίσιο των εξαιρετικά σφιχτών ορίων του προϋπολογισμού της Ένωσης, τα οποία οι άρχοντες της ΕΕ δεν φαίνονται διατεθειμένοι να αλλάξουν, εμποδίζοντας με τον τρόπο αυτό κάθε προοπτική πραγματικής σύγκλισης και συνοχής.
<P>
Είναι απαράδεκτο το γεγονός ότι, δεδομένης της εξαιρετικά σοβαρής κρίσης που πλήττει τις πλέον ευάλωτες οικονομίες της ΕΕ, εκείνοι εξακολουθούν να προβάλλουν ανεφάρμοστες απαιτήσεις συγχρηματοδότησης για τη χρήση των πόρων της Ένωσης, και ειδικότερα των διαρθρωτικών ταμείων. " ίδια η Επιτροπή αναγνωρίζει τα χαμηλά ποσοστά απορρόφησης των ευρωπαϊκών κονδυλίων από τις χώρες αυτές, εντούτοις επιμένει να θέτει την συγχρηματοδότηση ως προϋπόθεση, με αποτέλεσμα τα αποκαλούμενα μέτρα λιτότητας που επιβάλλονται στις χώρες αυτές να μην τους επιτρέπουν να εγγυηθούν δημόσιες επενδύσεις, κυρίως λόγω των μεγάλων περικοπών που έχουν υποστεί. Εμείς έχουμε, ως εκ τούτου, ταχθεί υπέρ της κατάργησης, ή της ουσιαστικής μείωσης, των εθνικών συνεισφορών, έως και 10%, προκειμένου να μπορούν οι χώρες που αντιμετωπίζουν σημαντικές δυσκολίες να αξιοποιήσουν πλήρως τα ευρωπαϊκά κονδύλια και να μπορούν τα χρήματα να χρησιμοποιηθούν αποτελεσματικά από εκείνους που τα έχουν περισσότερο ανάγκη, και όχι να επιστρέφονται στον κορβανά όσων τα έχουν λιγότερο ανάγκη.
<P>
Πρέπει να σταματήσουμε την αμείλικτη και ασταμάτητη δυναμική απόκλισης, στην οποία έχει βυθιστεί η ΕΕ. " δημοσιονομική πολιτική διαδραματίζει σημαντικό ρόλο εν προκειμένω.
<SPEAKER ID="037" NAME="Andreas Mölzer" AFFILIATION="NI">
(DE) Κύριε Πρόεδρε, όπως όλοι γνωρίζουμε, η Ευρωπαϊκή Ένωση πρέπει να σφίξει το ζωνάρι της. Όχι μόνον επειδή η αύξηση του προϋπολογισμού θα αποτελούσε πλήγμα για τους πολίτες μας υπό το πρίσμα των εθνικών προγραμμάτων λιτότητας, αλλά και επειδή οι πληρωμές για το επόμενο έτος πρέπει να καταβληθούν στον μόνιμο ευρωπαϊκό μηχανισμό χρηματοπιστωτικής σταθερότητας. Τα χρήματα αυτά πρέπει να αντληθούν από τους ήδη ταμειακά γονατισμένους εθνικούς προϋπολογισμούς.
<P>
Όταν μια ομάδα θέλει να παρακάμψει τους δημοσιονομικούς περιορισμούς μεταφέροντας στο επόμενο έτος το ετήσιο δημοσιονομικό πλεόνασμα το οποίο καταβάλλεται συνήθως στα κράτη μέλη, είναι σαφές ότι πρόκειται για απόπειρα εξαπάτησης των πολιτών. Αυτό θα είχε ως αποτέλεσμα ακόμη μεγαλύτερη αύξηση στον προϋπολογισμό από εκείνη που πρότεινε η Επιτροπή.
<P>
Είναι πιθανόν να υπάρχει προγραμματισμός των δαπανών για πολλά πολυετή προγράμματα και να μην είναι δυνατή επί του παρόντος τυχόν μείωση στη σχετική χρηματοδότηση, διότι στην περίπτωση αυτή η ΕΕ θα μπορούσε να κατηγορηθεί για αθέτηση της σύμβασης. Εντούτοις, υπάρχει μεγάλο περιθώριο, κατά την άποψή μου, για εξοικονόμηση. Πέραν της μείωσης του αριθμού των οργανισμών της ΕΕ, αυτό που προέχει κυρίως είναι η βελτίωση των διαδικασιών για την καταπολέμηση της απάτης. Και μόνον με την ανάκτηση αχρεωστήτως καταβληθέντων κονδυλίων, θα μπορούσαμε να ανακουφίσουμε σημαντικά τον προϋπολογισμό.
<SPEAKER ID="038" NAME="Edit Herczog" AFFILIATION="S&amp;D">
(HU) Κύριε Πρόεδρε, αυτό μου δίνει την ευκαιρία να διευκρινίσω δύο συγκεκριμένες προτάσεις που έχω. " Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο στηρίζει την υλοποίηση του ITER, παρότι δεν αποδέχεται τη μεταφορά 100 εκατ. ευρώ από τους πόρους που διατέθηκαν στο έβδομο πρόγραμμα πλαίσιο για την έρευνα, δεδομένου ότι το έβδομο πρόγραμμα πλαίσιο είναι απαραίτητο για την επίτευξη των ευρωπαϊκών στόχων. Αντ' αυτού, θα θέλαμε να χρησιμοποιηθεί το ποσοστό νομοθετικής ευελιξίας της τάξης του 5% που επιτρέπεται στο σημείο 37 της διοργανικής συμφωνίας για τη χρηματοδότηση του προγράμματος πλαισίου για την ανταγωνιστικότητα και την καινοτομία, των διευρωπαϊκών δικτύων μεταφορών και του διευρωπαϊκού δικτύου ενέργειας. Αυτή είναι μια αναγκαία και απαραίτητη προϋπόθεση για να εκπληρώσει ο προϋπολογισμός της Ευρωπαϊκής Ένωσης τον ρόλο του στην οικονομική ανάκαμψη. Σας ευχαριστώ, και τα συγχαρητήριά μου στην εισηγήτρια.
<SPEAKER ID="039" NAME="Janusz Lewandowski">
μέλος της Επιτροπής. - (EN) Κύριε Πρόεδρε, έχω ένα σύντομο σχόλιο να κάνω εν αναμονή του τριμερούς διαλόγου μας και ως απάντηση σε δύο συγκεκριμένες ερωτήσεις, από τον κ. Capoulas Santos και την κ. Grelier, που υπερασπίζονται το πρόγραμμα της επισιτιστικής βοήθειας για τους "πλέον άπορους".
<P>
Γνωρίζουν τι έχει συμβεί: εξαιτίας απόφασης του Ευρωπαϊκού Δικαστηρίου, βάσει της οποίας τα τρόφιμα που καλύπτονται από το πρόγραμμα μπορούν να προέρχονται μόνον από "αποθέματα", υπήρξε μείωση του όγκου από 500 εκατ. ευρώ σε 113 εκατ. ευρώ. Πρέπει, συνεπώς, να βρούμε λύση και ενδεχομένως νέα νομική βάση για το πρόγραμμα.
<P>
Με το δεύτερο σύντομο σχόλιό μου θέλω να απαντήσω στον κ. Bütikofer, ο οποίος ισχυρίζεται ότι δεν έχουμε κάνει αρκετά ώστε οι προτεραιότητες στον τομέα της ενέργειας να αντανακλώνται στον επόμενο προϋπολογισμό.
<P>
Πρέπει να γίνει κατανοητό ότι κατά το τρέχον έτος -εξαιτίας καθυστερήσεων σε επενδυτικά έργα, και ειδικότερα στο έργο Nabucco και στα άλλα έργα στο Αζερμπαϊτζάν, καθώς και εξαιτίας της χαλάρωσης του Αζερμπαϊτζάν μετά τη νίκη στον διαγωνισμό τραγουδιού της Eurovision- έχουν σημειωθεί μεγάλες καθυστερήσεις. Δυστυχώς, αυτό επηρεάζει και τον προγραμματισμό για την επόμενη περίοδο σε σχέση με σημαντικές διασυνδέσεις ενέργειας.
<P>
Σε όλους όσοι θα ήθελαν να δουν περικοπές στον προϋπολογισμό, το μήνυμά μου είναι ότι, μεταξύ των νομικών υποχρεώσεων που έχουμε για την καταβολή πληρωμών το 2012, είμαστε υποχρεωμένοι να καταβάλουμε πληρωμές στην Ελλάδα και σε αρκετές άλλες χώρες που αντιμετωπίζουν προβλήματα. Χρειάζονται λιτότητα, αλλά χρειάζονται και επενδύσεις, και οι νομικές μας υποχρεώσεις αφορούν τις επενδύσεις - τη χρηματοδότηση μέσω των διαρθρωτικών ταμείων των εν λόγω χωρών για το επόμενο έτος.
<SPEAKER ID="040" NAME="Francesca Balzani" LANGUAGE="IT">
Κύριε Πρόεδρε, κυρίες και κύριοι, θεωρώ ότι αυτή η άκρως ενδιαφέρουσα συζήτηση, που αποτελεί συνέχεια των συζητήσεών μας στο πλαίσιο των ειδικών επιτροπών, καταδεικνύει ότι υπάρχει ευρεία συναίνεση στο παρόν Κοινοβούλιο σε ό,τι αφορά τις καίριες στρατηγικές.
<P>
Το σημαντικότερο σημείο, μεταξύ πολλών άλλων, είναι ο προϋπολογισμός, που αποτελεί αναμφίβολα το μοναδικό και σημαντικότερο μέσο για την οικοδόμηση μιας λεπτής ισορροπίας μεταξύ της εξυγίανσης των δημόσιων λογαριασμών και της ανάγκης για στήριξη της ανάπτυξης. Είναι το μόνο πραγματικό ανάχωμα που διαθέτουμε έναντι του κινδύνου να υπάρξει οξεία, αν και αναστρέψιμη, ύφεση της ευρωπαϊκής οικονομίας λόγω της εξυγίανσης. Ο προϋπολογισμός είναι, συνεπώς, ένα κομβικής σημασίας μέσο.
<P>
Αυτό που ζητεί το Ευρωπαϊκό Κοινοβούλιο δεν είναι ένας γενικά φιλόδοξος προϋπολογισμός αλλά ένα μέσο ισχυρό σε όλες τις προτεραιότητες που είναι σήμερα σαφείς και ευδιάκριτες. Στη στρατηγική "Ευρώπη 2020", η πρώτη και κύρια προτεραιότητα είναι η επένδυση στην εργασία. Εδώ σε αυτήν την Αίθουσα σήμερα έχουμε αναφερθεί ξανά στην έρευνα, στην ανάπτυξη, στην κοινωνική συνοχή και στην ενέργεια, σε όλες τις προτεραιότητες όπου ο προϋπολογισμός αποτελεί τον σημαντικότερο δείκτη της σοβαρότητας των προθέσεών μας. " σοβαρότητα των προθέσεών μας σημαίνει ισχυρή εκ μέρους μας θεσμική αξιοπιστία.
<P>
Σήμερα αυτός ο κομβικής σημασίας προϋπολογισμός είναι, συνεπώς, ένα πολύ σημαντικό στοιχείο μεταξύ άλλων, διότι, όπως έχουμε επισημάνει ξανά, καθίσταται η κινητήρια δύναμη για την υλοποίηση των δεσμεύσεών μας, που δεν είναι μικρό πράγμα. Ο προϋπολογισμός, συνεπώς, καθίσταται σημαντικό στοιχείο για την αποκατάσταση της σταθερότητας στην Ευρωπαϊκή Ένωση, καθώς και στο κοινό μας νόμισμα.
<P>
Ευελπιστώ, λοιπόν, ότι ήδη στο πλαίσιο αυτού του τριμερούς διαλόγου το ισχυρό αυτό αίσθημα ευθύνης που όλοι μας συμμεριζόμαστε, και που δεν θα μπορούσε άλλωστε να είναι αλλιώς, θα προετοιμάσει το έδαφος για τη διεξαγωγή ήρεμων, υπεύθυνων και εποικοδομητικών διαπραγματεύσεων για το μέλλον της Ένωσής μας.
<SPEAKER ID="041" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα στις 12.00 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="042" NAME="Cătălin Sorin Ivan" LANGUAGE="RO">
Ο τριμερής διάλογος επί του προϋπολογισμού έχει καταστεί ένα πολύ σημαντικό σημείο στη διαδικασία του προϋπολογισμού και αποτελεί ευκαιρία που δεν θα πρέπει να χάσουμε. " έκθεση επί της οποίας θα ψηφίσουμε σήμερα πρέπει να δώσει ισχυρή και σαφή εντολή στη διαπραγματευτική ομάδα του Κοινοβουλίου. Τα κράτη μέλη εφαρμόζουν επί του παρόντος πολιτικές σκληρής λιτότητας οι οποίες έχουν αρνητική επίπτωση στην οικονομική ανάκαμψη. Σε αυτό το δύσκολο περιβάλλον, ο προϋπολογισμός της ΕΕ πρέπει να διαδραματίσει κεντρικό ρόλο υποστηρίζοντας την ευρωπαϊκή οικονομία. Ειδικότερα, ο προϋπολογισμός της ΕΕ πρέπει επίσης να συνδεθεί με τους στόχους της στρατηγικής "Ευρώπη 2020". Δεν μπορούμε να έχουμε μια τέτοιου είδους στρατηγική χωρίς να παρέχουμε τους απαραίτητους πόρους σε αυτήν. Από την άλλη, ο προϋπολογισμός 2012 είναι, κατά μία έννοια, το "μικρό αδερφάκι" της δέσμης μέτρων για την ευρωπαϊκή διακυβέρνηση, αλλά πρέπει να παρέχει οικονομική στήριξη στην πολιτική δέσμη μέτρων.
<SPEAKER ID="043" NAME="Kinga Göncz" AFFILIATION="S&amp;D">
γραπτώς. - (HU) Επικροτώ την πρόθεση της Ευρωπαϊκής Επιτροπής να παράσχει περισσότερους πόρους για την ενίσχυση της ελευθερίας, της ασφάλειας και της δικαιοσύνης στο σχέδιο προϋπολογισμού για το επόμενο έτος. Εντούτοις, θεωρώ ανεπαρκείς τους πόρους που διατίθενται για τη διαχείριση των επιπτώσεων από απρόβλεπτες καταστάσεις, ειδικότερα την πίστωση που παρέχεται για τη διαχείριση της μετανάστευσης που έχει αυξηθεί λόγω των εξεγέρσεων στη Βόρεια Αφρική, καθώς και για πρωτοβουλίες εταιρικής σχέσης. " Ευρωπαϊκή Ένωση πρέπει να ανταποκριθεί αποτελεσματικά στις αλλαγές που σημειώνονται στη Βόρεια Αφρική και πρέπει να προετοιμαστεί καλύτερα για τη διαχείριση απροσδόκητων γεγονότων. " κρίση ενδέχεται να επιβαρύνει τον κοινό προϋπολογισμό περισσότερο απ' όσο προβλέπεται. " Επιτροπή οφείλει να παράσχει περισσότερους πόρους για την προστασία των εξωτερικών συνόρων, αλλά παράλληλα θα πρέπει να αυξηθούν οι πόροι του Ευρωπαϊκού Ταμείου για τους Πρόσφυγες, καθώς και οι οικονομικοί πόροι που συμβάλλουν στην ολοκλήρωση. " πλήρης εφαρμογή του Χάρτη των Θεμελιωδών Δικαιωμάτων και η ενίσχυση της ευρωπαϊκής διάστασης των ανθρωπίνων δικαιωμάτων είναι προς το συμφέρον κάθε πολίτη της Ένωσης. " όξυνση των διακρίσεων και η διαρκής διασπορά μισαλλόδοξων μηνυμάτων αποτελούν αντικείμενο κοινού προβληματισμού σε ολόκληρη την Ευρώπη. Γι' αυτό θεωρώ εξίσου σημαντική την επέκταση των προγραμμάτων που προάγουν τον σεβασμό των θεμελιωδών δικαιωμάτων και την ενίσχυση της ιθαγένειας της ΕΕ.

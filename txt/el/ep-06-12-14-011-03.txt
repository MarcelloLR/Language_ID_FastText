<CHAPTER ID="011-03">
3. Μυανμάρ (Βιρμανία) 
<SPEAKER ID="269" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με τη Βιρμανία.
<SPEAKER ID="270" NAME="Thomas Mann " AFFILIATION="PPE-DE">
συντάκτης. - (DE) Κύριε Πρόεδρε, η 10η Δεκεμβρίου 2006 ήταν η Παγκόσμια "μέρα των Ανθρωπίνων Δικαιωμάτων. Σε πολλές χώρες δεν ήταν γιορτή, αλλά ημέρα πένθους. Αυτό συνέβη για παράδειγμα στη Βιρμανία, όπου οι σφοδρές επιθέσεις, οι δολοφονίες και η καταναγκαστική εργασία βρίσκονται στην ημερήσια διάταξη. Εκατοντάδες χιλιάδες άνθρωποι εκδιώχθηκαν ή διέφυγαν εξαιτίας των ταραχών. Για πρώτη φορά εδώ και 18 χρόνια, υπήρξαν αλλαγές στην κυβέρνηση με εναλλαγή προσώπων στις ένοπλες δυνάμεις. Ωστόσο, ο αρχηγός της χούντας, στρατηγός Than Shwe, παρέμεινε στη θέση του, όπως επίσης και ο αναπληρωτής του, Maung Aye. " ΕΕ διαπίστωσε ότι εξακολουθούν να διαπράττονται μαζικές παραβιάσεις των ανθρωπίνων δικαιωμάτων. Μόλις πρόσφατα ο βιρμανικός λαός υποχρεώθηκε να κατασκευάσει παρά τη θέλησή του αστυνομικά τμήματα και κτίρια για τον στρατό. Οι εργάτες ήταν αναγκασμένοι να προχωρούν σαν ανθρώπινα λαγωνικά μέσα σε ναρκοπέδια. Αυτή η απεχθής καταναγκαστική εργασία δεν πρέπει να γίνεται ανεκτή. Ο Διεθνής Ερυθρός Σταυρός βίωσε επίσης την επιδείνωση της κατάστασης. Του απαγορεύτηκε να συνεχίσει την περαιτέρω δράση του. Υποχρεώθηκε να αποχωρήσει από τα περιφερειακά του γραφεία και να εγκαταλείψει τον πληθυσμό χωρίς ιατρική φροντίδα.
<P>
Ουσιαστικά η βοήθεια για τον βιρμανικό λαό πρέπει να προέλθει από το εξωτερικό, αλλά είναι ανάγκη αυτή η βοήθεια να φτάνει απευθείας στους ανθρώπους, χωρίς να πέφτει στα χέρια του καθεστώτος. Στη Βιρμανία περίπου το 30% των παιδιών υποσιτίζονται, ενώ την ίδια στιγμή η χώρα είναι η δεύτερη μεγαλύτερη παραγωγός οπίου. Οι πολιτικοί κρατούμενοι είναι πολλές χιλιάδες και η κάτοχος του βραβείου Ζαχάρωφ, κ. Aung San Suu Kyi, βρισκόταν υπό κατ' οίκον περιορισμό τα τελευταία 16 χρόνια. Μεγάλες εθνοτικές ομάδες καταπιέζονταν και κάθε αντίσταση καταπνιγόταν στο αίμα.
<P>
Απευθύνουμε έκκληση στην Κίνα και σε άλλες χώρες να διακόψουν επιτέλους τη βοήθεια προς τη στρατιωτική χούντα και να συμμετάσχουν σε διεθνή μέτρα που έχουν σχεδιαστεί για να επιφέρουν θετικές αλλαγές στη Βιρμανία. " δράση που έχει αναληφθεί από χώρες του ASEAN κατά των κυβερνώντων είναι ένα σημαντικό και απαραίτητο βήμα. " Βιρμανία χρειάζεται έναν οδικό χάρτη προς τη δημοκρατία, προκειμένου τα ανθρώπινα δικαιώματα να αποκτήσουν θεσμικό χαρακτήρα και να εγκριθεί μια σύμβαση που θα δρομολογήσει τα βήματα για την καθιέρωση της δημοκρατίας. Κύριε Επίτροπε, η ΕΕ πρέπει να δραστηριοποιηθεί ακόμα περισσότερο και ίσως μάλιστα να επιβάλει κυρώσεις για να δώσει τέλος στη βία.
<SPEAKER ID="271" NAME="Erik Meijer " AFFILIATION="GUE/NGL">
συντάκτης. - (NL) Κύριε Πρόεδρε, χώρες που διοικούνται από ηγέτες των οποίων η εξουσία προέρχεται, όχι από το εκλογικό σώμα αλλά από μηχανισμούς βίας, μπορούν να γίνουν εξαιρετικά ελκυστικές από ξένους επενδυτές, οι οποίοι επενδύουν σε χαμηλούς μισθούς, κακές συνθήκες εργασίας και σε έναν πληθυσμό ο οποίος δεν έχει περιθώρια διαμαρτυρίας. Επιπλέον, ελεύθερα κινήματα που θέλουν να προστατέψουν τη φύση και το περιβάλλον από κοντόφθαλμες αποφάσεις που αποσκοπούν στην αύξηση βραχυπρόθεσμων βιομηχανικών κερδών, δεν έχουν τα μέσα προκειμένου να λειτουργήσουν εκεί. Αν βασικός τους στόχος είναι να διατηρήσουν σε χαμηλό επίπεδο το κόστος των εταιρειών τους και να επωφεληθούν πλήρως από αυτό εντός της διεθνούς αγοράς, τότε η Βιρμανία υπήρξε για πολλά χρόνια το σωστό μέρος για αυτούς και η διεθνής υποστήριξη από τους όμοιούς τους είναι που διευκόλυνε το στρατιωτικό καθεστώς να αντιμετωπίσει τις τοπικές διαμαρτυρίες τα πρώτα του χρόνια.
<P>
Από το τότε που ένας αριθμός μεγάλων εταιρειών αποσύρθηκαν από τη Βιρμανία, έπειτα από πιέσεις που ασκήθηκαν λόγω διαμαρτυριών στην πατρίδα τους, τα πράγματα ήταν ήρεμα· το καθεστώς αποδέχεται το χαμηλό επίπεδο ζωής και την κριτική από το εξωτερικό ως αναπόφευκτη, χωρίς να κάνει οποιαδήποτε αλλαγή. Τα αποτελέσματα των εκλογών παραμένουν άγνωστα· ο ηγέτης της αντιπολίτευσης εξακολουθεί να είναι στη φυλακή και οι μειονότητες καταδυναστεύονται και διώκονται, όπως συνέβαινε πάντα.
<P>
Οι οργανισμοί διεθνούς βοήθειας υπονομεύονται. Αυτό το καθεστώς δεν μπορεί καν να ελκύσει έναν πολιτικό οπαδό και δεν εξυπηρετεί αυτή τη στιγμή κανέναν σκοπό παρά τη δική του διατήρηση. Το καθεστώς στη Βιρμανία θα καταφέρει να επιβιώσει για αρκετό καιρό χωρίς λόγο αν οι γείτονες χώρες δεν το απομονώσουν, αν δεν σταματήσει η προμήθεια όπλων και αν η Ευρωπαϊκή Ένωση δεν ζητήσει με έμφαση να τηρηθούν οι οικονομικές κυρώσεις. Εφόσον το ψήφισμα υποστηρίξει τα μέτρα τα οποία ζητά η ομάδα μου εδώ και χρόνια, με χαρά μας θα το στηρίξουμε.
<SPEAKER ID="272" NAME="Marc Tarabella " AFFILIATION="PSE">
συντάκτης. - (FR) Κύριε Πρόεδρε, κυρίες και κύριοι, μόλις πριν ένα χρόνο μίλησα εδώ για την κατάσταση στη Βιρμανία. Ακόμη και τότε, οι λέξεις καταστολή, κυβερνώσα στρατιωτική χούντα και περιφρόνηση των ανθρωπίνων δικαιωμάτων χρησιμοποιήθηκαν συχνά κατά τη διάρκεια της ομιλίας μου.
<P>
Δυστυχώς, η κατάσταση δεν έχει αλλάξει. " Βιρμανία εξακολουθεί να μην καταβάλλει καμία προσπάθεια για πιο δημοκρατική άσκηση της εξουσίας. Επιπλέον, το Κρατικό Συμβούλιο Ειρήνης και Ανάπτυξης (ΚΣΕΑ) έκλεισε πολλά γραφεία του Διεθνούς Ερυθρού Σταυρού, καθιστώντας αδύνατο το ανθρωπιστικό έργο του οργανισμού. Οι αρχές εκεί εμποδίζουν τις μη κυβερνητικές οργανώσεις να εργαστούν σωστά, αναγκάζοντας πολλές από αυτές να εγκαταλείψουν τη χώρα.
<P>
Δεν μπορούμε επίσης να κατανοήσουμε γιατί η Ινδία παρέχει στρατιωτική βοήθεια. " χώρα αυτή δεν ισχυρίζεται ότι αποτελεί τη μεγαλύτερη δημοκρατία του κόσμου; Πρόκειται για την απόλυτη ανοησία και την καταδικάζουμε. " Ινδία δεν μπορεί να αγνοεί ότι μια τέτοια στρατιωτική βοήθεια θα χρησιμοποιηθεί για να καταστείλει τις εθνοτικές ομάδες και τους πολιτικούς αντιπάλους.
<P>
Πιστεύω πως το Συμβούλιο Ασφαλείας των "νωμένων Εθνών πρέπει να λάβει αυστηρά μέτρα κατά της Βιρμανίας, καταδικάζοντας αυτό το παράνομο καθεστώς και ζητώντας την αποκατάσταση της δημοκρατίας.
<P>
Θα ήθελα επίσης να τονίσω την εμπιστοσύνη μου προς τη θετική επιρροή που μπορεί να έχουν οι άλλες χώρες της ASEAN: αναζητώντας καλύτερη ενσωμάτωση, διαδραματίζουν κατά τη γνώμη μου έναν διόλου ευκαταφρόνητο ρόλο όσον αφορά τα ανθρώπινα δικαιώματα.
<P>
Ελπίζω ότι η Κίνα και η Ινδία θα διαδραματίσουν παρόμοιο ρόλο στο μέλλον, ώστε το καθεστώς της Βιρμανίας να οδεύσει προς τη δημοκρατία.
<SPEAKER ID="273" NAME="Μάριος Ματσάκης " AFFILIATION="ALDE">
συντάκτης. - (EN) Κύριε Πρόεδρε, Επίτροπε, τα τελευταία χρόνια η Βιρμανία βρίσκεται τακτικά στην ημερήσια διάταξη της ΕΕ για τα ανθρώπινα δικαιώματα. Αυτό είναι λογικό, καθώς οι αρχές τις Βιρμανίας εξακολουθούν να υποβάλλουν τους πολίτες τους σε σημαντικές παραβιάσεις των ανθρωπίνων δικαιωμάτων, όπως καταναγκαστική εργασία, δίωξη πολιτικών αντιπάλων και αναγκαστικές μετατοπίσεις πληθυσμού.
<P>
Ένα κατάφωρο παράδειγμα της αναχρονιστικά ελλιπούς στάσης που επιδεικνύει το άκρως παράλογο στρατιωτικό καθεστώς της Βιρμανίας είναι το γεγονός ότι ο ηγέτης της Εθνικής Λίγκας για τη Δημοκρατία (NLD), Aung San Suu Kyi, βραβευμένος με το βραβείο Νόμπελ Ειρήνης και κάτοχος του βραβείου Ζαχάρωφ, τελεί υπό κατ' οίκον περιορισμό τα τελευταία δέκα χρόνια, παρά την τεράστια διεθνή κατακραυγή. Ενώ ο πληθυσμός της Βιρμανίας μαστίζεται από υποσιτισμό και ασθένειες σε έσχατο βαθμό, η κυβέρνηση της Βιρμανίας θεώρησε φρόνιμο να προβεί σε δίωξη των εκπροσώπων του Ερυθρού Σταυρού σε ολόκληρη τη χώρα.
<P>
Κατά την εξέταση του τρόπου με τον οποίο θα κάνουμε ένα τόσο απολυταρχικό κυβερνητικό όργανο να κατανοήσει την αποφασιστικότητά μας να προστατεύσουμε τα ανθρώπινα δικαιώματα του βιρμανικού λαού, θεωρούμε ότι πρέπει να επιβληθούν στοχευμένες κυρώσεις, οι οποίες θα επικεντρώνονται στα έσοδα της χούντας. Επίσης, καλούμε τις χώρες που εξακολουθούν να προμηθεύουν τη Βιρμανία με όπλα να σταματήσουν αυτήν την πρακτική. Επιπροσθέτως, αναμένουμε ότι το Συμβούλιο Ασφαλείας του Ο"Ε θα εγκρίνει ένα αυστηρό και δεσμευτικό ψήφισμα για τη Βιρμανία. Ελπίζουμε ότι, εν τέλει, οι εθελοτυφλούντες στρατιωτικοί δικτάτορες της Βιρμανίας θα δουν τελικά το φως της λογικής και της δημοκρατίας και θα παραδώσουν την εξουσία σε μια κυβέρνηση εκλεγμένη από τους πολίτες.
<SPEAKER ID="274" NAME="Alyn Smith " AFFILIATION="Verts/ALE">
συντάκτης. - (EN) Κύριε Πρόεδρε, όσοι από εμάς συμμετέχουν ενεργά σε αυτές τις συζητήσεις περί ανθρωπίνων δικαιωμάτων θα αναγνωρίζουν με καταθλιπτική εξοικείωση το θέμα της σημερινής. " κατάσταση στη Βιρμανία επιδεινώνεται αντί να βελτιώνεται, όπως ανέφεραν συνάδελφοι, και συμμερίζομαι όλα όσα έχουν ειπωθεί μέχρι στιγμής.
<P>
Κατά την άποψή μας, αυτή η πρόταση θα μπορούσε να ήταν καλύτερη. Ωστόσο, υπάρχει μία διάταξη που θα ήθελα να επισημάνω και είναι η παράγραφος που αναγνωρίζει ότι οι κυρώσεις κατά του ισχύοντος καθεστώτος δεν πετυχαίνουν το στόχο και ορισμένες φορές δεν εφαρμόζονται καθόλου. Το Συμβούλιο πρέπει να διασφαλίσει ότι όλα τα κράτη μέλη μας εφαρμόζουν τις κυρώσεις που έχουμε συμφωνήσει και, εάν όχι, να κατονομάσει και να ονειδίσει όσα δεν συμμορφώνονται. Πρέπει να πιέσουμε τους διεθνείς εταίρους μας να πιέσουν την ίδια τη βιρμανική κυβέρνηση.
<P>
Στην παράγραφο 9 αναφέρεται ότι θέλουμε να διευρυνθούν οι κυρώσεις, αλλά πρέπει πάντα να τις εστιάζουμε κατά των συγκεκριμένων ατόμων του καθεστώτος, χωρίς να βλάψουμε τον λαό της Βιρμανίας, επειδή τα δεινά του λαού πρέπει να αποτελούν το κύριο μέλημά μας, και όχι η απέχθειά μας προς τα δημοκρατικά πρότυπα του ίδιου του καθεστώτος. Σε αυτό το σημείο επιδέχεται βελτίωση αυτή η πρόταση.
<P>
Θέλαμε να δούμε μια ρητή αναγνώριση της ενημέρωσης της 8ης Δεκεμβρίου από την Ομάδα Διεθνών Κρίσεων, της οποίας παραθέτω την πρώτη γραμμή: "Με ολοένα και περισσότερες ενδείξεις μιας υποβόσκουσας ανθρωπιστικής κρίσης στο Μυανμάρ, η διεθνής κοινότητα πρέπει να μην αρκεστεί μόνο σε συζητήσεις για το άκρως καταπιεστικό πολιτικό σύστημα της χώρας".
<P>
Ανάμεσα στην υψηλή γεωπολιτική και στον λαό της Βιρμανίας βρίσκονται οι ΜΚΟ που δραστηριοποιούνται επιτόπου προσπαθώντας να βελτιώσουν την κατάσταση για τους πολίτες αυτής της δύστυχης χώρας. Πρέπει σε όλες τις προσπάθειές μας να θυμόμαστε ότι δεν πρέπει να υπονομεύουμε την ανεξαρτησία, τις προσπάθειες ή την ικανότητά τους να βοηθούν τον κόσμο. " πρόσφατη διακοπή της λειτουργίας πέντε κέντρων του Ερυθρού Σταυρού, ενός οργανισμού που υπερηφανεύεται για την αμεροληψία και την ακεραιότητά του, αποτελεί μια κίνηση απελπισίας της βιρμανικής κυβέρνησης, η οποία ωστόσο έγινε επειδή υπάρχουν υποψίες ότι οι ΜΚΟ βρίσκονται υπερβολικά κοντά στη δυτική πολιτική. Πρέπει σε όλες τις ενέργειές μας σε αυτό το θέμα να διασφαλίσουμε ότι δεν περιορίζουμε το περιθώριο ελιγμών τους.
<P>
Επομένως, επιδοκιμάζοντας και υποστηρίζοντας αυτό το ψήφισμα, η Ομάδα μου θα ήθελε επίσης να επιστήσει την προσοχή στο ότι δεν πρέπει να περιοριστεί από τις ενέργειές μας η ελευθερία κινήσεων των ατόμων που βρίσκονται επιτόπου προσπαθώντας να βοηθήσουν τα θύματα αυτής της κατάστασης.
<SPEAKER ID="275" NAME="Bernd Posselt">
εξ ονόματος της Ομάδας PPE-DE. - (DE) Κύριε Πρόεδρε, μια βάρβαρη, ολοκληρωτική στρατιωτική δικτατορία, διεφθαρμένοι κυβερνήτες, εμπόριο οπίου, εκδιώξεις (αυτήν τη στιγμή οι εξόριστοι στο εσωτερικό υπερβαίνουν το μισό εκατομμύριο) και καταπίεση πολλών ανθρώπων, ακόμα και των Κάρεν. Όλα αυτά χαρακτηρίζουν τη λυπηρή κατάσταση που επικρατεί στη Βιρμανία εδώ και πάνω 40 χρόνια. Υπάρχουν ωστόσο δύο νέες εξελίξεις στις οποίες πρέπει να στρέψουμε την προσοχή μας.
<P>
Πρώτον, οι χώρες του ASEAN αποφάσισαν επιτέλους να ακολουθήσουν μια πιο σκληρή γραμμή, γεγονός το οποίο δεν μπορούμε παρά να ενθαρρύνουμε και να υποστηρίξουμε. Επιτέλους, οι χώρες του ASEAN ανταποκρίνονται στις υποχρεώσεις τους και άρχισαν να ασκούν πίεση στη Βιρμανία. Δεύτερον, είναι λυπηρό ότι οι Ινδοί επέτρεψαν στους εαυτούς τους να συναναστραφούν σε τέτοιο μεγάλο βαθμό με αυτούς τους στρατιωτικούς. Απευθύνουμε έκκληση στη μεγαλύτερη δημοκρατία του κόσμου, δηλαδή την Ινδία, να λάβει σοβαρά υπόψη τη δημοκρατική της ευθύνη και από κοινού με το ASEAN και την Ευρωπαϊκή Ένωση να υποστηρίξει τη δημοκρατία και το κράτος δικαίου στη Βιρμανία και να μην πιάνει φιλίες με ένα από τα απεχθέστερα καθεστώτα του κόσμου.
<SPEAKER ID="276" NAME="Lidia Joanna Geringer de Oedenberg">
εξ ονόματος της Ομάδας PSE. - (PL) Κύριε Πρόεδρε, έχει περάσει ενάμισι έτος από το τελευταίο ψήφισμα του Ευρωπαϊκού Κοινοβουλίου που καταδίκαζε την παραβίαση των ανθρωπίνων δικαιωμάτων στη Μυανμάρ. Δυστυχώς, τίποτα δεν άλλαξε από τότε. Το στρατιωτικό καθεστώς που κυβερνούσε τη χώρα για 40 χρόνια αγνοεί ανοιχτά τις συστάσεις της διεθνούς κοινότητας. Οι πολιτικοί της αντιπολίτευσης φυλακίζονται και βασανίζονται. " καταναγκαστική εργασία και η χρήση παιδιών στρατιωτών αποτελούν μέρος της καθημερινής ζωής.
<P>
" πλήρης κατάρρευση της εκπαίδευσης και του συστήματος υγείας αποτελούν λόγο ανησυχίας. Οι δείκτες θνησιμότητας από ελονοσία, φυματίωση και AIDS είναι εξαιρετικά υψηλοί, τη στιγμή που το καθεστώς απαγορεύει τις δραστηριότητες των μη κυβερνητικών οργανώσεων και έχει κλείσει την έδρα του Διεθνούς Ερυθρού Σταυρού.
<P>
Αξίζει να καταδικαστούν επίσης οι επιθετικές ενέργειες και ο αναγκαστικός εκτοπισμός των εθνικών μειονοτήτων που έπληξαν περισσότερους από 80 χιλιάδες ανθρώπους μόνο αυτό το έτος. Αν δεν παράσχουμε χρηματοδοτική βοήθεια, η υποστήριξη της δημοκρατίας και οι οργανισμοί ανθρωπίνων δικαιωμάτων στη Μυανμάρ θα καταδικαστούν σε αποτυχία. Αυτή τη στιγμή, φαίνεται πως ο μόνος τρόπος να υποχρεωθεί το καθεστώς στη Μυανμάρ να προχωρήσει σε αλλαγές προς όφελος της δημοκρατίας, είναι οι οικονομικές κυρώσεις που ενισχύονται από ένα ψήφισμα του Συμβουλίου Ασφαλείας των "νωμένων Εθνών.
<SPEAKER ID="277" NAME="Jacques Barrot">
Αντιπρόεδρος της Επιτροπής. (FR) Κύριε Πρόεδρε, κυρίες και κύριοι, όπως τα άλλα ευρωπαϊκά θεσμικά όργανα και όπως το Κοινοβούλιό σας, η Επιτροπή ανησυχεί ιδιαίτερα για την κατάσταση στη Βιρμανία. Ακριβώς πριν 15 χρόνια το Ευρωπαϊκό Κοινοβούλιο απένειμε στην κ. Aung San Suu Kyi το Βραβείο Ζαχάρωφ. Εκφράζουμε τη λύπη μας για το γεγονός ότι η πολιτική διαδικασία σε αυτή τη χώρα έχει παραλύσει εντελώς από τότε. Είναι αλήθεια ότι, όπως άλλες αναπτυσσόμενες χώρες, οι αρχές της Βιρμανίας αντιμετωπίζουν σημαντικές προκλήσεις -εξασφαλίζοντας εθνική ενότητα, πολιτική σταθερότητα, επιτάχυνση της οικονομικής και κοινωνικής ανάπτυξης της χώρας- αλλά αυτό δεν αποτρέπει την εγκαθίδρυση μιας νόμιμης πολιτικής κυβέρνησης.
<P>
" παρούσα κυβέρνηση ανέφερε πολλές φορές ότι η στρατιωτική αρχή θα αντικατασταθεί από ένα νόμιμο, εκλεγμένο καθεστώς, βασισμένο στον οδικό χάρτη για τη Βιρμανία, αλλά βρισκόμαστε ακόμη στο στάδιο υποσχέσεων. Για όλους μας, παρατηρητές και διεθνείς υποστηρικτές, είναι αδιανόητο να πραγματοποιηθεί μετάβαση σε ένα νόμιμο και δημοκρατικά εκλεγμένο καθεστώς χωρίς τη διεξαγωγή διαλόγου. Ένα τέτοιος διάλογος πρέπει να συγκεντρώσει την κυβέρνηση και τους πολιτικούς φορείς. Πρέπει να συμπεριλάβει πολλές εθνοτικές μειονότητες της Βιρμανίας και να θέσει τέλος στις μάχες που πραγματοποιούνται στις περιοχές όπου ζουν αυτές οι μειονότητες.
<P>
Με τον ίδιο τρόπο, η πολιτική μετάβαση είναι αδιανόητη όσο οι πολιτικοί αντίπαλοι του παρόντος καθεστώτος είναι φυλακισμένοι ή στερούμενοι της ελευθερίας τους, όπως συμβαίνει στην περίπτωση της κ. Aung San Suu Kyi και των περισσότερων από 1 000 αντιπάλων του καθεστώτος. Το όραμα για μια δημοκρατική και ευημερούσα Βιρμανία προϋποθέτει επίσης τον σεβασμό για τα ανθρώπινα δικαιώματα. Ένας τέτοιος σεβασμός δυστυχώς δεν υπάρχει. Παρά την ύπαρξη κοινωνίας των πολιτών, η άσκηση βασικών δικαιωμάτων απέχει πολύ από τη διασφάλισή της: οι εκφοβισμοί, οι αυθαίρετες συλλήψεις πολιτών που ασκούν τα ατομικά τους δικαιώματα και οι περιορισμοί των ατομικών ελευθεριών είναι συνεχείς. Τα μέλη των πολιτικών κομμάτων βρίσκονται υπό τη συνεχή επιτήρηση των υπηρεσιών ασφαλείας. Ένα τμήμα του πληθυσμού γίνεται αντικείμενο εκμετάλλευσης από τον στρατό, ο οποίος χρησιμοποιείται για καταναγκαστική εργασία. Εξυπακούεται ότι οι περιορισμοί που έχουν επιβληθεί στη Διεθνή Επιτροπή του Ερυθρού Σταυρού, όπως σωστά είπατε, είναι ανυπόφοροι: υπάρχουν ορισμένες ενδείξεις ότι η κυβέρνηση αναλαμβάνει να επανορθώσει το ζήτημα.
<P>
Ποια είναι η θέση της Ευρωπαϊκής Ένωσης για όλα αυτά, κυρίες και κύριοι; " Οικουμενική Διακήρυξη των Ανθρωπίνων Δικαιωμάτων και ο Χάρτης της Διεθνούς Οργάνωσης Εργασίας είναι τα σημεία αναφοράς μας. " ευρωπαϊκή κοινή θέση επιβάλλει περιορισμούς στις θεωρήσεις και τις επενδύσεις. Στον εμπορικό τομέα, η Βιρμανία δεν χαίρει πια των διαδικασιών προτιμησιακού εμπορίου που παρέχει το σύστημα γενικευμένων προτιμήσεων. Για όλα αυτά, η ίδια η φύση του καθεστώτος της Βιρμανίας καθιστά τον πληθυσμό της Βιρμανίας ιδιαίτερα ευάλωτο στη φτώχεια και τις ασθένειες. Γι' αυτόν τον λόγο, η Επιτροπή αποφάσισε να αυξήσει αισθητά την ενίσχυσή της από το 2007, κυρίως στους τομείς της υγείας και της εκπαίδευσης. Το Παγκόσμιο Ταμείο για την καταπολέμηση του AIDS, της φυματίωσης και της ελονοσίας, υπό την αιγίδα των "νωμένων Εθνών και συγχρηματοδοτούμενο από την Επιτροπή, θα επιτρέψει να καταπολεμηθούν πιο αποτελεσματικά αυτές οι τρεις ασθένειες.
<P>
Στο συγκεκριμένο πλαίσιο αυτής της χώρας, οποιοδήποτε πρόγραμμα απαιτεί επαγρύπνηση και προσήλωση. Τα προγράμματα που χρηματοδοτούνται από την Κοινότητα, ύψους περίπου 24 εκατ. ευρώ, εφαρμόζονται από οργανισμούς των "νωμένων εθνών και από διεθνείς ΜΚΟ. " Επιτροπή έχει επίσης συστήσει ένα πρόγραμμα αποκεντρωμένης συνεργασίας για τη στήριξη της κοινωνίας των πολιτών. Επιπλέον, η Επιτροπή αποτελεί μακράν τον μεγαλύτερο χορηγό των προσφύγων της Βιρμανίας στην Ταϊλάνδη.
<P>
Στο πλαίσιο του κρίσιμου διαλόγου με την κυβέρνηση, η Επιτροπή δεν θα πάψει να υπενθυμίζει στις αρχές της Βιρμανίας τις υποχρεώσεις τους. " μετάβαση στη Βιρμανία πρέπει να πραγματοποιηθεί στο πλαίσιο του σεβασμού στα ανθρώπινα δικαιώματα. " αξιοθαύμαστη μάχη της κ. Aung San Suu Kyi, της βραβευμένης από το Κοινοβούλιο με το βραβείο Ζαχάρωφ, μας το υπενθυμίζει καθημερινά.
<P>
Κύριε Πρόεδρε, επιτρέψτε μου προσωπικά να πω ότι εκτίμησα ιδιαίτερα αυτές τις συζητήσεις σχετικά με τα ανθρώπινα δικαιώματα, κυρίως τη συζήτηση για τη Βιρμανία. Θα ήθελα πραγματικά να διαβεβαιώσω το Κοινοβούλιο ότι η Επιτροπή θα επιδείξει τη μέγιστη επαγρύπνηση και τη μέγιστη αποφασιστικότητα καταβάλλοντας κάθε δυνατή προσπάθεια προκειμένου να θέσει ένα τέλος στην επικρατούσα παρούσα κατάσταση σε αυτή τη χώρα.
<P>
(Χειροκροτήματα)
<SPEAKER ID="278" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά τις συζητήσεις, δηλαδή σε λίγο.

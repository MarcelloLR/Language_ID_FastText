<CHAPTER ID="013">
Παρεμβάσεις ενός λεπτού επί σημαντικών πολιτικών θεμάτων
<SPEAKER ID="017" NAME="Πρόεδρος">
Το επόμενο στοιχείο είναι οι παρεμβάσεις ενός λεπτού επί σημαντικών πολιτικών θεμάτων.
<SPEAKER ID="018" NAME="Maria Petre" AFFILIATION="PPE-DE">
(RO) Σας ευχαριστώ, κ. Πρόεδρε, κυρίες και κύριοι. Εκ μέρους όλων των γυναικών στη Ρουμανία, θα ήθελα να σας ευχαριστήσω σήμερα για την εξαιρετική τιμή που έχουμε ήδη απολαύσει σε δύο περιστάσεις κερδίζοντας το βραβείο από τη Διεθνή Οργάνωση για την Προώθηση των Γυναικών της Ευρώπης. Θα ήθελα να ευχαριστήσω ιδιαίτερα την κ. Κράτσα-Τσαγκαροπούλου, Αντιπρόεδρο του Ευρωπαϊκού Κοινοβουλίου.
<P>
" πρώτη νικήτρια του βραβείου από τη Ρουμανία ήταν η Maia Morgenstern, μία από τις σπουδαίες ηθοποιούς μας, η οποία κέρδισε το βραβείο το 2004. " δεύτερη Ρουμάνα είναι η φετινή νικήτρια, Monica Macovei, πρώην ανεξάρτητη υπουργός δικαιοσύνης της Ρουμανίας. " Monica Macovei αξίζει απόλυτα αυτή την αναγνώριση για τις εξαιρετικές προσπάθειες που έχει καταβάλει, προκειμένου να διασφαλίσει ότι η Ρουμανία είναι σε ένα ευρωπαϊκό ταξίδι χωρίς επιστροφή, χωρίς να αντιμετωπίζει εμπόδια, όπως ρήτρες διασφάλισης.
<P>
Το δεύτερο ζήτημα σχετίζεται με τη Δημοκρατία της Μολδαβίας. Σε έναν ανεξάρτητο τηλεοπτικό σταθμό αρνήθηκαν την παράταση της άδειάς του. Πρόκειται για το σταθμό PRO TV. Αυτή η ενέργεια είναι μέρος μιας σειράς πολλών άλλων ενεργειών με στόχο τον περιορισμό της ελευθερίας έκφρασης σε αυτήν τη χώρα.
<P>
Για αυτόν το λόγο, καλώ τόσο την Ευρωπαϊκή Επιτροπή όσο και το Κοινοβούλιο να εμμείνουν σταθερά αυτήν τη φορά και εμείς να ζητήσουμε από τις αρχές στο Chişinău συγκεκριμένα και επειγόντως να θέσουν ένα τέλος σε αυτές τις καταχρήσεις. Σας ευχαριστώ.
<SPEAKER ID="019" NAME="Gyula Hegyi" AFFILIATION="PSE">
(HU) Επί του παρόντος, δεν μπορούμε να πούμε τίποτα συγκεκριμένο για το μέλλον του κλιματικού πακέτου, εφόσον η απόφαση θα ληφθεί εντός ολίγων ημερών ή εβδομάδων. Ωστόσο, θα ήθελα να δώσω έμφαση σε ένα πράγμα: έχει δοθεί εξαίρεση στην τηλεθέρμανση από τον αποκαλούμενο κλιματικό φόρο. Αυτό το θεωρώ πολύ σημαντικό. " πρωτοβουλία για να γίνει αυτό προήλθε από Ούγγρους ΒΕΚ, εμού συμπεριλαμβανομένου. Αισθανόμαστε ότι οι ένοικοι διαμερισμάτων με τηλεθέρμανση είναι κυρίως άνθρωποι χαμηλού εισοδήματος που δεν θα μπορούσαν να αντεπεξέλθουν οικονομικά στις επιπρόσθετες χρεώσεις. Πέραν τούτου, πρέπει να γνωρίζουμε ότι η τηλεθέρμανση είναι περιβαλλοντικά φιλική και, εφόσον η αυτόνομη θέρμανση εξαιρείται σε κάθε περίπτωση από όλους τους κλιματικούς φόρους, νομίζω ότι τα κεφάλαια που δημιουργούνται πρέπει να προοριστούν για τον εκσυγχρονισμό των συστημάτων τηλεθέρμανσης. Αν εκσυγχρονίσουμε την τηλεθέρμανση στις χώρες της Κεντρικής και Ανατολικής Ευρώπης με χρηματοδότηση της ΕΕ, τότε παρόμοιες εξαιρέσεις δεν θα δικαιολογούνται φυσικά πλέον μετά το 2020.
<SPEAKER ID="020" NAME="Jules Maaten" AFFILIATION="ALDE">
(NL) Κύριε Πρόεδρε, πριν από αρκετές εβδομάδες, ολοκληρώθηκαν οι δικαστικές διώξεις που ασκήθηκαν από τη χούντα στην Μπούρμα, σε μια προσπάθεια να φυλακίσουν πλήθη, τουλάχιστον εκατό από τα μέλη της αντιπολίτευσης, περιλαμβανομένου του κωμικού Zarganar και του μοναχού Ashin Gambira. Δρακόντειες ποινές επιβλήθηκαν, ενώ δεν υπάρχει καμία ένδειξη βελτίωσης της κατάστασης των ανθρώπινων δικαιωμάτων στην Μπούρμα. Το 2010 θα διεξαχθούν εκλογές σε αυτήν τη χώρα και η αντιπολίτευση, αρκετά δικαιολογημένα, διατηρεί αρκετές αμφιβολίες σχετικά με αυτές τις εκλογές, και μετά το δημοψήφισμα για το Σύνταγμα το Μάιο του 2008.
<P>
Δυστυχώς, ωστόσο, οι κυρώσεις και η απομόνωση του καθεστώτος κατά τα πρόσφατα έτη δεν έχουν στην πραγματικότητα κάνει τίποτα για να συμβάλουν στην αλλαγή. Νομίζω ότι τώρα είναι καιρός για αλλαγή πορείας. Το καθεστώς δεν έχει ιδέα για τις προθέσεις ή τις προσδοκίες των άλλων χωρών και οι νέες γενιές ηγετών και στρατού δεν αποκτούν νέες πληροφορίες, καθώς δεν είναι σε επαφή με άλλες χώρες.
<P>
Υποστηρίζω την άποψη ότι αυτό το Κοινοβούλιο θα έπρεπε να εξετάσει το ενδεχόμενο να επισκεφθεί την Μπούρμα, επίσημα ή ανεπίσημα, για να εδραιώσει την επαφή με την αντιπολίτευση εκεί, και θα έπρεπε πιθανώς να ασκήσει νεότερη και περισσότερη πίεση στη χούντα, κάτι που δεν θα συμβεί, δυστυχώς, απλώς με την ισχύ των κυρώσεων.
<SPEAKER ID="021" NAME="László Tőkés" AFFILIATION="Verts/ALE">
(HU) Αυτήν ακριβώς την ημέρα, το Δεκέμβριο του 1989, ξεκίνησε στο Temesvar (Τιμισοάρα) το κίνημα που εντός μίας εβδομάδας οδήγησε στη φαινομενικά ταχεία πτώση της διαβόητης εθνικιστικής, κομμουνιστικής και αθεϊστικής δικτατορίας του Τσαουσέσκου. Το πρωί της 15ης Δεκεμβρίου, ουγγρικά μέλη της Μεταρρυθμισμένης Εκκλησίας όρθωσαν το ανάστημά τους με εκπληκτικό θάρρος, για να υπερασπιστούν την εκκλησία τους και τον ιερέα τους, εκδιώκοντας τα πρωτοπαλίκαρα της Ασφάλειας και της εθνοφρουράς, και προχώρησαν για να σχηματίσουν μια ανθρώπινη αλυσίδα γύρω από την εκκλησία. Εντός ωρών, εκατοντάδες Ρουμάνοι, Ούγγροι, Γερμανοί, Σέρβοι, Καθολικοί, Βαπτιστές, Λουθηρανοί, Χριστιανοί Ορθόδοξοι και Εβραίοι συμμετείχαν στην αντίσταση. Μέχρι το βράδυ, το ειρηνικό κίνημα είχε μετατραπεί σε διαδήλωση κατά του κομμουνισμού και του καθεστώτος. Το 1989, η τρανσυλβανική πόλη Temesvár (Τιμισοάρα) έγινε η πρώτη ελεύθερη πόλη της Ρουμανίας. Με τη χάρη του Θεού, η πίστη στη δράση πέτυχε την ελευθερία. Ευλογημένη να είναι η μνήμη των ηρώων, των μαρτύρων και των θυμάτων! Πρέπει να συνεχίσουμε την αλλαγή του καθεστώτος! Ο δρόμος από τη Ρουμανία στην Ευρώπη περνά από το Temesvár (Τιμισοάρα).
<SPEAKER ID="022" NAME="Giovanni Robusti" AFFILIATION="UEN">
(IT) Κύριε Πρόεδρε, κυρίες και κύριοι, έμαθα ότι μόνο στην Ιταλία, καθημερινά, καταστρέφονται 4 εκατομμύρια κιλά τροφής που εξακολουθεί να είναι ασφαλής για κατανάλωση, με αξία τουλάχιστον 4 εκατομμυρίων ευρώ - σχεδόν το ήμισυ του ποσού που δαπανά η Ιταλία σε διεθνή βοήθεια - και ότι η κατάσταση σε πολλές άλλες χώρες της Ένωσης είναι πολύ παρεμφερής.
<P>
Μας απασχολεί εδώ η τροφή που είναι εντός της ημερομηνίας λήξης της, αλλά καταστρέφεται ή αποσύρεται από την αγορά εξαιτίας κανονισμών εμπορίας, υπερβολικά αυστηρής ευρωπαϊκής νομοθεσίας και θεμάτων που αφορούν το εταιρικό προφίλ. Αυτό το θέμα έχει ήδη θιγεί από τον υπουργό της ιταλικής κυβέρνησης Luca Zaia στο τελευταίο Συμβούλιο των υπουργών γεωργίας: ο καλύτερος ορισμός της Κοινοτικής νομοθεσίας και η επαρκής υποστήριξη έργων, όπως η τράπεζα τροφίμων ή η αγορά τελευταίας στιγμής, θα μπορούσε όχι μόνο να βοηθήσει αυτό το τμήμα του πληθυσμού που υποφέρει από την οικονομική κρίση, ένα ποσοστό που τώρα ανέρχεται σε διψήφιους αριθμούς, αλλά επίσης θα εξάλειφε αυτό που εν πάση περιπτώσει είναι ένα βδελυρό υπόλειμμα.
<P>
Ως εκ τούτου, καλώ τις αρμόδιες κοινοβουλευτικές επιτροπές να αρχίσουν να εξετάζουν αυτό το ζήτημα χωρίς καθυστέρηση, ώστε ενδεχομένως να επιδιώξουμε μια λύση σε αυτό.
<SPEAKER ID="023" NAME="Věra Flasarová" AFFILIATION="GUE/NGL">
- (CS) Κύριε Πρόεδρε, Επίτροπε, κυρίες και κύριοι, θα ήθελα να μιλήσω για την επίσκεψη μιας αντιπροσωπείας από το Ευρωπαϊκό Κοινοβούλιο στο Κάστρο της Πράγας στις 5 Δεκεμβρίου. Θα προτιμούσα να αποδώσω την έλλειψη αμοιβαίας κατανόησης που εκδηλώθηκε εκεί στη νευρικότητα και την ανυπομονησία που σαφώς επικρατούσαν σε αμφότερες τις πλευρές του τραπεζιού των διαπραγματεύσεων και όχι σε κακή πρόθεση, που είναι ένα αίσθημα που δεν μπορεί πλέον να δικαιολογείται στην Ευρώπη του σήμερα. Θα ήθελα, ωστόσο, να αναφέρω μια ανησυχία. Το κοινό της Τσεχίας πληροφορήθηκε για τις συνομιλίες στο Κάστρο από τα μέσα ενημέρωσης και από διάφορους παράγοντες της πολιτικής σκηνής, που πρόσθεσαν σχόλια για τους δικούς τους σκοπούς. Ορισμένοι επιτέθηκαν στον Πρόεδρο της Δημοκρατίας, επειδή τους συνέφερε να το κάνουν, και άλλοι απηύθυναν έκκληση για μια αλλαγή στην Ευρωπαϊκή Ένωση, εξαιτίας μιας επιθυμίας να ενισχύσουν τις δικές τους δημόσιες αξιολογήσεις με οποιονδήποτε δυνατό τρόπο. Συνεπώς, θα ήθελα να απευθύνω μια έκκληση για καλούς τρόπους και για μεγαλύτερη ευαισθησία προς αλλήλους. Υπάρχουν ακόμα πολλά ανεπούλωτα τραύματα στην Κεντρική και την Ανατολική Ευρώπη, που μπορούν να γίνουν αντικείμενο εκμετάλλευσης για εσφαλμένους λόγους. Αυτή η υπόθεση μπορεί να επιφέρει δυσάρεστες συνέπειες σε έξι μήνες, στις εκλογές για το Ευρωπαϊκό Κοινοβούλιο.
<SPEAKER ID="024" NAME="Πρόεδρος">
Για να αποτραπεί η κλιμάκωση της κατάστασης, επιθυμώ να μην σχολιάσω, παρά μόνο για να πω ότι του θέματος έχει επιληφθεί η Διάσκεψη των Προέδρων.
<SPEAKER ID="025" NAME="Gerard Batten" AFFILIATION="IND/DEM">
Κύριε Πρόεδρε, καθώς ο πλανήτης αντιμετωπίζει οικονομική κάμψη άγνωστων διαστάσεων, η τιμή της στερλίνας υποχωρεί έναντι του δολαρίου και του ευρώ. Ωστόσο, η ικανότητα της στερλίνας να προσαρμόζεται ως προς άλλα νομίσματα είναι ένα πλεονέκτημα που δεν απολαμβάνουν τα μέλη του ευρωπαϊκού ενιαίου νομίσματος.
<P>
Πολιτικές ταραχές και έκτροπα έχουν ξεσπάσει στην Ελλάδα. Ο Έλληνας συγγραφέας, Μίμης Ανδρουλάκης, είπε: "Υπάρχει μια βαθιά δυσαρέσκεια μεταξύ των νέων σήμερα έναντι της δομής της Ευρώπης. Δεν μπορούμε να μειώσουμε την τιμή του ευρώ, για να αποκτήσουμε ένα πλεονέκτημα στις εξαγωγές".
<P>
" συμμετοχή στην ΕΕ και το ευρώ οδήγησαν σε αυξημένο κόστος διαβίωσης στην Ελλάδα και η νεότερη γενιά φοβάται ότι στο μέλλον θα έλθει αντιμέτωπη με τη φτώχεια. " Ευρωπαϊκή Ένωση είναι ένα ιδεολογικό έργο που επιβάλλεται στους ευρωπαϊκούς λαούς, που θα προτιμούσαν να ζουν σε δημοκρατικά εθνικά κράτη. Το τίμημα της πολιτικής ιδεολογίας είναι πάντα η ανθρώπινη δυστυχία.
<SPEAKER ID="026" NAME="Sergej Kozlík" AFFILIATION="NI">
- (SK) Σε όλες σχεδόν τις ευρωπαϊκές χώρες, υπάρχουν σκληρά νομικά μέτρα κατά της άρνησης του ολοκαυτώματος και της προώθησης του φασισμού.
<P>
Προκειμένου να καταπολεμήσουμε αποτελεσματικά τις εκδηλώσεις νεοναζισμού και άλλων μορφών εξτρεμισμού στην Ουγγαρία, υπάρχει ανάγκη να τροποποιήσουμε όχι μόνο τους νόμους αλλά και το σύνταγμα. Εντούτοις, η Ουγγαρία δεν διέθετε την πολιτική βούληση για ένα τέτοιο βήμα, εδώ και σχετικά πολύ καιρό. Το κόμμα FIDES, μέλος της ομάδας των ευρωπαϊκών λαϊκών κομμάτων, έχει αρνηθεί να σκληρύνει τους νόμους που προορίζονται να καταπολεμήσουν τον εθνικισμό και το ριζοσπαστισμό πιο αποτελεσματικά. Έτσι, το FIDES υποστηρίζει έμμεσα τον εξτρεμισμό στην Ουγγαρία.
<P>
Μόνο ένας μήνας έχει παρέλθει από τη στιγμή που Ούγγροι εξτρεμιστές με φασιστικές στολές προήλασαν στο σύνορο σε μια ειρηνική σλοβακική πόλη προς τρόμο των αυτοχθόνων κατοίκων. Εκ μέρους όλων των Ευρωπαίων πολιτών με καλή θέληση, καλώ τους πολιτικούς της Ουγγαρίας να υιοθετήσουν γρήγορα αποτελεσματικούς νόμους, για να καταπολεμήσουν εκδηλώσεις φασισμού και εξτρεμισμού στην Ουγγαρία.
<SPEAKER ID="027" NAME="Carlos José Iturgaiz Angulo" AFFILIATION="PPE-DE">
(ES) Κύριε Πρόεδρε, ακριβώς πριν από ένα έτος, οι πολίτες της Βενεζουέλας ψήφισαν σε ένα δημοψήφισμα ότι ο Hugo Chávez δεν θα έπρεπε να παρατείνει τη θητεία του ως προέδρου, η οποία είναι σταθερή σύμφωνα με το σύνταγμα της Βενεζουέλας.
<P>
Λοιπόν, ο Hugo Chávez αγνόησε τη δημοκρατική απόφαση του κυρίαρχου λαού και ανακοίνωσε ότι θα αλλάξει το νόμο, ώστε να παραμείνει στην εξουσία.
<P>
Ο Hugo Chávez κατέδειξε έτσι, για μία ακόμη φορά, ότι δεν είναι δημοκρατικός πρόεδρος αλλά απολυταρχικός άρχων, ένας στρατιωτικός δικτάτορας του οποίου ο στόχος είναι να μετατρέψει ολόκληρη τη Βενεζουέλα σε τσιφλίκι του και έτσι να συνεχίσει να απειλεί, να προσβάλλει και να επιτίθεται στους αντιπάλους του και τους διαφωνούντες. Προτίθεται επίσης να συνεχίσει να συνθλίβει την ελευθερία έκφρασης, κλείνοντας τα μέσα ενημέρωσης, όπως έκανε με το Radio Caracas Televisión.
<P>
Το Ευρωπαϊκό Κοινοβούλιο πρέπει να καταδικάσει σθεναρά και να απορρίψει τα τεχνάσματα και τα προσχήματα που ο Hugo Chávez θέλει να θέσει σε εφαρμογή, προκειμένου να μην εγκαταλείψει την προεδρία της χώρας. Καλούμε την κοινωνία της Βενεζουέλας να προασπίσει τις αξίες της δημοκρατίας και της ελευθερίας, που είναι το εντελώς αντίθετο με όσα πράττει και ισχυρίζεται ο Hugo Chávez.
<SPEAKER ID="028" NAME="Csaba Sándor Tabajdi" AFFILIATION="PSE">
(FR) Κύριε Πρόεδρε, στο τέλος του Μαΐου, η Γαλλική Εθνοσυνέλευση ψήφισε υπέρ της τροποποίησης του γαλλικού συντάγματος όσον αφορά το σεβασμό για τις τοπικές γλώσσες. Οι τελευταίες, μπορεί να ειπωθεί, συνιστούν εθνική κληρονομιά της Γαλλίας.
<P>
Θα ήλπιζε κανείς ότι αυτή η απόφαση ήταν η απαρχή ενός σημαντικού σημείου μεταστροφής στην ιακωβίνικη γαλλική έννοια που εφαρμόζεται στις τοπικές γλώσσες και στις παραδοσιακές εθνικές μειονότητες. Δυστυχώς, η Γαλλική Ακαδημία Επιστημών την απέρριψε και άσκησε πίεση στη Γερουσία, η οποία τελικά καταψήφισε αυτήν τη θετική τροποποίηση στο γαλλικό σύνταγμα, που θα ήταν σημαντική όχι μόνο για τη Γαλλία αλλά και για το σύνολο της Ευρωπαϊκής Ένωσης.
<P>
Δεν πιστεύω ότι η εκπαίδευση των πολιτών στα αλσατικά, τα βρετονικά ή τα καταλανικά ή η χρήση αυτών των γλωσσών στη διοίκηση θα υπονόμευε κατ' οποιονδήποτε τρόπο την εδαφική ακεραιότητα ή την εθνική ενότητα του γαλλικού έθνους. Το αντίθετο, στην πραγματικότητα.
<P>
Κύριε Πρόεδρε, ζήτω ο γαλλόφωνος κόσμος, ζήτω οι τοπικές γλώσσες, ζήτω η γλωσσική πολυμορφία!
<P>
(Χειροκροτήματα)
<SPEAKER ID="029" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι, πριν από λίγες ημέρες, η Marjory Van den Broeke, εκπρόσωπος της Γραμματείας του Ευρωπαϊκού Κοινοβουλίου, δήλωσε στον τύπο ότι το Ευρωπαϊκό Κοινοβούλιο έχει αγοράσει οκτώ σαρωτές σώματος, αντικείμενα που συζητούσαμε στην ολομέλεια επί εβδομάδες, υιοθετώντας ακόμα και ψήφισμα επί του θέματος.
<P>
Αγοράσαμε αυτά τα μηχανήματα και, στη διάρκεια της συζήτησης, κανείς - ούτε η Γραμματεία ούτε ο Πρόεδρος - δεν μας ενημέρωσαν για αυτό το γεγονός, παρότι εξέταζαν το θέμα της έγκρισης της χρήσης του ίδιου εξοπλισμού σε αεροδρόμια. Αυτό ήταν, πιστεύω, ένα απίστευτο σφάλμα εκ μέρους της Προεδρίας και της Γραμματείας. Επιπλέον, στις 4 Νοεμβρίου, υπέβαλα γραπτή ερώτηση για πληροφορίες επ' αυτού του θέματος και ακόμα δεν έχω λάβει απάντηση. Χρειάστηκε να εξεύρω την απάντηση μόνος μου στο EU Observer στις 10 Δεκεμβρίου.
<P>
Πώς είναι δυνατόν, διερωτώμαι, να έχουμε αγοράσει αυτό τον εξοπλισμό και στη διάρκεια της συζήτησης, όταν εκφράσαμε την αποδοκιμασία μας για τη χρήση αυτών των μηχανημάτων, να μην έχουμε ενημερωθεί καν ότι το Κοινοβούλιο τα είχε ήδη αγοράσει; Έτσι, γίναμε περίγελως στα μάτια του κοινού.
<SPEAKER ID="030" NAME="Πρόεδρος">
Δεν γνωρίζω τίποτα επ' αυτού, αλλά θα εξετάσω το θέμα.
<SPEAKER ID="031" NAME="Monica Frassoni" AFFILIATION="Verts/ALE">
(IT) Κύριε Πρόεδρε, κυρίες και κύριοι, όπως γνωρίζετε, την περασμένη εβδομάδα έλαβε χώρα μια διάσκεψη του Ευρωπαϊκού Συμβουλίου και, για μία ακόμη φορά, όπως συμβαίνει επί αρκετούς μήνες τώρα, οι ΒΕΚ δεν είχαν δυνατότητα να εισέλθουν. Δεν είχαν καν τη δυνατότητα να εισέλθουν στο κέντρο τύπου. Πιστεύω ότι αυτή η κατάσταση είναι απολύτως φαιδρή - τους έχουμε ζητήσει να παρέμβουν σε αυτό, αλλά δεν επιτύχαμε κανένα αποτέλεσμα.
<P>
Νομίζω ότι πρόκειται για ένα πραγματικό πρόβλημα, όχι απλώς ένα θέμα ματαιοδοξίας των μελών που θέλουν να περιφέρονται εκεί και να επιδεικνύονται. Πιστεύω ότι είμαστε συννομοθέτες επί των ζητημάτων και των θεμάτων που συζητούνται εκεί. Είναι πολύ σημαντικό για την κοινή γνώμη να έχουμε πρόσβαση στο Συμβούλιο, μέσω δημοσιογράφων φυσικά, και επίσης μέσω της φωνής των μελών του Ευρωπαϊκού Κοινοβουλίου. " τρέχουσα κατάσταση δεν μπορεί να συνεχιστεί.
<P>
Τους έχουμε ζητήσει πολλές φορές να αναλάβουν δράση, ελπίζουμε ότι το έχετε κάνει και εσείς, αλλά ίσως θα μπορούσε να γίνει λίγο καλύτερα. Ελπίζουμε πραγματικά ότι θα κατορθώσουμε να επιτύχουμε θετικό αποτέλεσμα, επειδή το τρέχον καθεστώς είναι ειλικρινά σκανδαλώδες.
<SPEAKER ID="032" NAME="Πρόεδρος">
Κυρία Frassoni, εφόσον απευθυνθήκατε σε εμένα προσωπικά και - τουλάχιστον στην εκδοχή της διερμηνείας - κάνατε έναν υπαινιγμό, θέλω να σας διαβεβαιώσω ότι καταβάλλουμε προσπάθειες και κάνουμε ό,τι μπορούμε. Δεν είμαι εκείνος που μπορεί να εξασφαλίσει την επιτυχία, ωστόσο. Το Συμβούλιο είναι που πρέπει να αποφασίσει. Εντούτοις, μπορείτε να μείνετε ήσυχη ότι οι συνάδελφοί μου και εγώ κάνουμε ό,τι καλύτερο μπορούμε.
<SPEAKER ID="033" NAME="Mieczysław Edmund Janowski" AFFILIATION="UEN">
- (PL) Κύριε Πρόεδρε, στις 10 Δεκεμβρίου, εορτάσαμε την 60ή επέτειο της Οικουμενικής Διακήρυξης των Δικαιωμάτων του Ανθρώπου των "νωμένων Εθνών. Το Άρθρο 2 της Διακήρυξης αναφέρει ότι: "Κάθε άνθρωπος δικαιούται να επικαλείται όλα τα δικαιώματα και όλες τις ελευθερίες που προκηρύσσει η παρούσα Διακήρυξη, χωρίς καμιά απολύτως διάκριση, ειδικότερα ως προς τη φυλή, το χρώμα, το φύλο, τη γλώσσα, τις θρησκείες, τις πολιτικές ή οποιεσδήποτε άλλες πεποιθήσεις..". Αυτό το έγγραφο υπογράφηκε από την Ινδία, μια χώρα που οφείλει τόσα πολλά στο Μαχάτμα Γκάντι, ο οποίος ήταν ένθερμος υπέρμαχος των δικαιωμάτων του ατόμου. Δυστυχώς, ωστόσο, λαμβάνουμε συνεχώς πολύ ανησυχητικές ειδήσεις για τη δίωξη Χριστιανών στην Ινδία. Οι ειδήσεις περιλαμβάνουν περιγραφές ωμών δολοφονιών, επιθέσεων, βιασμού και τον εμπρησμό κατοικιών και χώρων λατρείας. " κατάσταση είναι ιδιαίτερα σοβαρή στο κρατίδιο Orissa.
<P>
Κύριε Πρόεδρε, δεν μείναμε αδιάφοροι στα εγκλήματα που διαπράχθηκαν από τους τρομοκράτες στη Βομβάη και δεν πρέπει να μείνουμε αδιάφοροι ούτε στους αποκαλούμενους διωγμούς κατά των Χριστιανών. Πρέπει να επιχειρήσουμε να θέσουμε ένα τέλος σε αυτές τις εκδηλώσεις μίσους, που είναι μια σαφής περίπτωση παραβίασης θεμελιωδών ανθρώπινων δικαιωμάτων, δηλαδή του δικαιώματος ανεξιθρησκίας και του δικαιώματος στη ζωή.
<SPEAKER ID="034" NAME="Søren Bo Søndergaard" AFFILIATION="GUE/NGL">
(DA) Κύριε Πρόεδρε, αυτές τις ημέρες εορτάζουμε το φετινό βραβείο Sakharov. Συνεπώς, θα ήταν σωστό να ρωτήσουμε πώς έχει η κατάσταση με τους προηγούμενους παραλήπτες του βραβείου, για παράδειγμα την πολιτικό κουρδικής/τουρκικής καταγωγής Leyla Zana, που έλαβε το βραβείο το 1996. Το 2004 απελευθερώθηκε, έπειτα από δεκαετή φυλάκιση, αλλά την περασμένη Παρασκευή, 5 Δεκεμβρίου, καταδικάστηκε ξανά σε δεκαετή φυλάκιση. Ο λόγος για αυτό είναι ότι συνεχίζει να εργάζεται, για να εξασφαλίσει θεμελιώδη δικαιώματα για τους Κούρδους στην Τουρκία, όπως το δικαίωμα να μιλούν στη γλώσσα τους. Αυτό καταδεικνύει, δυστυχώς, ότι η κατάσταση των ανθρωπίνων δικαιωμάτων στην Τουρκία δεν προοδεύει, αλλά οπισθοδρομεί. Συνεπώς, θα καλούσα όλα τα μέλη να εκφράσουν την αλληλεγγύη τους με την πρώην νικήτρια του βραβείου Sakharov, Leyla Zana, και θα καλούσα τον Πρόεδρο να παρουσιάσει μια πρόταση για τον τρόπο με τον οποίο μπορεί το Ευρωπαϊκό Κοινοβούλιο να διαμαρτυρηθεί στις τουρκικές αρχές.
<SPEAKER ID="035" NAME="Πρόεδρος">
Κύριε Søndergaard, θα επισήμαινα ότι επισκέφθηκα τη Leyla Zana στη φυλακή σε άλλη ευκαιρία. Θα συνεχίσουμε να αναλαμβάνουμε δράση σε αυτό το θέμα.
<SPEAKER ID="036" NAME="Γεώργιος Γεωργίου" AFFILIATION="IND/DEM">
(EL) Κύριε Πρόεδρε, αισθάνομαι την υποχρέωση να ζητήσω την προσοχή σας και την προσοχή όλων των συναδέλφων βουλευτών αλλά και τη συνδρομή σας στην αντιμετώπιση της νόσου Αλτσχάιμερ. Πρόκειται για μια ασθένεια της τρίτης ηλικίας, η οποία ταλαιπωρεί σήμερα 6 εκατομμύρια Ευρωπαίων συμπολιτών μας. Αλλά δεν ταλαιπωρεί μόνον αυτούς· ταλαιπωρεί αντιστοίχως και 6 εκατομμύρια οικογένειες, δηλαδή φτάνουμε στον αριθμό των 25 εκατομμυρίων ατόμων, οι οποίοι παλεύουν για να αντιμετωπίσουν αυτήν τη νόσο χωρίς να αισθανθούν τη φροντίδα της Ευρώπης, η οποία θα τους διευκόλυνε στο να αντιμετωπιστεί αυτή η μάστιγα που φαίνεται ότι βαίνει αυξανομένη.
<P>
Συνεπώς καλώ όλους να ζητήσουμε από την Επιτροπή αλλά και από τις κυβερνήσεις των κρατών μελών να το θέσουν ως προτεραιότητα στα προγράμματα υγείας της Ευρώπης, έτσι ώστε να απαλλάξουμε 25 εκατομμύρια συμπολιτών μας από αυτό το δράμα.
<SPEAKER ID="037" NAME="Irena Belohorská" AFFILIATION="NI">
- (SK) Όταν η Σλοβακία υπέβαλε την αίτησή της στην Ευρωπαϊκή Ένωση, ήταν ήδη μέλος του Συμβουλίου της Ευρώπης και, συνεπώς, είχε ήδη υπογράψει και κυρώσει το Χάρτη Θεμελιωδών Ανθρώπινων Δικαιωμάτων και Ελευθεριών.
<P>
Το κριτήριο που απαιτούνταν από το Συμβούλιο της Ευρώπης ήταν ίσο και δεσμευτικό για όλα τα κράτη. Αν υπήρχε αβεβαιότητα ή αποτυχία συμμόρφωσης, θα μπορούσε να γίνει μια αίτηση επιβεβαίωσης στην αποκαλούμενη επιτροπή εποπτείας. Το Ευρωπαϊκό Κοινοβούλιο ασχολείται με αυτό το θέμα μόνο επιλεκτικά, όταν κάποιοι ΒΕΚ επιλέγουν να εγείρουν το θέμα. Δυστυχώς, ωστόσο, η κατάσταση δεν εποπτεύεται ταυτόχρονα σε διάφορα κράτη. Επιπλέον, έχω την εντύπωση ότι μια συγκεκριμένη μειονότητα στην Ευρωπαϊκή Ένωση ή μάλλον στην Ευρώπη, απολαμβάνει ανώτερα και προνομιούχα δικαιώματα.
<P>
Στη Vojvodina, υπάρχει μια μεγάλη σλοβακική μειονότητα, η οποία, επί περισσότερα από 200 έτη, έχει διατηρήσει τις παραδόσεις που πολλοί από εμάς στη Σλοβακία έχουμε τώρα ξεχάσει. Κύριε Πρόεδρε, έμαθα ότι η ουγγρική μειονότητα στη Vojvodina, που είναι μικρότερη από τη σλοβακική μειονότητα, θα λάβει ειδικό καταστατικό που θα της επιτρέπει να απολαμβάνει τα δικαιώματα ενός κράτους μέλους.
<P>
Ζητώ, επομένως, η Ευρωπαϊκή Ένωση να εξασφαλίσει την ισότητα όχι μόνο των υποχρεώσεων αλλά και των δικαιωμάτων, προκειμένου τα μέλη της σλοβακικής μειονότητας που ζουν στη Vojvodina να μπορούν να απολαμβάνουν τα ίδια δικαιώματα με τους συμπολίτες τους ουγγρικής εθνικότητας.
<SPEAKER ID="038" NAME="Ιωάννης Βαρβιτσιώτης" AFFILIATION="PPE-DE">
(EL) Κύριε Πρόεδρε, η σφαίρα ενός αστυνομικού, που σκότωσε ένα δεκαπεντάχρονο αγόρι, υπήρξε η αιτία των γεγονότων που έλαβαν χώρα τις τελευταίες μέρες στην Αθήνα. Ο θάνατος αυτού του παιδιού αναμφισβήτητα είναι μια τραγωδία, που θλίβει όλους μας. Ωστόσο από μόνο του το γεγονός αυτό δεν μπορεί να εξηγήσει τις ακρότητες που ακολούθησαν. Φοβάμαι ότι βρισκόμαστε μπροστά σε ένα φαινόμενο το οποίο απειλεί να λάβει ανεξέλεγκτες διαστάσεις, και όχι μόνο στην Ελλάδα, διότι η νέα γενιά βλέπει το μέλλον της σκοτεινό, με αξεπέραστα αδιέξοδα. Παρόμοια γεγονότα έχουν συμβεί και σε άλλες ευρωπαϊκές πρωτεύουσες. Ουδείς υποτιμά τη σοβαρότητα των γεγονότων αυτών. Όμως στην περίπτωση της Ελλάδας υπήρξε μια έντονη υπερβολή. Σε αυτήν πρωταγωνίστησαν οι ίδιοι που με δημοσιεύματα και αρνητικά σχόλια προεξοφλούσαν την αποτυχία της οργάνωσης των Ολυμπιακών Αγώνων της Αθήνας και μετά την επιτυχημένη διεξαγωγή τους αναγκάστηκαν να ζητήσουν δημόσια συγνώμη. Είμαι βέβαιος ότι όλοι έχουν καταλάβει τι συμβαίνει.
<SPEAKER ID="039" NAME="Μαρία Ματσούκα" AFFILIATION="PSE">
(EL) Κύριε Πρόεδρε, από το Σάββατο 6 Δεκέμβρη, όταν θρηνήσαμε τον άδικο χαμό ενός νεαρού μαθητή, η προσοχή της Ευρώπης είναι στραμμένη στην Ελλάδα. " δολοφονική σφαίρα ήταν αυτή που πυροδότησε νεανικές κινητοποιήσεις σε όλη την Ελλάδα, πρωτοφανείς για τη χώρα. Οι νέοι ξέσπασαν και με τον τρόπο τους προσπάθησαν να μας πουν ότι δεν επιθυμούν να ζήσουν σε μια κοινωνία αγοραία, ότι αρνούνται να αποδεχθούν πως η γνώση είναι εμπόρευμα, ότι η ανασφάλεια, ο ανταγωνισμός και η απληστία δεν σχετίζονται με τα οράματά τους για το μέλλον.
<P>
Ας είμαστε ειλικρινείς! Αυτό που αμφισβητείται σήμερα από τους νέους είναι το κυρίαρχο μοντέλο μιας απάνθρωπης ανάπτυξης που αποδομεί το κράτος πρόνοιας, που μετατρέπει το κράτος δικαίου σε κράτος χωροφύλακα, που αλλοτριώνει, αποξενώνει, οδηγεί στην αλληλοεξόντωση. Μην αδιαφορήσουμε και κυρίως μην υποτιμήσουμε την σπαρακτική κραυγή των νέων! " λύση δεν κρύβεται στην καταστολή αλλά στην αλλαγή στην αλλαγή νοοτροπίας, στην αλλαγή πολιτικής. Το οφείλουμε στη νέα γενιά, το οφείλουμε στη μνήμη του αδικοχαμένου Αλέξανδρου.
<SPEAKER ID="040" NAME="Zbigniew Krzysztof Kuźmiuk" AFFILIATION="UEN">
- (PL) Κύριε Πρόεδρε, ο τραγικός θάνατος ενός Πολωνού πολίτη, του Robert Dziekoński, στο αεροδρόμιο του Βανκούβερ πέρυσι, είχε μεγάλο αντίκτυπο στην κοινή γνώμη στην Πολωνία και στον Καναδά. Κατά τύχη, τα συμβάντα καταγράφηκαν σε φιλμ. " εγγραφή υποδεικνύει ότι ο θάνατος του Robert Dziekoński ήταν αποτέλεσμα βάναυσης ενέργειας της καναδικής αστυνομίας, που έκανε περιττή χρήση ενός ηλεκτρικού όπλου αναισθητοποίησης εναντίον ενός εντελώς εξουθενωμένου ανθρώπου που έχρηζε βοήθειας. Με έκπληξη μάθαμε πρόσφατα ότι ένα καναδικό δικαστήριο απεφάνθη ότι οι αστυνομικοί υπάλληλοι δεν θα κριθούν υπόλογοι για την ενέργειά τους κατά κανένα τρόπο.
<P>
Για λογαριασμό μου, εκ μέρους του συναδέλφου κ. Wojciechowski και εκφράζοντας τις επιθυμίες πολλών ανθρώπων στην Πολωνία και στον Καναδά, απευθύνω έκκληση στον Πρόεδρο αυτού του Σώματος να καλέσει τις καναδικές αρχές να παράσχουν ακριβείς πληροφορίες αναφορικά με τις συνθήκες θανάτου ενός Πολωνού πολίτη. Αυτό το άτομο ήταν φυσικά πολίτης και της Ευρωπαϊκής Ένωσης.
<SPEAKER ID="041" NAME="Roberto Musacchio" AFFILIATION="GUE/NGL">
(IT) Κύριε Πρόεδρε, κυρίες και κύριοι, το μήνυμα από τις "νωμένες Πολιτείες είναι ότι πραγματικά εξετάζουν το ενδεχόμενο κρατικοποίησης των μεγάλων ομίλων αυτοκινητοβιομηχανίας, προκειμένου να αντιμετωπίσουν την κρίση της βιομηχανίας. Όπως πάντα στις "νωμένες Πολιτείες, σε ορισμένες στιγμές οι ιδεολογίες παραμερίζονται, περιλαμβανομένου του δόγματος της μη επέμβασης, και λαμβάνονται πολύ πρακτικά μέτρα.
<P>
" Ευρώπη δεν μπορεί απλώς να κάθεται και να παρακολουθεί, ενώ η αυτοκινητοβιομηχανία διέρχεται κρίση. Φυσικά, είναι σημαντικό να ψηφιστεί ο νέος κανονισμός για τις εκπομπές, είναι σωστό η Επιτροπή να ισχυρίζεται ότι το περιβάλλον και η καινοτομία πρέπει να καθοδηγούν τα μέτρα για την αντιμετώπιση της κρίσης και ότι η αυτοκινητοβιομηχανία πρέπει να αναφέρεται σε αυτό, αλλά αυτό δεν αρκεί. Θα σας ζητούσα να εξετάσετε, κύριε Πρόεδρε, καθώς επίσης και το Συμβούλιο και η Επιτροπή για λογαριασμό τους, αν αυτό που χρειαζόμαστε είναι στην πραγματικότητα ένα πραγματικά εξαιρετικό σχέδιο για την ανάληψη άμεσης δράσης, πριν να εξαπλωθούν οι απολύσεις. Ήδη είναι πολυάριθμες στην Ιταλία, τη χώρα μου, και πλήττουν μεγάλους ομίλους, από την Eaton μέχρι την ίδια τη Fiat.
<SPEAKER ID="042" NAME="Hans-Peter Martin" AFFILIATION="NI">
(DE) Κύριε Πρόεδρε, είναι σημαντικό το γεγονός ότι στη σύνοδο ολομέλειας του Ευρωπαϊκού Κοινοβουλίου δεν αναφέρθηκε τι απεφάνθη το Περιφερειακό Ποινικό Δικαστήριο της Βιέννης πριν από κάποιο καιρό. Αυτό το δικαστήριο ζήτησε την έκδοση - δηλαδή, την άρση βουλευτικής ασυλίας - του κ. Hannes Swoboda, ΒΕΚ. Αυτή η υπόθεση δημοσιεύτηκε στα μέσα ενημέρωσης και συζητούμε για μια ποινή μέχρι ένα έτος. Ωστόσο, εδώ στο Κοινοβούλιο δεν έχουμε καμία ενημέρωση για αυτό.
<P>
Στην περίπτωσή μου, ωστόσο, τα πράγματα ήταν αρκετά διαφορετικά. Μόλις έγινε ένα τέτοιο αίτημα, αμέσως εσείς, κ. Πρόεδρε, το διαβάσατε μεγαλοφώνως εδώ, προς αγαλλίαση πολλών μελών. Ωστόσο, δεν ενημερώσατε το Κοινοβούλιο, κ. Πρόεδρε, ότι δεν ασκήθηκαν δικαστικές διώξεις κανενός είδους, ότι ο δικαστής εγκατέλειψε το θέμα, ότι η απόφαση κατά τα τεκμήρια ήταν ομόφωνη ή ότι η άρση της βουλευτικής ασυλίας δεν ήταν κατά κανέναν τρόπο σωστή.
<P>
Αυτό δεν είναι αυτό που εγώ αποκαλώ δημοκρατία, κ. Pöttering.
<SPEAKER ID="043" NAME="Πρόεδρος">
Κύριε Martin, εφόσον συνεχώς μου κάνετε κήρυγμα, θα ήθελα να επισημάνω ότι, αν ακολουθούσαμε το σύστημα d'Hondt - δηλαδή, να προχωρούμε αρκετά δίκαια - δεν θα σας είχε δοθεί καν ο λόγος.
<SPEAKER ID="044" NAME="Μαρία Παναγιωτοπούλου-Κασσιώτου" AFFILIATION="PPE-DE">
(EL) Κύριε Πρόεδρε, αν θέλουμε να προβάλουμε τη σημασία της Ευρωπαϊκής Ένωσης, που συμπληρώνει πάνω από πεντηκονταετία, τονίζουμε ότι κατάργησε τον πόλεμο, ότι ζούμε σε περίοδο ειρήνης. Βλέπουμε όμως να κινδυνεύει αυτή η ειρήνη από άλλους εχθρούς, και ένας μεγάλος εχθρός είναι η βία. Γι' αυτό θα πρέπει να στρέψουμε την προσοχή μας σε αυτήν τη βία και να της αντιτάξουμε τον πολιτισμό της αγάπης, τον πολιτισμό της αλληλεγγύης.
<P>
Νομίζω ότι έχουμε ξεχάσει να τονίσουμε τη δύναμη που έχει η συμπαράσταση του ανθρώπου προς τον άνθρωπο και η καθοδήγηση κυρίως των νέων σε μια προοπτική προς τη γνώση, προς την καινοτομία, προς τον πολιτισμό. Εάν συμβουλεύουμε τους νέους να εκδηλώνουν με βία τις απόψεις τους, τότε θα πρέπει να φοβόμαστε ότι η Ευρωπαϊκή Ένωση κινδυνεύει.
<SPEAKER ID="045" NAME="Μαρία-Ελένη Κοππά" AFFILIATION="PSE">
(EL) Κύριε Πρόεδρε, από αυτό το βήμα θα ήθελα και εγώ να εκφράσω την αγανάκτησή και την οδύνη μου για τη δολοφονία ενός δεκαπεντάχρονου παιδιού από αστυνομικό στην Αθήνα. Το γεγονός αυτό ήταν η αφορμή για τα γεγονότα που τις τελευταίες μέρες συγκλονίζουν την Ελλάδα. " χώρα ζει μια κοινωνική έκρηξη με γενικευμένες ταραχές σε πολλές πόλεις. Ο κόσμος που είναι στους δρόμους, κυρίως φοιτητές και μαθητές αλλά και άνεργοι ή χαμηλόμισθοι, εκφράζει την κρίση μιας κοινωνίας που νοιώθει ότι δεν έχει προοπτική. Οργή, αγανάκτηση, διαμαρτυρία ενώθηκαν με εκρηκτικά αποτελέσματα. Απέναντι στην κατάσταση αυτή μια αδύναμη αποχωρούσα κυβέρνηση, η κυβέρνηση της Νέας Δημοκρατίας, άφησε τα πράγματα ανεξέλεγκτα, με αποτέλεσμα να μην υπάρχει κράτος για μέρες.
<P>
Οι ρίζες των γεγονότων είναι βαθιές και σύνθετες: Το ξέσπασμα των πολιτών είναι αποτέλεσμα των ανισοτήτων που αυξάνονται αδιάκοπα. Είναι αποτέλεσμα μιας νεοφιλελεύθερης πολιτικής από την οποία δημιουργούνται όλο και πιο φτωχοί περιθωριοποιημένοι και αποκλεισμένοι, με συνέπεια η κοινωνική συνοχή να κινδυνεύει και να οδηγούμαστε σε φαινόμενα ακραία όπως αυτά που ζούμε. Καταδικάζοντας τη βία, πρέπει να ακούσουμε με προσοχή τη διαμαρτυρία που εκφράζεται στην Ελλάδα, στη συνέχεια δε καλούμαστε όλοι να δώσουμε συγκεκριμένες και έντιμες απαντήσεις.
<SPEAKER ID="046" NAME="Jelko Kacin" AFFILIATION="ALDE">
(SL) Το ιταλικό κράτος, για μία ακόμα φορά, ασκεί τυραννική πίεση στη σλοβενική του μειονότητα, περικόπτοντας πόρους για την εκπαίδευση και τον πολιτισμό των μειονοτήτων, που είναι οι προϋποθέσεις για την επιβίωση οποιασδήποτε μειονότητας.
<P>
Ωστόσο, το συμβάν που εκδηλώθηκε στο σλοβενικό σχολείο στο Barkovlje κοντά στην Τεργέστη, την Τρίτη αυτής της εβδομάδας, ήταν επίσης μια προσπάθεια τρομοκράτησης της διευθύντριας, των δασκάλων, των παιδιών και των γονέων τους. " εμφάνιση των αστυνομικών στο σχολείο ήταν αφόρητη. Οι αστυνομικοί δεν είχαν κανένα λόγο να κάνουν έρευνα σε ένα σχολείο. Αυτό είναι κατάλοιπο της φασιστικής εποχής. Εντωμεταξύ, εκατοντάδες κτήρια στην Τεργέστη εμφανίζουν κινέζικα σύμβολα και γράμματα και αυτό δεν φαίνεται να ενοχλεί κανέναν. Ωστόσο, αντίθετα, τα σλοβενικά σύμβολα σε ένα σλοβενικό σχολείο ενοχλούν ορισμένους Ιταλούς πολιτικούς και τις ιταλικές αρχές, που έφτασαν στο σημείο να διατάξουν έρευνα και την παρουσία των αστυνομικών.
<P>
Αυτά δεν είναι ούτε ευρωπαϊκά ούτε σλοβενικά πρότυπα συμπεριφοράς. Είναι πίεση και αφόρητο όνειδος, κ. Πρόεδρε.
<SPEAKER ID="047" NAME="László Surján" AFFILIATION="PPE-DE">
(HU) Ήταν ένα υπέροχο συναίσθημα για όλους εμάς, όταν πριν από ένα έτος η επέκταση της Ευρωπαϊκής Ένωσης έφτασε ένα νέο στάδιο: στην εξάλειψη των συνόρων Σένγκεν για μια πολύ μεγάλη περιοχή, προσθέτοντας νέα μέλη στην κοινότητα Σένγκεν. Ένα έτος έχει παρέλθει. Τα πλεονεκτήματά του τα απολαμβάνουν τώρα πολλοί. Ωστόσο, έχουν εμφανιστεί επίσης μειονεκτήματα, μειονεκτήματα που υποδεικνύουν ότι κάποιοι ενδιαφέρονται περισσότερο για την απομόνωση. Οι δρόμοι όπου θα μπορούσαν να διέρχονται αυτοκίνητα είναι τεχνητά κλειστοί με πινακίδες σήμανσης ή με τοποθέτηση γλαστρών για φυτά. Κύριε Πρόεδρε, θα ήταν πολύ θετικό αν κάθε Ευρωπαίος πολίτης αντιλαμβανόταν ότι η ελεύθερη μετακίνηση είναι ο κοινός μας πλούτος και ότι δεν πρέπει να περιορίζεται από συμφέροντα, όπως συμβαίνει, για παράδειγμα, κοντά στο Sátoraljaújhely.
<SPEAKER ID="048" NAME="Silvia-Adriana Ţicău" AFFILIATION="PSE">
(RO) Σας ευχαριστώ, κ. Πρόεδρε. Χαίρομαι που ο Επίτροπος Špidla βρίσκεται επίσης στην αίθουσα. " Ευρωπαϊκή Ένωση βασίζεται στις τέσσερις θεμελιώδεις ελευθερίες που αφορούν την κυκλοφορία αγαθών, υπηρεσιών, κεφαλαίων και προσώπων.
<P>
Την 1 Ιανουαρίου 2009, θα είναι η επέτειος δύο ετών από τότε που η Ρουμανία και η Βουλγαρία εντάχθηκαν στην ΕΕ. " συνθήκη προσχώρησης που υπογράφηκε από αμφότερες τις χώρες το 2005 δίνει στα κράτη μέλη την ευκαιρία να θέσουν σε εφαρμογή σε διμερή βάση εμπόδια που αποτρέπουν την ελεύθερη μετακίνηση Ρουμάνων και Βουλγάρων εργατών για μια ελάχιστη περίοδο δύο και μέγιστη περίοδο επτά ετών. Ορισμένα κράτη μέλη έχουν ήδη καταργήσει αυτά τα εμπόδια πριν από το 2009, ενώ άλλα έχουν ανακοινώσει ότι πρόκειται να διατηρήσουν αυτά τα εμπόδια για εσωτερικούς πολιτικούς λόγους.
<P>
Πιστεύω ότι, στην παρούσα συγκυρία της χρηματοπιστωτικής και οικονομικής κρίσης, η άρση αυτών των εμποδίων έχει γίνει επείγουσα ανάγκη. " άρση των εμποδίων που τίθενται ενάντια στην ελεύθερη μετακίνηση Ρουμάνων και Βουλγάρων εργατών σηματοδοτεί σεβασμό για τις ευρωπαϊκές αρχές και αξίες. Σηματοδοτεί επίσης σεβασμό για τις θεμελιώδεις συνθήκες της Ευρωπαϊκής Ένωσης. Συνεπώς, απευθύνω έκκληση για την άρση των εμποδίων που υπάρχουν και τα οποία αποτρέπουν την ελεύθερη κυκλοφορία Ρουμάνων και Βουλγάρων εργατών. Σας ευχαριστώ.
<SPEAKER ID="049" NAME="Jaromír Kohliček" AFFILIATION="GUE/NGL">
- (CS) Κυρίες και κύριοι, κατά τα πρόσφατα έτη, μια αντιπροσωπεία από το Ευρωπαϊκό Κοινοβούλιο επισκέπτεται τον μελλοντικό κάτοχο της προεδρίας. Αυτό είναι θετικό και το επικροτώ. Αυτό που δεν μου αρέσει είναι η έλλειψη διακριτικότητας που επιδείχθηκε στην εμφάνιση της αντιπροσωπείας στο Κάστρο της Πράγας. Όλοι γνωρίζουμε ότι οι κύριες μέθοδοι που χρησιμοποιούνται από τον κ. Cohn-Bendit για να προβάλει το προφίλ του είναι η πρόκληση και η προπέτεια. Με προβληματίζει το γεγονός ότι, σε αυτή την περίσταση στην Πράγα, ο Πρόεδρος του Κοινοβουλίου μας τον ακολούθησε. Με απογοητεύσατε και αισθάνομαι ότι πρέπει να αναθεωρήσω την καλή μου γνώμη για εσάς. Δεν διαθέτετε την απαιτούμενη ταπεινότητα και υπομονή να ακούσετε μια γνώμη την οποία δεν συμμερίζεστε. Συχνά διαφωνώ με τις απόψεις του Προέδρου της Δημοκρατίας της Τσεχίας, αλλά δεν εκφράζω τις απόψεις μου με τόσο προπετή τρόπο, όπως επιτρέψατε σε ένα μέλος της αντιπροσωπείας σας να κάνει. Ως εκ τούτου, αναμένω επίσημη απολογία και όχι τον συνήθη αλαζονικό αντίλογο.
<SPEAKER ID="050" NAME="Πρόεδρος">
Κύριε Kohlíček, αν ήσαστε εκεί, δεν θα είχατε μιλήσει όπως μόλις κάνατε.
<SPEAKER ID="051" NAME="Mairead McGuinness" AFFILIATION="PPE-DE">
Κύριε Πρόεδρε, ένας Ιταλός συνάδελφος ανέφερε την έκταση των τροφικών υπολειμμάτων στην Ιταλία ως μεγάλο πρόβλημα και οπωσδήποτε το θέμα των τροφικών υπολειμμάτων και της πλεονάζουσας τροφής που επανέρχεται στην τροφική αλυσίδα είναι ένα πρόβλημα που έπληξε την Ιρλανδία τις τελευταίες επτά ημέρες. Κατέδειξε ότι, αν δεν διαθέτουμε τους κατάλληλους ελέγχους σε κάθε πτυχή της τροφικής αλυσίδας, όχι μόνο από τη φάρμα μέχρι το πιάτο αλλά από το πιάτο ξανά μέχρι τη φάρμα, μπορεί να έχουμε τεράστια προβλήματα.
<P>
Το κόστος για το ιρλανδικό κράτος είναι 180 εκατομμύρια ευρώ και είμαστε ευγνώμονες για την αλληλεγγύη της ΕΕ σε σχέση με τη διαθεσιμότητα ενός συστήματος ενίσχυσης της ιδιωτικής αποθεματοποίησης, αλλά πρέπει να γνωρίζουμε ποιο ακριβώς ήταν το σφάλμα στην τροφική αλυσίδα στην Ιρλανδία, το οποίο επέτρεψε σε ένα συστατικό με διοξίνες να δοθεί ως τροφή σε ζώα.
<P>
Είμαστε ευγνώμονες για το γεγονός ότι το πρόβλημα έχει επιλυθεί, αλλά πρέπει να γνωρίζουμε πώς συνέβη, ώστε να μπορούμε να αποτρέψουμε την εμφάνισή του στο μέλλον. Αν δεν μπορούμε να ελέγξουμε τι συμβαίνει στην τροφική αλυσίδα των ζώων όσον αφορά τα τροφικά ή τα πλεονάζοντα υπολείμματα, τότε πρέπει να τη διακόψουμε. Πρέπει να ελέγξουμε τις ζωοτροφές που παρασκευάζονται από τους ίδιους τους κτηνοτρόφους και χρειαζόμαστε σήμανση της χώρας προέλευσης, για να εγγυηθούμε στους καταναλωτές μας τα κρέατα που καταναλώνουν.
<SPEAKER ID="052" NAME="Marco Pannella" AFFILIATION="ALDE">
(IT) Κύριε Πρόεδρε, κυρίες και κύριοι, στη μελλοντική μνήμη, αυτή η εποχή, αν ανακληθεί, θα θεωρείται εποχή γενετικής αλλαγής σε αυτό το Κοινοβούλιο και σε αυτή την Ευρωπαϊκή Ένωση, κ. Πρόεδρε, που το 1985 γνωρίζατε καλά και συμβάλατε να διαμορφωθεί: η ευρωπαϊκή πατρίδα έναντι της ολέθριας ψευδαίσθησης της παλιάς Ευρώπης των πατρίδων.
<P>
Σήμερα, καθημερινά, κινούμαστε προς αυτή την κατεύθυνση. Μόνο χθες και την προηγούμενη ημέρα, στο Συμβούλιο υπήρξαν εκκλήσεις για την Ευρώπη από τον Ατλαντικό μέχρι τα Ουράλια, την παλιά εθνικιστική μνήμη, όχι μια φιλοευρωπαϊκή. Την Ευρώπη του Coudenhove-Kalergi, του Winston Churchill, των προπατόρων μας που έδωσαν το όνομά τους στο Κοινοβούλιό μας. Εκείνοι ήταν υπέρ των "νωμένων Πολιτειών της Ευρώπης. Σήμερα το μόνο που κάνουμε είναι να μιλάμε για εταιρική σχέση σε όλους εκείνους οι οποίοι στην πραγματικότητα επιθυμούν συμμετοχή, οι οποίοι θέλουν να είναι μέρος της Ευρώπης. Πιστεύω ότι τους εγκαταλείπουμε όλους - δείτε τη Μεσόγειο - σε μια μοίρα που οπωσδήποτε είναι επικίνδυνη και αναμφίβολα θα είναι ένα πλήγμα στους φιλοευρωπαϊστές και τους δημοκράτες σε εκείνες τις χώρες.
<SPEAKER ID="053" NAME="Ιωάννης Γκλαβάκης" AFFILIATION="PPE-DE">
(EL) Κύριε Πρόεδρε, θα ήθελα να αναφερθώ στον κανονισμό των φυτοπροστατευτικών προϊόντων. Θα ήθελα όλοι να δεχθούμε ότι η αλόγιστη χρήση φυτοφαρμάκων είναι επικίνδυνη και για τον άνθρωπο και για το περιβάλλον. Θα ήθελα όμως και να δεχθούμε όλοι ότι η χρήση των φυτοφαρμάκων έδωσε τη δυνατότητα να παράγονται μαζικά τρόφιμα και να μπορεί να τραφεί ο πληθυσμός. Ως εκ τούτου τα φάρμακα χρειάζονται αλλά πρέπει να τα χρησιμοποιούμε με το σωστό τρόπο.
<P>
Φοβούμαι όμως ότι ο νέος κανονισμός δημιουργεί πολλά ερωτηματικά και πολλούς φόβους. Οι Ευρωπαίοι αγρότες φοβούνται ότι οι περιορισμοί μόνο σε αυτούς θα τους βγάλει από την παραγωγή και δεν θα μπορούν να παράγουν ανταγωνιστικά. Τότε θα πρέπει να φοβούνται πάρα πολύ οι καταναλωτές, γιατί τα προϊόντα τρίτων χωρών είναι αμφιβόλου ποιότητος. Τέλος, στις τρίτες χώρες, με τον ανεξέλεγκτο τρόπο παραγωγής, θα έχουμε μεγάλη προσβολή, μεγάλη καταστροφή του περιβάλλοντος. Ως εκ τούτου, θα ήθελα να προσέξουμε πάρα πολύ το θέμα αυτό, διότι υπάρχει περίπτωση αντί για καλό να κάνουμε κακό. Θα πρέπει να το δούμε το θέμα με πολύ μεγάλη προσοχή και με γνώση της πραγματικότητας.
<SPEAKER ID="055" NAME="Dariusz Maciej Grabowski" AFFILIATION="UEN">
- (PL) Κύριε Πρόεδρε, όλοι γνωρίζουμε ότι οι θέσεις του γελωτοποιού της αυλής και του παλιάτσου υπήρχαν σε περασμένες εποχές. Ήταν καθήκον και προνόμιο αυτών των προσώπων να ψυχαγωγούν τον αφέντη τους, ακόμα και αν, κάνοντάς το αυτό, πρόσβαλλαν τους υπόλοιπους από τους παρόντες. Ωστόσο, αν ένας αφέντης ήθελε να συζητήσει σοβαρά θέματα, ζητούσε από το γελωτοποιό να αποχωρήσει.
<P>
Θα ήθελα να θέσω την ακόλουθη ερώτηση στον Πρόεδρό μας. Κύριε Pöttering, προτίθεστε να αναβιώσετε αυτό το παλιό έθιμο, ελαφρώς τροποποιημένο, στο Ευρωπαϊκό Κοινοβούλιο; Θα είναι αποδεκτό οι πολιτικοί που συνήθιζαν να έχουν κόκκινες αποχρώσεις και τώρα είναι βαμμένοι πράσινοι να προσβάλουν εθνικούς ηγέτες, ισχυριζόμενοι ότι ενεργούν εξ ονόματος αυτού του Σώματος, και να το πράττουν αυτό παρουσία του Προέδρου του; Αυτό συνέβη στην πραγματικότητα στη Δημοκρατία της Τσεχίας σε σχέση με τον Πρόεδρο Klaus. Ως μέλη του Ευρωπαϊκού Κοινοβουλίου, πρέπει να καταδείξουμε πώς πρέπει να γίνει κατανοητή η δημοκρατία. Πρέπει να δίνουμε ένα παράδειγμα σεβασμού για το νόμο και για τους ηγέτες των κρατών μελών της Ένωσης. Τα μέλη αυτού του Σώματος πρόκειται να εκπροσωπούνται από ανθρώπους που κάποτε ήταν ενθουσιώδεις για τη δημοκρατία και τώρα την αντιμετωπίζουν με περιφρόνηση; Κανείς δεν αποτολμά να τους επιπλήξει ή να τους επιβάλει τη σιωπή.
<P>
Δεν πρέπει να επιτραπεί η συνέχιση αυτής της κατάστασης. Μια απολογία οφείλεται στον κ. Klaus για τα συμβάντα που έλαβαν χώρα στην Πράγα, στη διάρκεια αυτής της επίσκεψης από μια αντιπροσωπεία αυτού του Σώματος. Ζητώ τη δημοσιοποίηση μιας τέτοιας απολογίας.
<SPEAKER ID="056" NAME="Δημήτριος Παπαδημούλης" AFFILIATION="GUE/NGL">
(EL) Κύριε Πρόεδρε, η ελληνική κοινωνία απεχθάνεται τη βία και γι' αυτό ακριβώς βίωσε με σοκ τη δολοφονία ενός δεκαπεντάχρονου παιδιού από έναν αστυνομικό. Aυτό έβγαλε στους δρόμους τη νέα γενιά μαζικά και ειρηνικά, καθώς ήταν ο σπινθήρας που άναψε μια φωτιά και έβγαλε στην επιφάνεια και άλλα αδιέξοδα: σκάνδαλα, ανισότητες, ακρίβεια, ανεργία, αναξιοκρατία, οικογενειοκρατία, διαφθορά. Τα τελευταία χρόνια το Δικαστήριο των Ευρωπαϊκών Δικαιωμάτων έχει καταδικάσει συχνά τις ελληνικές αρχές για κρούσματα υπερβολικής βίας και αυθαιρεσίας, τα οποία μένουν ατιμώρητα. Ζητώ, κύριε Πρόεδρε, και από εσάς και από όλες τις πτέρυγες της Βουλής, όπως το Ελληνικό Κοινοβούλιο κράτησε ενός λεπτού σιγή στη μνήμη αυτού του δεκαπεντάχρονου παιδιού, έτσι και το Ευρωπαϊκό Κοινοβούλιο, φρουρός της ανθρώπινης αξιοπρέπειας και των ανθρωπίνων δικαιωμάτων, να τηρήσει τώρα ενός λεπτού σιγή στη μνήμη του δεκαπεντάχρονου νέου παιδιού που δολοφονήθηκε πριν μια εβδομάδα στην Αθήνα.
<SPEAKER ID="057" NAME="Milan Gaľa" AFFILIATION="PPE-DE">
- (SK) Την περασμένη εβδομάδα, εορτάσαμε την 60ή επέτειο της Οικουμενικής Διακήρυξης των Δικαιωμάτων του Ανθρώπου, που υιοθετήθηκε υπό ένα ψήφισμα της Γενικής Συνέλευσης των "νωμένων Εθνών στις 10 Δεκεμβρίου 1948.
<P>
" αντιπολίτευση στη Λευκορωσία επιχείρησε μέσω μιας σειράς διαμαρτυριών, επ' ευκαιρία της "μέρας των Ανθρώπινων Δικαιωμάτων, να επιστήσει την προσοχή στην παραβίαση των ανθρώπινων δικαιωμάτων στη χώρα τους. Ακτιβιστές στο Μινσκ διαδήλωσαν με απομίμηση ιματισμού φυλακής και μετέφεραν πλακάτ με το σύνθημα "Είμαι πολιτικός κρατούμενος". Σε άλλη περιοχή, ακτιβιστές διένειμαν σε περαστικούς το κείμενο της διακήρυξης και στα δυτικά της χώρας, στην πόλη Grodno, έλαβε χώρα μια διαδήλωση. Το καθεστώς Lukasenko απάντησε σε όλες τις εκδηλώσεις της αντιπολίτευσης με σύλληψη των ακτιβιστών.
<P>
Είναι παράδοξο το γεγονός ότι η Λευκορωσία έχει υπογράψει μια δέσμευση για την εγγύηση των ανθρώπινων δικαιωμάτων των πολιτών της. Είναι απαράδεκτο για τη διεθνή κοινότητα μια υπογράφουσα χώρα να απαγορεύει τη διάδοση του πραγματικού κειμένου της διακήρυξης.
<SPEAKER ID="058" NAME="Ewa Tomaszewska" AFFILIATION="UEN">
- (PL) Κύριε Πρόεδρε, η ιδέα της σύστασης ενός Οίκου Ευρωπαϊκής Ιστορίας τέθηκε σε μια διάσκεψη της Επιτροπής Πολιτισμού και Παιδείας πριν από λίγους μήνες. Ωστόσο, τότε δεν κατατέθηκαν έγγραφα. Επιπλέον, ο χρόνος δεν επαρκούσε για συζήτηση. Εντούτοις, τα μέλη εξέφρασαν ανησυχίες για την ίδια την ιδέα.
<P>
Τώρα έχω ενώπιόν μου τις βασικές προτάσεις που αφορούν τον Οίκο Ευρωπαϊκής Ιστορίας και οφείλω να πω ότι με εκπλήσσει η ποιότητα του έργου. Περιέχει ιστορικά σφάλματα, όπως η χρονολόγηση της αρχής του Χριστιανισμού στον τέταρτο αιώνα της παρούσας εποχής. Επιπλέον, ορισμένα συμβάντα εξαίρονται σε υπερβολικό βαθμό στο κείμενο, ενώ άλλα παραβλέπονται εντελώς. Αυτό ισχύει ιδίως για την περίοδο του Δεύτερου Παγκόσμιου Πολέμου και επίσης για τις δύο τελευταίες δεκαετίες. Θα δινόταν η εντύπωση ότι έχει καταβληθεί μια προσπάθεια εσκεμμένης διαστρέβλωσης της ιστορίας της Ευρώπης. Το Ευρωπαϊκό Κοινοβούλιο δεν πρέπει να προσυπογράψει ένα τόσο αμφίβολο εγχείρημα ούτε πρέπει να παράσχει χρηματοδότηση για αυτό.
<SPEAKER ID="059" NAME="Nicodim Bulzesc" AFFILIATION="PPE-DE">
Κύριε Πρόεδρε, η έκβαση της διάσκεψης του Συμβουλίου στις Βρυξέλλες την περασμένη εβδομάδα και τα συμπεράσματα της Διάσκεψης των "νωμένων Εθνών για την κλιματική αλλαγή στο Poznań έτυχαν θετικής υποδοχής από πολλούς ΒΕΚ στο Ευρωπαϊκό Κοινοβούλιο. Για τους απλούς πολίτες, είναι δύσκολο να κατανοήσουν τι σημαίνει να αγοράζονται ή να πωλούνται δικαιώματα ρύπανσης για το CO2 ή ποιοι είναι οι κίνδυνοι της διαρροής άνθρακα. Ωστόσο, αυτό που πρέπει να κατανοήσουν είναι ότι η Ευρώπη έχει γίνει ο πρωταθλητής στην ενασχόληση με την κλιματική αλλαγή και ότι θα συνεχίσει να είναι για το μέλλον.
<P>
" Ρουμανία και τα υπόλοιπα κράτη μέλη της Ανατολικής Ευρώπης χαιρετίζουν την προσφορά λήψης περισσότερων δωρεάν αδειών εκπομπών CO2, καθώς και τον νέο συμβιβασμό για την αύξηση του μεγέθους του Ταμείου Αλληλεγγύης. Κατ' αυτό τον τρόπο, βιομηχανίες όπως αυτή του τσιμέντου, των χημικών και του γυαλιού δεν θα χρειαστεί να μεταφέρουν τα εργοστάσιά τους, τις θέσεις απασχόλησης και τις εκπομπές CO2 σε άλλα μέρη του κόσμου. Προσβλέπω στην αυριανή συζήτηση ολομέλειας επί ολόκληρου του πακέτου και ευχαριστώ όλους τους εισηγητές και τους ΒΕΚ που συμμετείχαν.
<SPEAKER ID="060" NAME="Pedro Guerreiro" AFFILIATION="GUE/NGL">
(PT) Θα ήθελα να εκμεταλλευτώ αυτή την ευκαιρία, στην αρχή της περιόδου συνόδου του Ευρωπαϊκού Κοινοβουλίου, για να εκφράσω τη μέγιστη αλληλεγγύη μας με τους σιδηροδρομικούς υπαλλήλους που υφίστανται καταστολή μέσω της πράξης του Διοικητικού Συμβουλίου του πορτογαλικού φορέα σιδηροδρόμων, Caminhos-de-Ferro Portugueses (CP).
<P>
Εννέα σιδηροδρομικοί υπάλληλοι έχουν υποβληθεί σε απαράδεκτες πειθαρχικές διώξεις για απόλυση, με υποκίνηση του Διοικητικού Συμβουλίου του CP, επειδή συμμετείχαν σε ομάδα περιφρούρησης απεργίας σύμμορφης με το νόμο. Το ίδιο έχει συμβεί σε άλλους τρεις εργαζόμενους από το φορέα υποδομής των σιδηροδρόμων, REFER.
<P>
Πρέπει να εκφράσουμε την αγανάκτησή μας για αυτήν τη συμπεριφορά και να απαιτήσουμε ένα άμεσο τέλος σε αυτές τις διώξεις και σεβασμό για τη δημοκρατική νομιμότητα, τα δικαιώματα των εργαζομένων και τη συνδικαλιστική ελευθερία.
<SPEAKER ID="061" NAME="Colm Burke" AFFILIATION="PPE-DE">
Κύριε Πρόεδρε, χαιρετίζω τη θέση σε ισχύ της Σύμβασης για τα Δικαιώματα των Ατόμων με Αναπηρία των "νωμένων Εθνών, στις 2 Δεκεμβρίου 2008. " Ευρωπαϊκή Κοινότητα είναι συνυπογράφουσα αυτής της Σύμβασης. Παρέχει προστασία για 50 εκατομμύρια πολίτες της ΕΕ με αναπηρίες, όπως οι ακρωτηριασμένοι.
<P>
Ωστόσο, η Ιρλανδία είναι ένα από τα κράτη μέλη της Ευρωπαϊκής Ένωση όπου κάποιος που χάνει ένα άκρο πρέπει να χρηματοδοτήσει, με ίδιους πόρους ή με ασφάλιση, την αγορά μιας προσθετικής αντικατάστασης.
<P>
Παρά τη θέση σε ισχύ της Σύμβασης, η ιρλανδική κυβέρνηση δεν έκανε καμία πρόβλεψη στον πρόσφατο προϋπολογισμό για την αρωγή των ακρωτηριασμένων στη χρηματοδότηση προσθετικών αντικαταστάσεων. Καταδικάζω αυτή την αλόγιστη αδιαφορία για ανθρώπους με τόσο σοβαρή αναπηρία και καλώ την Επιτροπή να καταρτίσει κατευθυντήριες οδηγίες, ώστε τα κράτη μέλη να υποχρεώνονται να παρέχουν επαρκή χρηματοδότηση για τέτοια άτομα με αναπηρίες.
<SPEAKER ID="062" NAME="Ryszard Czarnecki" AFFILIATION="UEN">
- (PL) Κύριε Πρόεδρε, θα ήθελα να επιστήσω την προσοχή σε μια κάπως ασυνήθιστη κατάσταση που έχει προκύψει στη χώρα μου, την Πολωνία.
<P>
Σε σχέση με το Ευρωπαϊκό Κοινοβούλιο και ιδίως με τις εκλογές σε αυτό το Σώμα, ο πολωνικός νόμος αναφέρει σαφώς ότι οιεσδήποτε αλλαγές στο εκλογικό καταστατικό πρέπει να κατατίθενται έξι μήνες πριν από τις εκλογές. Ωστόσο, η πολωνική κυβέρνηση καθυστέρησε να υποβάλει αλλαγές στο εκλογικό καταστατικό για το Ευρωπαϊκό Κοινοβούλιο. Μία από αυτές τις αλλαγές αφορά τη μείωση του αριθμού των Πολωνών ΒΕΚ.
<P>
Ως αποτέλεσμα, το νέο εκλογικό καταστατικό που προβλέπει λιγότερους Πολωνούς μέλη αυτού του Σώματος θα μπορούσε να αμφισβητηθεί από το Συνταγματικό Δικαστήριο. Πράγματι, η νομιμότητα των εκλογών του Ευρωπαϊκού Κοινοβουλίου στη χώρα μου, την Πολωνία, θα μπορούσε όντως να τεθεί υπό αμφισβήτηση. Πρόκειται για μια ασυνήθιστη κατάσταση, πρωτοφανή στην ιστορία του Ευρωπαϊκού Κοινοβουλίου. Δυστυχώς, την ευθύνη για αυτό φέρει η πολωνική κυβέρνηση.
<SPEAKER ID="063" NAME="Ilda Figueiredo" AFFILIATION="GUE/NGL">
(PT) Το πρόβλημα της ανεργίας, η μάστιγα της επισφαλούς και χαμηλόμισθης εργασίας και το δράμα της εκπρόθεσμης καταβολής των μισθών αυξάνονται στη βόρεια Πορτογαλία και απειλούν όλο και περισσότερους εργαζόμενους.
<P>
Θα ανέφερα δύο παραδείγματα: τα μέσα ενημέρωσης ανέφεραν ότι 51 Πορτογάλοι εργάτες οικοδομών από την περιοχή Marco de Canavezes έχουν μεταβεί σήμερα για διαμαρτυρία σε μια εταιρεία στη Γαλικία της Ισπανίας, που δεν τους έχει καταβάλει μισθούς δύο μηνών και επίδομα αδείας. Αυτοί οι εργάτες δεν έχουν λάβει επίσης ακόμα κανένα επίδομα ανεργίας. Εντωμεταξύ, στην εταιρεία ημιαγωγών Quimonda στη Vila do Conde της Πορτογαλίας, υπάρχει αυξανόμενη ανησυχία για το μέλλον των 2.000 υπαλλήλων της, δεδομένου ότι η γερμανική μητρική εταιρεία ανακοινώνει περικοπές θέσεων απασχόλησης, παρότι δεν είναι γνωστό ποιες εταιρείες θα επηρεαστούν. Συνεπώς, είναι ζωτικής σημασίας να διαμορφωθεί μια επείγουσα ανταπόκριση σε αυτά τα προβλήματα και να διασφαλιστεί ότι τα Κοινοτικά μέτρα που υιοθετήθηκαν πρόσφατα δεν παραβλέπουν τις δοκιμασίες των υπαλλήλων και των οικογενειών τους.
<SPEAKER ID="064" NAME="Roger Helmer" AFFILIATION="NI">
Κύριε Πρόεδρε, έμαθα ότι μια διάσκεψη έλαβε χώρα την περασμένη εβδομάδα μεταξύ των επικεφαλής των πολιτικών ομάδων και του κ. Václav Klaus, του Προέδρου της Δημοκρατίας της Τσεχίας. Έχει αναφερθεί ευρέως ότι, σε εκείνη τη διάσκεψη, αρκετοί από τους συναδέλφους μας, ιδίως ο κ. Daniel Cohn-Bendit, απευθύνθηκαν στον Πρόεδρο της Δημοκρατίας της Τσεχίας με προπετείς, προσβλητικούς και μισαλλόδοξους όρους, εις τρόπον ώστε να περιαγάγουν αυτό το Σώμα σε ανυποληψία. Λυπούμαι πολύ για το γεγονός ότι ο Πρόεδρος του Κοινοβουλίου μας, που ήταν παρών στη διάσκεψη, δεν κατόρθωσε να τους συγκρατήσει και να τους επαναφέρει στην τάξη.
<P>
Νωρίτερα σήμερα, δήλωσε ότι, αν ήμαστε εκεί, θα είχαμε μείνει με διαφορετικές εντυπώσεις. Ωστόσο, αν πιστεύει ότι παρουσιάστηκαν εσφαλμένες αναφορές για αυτόν, θα έπρεπε να προσέλθει σε αυτό το Σώμα και να μας εξηγήσει το πώς και το γιατί.
<P>
Θα ήθελα να ζητήσω ο Πρόεδρος του Κοινοβουλίου μας να συντάξει επιστολή προς τον Πρόεδρο Klaus και να απολογηθεί εξ ονόματος του Κοινοβουλίου για αυτή την επονείδιστη συμπεριφορά.
<SPEAKER ID="065" NAME="Charles Tannock" AFFILIATION="PPE-DE">
Κύριε Πρόεδρε, ως πρόεδρος της αποστολής παρατηρητών του Ευρωπαϊκού Κοινοβουλίου στις γενικές εκλογές του Δεκεμβρίου στο Μπαγκλαντές, θέλω να εκφράσω τις ευχαριστίες μου προς την προεδρία για το γεγονός ότι επέτρεψε την πραγματοποίηση της αποστολής. Ο προηγούμενος πρόεδρος, που αρνήθηκε να μεταβεί - ο κ. Robert Evans από τη Σοσιαλιστική Ομάδα - προσπάθησε την τελευταία στιγμή να ακυρώσει το ταξίδι, ισχυριζόμενος ότι η λίστα συμμετεχόντων δεν ήταν αρκούντως ισόρροπη πολιτικά ή κατά εθνικότητα. Λοιπόν, υπάρχουν ακόμα θέσεις, αν επιθυμούν να συμμετάσχουν και άλλα μέλη, και θα το χαιρέτιζα αυτό.
<P>
Χαίρομαι για το γεγονός ότι η προεδρία είχε την κοινή λογική να αποτρέψει κάτι τέτοιο. " ακύρωση της αποστολής θα είχε στείλει εντελώς εσφαλμένα μηνύματα στο Μπαγκλαντές - και στην μπακλαντεσιανή κοινότητα την οποία εκπροσωπώ στο Λονδίνο - το οποίο επιζητεί γενναία να ενδυναμώσει την εύθραυστη κοσμική δημοκρατία του, δύο έτη μετά το οιονεί στρατιωτικό καθεστώς.
<P>
Το Μπαγκλαντές είναι μια χώρα ζωτικής σημασίας σε στρατηγική θέση σε μια ασταθή περιοχή, που απειλείται όλο και περισσότερο από την ισλαμιστική τρομοκρατία, ένα γεγονός το οποίο ο πρόεδρος της Αντιπροσωπείας του Κοινοβουλίου για τη Νότια Ασία, κ. Evans, γνωρίζει πολύ καλά. Το Μπαγκλαντές αξίζει την ενθάρρυνσή μας στην επιδίωξη ενός δημοκρατικού μέλλοντος. Αν διατεινόμαστε ότι είμαστε οι ίδιοι δημοκράτες, πρέπει να κάνουμε ό,τι μπορούμε, για να υποστηρίξουμε το Μπαγκλαντές σε αυτή την προσπάθεια.
<SPEAKER ID="066" NAME="Πρόεδρος">
Κυρίες και κύριοι, είναι περασμένες έξι. Σύμφωνα με την ημερήσια διάταξη, πρέπει να κλείσουμε αυτό το στοιχείο και να προχωρήσουμε στο επόμενο.

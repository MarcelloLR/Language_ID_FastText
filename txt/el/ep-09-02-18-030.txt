<CHAPTER ID="030">
Εφαρμοσμένη έρευνα σχετικά με την κοινή αλιευτική πολιτική  (σύντομη παρουσίαση) 
<SPEAKER ID="322" NAME="Πρόεδρος">
" ημερήσια διάταξη προβλέπει τη σύντομη παρουσίαση της έκθεσης από την κυρία Miguélez Ramos, εκ μέρους της Επιτροπής Αλιείας, για την εφαρμοσμένη έρευνα σχετικά με την κοινή αλιευτική πολιτική.
<SPEAKER ID="323" NAME="Rosa Miguélez Ramos" LANGUAGE="ES">
Κύριε Πρόεδρε, κύριε Επίτροπε, κυρίες και κύριοι, ο συνδυασμός της σωστής διατήρησης των οικοσυστημάτων με βιώσιμη εκμετάλλευση των θαλάσσιων πόρων, η πρόληψη και ο έλεγχος της επίδρασης της ανθρώπινης δραστηριότητας στο περιβάλλον, η βελτίωση της γνώσης, της τεχνολογικής ανάπτυξης και των καινοτομιών δεν μπορούν να αντιμετωπιστούν χωρίς την υποστήριξη της Ευρωπαϊκής επιστημονικής κοινότητας.
<P>
" αλιευτική έρευνα είναι ζωτικής σημασίας κατά την κατάρτιση συστάσεων και την παροχή επιστημονικών συμβουλών στους νομοθέτες. Μεγαλύτερη επένδυση στην έρευνα και την ανάπτυξη και τη συλλογή και επεξεργασία αξιόπιστων δεδομένων, θα είχε ως αποτέλεσμα μια ισχυρή και βιώσιμη Κοινή Αλιευτική Πολιτική.
<P>
Ωστόσο, παρόλο που μια φράση που άκουσα από έναν επιστήμονα ('Not money, but human resources are the problem') παρουσιάζει ακριβώς την κατάσταση, δεν μπορώ να πω ότι η αλιευτική έρευνα διαθέτει πολλά χρηματοδοτικά μέσα. Αντιθέτως, θα πω ότι έχουμε ένα διπλό πρόβλημα.
<P>
Καταρχάς, κύριε Επίτροπε, τα ποσά που διατίθενται στο Έβδομο Πρόγραμμα Πλαίσιο για την αλιευτική έρευνα, το οποίο θα έπρεπε να αποτελεί οριζόντιο θέμα, δεν φαίνεται να είναι αρκετά για την ολοκληρωμένη προσέγγιση που είναι επιθυμητή για αυτό το θέμα.
<P>
Επιπλέον, κύριε Επίτροπε, οι επιστήμονες - και σας διαβεβαιώνω ότι έχω μιλήσει με πολλούς για να καταρτίσω αυτή την έκθεση, τόσο πριν όσο και κατά τη διάρκεια της διαδικασίας - αντιμετωπίζουν προβλήματα όταν υποβάλλουν σχέδια στο Έβδομο Πρόγραμμα Πλαίσιο. Αυτά τα προβλήματα μπορούν εν μέρει να αποδοθούν, από τη μία πλευρά, στη διαφορετική εστίαση που απαιτείται για την υδατοκαλλιέργεια, η οποία είναι κατά βάση βιομηχανικής φύσης, και από την άλλη πλευρά, στην αλιευτική έρευνα και τις επιστήμες της θάλασσας, η οποία είναι διεπιστημονική και πιο μακροπρόθεσμη.
<P>
Μέχρι το Έβδομο Πρόγραμμα Πλαίσιο, και οι δύο αυτοί τομείς καλύπτονταν από τα ίδια κεφάλαια και λογοδοτούσαν στη Γενική Διεύθυνση Αλιείας, η οποία τους επέτρεπε να συμπληρώνουν ο ένας τομέας τον άλλο. Σήμερα υπεύθυνη είναι η Γενική Διεύθυνση 'Ερευνας, κα το αποτέλεσμα είναι ότι γίνεται όλο και πιο δύσκολο για την επιστημονική κοινότητα να μεταφέρει τις ανησυχίες και τις ανάγκες του τομέα σε αυτούς που καταρτίζουν τις κατευθυντήριες γραμμές για τις προτάσεις.
<P>
Επιπλέον, στους κόλπους της επιστημονικής κοινότητας επικρατεί η αντίληψη ότι η Γενική Διεύθυνση φαίνεται να έχει επιλέξει να δώσει προτεραιότητα σε βασική έρευνα χωρίς να αφήνει χώρο για έρευνα που επικεντρώνεται σε δημόσιες πολιτικές. Για παράδειγμα: ο εμπλουτισμός, από επιστημονική σκοπιά, της Κοινοτικής στρατηγικής της θάλασσας, ή η διερεύνηση της σχέσης μεταξύ της αλιείας και των κλιματικών αλλαγών.
<P>
Συνοψίζοντας, ο στόχος της πολιτική της θάλασσας της Ευρωπαϊκής Ένωσης για την επίτευξη παραγωγικής αλιείας σε ένα καθαρό θαλάσσιο περιβάλλον, απαιτεί οι επιστήμονες που απασχολούνται στο χώρο να έχουν πρόσβαση σε οριζόντιους μηχανισμούς χρηματοδότησης από το Έβδομο Πρόγραμμα Πλαίσιο.
<P>
Ολοκληρώνοντας, θα ήθελα να αναφερθώ στο δεύτερο πρόβλημα: την ανησυχητική έλλειψη νέων επιστημόνων στην αλιευτική έρευνα, η οποία φαίνεται ότι είναι αποτέλεσμα των μη ελκυστικών επαγγελματικών προγραμμάτων σε σύγκριση με άλλες βασικές επιστήμες.
<P>
Είναι ζωτικής σημασία η δημιουργία ενδιαφερόντων και ικανοποιητικών πανεπιστημιακών προγραμμάτων που θα προσφέρουν καλές επαγγελματικές ευκαιρίες. Φαίνεται επίσης ότι πρέπει να τυποποιήσουμε τα διαφορετικά ερευνητικά μοντέλα που εφαρμόζονται σε διάφορα Κράτη Μέλη για να μπορούμε καλύτερα να συγκρίνουμε τα αποτελέσματα και να διευκολύνουμε τη συγκέντρωση δεδομένων καθώς και να αυξήσουμε τη συνεργασία μεταξύ των εθνικών ερευνητικών ιδρυμάτων. Πιστεύω φυσικά ότι είναι ζωτικής σημασίας η καλύτερη ενσωμάτωση της εμπειρίας και της τεχνογνωσίας των αλιέων στη διαδικασία κατάρτισης επιστημονικών γνωμοδοτήσεων, στις οποίες βασίζονται οι πολιτικές αποφάσεις ως μέρος της Κοινής Αλιευτικής Πολιτικής.
<SPEAKER ID="324" NAME="Janez Potočnik">
Μέλος της Επιτροπής. - Κύριε Πρόεδρε, εκτιμώ τη δυνατότητα που μου δίνετε να αναφερθώ στον τομέα ευθύνης μου. " Επιτροπή χαιρετίζει την έκθεση του Κοινοβουλίου για την εφαρμοσμένη έρευνα σχετικά με την κοινή αλιευτική πολιτική και θα ήθελε επίσης να ευχαριστήσει την εισηγήτρια, κυρία Rosa Miguélez Ramos, και την Επιτροπή Αλιείας, για την εξαιρετική δουλειά τους.
<P>
" έκθεση έρχεται την κατάλληλη στιγμή, ενώ προετοιμάζεται η κοινή πρόσκληση για την έρευνα στον τομέα της θάλασσας και της ναυτιλίας. Συμπίπτει επίσης με το πρόγραμμα εργασίας 2010 για το Έβδομο Πρόγραμμα Πλαίσιο και την προώθηση της Πράσινης Βίβλου για τη μεταρρύθμιση της Κοινής Αλιευτικής Πολιτικής, η οποία περιλαμβάνει ένα κεφάλαιο για την έρευνα. " Επιτροπή συμφωνεί καταρχήν με τα κύρια στοιχεία της έκθεσης.
<P>
Καλωσορίζουμε την υποστήριξη που εκφράστηκε για την Ευρωπαϊκή στρατηγική έρευνας στον τομέα της θάλασσας και της ναυτιλίας, όπου δίνεται προτεραιότητα στην ανάπτυξη ανθρώπινου δυναμικού, στις νέες υποδομές, σε πρωτοβουλίες για νέες ικανότητες και εκπαίδευση, στην ενοποίηση καθιερωμένων κλάδων της θαλάσσιας και ναυτιλιακής έρευνας, στην προώθηση της σύμπραξης μεταξύ Κρατών Μελών και Επιτροπής και στη νέα διακυβέρνηση στον τομέα της έρευνας.
<P>
" Επιτροπή αναγνωρίζει τη σημασία εξασφάλισης επαρκούς προϋπολογισμού για την έρευνα στην αλιεία και την υδατοκαλλιέργεια στο Έβδομο Πρόγραμμα Πλαίσιο, ενώ διατηρεί μια ισορροπία με τους άλλους τομείς της έρευνας, ιδιαίτερα τη γεωργία, τη δασοκομία και τη βιοτεχνολογία: Θέμα 2 - γνωσιοκεντρική βιο-οικονομία, και Θέμα 6 - περιβάλλον. Ο ετήσιος προϋπολογισμός για το Έβδομο Πρόγραμμα Πλαίσιο θα αυξηθεί σταδιακά τα τελευταία τρία χρόνια του προγράμματος και οι τομείς της αλιείας και της υδατοκαλλιέργειας θα επωφεληθούν από αυτή την αύξηση.
<P>
" Επιτροπή θα συνεχίσει την προσπάθειά της για υποστήριξη της έρευνας σύμφωνα με την έκθεση, δίνοντας μεγαλύτερη αναγνώριση στην έρευνα για την αλιεία και την υδατοκαλλιέργεια στο Έβδομο Πρόγραμμα Πλαίσιο, εξασφαλίζοντας ισορροπία μεταξύ της έρευνας για την υποστήριξη της πολιτικής και πιο βασικής έρευνας, ενδυναμώνοντας τις κοινωνικές επιστήμες στα προγράμματα εργασίας, προωθώντας τη διάδοση των αποτελεσμάτων και ενθαρρύνοντας τη μεγαλύτερο συντονισμό μεταξύ εθνικών ερευνητικών προγραμμάτων.
<P>
Τέλος, η Επιτροπή θα διευκολύνει την ένταξη της έρευνας για την αλιεία και την υδατοκαλλιέργεια στο γενικότερο πλαίσιο του στρατηγικού σχεδίου έρευνας, του Ευρωπαϊκού Χώρου Έρευνας και της νέας στρατηγικής της Ευρωπαϊκής Ένωσης για έρευνα στον τομέα της θάλασσας και της ναυτιλίας.
<P>
Έχοντας κατά νου τις πρωτοβουλίες που μόλις περιέγραψα, πιστεύω ότι υπάρχει μια σταθερή βάση για τη βελτίωση των τομέων της αλιείας και της υδατοκαλλιέργειας μέσω καινοτόμου έρευνας στα πλαίσια του προγράμματος πλαισίου. Αυτοί οι τομείς, με τη σειρά τους, θα επωφεληθούν από τη βελτιωμένη συνεργασία και συντονισμό της εθνικής έρευνας, μέσω των διαφορετικών πρωτοβουλιών στον Ευρωπαϊκό Χώρο Έρευνας και στην κατεύθυνση της κοινής αλιευτικής πολιτικής.
<P>
Θα ήθελα να προσθέσω ότι μπορώ να σας εγγυηθώ ότι δεν είναι πιο περίπλοκο από ότι ήταν, απλά γιατί οι ίδιοι άνθρωποι δουλεύουν γι αυτό και η συνεργασία με τον συνάδελφό μου, τον κύριο Borg, είναι εξαιρετική. Πιστεύω ότι έτσι πρέπει να γίνεται η έρευνα στο μέλλον. Συνεργαζόμαστε με όλους τους τομείς και αυτό έχει καλύτερα αποτελέσματα, το οποίο δε θα συνέβαινε εάν αυτό γινόταν ανά τομέα. Σας ευχαριστώ θερμά για την εξαιρετική δουλειά που παρουσιάσατε.
<SPEAKER ID="325" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 19 Φεβρουαρίου 2009.

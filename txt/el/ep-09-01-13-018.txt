<CHAPTER ID="018">
Εξουσιοδότηση κύρωσης της σύμβασης της Διεθνούς Οργάνωσης Εργασίας του 2007 σχετικά με την εργασία στον τομέα της αλιείας (σύμβαση αριθ. 188) (συζήτηση) 
<SPEAKER ID="404" NAME="Πρόεδρος">
Το επόμενο θέμα είναι η έκθεση της Ilda Figueiredo, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την πρόταση απόφασης του Συμβουλίου για την εξουσιοδότηση των κρατών μελών να κυρώσουν, προς το συμφέρον της Ευρωπαϊκής Κοινότητας, τη σύμβαση της Διεθνούς Οργάνωσης Εργασίας του 2007 σχετικά με την εργασία στον τομέα της αλιείας (σύμβαση αριθ. 188) - C6-0218/2008 -.
<SPEAKER ID="405" NAME="Ilda Figueiredo" LANGUAGE="PT">
Κυρία Πρόεδρε, κύριε Επίτροπε, κυρίες και κύριοι, με την παρούσα έκθεση επιθυμούμε να εγκρίνουμε την πρόταση απόφασης του Συμβουλίου που αφορά τη σύμβαση αριθ. Convention 188 της Διεθνούς Οργάνωσης Εργασίας (ΔΟΕ) σχετικά με την εργασία στον τομέα της αλιείας, η οποία θεσπίζει ελάχιστα διεθνή πρότυπα που πρέπει να τηρούνται και δικαιότερους όρους σε ολόκληρο τον πλανήτη. Με τον τρόπο αυτό θα αντισταθμίσουμε το χαμηλό επίπεδο κύρωσης πολλών συμβάσεων στον τομέα της ναυτικής εργασίας.
<P>
Στόχος της εν λόγω σύμβασης, η οποία εγκρίθηκε τον Ιούνιο του 2007 από την 96η σύνοδο της Διεθνούς Συνδιάσκεψης Εργασίας, είναι η θέσπιση ελάχιστων διεθνών προτύπων εργασίας για τον τομέα της αλιείας και η προώθηση αξιοπρεπών όρων διαβίωσης και εργασίας για τους αλιείς. Καλύπτει, μεταξύ άλλων, τους όρους που σχετίζονται με σημαντικά θέματα, όπως η υγεία και η ασφάλεια στην εργασία, η επάνδρωση και οι ώρες ανάπαυσης, το ναυτολόγιο, ο επαναπατρισμός σε περίπτωση προβλημάτων, η πρόσληψη, η εύρεση εργασίας και η κοινωνική ασφάλιση.
<P>
Οι επαγγελματίες του κλάδου περίμεναν εδώ και καιρό την έκδοση αυτής της σύμβασης της ΔΟΕ σχετικά με την εργασία στον τομέα της αλιείας, επειδή πιστεύουν ότι αποτελεί βήμα προόδου για την ανάδειξη του σημαντικού και στρατηγικού αυτού τομέα, στον οποίο απασχολούνται περίπου 30 εκατομμύρια άνδρες και γυναίκες παγκοσμίως.
<P>
Το 2003, το Διεθνές Γραφείο Εργασίας και το τριμερούς σύνθεσης Διοικητικό Συμβούλιο της ΔΟΕ ξεκίνησαν τις εργασίες για την κατάρτιση επικαιροποιημένων και συνολικών διεθνών προτύπων εργασίας για τον τομέα της αλιείας, με στόχο την παροχή επαρκούς προστασίας στους αλιείς σε παγκόσμιο επίπεδο, εν όψει της ειδικής φύσης του τομέα και των συγκεκριμένων όρων διαβίωσης και εργασίας που τον χαρακτηρίζουν. Λαμβάνοντας υπόψη ότι πρόκειται για έναν τομέα με υψηλό ποσοστό θανατηφόρων ατυχημάτων -στα οποία συμβάλλουν τα υψηλά επίπεδα εκμετάλλευσης και η έλλειψη προστασίας- απαιτεί ειδική προστασία.
<P>
" παρούσα σύμβαση επανεξετάζει επίσης άλλες ισχύουσες συμβάσεις στον τομέα, και ειδικότερα αυτές για την ελάχιστη ηλικία απασχόλησης των αλιέων, τις ιατρικές εξετάσεις των αλιέων, τη σύμβαση εργασίας για τους αλιείς και τη σύμβαση για την ενδιαίτηση (αλιέων) στα αλιευτικά πλοία. Συνοδεύεται από μια σύσταση (αριθ. 199). Πρέπει να σημειωθεί ότι η παρούσα σύμβαση κατέστη αναγκαία μετά την έκδοση από τη ΔΟΕ της ενοποιημένης σύμβασης ναυτικής εργασίας τον Φεβρουάριο του 2006, η οποία απέκλειε τον τομέα της αλιείας από το πεδίο εφαρμογής της.
<P>
Επομένως, ζητούμε να καταβληθεί κάθε προσπάθεια ώστε να διασφαλισθεί η ταχεία κύρωση της σύμβασης από τα διάφορα κράτη μέλη, κατά προτίμηση πριν από το 2012, καθώς θα τεθεί σε ισχύ όταν θα έχει κυρωθεί από 10 από τις 180 χώρες μέλη της ΔΟΕ, εκ των οποίων οκτώ πρέπει να είναι παράκτια κράτη. Ωστόσο, είναι εξίσου σημαντικό να εφαρμοσθούν οι διατάξεις της σε τομείς στους οποίους δεν ισχύουν ακόμη.
<P>
Τέλος, θα ήθελα να ευχαριστήσω όλους όσοι συνέβαλαν στην εκπόνηση της παρούσας έκθεσης, συμπεριλαμβανομένου του συναδέλφου μου Willy Meyer, συντάκτη της γνωμοδότησης της Επιτροπής Αλιείας. Ελπίζω όλοι οι συνάδελφοί μου να ενημερώσουν τα εθνικά κοινοβούλια και τις κυβερνήσεις τους ώστε η παρούσα σύμβαση να κυρωθεί όσο το δυνατόν συντομότερα.
<SPEAKER ID="406" NAME="Vladimír Špidla" LANGUAGE="CS">
Κυρία Πρόεδρε, κυρίες και κύριοι, η αλιεία είναι εκ φύσεως το πιο παγκοσμιοποιημένο επάγγελμα και ένα επάγγελμα που αντιμετωπίζει την παγκοσμιοποίηση σε όλη της την έκταση. Εκτιμάται ότι 30 εκατομμύρια άνθρωποι εργάζονται στον τομέα αυτό, και οι άνθρωποι αυτοί εκτίθενται σε σημαντικές κακουχίες και κινδύνους, πέρα από τις συνέπειες της παγκοσμιοποίησης. Σύμφωνα με στατιστικά στοιχεία της Διεθνούς Οργάνωσης Εργασίας, η σύγκριση του αριθμού των θανατηφόρων ατυχημάτων στον κλάδο της αλιείας με τον αριθμό των θανατηφόρων ατυχημάτων στην εργασία γενικά δείχνει ότι η αλιεία είναι ένα από τα πιο επικίνδυνα επαγγέλματα στον κόσμο.
<P>
Όλα τα ευρωπαϊκά θεσμικά όργανα υποστηρίζουν το γενικά αναγνωρισμένο πρόγραμμα για την αξιοπρεπή εργασία. " Επιτροπή ενίσχυσε πρόσφατα τη δέσμευσή της μέσω της ανανεωμένης κοινωνικής ατζέντας και μιας έκθεσης που συνδέεται με την ανακοίνωση για την αξιοπρεπή εργασία του 2006. Σημαντικό στοιχείο της προσέγγισης της Επιτροπής είναι η στήριξή της στα διεθνή πρότυπα εργασίας. " γενική βελτίωση των συνθηκών ασφάλειας, της ιατρικής περίθαλψης και της νομικής προστασίας στον τομέα της αλιείας μαζί με επίπεδα κοινωνικής προστασίας που θα προσεγγίζουν περισσότερο εκείνα που απολαμβάνουν άλλοι εργαζόμενοι μπορούν να επιτευχθούν μόνον εάν καταβληθούν προσπάθειες για τη θέσπιση ελάχιστων προτύπων σε παγκόσμιο επίπεδο. Ως μέλη της Διεθνούς Οργάνωσης Εργασίας και με τη στήριξη της Επιτροπής, τα κράτη μέλη της ΕΕ συνέβαλαν όσο μπορούσαν στη δημιουργία μιας επικαιροποιημένης και ουσιώδους σύμβασης μέσω της οποίας θα θεσπισθούν τα εν λόγω διεθνή ελάχιστα πρότυπα. Αυτά μπορούν να συμπληρωθούν με μηχανισμούς για τη διασφάλιση της αρμονίας και μηχανισμούς για την επιβολή τους, όπως οι επιθεωρήσεις σε ξένους λιμένες, με την επιφύλαξη ορισμένων προϋποθέσεων. Τον Ιούνιο του 2007, η σύμβαση και η μη νομικά δεσμευτική σύσταση εγκρίθηκαν από το Διοικητικό Συμβούλιο της Διεθνούς Οργάνωσης Εργασίας.
<P>
" σύμβαση αριθ. 188 αναθεωρεί αρκετά παλαιότερα πρότυπα της Διεθνούς Οργάνωσης Εργασίας που αφορούν τους αλιείς και όταν τεθεί σε ισχύ μπορεί να δημιουργήσει ίσους και βελτιωμένους όρους για όλους. " σύμβαση ρυθμίζει θέματα όπως η ελάχιστη ηλικία απασχόλησης, οι ιατρικές εξετάσεις, το ναυτολόγιο, οι περίοδοι ανάπαυσης, οι συμβάσεις εργασίας, ο επαναπατρισμός, η πρόσληψη και η εύρεση εργασίας, η τροφή και η ενδιαίτηση, η ιατρική περίθαλψη και η κοινωνική ασφάλιση. Ορισμένα τμήματα της νέας σύμβασης αφορούν τον συντονισμό της κοινωνικής ασφάλισης και αυτός είναι ένας τομέας που υπάγεται αποκλειστικά στην αρμοδιότητα της Κοινότητας. Επομένως, το Συμβούλιο πρέπει να επιτρέψει στα κράτη μέλη να κυρώσουν αυτά τα τμήματα της σύμβασης. Οι τομείς συντρέχουσας αρμοδιότητας καλύπτουν επίσης αρκετά άλλα θέματα. Καθώς τα νέα πρότυπα της Διεθνούς Οργάνωσης Εργασίας πρέπει να τεθούν σε ισχύ όσο το δυνατόν συντομότερα, η Επιτροπή προτείνει να περιλάβει η σύμβαση μια πρόκληση προς τα κράτη μέλη να προσπαθήσουν να επισπεύσουν την υποβολή των κυρωτικών εγγράφων τους και να τα υποβάλουν, ει δυνατόν, το αργότερο έως την 21η Δεκεμβρίου 2012. " πρόκληση αυτή θα υποστηριχθεί από την εξέταση της κατάστασης της κύρωσης που θα διενεργηθεί από το Συμβούλιο πριν από τον Ιανουάριο του 2012.
<SPEAKER ID="407" NAME="Iles Braghetto" LANGUAGE="IT">
Κυρία Πρόεδρε, κύριε Επίτροπε, κυρίες και κύριοι, όπως γνωρίζουμε και όπως ανέφερε κάποιος απόψε, η Διεθνής Οργάνωση Εργασίας θεωρεί τον τομέα της αλιείας ένα από τα πλέον επικίνδυνα περιβάλλοντα εργασίας. Ο αριθμός των νεκρών κάθε χρόνο ανέρχεται σε περίπου 24 000, γεγονός που δίνει μια ιδέα του μεγέθους του προβλήματος. Επομένως, ο τομέας αυτός χρειάζεται κανονισμούς με ευρύ πεδίο εφαρμογής και διεθνείς νόμους με ευρεία εμβέλεια που θα μπορούν να διασφαλίσουν την κατάλληλη προστασία των όρων διαβίωσης και εργασίας των αλιέων σε ολόκληρο τον κόσμο, οι οποίοι εκτίθενται συχνά σε καταστάσεις σκληρής εκμετάλλευσης.
<P>
" σύμβαση αριθ. 188 σχετικά με την εργασία στον τομέα της αλιείας είναι, επομένως, ένας νόμος με θεμελιώδη σημασία, ο οποίος στοχεύει στην καθιέρωση ισοτιμίας στον κλάδο καθώς και δικαιότερων όρων ανταγωνισμού. Όπως προαναφέρθηκε, η σύμβαση προωθεί αξιοπρεπείς όρους διαβίωσης και εργασίας για τους αλιείς, υγεία και ασφάλεια στον χώρο εργασίας, επαρκείς περιόδους ανάπαυσης, ναυτολόγιο, επαναπατρισμό, πρόσληψη, αμοιβή και κοινωνική ασφάλιση.
<P>
Αυτή η αρχική συζήτηση μας έκανε να συνειδητοποιήσουμε πόσο κοινό έδαφος υπάρχει στη σημασία της διάταξης αυτής. Επομένως, θέλουμε απλώς να τονίσουμε ότι είναι επείγουσα ανάγκη να κυρωθεί από τα κράτη μέλη, ώστε να μπορέσει να τεθεί σε ισχύ το συντομότερο δυνατόν.
<SPEAKER ID="408" NAME="Proinsias De Rossa">
εξ ονόματος της Ομάδας PSE. - Κυρία Πρόεδρε, με ιδιαίτερη χαρά παίρνω τον λόγο επί του θέματος αυτού απόψε. Πιστεύω ότι το επάγγελμα του αλιέα, άνδρα ή γυναίκας, στον βαθμό που υπάρχουν κάποιες γυναίκες στον κλάδο, είναι ένα από τα πιο επικίνδυνα επαγγέλματα στον κόσμο. Οπωσδήποτε, στην Ιρλανδία και μόνον, σπάνια περνά ένας χρόνος χωρίς να χαθεί ένα αλιευτικό σκάφος στη θάλασσα και πολλοί αλιείς τραυματίζονται στην εργασία τους.
<P>
Ως πρώην υπουργός Κοινωνικής Πρόνοιας στην Ιρλανδία, είχα το καθήκον να προσπαθήσω να βρω έναν τρόπο σεβασμού των δικαιωμάτων των ανθρώπων που εργάζονται σε αλιευτικά σκάφη. Πρόκειται για έναν εξαιρετικά πολύπλοκο τομέα, όπου το ζήτημα είναι κατά πόσον κάποιος εργάζεται με σύμβαση εργασίας ή με σύμβαση έργου - η διαφορά βρίσκεται μεταξύ εκείνων που εργάζονται ως κανονικοί υπάλληλοι για φορολογικούς σκοπούς και, επομένως, καταβάλλουν τις κοινωνικές εισφορές τους στον πλοίαρχο, ο οποίος είναι εργοδότης, και εκείνων που μοιράζονται το προϊόν των αλιευμάτων, οι οποίοι δεν αντιμετωπίζονται ως κανονικοί υπάλληλοι. Οι δυσκολίες για τον συμβιβασμό των θέσεων αυτών είναι εξαιρετικά πολύπλοκες. Ως υπουργός, κατάφερα να βρω μια ευρωπαϊκή νομοθεσία η οποία επέλυσε το πρόβλημα για κάποιο διάστημα, αλλά δυστυχώς αμφισβητήθηκε αργότερα και κρίθηκε ότι δεν εφαρμοζόταν ακριβώς στα ζητήματα που διακυβεύονταν.
<P>
" σημασία της ύπαρξης κοινών ελάχιστων προτύπων παγκόσμιας εφαρμογής είναι πραγματικά αυτονόητη. Σε αυτά περιλαμβάνονται πρότυπα για την υγεία και την ασφάλεια επί του σκάφους, την ενδιαίτηση, την παροχή τροφής, ακόμη και τη διασφάλιση της εφαρμογής των ελάχιστων μισθών σε εκείνους που είναι υπάλληλοι, καθώς και την υποχρέωση των πλοιοκτητών και των πλοιάρχων να διασφαλίζουν ότι οι εισφορές των εργαζομένων καταβάλλονται στο ακέραιο.
<P>
Το γεγονός ότι πρόκειται για παγκόσμια ελάχιστα πρότυπα είναι σημαντικό, καθώς δυστυχώς παρατηρείται μια τάση εξίσωσης προς τα κάτω στον συγκεκριμένο τομέα, όπως άλλωστε και σε άλλους τομείς, επομένως θα πρότεινα από πολύ νωρίς την έγκριση της παρούσας σύμβασης όσο το δυνατόν συντομότερα. Πιστεύω ότι το 2012 είναι μακριά και ότι θα πρέπει να προσπαθήσουμε να συντομεύσουμε την προθεσμία αυτή, εάν είναι δυνατόν.
<SPEAKER ID="409" NAME="Kathy Sinnott">
εξ ονόματος της Ομάδας IND/DEM. - Κυρία Πρόεδρε, είναι ζωτικής σημασίας να διαθέτουν οι αλιείς εύλογους όρους εργασίας, ασφάλεια στον βαθμό του εφικτού σε ένα επάγγελμα υψηλού κινδύνου όπως είναι η αλιεία, και όρους που τους παρέχουν ένα αξιοπρεπές εισόδημα για να συντηρήσουν τον εαυτό τους και τις οικογένειές τους. " οικονομική απόδοση πρέπει να αποτελέσει επίσης μια σταθερή και αξιόπιστη βάση για τη διατήρηση των παράκτιων κοινοτήτων μας. Πράγματι, οι παράκτιες κοινότητες στην εκλογική μου περιφέρεια δυσκολεύονται ιδιαίτερα να επιβιώσουν.
<P>
Το ερώτημα για μένα στη συζήτηση αυτή είναι κατά πόσον η κύρωση της σύμβασης αριθ. 188 της Διεθνούς Οργάνωσης Εργασίας, επεκτείνοντας με τον τρόπο αυτό τη ρύθμιση και την πολιτική στους εργαζομένους στον τομέα της αλιείας, θα συνιστά πρόοδο και προστασία για τους αλιείς ή εμπόδιο και κατά πόσον μπορεί να επιτύχει τους ίσους όρους ανταγωνισμού σε παγκόσμιο επίπεδο που χρειάζεται ο κλάδος της ευρωπαϊκής αλιείας για να επιβιώσει.
<P>
Αντιπροσωπεία από την Κένυα μου ανέφερε την περίπτωση ιαπωνικού σκάφους-εργοστασίου που αλιεύει στα ύδατα της χώρας και σε εκείνα των γειτόνων της. Ποιες είναι οι συνθήκες για τους εργαζομένους σε αυτό το σκάφος-εργοστάσιο; Από όσα μου είπαν, υποψιάζομαι ότι δεν είναι καλές. Αυτό που ξέρω είναι ότι τα ψάρια που αλιεύονται δεν ωφελούν τους λαούς της Αφρικής, παρότι προέρχονται από τα χωρικά τους ύδατα. Τα ψάρια αυτά πωλούνται στη διεθνή αγορά σε τιμές τις οποίες δεν μπορεί να εφαρμόσει η Ευρώπη, και ιδίως η Ιρλανδία.
<P>
Οι άνεργοι αλιείς στην Ιρλανδία δεν λαμβάνουν επιδόματα κοινωνικής πρόνοιας και αυτό δημιουργεί μεγάλες δυσκολίες. Επομένως, εάν η κύρωση θα συμβάλει στη σημαντική μείωση των θανάτων στην αλιεία, θα διασφαλίσει επιδόματα κοινωνικής ασφάλισης για τους αλιείς και κοινωνικά επιδόματα, όπως ιατρική περίθαλψη και επιδόματα ανεργίας, τότε τη χαιρετίζω και ενθαρρύνω την κύρωσή της. Εάν προωθεί περαιτέρω την αλιεία ως βιώσιμο κλάδο για τους μικρούς και μεσαίους επιχειρηματίες, και ιδίως για τα οικογενειακά αλιευτικά σκάφη, τότε μπορώ οπωσδήποτε να την υποστηρίξω, επειδή, όπως έχουν τα πράγματα, η αλιεία είναι επικίνδυνη και σε πολλά μέρη του κόσμου συνεπάγεται εκμετάλλευση - όχι μόνον των ψαριών, αλλά και των ανθρώπων. Μπορεί η σύμβαση να πράξει κάτι τέτοιο, θα τα καταφέρει; Το ελπίζω.
<SPEAKER ID="410" NAME="Jean-Claude Martinez" AFFILIATION="NI">
(FR) Κυρία Πρόεδρε, η βιώσιμη διαχείριση της αλιείας σημαίνει τη ρύθμιση της αλιευτικής προσπάθειας, φυσικά, αλλά πρέπει επίσης να λαμβάνει υπόψη τις προσπάθειες των αλιέων. Όπως όλοι συμφωνούμε, η αλιεία, και κυρίως η αλιεία ανοιχτής θάλασσας και η υπερπόντια αλιεία, είναι το πιο δύσκολο επάγγελμα στον κόσμο, ακόμη και αν δεν ζούμε πλέον στην εποχή των συνθηκών αλιείας των Βάσκων και των Ισλανδών του 19ου αιώνα, οι οποίοι εκτελούσαν μεγάλες περιόδους αλιείας. Παραμένει ένα πολύ σκληρό επάγγελμα, το οποίο αξίζει τον σεβασμό και στο οποίο καταγράφονται 24 000 θάνατοι κάθε χρόνο.
<P>
" αλιεία είναι το ιδανικό παράδειγμα παγκόσμιας δραστηριότητας λόγω της παγκοσμιοποίησης του πόρου, δηλαδή των ψαριών, τα οποία δεν λαμβάνουν υπόψη τα εθνικά σύνορα· επομένως, η μόνη κατάλληλη απάντηση είναι οι διεθνείς νόμοι. Καθώς η εργασία των αλιέων πρέπει να ρυθμισθεί σε διεθνές επίπεδο, ο νομοθέτης είναι φυσικά η Διεθνής Οργάνωση Εργασίας (ΔΟΕ), και γιορτάζουμε φέτος την 50ή επέτειο από τις πρώτες συμβάσεις της ΔΟΕ στον τομέα της αλιείας, σχετικά με την ελάχιστη ηλικία απασχόλησης, τους ελέγχους στην εργασία, τις ιατρικές εξετάσεις και την ενδιαίτηση των αλιέων. Έτσι, η σύμβαση αριθ. 188 που εξετάζουμε σήμερα θα τροποποιήσει, θα συμπληρώσει και θα αναθεωρήσει τις προηγούμενες συμβάσεις. Οι ρυθμίσεις αυτές πρέπει να κυρωθούν όσο το δυνατόν συντομότερα, πριν από το 2012. Πρόκειται για ένα εξαιρετικό παράδειγμα κοινής διαχείρισης παγκόσμιων πόρων κοινής ιδιοκτησίας από κοινούς συμβαλλομένους και η κύρωσή της επείγει, καθώς τα επαγγέλματα της θάλασσας -λιμενεργάτες, αλιείς, ναύτες- εκτίθενται στον σημερινό παγκοσμιοποιημένο οικονομικό ανταγωνισμό σε κάθε είδους καταχρήσεις, εκμετάλλευση και εμπορία ανθρώπων, ακόμη και σε περιπτώσεις δουλείας, προφανώς για την περικοπή του κόστους.
<P>
Επομένως, η νομική προστασία είναι ζωτικής σημασίας όσον αφορά την υγεία, την ενδιαίτηση, την ασφάλεια, τον χρόνο εργασίας, τους όρους διαβίωσης, τους μισθούς, την ιατρική περίθαλψη, και επομένως τις συμβάσεις απασχόλησης και την κοινωνική ασφάλιση. Για τον λόγο αυτό, θεσπίζουμε τώρα ένα ελάχιστο νομικό καθεστώς για τους αλιείς και με τον τρόπο αυτό δημιουργούμε ίσους όρους για τον παγκόσμιο ανταγωνισμό.
<P>
Όλα αυτά μπορεί να μην σημαίνουν κατ' ανάγκη πολλά για τους ευρωπαίους αλιείς που τα διαθέτουν ήδη, αλλά για τους αλιείς του κόσμου, από το Περού, την Ασία ή την Αφρική, είναι ένα σημαντικό βήμα προόδου.
<SPEAKER ID="411" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κυρία Πρόεδρε, θεωρώ πολύ σημαντική την αποψινή συζήτηση γιατί, με την συγκατάθεση του Ευρωπαϊκού Κοινοβουλίου, με το ψήφισμα που θα υποστηρίξουμε όλοι ομοφώνως, φαντάζομαι, αύριο, θα δώσουμε ακόμη μία ώθηση στην πραγματοποίηση της ατζέντας αξιοπρεπούς εργασίας, την οποία όλοι μαζί υποστηρίξαμε πέρσι. Γιατί η Σύμβαση 188 δεν είναι τίποτε άλλο παρά ένα κομμάτι της εφαρμογής αυτής της ατζέντας στον τομέα της αλιείας, ο οποίος δεν καλύφθηκε από την ενοποιημένη σύμβαση για τη ναυτική εργασία και, όπως είπαν και οι προηγούμενοι ομιλητές, είναι πολύ σημαντικό και στον τομέα αυτό να έχουμε μία ελάχιστη κάλυψη σε παγκόσμια κλίμακα.
<P>
Οι χώρες της Ευρωπαϊκής Ένωσης θα επικυρώσουν όλες, φαντάζομαι, όπως προβλέπεται, μέχρι το 2012 τη Σύμβαση αυτή. Άλλωστε, 8 κράτη μέλη την έχουν κιόλας επικυρώσει άρα η Σύμβαση θα αρχίσει να ισχύει και έτσι όσοι κατοικούμε στα παράλια θα μπορούμε να είμαστε υπερήφανοι ότι οι αλιείς μας θα έχουν κάλυψη, αλλά δεν θα έχουν και ανταγωνισμό από τις τρίτες χώρες οι οποίες θα μπορούν να έχουν κοινωνική υποστήριξη για τους αλιείς τους.
<P>
Να θυμίσω ότι το Κοινοβούλιο έχει ήδη ψηφίσει υπέρ της προστασίας και των γυναικών που ασχολούνται ή έχουν σχέση με την αλιεία. Είναι πολύ σημαντική η ενασχόληση των γυναικών με την αλιεία, είτε έμμεσα είτε άμεσα, γιατί, αν δεν ήταν πίσω από τους αλιείς οι γυναίκες των παράκτιων περιοχών, οι περιοχές αυτές θα ήταν πολύ φτωχότερες και πολύ λιγότερο καλυμμένες. Γιατί την κάλυψη στις ανάγκες την κάνουν οι άνθρωποι και όχι μόνο τα νομοθετικά κείμενα.
<P>
Συμβάλλουμε λοιπόν σε ένα πολιτισμό των παράκτιων περιοχών, πολιτισμό κοινωνικό, που θα αξιοποιήσει τα πολιτιστικά στοιχεία της Ευρώπης που είναι δεμένα με τη θάλασσα και τις παράκτιες περιοχές. Από το Νότο μέχρι το Βορρά κάθε περιοχή έχει τις ιδιαιτερότητές της· όμως η Σύμβαση που αποφασίζουμε να κυρωθεί από τα κράτη μέλη δίνει κάλυψη για κάθε περίπτωση και κάθε ανάγκη των αλιέων.
<P>
Ιδιαίτερα πρέπει να υποστηρίξουμε ότι θα πρέπει να ληφθεί μέριμνα και για την εκπαίδευση και την εξασφάλιση των γηρατειών τους.
<SPEAKER ID="412" NAME="Zuzana Roithová" AFFILIATION="PPE-DE">
(CS) Κύριε Επίτροπε, όπως και οι συνάδελφοί μου, θεωρώ αναγκαία τη θέσπιση προτύπων που θα διασφαλίσουν αξιοπρεπείς όρους εργασίας για τους εργαζομένους στον τομέα της αλιείας. " Ευρωπαϊκή Ένωση του 21ου αιώνα δεν μπορεί να επιτρέπει όρους εργασίας που προσομοιάζουν με δουλεία σε οποιονδήποτε κλάδο εργασίας. Εκτιμώ το γεγονός ότι οι προτεινόμενες τροποποιήσεις εγκρίθηκαν σε ένα τριμερές πλαίσιο, στο οποίο κυβερνήσεις, εργοδότες και εργαζόμενοι κατάρτισαν ένα συνολικό διεθνές πρότυπο εργασίας που λαμβάνει υπόψη την ειδική φύση του συγκεκριμένου κλάδου. Είναι θετικό ότι η νέα ρύθμιση καθορίζει ελάχιστη ηλικία απασχόλησης, ιατρικές εξετάσεις, περιόδους ανάπαυσης και κοινωνική ασφάλιση και ασχολείται επίσης με τον χώρο διαβίωσης, τη διατροφή, την ασφάλεια και την προστασία της υγείας στην εργασία. Όλα αυτά τα στοιχεία θα οδηγήσουν αναμφίβολα σε αξιοπρεπείς όρους εργασίας για τους αλιείς, μειώνοντας παράλληλα τους τραυματισμούς και τους θανάτους. Παρότι εκπροσωπώ μια χώρα που δεν έχει θάλασσα, χαιρετίζω το πρότυπο αυτό, υποστηρίζω τους αλιείς και εύχομαι η παρούσα σύμβαση να κυρωθεί το συντομότερο δυνατόν, και τούτο όχι μόνον επειδή μου αρέσει το ψάρι.
<SPEAKER ID="413" NAME="Paulo Casaca" AFFILIATION="PSE">
(PT) Θα ήθελα και εγώ να ενώσω τη φωνή μου με εκείνες της εισηγήτριας, του Επιτρόπου και όλων των συναδέλφων μου που εξέφρασαν τη χαρά τους για τη συγκεκριμένη πρωτοβουλία της Διεθνούς Οργάνωσης Εργασίας και που ζητούν από όλα τα κράτη μέλη να κυρώσουν τη σύμβαση αριθ. 188.
<P>
Το θέμα είναι ότι τα θύματα της απορρύθμισης του τομέα της αλιείας -αυτής της άναρχης αγοράς, χωρίς σύνορα, αρχές ή όρια- δεν είναι μόνον η βιωσιμότητα του πόρου, δηλαδή των ψαριών, αλλά και οι ίδιοι οι αλιείς. " προστασία των αλιέων πρέπει να καταστεί θεμελιώδες στοιχείο, εάν όχι να βρεθεί στο επίκεντρο, της κοινής αλιευτικής πολιτικής.
<P>
Αυτό είναι το βασικό μου αίτημα: να μην σταματήσουμε στην κύρωση της διεθνούς αυτής σύμβασης, αλλά να θέσουμε την προστασία των αλιέων στο επίκεντρο της κοινής αλιευτικής πολιτικής.
<SPEAKER ID="414" NAME="Vladimír Špidla" LANGUAGE="CS">
Κυρία Πρόεδρε, κυρίες και κύριοι, ελπίζω ότι θα μου επιτρέψετε να σημειώσω τα επιχειρήματα που διατυπώθηκαν στη συζήτηση, καθώς υπογραμμίζουν, από ένα ευρύ φάσμα απόψεων, τη σημασία της υπό εξέταση σύμβασης. Υπογραμμίζουν επίσης, από ένα εξίσου ευρύ φάσμα απόψεων και με εμβριθή επιχειρήματα, τη σημασία της για την καθημερινή ζωή των αλιέων, οι οποίοι ανέρχονται σε σχεδόν 30 εκατομμύρια, όπως ανέφερα στην εισαγωγή μου. Κυρίες και κύριοι, κατά τη γνώμη μου, η τυπική διαδικασία για την πρόταση αυτή είναι σαφής. Οι επακόλουθες πολιτικές μας προσπάθειες πρέπει να στραφούν στην επίτευξη της κύρωσης όσο το δυνατόν συντομότερα, καθώς η προθεσμία που ορίζεται στην πρόταση της Επιτροπής είναι καταληκτική προθεσμία και κάθε επίσπευση θα είναι, κατά τη γνώμη μου, θετική. Θα ήθελα να ευχαριστήσω και πάλι την εισηγήτρια κ. Ilda Figueiredo για το έργο της και να ευχαριστήσω όλους τους βουλευτές του Ευρωπαϊκού Κοινοβουλίου για τη στήριξή τους στην πρόταση αυτή.
<SPEAKER ID="415" NAME="Ilda Figueiredo" LANGUAGE="PT">
Θα ήθελα να ευχαριστήσω την Πρόεδρο και τον Επίτροπο καθώς και όλους τους βουλευτές που έλαβαν τον λόγο και υποστήριξαν την κύρωση της παρούσας σύμβασης. Είμαι βέβαιη ότι η έκθεση θα εγκριθεί αύριο από το Ευρωπαϊκό Κοινοβούλιο συμβάλλοντας με τον τρόπο αυτό στην ταχεία κύρωση από τα κράτη μέλη της σύμβασης αριθ. 188, η οποία συνοδεύεται από τη σύσταση αριθ. 199, σχετικά με την εργασία στον τομέα της αλιείας.
<P>
Όπως αναφέρθηκε, στόχος μας είναι να τεθεί η σύμβαση σε ισχύ σύντομα, κατά προτίμηση πριν από το 2012, και για τον λόγο αυτό ζητούμε την κύρωσή της από όλα τα κράτη μέλη. Αυτό θα συμβάλει σημαντικά στην επίτευξη ελάχιστων διεθνών προτύπων που εγγυώνται καλύτερους όρους εργασίας, περισσότερη ασφάλεια και λιγότερα θανάσιμα ατυχήματα σε ολόκληρο τον κόσμο σε αυτόν τον πολύ επικίνδυνο αλλά και στρατηγικό τομέα.
<P>
Θα συμβάλει επίσης στην αναγνώριση της αξιοπρέπειας των αλιέων, η εργασία των οποίων είναι ιδιαίτερα σκληρή και πρέπει να βρίσκεται στο επίκεντρο των μελημάτων μας.
<SPEAKER ID="416" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.

<CHAPTER ID="016">
EU-Συμφωνία ΕΕ-Καμερούν σχετικά με τη δασική νομοθεσία - Συμφωνία ΕΕ-Δημοκρατίας του Κονγκό σχετικά με τη δασική νομοθεσία - FLEGT - Εθελοντικές συμφωνίες εταιρικής σχέσης (συνέχεια της συζήτησης) 
<SPEAKER ID="109" NAME="Πρόεδρος">
Επιστρέφουμε τώρα στη συζήτηση.
<SPEAKER ID="110" NAME="Eva Joly" LANGUAGE="FR">
Κυρία Πρόεδρε, κύριε Επίτροπε, κυρίες και κύριοι, αυτές οι συμφωνίες εταιρικής σχέσης ανάμεσα στην Ευρωπαϊκή Ένωση, το Καμερούν και τη Δημοκρατία του Κονγκό θα πρέπει, καταρχήν, να αποδειχθούν καλά νέα για τους πληθυσμούς αυτούς και καλά νέα για τη βιοποικιλότητα. Εντούτοις, πρόκειται απλώς για ένα στάδιο σε μια μακρά διαδικασία, την οποία το Ευρωπαϊκό Κοινοβούλιο θα παρακολουθεί στενά.
<P>
Εάν θέλουμε η συμφωνία αυτή να επιτρέψει την καθιέρωση ενός ρυθμισμένου, διαφανούς και περιβαλλοντικά φιλικού εμπορίου ξυλείας που θα είναι προς όφελος των ντόπιων πληθυσμών και όχι λίγων ομάδων αμφίβολης νομιμότητας, η Ευρωπαϊκή Ένωση πρέπει να διασφαλίσει ότι τα δικαιώματα των ντόπιων και αυτοχθόνων πληθυσμών θα γίνονται απολύτως σεβαστά και ότι οι τελευταίοι θα συμμετέχουν πραγματικά στις διαβουλεύσεις. Θα πρέπει να βοηθήσει στην ενίσχυση των ικανοτήτων όλων των εμπλεκομένων, να συμβάλει στην καταπολέμηση της διαφθοράς και στην καθιέρωση μιας πραγματικής δασικής διακυβέρνησης.
<P>
Οι συμφωνίες δεν θα πρέπει να αποτελέσουν πρόσχημα για τη συνέχιση της λεηλασίας των φυσικών πόρων των αναπτυσσόμενων χωρών. Αντίθετα, θα πρέπει να βοηθήσουν στην αποκατάσταση μιας ισορροπίας στις σχέσεις ανάμεσα στην Ευρωπαϊκή Ένωση και τις χώρες αυτές.
<SPEAKER ID="111" NAME="Christofer Fjellner" LANGUAGE="SV">
Κυρία Πρόεδρε, αυτές οι συμφωνίες για την επιβολή της δασικής νομοθεσίας, τη διακυβέρνηση και το εμπόριο (FLEGT), επί των οποίων θα ψηφίσουμε αύριο αναφορικά με το Κονγκό και το Καμερούν, αποτελούν σημαντικά ευρωπαϊκά εργαλεία, ή όπλα, στην καταπολέμηση της παράνομης υλοτομίας και για τον λόγο αυτόν τις επικροτώ.
<P>
" παράνομη υλοτομία συνιστά ένα τεράστιο πρόβλημα, τόσο από περιβαλλοντικής πλευράς όσο και από οικονομικής και κοινωνικής πλευράς. Ταυτόχρονα, είναι σημαντικό να θυμόμαστε ότι σπανίως είναι το ίδιο το πρόβλημα, στην περίπτωση αυτή η παράνομη υλοτομία, αυτό που δημιουργεί τις συνθήκες για το εμπόριο της παράνομης ξυλείας. Αντιθέτως, αυτό είναι ένα σύμπτωμα και μια συνέπεια πολλών άλλων προβλημάτων που σε πολλές περιπτώσεις είναι ακόμη πιο σοβαρά -ανέχεια, έλλειψη δικαιωμάτων ιδιοκτησίας, διαφθορά και, σε ορισμένες περιπτώσεις, πόλεμος.
<P>
Τα προβλήματα είναι πιο μεγάλα σε ορισμένες από τις φτωχότερες χώρες του κόσμου. Ως εκ τούτου, είμαι ιδιαίτερα ικανοποιημένος για το ότι η Επιτροπή το είχε αυτό υπόψη της κατά τη σύνταξη και διαπραγμάτευση των συμφωνιών. Θα μπορούσαμε να πούμε ότι προσφέρουμε ελεύθερο εμπόριο ως αντάλλαγμα για την πραγματοποίηση μεταρρυθμίσεων στις συγκεκριμένες χώρες με στόχο να ενισχυθούν τα δικαιώματα ιδιοκτησίας, να καταπολεμηθεί η διαφθορά και να διασφαλιστεί η θέσπιση μιας συνετής νομοθεσίας στον τομέα της δασοκομίας.
<P>
Το γεγονός ότι αντιμετωπίζουμε τα πρωταρχικά αίτια αντί για τα συμπτώματα είναι αυτό που μας παρέχει την καλύτερη ένδειξη ότι αυτό που θα κάνουμε αύριο είναι ένα βήμα προς τη σωστή κατεύθυνση. Ταυτόχρονα, είναι σημαντικό να θυμόμαστε, ιδιαίτερα πριν από επικείμενες διαπραγματεύσεις με άλλες χώρες, ότι στον αγώνα μας ενάντια στο εμπόριο της παράνομης ξυλείας δεν θα πρέπει να εμποδίσουμε τις φτωχές χώρες να εξάγουν μία από τις πιο πολύτιμες πρώτες ύλες τους. Δεν θα πρέπει να τις δυσκολέψουμε να χρησιμοποιούν το ξύλο, το οποίο είναι μια υπέροχη φυσική ύλη. Το καλό δεν είναι εχθρός του κάλλιστου.
<P>
Θα ήθελα να σας υπενθυμίσω ότι η χώρα μου, η Σουηδία, έγινε κάποτε πλούσια εξάγοντας ξυλεία. Δεν θα πρέπει να εμποδίσουμε τις σημερινές φτωχές χώρες να εκμεταλλευθούν την ευκαιρία αυτή. Καθώς προχωρείτε τώρα με τις διαπραγματεύσεις των συμφωνιών, ελπίζω ότι θα συνεχίσετε να αγωνίζεστε συγκεκριμένα ενάντια στην παράνομη ξυλεία και όχι ενάντια στο εμπόριο του ξύλου.
<SPEAKER ID="112" NAME="George Sabin Cutaş" LANGUAGE="RO">
Κυρία Πρόεδρε, η Ευρωπαϊκή Επιτροπή δρομολόγησε τη διαδικασία σύναψης εθελοντικών συμφωνιών εταιρικής σχέσης με χώρες που εξάγουν ξυλεία προς την Ευρωπαϊκή Ένωση. Στο πλαίσιο αυτό, θεωρώ σημαντικό να δημιουργήσουμε μια δομή που θα προωθεί την ενεργή συμμετοχή των ντόπιων κοινοτήτων, με στόχο τόσο την παρακολούθηση της εφαρμογής της συμφωνίας όσο και τη βελτίωση του πλαισίου της δασικής διακυβέρνησης και, κυρίως, προκειμένου να αποτραπεί η διαφθορά στον μέγιστο δυνατό βαθμό.
<P>
" συμμετοχή της κοινωνίας των πολιτών στη διαδικασία κατάρτισης της συμφωνίας με το Καμερούν είναι μια θετική ένδειξη γι' αυτό. Ταυτόχρονα, απαιτούνται συγκεκριμένα μέτρα για να συνεχιστεί αυτό το είδος διαλόγου σε όλες τις υπογράφουσες χώρες. Επίσης, είναι σημαντικό να στοχεύσουμε στην ανάπτυξη μιας κοινωνικά και περιβαλλοντικά βιώσιμης βιομηχανίας ξυλείας, μεταξύ άλλων μέσω της μείωσης της αποψίλωσης και της υποβάθμισης των δασών στις εν λόγω χώρες. Οι συμφωνίες θα πρέπει να συμμορφώνονται με τις διεθνείς δεσμεύσεις της Ευρωπαϊκής Ένωσης για το περιβάλλον και την αειφόρο ανάπτυξη.
<SPEAKER ID="113" NAME="Chris Davies" LANGUAGE="EN">
Κυρία Πρόεδρε, συζητούμε για τις εθελοντικές συμφωνίες εταιρικής σχέσης. Είναι όμορφες λέξεις, καλές λέξεις: αντιπροσωπεύουν μια Ευρωπαϊκή Ένωση που δεν προσπαθεί να επιβάλει τη βούλησή της στα αναπτυσσόμενα έθνη, αλλά προσπαθεί να τείνει μια χείρα βοηθείας για την επίτευξη κοινών στόχων. Παρ' όλα αυτά, οι πρακτικοί όροι μιας συμφωνίας με ένα κράτος του μεγέθους του Κονγκό δημιουργούν κάθε είδους ανησυχητικά προβλήματα.
<P>
Το μέγεθος και μόνο του κράτους αυτού είναι ανάλογο με αυτό της Ευρώπης· η διακυβέρνηση σε μεγάλο μέρος του κράτους είναι ανύπαρκτη· τα επίπεδα της διαφθοράς είναι ασυνήθιστα -η Διεθνής Διαφάνεια τοποθετεί τη Δημοκρατία του Κονγκό σχεδόν στη βάση του πίνακα κατάταξης.
<P>
Έπειτα, έχουμε τον αριθμό του προσωπικού που εργάζεται για να διασφαλίσει ότι η συμφωνία αυτή θα επιτύχει τους στόχους της -πρόκειται για πολύ λίγους ανθρώπους· τα κέρδη της παράνομης υλοτομίας είναι οπωσδήποτε τεράστια και ίσως μεγαλύτερα από οτιδήποτε μπορούμε να προσφέρουμε ως αντάλλαγμα και οι αγορές παράνομης ξυλείας βρίσκονται σε χώρες όπως η Κίνα, που μπορεί να μην δίνουν την προσοχή που δίνουμε εμείς και να μην δείχνουν τον σεβασμό που θα έπρεπε για τη διατήρηση των δασών.
<P>
Όλα αυτά τα προβλήματα υποδηλώνουν ότι οι εθελοντικές εταιρικές σχέσεις, όσο καλές και αν είναι οι προθέσεις μας, δύσκολα θα επιτύχουν τους στόχους τους. Επομένως, τι διαβεβαιώσεις μπορεί μας δώσει η Επιτροπή ότι θα ληφθούν όλα τα δυνατά μέτρα, προκειμένου να διασφαλίσουμε ότι οι μεγάλες φιλοδοξίες μας θα υλοποιηθούν πραγματικά και ότι μπορούμε όλοι να ευελπιστούμε ότι αυτές οι εθελοντικές συμφωνίες εταιρικής σχέσης, όπως θα τις κάνουμε στο μέλλον, θα επιτύχουν τους στόχους που έχουμε ορίσει;
<SPEAKER ID="114" NAME="Anna Rosbach" LANGUAGE="DA">
Κυρία Πρόεδρε, τα δάση της Γης είναι οι πνεύμονες του πλανήτη κα πρέπει να κάνουμε ό,τι μπορούμε για να τα προστατεύσουμε. Σε μια περίοδο ταχείας αύξησης του παγκόσμιου πληθυσμού και, συνακόλουθα, μιας γενικά αυξανόμενης ανάγκης για πόρους, θέσεων εργασίας που μετακινούνται σε μακρινά μέρη του κόσμου και μιας οικονομικής κρίσης, θεωρώ ότι στην ΕΕ χρειαζόμαστε περισσότερη ευρωπαϊκή ξυλεία και όχι εισαγόμενη εξωτική ξυλεία από χώρες όπου είναι δύσκολο να ελέγξουμε την παράνομη υλοτομία και όπου δεν μπορούμε να ελέγξουμε ούτε τη διαφθορά.
<P>
Πραγματοποιώντας εκχέρσωση των τροπικών δασών, μειώνουμε τη βιοποικιλότητα στις συγκεκριμένες περιοχές και συμβάλλουμε στην εξαφάνιση ενός μεγάλου καταλόγου ειδών που απειλούνται. Επίσης, μεταβάλλουμε το κλίμα. Όλα αυτά είναι εντελώς περιττά, ιδιαίτερα όταν υπάρχουν πολύ καλές εναλλακτικές λύσεις. Εάν μάθουμε να φυτεύουμε και πάλι περισσότερα δάση στην Ευρώπη και χρησιμοποιήσουμε περισσότερη ευρωπαϊκή ξυλεία, τα προβλήματα αυτά θα εξαφανιστούν. Γιατί θα πρέπει τα τραπέζια κήπου μας να είναι φτιαγμένα από ξύλο που προέρχεται από τα τροπικά δάση και γιατί τα πατώματα με εξωτικό παρκέ είναι καλύτερα από τα πατώματα που κατασκευάζονται από ευρωπαϊκό ξύλο;
<P>
Ωστόσο, πέρα από αυτό, και επειδή δεν μπορώ να εμποδίσω τους ευρωπαίους πολίτες να χρησιμοποιούν εξωτικό και τροπικό ξύλο, είναι σημαντικό να υιοθετήσουμε τις συμφωνίες αυτές. Είναι σημαντικό να βοηθήσουμε να διασφαλιστεί ότι θα υπάρξουν βελτιώσεις στον έλεγχο των προϊόντων ξύλου και της ξυλείας που εισάγουμε. Πρέπει να προσπαθήσουμε να προστατεύσουμε τους εαυτούς μας από τη διαφθορά, κάτι που είναι εξαιρετικά δύσκολο, όπως αντικατοπτρίζεται στις συμφωνίες. Ως εκ τούτου, δεν έχω την ψευδαίσθηση ότι θα καταφέρουμε να δώσουμε τέλος σε όλη την παράνομη υλοτομία στο Καμερούν ή το Κονγκό -δυστυχώς. Θα προτιμούσα οι συμφωνίες να ήταν δεσμευτικές και όχι εθελοντικές. Εντούτοις, είναι προφανώς καλύτερο να έχουμε εθελοντικές συμφωνίες παρά να μην έχουμε καθόλου συμφωνίες και, κατά συνέπεια, τις υποστηρίζω.
<P>
Γενικά, όμως, ελπίζω να δω περισσότερες πρωτοβουλίες για την προστασία των παγκόσμιων δασών, ιδιαίτερα σε σχέση με τις κοινοτικές συμφωνίες που συνάπτονται με χώρες από προβληματικά μέρη του κόσμου.
<SPEAKER ID="115" NAME="Andreas Mölzer" AFFILIATION="NI">
(DE) Κυρία Πρόεδρε, κατά την άποψή μου, αν και η συμφωνία εταιρικής σχέσης με το Καμερούν στον τομέα της δασοκομίας είναι πράγματι αξιέπαινη και πραγματοποιείται κατά τη διάρκεια του διεθνούς έτους δασών, είναι επίσης ένας πολύ βολικός τρόπος για να βελτιώσει η ΕΕ την εικόνα της. Ωστόσο, ως προς το εάν η συμφωνία έχει κάποια αξία, διατηρώ δυστυχώς τις αμφιβολίες μου.
<P>
Εξάλλου, η διαφθορά είναι ένα επίκαιρο θέμα στο Καμερούν. Σύμφωνα με κατηγορίες των περιβαλλοντικών οργανώσεων κατά του κράτους, η κυβέρνηση έχει σαφή επίγνωση των περιβαλλοντικών εγκλημάτων της δασοκομικής βιομηχανίας, όμως εμποδίζει την παρακολούθηση και την άσκηση διώξεων. Εξάλλου, λέγεται ότι οι ξένες εταιρείες ελέγχουν περισσότερο από το 60% της παραγωγής και κατεργασίας ξύλου, καθώς και τα τρία τέταρτα των εξαγωγών ξύλου. Μόνο εάν μπορέσουμε να διασφαλίσουμε ότι οι ξένες εταιρείες δεν θα εξουδετερώνουν πια τις τοπικές εταιρείες, οι οποίες δεν διαθέτουν πραγματικά καμία εμπειρογνωμοσύνη σε θέματα δασοκομίας και περιβάλλοντος, και εάν το Καμερούν αντιμετωπίσει τη διαφθορά, θα έχει κάποιο νόημα μια τέτοιου είδους συμφωνία. Παρ' όλους τους προβληματισμούς για την καταστροφή των τροπικών δασών, αυτό δεν πρέπει να χρησιμοποιηθεί ως δικαιολογία για να εμποδίσουμε τους ιδιοκτήτες δασών στην Ευρώπη να εκμεταλλεύονται τα δάση τους, διότι η διαχείριση των δασών στα περισσότερα κράτη μέλη της ΕΕ είναι παραδειγματική.
<SPEAKER ID="116" NAME="Filip Kaczmarek" AFFILIATION="PPE">
(PL) Κυρία Πρόεδρε, πριν από έναν μήνα ήμουν στη Δημοκρατία του Κονγκό με την αντιπροσωπεία της Επιτροπής Ανάπτυξης, όπου οι συζητήσεις μας με εκπροσώπους της κυβέρνησης και με εμπειρογνώμονες και μη κυβερνητικές οργανώσεις κάλυψαν επίσης και την πρωτοβουλία FLEGT.
<P>
" βιομηχανία ξύλου είναι πολύ σημαντική για τη χώρα. Μετά το αργό πετρέλαιο, είναι η δεύτερη σε μέγεθος πηγή εισοδήματος από τις εξαγωγές. Θα πρέπει να θυμόμαστε πως δεν είναι απολύτως ξεκάθαρο ή σαφές σε εμάς το τι συμβαίνει με το εισόδημα από το αργό πετρέλαιο και πώς χρησιμοποιείται, ή τουλάχιστον οι πληροφορίες έρχονται με μεγάλη καθυστέρηση. Ταυτόχρονα, η κυβέρνηση της Δημοκρατίας του Κονγκό εκφράζει ανησυχίες σχετικά με το μέλλον των δασικών περιοχών της και σχεδιάζει μια τεράστια εκστρατεία αναδάσωσης. Φυσικά, ακόμη δεν γνωρίζουμε εάν αυτό το πρόγραμμα αναδάσωσης θα έχει επιτυχία, οπωσδήποτε όμως θα πρέπει να ευχηθούμε στην κυβέρνηση του Κονγκό να έχει επιτυχία στις προσπάθειές της. Γι' αυτόν ακριβώς τον λόγο είναι τόσο σημαντικό να ενισχύσουμε το νόμιμο εμπόριο ξύλου. Είναι εξίσου σημαντικό να λειτουργήσει το σχέδιο δράσης FLEGT στις γειτονικές χώρες, διότι διαφορετικά, εξαιτίας του λαθρεμπορίου, για παράδειγμα, η συμφωνία μπορεί να αποδειχθεί αναποτελεσματική στην πράξη.
<P>
Ούτε γνωρίζουμε ακόμη εάν τα πρότυπα που προωθούμε σε σχέση με το νόμιμο εμπόριο ξυλείας θα τεθούν σε εφαρμογή και θα λειτουργήσουν παγκοσμίως -κάποιοι ομιλητές έχουν ήδη επιστήσει την προσοχή στο πρόβλημα αυτό. Εν πάση περιπτώσει, πρέπει να προσπαθήσουμε να διασφαλίσουμε ότι το σύστημα θα αποδειχθεί αποτελεσματικό. Πρέπει επίσης να βοηθήσουμε στην άσκηση πιέσεων σε άλλους εισαγωγείς, εκτός Ευρώπης, για να διασφαλίσουμε τη σταδιακή εξάλειψη του παράνομου εμπορίου ξυλείας.
<P>
" πρωτοβουλία FLEGT είναι σημαντική τόσο για τη μείωση της ανέχειας όσο και την προστασία του περιβάλλοντος -για τον έλεγχο του φαινομένου της αποψίλωσης και για την ανάπτυξη μιας διαφοροποιημένης οικονομίας σε πολλές χώρες. Στην περίπτωση της Δημοκρατίας του Κονγκό, αυτό συμβαδίζει με μια άλλη ανάγκη, δηλαδή την ανάγκη να αναπτυχθεί η γεωργία και να μειωθούν οι εισαγωγές τροφίμων. Χάρη στην πρωτοβουλία FLEGT, το διεθνές εμπόριο ξυλείας μπορεί να γίνει πιο θεμιτό, πιο βιώσιμο και πιο φιλικό για το περιβάλλον. Ελπίζουμε ότι αυτό ακριβώς θα συμβεί.
<SPEAKER ID="117" NAME="Κρίτων Αρσένης" AFFILIATION="S&amp;D">
Κύριε Επίτροπε, τα συγχαρητήρια μου για την ουσιαστική ολοκλήρωση των διαπραγματεύσεων για τις δύο αυτές συμφωνίες. Θα ήθελα όμως να εκφράσω την ανησυχία μου γιατί έχουν παγώσει οι διαπραγματεύσεις FLEGT με την Ινδονησία και τη Μαλαισία.
<P>
Κύριε Επίτροπε, έχετε στα χέρια σας, ως Επιτροπή, ένα σημαντικό εργαλείο: τον κανονισμό για την ξυλεία. Αυτός ο κανονισμός εξαιρεί τις χώρες με τις οποίες έχει συναφθεί συμφωνία FLEGT από τις διαδικασίες που προβλέπει ο κανονισμός. Είναι ένα σημαντικό εργαλείο για να δώσουμε νέα δυναμική στις διαπραγματεύσεις. Χρειάζεται πράγματι να ολοκληρώσουμε τις συμφωνίες FLEGT με όλες τις χώρες που έχουν σημαντικά τροπικά δάση είτε στην Ασία είτε στη Λατινική Αμερική, αλλά και με τους μεγάλους μεταπράτες της ξυλείας, όπως το Βιετνάμ, η Καμπότζη, το Λάος, η Κίνα και τόσες άλλες χώρες.
<P>
Αυτές οι χώρες ακολουθούν τη δική τους πορεία·θεσπίζουν τις δικές τους διαδικασίες για να εκσυγχρονιστούν και να μπορούν να παρακολουθούν τη νόμιμη υλοτόμηση. Το ερώτημα είναι: εμείς κάνουμε ό,τι χρειάζεται; Τα 27 κράτη μέλη παίρνουν τις κανονιστικές αποφάσεις για την εισαγωγή ξυλείας από χώρες FLEGT;
<P>
Τέλος, για τον κανονισμό της ξυλείας απαιτείται μία σειρά κατ' εξουσιοδότηση πράξεων. Έχουμε δύο χρόνια μέχρι την πλήρη εφαρμογή του κανονισμού. " Επιτροπή πρέπει να επισπεύσει τις διαδικασίες, να προχωρήσει στις κατ' εξουσιοδότηση πράξεις για να γνωρίζουν οι χώρες τις λεπτομέρειες στις οποίες πρέπει να προσαρμοσθούν.
<SPEAKER ID="118" NAME="Seán Kelly" AFFILIATION="PPE">
(GA) Κυρία Πρόεδρε, αναμφίβολα το ζήτημα αυτό είναι πολύ πιο σημαντικό από τη δημοσιότητα που θα λάβει.
<P>
(EN) Ένα από τα μεγάλα σκάνδαλα του 20ού αιώνα ήταν η διαρκής και συστηματική υλοτόμηση των δασών, ιδιαίτερα στον Τρίτο Κόσμο, που γινόταν όχι από τα άτομα που δεν καταλάβαιναν και δεν μπορούν να θεωρηθούν υπεύθυνα, αλλά από μεγάλες άπληστες επιχειρήσεις και διεφθαρμένες κυβερνήσεις. Αυτός είναι ο λόγος για τον οποίο πρέπει να επικροτήσουμε θερμά τη συμφωνία αυτή και ελπίζω ότι θα εφαρμοστεί, διότι εάν δεν γίνει κάτι τέτοιο, δεν θα έχει καμία αξία.
<P>
Σε ευρύτερο πλαίσιο, πρέπει επίσης να διασφαλίσουμε ότι δεν θα συμβάλουν στη συνέχιση της αποψίλωσης άλλες πολιτικές της Ευρωπαϊκής Ένωσης. Αναφέρομαι στην προτεινόμενη συμφωνία με τη Mercosur, για την οποία πολλοί αισθάνονται ότι θα ενθαρρύνει τους αγρότες στην υλοτόμηση των δασών στις χώρες αυτές, έτσι ώστε να μπορούν να εξάγουν γεωργικά προϊόντα στην Ευρώπη.
<P>
Επομένως, πρέπει να επαγρυπνούμε.
<P>
(GA) Σας ευχαριστώ.
<SPEAKER ID="121" NAME="João Ferreira" AFFILIATION="GUE/NGL">
(PT) Κυρία Πρόεδρε, η παράνομη υλοτομία σε χώρες της Κεντρικής Αφρικής όπως το Καμερούν και το Κονγκό συνιστά απειλή για την ακεραιότητα των πόρων από τους οποίους εξαρτώνται η ύπαρξη και ο τρόπος ζωής των τοπικών κοινοτήτων και των αυτοχθόνων πληθυσμών. Στην πραγματικότητα, συνιστά απειλή για ένα οικοσύστημα που φιλοξενεί μια τεράστια βιοποικιλότητα και διαδραματίζει πολύ σημαντικό ρόλο στη ρύθμιση των βιογεωχημικών κύκλων.
<P>
Δεδομένης της ολοένα και μεγαλύτερης καταστροφής των τροπικών δασών στην περιοχή αυτή -και ας μην ξεχνούμε ότι αυτή τροφοδοτείται από τη ζήτηση των φορέων εκμετάλλευσης και των εισαγωγέων στις βιομηχανοποιημένες χώρες, ιδιαίτερα στις χώρες της Ευρωπαϊκής Ένωσης- η λύση δεν μπορεί σε καμία περίπτωση να είναι η νομιμοποίηση αυτού που σήμερα είναι παράνομο, δηλαδή της μη βιώσιμης εκμετάλλευσης των τροπικών δασών, η οποία δεν απέχει καθόλου από τη νομιμοποίηση της κλοπής της γης των τοπικών κοινοτήτων και της κατάληψης τεράστιων εκτάσεων τροπικών δασών από εταιρείες ξυλείας, η οποία συμβαίνει.
<P>
" κοινοτική πολιτική αναπτυξιακής συνεργασίας και παροχής βοήθειας έχει να διαδραματίσει πολύ σημαντικό ρόλο στη στήριξη της διαφοροποίησης της οικονομίας των χωρών αυτών και στην ολοκληρωτική αλλαγή ενός μοντέλου που βασίζεται κατά κύριο λόγο στην αφαίρεση και εξαγωγή μικρού αριθμού πρώτων υλών προς τις βιομηχανοποιημένες χώρες.
<SPEAKER ID="122" NAME="Paul Rübig" AFFILIATION="PPE">
(DE) Κυρία Πρόεδρε, πιστεύω ότι το θέμα της ξυλείας θα μας απασχολήσει ακόμη πιο έντονα στο μέλλον. Για τη συμφωνία αυτή είναι επομένως σημαντικό να παράσχουμε τη δέουσα στήριξη στον τομέα της έρευνας και προπάντων να διασφαλίσουμε, όσον αφορά την εκπαίδευση και την κατάρτιση, ότι οι μικρομεσαίες επιχειρήσεις στο Καμερούν και το Κονγκό θα έχουν την ευκαιρία να αναπτυχθούν περαιτέρω ως προς τις περιβαλλοντικές τους γνώσεις στον τομέα αυτόν. Ως εκ τούτου, με χαροποιεί ιδιαίτερα το γεγονός ότι πραγματοποιούμε τη συζήτηση αυτή. Είναι σημαντικό για όλους μας να ικανοποιήσουμε και στο μέλλον τη ζήτηση για ξυλεία.
<SPEAKER ID="123" NAME="Franz Obermayr" AFFILIATION="NI">
(DE) Κυρία Πρόεδρε, το 40% της επιφάνειας του Καμερούν καλύπτεται από δάση. Ωστόσο, πρέπει να πούμε ότι, παρ' όλο που το Καμερούν είναι ο μεγαλύτερος εξαγωγέας τροπικής ξυλείας στην Αφρική, σε καμία άλλη χώρα τα δάση δεν έχουν εκχερσωθεί σε τέτοιο βαθμό.
<P>
Οι ειδικοί εκτιμούν ότι σε 10 με 15 χρόνια, τα είδη δένδρων από τη λεκάνη του Κονγκό τα οποία είναι σημαντικά από οικολογικής πλευράς θα έχουν εξαφανιστεί, εάν η υλοτομία συνεχιστεί ως έχει. Τι μπορούμε να κάνουμε γι' αυτό; Αυτό που είναι σημαντικό για την προστασία των τροπικών δασών του Καμερούν είναι, κατά κύριο λόγο, η καταπολέμηση της διαφθοράς, τόσο σε επίπεδο δημόσιων λειτουργών όσο και σε σχέση με τους ιδιώτες αγρομισθωτές, η συνέχιση της αποτελεσματικής άσκησης των ποινικών διώξεων και, φυσικά, η βιώσιμη δασοκομία. Εκεί όπου πραγματοποιείται πολλή υλοτόμηση, πρέπει επίσης να υπάρχει και αναγέννηση. Κάτι που είναι πολύ σημαντικό είναι η καλύτερη κατάρτιση σε σχέση με τις εργασίες υλοτομίας, προκειμένου να αποφεύγεται η πρόωρη καταστροφή κατά τη διάρκεια της εκχέρσωσης των δασών.
<P>
Προπάντων, οι ευρωπαϊκές εταιρείες πρέπει να αναλάβουν κάποια ευθύνη, διότι γύρω στο 80% της υλοτομημένης ξυλείας μεταφέρεται στην Ευρώπη. " ΕΕ πρέπει επίσης να δράσει αναλόγως στο πλαίσιο αυτό, λαμβάνοντας άμεσα και αποφασιστικά μέτρα. Μια εθελοντική συμφωνία είναι ωραία και καλή, στο πλαίσιο όμως αυτό δεν θα μας οδηγήσει πουθενά. Πρέπει να καταστήσουμε υπόλογες τις εταιρείες.
<SPEAKER ID="124" NAME="Andris Piebalgs" LANGUAGE="EN">
Κυρία Πρόεδρε, οπωσδήποτε η συζήτηση επεκτάθηκε πέρα από το πεδίο εφαρμογής αυτής της εθελοντικής συμφωνίας εταιρικής σχέσης. Το εμπόριο δεν είναι ο μοναδικός παράγοντας που επηρεάζει τα δάση: το δάσος είναι για τις χώρες αυτές ένας ενεργειακός πόρος και η αύξηση του πληθυσμού επιδρά επίσης σε αυτό.
<P>
Επομένως, θα ήθελα να επισημάνω και πάλι ότι αυτό είναι ένα πρώτο βήμα για την αντιμετώπιση ενός μόνο από τους τομείς προβληματισμού. Γνωρίζω ότι δεν αυτό δεν αποτελεί λύση, όμως για να αντιμετωπίσουμε τα ζητήματα αυτά πρέπει να ξεκινήσουμε από κάπου.
<P>
Επίσης, δεν θα ήθελα να σας αποθαρρύνω σε σχέση με το επίπεδο της δέσμευσης που έχουν αναλάβει οι ενδιαφερόμενες χώρες. Γνωρίζω ότι οι επαφές με τις χώρες αυτές είναι ορισμένες φορές δύσκολες, πρόκειται όμως για χώρες με δύσκολη ιστορία. Απέκτησαν την ανεξαρτησία τους πριν από 50 χρόνια και όχι ακριβώς υπό τις ίδιες συνθήκες υπό τις οποίες απέκτησαν την ανεξαρτησία τους ορισμένες από τις δικές μας χώρες, επομένως τα πράγματα απαιτούν χρόνο. Χρειάζεται χρόνος για να δημιουργηθούν κρατικοί οργανισμοί ικανοί να καταπολεμήσουν τη διαφθορά ή να καθιερώσουν τη διαχείριση των πόρων, και βρίσκονται στον σωστό δρόμο. Στην Αφρική, συγκεκριμένα, έχουν οικονομική ανάπτυξη ακόμη και σε περιόδους κρίσης και αυτό σημαίνει ότι οι χώρες εκεί γίνονται ισχυρότερες και καλύτερες.
<P>
Αντιλαμβάνομαι ότι αυτό είναι ένας μόνο δείκτης, σε γενικές γραμμές όμως υπάρχουν ενθαρρυντικά νέα και ο μόνος τρόπος με τον οποίο μπορούμε να βελτιώσουμε τη διαδικασία είναι εάν εργαστούμε από κοινού. Σε αυτό ακριβώς το σημείο ερχόμαστε με τη βιώσιμη διαχείριση των δασών: σήμερα μιλάμε για το Κονγκό-Μπραζαβίλ (τη Δημοκρατία του Κονγκό) και το Καμερούν, όμως συνεργαζόμαστε επίσης με τη Λαϊκή Δημοκρατία του Κονγκό, καθώς και με την Ινδονησία. Εξακολουθούμε να βρισκόμαστε σε διαπραγματεύσεις, διατηρούμε όμως μεγάλες ελπίδες για μια θετική κατάληξη.
<P>
Επομένως, θα έλεγα ότι οι κίνδυνοι εδώ είναι ελάχιστοι. " δέσμευση είναι το σημείο αφετηρίας και θεωρώ ότι η διαδικασία αυτή είναι ιδιαίτερα θετική.
<P>
Θα πρέπει επίσης να λάβουμε υπόψη την παγκόσμια δέσμευση για την καταπολέμηση της αλλαγής του κλίματος. Το Κανκούν μάς έδωσε κάποιες διαβεβαιώσεις ότι υπάρχουν και άλλα μέρη του κόσμου που παίρνουν τα πράγματα στα σοβαρά από την άποψη αυτή. Δεν είμαστε οι μόνοι που θα θέλαμε να είναι ο κόσμος δίκαιος και βιώσιμος, και άλλα μέρη του κόσμου θα μάθουν από εμάς.
<P>
Ας πάρουμε, για παράδειγμα, τα κίνητρα της ενεργειακής αποδοτικότητας. Κάναμε την αρχή και άλλα μέρη του κόσμου ακολούθησαν. Το ίδιο ισχύει και για την αποδοτικότητα των πόρων. Εάν μπορούμε να χρησιμοποιούμε λιγότερο ξύλο, τότε και τα άλλα μέρη του κόσμου θα διδαχθούν οπωσδήποτε από το παράδειγμά μας. Πιστεύω ότι υπάρχουν πολλοί τρόποι με τους οποίους μπορούμε να ηγηθούμε.
<P>
Τέλος, θα ήθελα ακόμη μια φορά να εγγυηθώ ότι η Επιτροπή θα πραγματοποιεί ελέγχους, όχι μόνο με το δικό μου προσωπικό, αλλά και με τη βοήθεια των αντιπροσωπειών της ΕΕ και των κρατών μελών τις οποίες διαθέτουμε. Αυτή είναι μία από τις διαδικασίες, σε σχέση με τις οποίες καταβάλλουμε προσπάθειες από κοινού με τα κράτη μέλη. " Επιτροπή δεν εργάζεται απλώς μόνη και, από πολλές απόψεις, η εμπειρία των κρατών μελών είναι ιδιαίτερα καίρια για τη σύναψη αυτής της εθελοντικής συμφωνίας εταιρικής σχέσης.
<P>
Θα ήθελα να ζητήσω από το Σώμα να ασχοληθεί ιδιαίτερα με αυτήν τη διαδικασία της συναίνεσης, διότι πιστεύω ότι πρόκειται για μια υγιή διαδικασία, η οποία κινείται προς τη σωστή κατεύθυνση και, ταυτόχρονα, δεν παρέχει απαντήσεις σε όλα τα ζητήματα που θίξατε σήμερα.
<SPEAKER ID="125" NAME="Yannick Jadot" LANGUAGE="FR">
Κυρία Πρόεδρε, κύριε Επίτροπε, θα ήθελα να ευχαριστήσω ακόμη μια φορά τους βουλευτές που μίλησαν. Πιστεύω ότι σχεδόν όλοι μιλήσαμε με τους ίδιους όρους: κάνοντας αυτήν την ουσιώδη αναφορά στις εθελοντικές συμφωνίες εταιρικής σχέσης, οι οποίες αποτελούν τη σύνδεση ανάμεσα στην ανάπτυξη, το περιβάλλον και την ενίσχυση της κοινωνίας των πολιτών.
<P>
Πιστεύω ότι, εάν υπάρχει ένα εργαλείο που μπορούμε να χρησιμοποιήσουμε σήμερα για να δημιουργήσουμε αειφόρο ανάπτυξη στις χώρες αυτές, ιδιαίτερα στις χώρες της Αφρικής, αυτό είναι οπωσδήποτε η ενίσχυση της κοινωνίας των πολιτών. Όσο η μοναδική ή η κύρια έκφραση της δημοκρατίας στις χώρες αυτές είναι η ψήφος για την εκλογή του Προέδρου, τότε όπως είδαμε -όπως δυστυχώς μας υπενθυμίζει η ιστορία της Ακτής του Ελεφαντοστού- δεν θα σημειώσουμε επαρκή πρόοδο.
<P>
Ως εκ τούτου, η ενίσχυση της κοινωνίας των πολιτών -το γεγονός ότι διαδραματίζει διαρκή ρόλο στην εφαρμογή των εν λόγω συμφωνιών, στον έλεγχο της εκμετάλλευσης των δασών, στη συζήτηση για τους όρους της εκμετάλλευσης αυτής και στη διανομή του κέρδους που συνδέεται με την εκμετάλλευση των δασών- είναι ουσιώδους σημασίας.
<P>
Μέσω ακριβώς της ενίσχυσης της κοινωνίας των πολιτών θα απαντήσουμε καλύτερα στο επιχείρημα που ακούμε συχνά σε σχέση με την Κίνα: "Γιατί να ικανοποιήσουμε τα κριτήρια για ισχυρή συνεργασία με την Ευρώπη -κοινωνικά, δημοκρατικά και περιβαλλοντικά κριτήρια- όταν η Κίνα τα εμπαίζει όσον αφορά τη διαφθορά και τη λεηλασία;" Λοιπόν, η ενίσχυση της κοινωνίας των πολιτών είναι η καλύτερη άμυνα ενάντια στο σύστημα αυτό που η Κίνα, συγκεκριμένα, προσπαθεί να επιβάλει στις χώρες του Νότου.
<P>
Έπειτα, όπως είπατε, κύριε Επίτροπε, η Ευρώπη είναι μια τεράστια αγορά για την τροπική ξυλεία, είναι όμως -και αυτό είναι ουσιώδες για όλους τους φορείς εκμετάλλευσης και για ολόκληρο τον κλάδο- και μια σταθερή και επικερδής αγορά και το γεγονός αυτό συνιστά επίσης ένα πολύ σημαντικό εργαλείο στις χώρες αυτές.
<P>
Σας ευχαριστώ για την επιθυμία σας να συνεργαστείτε με το Ευρωπαϊκό Κοινοβούλιο. Είμαστε ιδιαίτερα ευτυχείς για αυτήν τη μελλοντική συνεργασία.
<SPEAKER ID="126" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 19 Ιανουαρίου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="127" NAME="Gaston Franco" LANGUAGE="FR">
Με χαροποιεί το γεγονός ότι, έπειτα πέντε χρόνια διαπραγματεύσεων, συνήφθησαν οι εθελοντικές συμφωνίες εταιρικής σχέσης για την επιβολή της δασικής νομοθεσίας, τη διακυβέρνηση και το εμπόριο (FLEGT) με το Καμερούν και τη Δημοκρατία του Κονγκό.
<P>
Οι συμφωνίες αυτές θα βοηθήσουν να διασφαλίσουμε την καλή δασική διακυβέρνηση, χορηγώντας άδειες FLEGT στα προϊόντα ξύλου που προέρχονται από τις χώρες αυτές και διασφαλίζοντας με τον τρόπο αυτόν τη βιώσιμη εκμετάλλευση και διαχείριση των δασών τους.
<P>
Είναι σημαντικό να διαθέτουμε ένα σύστημα με το οποίο θα παρακολουθούμε τις κινήσεις του ξύλου και των παράγωγων προϊόντων του από τη στιγμή της υλοτόμησης έως και την εξαγωγή τους. Το 20 με 30% της παγκόσμιας βιομηχανικής παραγωγής ξύλου είναι παράνομο, όπως είναι και το 60% της υλοτόμησης που πραγματοποιείται στην Αφρική κατά τα τελευταία δέκα χρόνια.
<P>
Ως εκ τούτου, αυτές οι εθελοντικές συμφωνίες εταιρικής σχέσης θα βοηθήσουν στη διατήρηση των δασών στις συγκεκριμένες χώρες, μέσω της καταπολέμησης της παράνομης υλοτόμησης, η οποία προκαλεί σημαντικές περιβαλλοντικές, οικονομικές και κοινωνικές ζημίες.
<P>
Το κύριο πλεονέκτημα αυτών των εθελοντικών συμφωνιών εταιρικής σχέσης είναι ότι θα ισχύουν για όλες τις εξαγωγές μεταξύ της ΕΕ και των χωρών αυτών, καθώς και όλων των άλλων χωρών που εισάγουν ξυλεία.
<P>
Ελπίζω ότι το σύστημα αυτό των εθελοντικών συμφωνιών εταιρικής σχέσης θα μεταφερθεί γρήγορα και στις άλλες χώρες που έχουν δάση.
<SPEAKER ID="128" NAME="Daciana Octavia Sârbu" LANGUAGE="EN">
Οι εθελοντικές συμφωνίες εταιρικής σχέσης FLEGT ήταν μια καλή βάση για να οικοδομήσουμε τη διεθνή συνεργασία, προκειμένου να αντιμετωπίσουμε το πρόβλημα της αποψίλωσης. Και συνεχίζουν να δείχνουν σήμερα τη σημασία τους, ιδιαίτερα στο πλαίσιο του περσινού κανονισμού για την παράνομη ξυλεία. Οι χώρες που τηρούν αυτά τα εθελοντικά προγράμματα είναι σε θέση να παράσχουν συγκεκριμένες εγγυήσεις σε σχέση με τη νομιμότητα και την περιβαλλοντική βιωσιμότητα των πηγών ξυλείας τους. Υπάρχουν εμφανή οφέλη σε σχέση με την προστασία του περιβάλλοντος, αν και θα πρέπει να έχουμε υπόψη το γεγονός ότι το εμπόριο ξύλου που έχει συλλεχθεί νόμιμα δεν δείχνει απαραίτητα ευαισθησία στις ανάγκες των αυτοχθόνων πληθυσμών. Είναι σημαντικό, καθώς συνάπτουμε περισσότερες εθελοντικές συμφωνίες εταιρικής σχέσης, να παρακολουθούμε στενά τις επιπτώσεις τους και οι όροι τους να λαμβάνουν πλήρως υπόψη τις ανάγκες και τα ανθρώπινα δικαιώματα ανθρώπων που εξαρτώνται από τα δάση, οι οποίοι όμως συχνά δεν έχουν λόγο στη διαχείριση των δασών αυτών.

<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 9.05)">
<SPEAKER ID="3" LANGUAGE="FR" NAME="Pervenche Berès (PSE ). –" AFFILIATION="(Ο Πρόεδρος διακόπτει την ομιλήτρια)">
<P>
Ωστόσο είχαν προταθεί άλλα θέματα για να περιληφθούν στην ημερήσια διάταξη, συγκεκριμένα η ανάλυση των επιπτώσεων της εχθρικής δημόσιας προσφοράς εξαγοράς από τη «Mittal Steel» της «Arcelor» στην Ευρωπαϊκή Ένωση συνολικά. Θεωρώ ότι θα ήταν σκόπιμο το Κοινοβούλιό μας να παράσχει τη γνώμη του επί του θέματος.
<SPEAKER ID="4" LANGUAGE="" NAME="Πρόεδρος." AFFILIATION="">
<P>
   Κυρία Berès, αυτό δεν είναι θέμα επί της διαδικασίας. Εκτιμώ το γεγονός ότι επιθυμείτε να μιλήσετε σχετικά με αυτό το θέμα, αλλά αν επικαλείστε ένα θέμα επί της διαδικασίας, φοβάμαι ότι η Προεδρία πρέπει να σας πληροφορήσει ότι αυτό δεν είναι ένα θέμα επί της διαδικασίας και δυστυχώς δεν μπορώ να σας επιτρέψω να συνεχίσετε την παρέμβασή σας. 
<SPEAKER ID="5" LANGUAGE="" NAME="Πρόεδρος." AFFILIATION="">
<SPEAKER ID="6" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Τώρα είναι σημαντικό να προσπαθήσουμε να καταπραϋνθεί και να εκτονωθεί κάθε βία ή βίαιη αντιπαράθεση. Η Προεδρία του Συμβουλίου ανέλαβε την πολιτική της ευθύνη ήδη από την αρχή αυτών των γεγονότων. Ήδη στις 30 Ιανουαρίου, το Συμβούλιο διαβεβαίωσε τη Δανία, τη Σουηδία και όλες τις άλλες εμπλεκόμενες χώρες για την αμέριστη αλληλεγγύη του. Οι υπουργοί Εξωτερικών του Συμβουλίου υπογράμμισαν ταυτόχρονα τη σημασία της ελευθερίας του Τύπου και της έκφρασης που αποτελούν ακρογωνιαίο λίθο των αξιών τις οποίες υπερασπιζόμαστε στην Ευρωπαϊκή Ένωση. Η ελευθερία έκφρασης είναι ένα σημαντικό αγαθό που πρέπει να υπερασπιστούμε και για το οποίο μάλιστα οι κοινωνίες μας αγωνίστηκαν για πολλά χρόνια στην ιστορία της Ευρώπης. Ταυτόχρονα, όμως, η άσκηση του δικαιώματος της ελεύθερης έκφρασης, όπως και η άσκηση κάθε δικαιώματος, σημαίνει μεγάλο βαθμό ευθύνης, τόσο ατομικής όσο και ευθύνης των θεσμικών οργάνων.
<P>
Από νωρίς, η Ευρωπαϊκή Ένωση, αλλά και τα Ηνωμένα Έθνη και άλλοι οργανισμοί, όπως για παράδειγμα ειδικά η οργάνωση της Ισλαμικής Διάσκεψης, προσπάθησαν να καταστήσουν σαφείς με δηλώσεις τις αρχές που πρέπει να σεβόμαστε σε αυτήν την αντιπαράθεση. Η κοινή δήλωση του Γενικού Γραμματέα του ΟΗΕ, του Γενικού Γραμματέα της Ισλαμικής Διάσκεψης και του Ύπατου Εκπροσώπου για την Κοινή Εξωτερική Πολιτική και Πολιτική Ασφαλείας, που έγινε στις 7 Φεβρουαρίου, ήταν πολύ σημαντική σε αυτό το πλαίσιο. Στη δήλωση αυτή υπογραμμίζεται ιδιαίτερα η ανάγκη υπεύθυνης αντιμετώπισης των θρησκευτικών πεποιθήσεων των ανθρώπων καθώς και της ελευθερίας έκφρασης, που απαιτεί ευθύνη –προσωπική ευθύνη– από την πλευρά του Τύπου. Στις κοινωνίες μας δεν επιτρέπεται να υπαγορεύουν οι κυβερνήσεις στον ανεξάρτητο Τύπο τι μπορεί να λέει και τι όχι, εφόσον κινείται στο πλαίσιο των ορίων που θέτει ο νόμος, και αυτό είναι σωστό. Οι σχετικές νομοθεσίες πρέπει να είναι σύμφωνες με τα διεθνή πρότυπα και ιδίως με τις αρχές της ευρωπαϊκής σύμβασης για τα ανθρώπινα δικαιώματα.
<P>
Οι βίαιες επιθέσεις απορρίπτονται και καταδικάζονται και στη δήλωση της 7ης Φεβρουαρίου που ανέφερα, γίνεται δε έκκληση για διάλογο. Στις 8 Φεβρουαρίου, η αυστριακή υπουργός Εξωτερικών και πρόεδρος του Συμβουλίου Γενικών Υποθέσεων και Εξωτερικών σχέσεων κ. Plassnik είχε τηλεφωνική συνομιλία με τον τούρκο αντιπρόεδρο και υπουργό Εξωτερικών Abdullah Gül. Το ότι συμπεριλάβαμε την Τουρκία στις προσπάθειες κατευνασμού ήταν μία πολύ συνειδητή απόφαση, γιατί ειδικά αυτή η χώρα μπορεί να παίξει πολύ ενεργό και εποικοδομητικό ρόλο στην προώθηση του διαλόγου μεταξύ της Ευρώπης και του μουσουλμανικού κόσμου. Γι’ αυτό, η Αυστρία προσκάλεσε επίσης την Ομάδα Υψηλού Επιπέδου της συμμαχίας των πολιτισμών, που είναι υπό την αιγίδα των Ηνωμένων Εθνών, να διεξαγάγει την επόμενη συνεδρίασή της στην Αυστρία.
<P>
Επίσης, στις 8 Φεβρουαρίου, ο αυστριακός καγκελάριος Schüssel, πρόεδρος του Ευρωπαϊκού Συμβουλίου, εξέφρασε σε δήλωσή του την κατάπληξη που του προξένησαν οι εικόνες της ιστοσελίδας μίας οργάνωσης μουσουλμάνων μεταναστών στην Αμβέρσα και η προκήρυξη διαγωνισμού γελοιογραφίας με θέμα το ολοκαύτωμα από την ιρανική εφημερίδα . Και εδώ πρέπει να λάβουμε τη σαφή θέση ότι τέτοιες πρωτοβουλίες και προκηρύξεις είναι απορριπτέες και καταδικαστέες.
<P>
Όπως γνωρίζετε, ο Ύπατος Εκπρόσωπος για την Κοινή Εξωτερική Πολιτική και Πολιτική Ασφαλείας κ. Solana βρίσκεται αυτό το διάστημα στη Μέση Ανατολή. Σε συνάντησή του με τον Γενικό Γραμματέα της οργάνωσης της Ισλαμικής Διάσκεψης, Ekmeleddin Ihsanoglu, στις 13 Φεβρουαρίου εξετάστηκαν οι δυνατότητες ενός στοχοθετημένου διαλόγου μεταξύ της Ευρώπης και του μουσουλμανικού κόσμου. Ο Γενικός Γραμματέας και Ύπατος Εκπρόσωπος θα συνεχίσει αυτήν τη συζήτηση με τον Γενικό Γραμματέα της Ένωσης Αραβικών Κρατών και με εκπροσώπους της Σαουδικής Αραβίας, της Αιγύπτου, της Ιορδανίας, της Παλαιστινιακής Αρχής και του Ισραήλ.
<P>
Τόσο το Συμβούλιο όσο και τα επιμέρους κράτη μέλη θα προωθήσουν δραστήρια τον διάλογο με τον ισλαμικό κόσμο και θα συνεχίσουν να ακολουθούν τον δρόμο του διαλόγου μεταξύ των πολιτισμών και μεταξύ των θρησκευτικών κοινοτήτων. Και ο υπουργός Εξωτερικών της Φινλανδίας, κ. Tuomioja, εξήγγειλε ότι ο διάλογος θα αποτελέσει κεντρικό μέλημα για την φινλανδική Προεδρία.
<P>
Ως Προεδρία θα συνεχίσουμε επίσης να λαμβάνουμε περαιτέρω μέτρα με σκοπό να ηρεμήσει η κατάσταση. Κατά την επόμενη συνάντηση του Συμβουλίου Γενικών Υποθέσεων και Εξωτερικών Σχέσεων στις 27 και 28 Φεβρουαρίου, ένα σημαντικό θέμα θα είναι οι δυνατότητες διεξαγωγής πιο εντατικού διαλόγου μεταξύ της ΕΕ και του ισλαμικού κόσμου.
<P>
Στην παρούσα κρίση απαιτείται ηγετική ικανότητα από τους εκλεγμένους πολιτικούς εκπροσώπους της Ευρωπαϊκής Ένωσης. Αυτή η ηγετική ικανότητα φυσικά δεν μπορεί και δεν πρέπει να συνίσταται σε απόπειρες να επιβάλει το κράτος ένα κώδικα δεοντολογίας στα μέσα ενημέρωσης. Υπογράμμισα ήδη τη σημασία των ευρωπαϊκών αξιών της ελευθερίας της έκφρασης και της ελευθερίας του Τύπου. Δεν θέλουμε σε καμία περίπτωση να διακυβεύσουμε αυτήν την έλλειψη λογοκρισίας γιατί ο αγώνας που δώσαμε γι’ αυτήν ήταν σκληρός. Η ελευθερία αυτή, όπως έχει διασαφηνίσει και το Ευρωπαϊκό Δικαστήριο Ανθρωπίνων Δικαιωμάτων σε πάρα πολλές βασικές αποφάσεις, επιτρέπει και νέες, αντιφατικές ιδέες και κάθε είδος συζήτησης. Ακόμα, συμπεριλαμβάνει την ελευθερία αφενός να διαπράττει κανείς σφάλματα και αφετέρου να επικρίνει με δριμύτητα τα σφάλματα των άλλων. Όπως αναφέρει και το Ευρωπαϊκό Δικαστήριο Ανθρωπίνων Δικαιωμάτων σε μία θεμελιώδη απόφασή του πριν από 20 χρόνια, στην ελευθερία έκφρασης συμπεριλαμβάνεται και ενδεχομένως επιθετικό ή εξοργιστικό υλικό. Το Δικαστήριο είπε όμως επίσης ότι, φυσικά, πρέπει να υπάρχουν και όρια της ελευθερίας της έκφρασης, συγκεκριμένα το σημείο όπου ενδεχομένως θίγονται τα συναισθήματα άλλων, κυρίως δε το θρησκευτικό τους συναίσθημα.
<P>
Η πολιτική ηγετική ικανότητα της Ευρωπαϊκής Ένωσης πρέπει τώρα να φανεί καθιστώντας κατανοητό με αξιόπιστο τρόπο ότι η ελευθερία της έκφρασης και ο σεβασμός του πολιτισμού και της θρησκείας των άλλων δεν είναι αντίθετα, αλλά συμπληρωματικά, και μπορούν να συμβιβαστούν. Κατά τη γνώμη μας, η απάντηση στην παρούσα κρίση δεν είναι ο περιορισμός της ελευθερίας της έκφρασης, αλλά μάλλον η αξιόπιστη συμμετοχή μιας δημοκρατικής και πλουραλιστικής Ευρώπης στον διάλογο μεταξύ των πολιτισμών. Πρέπει να κάνουμε τις μουσουλμανικές κοινότητες του κόσμου να καταλάβουν ότι θέλουμε να βαδίσουμε μαζί τους στον δρόμο της ανάπτυξης σχέσεων εμπιστοσύνης. Πρέπει να μεταδώσουμε στους μουσουλμάνους συμπολίτες μας στην EE το μήνυμα ότι αυτή η Ένωση είναι ένας καλός τόπος όπου οι ίδιοι και οι πιστοί άλλων θρησκειών αντιμετωπίζονται με σεβασμό και μπορούν να αισθάνονται άνετα, έχουν δε τη δυνατότητα δημοκρατικής συμμετοχής. Αντιμετωπίζοντας αυτήν την πρόκληση, θα είναι σημαντικό για εμάς να στηριχτούμε ιδίως στην εμπιστοσύνη που κατέστη δυνατόν να δημιουργηθεί τα περασμένα χρόνια σε όλα τα κράτη μέλη μεταξύ των θρησκευτικών κοινοτήτων, καθώς και μεταξύ των πολιτικών και των θρησκευτικών κοινοτήτων.
<P>
Μία από τις σημαντικότερες συνομιλίες που διεξήγαγαν κορυφαίοι εκπρόσωποι της Αυστρίας τις τελευταίες ημέρες σε μια προσπάθεια εκτόνωσης της κατάστασης ήταν εκείνη που έγινε στις 7 Φεβρουαρίου μεταξύ της υπουργού Εξωτερικών Plassnik και του προέδρου της ισλαμικής θρησκευτικής κοινότητας στην Αυστρία Anas Shakfeh. Στη συνομιλία υπογραμμίστηκε η σημασία της ειρηνικής συνύπαρξης των διαφόρων θρησκευτικών κοινοτήτων στις χώρες μας και διασαφηνίστηκε ότι το ζητούμενο τώρα είναι να έχουμε συνοχή και να παρουσιάσουμε και προς τα έξω τις διαρκείς συνομιλίες μας που απέδειξαν την αξία τους στην πράξη. Αυτή η κουλτούρα του διαλόγου αναπτύχθηκε στην Αυστρία όπως και σε όλα τα άλλα κράτη μέλη με τα χρόνια και τώρα πρέπει να αποδείξει την αξία του μέσα σε μια κρίση.
<SPEAKER ID="7" LANGUAGE="EN" NAME="José Manuel Barroso," AFFILIATION="Πρόεδρος της Επιτροπής.">
<P>
Συμμερίζομαι τις απόψεις που εξέφρασε ο Πρωθυπουργός κ. Rasmussen, ο οποίος κατέστησε σαφές ότι η κυβέρνησή του σέβεται το Ισλάμ ως μια από τις μεγαλύτερες θρησκείες στον κόσμο και ότι δεν έχει καμία πρόθεση να θίξει τους μουσουλμάνους ούτε να υποστηρίξει δραστηριότητες που έχουν αυτόν τον σκοπό. Σήμερα, θα ήθελα προσωπικά να τονίσω τον βαθύ σεβασμό που τρέφω για τον ισλαμικό πολιτισμό και τη συμβολή που είχε και εξακολουθεί να έχει στην Ευρώπη.
<P>
Έχω επίσης μιλήσει με τον προεδρεύοντα του Συμβουλίου, τον Καγκελάριο κ. Schüssel. Η Επιτροπή θα εξακολουθήσει να συνεργάζεται με την αυστριακή Προεδρία και όλα τα ενδιαφερόμενα μέρη για την ειρηνική και αποτελεσματική επίλυση του προβλήματος.
<SPEAKER ID="8" LANGUAGE="DE" NAME="Hans-Gert Poettering," AFFILIATION="εξ ονόματος της Ομάδας PPE-DE">
<P>
Επιτρέψτε μου μία προσωπική παρατήρηση: από το 1999 μέχρι και το 2006 έχω επισκεφτεί 16 αραβικές και ισλαμικές χώρες. Θυμάμαι μία συζήτηση με έναν πολύ ένθερμο και αξιόπιστο υψηλόβαθμο εκπρόσωπο του κλήρου στη Σαουδική Αραβία. Σε γενικές γραμμές ήταν μία θαυμάσια συζήτηση. Το εν λόγω άτομο με ρώτησε πώς αντιμετωπίζονται οι μουσουλμάνοι στην Ευρώπη. Του απάντησα πως πολλές φορές θα θέλαμε μια καλύτερη ενσωμάτωση των μουσουλμάνων, οι οποίοι όμως μπορούν να ζουν σύμφωνα με την πίστη τους. Μετά ρώτησα με τη σειρά μου αν είναι αλήθεια πως σύμφωνα με τον νόμο, στη Σαουδική Αραβία τιμωρείται με θάνατο ο μουσουλμάνος ή η μουσουλμάνα που θέλει να γίνει χριστιανός ή χριστιανή. Δεν έλαβα καμία απάντηση.
<SPEAKER ID="9" LANGUAGE="DA" NAME="Poul Nyrup Rasmussen," AFFILIATION="εξ ονόματος της Ομάδας PSE.">
<P>
   – Κύριε Πρόεδρε, κύριε Προεδρεύοντα του Συμβουλίου, κύριε Barroso, Πρόεδρε της Επιτροπής· ο κ. Schulz, ο πρόεδρος της Ομάδας μας, μου ζήτησε να μιλήσω σήμερα εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, και είναι κάτι που με χαρά κάνω για με το θέμα αυτό. Ήταν τρομερό και συγκλονιστικό να βλέπουμε ανθρώπους να σκοτώνονται, τη σημαία της χώρας μου και άλλων χωρών να καίγονται, πρέσβεις να δέχονται επίθεση και να γίνονται μποϋκοτάζ, με αποτέλεσμα να χάνουν τη δουλειά τους πολλοί αθώοι άνθρωποι. Προκάλεσε διπλή στενοχώρια, καθώς η ιστορία των χωρών μας πρεσβεύει την ανοχή των άλλων και την κατανόηση και τον σεβασμό απέναντί τους. Δώσαμε το παράδειγμα της διεθνούς αλληλεγγύης και της οικονομικής και πολιτικής βοήθειας προς φτωχούς λαούς σε όλο τον κόσμο. Ανέκαθεν αγωνιζόμαστε για τη δικαιοσύνη και για το δικαίωμα των λαών να έχουν τα δικά τους ανεξάρτητα κράτη τα οποία να χαρακτηρίζει η ειρηνική συνύπαρξη, ιδιαίτερα στην Παλαιστίνη.
<P>
Είναι εξαιρετικά κρίσιμης σημασίας να μην τεθεί εντελώς εκτός ελέγχου η βία την οποία βλέπουμε. Η βία αυτή πρέπει να σταματήσει τώρα, και θα ήθελα, προσωπικά και εξ ονόματος της χώρας μου, να ευχαριστήσω τον κ. Barroso για το σαφές μήνυμά του σήμερα στο Κοινοβούλιο και για την αλληλεγγύη που επέδειξε προς τη χώρα μου και προς όλες τις χώρες οι οποίες δέχτηκαν επίθεση. Η επίθεση προς ένα κράτος μέλος αποτελεί επίθεση προς την Ευρωπαϊκή Ένωση συνολικά.
<P>
Το έχουμε δει να συμβαίνει τόσες πολλές φορές στο παρελθόν από ξενοφοβικά και λαϊκιστικά κόμματα στην Ευρώπη και εξτρεμιστικά κινήματα στον μουσουλμανικό κόσμο. Λέμε «όχι» σε όσους ισχυρίζονται ότι είναι «εκείνοι εναντίον μας». Για πάρα πολύ καιρό επιτρέψαμε σε εξτρεμιστικά στοιχεία και από τις δύο πλευρές να προκαλούν παρατράγουδα. Το χειρότερο από όλα είναι ότι έχουν υποδαυλίσει το μίσος και τον φόβο και ότι οι απόψεις τους έχουν αποκτήσει οπαδούς. Είναι πλέον καιρός οι μετριοπαθείς και υπεύθυνες φωνές να καθορίσουν ένα νέο πλαίσιο δράσης, όπως είπε ο κ. Barroso ένα νέο πλαίσιο, το οποίο θα αποδεικνύει σαφώς και πέραν πάσης αμφιβολίας ότι υπάρχει και άλλος τρόπος αντιμετώπισης του ζητήματος.
<SPEAKER ID="10" LANGUAGE="" NAME="Karin Riis-Jørgensen," AFFILIATION="εξ ονόματος της Ομάδας ALDE">
<P>
Όλοι έχουμε θορυβηθεί και στενοχωρηθεί από τα φοβερά συμβάντα των τελευταίων 14 ημερών και κανένας δεν έχει θορυβηθεί περισσότερο από εμένα και τους δανούς συμπατριώτες μου. Ωστόσο, οι μουσουλμάνοι θα πρέπει να αναγνωρίσουν ότι οι παγκόσμιες εντάσεις απλώς έχουν αυξήσει την υποστήριξη προς τα ακροδεξιά, αντιμεταναστευτικά κόμματα και έχουν αποτελέσει αντικείμενο εκμετάλλευσης από εξτρεμιστές εντός και εκτός Ευρώπης.
<P>
Οι ευρωπαίοι όλων των κοινοτήτων επιβάλλεται τώρα να αναλάβουν προσωπικά την ευθύνη να δαμάσουν το διογκούμενο κύμα θυμού. Δεν πρέπει να αφήσουμε τους εξτρεμιστές να θριαμβεύσουν εις βάρος της μετριοπαθούς πλειοψηφίας και οφείλουμε να συσπειρωθούμε σεβόμενοι το άρθρο 11 της Συνθήκης και να καταδικάσουμε τη βία και τους εκφοβισμούς εις βάρος των κρατών μελών. Όταν καίγονται δανικές και άλλες ευρωπαϊκές σημαίες, η ΕΕ πρέπει να επιδεικνύει αλληλεγγύη, όπως είδαμε να πράττει σήμερα και να απορρίπτει το αίτημα να απολογηθούν κυβερνήσεις εξ ονόματος ανεξάρτητων μέσων μαζικής ενημέρωσης...
<P>
... ειδικά εφόσον στο Τμήμα 77 του Συντάγματος της Δανίας δηλώνεται σαφώς ότι: «Όλοι πρέπει να είναι ελεύθεροι να δημοσιεύουν τις ιδέες τους, γραπτώς και προφορικώς, αντιμετωπίζοντας το ενδεχόμενο της προσαγωγής τους ενώπιον δικαστηρίου. Η λογοκρισία και άλλα προληπτικά μέτρα δεν θα θεσπιστούν ποτέ ξανά».
<P>
Αυτό δεν σημαίνει ότι η ελευθερία του Τύπου θα πρέπει να σημαίνει απόλυτη ελευθερία εκτόξευσης προσβολών. Είναι αυτονόητο ότι μετά την 11η Σεπτεμβρίου και την τοποθέτηση βομβών στη Μαδρίτη και στο Λονδίνο, απαιτείται μεγαλύτερη προσοχή ώστε να διασφαλιστεί ότι οι σχέσεις ανάμεσα στις διάφορες κοινότητες θα παραμείνουν όσο το δυνατόν αρμονικότερες. Ωστόσο, οι Φιλελεύθεροι και Δημοκράτες είναι πεπεισμένοι ότι η παρούσα κατάσταση δεν μπορεί να επιλυθεί μέσω της «αστυνόμευσης της σκέψης», αλλά μόνο μέσω του διαλόγου. Σύμφωνα με αυτήν την προοπτική, υποστηρίζουμε την πρωτοβουλία για τη συμμαχία των πολιτισμών, την οποία ανέλαβε ο Γενικός Γραμματέας του ΟΗΕ και επικροτούμε την ενέργεια του Επιτρόπου Δικαιοσύνης κ. Frattini να διοργανώσει μια συζήτηση στρογγυλής τραπέζης με διευθυντικά στελέχη των μέσων μαζικής ενημέρωσης, δημοσιογράφους και θρησκευτικούς ηγέτες. Αλλά, κύριε Frattini, δεν εγκρίνουμε τον κώδικα δεοντολογίας που προτείνατε για τον Τύπο και προτρέπουμε τον κ. Solana να πράξει το ίδιο. Με αυτόν τον τρόπο θα ενισχυόταν η έλλειψη εμπιστοσύνης και ο αμοιβαίος ανταγωνισμός, διότι αν οι κοινότητες δεν μπορούν να συζητούν για ζητήματα που αφορούν το πολιτισμικό τους χάσμα, πώς θα επιτύχουν ποτέ την αμοιβαία αποδοχή;
<P>
Πριν ολοκληρώσω την ομιλία μου στα δανικά, θέλω απλώς να ευχαριστήσω προσωπικά τον Πρόεδρο της Επιτροπής, κ. Barroso, και τους συναδέλφους μου σε αυτήν την αίθουσα για την αλληλεγγύη που επέδειξαν. 
<SPEAKER ID="11" LANGUAGE="DE" NAME="Daniel Marc Cohn-Bendit," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, κυρίες και κύριοι, η Hannah Arendt είπε ότι η ελευθερία είναι ενοχλητική και επώδυνη, οι άνθρωποι μπορεί μάλιστα να την αποφεύγουν γιατί κάποτε μπορεί να είναι δύσκολη και δυσάρεστη. Πιστεύω ότι εμείς ως πολιτικοποιημένοι άνθρωποι και ως πολιτικοί δεν πρέπει να προσπαθούμε να διατυπώνουμε όρια, π.χ. για τον Τύπο. Αυτό ούτε πρέπει ούτε μπορούν να το κάνουν οι πολιτικοί. Μόνο μια κοινωνία ξέρει τι είναι η κοινή λογική. Φυσικά, εμείς οι πολιτικοί μπορούμε να συζητάμε για το πότε οι πράξεις μας προσβάλλουν ανθρώπους – π.χ. όταν θεσπίζουμε νόμους για τους αλλοδαπούς που προσβάλλουν και δεν σέβονται τους μετανάστες, όπως στη Δανία. Αυτό μπορούμε να το επικρίνουμε εδώ, όπως έκανε το Συμβούλιο της Ευρώπης σε σχέση με τη Δανία, ή μπορούμε να επικρίνουμε π.χ. το γεγονός ότι στα ομοσπονδιακά κρατίδια της Γερμανίας συντάχθηκε ένα ερωτηματολόγιο για τους μουσουλμάνους που είναι ολοφάνερο ότι δεν τους αντιμετωπίζει με σεβασμό. Ασφαλώς μπορούμε να τα επικρίνουμε και να τα συζητάμε αυτά ως πολιτικοί.
<P>
Κυρίες και κύριοι, όλη αυτή η συζήτηση για τα όρια είναι μία κοινωνική συζήτηση. Ο κ. Barroso έχει δίκιο: έχει κανείς το δικαίωμα να δημοσιεύει γελοιογραφίες με θέμα εμάς τους πολιτικούς, εμένα, τον κ. Poettering ή οποιονδήποτε άλλον. Εμείς έχουμε το δικαίωμα στην κοινωνία να εκφράζουμε τη δυσαρέσκειά μας. Οι μουσουλμάνοι έχουν το δικαίωμα –το οποίο σεβόμαστε– να διαδηλώνουν για να διαμαρτυρηθούν γι’ αυτά, όπως διαδήλωσαν τα μέλη της εβραϊκής κοινότητας εναντίον ενός θεατρικού έργου του Rainer Werner Fassbinder. Αυτή είναι μία κοινωνική αντιπαράθεση. Δεν μπορούμε όμως να διατυπώσουμε κώδικα δεοντολογίας για τον Τύπο. Αυτό θα το κάνει ο ίδιος ο Τύπος, ή και όχι – δεν είναι δική μας δουλειά.
<P>
Γι’ αυτό, σας λέω ότι δεν μου αρέσουν οι γελοιογραφίες. Μπορώ να σας πω ποιες με έκαναν να χαμογελάσω, ποιες να γελάσω και ποιες με απώθησαν. Εκφράζω τη συμπάθειά μου σε όλους τους ανθρώπους που έπεσαν θύματα βίας στο πλαίσιο αυτής της αντιπαράθεσης. Θεωρώ φρικτό αυτό που έκαναν για παράδειγμα μεγάλες ευρωπαϊκές επιχειρήσεις όπως οι Carrefour και Nestlé, που τοποθέτησαν στη Σαουδική Αραβία διαφημίσεις που έλεγαν: «Δεν είμαστε Δανοί, είμαστε Γάλλοι». Αυτό είναι κακόγουστο και μπορούμε δικαιολογημένα να το κατηγορήσουμε. Παρακαλώ όμως να μην καταφεύγει κανείς στον φαρισαϊσμό.
<SPEAKER ID="12" LANGUAGE="FR" NAME="Francis Wurtz," AFFILIATION="εξ ονόματος της Ομάδας GUE/NGL">
<P>
Όπως τονίζει κατά μια γενικότερη έννοια, ο μεγάλος παλαιστίνιος ποιητής, Mahmoud Darwish: «Οι Άραβες και οι Μουσουλμάνοι έχουν την εντύπωση ότι εκδιώκονται από την Ιστορία». Στο σημείο αυτό πιστεύω ότι η Ευρώπη θα μπορούσε να διαδραματίσει έναν βασικό ρόλο: τη γεφύρωση των πολιτισμών. Ωστόσο, προκειμένου αυτή η φιλοδοξία να είναι αξιόπιστη, σημαίνει ότι πρέπει να είναι πλήρως απελευθερωμένη από εκείνους που, ενώ συμπεριφέρονται σαν κυρίαρχοι του κόσμου, στην πραγματικότητα τον οδηγούν –το βλέπουμε λίγο παραπάνω κάθε ημέρα– στο χείλος μιας σύγκρουσης. Αυτό επίσης σημαίνει ότι θα πρέπει να εφαρμόζεται το ίδιο διεθνές δίκαιο σε όλα ανεξαιρέτως τα κράτη, ώστε να τεθεί ειδικότερα ένα τέλος στην ανοιχτή πληγή στη Μέση Ανατολή, η οποία είναι μια αστείρευτη πηγή του δηλητηρίου της απελπισίας. Η ατυχής υπόθεση με τα σκίτσα θα πρέπει να χρησιμεύσει προκειμένου να σκιαγραφήσει τις στρατηγικές επιλογές που αντιμετωπίζουμε!
<SPEAKER ID="13" LANGUAGE="EN" NAME="Jens-Peter Bonde," AFFILIATION="εξ ονόματος της Ομάδας IND/DEM">
<P>
Ο δανός Πρωθυπουργός δικαίως αρνήθηκε να αναλάβει την ευθύνη για το περιεχόμενο των εφημερίδων μας, αλλά όταν 11 άραβες πρέσβεις ζητούν συνάντηση, έχει καθήκον ως πρωθυπουργός να τους συναντήσει. Θα έπρεπε να εξηγήσει ότι η ελευθερία της έκφρασης περιορίζεται από τα δανικά δικαστήρια, όχι από την κυβέρνηση. Θα έπρεπε να συμβουλεύσει τους παραπονούμενους να απευθυνθούν γραπτώς στην ειδική αρχή για τον Τύπο για την έκδοση απόφασης.
<SPEAKER ID="14" LANGUAGE="EN" NAME="Brian Crowley," AFFILIATION="εξ ονόματος της Ομάδας UEN">
<P>
   . Κύριε Πρόεδρε, συζητώντας σχετικά με το δικαίωμα στην ελευθερία και στην ελευθερία της έκφρασης, ένας εκ των δικαστών του Ανωτάτου Δικαστηρίου των Ηνωμένων Πολιτειών, ο κ. Oliver Wendell Holmes, δήλωσε ότι δεν υπάρχουν απόλυτα δικαιώματα και ότι τα δικαιώματα μπορούν να περιοριστούν. Το παράδειγμα που έδωσε ήταν ότι δεν έχει κανείς το δικαίωμα να φωνάξει «φωτιά» σε έναν κινηματογράφο γεμάτο θεατές, εκτός αν όντως υπάρχει φωτιά.
<P>
Πώς μπορεί να αντιδράσει η Ευρώπη; Ο Πρόεδρος κ. Barroso πολύ ορθά είπε ότι η Ευρώπη εκφράζει την αλληλεγγύη της προς τους δανούς συναδέλφους μας, εφόσον ένα μποϊκοτάζ των δανικών προϊόντων ισοδυναμεί με μποϊκοτάζ όλων των ευρωπαϊκών προϊόντων. Πρέπει να διασφαλίσουμε ότι μπορούμε να βοηθήσουμε τους συναδέλφους μας στη δανική κυβέρνηση να αντέξουν στις πιέσεις που δέχονται από διάφορες φωνές στα μέσα μαζικής ενημέρωσης για να υπαναχωρήσουν από την τωρινή τους θέση. Ακόμη και αν αποδοκιμάζουμε την πολιτική της δανικής κυβέρνησης και την έλλειψη επιδέξιων χειρισμών, ο Πρωθυπουργός κ. Rasmussen πράγματι υπερασπίστηκε μια αρχή. Δήλωσε ότι θα είναι ανυποχώρητος στις θέσεις του όσον αφορά το ζήτημα του κυβερνητικού ή κοινοβουλευτικού ελέγχου των μέσων μαζικής ενημέρωσης. Σε 50 χρόνια από σήμερα θα τον τιμούν για αυτό, αφού πρόκειται για ένα από τα προπύργια της δημοκρατίας.
<SPEAKER ID="15" LANGUAGE="NL" NAME="Frank Vanhecke (NI ). –" AFFILIATION="«">
<P>
Θα πρέπει, επίσης, να διδαχθούμε από αυτό για τις διαπραγματεύσεις με την Τουρκία, διότι η Τουρκία δεν μπορεί ποτέ να γίνει ευρωπαϊκό κράτος μέλος, για τον απλό λόγο διότι δεν είναι ευρωπαϊκή χώρα και, επίσης, διότι οι βασικές αρχές του Ισλάμ είναι ασύμβατες με τις ευρωπαϊκές αξίες της ελευθερίας, του διαχωρισμού εκκλησίας και κράτους και της ισότητας των φύλων. Είναι καιρός να βρούμε το κουράγιο για να το πούμε, κυρίως τώρα που ο πρωθυπουργός Erdogan εμφανίστηκε αρκετά αλαζόνας ώστε να επιδιώξει να επιβάλει περιορισμούς στην ελεύθερη έκφραση της γνώμης.
<P>
Ολοκληρώνοντας σχετικά με το θέμα της Δανίας, θα ήθελα να προσθέσω ένα εντυπωσιακό απόσπασμα από τη στήλη της κυρίας Doornaert στη φλαμανδική εφημερίδα : «Η Ευρώπη φαίνεται να μην μπορεί να αποτινάξει την τάση της για κατευνασμό. Θα έπρεπε να έχει μάθει πια ότι είναι αδύνατον να κατευνάσει κανείς ένα ολοκληρωτικό τέρας. Όσο περισσότερο το θρέφει τόσο πιο αναιδές γίνεται». Η κ. Doornaert και η εφημερίδα της σίγουρα δεν είναι της ίδιας πολιτικής σκέψης με εμένα, αλλά αυτά είναι προφητικά λόγια και καλά θα κάνουμε να τα σταθμίσουμε με προσοχή. 
<SPEAKER ID="16" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Παρουσιάστηκαν εδώ αρκετές πολύ ενδιαφέρουσες ιδέες που ευχαρίστως θα υιοθετήσει το Συμβούλιο. Συμφωνώ με τον κ. Poettering ότι το ζητούμενο είναι να απευθυνθούμε και –ή ειδικά– στους νέους –στα σχολεία, αλλά και στην οικογένεια, γιατί εκεί αρχίζει φυσικά η αγωγή– και ότι είναι σημαντικό να αποφεύγουμε και στα σχολικά βιβλία τα στερεότυπα και τα κλισέ. Γι’ αυτό, θεωρώ καλή ιδέα να γίνει η σχετική εξέταση.
<P>
Συμφωνώ απόλυτα με τον κ. Rasmussen ως προς το πόσο σημαντικός είναι ο διάλογος μεταξύ των πολιτισμών και ως προς το ότι χρειαζόμαστε έναν ανοιχτό, κριτικό και γεμάτο σεβασμό διάλογο. Αυτό μου φαίνεται ότι είναι το σημαντικότερο. Πραγματικά, δεν πρέπει να επιτρέψουμε να θριαμβεύσουν οι εξτρεμιστές. Αυτή είναι μία βασική δήλωση που πρέπει να κάνουμε εδώ. Εξυπακούεται ότι το ζητούμενο είναι να μην υποταχθούμε στους εξτρεμιστές, για χάρη κανενός πλεονεκτήματος. Εδώ πρέπει να είμαστε ενωμένοι και αλληλέγγυοι. Συμφωνώ απόλυτα με τον κ. Cohn-Bendit και είπα επίσης στη δήλωσή μου ότι είμαι και εγώ της γνώμης πως η ευθύνη του Τύπου είναι προσωπική ευθύνη και δεν πρέπει να λένε οι κυβερνήσεις στον Τύπο τι μπορεί να κάνει και τι όχι.
<SPEAKER ID="17" LANGUAGE="" NAME="Πρόεδρος." AFFILIATION="">
<P>
   Έλαβα έξι προτάσεις ψηφίσματος(1) που κατατέθηκαν σύμφωνα με το άρθρο 103, παράγραφος 2 του Κανονισμού, για τη λήξη της συζήτησης.
<P>
Η ψηφοφορία θα διεξαχθεί αύριο, Πέμπτη, στις 10.00. 
<SPEAKER ID="18" LANGUAGE="PT" NAME="Ana Maria Gomes (PSE )." AFFILIATION="">
<P>
Η ψήφος μου στο εν λόγω ψήφισμα αποτέλεσε, επίσης, έκφραση της αλληλεγγύης μου προς τον λαό της Δανίας. Ωστόσο, δεν εγκρίνω την αυτάρεσκη, αλαζονική στάση της κυβέρνησης Fogh Rassmussen, την οποία θεωρώ εξίσου υπεύθυνη για το γεγονός ότι ακραίες αντιδραστικές δυνάμεις, τόσο στη Δύση όσο και στον ισλαμικό κόσμο, κεφαλαιοποίησαν το συμβάν επικαλούμενες τη «σύγκρουση πολιτισμών». 
<SPEAKER ID="19" LANGUAGE="" NAME="Πρόεδρος." AFFILIATION="">
<SPEAKER ID="20" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Η επίλυση του προβλήματος των πυρηνικών του Ιράν είναι κεντρικό μέλημα της διεθνούς κοινότητας, η οποία διατηρεί σοβαρές αμφιβολίες για τον ειρηνικό χαρακτήρα του ιρανικού πυρηνικού προγράμματος. Τα τελευταία χρόνια, η ΕΕ κατέβαλε κάθε προσπάθεια για να βρει μια λύση μέσω διαπραγματεύσεων και να ασκήσει πίεση στο Ιράν να λάβει μέτρα δημιουργίας εμπιστοσύνης για το πυρηνικό του πρόγραμμα. Το Ιράν κινήθηκε στο πρόσφατο παρελθόν προς τη λάθος κατεύθυνση κάνοντας μονομερή βήματα, το τελευταίο εκ των οποίων είναι η επανάληψη των δραστηριοτήτων εμπλουτισμού ουρανίου στο Natanz και η αναστολή της εφαρμογής του πρόσθετου πρωτοκόλλου του ΔΟΑΕ.
<P>
Με την έγκριση του ψηφίσματος της 4ης Φεβρουαρίου, που γνωστοποιεί την υπόθεση στο Συμβούλιο Ασφαλείας του ΟΗΕ, το Διοικητικό Συμβούλιο του ΔΟΑΕ έστειλε ένα σαφές μήνυμα στο Ιράν. Η μεγάλη πλειοψηφία που έλαβε το ψήφισμα αποδεικνύει ότι ολόκληρη η διεθνής κοινότητα συμμερίζεται τη βαθιά ανησυχία της Ευρώπης για το ιρανικό πυρηνικό πρόγραμμα.
<P>
Η Ευρωπαϊκή Ένωση σε καμία περίπτωση δεν αμφισβητεί το δικαίωμα του Ιράν να χρησιμοποιεί την πυρηνική ενέργεια για ειρηνικούς σκοπούς. Η αιτία αυτής της σύγκρουσης είναι ότι το Ιράν δεν έκανε μέχρι σήμερα αρκετά για να δημιουργήσει την απαραίτητη εμπιστοσύνη στον ειρηνικό χαρακτήρα του πυρηνικού του προγράμματος. Αντίθετα, τα τελευταία 18 χρόνια, το Ιράν δεν δήλωσε σημαντικό μέρος του πολύ μεγάλου πυρηνικού του προγράμματος στον ΔΟΑΕ και αρνείται μέχρι σήμερα να του δώσει σημαντικές πληροφορίες, ιδίως ως προς την έκταση της ανάπτυξης της τεχνολογίας εμπλουτισμού ουρανίου που διαθέτει και τον τομέα της στρατιωτικοποίησης («weaponisation») του πυρηνικού του προγράμματος.
<P>
Σχετικά με τις βιαιοπραγίες, οι επιθέσεις κατά οργάνων της Ευρωπαϊκής Ένωσης δεν μπορούν να δικαιολογηθούν με κανέναν τρόπο και είναι εντελώς απαράδεκτες, όπως υπογραμμίστηκε επανειλημμένα στη σημερινή συζήτηση του Σώματος. Η Προεδρία της Ευρωπαϊκής Ένωσης καταδίκασε τις επιθέσεις αυτές και ζήτησε από το Ιράν να εκπληρώσει τις υποχρεώσεις του σύμφωνα με την προστασία όπως ορίζονται από τη διάσκεψη της Βιέννης για τις διπλωματικές σχέσεις το 1961. Επίσης, σύμφωνα με αυτές τις υποχρεώσεις, η Προεδρία υπενθύμισε στο Ιράν ότι το κράτος φέρει από τη σκοπιά του διεθνούς δικαίου την ευθύνη να μεριμνά για την τήρηση αυτών των υποχρεώσεων.
<SPEAKER ID="21" LANGUAGE="" NAME="" AFFILIATION="Αντιπροέδρου">
<SPEAKER ID="22" LANGUAGE="" NAME="Franco Frattini," AFFILIATION="Αντιπρόεδρος της Επιτροπής">
<P>
   Κύριε Πρόεδρε, είναι σαφές ότι το Ιράν χρειάζεται να προβεί σε εμφανείς και αξιόπιστες υποχωρήσεις προκειμένου να ανακτήσει την εμπιστοσύνη της διεθνούς κοινότητας. Τους τελευταίους μήνες, το ζήτημα των πυρηνικών δικαίως βρισκόταν στο επίκεντρο των ανησυχιών της ΕΕ όσον αφορά το Ιράν. Η περιοχή δεν χρειάζεται περαιτέρω εντάσεις και προοπτικές πυρηνικής κλιμάκωσης. Παρά τις επίμονες προσπάθειες της αποκαλούμενης ομάδας των 3 της ΕΕ και άλλων διεθνών εταίρων για διάλογο, το Ιράν δεν μας έχει πείσει για την προθυμία του. Για αυτόν το λόγο, ως αποτέλεσμα της ψηφοφορίας του Διοικητικού Συμβουλίου του Διεθνούς Οργανισμού Ατομικής Ενέργειας στη Βιέννη στις 4 Φεβρουαρίου, ο πυρηνικός φάκελος του Ιράν πρόκειται τώρα να παραπεμφθεί στο Συμβούλιο Ασφαλείας των Ηνωμένων Εθνών.
<P>
Δεν πρέπει να διατυπώνουμε υποθέσεις σχετικά με τα επόμενα βήματα, αλλά αν η κατάσταση εξακολουθήσει να επιδεινώνεται, θα αναγκαστούμε να εξετάσουμε τις επιλογές μας για περαιτέρω δράση μέσω των Ηνωμένων Εθνών. Το Συμβούλιο Ασφαλείας των Ηνωμένων Εθνών θα επανέλθει στο ζήτημα υπό το πρίσμα της έκθεσης του κ. El Baradei και της επόμενης συνεδρίασης του Διοικητικού Συμβουλίου του ΔΟΑΕ, η οποία αρχίζει στις 6 Μαρτίου. Αντιθέτως, αν τα πράγματα εξελιχθούν προς τη σωστή κατεύθυνση, θα μπορούν να επιτευχθούν περισσότερα μέσω κοινοτικών δράσεων. Όταν και αν η κατάσταση το απαιτήσει, πρέπει να είμαστε σε θέση να δεσμεύσουμε εκ νέου το Ιράν χρησιμοποιώντας μια σειρά μέσων της ΕΕ και της Κοινότητας. Εμείς είμαστε έτοιμοι να δεσμευτούμε εποικοδομητικά και το Ιράν το γνωρίζει αυτό.
<P>
Θα ήθελα να πω λίγα λόγια για τις δηλώσεις του Προέδρου κ. Ahmadinejad σχετικά με ζητήματα τα οποία άπτονται της σταθερότητας στην περιοχή και των διεθνών σχέσεων. Οι απαράδεκτες παρατηρήσεις του όσον αφορά το Ισραήλ και το Ολοκαύτωμα πυροδότησαν παγκόσμιες εκρήξεις οργής. Πιστεύουμε ότι οι δηλώσεις αυτές αποτελούν βαθιά προσβολή για όλους μας. Απόλυτα απαράδεκτο είναι –όπως μόλις ανέφερε η Προεδρία– και το γεγονός ότι το Ιράν εξακολουθεί να υποστηρίζει τρομοκρατικές οργανώσεις στη Μέση Ανατολή.
<P>
Όσον αφορά τα ανθρώπινα δικαιώματα, ίσως να θυμόσαστε ότι στις 12 Δεκεμβρίου το Συμβούλιο Γενικών Υποθέσεων και Εξωτερικών Σχέσεων έκρινε ότι η κατάσταση ήταν αρκετά σοβαρή ώστε να εγκρίνει συμπεράσματα σχετικά με την εξέλιξη του διαλόγου μεταξύ της ΕΕ και του Ιράν για τα ανθρώπινα δικαιώματα. Δηλώνοντας αυτό που κατά την άποψή μου αποτελεί βασική απαίτηση έναντι του Ιράν, η Ευρωπαϊκή Ένωση επαναβεβαίωσε ότι προκειμένου να υπάρξει πρόοδος στις σχέσεις ΕΕ-Ιράν, είναι απαραίτητο να υπάρξει μεγαλύτερος σεβασμός για τα ανθρώπινα δικαιώματα και τις θεμελιώδεις ελευθερίες στο Ιράν.
<P>
Θα ήθελα να τονίσω ορισμένα σημεία που προκαλούν μεγάλη ανησυχία. Σημειώθηκε αύξηση του αριθμού των δημόσιων εκτελέσεων και των θανατικών ποινών – ειδικά των εκτελέσεων ανηλίκων. Το Ιράν εκτέλεσε περισσότερους παραβάτες παιδικής ηλικίας το 2005 από ό,τι οποιοδήποτε άλλο έτος πρόσφατα. Υφίστανται περιορισμοί στην ελευθερία του λόγου, η λογοκρισία του Διαδικτύου και του Τύπου είναι ευρέως διαδεδομένη – ακόμη και ο πρώην Πρόεδρος του Κοινοβουλίου και υποψήφιος πρόεδρος κ. Karroubi, δεν μπόρεσε να λάβει άδεια για τη μετάδοση των προγραμμάτων του νέου του τηλεοπτικού σταθμού από το Ντουμπάι. Σχετικά με την άθλια κατάσταση των υπερασπιστών των ανθρωπίνων δικαιωμάτων, ανησυχούμε ιδιαίτερα για την τύχη των κρατουμένων για εγκλήματα συνείδησης, όπως ο κ. Akbar Ganji και ο δικηγόρος του κ. Abdolfattah Soltani. Ο κατάλογος των ανησυχιών όσον αφορά τα ανθρώπινα δικαιώματα στο Ιράν παραμένει ανησυχητικά μακρύς.
<SPEAKER ID="23" LANGUAGE="DE" NAME="Michael Gahler," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, εκφράζω εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών την πλήρη υποστήριξή μας προς την πολιτική της διεθνούς κοινότητας απέναντι στο Ιράν, όπως διαγράφεται στις αποφάσεις του Διοικητικού Συμβουλίου του ΔΟΑΕ της 4ης Φεβρουαρίου, αλλά και στη στάση του Συμβουλίου Γενικών Υποθέσεων της ΕΕ που διατυπώθηκε στις 30 Ιανουαρίου και την κοινή δήλωση της Ομάδας των 3 της EE μαζί με τις ΗΠΑ, τη Ρωσία και την Κίνα στο Λονδίνο.
<P>
Και από την πλευρά της κυβέρνησης της πατρίδας μου, η καγκελάριος Merkel και ο υπουργός Εξωτερικών Steinmeier ακολουθούν από κοινού με αποφασιστικότητα αυτήν τη γραμμή. Η ηγεσία του Ιράν πρέπει να καταλάβει ότι δεν μπορεί να διχάσει τη διεθνή κοινότητα ούτε, φυσικά, τα επιμέρους όργανα της ΕΕ. Αυτό θα το καταστήσει σαφές με το σημερινό ψήφισμά του το Ευρωπαϊκό Κοινοβούλιο.
<SPEAKER ID="24" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
   . Κύριε Πρόεδρε, το αντίθετο θα μου προκαλούσε έκπληξη. Όμως παρακαλώ να σκεφτούμε εδώ στο Σώμα τι είναι πιο σημαντικό: να έχουμε χρόνο για μια σωστή συζήτηση ή να παραπονούνται εδώ οι συνάδελφοι όταν γίνεται ψηφοφορία. Εγώ θα ήθελα να ακούσω μέχρι το τέλος όσα έλεγε ο κ. Gahler γιατί ήταν πολύ ενδιαφέροντα. Το θέμα που έθιξε είναι άλλωστε ένα από αυτά που μας απασχολούν περισσότερο αυτό το διάστημα.
<P>
Όλες οι αξίες που εκπροσωπεί ο κ. Ahmadinejad είναι αντίθετες με εκείνες που εκπροσωπούμε εμείς και θα χαιρόμουν αν διεξήγαμε με αυτούς τους ανθρώπους μια συζήτηση περί αξιών. Είχαμε ήδη σήμερα το πρωί μια συζήτηση περί αξιών και αυτό ήταν καλό γιατί ήταν μια σοβαρή και μελετημένη συζήτηση. Πρέπει να διεξαγάγουμε μια ήρεμη και γεμάτη αυτοπεποίθηση συζήτηση και να εξετάσουμε αν υπάρχουν στην περιοχή άλλοι συνομιλητές για εμάς εκτός από τον κ. Ahmadinejad. Πριν αρχίσουμε να φιλοσοφούμε για το τέλος των επιλογών μας, καλό θα ήταν να εξετάσουμε τις επιλογές που διαθέτουμε τώρα.
<P>
Θεωρώ ότι η λογική που βρισκόταν πίσω από αυτό ήταν εξαιρετικά επικίνδυνη και γι’ αυτό πρέπει να εγκαταλείψουμε αυτήν τη στρατηγική της σκέψης που βασίζεται στον στόχο, γιατί οδηγεί σε στρατικοποίηση της σκέψης. Πρέπει να ενισχύσουμε βήμα-βήμα τις διπλωματικές μας δυνατότητες. Ασφαλώς ήταν τεράστια επιτυχία της Ομάδας των 3 της EE το ότι κατάφερε να καθήσουν στο ίδιο τραπέζι η Κίνα και η Ρωσία και ότι έτσι διασαφηνίσαμε στο Ιράν ότι η διεθνής κοινότητα δεν αφήνει κανένα να την διχάσει. Ας συζητήσουμε για διπλωματικές επιτυχίες αντί να φιλοσοφούμε για στρατιωτικές επιλογές. Η διεθνής κοινότητα πρέπει να κάνει ό,τι μπορεί για να διασαφηνίσει στο Ιράν πως αν δεν επιστρέψει στο τραπέζι των διαπραγματεύσεων μέχρι τις 6 Μαρτίου, θα παραπεμφθεί αυτόματα στο Συμβούλιο Ασφαλείας. Βέβαια, τότε θα πρέπει να αποφασιστούν εκεί τα περαιτέρω βήματα και όχι απλά από κάποια κεντρική κυβέρνηση.
<SPEAKER ID="25" LANGUAGE="NL" NAME="Annemie Neyts-Uyttebroeck," AFFILIATION="εξ ονόματος της Ομάδας ALDE">
<P>
Τώρα που το θέμα πέρασε στη δικαιοδοσία του Συμβουλίου Ασφαλείας, τα πράγματα αποκτούν μια δυναμική, παρόλο που αποφασίστηκε αναμονή έως την επόμενη έκθεση που θα υποβάλει ο κ. El Baradei στις 6 Μαρτίου.
<SPEAKER ID="26" LANGUAGE="DE" NAME="Angelika Beer," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, κυρίες και κύριοι, πρέπει να αναγνωρίσουμε ότι βρισκόμαστε σε μία κατάσταση κλιμάκωσης. Είμαστε υποχρεωμένοι να συνειδητοποιήσουμε ότι ο πρόεδρος Ahmadinejad εφαρμόζει μια νέα πολιτική. Επιδιώκει τη ρήξη με τη Δύση και θέλει να δημιουργήσει μία ισλαμική περιοχή, της οποίας θα αναλάβει την ηγεσία. Βλέπουμε μία κινητοποίηση της εθνικής υπερηφάνειας στο Ιράν. Πώς πρέπει να αντιδράσει η Ευρώπη σε αυτό;
<P>
Περιμένω να πρυτανεύσει η λογική και να κάνουμε ξεκάθαρες αναλύσεις. Συμφωνώ με τον κ. Schulz ότι πρέπει να εγκαταλείψουμε τη «στρατηγική της σκέψης που βασίζεται στον στόχο». Χρειαζόμαστε νέους συνομιλητές και πρέπει να δραστηριοποιηθούμε για να δώσουμε προτεραιότητα στη διπλωματία. Λέω όμως επίσης, με αφορμή τις δύσκολες διαπραγματεύσεις των τελευταίων ημερών, ότι συζητήθηκε η στρατιωτική επιλογή και ζητώ από όσους την έχουν στο πίσω μέρος του μυαλού τους να το σκεφτούν καλύτερα. Περιμένω να μου ορίσουν πώς σκοπεύουν να αντιμετωπίσουν μία στρατιωτική κλιμάκωση και αν αυτή η αντιμετώπιση μάς δίνει τη δυνατότητα να επιτύχουμε τον στόχο μας, που είναι να εμποδίσουμε το Ιράν να αποκτήσει πυρηνικά όπλα και να εξασφαλίσουμε την ύπαρξη του Ισραήλ. Δεν νομίζω ότι μπορεί να επιτευχθεί έτσι αυτό.
<P>
Γι’ αυτόν τον λόγο, απευθύνω και πάλι έκκληση στο Σώμα να λάβει υπόψη κατά τη σημερινή ψηφοφορία την επιχειρηματολογία μας –την οποία δεν μπορέσαμε να περάσουμε στις διαπραγματεύσεις– ότι τώρα δεν πρέπει να παίζουμε με την ιδέα μιας στρατιωτικής προσέγγισης, αλλά να δώσουμε έμφαση στη διπλωματία – παρόλους τους γεμάτους μίσος λόγους του προέδρου Ahmadinejad.
<P>
Το ερώτημα αν θα πρέπει να επιβληθούν κυρώσεις, ποιες κυρώσεις είναι σκόπιμες και αν κινδυνεύει η παγκόσμια ειρήνη δεν πρέπει να το απαντήσει ο κ. Chirac, που ξαφνικά εκτόξευσε την απειλή της χρήσης πυρηνικών όπλων από τη Γαλλία, ούτε και η καγκελάριος Merkel. Αυτό το καθοριστικό θέμα που αφορά την παγκόσμια ειρήνη πρέπει να το αποφασίσουν τα Ηνωμένα Έθνη και κανένας άλλος, και δεν θα πρέπει να προτρέχουμε εδώ.
<SPEAKER ID="27" LANGUAGE="PT" NAME="Miguel Portas," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, δεν υπάρχει τίποτα απολύτως που να τιμά την θεοκρατία της Τεχεράνης. Είναι ένα καθεστώς αμαθών και αλαζόνων, όπως αποδείχθηκε από τις δηλώσεις του Προέδρου του για το ολοκαύτωμα· ούτε ο Le Pen δεν θα έφτανε σε αυτά τα όρια. Είναι ένα αντιδραστικό και φονταμενταλιστικό καθεστώς, το οποίο παραβιάζει τα ανθρώπινα δικαιώματα σε καθημερινή βάση, ένα επικίνδυνο και απερίσκεπτο καθεστώς, το οποίο βασίζει την επιβίωσή του από τον εμπλουτισμό ουρανίου, πλησιάζοντας έτσι περισσότερο τη λέσχη των χωρών που διαθέτουν πυρηνικά όπλα.
<P>
Ας είμαστε απολύτως σαφείς: η Ευρώπη πρέπει να κάνει το παν, εκτός από το να κηρύξει πόλεμο, προκειμένου να εμποδίσει την Τεχεράνη να έχει πυρηνικά όπλα. Γι’αυτόν τον λόγο δεν αποδεχόμαστε την πρόταση ψηφίσματος και ιδιαίτερα το σημείο 7 αυτής. Η παραπομπή του θέματος του Ιράν στο Συμβούλιο Ασφαλείας του ΟΗΕ είναι ένα ανάρμοστο, ανεύθυνο μέτρο, καθώς φέρνει τον κόσμο πιο κοντά σε άλλον ένα προληπτικό πόλεμο, αυτή τη φορά με τη μορφή της χειρουργικής στρατιωτικής παρέμβασης.
<P>
Η Ευρώπη έχει μια εναλλακτική λύση αντί της κλιμάκωσης της αντιπαράθεσης: μπορεί και πρέπει να μετατρέψει αυτό που επί του παρόντος αποτελεί πρόβλημα σε μια εξαιρετική ευκαιρία για το ανθρώπινο είδος και τον ιρανικό λαό. Θα ήθελα να σας υπενθυμίσω το άρθρο 6 της Συνθήκης για τη Μη Διάδοση των Πυρηνικών Όπλων και διαβάζω αυτολεξεί:
<P>
Αυτό θα πρέπει να είναι το σημείο εκκίνησης και όχι ο πόλεμος. Οι Ηνωμένες Πολιτείες, οι οποίες έχουν υπογράψει τη Συνθήκη, έχουν μια ευκαιρία να ανατρέψουν την υποβόσκουσα στρατιωτική προσέγγιση στις διαπραγματεύσεις με το Ιράν. Το Συμβούλιο είναι της άποψης ότι η Ένωση πρέπει ακόμα να κάνει ό,τι μπορεί, επομένως ήρθε η ώρα ο Chirac, ο Blair και η Merkel να δώσουν στον κόσμο ένα σημάδι καλής πίστης. 
<SPEAKER ID="28" LANGUAGE="NL" NAME="Bastiaan Belder," AFFILIATION="εξ ονόματος της Ομάδας IND/DEM">
<P>
   . Κύριε Πρόεδρε, καθώς προσωπικά δεν είμαι σιίτης, πρέπει να πω ότι δεν αντιλαμβάνομαι τις υφιστάμενες πυρηνικές φιλοδοξίες της Ισλαμικής Δημοκρατίας του Ιράν. Στο κάτω-κάτω, ο ιδρυτής αυτής της Δημοκρατίας, ο Ayatollah Khomeini, απέρριπτε μετ’ επιτάσεως την πυρηνική ενέργεια ως «αντι-ισλαμική τεχνολογία». Αυτές τις ημέρες, ο πρόεδρος Ahmadinejad θεωρεί την ατομική ενέργεια ευλογία του Αλλάχ, επομένως πρόκειται εδώ πράγματι για διάσπαση των σιιτών, αν όχι του ατόμου.
<P>
Συγχρόνως, εξακολουθώ να είμαι σαστισμένος σχετικά με τις πυρηνικές προθέσεις της Τεχεράνης. Από τη μια πλευρά, ακούμε από τον Ανώτατο Ηγέτη Khamenei πολύ καθησυχαστικά λόγια για την απαγόρευση της χρήσης όπλων μαζικής καταστροφής στο Ισλάμ· σύμφωνα με αυτό, οι ιρανοί ηγέτες ζητούν τη συνέχιση της ειρηνικής χρήσης της πυρηνικής ενέργειας. Από την άλλη πλευρά, ολόκληρο το ιρανικό ατομικό πρόγραμμα δείχνει σημάδια ότι η εν λόγω χώρα επιδιώκει μυστικά να αποκτήσει πυρηνικά όπλα, εξού και το παιχνίδι της γάτας με το ποντίκι που εδώ και χρόνια παίζει η Τεχεράνη με τον Διεθνή Οργανισμό Ατομικής Ενέργειας (ΔΟΑΕ) στη Βιέννη.
<SPEAKER ID="29" LANGUAGE="PL" NAME="Konrad Szymański," AFFILIATION="εξ ονόματος της Ομάδας UEN">
<P>
Όπως έχουν τα πράγματα, οι εξελίξεις στο Ιράν εξαρτώνται από το αν οι παγκόσμιες δυνάμεις θα κρατήσουν μια ενιαία στάση. Αυτό θα είναι δύσκολο να επιτευχθεί, αφού η Ρωσία επιδιώκει να ωφεληθεί από το πυρηνικό πρόγραμμα του Ιράν και πουλά όπλα στο Ιράν, όπως και η Κίνα, ενώ η Ινδία σχεδιάζει την κατασκευή ενός αγωγού αερίου από αυτήν τη χώρα. Εναπόκειται, συνεπώς, στην Ευρώπη να ηγηθεί και να διαδραματίσει ενεργό ρόλο στην επίλυση της διένεξης. Θα αποδειχθεί η Ευρώπη αντάξια του καθήκοντος της εκπόνησης μιας κοινής στρατηγικής με τις Ηνωμένες Πολιτείες ή θα υποκύψει στην επόμενη ψευδαίσθηση που θα γεννήσει η γόνιμη ιρανική φαντασία στην Τεχεράνη; Αν το Συμβούλιο Ασφαλείας του ΟΗΕ δεν σταθεί στο ύψος του καθήκοντος, αν αποτύχουμε να αλλάξουμε την πολιτική του Ιράν μέσω ενός προγράμματος οικονομικών και χρηματοπιστωτικών κυρώσεων, δεν θα πρέπει να εκπλαγούμε αν δούμε πολεμικά αεροπλάνα στον ουρανό της Natanz ή του Isfahan κάποια στιγμή στο μέλλον. 
<SPEAKER ID="30" LANGUAGE="DE" NAME="Hans-Peter Martin (NI ). –" AFFILIATION="No Nukes">
<SPEAKER ID="31" LANGUAGE="EN" NAME="Charles Tannock (PPE-DE ). –" AFFILIATION="">
<P>
Δεν υπάρχει συναίνεση όσον αφορά την αντιμετώπιση του Ιράν, το οποίο παραβιάζει κατάφωρα τη Συνθήκη για τη μη διάδοση των πυρηνικών όπλων και τις συμφωνίες του με τη Βρετανία, τη Γαλλία και τη Γερμανία, αλλά χαιρετίζω το αποτέλεσμα της ψηφοφορίας στις 3 Φεβρουαρίου στους κόλπους του ΔΟΑΕ με την οποία αποφάσισε να παραπέμψει το Ιράν στο Συμβούλιο Ασφαλείας των Ηνωμένων Εθνών. Χαιρετίζω επίσης την καθυστερημένη στήριξη της Κίνας και της Ρωσίας. Η παραδοσιακή συμφωνία –με βάση την οποία το Ιράν υποστηρίζει τη Ρωσία στον ΟΙΔ όσον αφορά την Τσετσενία με αντάλλαγμα την υποστήριξή του από τη Ρωσία στον εφοδιασμό του με πυρηνική τεχνολογία και την άσκηση βέτο στο Συμβούλιο Ασφαλείας όταν χρειάζεται– φαίνεται πλέον να διαλύεται.
<P>
Οι δυτικές υπηρεσίες πληροφοριών ισχυρίζονται ότι το Ιράν χρησιμοποιεί ένα δίκτυο εικονικών εταιρειών προκειμένου να αγοράσει από τη Δυτική Ευρώπη υλικά για την κατασκευή πυραύλων και βομβών και για να προσλάβει φτωχούς πυρηνικούς επιστήμονες από την πρώην Σοβιετική Ένωση. Συμφωνώ με όλους όσους υποστηρίζουν ότι η Δύση δεν πρέπει να αποκλείσει καμία από τις διαθέσιμες επιλογές για την ανακοπή της πορείας του Ιράν προς την απόκτηση πυρηνικών όπλων. Θεωρώ γελοία την καθησυχαστική δήλωση του Υπουργού Εξωτερικών του Ηνωμένου Βασιλείου, κ. Jack Straw, ο οποίος ισχυρίζεται ότι η ανάληψη στρατιωτικής δράσης είναι αδιανόητη, ενώ το αφεντικό του, ο Πρωθυπουργός κ. Tony Blair, ορθά αρνείται να αποκλείσει αυτό το ενδεχόμενο. 
<SPEAKER ID="32" LANGUAGE="EN" NAME="Lilli Gruber (PSE ). –" AFFILIATION="(Χειροκροτήματα)">
<P>
Παρόλο που μπορεί να μην είναι τέλειος, ο μόνος τρόπος ελέγχου οποιουδήποτε πυρηνικού προγράμματος στο Ιράν είναι μέσω του ΔΟΑΕ. Μεταξύ του 1991 και του 1998 και παρά τις μεγάλες προσπάθειες του Σαντάμ από το 1992 και έπειτα, ο ΔΟΑΕ δεν μπόρεσε να επιβεβαιώσει την ανυπαρξία όπλων μαζικής καταστροφής στο Ιράκ. Επομένως, ας αποφύγουμε τη διάπραξη περαιτέρω δαπανηρών λαθών, οφειλόμενων στην αδυναμία να διακρίνουμε μεταξύ αβάσιμων και πολύ βάσιμων υποψιών. Αυτή είναι η αντίληψη που προσπαθούν να εντυπώσουν στις συνειδήσεις μας ορισμένοι πολεμοχαρείς πολιτικοί και είναι απλώς παράλογη.
<P>
Ένα από τα διδάγματα που πρέπει να αντλήσουμε από την περίπτωση του Ιράκ όσον αφορά τα πυρηνικά όπλα είναι πολύ απλό: ήταν ο βομβαρδισμός του αντιδραστήρα του Osirak το 1981 που οδήγησε τον Σαντάμ στην απόφαση να καταρτίσει ένα σοβαρό πυρηνικό πρόγραμμα. Μπορώ εύκολα να φανταστώ τις καταστροφές που θα μπορούσαν να προκληθούν από έναν υποτιθέμενο «βομβαρδισμό χειρουργικής ακριβείας» αυτού του είδους σήμερα.
<SPEAKER ID="33" LANGUAGE="SV" NAME="Cecilia Malmström (ALDE ). –" AFFILIATION="">
<SPEAKER ID="34" LANGUAGE="EN" NAME="Bernat Joan i Marí (Verts/ALE ). –" AFFILIATION="">
<SPEAKER ID="35" LANGUAGE="DE" NAME="Tobias Pflüger (GUE/NGL ). –" AFFILIATION="">
<P>
   Κύριε Πρόεδρε, η κοινή πρόταση ψηφίσματος είναι πολύ προβληματική. Στις παραγράφους 4 και 7 υποστηρίζεται η θέση της Ομάδας των 3 της EE που ευνοεί την κλιμάκωση. Αυτήν τη φορά, η Ομάδα των 3 της EE συμβάλλει σημαντικά στην κλιμάκωση. Η δήλωση του κ. Jacques Chirac ότι είναι διατεθειμένος να χρησιμοποιήσει πυρηνικά όπλα κατά των επονομαζομένων «τρομοκρατικών» κρατών αποτελεί σκάνδαλο. Και η ιστορική σύγκριση της κ. Angela Merkel είναι εντελώς απαράδεκτη. Επικίνδυνο δεν είναι μόνο το πυρηνικό πρόγραμμα του Ιράν· και τα πυρηνικά όπλα στην ΕΕ –στη Γαλλία και στο Ηνωμένο Βασίλειο– και στις ΗΠΑ πρέπει επίσης να καταργηθούν βάσει της συνθήκης για τη μη διάδοση των πυρηνικών όπλων. Η χρησιμοποίηση της πυρηνικής ενέργειας είναι αυτή καθεαυτή προβληματική.
<P>
Η παραπομπή του Ιράν στο Συμβούλιο Ασφαλείας του ΟΗΕ είναι το πρώτο βήμα προς μία στρατιωτική επίθεση κατά του Ιράν. Πρέπει να αποκλειστεί κάθε στρατιωτική επιλογή. Εδώ έχει απόλυτο δίκιο ο γερμανός πρόεδρος της SPD Matthias Platzeck. Προφανώς, ο πόλεμος στο Ιράκ είναι το προσχέδιο για τη σύγκρουση με το Ιράν. Οι απαράδεκτες δηλώσεις του προέδρου του Ιράν κατά του Ισραήλ και η παραβίαση των ανθρωπίνων δικαιωμάτων στο Ιράν δεν πρέπει να γίνουν αντικείμενο εκμετάλλευσης για μία πολεμική πολιτική εναντίον του Ιράν. 
<SPEAKER ID="36" LANGUAGE="" NAME="Γεώργιος Καρατζαφέρης (IND/DEM ). –" AFFILIATION="">
<SPEAKER ID="37" LANGUAGE="LV" NAME="Ģirts Valdis Kristovskis (UEN ). –" AFFILIATION="">
<P>
   Κύριε Frattini, κυρίες και κύριοι, εδώ και καιρό έχει γίνει σαφές ότι το πυρηνικό θέμα του Ιράν θα εξεταστεί στο Συμβούλιο Ασφαλείας του ΟΗΕ. Ας θυμηθούμε ότι στα τέλη του περασμένου έτους, κατά τη συζήτηση της έκθεσης του Ευρωπαϊκού Κοινοβουλίου για τα όπλα μαζικής καταστροφής, το πυρηνικό πρόγραμμα του Ιράν ήταν αυτό ακριβώς που πυροδότησε τις πιο έντονες συζητήσεις. Το αίτημα των βουλευτών τότε για εποικοδομητική δράση παρακάμφθηκε από τη θέση ότι μόνον η διαπραγματευτική οδός θα έλυνε το ιρανικό πρόβλημα. Είναι προφανές, ωστόσο, ότι η ένταση μεταξύ του Ιράν και της διεθνούς κοινότητας μόνον αυξήθηκε.
<P>
Βέβαια, δεν είναι το Ευρωπαϊκό Κοινοβούλιο αυτό που θα αποφασίσει τις περαιτέρω εξελίξεις, αλλά πρέπει να τονίσουμε ότι η αδυναμία των κρατών να αποφασίσουν μια κοινή δράση κατά τη διάσκεψη αναθεώρησης της ΣΜΔ (Συνθήκη για τη Μη Διάδοση των Πυρηνικών Όπλων) του 2005 προκάλεσε μόνο μια έμμονη ιδέα στην ηγεσία του Ιράν.
<SPEAKER ID="38" LANGUAGE="FR" NAME="Bruno Gollnisch (NI ). –" AFFILIATION="">
<SPEAKER ID="39" LANGUAGE="DE" NAME="Elmar Brok (PPE-DE ). –" AFFILIATION="">
<P>
Η διεθνής κοινότητα πρέπει να δείχνει αποφασιστικότητα απέναντι στις παραβιάσεις του δικαίου –ανεξάρτητα από το αν εντάσσονται στον τομέα της ελευθερίας έκφρασης– ή όταν το ζητούμενο είναι να μεριμνήσουμε ώστε το Ιράν να τηρήσει τη συνθήκη για τη μη διάδοση των πυρηνικών όπλων και τους συμφωνημένους κανόνες. Αν αυτό δεν γίνει όπως πρέπει μέχρι τις 6 Μαρτίου, το Ιράν πρέπει να γνωρίζει ότι η διεθνής κοινότητα είναι ενωμένη και ότι τότε μπορεί να συζητηθεί το θέμα στο Συμβούλιο Ασφαλείας των Ηνωμένων Εθνών.
<SPEAKER ID="40" LANGUAGE="DE" NAME="Christa Prets (PSE ). –" AFFILIATION="">
<SPEAKER ID="41" LANGUAGE="" NAME="Gerard Batten (IND/DEM ). –" AFFILIATION="(ΕΝ)">
<SPEAKER ID="42" LANGUAGE="NL" NAME="Koenraad Dillen (NI ). –" AFFILIATION="realpolitik">
<P>
Τελικά, η Γαλλία ήταν εκείνη που προσέφερε καταφύγιο και άσυλο στον Αγιατολάχ Χομεϊνί και η οποία συνέβαλε ώστε να διασφαλιστεί ότι η Περσία του Σάχη μπόρεσε να πέσει στον σκοταδισμό. Αν σήμερα μας συγκλονίζει –και σωστά– η βάρβαρη εκτέλεση ανηλίκων από την Τεχεράνη, την ίδια στιγμή που διαδραματίζει πρωταγωνιστικό ρόλο στην εκστρατεία σπίλωσης κατά της Δανίας, δεν θα πρέπει επίσης να θέτουμε υπό αμφισβήτηση την κατάσταση των ανθρωπίνων δικαιωμάτων στη μεγάλη ισλαμική χώρα της Σαουδικής Αραβίας, η οποία θεωρείται μείζων σύμμαχος των Ηνωμένων Πολιτειών και συνεπώς και δικός μας; Ούτε που αναφέραμε το Πακιστάν, χώρα επίσης εξοπλισμένη με πυρηνικά όπλα. Τι θα κάνουμε αν άλλος ένας Ahmadinejad ξεκινήσει επανάσταση εκεί αύριο; 
<SPEAKER ID="43" LANGUAGE="CS" NAME="Jana Hybášková (PPE-DE ). –" AFFILIATION="(Χειροκροτήματα)">
<P>
   Κύριε Πρόεδρε, σήμερα το πρωί το Ιράν ανακοίνωσε άλλες τέσσερις εκτελέσεις. Τον Ιανουάριο, εκτέλεσαν 18 ανθρώπους και τον Δεκέμβριο 35. Καθόμαστε εδώ και μιλάμε συνεχώς, ενόσω το Ιράν προχωρά στην προφανή κατασκευή πυρηνικών όπλων. Ούτε οι ΗΠΑ ούτε το Ισραήλ μπορούν να μας προστατεύσουν. Προς το παρόν μια στρατιωτική λύση, η οποία θα κοστίσει εκατομμύρια ζωές, δεν αποτελεί επιλογή. Αν θέλουμε να βρούμε λύση, επομένως, πρέπει να κατανοήσουμε τις αιτίες της συμπεριφοράς του Ιράν. Θα ήταν τεράστιο λάθος να πιστεύουμε ότι το Ιράν αντιδρά από φόβο ή ανησυχία. Οι Πέρσες δεν είναι Άραβες.
<SPEAKER ID="44" LANGUAGE="" NAME="Marek Maciej Siwiec (PSE ). –" AFFILIATION="PL)">
<SPEAKER ID="45" LANGUAGE="" NAME="Παναγιώτης Μπεγλίτης (PSE ). –" AFFILIATION="">
<SPEAKER ID="46" LANGUAGE="IT" NAME="Marcello Vernola (PPE-DE ). –" AFFILIATION="(Ο Πρόεδρος διακόπτει τον ομιλητή)">
<P>
Ως αντιπροσωπεία της Forza Italia, προτείνουμε συνεπώς να προσκληθεί ο ιρανός Υπουργός Εξωτερικών στις Βρυξέλλες για μια συνάντηση με την κοινοβουλευτική αντιπροσωπεία ΕΕ-Ιράν. Πρέπει να εξηγήσουμε πως δεν είναι δυνατή η συνέχιση του διαλόγου ανάμεσα στο Ευρωπαϊκό Κοινοβούλιο και την ιρανική κυβέρνηση, εάν η ιρανική κυβέρνηση δεν συστήσει μια αντίστοιχη κοινοβουλευτική αντιπροσωπεία.
<SPEAKER ID="47" LANGUAGE="SK" NAME="Monika Beňová (PSE ). –" AFFILIATION="">
<P>
   Πιστεύω ότι οι λογικά και ειρηνικά σκεπτόμενοι άνθρωποι σε ολόκληρο τον κόσμο δεν έχουν πρόβλημα με το ίδιο το Ιράν. Το Ιράν είναι μια χώρα της οποίας οι κάτοικοι είναι σαν εμάς, με τις καθημερινές χαρές και έγνοιες τους. Το πρόβλημά μας δεν είναι η χώρα και οι πολίτες της. Το πρόβλημά μας είναι ένα άτομο, ο Mahmoud Ahmadinejad, ο οποίος έγινε πρόεδρος του Ιράν λόγω της συγκυρίας και του θρησκευτικού φονταμενταλισμού του.
<P>
Κυρίες και κύριοι, η κατάσταση είναι σοβαρή, αν και όχι απελπιστική. Ωστόσο, δεν μπορούμε ποτέ να κατανικήσουμε τον φονταμενταλισμό αντικαθιστώντας τον με μια άλλη μορφή φονταμενταλισμού – αυτό είναι το μήνυμά μου προς τον φίλο μας George Bush. Μας ανατέθηκε η ευθύνη και πρέπει να ενεργήσουμε με προνοητικότητα, ούτως ώστε να διασφαλίσουμε ότι μια μέρα οι μελλοντικές γενιές δεν θα μας κατηγορήσουν ότι αποτύχαμε να αντιμετωπίσουμε αυτήν τη σοβαρή κατάσταση. 
<SPEAKER ID="48" LANGUAGE="PT" NAME="Luís Queiró (PPE-DE ). –" AFFILIATION="">
<SPEAKER ID="49" LANGUAGE="CS" NAME="Libor Rouček (PSE ). –" AFFILIATION="">
<SPEAKER ID="50" LANGUAGE="FR" NAME="Pierre Schapira (PSE ). –" AFFILIATION="">
<P>
   Κύριε Πρόεδρε αισθάνομαι προσωπικά υποχρεωμένος να επισημάνω τη σχέση μεταξύ των παρατηρήσεων του Προέδρου Mahmoud Ahmadinejad με τις οποίες ζητούσε να εξαλειφθεί το Ισραήλ από τον χάρτη και της απόφασης του Ιράν να επαναλάβει τις δραστηριότητές του σχετικά με την επεξεργασία ουρανίου. Δεν πιστεύω ότι αυτά τα δύο γεγονότα είναι συμπτωματικά. Ούτε πιστεύω ότι το Κοινοβούλιό μας μπορεί λογικά να παραβλέψει τον μεταξύ τους συσχετισμό.
<SPEAKER ID="51" LANGUAGE="SV" NAME="Inger Segelström (PSE ). –" AFFILIATION="">
<SPEAKER ID="52" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Ωστόσο, όπως ανέφεραν πολλοί ομιλητές, και τους ευχαριστώ γι’ αυτό, είναι επίσης σημαντικό να ληφθεί υπόψη πως το πυρηνικό πρόγραμμα δεν είναι το μοναδικό βασικό και ουσιώδες θέμα στο πλαίσιο της σχέσης μας με το Ιράν, το οποίο πρέπει να διευθετηθεί αν θέλουμε να έχουμε καλύτερες σχέσεις με την κυβέρνηση του Ιράν και με τον πρόεδρό της. Υπάρχει και το ζήτημα των ανθρωπίνων δικαιωμάτων. Επιτρέψτε μου να υπενθυμίσω στο Σώμα ότι το Ιράν προσχώρησε από το 1975 χωρίς επιφύλαξη στο διεθνές σύμφωνο του ΟΗΕ για τα αστικά και τα πολιτικά δικαιώματα και στο διεθνές σύμφωνο του ΟΗΕ για τα οικονομικά, κοινωνικά και πολιτιστικά δικαιώματα. Επομένως, το Ιράν έχει σαφή δέσμευση από το διεθνές δίκαιο να τηρεί τις υποχρεώσεις που απορρέουν από αυτές τις δύο σημαντικές συμβάσεις.
<P>
Τελειώνοντας, θα ήθελα να επιβεβαιώσω ότι και εγώ συμφωνώ με την άποψη που διατύπωσαν ο κ. Brok και άλλοι ομιλητές, ότι πρέπει ασφαλώς να συνεχίσουμε τον διάλογο με εκείνες τις δυνάμεις στο Ιράν που τάσσονται υπέρ μιας ειρηνικής συνύπαρξης και υπέρ της τήρησης των υποχρεώσεων της χώρας. Σκοπεύουμε να το κάνουμε αυτό και φυσικά είμαστε πρόθυμοι για διάλογο, ωστόσο θα πρέπει να πούμε ξεκάθαρα ότι δεν πρέπει να επιτρέψουμε να γίνει κατάχρηση του διαλόγου αυτού. Γι’ αυτό, πρέπει να είμαστε πολύ προσεκτικοί όσον αφορά την επιλογή των συνομιλητών μας. Θεωρώ ότι εδώ έχει επίσης ιδιαίτερη σημασία η προαγωγή της κοινωνίας των πολιτών στο Ιράν.
<SPEAKER ID="53" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
Όπως είπαν πολλοί ομιλητές –μεταξύ των οποίων και ο Πρόεδρος Schulz– το Ιράν δεν ταυτίζεται με το Ισλάμ και συνεπώς επιβάλλεται ένας περιφερειακός διάλογος για τη διασφάλιση της σταθερότητας και της ειρήνης, στον οποίο θα συμμετάσχει ασφαλώς το Ιράν, αλλά και όλες οι άλλες χώρες της περιοχής που ενδιαφέρονται για έναν σοβαρό διάλογο με τη διεθνή κοινότητα.
<P>
Όπως είπαν πολλοί, με τελευταία την κ. Běnová, το Ιράν δεν είναι καν ο πρόεδρος Ahmadinejad. Είναι προφανές ότι η Ευρώπη μπορεί να αναλάβει πολιτική δράση μέσω του διαλόγου με την κοινωνία των πολιτών και με τις μετριοπαθείς δυνάμεις του Ιράν που μάχονται για την ελευθερία, θέλουν να επιλέγουν ελεύθερα το πεπρωμένο τους και δεν εμπιστεύονται τα κηρύγματα μίσους και βίας του προέδρου τους.
<SPEAKER ID="54" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<P>
   Έλαβα έξι προτάσεις ψηφίσματος(1) σύμφωνα με το άρθρο 103 παράγραφος 2 του Κανονισμού για τη λήξη της συζήτησης.
<P>
Η ψηφοφορία θα διεξαχθεί σήμερα στις 11.30.
<SPEAKER ID="55" LANGUAGE="IT" NAME="Iles Braghetto (PPE-DE )." AFFILIATION="">
<P>
Η ατομική βόμβα των Αγιατολάχ είναι ένα ισχυρό όπλο εκβιασμού του ιρανικού λαού, ένα όπλο που χρησιμοποιείται για να καταπνίξει τις πλέον ελεύθερες και δημοκρατικές φωνές. Η ιρανική κοινωνία φαίνεται να βυθίζεται στη σιωπή. Χρειάζεται συνεπώς μια πρωτοβουλία που θα βοηθήσει όσους αγωνίζονται για την ελευθερία, τα ανθρώπινα δικαιώματα και τον σεβασμό κάθε πίστης και θρησκευτικού δόγματος στο Ιράν. Η σιωπή των Ιρανών δεν σημαίνει εκούσια παραίτηση. Οι άνδρες και οι γυναίκες του Ιράν που ενδιαφέρονται για το καλό της πατρίδας τους, είναι αυτοί που πρέπει να αφοπλίσουν τη βόμβα των μουλάδων. Το Ιράν δεν είναι το Ισλάμ ούτε ο Πρόεδρος Ahmadinejad. Ο διάλογος πρέπει συνεπώς να συνεχιστεί και να ενταθεί.
<SPEAKER ID="56" LANGUAGE="" NAME="" AFFILIATION="Αντιπροέδρου">
<SPEAKER ID="57" LANGUAGE="" NAME="Πρόεδρος." AFFILIATION="(Για τα λεπτομερή αποτελέσματα των ψηφοφοριών: βλ. συνοπτικά πρακτικά)">
<SPEAKER ID="58" LANGUAGE="" NAME="" AFFILIATION="- Πριν από την ψηφοφορία:">
<SPEAKER ID="59" LANGUAGE="DE" NAME="Bernd Posselt (PPE-DE ). –" AFFILIATION="(Χειροκροτήματα)">
<SPEAKER ID="60" LANGUAGE="" NAME="Πρόεδρος." AFFILIATION="">
<SPEAKER ID="61" LANGUAGE="FR" NAME="Christine De Veyrac (PPE-DE )," AFFILIATION="γραπτώς">
<SPEAKER ID="62" LANGUAGE="FR" NAME="Fernand Le Rachinel (NI )," AFFILIATION="γραπτώς">
<SPEAKER ID="63" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="64" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς.">
<SPEAKER ID="65" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<SPEAKER ID="66" LANGUAGE="" NAME="Richard Howitt (PSE )," AFFILIATION="γραπτώς">
<P>
   . Το Εργατικό Κόμμα του Ευρωπαϊκού Κοινοβουλίου υποστηρίζει το ψήφισμα για το Ιράν, με το οποίο καταδικάζονται τα ποικίλα σχόλια στα οποία προέβη ο Πρόεδρος του Ιράν και εκφράζονται σοβαρές ανησυχίες σχετικά με τη σημερινή στάση των ιρανικών αρχών απέναντι στο πυρηνικό πρόγραμμα. Το EPLP επίσης υποστηρίζει σθεναρά την ανάμιξη και τις πρωτοβουλίες της Ομάδας των 3 της ΕΕ, του ΔΟΑΕ και του Συμβουλίου Ασφαλείας των Ηνωμένων Εθνών, συμφωνώντας με την ανάγκη αναζήτησης ειρηνικών και διπλωματικών μέσων για την επίλυση της κρίσης. Η θέση της βρετανικής κυβέρνησης είναι ότι η στρατιωτική δράση παραμένει αδιανόητη και δεν περιλαμβάνεται στην ημερήσια διάταξη. 
<SPEAKER ID="67" LANGUAGE="EN" NAME="David Martin (PSE )," AFFILIATION="γραπτώς">
<P>
   . Από τη μη αναμενόμενη νίκη του νέου ιρανού Προέδρου κ. Mahmoud Ahmadinejad και έκτοτε, επικρατεί ένα ολοένα και πιο τεταμένο κλίμα μεταξύ του Ιράν και της διεθνούς κοινότητας, το οποίο οδήγησε σε μια σειρά διαπραγματεύσεων ανάμεσα στα κράτη μέλη σχετικά με τις βλέψεις του Ιράν να αναπτύξει πυρηνική ενέργεια.
<P>
Οφείλω να τονίσω ότι ο λαός του Ιράν δεν πρέπει να δαιμονοποιηθεί ή να θεωρηθεί με οποιονδήποτε τρόπο υπεύθυνος. Βρισκόμαστε σε αντιπαράθεση αποκλειστικά και μόνο με την ηγεσία του και εκφράζω τη λύπη μου για τα πρόσφατα σχόλια του προέδρου κ. Ahmadinejad σχετικά με το Ισραήλ. 
<SPEAKER ID="68" LANGUAGE="NL" NAME="Erik Meijer (GUE/NGL )," AFFILIATION="γραπτώς">
<SPEAKER ID="69" LANGUAGE="" NAME="Αθανάσιος Παφίλης (GUE/NGL )," AFFILIATION="γραπτώς">
<SPEAKER ID="70" LANGUAGE="" NAME="" AFFILIATION="(Η συνεδρίαση διακόπτεται στις 11.45 και συνεχίζεται στις 12.05)">
<SPEAKER ID="71" LANGUAGE="" NAME="" AFFILIATION="Προέδρου">
<SPEAKER ID="72" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Λίγες χώρες είναι σε τόσο καλή θέση όσο η Αυστρία για να αντιμετωπίσουν αυτές τις προκλήσεις. Η Αυστρία βρισκόταν στην περιφέρεια της Ένωσης των 15, αλλά τώρα βρίσκεται στην καρδιά της Ευρώπης των 25, η οποία σύντομα θα γίνει η Ευρώπη των 27 ή περισσότερων. Βρίσκεστε όλο και πιο κοντά στην καρδιά της μεγάλης Ευρώπης.
<SPEAKER ID="73" LANGUAGE="DE" NAME="Heinz Fischer," AFFILIATION="Πρόεδρος της Δημοκρατίας της Αυστρίας">
<P>
Όμως θα μου επιτρέψετε να πω ότι θεωρώ τον εαυτό μου τρόπον τινά ως παλιά κοινοβουλευτική καραβάνα και μου αρέσει η κοινοβουλευτική ατμόσφαιρα αφού, όπως ανέφερε ήδη ο Πρόεδρός σας, ήμουν για παραπάνω από 30 χρόνια μέλος του αυστριακού κοινοβουλίου. Μεγάλο μέρος αυτού του διαστήματος ανήκει στην εποχή που η διαίρεση της Ευρώπης σε ανατολική και δυτική μέσω του σιδηρού παραπετάσματος φαινόταν ένα γεγονός που ήταν σχεδόν αδύνατο να αλλάξει.
<P>
Ο ρώσος διανοούμενος Andrej Amalrik έγραψε βέβαια ένα συναρπαστικό βιβλίο με τίτλο «Θα μπορέσει η Σοβιετική Ένωση να ζήσει μέχρι το 1984;» προφητεύοντας την κατάρρευση της σοβιετικής αυτοκρατορίας, αλλά τότε αυτό δεν φαινόταν να έχει και μεγάλη σχέση με την πολιτική πραγματικότητα. Το 1989 και οι μήνες που προηγήθηκαν και ακολούθησαν την πτώση του Τείχους του Βερολίνου ήταν για μένα –και υποθέτω για τους περισσότερους από εμάς– κάτι σαν πολιτικό θαύμα. Έκτοτε πιστεύω ότι μπορούν να γίνουν πολιτικά θαύματα ή τουλάχιστον ότι μπορεί να επιτευχθεί κάτι που αρχικά φαίνεται από δύσκολο ως ακατόρθωτο.
<P>
Επομένως, μετά την κατάρρευση του κομουνισμού και τη διεύρυνση της Ευρωπαϊκής Ένωσης από 12 σε 15 μέλη –από την οποία βέβαια ωφελήθηκε και η Αυστρία– αναπόφευκτα ήρθε στο προσκήνιο το ζήτημα ενός ακόμα γύρου διεύρυνσης που θεωρήθηκε και ένα είδος επανένωσης της Ευρώπης.
<P>
Αυτό δεν ήταν εύκολο, αλλά το επιτύχαμε στο μεταξύ, το 2004, και ασφαλώς θα ακολουθήσουν σύντομα η Βουλγαρία και η Ρουμανία. Επίσης, μπορούμε σε αυτό το πλαίσιο να μνημονεύσουμε και την Κροατία.
<P>
Για μία προοπτική σαν αυτήν που προσπάθησα να σκιαγραφήσω τώρα, χρειαζόμαστε επειγόντως καλύτερους κανόνες. Ελπίζω να έχουν καταλάβει τώρα όλοι ότι μία ΕΕ των 25+ δεν μπορεί να λειτουργήσει άριστα, ίσως μάλιστα ούτε καν ικανοποιητικά με τις δομές της ΕΕ των 12.
<P>
Δεν διστάζω να το παραδεχτώ αυτό και δεν θεωρώ ότι θα διαφωνήσουν πολλοί μαζί μου ως προς το ότι είναι απλά απαράδεκτο να είναι άνεργοι 19 εκατομμύρια άνθρωποι. Η ανεργία είναι μια θηλιά στον λαιμό της Ευρώπης, που μειώνει το γόητρό της, και ο περιορισμός της πρέπει να αποτελεί προτεραιότητα τόσο σε εθνικό όσο και σε ευρωπαϊκό επίπεδο, αν δεν θέλουμε να διακυβεύσουμε την αποδοχή του ευρωπαϊκού προτύπου.
<P>
Στην αρχή της αυστριακής Προεδρίας, το Salzburg φιλοξένησε μία μεγάλη συζήτηση για την Ευρώπη με θέμα «Sound of Europe» που αναφέρθηκε και στην 250ή επέτειο της γέννησης του Wolfgang Amadeus Mozart, και όπου εμφανίστηκαν στη σκηνή πρώτα οι πολιτικοί και ύστερα οι καλλιτέχνες. Φυσικά, οι τελευταίοι έκαναν χρήση του δικαιώματός τους να δείξουν στους πολιτικούς την εικόνα τους και να επισημάνουν τις ατέλειες της πολιτικής. Δεν με έπεισαν βέβαια όλα όσα ειπώθηκαν σε αυτό το πλαίσιο, ωστόσο είναι αλήθεια ότι η πολιτιστική διάσταση του ευρωπαϊκού σχεδίου περιλαμβάνει πολλούς κρυμμένους θησαυρούς και έχει ακόμα ανείπωτα αποθέματα. Υπογραμμίστηκε επανειλημμένα πως η Ευρώπη καταφέρνει να συμβαδίζει όλο και περισσότερο με τις Ηνωμένες Πολιτείες από οικονομική άποψη, αλλά από στρατιωτική άποψη είναι –όπως λένε– ένας νάνος, μολονότι εγώ θεωρώ αυτό το τελευταίο λιγότερο ενοχλητικό από τις κοινωνικές ανισότητες.
<P>
Πριν από λιγότερο από δύο εβδομάδες, ο Πρόεδρος της Ομοσπονδιακής Δημοκρατίας της Γερμανίας Horst Köhler, που θα έχει και εκείνος σύντομα την τιμή να μιλήσει ενώπιόν σας όπως εγώ σήμερα, υποδέχτηκε επτά προέδρους ευρωπαϊκών κρατών για διάλογο στη Δρέσδη, τον οποίο ακολούθησε συζήτηση με φοιτητές από περισσότερες από δώδεκα χώρες. Οι εν λόγω φοιτητές είχαν προετοιμαστεί πολύ καλά για τη συνάντηση αυτήν και μας παρουσίασαν ένα «Μανιφέστο της Δρέσδης» που περιείχε πολύ συγκεκριμένα αιτήματα σχετικά με την Ευρώπη. Ένα από αυτά –και σας παρακαλώ να το προσέξετε αυτό– ήταν η αύξηση των δαπανών για την έρευνα και την ανάπτυξη όχι μόνο σε 3% αλλά σε 5% του ΑΕΠ. Πρόκειται πραγματικά για έναν πολύ τολμηρό στόχο, που ωστόσο αξίζει να τον επιδιώξουμε, αν θέλουμε να κάνουμε την Ευρώπη μια κοινωνία βασισμένη στη γνώση.
<P>
Το Μανιφέστο της Δρέσδης που συνέταξαν οι νεαροί φοιτητές από πολλές ευρωπαϊκές χώρες περιελάμβανε και ένα άλλο αίτημα: τη σύσταση ενός κοινού ιδρύματος για τη σύγχρονη ευρωπαϊκή ιστορία που θα περιγράφει αντικειμενικά την ιστορία του 20ού αιώνα και τη σημερινή Ευρώπη και θα παρουσιάζει αναλυτικά το ευρωπαϊκό σχέδιο.
<P>
Μοιράζομαι μαζί σας σήμερα –έστω και σύντομα– το περιεχόμενο αυτού του μανιφέστου, όχι μόνο για να δείξω σε αυτούς τους νέους ότι παίρνουμε στα σοβαρά τα αιτήματα και τις ανησυχίες τους παρουσιάζοντάς τις σε αυτό το ανώτατο ευρωπαϊκό βήμα, αλλά και επειδή η παιδεία και η έρευνα –όπως όλοι γνωρίζετε– είναι συντελεστές παραγωγής ιδιαίτερης ποιότητας. Ο Martin Walser έγραψε κάποτε ότι το μόνο που χρειάζεται για να σταματήσει η ουτοπία να είναι ουτοπία, είναι το να υπάρχει. Η πολύ πραγματική ουτοπία της ευρωπαϊκής ειρήνης και η ουτοπία μιας βιώσιμης και οικολογικά υπεύθυνης οικονομικής τάξης πρέπει να υποστηρίζεται από μια πολιτισμική και μια μορφωτική ουτοπία, με τη διατύπωση πολύ συγκεκριμένων στόχων και με προτεραιότητα στην υλοποίησή τους.
<P>
Η Αυστρία έχει την προεδρία του Συμβουλίου της ΕΕ ακριβώς ενάμισι μήνα και θα την παραδώσει στο τέλος Ιουνίου στα αξιόπιστα χέρια της Φινλανδίας, με την οποία έχουμε μια εξαίρετη συνεργασία. Πριν από ακριβώς τέσσερις εβδομάδες, ο καγκελάριος Wolfgang Schüssel παρουσίασε στο Ευρωπαϊκό Κοινοβούλιο τους στόχους της αυστριακής Προεδρίας. Δεν σκοπεύω να επαναλάβω όσα ειπώθηκαν τότε, παρά θέλω μόνο να προσθέσω ότι σε αυτές τις τέσσερις εβδομάδες είχαμε πολλές δραστηριότητες και εξελίξεις. Αυτό ισχύει, για παράδειγμα, για την προτεραιότητα που έδωσε η αυστριακή Προεδρία στα Βαλκάνια, αλλά και για την πρόοδο που σημειώθηκε σχετικά με τις προετοιμασίες για τη διάσκεψη κορυφής ΕΕ-Λατινικής Αμερικής/Καραϊβικής που θα γίνει στη Βιέννη στα μέσα Μαΐου 2006.
<SPEAKER ID="74" LANGUAGE="" NAME="Πρόεδρος." AFFILIATION="(Χειροκροτήματα)">
<SPEAKER ID="75" LANGUAGE="" NAME="" AFFILIATION="Αντιπροέδρου">
<SPEAKER ID="76" LANGUAGE="" NAME="Πρόεδρος. –" AFFILIATION="">
<SPEAKER ID="77" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κύριε Πρόεδρε, κύριε Επίτροπε, κυρίες και κύριοι, αναμφίβολα η ΒοσνίαΕρζεγοβίνη έχει σημειώσει, μετά την ειρηνευτική συμφωνία του Dayton, μεγάλη πρόοδο προς την κατεύθυνση της δημιουργίας μίας πολυεθνικής δημοκρατίας και αυτό είναι κάτι που θα πρέπει να επικροτήσουμε και να χαρούμε γι’ αυτό. Μιλώντας ως Αυστριακός, που είδε να γίνονται όλα αυτά τρόπον τινά δίπλα στην πόρτα του, πρέπει να πω ότι θεωρώ σημαντικό το γεγονός ότι εμείς που παρακολουθούσαμε πριν από δέκα χρόνια τρομοκρατημένοι και συγκλονισμένοι τις απίστευτες αγριότητες και συγκρούσεις και τα βάσανα του κόσμου, μπορούμε σήμερα να πούμε με κάποια ικανοποίηση ότι οι πιθανότητες για ένοπλη σύρραξη εκεί είναι πολύ μικρές. Αυτό είναι μία μεγάλη επιτυχία για τη διεθνή κοινότητα και κυρίως για την Ευρωπαϊκή Ένωση.
<P>
Η έναρξη διαπραγματεύσεων για μία συμφωνία σταθεροποίησης και σύνδεσης μεταξύ της Ευρωπαϊκής Ένωσης και της ΒοσνίαςΕρζεγοβίνης αποδεικνύει τις επιτυχίες της περασμένης δεκαετίας. Ένα σημαντικό σχετικό παράδειγμα είναι ότι το 2005, η Republika Srpska και η ομοσπονδία ΒοσνίαςΕρζεγοβίνης συγχώνευσαν τα υπουργεία Άμυνάς τους μεταφέροντας όλες τις δραστηριότητες και το προσωπικό που αφορούν την άμυνα σε ένα κοινό υπουργείο Άμυνας για ολόκληρο το κράτος, πράγμα που ασφαλώς αποτελεί ορόσημο στην εξέλιξη της χώρας. Η ευρωπαϊκή αποστολή της EUFOR Althea συνεργάζεται στενά με αυτές τις νέες κοινές δομές και συνεχίζει τη μεταρρύθμιση στον τομέα της άμυνας.
<P>
Υπάρχουν και άλλα ακόμη παραδείγματα που δείχνουν ότι η χώρα προοδεύει αναφορικά με την ακεραιότητά της και την αποδοχή της ευθύνης της για τον εαυτό της. Ένα από αυτά είναι η θέσπιση ΦΠΑ σε ολόκληρη τη χώρα από την 1η Ιανουαρίου 2006.
<P>
Η EUPM, η αστυνομική αποστολή της ΕΕ στη ΒοσνίαΕρζεγοβίνη, θα παίξει σημαντικό ρόλο σε αυτήν τη μεταρρυθμιστική διαδικασία. Πολύ πρόσφατα, την 1η Ιανουαρίου 2006, η αρχική εντολή της, που είχε λήξει, παρατάθηκε για άλλα δύο χρόνια. Η εντολή συνίσταται σε ακόμα πιο ενεργό υποστήριξη της συμβολής της αστυνομίας στην καταπολέμηση του οργανωμένου εγκλήματος και αυτό είναι σημαντικό για τα κράτη μέλη μας αφού, φυσικά, το οργανωμένο έγκλημα στη δική μας γειτονιά έχει επιπτώσεις και σε εμάς. Η EUPM, η EUFOR και ο Ύπατος Εκπρόσωπος και ειδικός εντεταλμένος της ΕΕ συνεργάζονται στενά στον τομέα αυτόν με σκοπό να εξασφαλιστεί μία συντονισμένη, συνεπής και αποτελεσματική υποστήριξη για τις εκτελεστικές αρχές.
<P>
Κατά τους τελευταίους μήνες έγιναν επίσης προσπάθειες για ενδεχόμενη μεταρρύθμιση του συντάγματος του Dayton. Το σύνταγμα αυτό επικρίνεται διαρκώς για την πολυπλοκότητά του, όμως δεν πρέπει να ξεχνάμε ότι –όπως είπα στην αρχή κατέστησε δυνατή την εδραίωση της ειρήνης στη χώρα, ούτως ώστε να μην υπάρχει πλέον κίνδυνος εχθροπραξιών.
<P>
Ένα άλλο σημαντικό θέμα που θα μας απασχολήσει το 2006 είναι το μέλλον του Ύπατου Εκπροσώπου και η παρουσία της διεθνούς κοινότητας στη ΒοσνίαΕρζεγοβίνη. Δεν υπάρχει αμφιβολία ότι αυτή η χώρα θα συνεχίσει να χρειάζεται και στο εγγύς μέλλον διεθνή βοήθεια, αλλά στόχος πρέπει να είναι να αντικατασταθεί η ώθηση της διεθνούς κοινότητας –που εκπροσωπείται πρωτίστως από τις ευρείες αρμοδιότητες του Ύπατου Εκπροσώπου, τις επονομαζόμενες «Εξουσίες της Βόννης»– από μια έλξη από τις Βρυξέλλες. Στο πλαίσιο της μετάβασης από το αξίωμα του Ύπατου Εκπροσώπου με τη σημερινή μορφή του στο αξίωμα του Ειδικού Εντεταλμένου της ΕΕ, οι αρμοδιότητες και δυνατότητες επέμβασης των διεθνών παραγόντων θα πρέπει να περιοριστούν σύμφωνα με την αρχή της ιδιοποίησης που συμπεριλαμβάνει τη μεταφορά των πρόσθετων εξουσιών και ευθυνών στα θεσμικά όργανα του κράτους.
<P>
Θα πρέπει να είμαστε ευχαριστημένοι γιατί αυτό είναι σύμφωνο με τους δεδηλωμένους στόχους του νέου Ύπατου Εκπροσώπου κ. Schwarz-Schilling, που ανέλαβε το αξίωμα αυτό στα τέλη Ιανουαρίου από τον λόρδο Ashdown και είπε ότι θέλει ως Ύπατος Εκπρόσωπος να αναλάβει περισσότερο τον ρόλο να διευκολύνει και να προωθήσει τον εξευρωπαϊσμό της χώρας και να κάνει μικρότερη χρήση των καθαυτό εξουσιών του Υπάτου Εκπροσώπου, οι οποίες θα πρέπει να χρησιμοποιούνται όλο και λιγότερο καθώς θα προχωρεί η μεταρρυθμιστική διαδικασία.
<P>
Ο πρώτος γύρος διαπραγματεύσεων, που έγινε στις 25 Ιανουαρίου υπό την κοινή προεδρία της Ευρωπαϊκής Επιτροπής και του Βόσνιου διαπραγματευτή κ. Davidovic, ολοκληρώθηκε με επιτυχία και η περαιτέρω πρόοδος, που ελπίζουμε ότι θα σημειωθεί σύντομα, θα εξαρτηθεί φυσικά από το κατά πόσον θα μπορέσει να συνεχιστεί αυτή η μεταρρυθμιστική διαδικασία.
<P>
Ποια είναι τώρα η πρόβλεψη; Η σύνοδος κορυφής ΕΕ-Δυτικών Βαλκανίων που έγινε στη Θεσσαλονίκη τον Ιούνιο του 2003 είχε ως αποτέλεσμα να επαναλάβει η Ευρωπαϊκή Ένωση την προσήλωσή της προς μία ευρωπαϊκή προοπτική για όλες τις χώρες των δυτικών Βαλκανίων. Αυτή η θεμελιώδης παραδοχή ότι το μέλλον των χωρών αυτών βρίσκεται στην Ευρωπαϊκή Ένωση επαναλήφθηκε και επιβεβαιώθηκε στο Ευρωπαϊκό Συμβούλιο τον Ιούνιο του 2005. Φυσικά, η πρόοδος σε αυτό το προενταξιακό στάδιο θα εξαρτηθεί από την εκπλήρωση της κριτηρίων της Κοπεγχάγης και των όρων που περιλαμβάνονται στη διαδικασία σταθεροποίησης και σύνδεσης.
<P>
Η ανακοίνωση που εξέδωσε η Επιτροπή τον Ιανουάριο του 2006 σχετικά με τη μελλοντική διαμόρφωση των σχέσεων της ΕΕ με τις χώρες των δυτικών Βαλκανίων, που επικροτήθηκε θερμά από το Συμβούλιο, σκιαγραφεί τα προενταξιακά βήματα που ξεπερνούν την ατζέντα της Θεσσαλονίκης, και είμαι βέβαιος ότι ο Επίτροπος Rehn θα ενημερώσει αναλυτικά το Σώμα γι’ αυτά.
<P>
Αυτοί οι στόχοι της ΕΕ θα επαναληφθούν επ’ ευκαιρία της επόμενης άτυπης συνάντησης των υπουργών Εξωτερικών της ΕΕ και των Δυτικών Βαλκανίων που θα γίνει στο Salzburg στις 10 και 11 Μαρτίου, όπου και πρόκειται να συμφωνηθεί το πώς και με ποια μέσα μπορεί η ΕΕ να ενισχύσει τη δράση της στην περιοχή. Η συνάντηση αυτή θα αποτελέσει μία καλή ευκαιρία για να συμφωνηθούν πρακτικά μέτρα για την προαγωγή της σταθερότητας, της ασφάλειας και της ευημερίας στα Δυτικά Βαλκάνια με την προοδευτική ενσωμάτωση της περιοχής στις ευρωπαϊκές δομές, πράγμα για το οποίο θα αποτελέσει την κύρια βάση η ανακοίνωση της Επιτροπής που ανέφερα προηγουμένως.
<SPEAKER ID="78" LANGUAGE="EN" NAME="Olli Rehn," AFFILIATION="μέλος της Επιτροπής">
<P>
Η ΒοσνίαΕρζεγοβίνη πραγματικά βρίσκεται σε ένα σταυροδρόμι σήμερα. Τον περασμένο Νοέμβριο η χώρα ξεκίνησε τη διαπραγμάτευση μιας συμφωνίας σταθεροποίησης και σύνδεσης με την Ευρωπαϊκή Ένωση. Ένας νέος Ύπατος Εκπρόσωπος /Ειδικός Εντεταλμένος της ΕΕ, ο κ. Christian Schwarz-Schilling, έχει διαδεχθεί τον Λόρδο Ashdown στο Σεράγεβο. Ο κ. Schwarz-Schilling θα ασκήσει σε μικρότερο βαθμό τις εκτελεστικές του αρμοδιότητες αφήνοντας τον χειρισμό περισσότερων θεμάτων στα χέρια των πολιτικών της ΒοσνίαςΕρζεγοβίνης. Βρισκόμαστε τώρα σε μια εποχή διασφάλισης μεγαλύτερης ιδιοποίησης και υπευθυνότητας για τη ΒοσνίαΕρζεγοβίνη.
<P>
Πριν τονίσω ορισμένες πρόσφατες εξελίξεις και τους πολιτικούς μας στόχους, επιτρέψτε μου να απολογηθώ εκ των προτέρων για το ενδεχόμενο να χρειαστεί να αποχωρήσω από το Κοινοβούλιο πριν από τη λήξη της σημερινής συζήτησης. Προγραμματίζεται να αναχωρήσω στις 4 μ.μ. σήμερα με τον Πρόεδρο κ. Barroso για μια τριήμερη περιοδεία σε έξι πόλεις των δυτικών Βαλκανίων, καταλήγοντας στο Σεράγεβο το Σάββατο. Συνεπώς, ευελπιστώ ότι θα έχουμε τελειώσει έως τις 4 μ.μ.
<P>
Η ΒοσνίαΕρζεγοβίνη προοδεύει όσον αφορά τη διαδικασία σταθεροποίησης και σύνδεσης. Τον περασμένο Νοέμβριο στο Σεράγεβο αρχίσαμε επισήμως τις διαπραγματεύσεις για την επίτευξη μιας συμφωνίας σταθεροποίησης και σύνδεσης. Ο πρώτος πραγματικός γύρος διαπραγματεύσεων διεξήχθη στα τέλη Ιανουαρίου 2006. Ήταν εξαιρετικά επιτυχής και οι βόσνιοι εταίροι μας είχαν προετοιμαστεί άρτια.
<P>
Αξίζει να σημειώσουμε ότι η διεθνής κοινότητα έχει διαδραματίσει σημαντικό ρόλο όσον αφορά τη στήριξη των μεταρρυθμίσεων στη χώρα. Αξιέπαινες είναι όμως και οι αρχές τοπικής αυτοδιοίκησης, οι οποίες κατόρθωσαν να σημειώσουν σημαντική πρόοδο σε ένα τουλάχιστον σύνθετο μάλλον περιβάλλον. Ευελπιστούμε ότι η πρόοδος θα συνεχιστεί και ότι η τοπική πολιτική αυτονομία θα αυξηθεί περισσότερο. Είμαστε πρόθυμοι να υποστηρίξουμε πλήρως αυτήν τη διαδικασία. Η διεθνής κοινότητα θα προσαρμόζει τον ρόλο της σε αυτές τις εξελισσόμενες συνθήκες μεγαλύτερης τοπικής αυτονομίας. Όσο περισσότερη ωριμότητα και πολιτική αυτονομία κατορθώσει να επιδείξει η χώρα, τόσο λιγότερο θα χρειαστεί να παρέμβει η διεθνής κοινότητα. Συναντήθηκα πρόσφατα με τον νέο ΥΕ/ΕΕΕΕ, κ. Schwarz-Schilling, ο οποίος συμμερίζεται αυτήν την άποψη σχετικά με τον νέο ρόλο που πρέπει να διαδραματίσει η διεθνής κοινότητα και τη χρήση των εξουσιών της Βόννης.
<P>
Η μεταρρύθμιση του «Συντάγματος του Dayton» αποτελεί ακόμη μια σημαντική πρόκληση την οποία καλούνται να αντιμετωπίσουν οι βόσνιοι πολιτικοί ηγέτες. Η χώρα χρειάζεται ένα Σύνταγμα, το οποίο να διασφαλίζει την πλήρη συμβατότητα με την Ευρωπαϊκή Σύμβαση για τα Ανθρώπινα Δικαιώματα, να επιτρέπει την αποτελεσματική λήψη αποφάσεων και την αποδοτική διακυβέρνηση και να καθιστά τις κυβερνητικές δομές λιγότερο δαπανηρές για τους απλούς πολίτες και φορολογούμενους.
<SPEAKER ID="79" LANGUAGE="DE" NAME="Doris Pack," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, κύριε Πρoεδρεύοντα του Συμβουλίου, κύριε Επίτροπε, μετά από δέκα χρόνια και πλέον από το Dayton, κυρίως οι βόσνιοι πολιτικοί είναι εκείνοι που πρέπει να αναρωτηθούν αν έκαναν ό,τι μπορούσαν για να εξασφαλίσουν ένα καλό μέλλον για τα παιδιά της χώρας τους. Σας παρακαλώ λοιπόν να ασκήσετε με υπευθυνότητα την εντολή σας.
<P>
Ο νέος Ύπατος Εκπρόσωπος κ. Schwarz-Schilling, που γνωρίζει πολύ καλά τη Βοσνία Ερζεγοβίνη, ασφαλώς θα φανεί δραστήριος και θα δείξει μεγάλη κατανόηση κατά την υποστήριξη των τοπικών πολιτικών, δεν θα αναγκαστεί δε να καταφύγει σε μεθόδους εξαναγκασμού χρησιμοποιώντας τις εξουσίες της Βόννης που διαθέτει. Ο Προεδρεύων του Συμβουλίου μίλησε για αποδοχή της ευθύνης και αυτό θα βρίσκεται όλο και πιο πολύ στο προσκήνιο.
<P>
Θα ήθελα ωστόσο να πω απευθυνόμενος στον κ. Επίτροπο ότι ο Ύπατος Εκπρόσωπος θα χρειαστεί την υποστήριξη της Επιτροπής και, ειδικότερα, βοήθεια για τη δημιουργία θέσεων εργασίας, για να δοθεί επιτέλους ώθηση σε μια σωστή γεωργική πολιτική που περιμένει από καιρό η περιοχή αυτή και για να δοθεί η δέουσα προσοχή στην ανάπτυξη των αγροτικών περιοχών, γιατί όσο η χώρα δεν μπορεί να παραγάγει τα δικά της τρόφιμα, δεν πρόκειται να ωφεληθεί από μια ζώνη ελευθέρων συναλλαγών. Επίσης, αυτό συνεπάγεται να επιτραπεί τουλάχιστον στους πρόσφυγες να επιστρέψουν σε περιοχές όπως η Posavina, προκειμένου να κατοικηθούν ξανά και να ξανακαλλιεργηθεί το γόνιμο έδαφός τους.
<P>
Όμως και οι βόσνιοι πολιτικοί πρέπει να αρχίσουν επιτέλους τις θεσμικές μεταρρυθμίσεις, ώστε να γίνει πλέον παρελθόν η εθνική διαίρεση και να δημιουργηθεί ένα λειτουργικό κράτος με πραγματικές δυνατότητες ένταξης στην ΕΕ. Η συνεργασία τους με το δικαστήριο της Χάγης είναι απολύτως απαραίτητη. Βέβαια, σημειώθηκε πρόοδος, αλλά δεν μπορώ να φανταστώ ότι θα γίνει μία πραγματική και πλήρης συμφιλίωση, αν δεν εμφανιστεί ο Karadžić στη Χάγη.
<P>
Οι διαπραγματεύσεις για τη συμφωνία σταθεροποίησης και σύνδεσης προχωρούν καλά και χαιρόμαστε γι’ αυτό. Μια αντιπροσωπεία του Ευρωπαϊκού Κοινοβουλίου θα μεταβεί το καλοκαίρι στη Banja Luca για να συζητήσει την πρόοδο με τους εκεί ομολόγους μας. Ευχόμαστε στην προεδρία του Συμβουλίου και στον Επίτροπο καλή επιτυχία στην υποστήριξη της Βοσνίας–Ερζεγοβίνης. 
<SPEAKER ID="80" LANGUAGE="SL" NAME="Jelko Kacin," AFFILIATION="εξ ονόματος της Ομάδας ALDE">
<P>
Δέκα χρόνια μετά τη σφαγή της Srebrenica και την παύση των εχθροπραξιών με την υπογραφή της Συμφωνίας του Ντέιτον, είναι επιτέλους καιρός να τροποποιηθεί το σύνταγμα της χώρας και να αποκατασταθούν οι κρατικές, καντονικές και τοπικές διοικητικές δομές που περισσότερο θα βοηθήσουν παρά θα εμποδίσουν τη Βοσνία στην έγκριση και στην εφαρμογή των νόμων και των πρακτικών με τις οποίες είμαστε εξοικειωμένοι στην Ευρωπαϊκή Ένωση. Θα έπρεπε να αναπτύσσουν περισσότερο τα δικαιώματα των ατόμων, των πολιτών της Βοσνίας–Ερζεγοβίνης (και αυριανών πολιτών της Ευρωπαϊκής Ένωσης) και λιγότερο τους δεσμούς με θρησκευτικές και εθνοτικές ομάδες.
<P>
Η μείωση της στρατιωτικής παρουσίας στη Βοσνία και η μεταφορά του ελέγχου της αποστολής από το ΝΑΤΟ στην ΕΕ αποτελεί σαφή και πειστική απόδειξη της προόδου προς αυτήν την κατεύθυνση. Ωστόσο, χωρίς την πλήρη συνεργασία με το δικαστήριο της Χάγης, δεν μπορούμε να προχωρήσουμε μπροστά. Όπως η Σερβία και το Μαυροβούνιο έχει διορία μέχρι το τέλος του μήνα για να βρει και να εκδώσει τον Mladić, έτσι και η Βοσνία-Ερζεγοβίνη, ή η Δημοκρατία της Σερβίας για την ακρίβεια, πρέπει να εκδώσει τον Karadžić – αυτό αποτελεί προϋπόθεση για τη συγχώρεση και τη συμφιλίωση.
<SPEAKER ID="81" LANGUAGE="DE" NAME="Gisela Kallenbach," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, είναι πραγματικά καλό ότι το Σώμα ασχολείται με τόση αποφασιστικότητα και συνέπεια με τα προβλήματα και τα ζητήματα των δυτικών Βαλκανίων. Αυτό είναι δείγμα σύνεσης και αξιοπιστίας και όπως ακούσαμε και πάλι σήμερα, το Συμβούλιο και η Επιτροπή τηρούν τις δεσμεύσεις τους, όμως –και αυτό είναι κάτι που υπογραμμίζουμε όλοι μαζί επανειλημμένα– η προοδευτική ενσωμάτωση στην Ευρώπη θα εξαρτηθεί κατά πρώτο λόγο από την πρόοδο στην κάθε χώρα. Δέκα χρόνια μετά τη συμφωνία του Dayton, υπάρχει τεράστια ανάγκη αλλαγής της κατάστασης στη Βοσνία–Ερζεγοβίνη και του καθεστώτος της χώρας. Ως εκ τούτου, ακούμε με χαρά πως ο νέος Ύπατος Εκπρόσωπος κ. Schwarz-Schilling θεωρεί ότι το σημαντικότερο καθήκον του είναι να καταστήσει το αξίωμά του περιττό.
<P>
Η δημοκρατία μπορεί να ριζώσει και να αναπτυχθεί μακροπρόθεσμα μόνον εάν στηρίζεται στο ότι ανήκει σε εκείνους που ζουν στον εκάστοτε τόπο, πράγμα που υπογράμμισε σήμερα και ο κ. Winkler. Αυτό έχει μεγάλη σχέση με την αποδοχή της ιδίας ευθύνης όχι μόνο για το παρελθόν, αλλά και για ένα κοινό μέλλον. Η εξωτερική υποστήριξη στην πορεία προς αυτόν τον σκοπό είναι καλή και μπορεί να χρειάζεται για κάποιο διάστημα, η δε ΕΕ πρέπει να το συνειδητοποιεί αυτό τουλάχιστον στις διαρθρωτικές και οικονομικές της αποφάσεις. Όμως αυτό που δεν θέλουμε είναι βιαστικές διμερείς συμφωνίες που θα επιβάλουν θεσμικές αλλαγές και διοικητικές μεταρρυθμίσεις, όσο επειγόντως απαραίτητες κι αν είναι. Τότε υπάρχει ο κίνδυνος μιας νέας συμφωνίας του Dayton, ή μάλλον τώρα της Ουάσιγκτον, βάσει της οποίας οι πολίτες δεν θα αναλάβουν καμία ευθύνη.
<SPEAKER ID="82" LANGUAGE="NL" NAME="Erik Meijer," AFFILIATION="εξ ονόματος της Ομάδας GUE/NGL.">
<P>
Η καλύτερη λύση για μια μακροχρόνια ειρήνη και συνδιαλλαγή μεταξύ των τριών εθνών είναι ίσως μια ομοσπονδιακή δομή όπως αυτή του Βελγίου ή της Ελβετίας. Γι’ αυτό η ομάδα μου υποστηρίζει λύσεις από τη βάση προς την κορυφή, στις οποίες ο εξωτερικός κόσμος δεν θα προσπαθήσει να υποδείξει, αλλά θα βοηθήσει στην ανασυγκρότηση, στη συνδιαλλαγή και στη μεταφορά γνώσης ορθής διοικητικής πρακτικής. Αυτά που είπαν ο κ. Winkler και ο κ. Rehn με γεμίζουν βεβαιότητα ότι αυτή η άποψη λαμβάνεται σοβαρά υπόψη.
<P>
Εκτιμούμε, ωστόσο, ότι στο προτεινόμενο ψήφισμα δίνεται υπερβολικά μεγάλη έμφαση σε έναν διαφορετικό τύπο προσέγγισης που ταιριάζει με την, δυστυχώς ευρεία, άποψη που επικρατεί στην Ευρώπη ότι, από την εποχή του πολέμου το 1992-1995, η Βοσνία-Ερζεγοβίνη παρέμεινε ένα βίαιο και μισαλλόδοξο χάος για το οποίο πρέπει να βρεθεί μια εξωτερική λύση με στρατιωτικά μέσα και διοικητικές παρεμβάσεις μέχρι τη στιγμή που θα εμφανιστεί ένας ισχυρός ηγέτης.
<SPEAKER ID="83" LANGUAGE="PL" NAME="Jan Tadeusz Masiel (NI )." AFFILIATION="">
<P>
Επί του παρόντος, ας προσφέρουμε στη Βοσνία–Ερζεγοβίνη μια Συμφωνία Σταθεροποίησης και Σύνδεσης, χωρίς εγγύηση ένταξης. Προτείνω, μετά τη Βουλγαρία και τη Ρουμανία, οι χώρες να εντάσσονται με τη συμφωνία των πολιτών της ΕΕ, εφόσον η υποστήριξη προσεγγίζει το 100%.
<SPEAKER ID="84" LANGUAGE="DE" NAME="Hannes Swoboda," AFFILIATION="εξ ονόματος της Ομάδας PSE">
<SPEAKER ID="85" LANGUAGE="SV" NAME="Anna Ibrisagic (PPE-DE ). –" AFFILIATION="">
<P>
   Κύριε Πρόεδρε, προκειμένου να κατανοήσουμε γιατί η κατάσταση στη Βοσνία είναι τόσο πολύπλοκη σήμερα και γιατί χρειαζόμαστε μια συνταγματική μεταρρύθμιση στη Βοσνία, πρέπει πρώτα να κατανοήσουμε το υπόβαθρο. Όλοι όσοι βίωσαν τον πόλεμο στη Βοσνία ή παρακολούθησαν τα γεγονότα στα Βαλκάνια τη δεκαετία του 1990 γνωρίζουν ότι η Συμφωνία του Ντέιτον είχε μία αποστολή, να θέσει τέλος στον πόλεμο. Ήταν εξαιρετικά σημαντικό να τερματιστούν αμέσως οι συγκρούσεις ώστε να μην υποχρεωθεί η χώρα να περάσει άλλον ένα χειμώνα πολέμου. Επίσης, κανείς δεν πίστευε ότι η λύση που προσέφερε η Συμφωνία του Ντέιτον ήταν τέλεια. Αντιθέτως, πολλοί πίστευαν ότι δεν ήταν καθόλου καλή. Η Συμφωνία του Ντέιτον θα έπρεπε ίσως να θεωρείται περισσότερο ως ένα αποτέλεσμα διεθνών προσπαθειών παρά ένας επιθυμητός συμβιβασμός ανάμεσα στους διάφορους πολιτικούς ηγέτες της Βοσνίας. Από τότε, είναι αλήθεια ότι η ειρηνευτική συμφωνία επέτρεψε στη Βοσνία να διατηρήσει την εδαφική της ακεραιότητα. Ταυτόχρονα, ωστόσο, το Παράρτημα 4 της συμφωνίας όριζε ότι η χώρα θα πρέπει να αποτελείται από δύο τμήματα: μια ομοσπονδία μεταξύ Βοσνίων και Κροατών και ένα σερβικό τμήμα καλούμενο Δημοκρατία της Σερβίας.
<P>
Δέκα χρόνια μετά, διαπιστώνουμε ότι οι συνέπειες της Συμφωνίας του Ντέιτον είναι τόσο σοβαρές που είναι δύσκολο να λειτουργήσει η Βοσνία ως φυσιολογική ευρωπαϊκή χώρα. Κατά συνέπεια, δεν έχει απολύτως κανένα νόημα να συζητάμε για τους εκατοντάδες υπουργούς ή για τον δυσκίνητο κρατικό μηχανισμό. Κατά τη γνώμη μου, το βασικό πρόβλημα είναι ότι η Συμφωνία του Ντέιτον οδήγησε σε μια κατάσταση όπου τίθενται σε προτεραιότητα περισσότερο τα εθνοτικά συμφέροντα παρά τα συμφέροντα των μεμονωμένων πολιτών. Με αυτόν τον τρόπο, η Συμφωνία του Ντέιτον ολοκλήρωσε το έργο που ξεκίνησαν τα εθνικιστικά κόμματα κατά τη διάρκεια των πρώτων μετακομουνιστικών εκλογών το 1990. Αυτά τα κόμματα ακόμα ασκούν λίγο έως πολύ απόλυτη πολιτική εξουσία και μοιράζονται λίγο έως πολύ μια έντονη φιλοδοξία να κυριαρχήσουν επί μιας συγκεκριμένης περιοχής στην οποία κατοικεί μια συγκεκριμένη εθνοτική ομάδα. Εκεί έγκειται η δυσκολία της επίτευξης συμφωνίας σχετικά με ένα οικονομικό ή πολιτικό μέλλον για όλους τους πολίτες. Εκεί έγκειται επίσης η δυσκολία της επίτευξης συμφωνίας για έναν πρόεδρο ή για τα εκπαιδευτικά συστήματα ή για τους τελωνειακούς δασμούς. Η εθνοτική διάσταση έχει γίνει, και παραμένει, πιο σημαντική από την πολιτική διάσταση.
<SPEAKER ID="86" LANGUAGE="SL" NAME="Borut Pahor (PSE ). –" AFFILIATION="(Χειροκροτήματα)">
<SPEAKER ID="87" LANGUAGE="" NAME="Sarah Ludford (ALDE ). –" AFFILIATION="(ΕΝ)">
<P>
   Κύριε Πρόεδρε, χαιρετίζω θερμά το ταξίδι του Προέδρου κ. Barroso και του Επίτροπου κ. Rehn ως μια έμπρακτη εκδήλωση της αφοσίωσής μας στο ευρωπαϊκό μέλλον των δυτικών Βαλκανίων. Ας ελπίσουμε ότι θα βρεθούν οι κ.κ. Karadžić και Mladić κατά την παραμονή τους εκεί.
<P>
Ελπίζω να μην θεωρηθεί ότι μεροληπτώ λέγοντας ότι παρόλο που η θητεία του Λόρδου Ashdown αποτέλεσε αντικείμενο αμφισβήτησης, έχει ωστόσο επιδείξει τεράστια προσήλωση στον σκοπό του ευρωπαϊκού μέλλοντος για τη Βοσνία, βοηθώντας την στην πορεία από το Dayton προς τις Βρυξέλλες. Η πόρτα είναι ανοιχτή και επιθυμούμε η Βοσνία να διαβεί το κατώφλι της. 
<SPEAKER ID="88" LANGUAGE="DE" NAME="Angelika Beer (Verts/ALE ). –" AFFILIATION="">
<P>
Η ΒοσνίαΕρζεγοβίνη δρομολόγησε επιτέλους τη συνταγματική μεταρρύθμιση διότι είναι απαραίτητη για να προσεγγίσει την Ευρωπαϊκή Ένωση. Τον Ιανουάριο του τρέχοντος έτους αντιμετωπίσαμε μία πολύ σοβαρή κατάσταση όπου, ακριβώς σε αυτό το στάδιο, μια αμερικανική ομάδα προβληματισμού προσπάθησε να περάσει απότομα αυτήν την αλλαγή χωρίς τη συμμετοχή των Ευρωπαίων. Τότε είχε λήξει η εντολή του Paddy Ashdown και δεν είχε αναλάβει ακόμα ο κ. Schwarz-Schilling. Δεν πρέπει να ξανασυμβεί κάτι τέτοιο. Αισιοδοξώ ότι ο κ. Schwarz-Schilling θα ενδιαφερθεί ως Ύπατος Εκπρόσωπος για τα συμφέροντα του κόσμου στη ΒοσνίαΕρζεγοβίνη και θα πάρει στα σοβαρά την ευθύνη τους, εξασφαλίζοντας ότι ο πολιτικός μας στόχος έχει μια ελπίδα να πραγματοποιηθεί. Εννοώ ότι δέκα χρόνια μετά το Dayton, δέκα χρόνια μετά από τη στρατιωτική επέμβαση της Ευρωπαϊκής Ένωσης, θα φροντίσει να σταματήσει η εθνοτική διαίρεση και να μπορέσει η ΒοσνίαΕρζεγοβίνη να ατενίσει ενωμένη το μέλλον. 
<SPEAKER ID="89" LANGUAGE="DE" NAME="Bernd Posselt (PPE-DE ). –" AFFILIATION="Republika Srpska">
<P>
   Κύριε Πρόεδρε, η ΒοσνίαΕρζεγοβίνη παρουσιάζει έναν πολύ βαθύ διχασμό με βάση εθνοτικά και θρησκευτικά κριτήρια και μακροπρόθεσμα η ειρήνευση της περιοχής εξαρτάται από το να μην αγνοηθούν αυτά τα δεδομένα –που αντανακλώνται έντονα, για παράδειγμα, στις εκλογές αλλά να γίνουν σεβαστά και να ενσωματωθούν, σε συμφωνία με τον λογικό στόχο που παρουσιάστηκε στην ομιλία του Προέδρου της Αυστρίας. Δεν μπορούμε παρά να χαρούμε γιατί τελείωσε η φιλελεύθερη δικτατορία του κ. Ashdown, ο οποίος, μεταξύ άλλων, περιθωριοποίησε θρησκευτικούς ηγέτες, και να ελπίζουμε ότι ο κ. Schwarz-Schilling θα προσεγγίσει με μεγαλύτερη ευαισθησία τις υποθέσεις της χώρας.
<P>
Το δεύτερο ουσιαστικό ζήτημα, στο οποίο έχω ήδη αναφερθεί, είναι οι θρησκευτικές κοινότητες και ο απολύτως θεμελιώδης ρόλος τους στη χώρα. Ακούσαμε εδώ πολλά για το Ισλάμ. Όταν η Βοσνία έγινε αυστριακή, η Αυστρία δημιούργησε ένα σωματείο δημοσίου δικαίου για τους μουσουλμάνους, το οποίο αξίζει να σημειωθεί ότι υπάρχει ακόμα σήμερα στην Αυστρία, και έτσι η Αυστρία είναι το μόνο κράτος μέλος της ΕΕ όπου υπάρχει μια οργάνωση εκπροσώπησης των μουσουλμάνων που την αναγνωρίζουν οι ίδιοι οι μουσουλμάνοι. Όλα αυτά συνδέονται με τη Βοσνία. Στην ίδια τη Βοσνία–Ερζεγοβίνη υπάρχει ο Reis-ul-Ulema και άλλοι θεσμοί, που είναι σημαντικοί ως εκδηλώσεις ενός ευρωπαϊκού Ισλάμ, ενώ οι χριστιανικές κοινότητες της χώρας, που εκπροσωπούνται από εξέχουσες προσωπικότητες όπως ο επίσκοπος Komarica, θα πρέπει να συμμετάσχουν ενεργά στην ειρηνευτική διαδικασία και να αναγνωριστούν ως νομικά πρόσωπα. 
<SPEAKER ID="90" LANGUAGE="LT" NAME="Justas Vincas Paleckis (PSE )." AFFILIATION="">
<SPEAKER ID="91" LANGUAGE="NL" NAME="Annemie Neyts-Uyttebroeck (ALDE ). –" AFFILIATION="">
<P>
   Κύριε Πρόεδρε, κύριε Προεδρεύοντα του Συμβουλίου, κύριε Επίτροπε, κυρίες και κύριοι, καταρχάς, θα ήθελα να διαφωνήσω με την περιγραφή του κ. Posselt, ο οποίος χαρακτήρισε την αντιπροσωπεία του Λόρδου Ashdown ως φιλελεύθερη δικτατορία. Αν και η ηγεσία του Λόρδου Ashdown ήταν ασφαλώς δραστήρια, αντιτίθεμαι στη χρήση τόσο του ουσιαστικού «δικτατορία» όσο και του επιθέτου «φιλελεύθερη».
<P>
Θα ήθελα τώρα να στραφώ στη Βοσνία-Ερζεγοβίνη, η οποία αποτέλεσε πειραματόζωο για 15 χρόνια και αυτό είναι κάτι που ο βοσνιακός, ο κροατικός και ο σερβικός λαός το γνωρίζουν πολύ καλά. Αρχικά, ήταν το πειραματόζωο ενός κομουνιστικού κράτους που κατέρρεε. Στη συνέχεια, έγινε πειραματόζωο για μια ΕΕ η οποία εκείνη την εποχή, πριν από δέκα και πλέον έτη, δεν είχε πραγματική εξωτερική πολιτική ή πολιτική ασφάλειας. Ήταν επίσης πειραματόζωο για ένα ΝΑΤΟ που αναζητούσε μια νέα αποστολή και δυστυχώς και για όλους όσοι τρέφονται από τη βία και τον πόλεμο. Τα τελευταία χρόνια, είναι ένα σύγχρονο προτεκτοράτο.
<SPEAKER ID="92" LANGUAGE="PL" NAME="Jacek Protasiewicz (PPE-DE ). –" AFFILIATION="(Χειροκροτήματα)">
<P>
   Κύριε Πρόεδρε, τα 10 χρόνια που πέρασαν από τις ειρηνευτικές συμφωνίες του Ντέιτον έφεραν ειρήνη στη Βοσνία–Ερζεγοβίνη αλλά δεν έλυσαν τα μεγάλα πολιτικά και κοινωνικά προβλήματα. Μια πολύπλοκη θεσμική δομή σημαίνει ότι η διαδικασία λήψης πολιτικών αποφάσεων δεν είναι διαφανής, ενώ οι δαπάνες για όλα τα επίπεδα διοίκησης αποτελούν σημαντικό βάρος για τη δημόσια οικονομία.
<P>
Θα ήθελα να ευχαριστήσω όσους ξεκίνησαν αυτήν τη συζήτηση και τους συντάκτες αυτής της πρότασης που δεν χρειάζεται καμία τροποποίηση. Έχω υπόψη μου, συγκεκριμένα, την τροπολογία 2. Θα ήθελα επίσης να ευχηθώ στην αυστριακή Προεδρία κάθε επιτυχία στην επίλυση των σύνθετων προβλημάτων των Βαλκανίων. Αυτό θα ωφελήσει την Ευρώπη στο σύνολό της και όχι μόνο τις ενδιαφερόμενες χώρες.
<SPEAKER ID="93" LANGUAGE="ES" NAME="Ignasi Guardans Cambó (ALDE ). –" AFFILIATION="">
<P>
   Κύριε Πρόεδρε, ο εμφύλιος πόλεμος στην Ισπανία έληξε το 1939. Σήμερα, περισσότερα από εξήντα χρόνια αργότερα, ακόμη επουλώνονται σε ορισμένες πόλεις και γωνιές της Ισπανίας οι πληγές εκείνου του εμφύλιου πολέμου, ενός πολέμου ο οποίος, από εθνοτική άποψη, δεν μπορεί να συγκριθεί με τον πόλεμο στη Βοσνία-Ερζεγοβίνη και ήταν πολύ πιο εύκολο να εξηγηθεί.
<SPEAKER ID="94" LANGUAGE="SL" NAME="Alojz Peterle (PPE-DE ). –" AFFILIATION="(Χειροκροτήματα)">
<SPEAKER ID="95" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Δεν μπορώ παρά να συμφωνήσω με τη Βαρώνη Ludford. Όταν ασκούμε σήμερα κριτική στις δομές του Dayton, δεν θα πρέπει να ξεχνάμε ότι το Dayton ήταν η αφετηρία για την ειρήνη και ότι πρέπει να είμαστε ευγνώμονες γι’ αυτό. Πρέπει να το αναγνωρίσουμε, ακόμα και αν σήμερα είμαστε, φυσικά, υποχρεωμένοι να παραδεχτούμε ότι οι δομές αυτές δεν είναι ιδανικές.
<P>
Στο μέτρο που μπορούμε να μειώσουμε αυτήν τη δυσπιστία και να προαγάγουμε την αμοιβαία εμπιστοσύνη που ανέφερε ο κ. Peterle, θα επιτύχουμε να αλλάξουμε και τις δομές, γιατί εγώ δεν πιστεύω ότι θα ήταν σωστό να το επιχειρήσουμε αυτό από πάνω προς τα κάτω όταν απουσιάζει η αμοιβαία εμπιστοσύνη. Εμείς ως Ευρωπαϊκή Ένωση πρέπει να εξασφαλίσουμε ότι θα περιοριστεί αυτή η δυσπιστία και να κάνουμε ό,τι μπορούμε για να βοηθήσουμε σε αυτό. Πρέπει να κάνουμε κάτι στην πράξη για να συμβάλουμε ώστε να επικρατήσουν στη χώρα οι ευρωπαϊκές αξίες και, φυσικά, υποστηρίζω και εγώ αυτό που ειπώθηκε για τους νέους. Πρέπει να κάνουμε κάτι για να τους υποστηρίξουμε, όπως π.χ. να διευκολύνουμε τα ταξίδια τους στο εξωτερικό, και οπωσδήποτε η διευκόλυνση της θεώρησης διαβατηρίων θα είναι μέρος του πακέτου που προετοιμάζει η Ευρωπαϊκή Ένωση για τους νέους.
<SPEAKER ID="96" LANGUAGE="EN" NAME="Olli Rehn," AFFILIATION="μέλος της Επιτροπής">
<P>
Επιπλέον, συμφωνούμε όλοι ότι η Συμφωνία του Dayton έθεσε τέρμα στον πόλεμο, αλλά ασφαλώς δεν πρόκειται για ένα πλαίσιο εξίσου κατάλληλο όσον αφορά την εύρυθμη λειτουργία ενός κράτους και ως εκ τούτου πρέπει να θεωρήσουμε τους εαυτούς μας ως εταίρους στη συνταγματική εξέλιξη της Βοσνίας–Ερζεγοβίνης.
<P>
Πολλοί από εσάς υπογραμμίσατε την ανάγκη οικονομικής ανάπτυξης και συμμερίζομαι απόλυτα αυτήν την άποψη. Για αυτόν τον λόγο, στην Ανακοίνωση του Σάλτσμπουργκ υποβάλαμε αρκετές προτάσεις σχετικά με την οικονομική ανάπτυξη, το εμπόριο και τις επενδύσεις. Στην προενταξιακή βοήθεια που παρέχουμε, βαδίζουμε ήδη από την ανασυγκρότηση προς την οικονομική ανάπτυξη. Στην ανακοίνωση προτείνουμε την κατάρτιση μιας περιφερειακής συμφωνίας ελευθέρων συναλλαγών, η οποία θα αντικαταστήσει τις ισχύουσες 31 διμερείς συμφωνίες ελευθέρων συναλλαγών, ώστε να ενθαρρυνθούν οι εμπορικές και επενδυτικές δραστηριότητες και κατά συνέπεια η παραγωγή και η δημιουργία νέων θέσεων απασχόλησης στην περιοχή.
<P>
Προς επίρρωση της προσωπικής μου δέσμευσης και εκείνης της Επιτροπής και του Προέδρου κ. Barroso, την τρέχουσα εβδομάδα θα ταξιδέψω αεροπορικώς στο Ζάγκρεμπ και αργότερα στο Σεράγεβο.
<SPEAKER ID="97" LANGUAGE="" NAME="Πρόεδρος. –" AFFILIATION="">
<P>
   Έχω λάβει έξι προτάσεις ψηφίσματος(1) σύμφωνα με το άρθρο 103, παράγραφος 2, του Κανονισμού.
<P>
Η ψηφοφορία θα διεξαχθεί την Πέμπτη στις 10.00. 
<SPEAKER ID="98" LANGUAGE="" NAME="Πρόεδρος. –" AFFILIATION="">
<P>
   H ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την κατάσταση στη Λευκορωσία ενόψει των προεδρικών εκλογών της 19ης Μαρτίου. 
<SPEAKER ID="99" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κύριε Πρόεδρε, κύριε Επίτροπε, κυρίες και κύριοι, δεν θα σας προξενήσει έκπληξη αν πω ότι το Συμβούλιο ανησυχεί σοβαρά για τις αρνητικές εξελίξεις στη Λευκορωσία, κυρίως αναφορικά με τις εκλογές που έχουν προγραμματιστεί για την 19η Μαρτίου. Το Συμβούλιο είχε πρόσφατα και πάλι την αφορμή να εξετάσει το θέμα της Λευκορωσίας και παρατηρήσαμε με ανησυχία ότι το καθεστώς του προέδρου Lukashenko συμπεριφέρεται όλο και πιο καταπιεστικά, απομονώνεται όλο και πιο πολύ, κυρίως με δική του βούληση. Φυσικά, σημειώσαμε με ικανοποίηση την πρόσκλησή του στον ΟΑΣΕ και το ODIHR για παρατήρηση των εκλογών που αναμφίβολα είναι ένα θετικό βήμα, το οποίο ασφαλώς καλωσορίζουμε. Όμως εξακολουθούμε να ανησυχούμε για την επιδείνωση της κατάστασης στη Λευκορωσία, και έχουμε δικαιολογημένες ανησυχίες για το αν αυτές οι εκλογές θα διεξαχθούν με δημοκρατικό τρόπο.
<P>
Η τελευταία συζήτηση που έκανε το Συμβούλιο Γενικών Υποθέσεων και Εξωτερικών Σχέσεων για τη Λευκορωσία ήταν στις 30 Ιανουαρίου και οι υπουργοί συμφώνησαν σε νέα συμπεράσματα, που δίνουν το σαφές μήνυμα ότι πρέπει να εξασφαλιστεί πως ο ΟΑΣΕ θα μπορέσει να παρακολουθήσει παντού και ανεμπόδιστα τις εκλογές. Το Συμβούλιο προειδοποίησε επίσης ότι είναι δυνατόν να ληφθούν περαιτέρω περιοριστικά μέτρα εναντίον ατόμων που κατέχουν υπεύθυνες θέσεις, αν οι προεδρικές εκλογές δεν συμφωνούν με τις παραδεδεγμένες διεθνείς προδιαγραφές.
<P>
Η πολιτική της Ευρωπαϊκής Ένωσης απέναντι στη Λευκορωσία εξετάστηκε τελευταία στα συμπεράσματα του Συμβουλίου της 7ης Νοεμβρίου 2005, στα οποία επιτεύχθηκε ισορροπία μεταξύ, αφενός, της δέσμευσης απέναντι του πληθυσμού και της κοινωνίας των πολιτών και αφετέρου, μιας σκληρότερης γραμμής απέναντι στο καθεστώς. Επίσης, αναφέρθηκε η πρόθεση του Ύπατου Εκπροσώπου κ. Javier Solana να διορίσει έναν στενό συνεργάτη του ως πρόσωπο επαφής για τη Λευκορωσία.
<P>
Όλοι κατανοούμε ότι είναι ανάγκη να δούμε πιο μακροπρόθεσμα την εργασία μας σχετικά με τη Λευκορωσία. Δεν είναι παράτολμο να προβλέψουμε ότι οι εκλογές της 19ης Μαρτίου δεν θα φέρουν καμία πραγματική αλλαγή, ούτε να το θεωρήσουμε αυτό υπόθεση εργασίας. Έγιναν σημαντικές προσπάθειες να περάσουμε και να καταστήσουμε σαφές το μήνυμά μας κατά την προεκλογική περίοδο. Είχε προγραμματιστεί να γίνει στις αρχές Φεβρουαρίου κοινό διπλωματικό διάβημα υψηλού επιπέδου εκ μέρους εκπροσώπων της Ευρωπαϊκής Ένωσης και των ΗΠΑ, και συγκεκριμένα του Γενικού Διευθυντή του Συμβουλίου για τις εξωτερικές σχέσεις και τις πολιτικές και στρατιωτικές υποθέσεις κ. Robert Cooper και του κ. Dan Fried, αλλά οι αρχές της Λευκορωσίας αρνήθηκαν σε αυτούς τους δύο αξιωματούχους τη θεώρηση διαβατηρίου για να μπορέσουν να επισκεφτούν ταυτόχρονα τη χώρα, καθιστώντας έτσι αδύνατο ένα τέτοιο διπλωματικό διάβημα.
<P>
Καταστήσαμε σαφές ότι οι αρχές της Λευκορωσίας έχασαν μια ευκαιρία για ειλικρινή και ελεύθερο διάλογο με τη διεθνή κοινότητα και εκφράσαμε την απογοήτευσή μας γι’ αυτό. Για το ίδιο ζήτημα, θα ήθελα επίσης να αναφέρω ότι στις 30 Ιανουαρίου, ημέρα της τελευταίας συνεδρίασης του Συμβουλίου, ο υποψήφιος της ενωμένης αντιπολίτευσης της Λευκορωσίας Alexander Milinkewich επισκέφθηκε τις Βρυξέλλες όπου είχε άτυπη συνάντηση με εκπροσώπους των κρατών μελών, μεταξύ των οποίων ήταν πολλοί υπουργοί: πάνω από τα μισά κράτη μέλη εκπροσωπήθηκαν σε επίπεδο υπουργών. Συναντήθηκε επίσης με τον κ. Solana, με τον Πρόεδρο της Επιτροπής κ. Barroso και με την Επίτροπο Ferrero-Waldner. Αυτό ήταν αναμφίβολα μία ξεκάθαρη έκφραση της υποστήριξης της δημοκρατικής διαδικασίας στη Λευκορωσία εκ μέρους της Ευρωπαϊκής Ένωσης, ακόμη και αν η τελευταία δεν μπορεί, φυσικά, να υποστηρίξει συγκεκριμένους υποψηφίους.
<P>
Θέλουμε να δηλώσουμε την προθυμία μας να δώσουμε το χέρι στον λαό της Λευκορωσίας και να βοηθήσουμε τη χώρα να ενταχθεί στις ευρωπαϊκές δομές. Μολονότι όμως θέλουμε να διατηρούμε φυσιολογικές και φιλικές σχέσεις με τη Λευκορωσία, αυτό δεν είναι δυνατόν υπό τις παρούσες συνθήκες. Το Συμβούλιο δεν θα κλείσει τα μάτια μπροστά στις συνεχιζόμενες παραβιάσεις των ανθρωπίνων δικαιωμάτων και των πολιτικών ελευθεριών και θα συνεχίσει να εκφράζει την ανησυχία του για την επιδείνωση της κατάστασης στη χώρα. Με σκοπό την προαγωγή της δημοκρατίας στη Λευκορωσία, το Συμβούλιο εξακολουθεί να είναι διατεθειμένο να επιδείξει ζήλο, να συνεργαστεί και να συντονιστεί με διεθνείς εταίρους. Στην συνάντηση με τον κ. Milinkewich που ανέφερα προηγουμένως, συζητήσαμε πώς μπορούμε να βοηθήσουμε την εκστρατεία της κοινωνίας των πολιτών υπέρ της δημοκρατίας και ποιες δυνατότητες έχουμε να ασκήσουμε άμεση επιρροή στους υπέρμαχους της δημοκρατίας στη Λευκορωσία.
<SPEAKER ID="100" LANGUAGE="" NAME="" AFFILIATION="Αντιπροέδρου">
<SPEAKER ID="101" LANGUAGE="EN" NAME="Joe Borg" AFFILIATION="μέλος της Επιτροπής">
<P>
   , Κύριε Πρόεδρε, η Επίτροπος κ. Ferrero-Waldner επιθυμούσε πολύ να παρίσταται για να συζητήσει μαζί σας σχετικά με τη Λευκορωσία. Από την ανάληψη των καθηκόντων μας και έκτοτε, είναι απόλυτα αφοσιωμένη στην ανάπτυξη των δραστηριοτήτων της Επιτροπής όσον αφορά τη Λευκορωσία και είμαι πεπεισμένος ότι δεν θα χάσει την ευκαιρία να συζητήσει για τη Λευκορωσία με τον ρώσο υπουργό Εξωτερικών κατά τη συνάντησή τους σήμερα στη Βιέννη.
<P>
Εξ ονόματος της Επιτρόπου κ. Ferrero-Waldner και της Επιτροπής, χαίρομαι για την ευκαιρία που μου δίνεται να ανταλλάξω απόψεις μαζί σας σχετικά με την κατάσταση στη Λευκορωσία ενόψει των προεδρικών εκλογών της 19ης Μαρτίου και σχετικά με το έργο της Επιτροπής προκειμένου να ενισχύσει τον εκδημοκρατισμό και να υποστηρίξει την κοινωνία των πολιτών.
<P>
Το γεγονός ότι μια αποστολή του ΟΑΣΕ έχει προσκληθεί για να παρακολουθήσει τις προεδρικές εκλογές και ότι είναι πιθανόν να επιτραπεί σε έναν αριθμό πολιτικών αντιπάλων του Προέδρου κ. Lukashenko να λάβουν μέρος στην κούρσα για το προεδρικό αξίωμα είναι ευπρόσδεκτες κινήσεις, αλλά δεν αποτελούν επαρκείς αποδείξεις μιας δημοκρατίας που λειτουργεί ομαλά. Σε αυτήν την κρίσιμη στιγμή που οι παρατηρητές του ΟΑΣΕ έχουν ξεκινήσει το έργο τους επιτόπυ, είναι σημαντικό η Ευρωπαϊκή Ένωση και η Επιτροπή να συμβάλουν στην ομαλή λειτουργία της αποστολής. Η άποψη και η αντίδραση της Ευρωπαϊκής Ένωσης θα βασιστούν στην έκθεση της αποστολής.
<P>
Όσον αφορά την αντίδραση της Ευρωπαϊκής Ένωσης, είστε πλήρως ενήμεροι για το σαφές μήνυμα που η Ευρωπαϊκή Ένωση διαβίβασε στη Λευκορωσία, το οποίο επανέλαβε στο Συμβούλιο Γενικών Υποθέσεων και Εξωτερικών Σχέσεων της 30ής Ιανουαρίου: η Ευρωπαϊκή Ένωση έχει τονίσει τη σημασία που αποδίδει σε μια δημοκρατική εκλογική διαδικασία και έχει εκφράσει επίσης σαφώς την πρόθεσή της να επιβάλει συγκεκριμένες κυρώσεις σε περίπτωση που οι εκλογές αυτές αποδειχθούν προϊόν νοθείας. Για να αντισταθμίσει αυτό το μήνυμα με μια θετική παρατήρηση, η Ευρωπαϊκή Ένωση επανέλαβε ότι είναι διατεθειμένη να αναπτύξει στενότερες σχέσεις με τη Λευκορωσία, υπό την προϋπόθεση ότι θα πειστεί για την πρόοδο προς τη δημοκρατία.
<P>
Επιτρέψτε μου τώρα να στραφώ στη συγκεκριμένη δράση της Επιτροπής και να υπογραμμίσω ότι η Επιτροπή έχει τηρήσει την υπόσχεσή της για ενεργότερο ρόλο στη Λευκορωσία. Αντιμέτωπη με την αυξανόμενη καταπίεση και τους περιορισμούς που επιβάλλει η κυβέρνηση της Λευκορωσίας όσον αφορά τις ξένες ενισχύσεις προς μη κυβερνητικούς φορείς, η Επιτροπή κινητοποιήθηκε και επίσπευσε την παροχή τέτοιων ενισχύσεων στη Λευκορωσία. Μόνο το 2005, διατέθηκαν 8,9 εκατομμύρια ευρώ σε προγράμματα για τη δημοκρατία και την κοινωνία των πολιτών. Έχουν αναπτυχθεί δημιουργικά εργαλεία για την άρση των εμποδίων όσον αφορά την παράδοση των ενισχύσεων. Ως εκ τούτου έχουμε μεταθέσει μέρος της στήριξής μας σε ΜΚΟ που βρίσκονται εκτός Λευκορωσίας. Τα 2,2 εκατομμύρια ευρώ που χορηγήσαμε τον περασμένο Δεκέμβριο στο εξόριστο Ευρωπαϊκό Πανεπιστήμιο Ανθρωπιστικών Επιστημών, καθώς και η στήριξη που παρείχαμε σε ανεξάρτητα μέσα μαζικής ενημέρωσης, αποτελούν ζωντανά παραδείγματα αυτής της καινοφανούς προσέγγισης.
<P>
Στον τομέα των ανεξάρτητων μέσων, χαίρομαι ιδιαιτέρως που επισημαίνω ότι η Επιτροπή πρωτοστάτησε στις δωρεές. Ξεκινήσαμε στηρίζοντας τη ραδιοφωνική μετάδοση καθημερινών δελτίων ειδήσεων στη Λευκορωσία τόσο στα ρωσικά όσο και στα λευκορωσικά. Ωστόσο, το βασικό μας επίτευγμα είναι η προώθηση τώρα ενός προγράμματος για τα μέσα μαζικής ενημέρωσης, με προϋπολογισμό 2 εκατομμυρίων ευρώ. Περιλαμβάνει ραδιοφωνικές και τηλεοπτικές εκπομπές, δραστηριότητες στο Διαδίκτυο, ενίσχυση του ανεξάρτητου λευκορωσικού Τύπου και κατάρτιση λευκορώσων δημοσιογράφων. Το πρόγραμμα αυτό θα επιτρέψει τη μετάδοση συγκεκριμένων τηλεοπτικών και ραδιοφωνικών εκπομπών από τον Φεβρουάριο, δηλαδή αρκετά πριν από τις εκλογές. Πιστεύουμε ότι αυτό το υψηλής ποιότητας σχέδιο, που υποστηρίζεται από μια διευρωπαϊκή ομάδα και σέβεται τις λευκορωσικές ευαισθησίες –δηλαδή καθόλου προπαγάνδα, πραγματικές ειδήσεις και αυθεντική ψυχαγωγία– δικαίως θα έχει ευρεία απήχηση σε μεγάλα τμήματα του πληθυσμού.
<SPEAKER ID="102" LANGUAGE="" NAME="Charles Tannock," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, η 19ηΜαρτίου σηματοδοτεί τη διεξαγωγή προεδρικών εκλογών στη Λευκορωσία, κατά τις οποίες υπάρχει ακόμη ελπίδα η χώρα να καταλάβει τη θέση που της ανήκει στην ευρωπαϊκή οικογένεια των δημοκρατιών διεξάγοντας ελεύθερες και δίκαιες εκλογές. Ωστόσο, στην πραγματικότητα, οι πιθανότητες είναι πολύ μικρές, καθώς ο Πρόεδρος κ. Lukashenko, από την εκλογή του το 1994, μετέτρεψε τη χώρα του σε ένα απομονωμένο, αστυνομικό κράτος και μια κάλπικη δημοκρατία.
<P>
Η ήδη άσχημη κατάσταση όσον αφορά τα ανθρώπινα δικαιώματα έχει επιδεινωθεί ακόμη περισσότερο από τότε που ψηφίστηκε ο αντεπαναστατικός νόμος, ο οποίος έχει ως στόχο την κατάπνιξη των διαμαρτυριών και πολλοί ηγέτες της αντιπολίτευσης φυλακίζονται με χαλκευμένες κατηγορίες για διαφθορά ή, σε ορισμένες περιπτώσεις, απλά τους εξαφανίζουν, πιθανώς δολοφονώντας τους. Ο κ. Lukashenko διακηρύττει έναν περίεργο πανσλαβικό, αντιδυτικό εθνικισμό και καλλιεργεί επιπλέον τη λατρεία προς το πρόσωπό του.
<P>
Ανεξάρτητες δημοσκοπήσεις καταδεικνύουν ότι χαίρει της στήριξης περίπου του 55%. Πιστεύεται ότι θα πράξει ο,τιδήποτε είναι απαραίτητο για να αυξήσει τη δημοτικότητα του στο μαγικό ποσοστό του 77%. Η προθεσμία για την υποβολή υποψηφιότητας λήγει την 21η Φεβρουαρίου και χαιρετίζω το θάρρος του υποψηφίου της Ενωμένης Αντιπολίτευσης, του κ. Alexander Milinkevich, η εκστρατεία του οποίου θα περιοριστεί σε δύο τριαντάλεπτες τηλεοπτικές και ραδιοφωνικές συνεντεύξεις, ενώ ο κ. Lukashenko θα έχει στη διάθεσή του όσο χρόνο θελήσει και θα προβάλλεται καθημερινά ως αρχηγός του κράτους από τα μέσα μαζικής ενημέρωσης κατηγορώντας τους αντιπάλους του ότι είναι δολοφόνοι ή μισθοφόροι της Δύσης.
<P>
Καλώ τη Λευκορωσία να επιτρέψει την άσκηση του δικαιώματος της διεξαγωγής ανεξάρτητων δημοσκοπήσεων εξόδου από τις κάλπες, οι οποίες θα συμβάλουν στην επαλήθευση των αποτελεσμάτων, αλλά το αίτημα αυτό είναι μάλλον απίθανο να εισακουστεί. Δεν μας εκπλήσσει το γεγονός ότι αυτό το Κοινοβούλιο δεν έχει λάβει πρόσκληση να παρακολουθήσει τις εκλογές, αλλά η Διάσκεψη των Προέδρων θα πρέπει να εξουσιοδοτήσει έναν προϋπολογισμό που θα επιτρέψει σε βουλευτές του Κοινοβουλίου να παραστούν μέσω του ΟΑΣΕ. Θα πρέπει επίσης να υπενθυμίσουμε στη Ρωσία, η οποία στηρίζει οικονομικά το καθεστώς παρέχοντάς του πολύ φθηνό φυσικό αέριο στην τιμή των 50 δολαρίων ΗΠΑ ανά 1000 κυβικά μέτρα, ότι ως πλήρες μέλος του Συμβουλίου της Ευρώπης οφείλει να ενισχύσει τη δημοκρατία στη χώρα.
<P>
Τέλος, χαιρετίζω, όπως ανέφερε ο Επίτροπος Borg, τη διάθεση 2 εκατομμυρίων ευρώ από το πρόγραμμα TACIS για τη μετάδοση ελεύθερων ραδιοτηλεοπτικών εκπομπών στη Λευκορωσία και τη στήριξη της κοινωνίας των πολιτών. 
<SPEAKER ID="103" LANGUAGE="NL" NAME="Jan Marinus Wiersma," AFFILIATION="εξ ονόματος της Ομάδας PSE">
<P>
   Κύριε Πρόεδρε, στις 16 Δεκεμβρίου 2005, το κοινοβούλιο στο Μινσκ –που δεν αποτελεί δημοκρατικά εκλεγμένο όργανο– συμφώνησε με την πρόταση του κ. Lukashenko να μετατεθούν οι προεδρικές εκλογές νωρίτερα στις 19 Μαρτίου. Αυτό είναι ένα παράδειγμα του απολύτως αυθαίρετου τρόπου με τον οποίο λειτουργεί ο κ. Lukashenko και, επίσης, μια απόδειξη της απουσίας οποιασδήποτε πρόθεσης από την πλευρά του να παραδώσει την εξουσία μέσω της εκλογικής διαδικασίας. Γι’ αυτό ακριβώς πρέπει για άλλη μια φορά να φοβόμαστε για μια εξαιρετικά απατηλή πορεία της δημοκρατικής διαδικασίας στη Λευκορωσία.
<P>
Η αντιπολίτευση φέρει το βάρος της απόφασης. Πώς μπορεί να ξεκινήσει τη διεξαγωγή εκστρατείας, αν οι υποψήφιοί της καταλήξουν στη φυλακή, όπως ο Σοσιαλδημοκράτης κ. Statkevich, και αν όλα τα μέσα μαζικής ενημέρωσης ελέγχονται από το καθεστώς; Οι αρχές καταβάλλουν κάθε προσπάθεια για να κάνουν τη ζωή της αντιπολίτευσης όσο τον δυνατόν δυσκολότερη, ενώ έχουν επίσης μειώσει την προεκλογική περίοδο στο μισό.
<P>
Πρέπει να συνεχίσουμε να εφιστούμε την προσοχή σε αυτές τις καταφανείς παραβιάσεις των δημοκρατικών αξιών μας σε μία από τις γειτονικές χώρες της ΕΕ. Ενώ πρέπει να υπογραμμίσουμε για ακόμα μία φορά ότι η πολιτική του Lukashenko είναι απαράδεκτη, πρέπει επίσης να τονίσουμε και πάλι ότι σε περίπτωση αλλαγής κατεύθυνσης, ο δρόμος για μια στενότερη σχέση με την ΕΕ είναι ανοικτός. Τι άλλο μπορούμε να κάνουμε; Είναι λυπηρό το γεγονός ότι η σχέση ανάμεσα στον κ. Lukashenko και στο Ευρωπαϊκό Κοινοβούλιο έχει επιδεινωθεί σε τέτοιο βαθμό ώστε να μην κληθούμε –σε αντίθεση με τον ΟΑΣΕ– να συμμετάσχουμε στην αποστολή παρατηρητών.
<P>
Τέλος, παρά τις επιδεινωμένες περιστάσεις –πριν από τέσσερα χρόνια, συμμετείχα στην αποστολή παρατήρησης και εκτιμώ ότι η κατάσταση τώρα είναι χειρότερη από ό,τι ήταν τότε– πρέπει να καταβάλουμε κάθε προσπάθεια και, πάνω απ’ όλα, να μην αποφύγουμε να κάνουμε οτιδήποτε για να υποστηρίξουμε την αντιπολίτευση, η οποία κατάφερε να προτείνει κοινό υποψήφιο αυτήν τη φορά. Ελπίζω ότι το Κοινοβούλιο, με τη σημερινή δήλωση, θα παράσχει σε κάθε περίπτωση στην αντιπολίτευση και στον υποψήφιο Alexander Milinkevich ηθική ενίσχυση. 
<SPEAKER ID="104" LANGUAGE="DE" NAME="Elisabeth Schroedter," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, συμφωνώ με όσα είπαν οι προηγούμενοι ομιλητές. Η ελπίδα να οδηγήσουν οι προεδρικές εκλογές σε ένα νέο ξεκίνημα και τελικά στη δημοκρατία φθίνει μέρα με τη μέρα και ο κ. Lukashenko επινοεί καθημερινά νέους τρόπους καταπίεσης της αντιπολίτευσης και όσων πολιτών της χώρας διεκδικούν το δικαίωμα να σκέφτονται διαφορετικά. Γι’ αυτό, η χώρα χρειάζεται περισσότερη βοήθεια απ’ έξω. Επίσης, δεν πρέπει να αφήσουμε να μας αποθαρρύνει το γεγονός ότι καταπνίγεται εν τω γενάσθαι η πρωτοβουλία για δημοκρατία στη χώρα, γιατί οι άνθρωποι θέλουν ελευθερία και γνωρίζουμε πόσο δύσκολη είναι μια τέτοια προσπάθεια όταν γίνονται παρεμβάσεις σε εκλογές όπως αυτές. Δεν πρέπει λοιπόν να ξεχνάμε ότι η ημέρα των εκλογών δεν είναι κάποια προθεσμία-ορόσημο, αντίθετα, πρόκειται για μία συνεχιζόμενη διαδικασία.
<SPEAKER ID="105" LANGUAGE="CS" NAME="Věra Flasarová," AFFILIATION="εξ ονόματος της Ομάδας GUE/NGL.">
<P>
   – Κυρίες και κύριοι, ως μέλος της αντιπροσωπείας στη Λευκορωσία εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, δεν συμφωνώ με το σχέδιο ψηφίσματος και θα εξηγήσω τον λόγο. Μπορεί κανείς δικαιολογημένα να σκεφθεί, από τη συζήτηση στο Κοινοβούλιο, ότι ο υποψήφιος της αντιπολίτευσης θα μπορούσε να κερδίσει τις εκλογές στη Λευκορωσία, αλλά όλοι γνωρίζουμε ότι ο Lukashenko θα συνεχίσει να βρίσκεται στην εξουσία. Τι θα συμβεί μετά; Τι είδους σχέσεις θα έχουμε με τη Λευκορωσία; Δεν πρέπει να ξεχνούμε ότι η Λευκορωσία δεν είναι μόνον ο Lukashenko και τα άτομα σε προνομιακές θέσεις, αλλά ένα έθνος που δεν είχε απολύτως αρνητική εμπειρία από το καθεστώς και αναμφισβήτητα απολαμβάνει ορισμένα κοινωνικά οφέλη, για παράδειγμα δωρεάν παιδεία και υγειονομική περίθαλψη. Όλοι γνωρίζουμε καλά πόσο στενές σχέσεις διατηρούν οι Λευκορωσία και η Μόσχα και τη σημασία της ανάπτυξης αυτής της μικρής χώρας για αυτόν τον μεγάλο γείτονά της. Δεν είναι μυστικό ότι και οι δύο χώρες ετοιμάζονται να προσεγγίσουν η μία την άλλη περισσότερο από ποτέ. Κατά συνέπεια, η στρατηγική της Ευρωπαϊκής Ένωσης απέναντι στη Λευκορωσία είναι, σε τελική ανάλυση, και μια στρατηγική απέναντι στη Ρωσία. 
<SPEAKER ID="106" LANGUAGE="FR" NAME="Paul Marie Coûteaux," AFFILIATION="εξ ονόματος της Ομάδας IND/DEM">
<SPEAKER ID="107" LANGUAGE="PL" NAME="Konrad Szymański," AFFILIATION="εξ ονόματος της Ομάδας UEN">
<SPEAKER ID="108" LANGUAGE="PL" NAME="Jan Tadeusz Masiel (NI )." AFFILIATION="">
<P>
   – Κύριε Πρόεδρε, η Λευκορωσία είναι μια ειδική χώρα, η τελευταία δικτατορία στην Ευρώπη. Πρόκειται για μια στερημένη χώρα. Είναι επίσης στερημένη υπό την έννοια ότι ποτέ στην ιστορία της δεν βίωσε την ελευθερία, σε αντίθεση με πολλά, αν όχι όλα, τα γειτονικά της κράτη. Πώς μπορεί τώρα να επιθυμεί μια ελευθερία που δεν γνώρισε ποτέ; Δεν ξέρει τι είναι αυτό που θα πρέπει να επιθυμεί. Οι Λευκορώσοι δεν ζητούν πολλά και είναι πολύ υπομονετικοί. Αν οι εκλογές της 19ης Μαρτίου αποδειχθούν νοθευμένες, ο λαός θα περιμένει μέχρι να διεξαχθούν ελεύθερες εκλογές στο μέλλον.
<P>
Εντούτοις, θα πρέπει να καταβάλουμε κάθε προσπάθεια τώρα για να διασφαλίσουμε ότι οι εκλογές στις 19 Μαρτίου θα είναι ελεύθερες. Δεν είναι καλό να βρίσκεται στην εξουσία ένα άτομο για μεγάλο χρονικό διάστημα. Ας αφήσουμε τη Λευκορωσία να επιλέξει ελεύθερα ανάμεσα στον υποχρεωτικό της πρόεδρο και στον Alexander Milinkevich. 
<SPEAKER ID="109" LANGUAGE="SK" NAME="Anna Záborská (PPE-DE )." AFFILIATION="Deutsche Welle">
<P>
   Στη Σλοβακία, για σαράντα χρόνια μετά τον γνωστό νικηφόρο Φεβρουάριο του 1948, ζήσαμε ένα καθεστώς όμοιο με το σημερινό στη Λευκορωσία. Ο κρατικός μηχανισμός, υπό τον έλεγχο του κομουνιστικού κόμματος, όχι μόνο κατέστειλε κάθε εκδήλωση αντίστασης, αλλά και όλες τις εκφράσεις και τα στοιχεία μια ελεύθερης δημοκρατικής κοινωνίας και του κράτους δικαίου. Όσοι δεν έχουν βιώσει τη δικτατορία δύσκολα μπορούν να φανταστούν τις συνέπειές της.
<P>
Στις 6 Φεβρουαρίου 2006, το Ανώτατο Δικαστήριο της Λευκορωσίας προχώρησε στη διάλυση άλλης μιας μη κυβερνητικής οργάνωσης, της Ένωσης συλλόγων νέων και παιδιών της Λευκορωσίας.
<SPEAKER ID="110" LANGUAGE="MT" NAME="Joseph Muscat (PSE )." AFFILIATION="">
<P>
   – Σας ευχαριστώ, κ. Πρόεδρε. Εκτιμώ ότι, παρά το γεγονός ότι έχει καθυστερήσει μία ημέρα, το Ευρωπαϊκό Κοινοβούλιο θέλει να στείλει ένα μήνυμα σήμερα, εκφράζοντας την αγάπη του για τον λαό της Λευκορωσίας. Είναι ένα μήνυμα που απευθύνεται σε έναν λαό, ο οποίος, όπως δείχνουν τα γεγονότα, στερείται της ελευθερίας να επιλέξει τους ηγέτες του. Μέχρι τώρα, στο Σώμα μιλούσαμε για εκλογές. Πιστεύω ότι, για λόγους ορθότητας, πρέπει, αντ’ αυτού, να αναφερόμαστε στο επικείμενο γεγονός ως μια φαύλη διαδικασία επιβεβαίωσης. Θα ήθελα να σημειωθεί ότι, κατά τους τελευταίους μήνες, η Ευρωπαϊκή Ένωση σημείωσε τεράστια πρόοδο λαμβάνοντας πρακτικά μέτρα που θα ωφελήσουν τον λαό της Λευκορωσίας. Εξ ονόματος του προεδρείου της αντιπροσωπείας για τις σχέσεις με τη Λευκορωσία, θα ήθελα να ευχαριστήσω το Συμβούλιο και την Επιτροπή, αλλά υπάρχουν πολλά ακόμα που πρέπει να γίνουν. Τώρα πρέπει να παράσχουμε έντονη υποστήριξη στο λαό της Λευκορωσίας, ειδικά στους νέους της. Οι αρχές που θέλουν να περιορίσουν την ελευθερία γνωρίζουν ότι οι νέοι είναι οι βασικοί πρωταγωνιστές της αλλαγής. Οι αρχές έκλεισαν ακόμα και την Ένωση συλλόγων παιδιών και νέων «RADA», η οποία εκπροσωπεί τους νέους από τη Λευκορωσία στο Ευρωπαϊκό Φόρουμ Νεολαίας. Πρόκειται για μια οικτρή πράξη. Εκφράζουμε και πάλι την υποστήριξή μας προς τον λαό, και ειδικά προς τους νέους, της Λευκορωσίας και δεσμευόμαστε ότι θα είμαστε κοντά τους τη στιγμή της δοκιμασίας τους. 
<SPEAKER ID="111" LANGUAGE="DA" NAME="Anne E. Jensen (ALDE ). –" AFFILIATION="">
<P>
   Κύριε Πρόεδρε, δεν υπάρχουν ασφαλώς πολλοί που να πιστεύουν ότι οι προεδρικές εκλογές στη Λευκορωσία στις 19 Μαρτίου θα συμμορφωθούν ακόμα και με τους πλέον στοιχειώδεις δημοκρατικούς βασικούς κανόνες. Έχουμε κάθε λόγο να περιμένουμε ότι θα συμβεί το αντίθετο. Ο Πρόεδρος Lukashenko θα κάνει τα πάντα για να προστατεύσει τη θέση του και να εδραιώσει τη δικτατορία του. Η αντιπολίτευση δεν έχει ίσες ευκαιρίες να στείλει τα πολιτικά της μηνύματα και η προεκλογική εκστρατεία από τον υποψήφιο για την ενωμένη αντιπολίτευση, κ. Milinkevich, θα είναι πολύ δύσκολη. Πρέπει να κάνουμε ό,τι είναι δυνατόν για να υποστηρίξουμε τις δημοκρατικές δυνάμεις στη Λευκορωσία κατά την περίοδο πριν από τις εκλογές. Θέλω, ωστόσο, να απευθύνω μια ειδική έκκληση να μην ξεχαστεί η Λευκορωσία μετά τις εκλογές. Συμφωνώ με τον κ. Winkler ότι θα απαιτηθούν μακροπρόθεσμες προσπάθειες για να επιτευχθεί η δημοκρατία στη Λευκορωσία και πρέπει να επιμείνουμε σε αυτές τις προσπάθειες μετά τις εκλογές. Θα ήθελα να ευχαριστήσω τον Επίτροπο Borg, ο οποίος ανέλαβε να εφαρμόσει αυτού του είδους τη στρατηγική. 
<SPEAKER ID="112" LANGUAGE="SV" NAME="Jonas Sjöstedt (GUE/NGL ). –" AFFILIATION="">
<SPEAKER ID="113" LANGUAGE="LV" NAME="Inese Vaidere (UEN )." AFFILIATION="">
<P>
Θα ήθελα να τονίσω ότι, πρώτον, οι πόροι που έχουμε διαθέσει στις ραδιοφωνικές μεταδόσεις στη Λευκορωσία δεν είχαν μέχρι σήμερα το επιθυμητό αποτέλεσμα. Η απόφαση της Ευρωπαϊκής Επιτροπής να συνάψει συμβόλαιο 2 δισ. ευρώ με τη γερμανορωσική κοινοπραξία για τη μετάδοση στη Λευκορωσία, γνωρίζοντας ότι ο ρωσικός τηλεοπτικός σταθμός έχει ήδη συνάψει γενναιόδωρα συμβόλαια με την κυβέρνηση της Λευκορωσίας και επίσης ότι οι μεταδόσεις προγράμματος γίνονται στη ρωσική γλώσσα, αποτελεί κατά τη γνώμη μου απαράδεκτη σπατάλη χρημάτων. Σε τελική ανάλυση, ενδεχομένως παρέχει υποστήριξη στο καθεστώς Lukashenko.
<P>
Τέλος, θα ήθελα επίσης να καλέσω μετ’ επιτάσεως την Ευρωπαϊκή Επιτροπή και το Συμβούλιο να ζητήσουν με περισσότερη επιμονή την άμεση απελευθέρωση του Mikhail Marinich, του ηγέτη της αντιπολίτευσης που κρατείται για πολιτικούς λόγους. 
<SPEAKER ID="114" LANGUAGE="LT" NAME="Laima Liucija Andrikienė (PPE-DE )." AFFILIATION="">
<P>
Μέχρι στιγμής, ούτε ένας μεμονωμένος υποψήφιος δεν έχει εγγραφεί επίσημα και μόνον ένας μελλοντικός υποψήφιος (ο σημερινός Πρόεδρος Alexander Lukashenko) αποτελεί το αντικείμενο έντονης προπαγανδιστικής εκστρατείας, η οποία διεξάγεται από όλα τα κρατικά μέσα ενημέρωσης. Η ανάλυση του Τύπου δείχνει ότι διαμορφώνεται η άποψη σε όλη τη χώρα πως δεν υπάρχει άλλη εναλλακτική λύση εκτός από τον σημερινό Πρόεδρο και ότι μια απόλυτη πλειοψηφία πολιτών θα τον ψηφίσει διότι μόνον ο Alexander Lukashenko μπορεί να διασφαλίσει τη σταθερότητα σε μια χώρα της οποίας τα επιτεύγματα είναι αδιαφιλονίκητα. Όπως αφήνεται να εννοηθεί, οι αντίπαλοι του Προέδρου είναι άχρηστοι παλιάνθρωποι, ενώ η Δύση δεν κατανοεί την κατάσταση στη Λευκορωσία και προσπαθεί να αποσταθεροποιήσει τη χώρα, αλλά δεν θα καταφέρει να το κάνει διότι η Λευκορωσία έχει τον Πρόεδρο Lukashenko. Η καταπίεση των μη κρατικών μέσων ενημέρωσης εξακολουθεί να εντείνεται.
<SPEAKER ID="115" LANGUAGE="" NAME="Andrzej Jan Szejna (PSE ). –" AFFILIATION="(ΕΝ)">
<P>
   Κύριε Πρόεδρε, στις 19 Μαρτίου θα διεξαχθούν προεδρικές εκλογές στη Λευκορωσία. Όλοι συμφωνούμε ότι είναι πλέον καιρός να στηρίξουμε τις δραστηριότητες των δημοκρατικών δυνάμεων της Λευκορωσίας. Η διευκόλυνση της ελεύθερης και δημοκρατικής ψηφοφορίας πρέπει να αποτελεί την πρώτιστη προτεραιότητά μας. Η πλήρης διαφάνεια κάθε διαδικασίας αυτών των εκλογών, συμπεριλαμβανομένης της καταμέτρησης των ψήφων και της ίσης μεταχείρισης όλων των υποψηφίων, πρέπει να διασφαλιστεί.
<P>
Οι πολιτικές του κ. Lukashenko έχουν προκαλέσει υπερβολικά μεγάλο αριθμό σοβαρών ανησυχιών. Η παρουσία του Ευρωπαϊκού Κοινοβουλίου και του Συμβουλίου της Ευρώπης κατά τη διάρκεια των προεδρικών εκλογών είναι υψίστης σημασίας. Θα πρέπει να επιμείνουμε ώστε οι λευκορωσικές αρχές να απευθύνουν πρόσκληση προς αμφότερα τα θεσμικά όργανα το συντομότερο δυνατόν.
<SPEAKER ID="116" LANGUAGE="LT" NAME="Rolandas Pavilionis (UEN )." AFFILIATION="">
<P>
   – Εκτός από άσχημα νέα από το Μινσκ, υπάρχουν επίσης καλά νέα από το Βίλνιους. Σήμερα, η λιθουανική κυβέρνηση ενέγραψε στα μητρώα της το Ευρωπαϊκό Πανεπιστήμιο Θεωρητικών Επιστημών, το οποίο εξορίστηκε από το Μινσκ και ανανέωσε τις δραστηριότητές του στο Βίλνιους. Αυτό είναι το αποτέλεσμα τεράστιων προσπαθειών από ορισμένους βουλευτές του Ευρωπαϊκού Κοινοβουλίου, μαζί με τους εκπροσώπους της Ευρωπαϊκής Επιτροπής και τους λιθουανούς διπλωμάτες. Οι φοιτητές αυτού του πανεπιστημίου δίνουν αναμφίβολα πραγματική ελπίδα για την αναγέννηση της Λευκορωσίας. Ταυτόχρονα, λάβαμε άσχημα νέα από το Μινσκ. Η δικτατορία εντείνει την καταπίεση των δημοκρατικών οργανώσεων νεολαιών που είναι αντίθετες στο καθεστώς. Το έργο της ένωσης δημόσιων συλλόγων νέων και παιδιών «RADA» της Λευκορωσίας απαγορεύτηκε με απόφαση του καθεστώτος. Αυτή η οργάνωση νεολαίας είχε ήδη κερδίσει διεθνή αναγνώριση και ανέπτυσσε σχέσεις μεταξύ των νέων της Λευκορωσίας και πολλών άλλων ευρωπαϊκών οργανώσεων νεολαιών. Ως εκ τούτου, θα ήθελα να απευθύνω έκκληση προς όλους τους συναδέλφους μου και ελπίζω ότι θα υποστηρίξουν το αίτημα για ένα τέλος στην καταπίεση που ασκείται στους νέους της Λευκορωσίας και στις οργανώσεις τους. 
<SPEAKER ID="117" LANGUAGE="FR" NAME="Hans Winkler," AFFILIATION="Προεδρεύων του Συμβουλίου">
<P>
 Κύριε Πρόεδρε, κυρίες και κύριοι, επιτρέψτε μου να διευκρινίσω αρχικά –εφόσον στη συζήτηση αναφέρθηκε το θέμα αυτό– ότι κάθε κράτος έχει δικαίωμα να εκφράζει ανησυχίες για τα ανθρώπινα δικαιώματα οπουδήποτε στον κόσμο και ότι η κριτική για την παραβίαση των ανθρωπίνων δικαιωμάτων δεν είναι ταυτόσημη με την επέμβαση στις εσωτερικές υποθέσεις μιας χώρας. Αυτή η αλήθεια διατυπώθηκε για τελευταία φορά στη διάσκεψη της Βιέννης για τα ανθρώπινα δικαιώματα το 1993. Επομένως, η Ευρωπαϊκή Ένωση έχει κάθε δικαίωμα –όπως και κάθε κράτος– να ασχολείται με τον σεβασμό των ανθρωπίνων δικαιωμάτων σε ένα άλλο κράτος μέλος. Αυτό κάνει η Ευρωπαϊκή Ένωση και ευχαριστώ το Σώμα για την αφοσίωσή του σε αυτό και για τις σαφείς δηλώσεις που έγιναν στην παρούσα συζήτηση. Έτσι διευκολύνετε το έργο του Συμβουλίου και της Επιτροπής, διότι είναι σημαντικό να μιλούν τα ευρωπαϊκά θεσμικά όργανα με μια φωνή για παρόμοια θέματα.
<P>
Επιτρέψτε μου να πω αναφερόμενος στην παρέμβαση της κ. Schroedter ότι ασφαλώς μπορεί κανείς να πει πως τα διαθέσιμα μέσα δεν χρησιμοποιήθηκαν αποτελεσματικά μέχρι σήμερα. Προσπαθούμε να το βελτιώσουμε αυτό και θα ήθελα να πω σε αυτό το πλαίσιο ότι η δημιουργία της ευρωπαϊκής πολιτικής γειτνίασης ως νέου μέσου για την εξωτερική βοήθεια θα βελτιώσει τα πράγματα. Σκοπεύουμε να εργαστούμε προς αυτήν την κατεύθυνση προκειμένου να εξασφαλιστεί η αποτελεσματικότερη χρήση των πόρων.
<P>
Κάτι άλλο που θα ήθελα να υπογραμμίσω, αφού αναφέρθηκε από αρκετούς ομιλητές στη συζήτηση αυτή, είναι ότι σήμερα γίνεται η συνάντηση της τρόικας των υπουργών Εξωτερικών με τον ρώσο υπουργό Εξωτερικών στη Βιέννη – αυτό το είπε ο Επίτροπος Borg, διότι η Επίτροπος Ferrero-Waldner συμμετέχει στη συνάντηση. Φυσικά, η ημερήσια διάταξη αυτής της σημαντικής συνάντησης περιλαμβάνει και το θέμα της Λευκορωσίας, διότι είναι πραγματικά σημαντικό να διατυπώσει η Ρωσία τη θέση της για το θέμα και όλοι γνωρίζουμε ότι η Ρωσία έχει, φυσικά, μια κάποια επιρροή σε όσα συμβαίνουν εκεί.
<SPEAKER ID="118" LANGUAGE="EN" NAME="Joe Borg" AFFILIATION="μέλος της Επιτροπής">
<P>
Σε απάντηση στα όσα ανέφεραν ο κ. Wiersma και άλλοι βουλευτές σχετικά με τις προεδρικές εκλογές που έχουν προγραμματιστεί για τις 19 Μαρτίου, η Επιτροπή εκφράζει τη λύπη της για το γεγονός ότι το Ευρωπαϊκό Κοινοβούλιο δεν έχει προσκληθεί να παρακολουθήσει τις εκλογές. Είναι πραγματικά απογοητευτικό, αλλά η απόφαση αυτή δεν μας εξέπληξε, λόγω της κατάστασης που επικρατεί στη χώρα. Θα παρακολουθούμε στενά τις εκθέσεις της αποστολής των ΟΑΣΕ/ODIHR σχετικά με τις εκλογές. Βουλευτές του Κοινοβουλίου θα μπορούσαν πιθανόν να συμμετάσχουν στις εθνικές αντιπροσωπείες κρατών μελών στην αποστολή των ΟΑΣΕ/ODIHR.
<P>
Όσον αφορά το ζήτημα που έθιξε η κ. Schroedter και άλλοι βουλευτές, θα ήθελα να επαναλάβω ότι η Επιτροπή επιδιώκει να αντιμετωπίσει την κατάσταση με έναν καινοφανή τρόπο, παρέχοντας στήριξη στο εξόριστο Ευρωπαϊκό Πανεπιστήμιο Ανθρωπιστικών Σπουδών και στα ανεξάρτητα μέσα μαζικής ενημέρωσης.
<P>
Σχετικά με τα όσα δήλωσε η κ. Záborská, θα τονίσω για μια ακόμη φορά ότι μεγάλο μέρος της στρατηγικής που ακολουθεί η Επιτροπή έγκειται στην ενίσχυση των ανεξάρτητων μέσων μαζικής ενημέρωσης τόσο στη ρωσική όσο και στη λευκορωσική γλώσσα –ειδικά της – με σκοπό να διασφαλιστεί η δυνατότητά τους να έχουν πραγματικά καταλυτική δράση στην επίτευξη της αλλαγής.
<P>
Όσον αφορά την έμφαση που έδωσε ο κ. Muscat στη νεολαία, τον ευχαριστώ για τα σχόλιά του και τον διαβεβαιώνω ότι πράγματι οι προσπάθειες της Επιτροπής επικεντρώνονται στην κοινωνία των πολιτών, συμπεριλαμβανομένων των νέων της Λευκορωσίας, οι οποίοι αποτελούν την ελπίδα για ένα καλύτερο μέλλον.
<P>
Σχετικά με το σημείο που έθιξε η κ. Vaidere, θα ήθελα να δηλώσω ότι βρίσκονται σε εξέλιξη συζητήσεις στο Συμβούλιο, σε επίπεδο ομάδων εργασίας, με σκοπό την εξεύρεση ορισμένων πρακτικών λύσεων όσον αφορά την κοινή προσέγγιση του ζητήματος της παροχής διευκολύνσεων για την έκδοση θεωρήσεων.
<P>
Όσον αφορά την τοποθέτηση του κ. Pavilionis, συμφωνώ απόλυτα στο ότι χρειάζεται να στηρίξουμε οποιαδήποτε δράση υπέρ της νεολαίας της Λευκορωσίας και, ειδικότερα, υπέρ του εξόριστου Ευρωπαϊκού Πανεπιστημίου Ανθρωπιστικών Σπουδών.
<P>
Στο πρόγραμμα, με προϋπολογισμό 2 εκατομμυρίων ευρώ, για τα μέσα μαζικής ενημέρωσης δεν συμμετέχουν μόνο εταίροι από τη Γερμανία και τη Ρωσία αλλά και ένας πολωνικός ραδιοφωνικός σταθμός, γερμανικοί και ολλανδικοί ΜΚΟ και λευκορώσοι δημοσιογράφοι. Πρόκειται επομένως για ένα διευρωπαϊκό πρόγραμμα. Ο ρωσικός τηλεοπτικός σταθμός, RTVI, ο οποίος περιλαμβάνεται στους εταίρους, έχει αποδείξει την πλήρη ανεξαρτησία του από τη ρωσική κυβέρνηση. Πράγματι, ο RTVI στελεχώνεται από δημοσιογράφους οι οποίοι έχουν αποδράσει από μέσα μαζικής ενημέρωσης που τελούν υπό κυβερνητικό έλεγχο.
<SPEAKER ID="119" LANGUAGE="" NAME="Πρόεδρος" AFFILIATION="(Η συζήτηση διακόπτεται στις 16.50 για την Ώρα των Ερωτήσεων προς την Επιτροπή και συνεχίζεται στις 17.30)">
<P>
   . – Έχουν κατατεθεί έξι προτάσεις ψηφίσματος(1) σύμφωνα με το άρθρο 103, παράγραφος 2, του Κανονισμού.
<P>
Η ψηφοφορία θα διεξαχθεί αύριο στις 10.00.
<SPEAKER ID="120" LANGUAGE="" NAME="" AFFILIATION="Αντιπροέδρου">
<SPEAKER ID="121" LANGUAGE="" NAME="Πρόεδρος." AFFILIATION="">
<P>
   Πριν αρχίσει η Ώρα των Ερωτήσεων, θα ήθελα να κάνω μια ανακοίνωση. Σας ενημερώνω ότι η γραπτή δήλωση αριθ. 69/2005 για την καταπολέμηση του ρατσισμού στο ποδόσφαιρο(1) έλαβε την υπογραφή της πλειοψηφίας των βουλευτών του Σώματος. 
<SPEAKER ID="122" LANGUAGE="EN" NAME="Emine Bozkurt (PSE ). –" AFFILIATION="">
<P>
   Κυρία Πρόεδρε, επιτρέψτε μου να σας ανακοινώσω το αποτέλεσμα του αγώνα. «Ενωμένο ΕΚ» 1, «Ρατσισμός» 0. Περισσότεροι από τους μισούς βουλευτές του Κοινοβουλίου μας έχουν υπογράψει τη γραπτή δήλωση αριθ. 69 σχετικά με την καταπολέμηση του ρατσισμού στο ποδόσφαιρο. Ευχαριστώ όλους τους βουλευτές που έχουν υπογράψει. Αυτή είναι μια ιστορική στιγμή. 
<SPEAKER ID="123" LANGUAGE="" NAME="Πρόεδρος." AFFILIATION="">
<P>
   Κυρία Bozkurt, γνωρίζετε βέβαια ότι αυτό το θέμα δεν αφορά τον Κανονισμό, ωστόσο το Σώμα ασφαλώς έστειλε ένα σημαντικό μήνυμα με τη δήλωση αυτήν. 
<SPEAKER ID="124" LANGUAGE="" NAME="Πρόεδρος." AFFILIATION="Πρώτο μέρος">
<P>
   Η ημερήσια διάταξη προβλέπει την Ώρα των Ερωτήσεων (B6-0002/2006).
<P>
Θεωρεί η Επιτροπή, ότι η καθιέρωση των διοδίων για τα επιβατηγά αυτοκίνητα στη Γερμανία, υπό την προϋπόθεση να αποφασιστεί ταυτόχρονα μείωση του φόρου αυτοκινήτων, είναι συμβατή με την απαγόρευση των διακρίσεων του άρθρου 12 ΣΕΚ; 
<SPEAKER ID="125" LANGUAGE="EN" NAME="Janez Potočnik," AFFILIATION="μέλος της Επιτροπής">
<P>
   Θα ήθελα να πληροφορήσω τον αξιότιμο βουλευτή του Κοινοβουλίου ότι, επί του παρόντος, με μόνη εξαίρεση τα βαρέα φορτηγά οχήματα, δεν υπάρχει εναρμόνιση στον τομέα των φόρων αυτοκινήτων σε κοινοτικό επίπεδο. Παρά το γεγονός ότι η οδηγία 1999/62/ΕΚ καθιέρωσε ένα ελάχιστο ετήσιο ύψος φόρων επί των βαρέων φορτηγών οχημάτων, τα κράτη μέλη είναι ελεύθερα να θεσπίζουν εθνικές διατάξεις για τη φορολόγηση των αυτοκινήτων κατά το δοκούν. Παρόμοια είναι η κατάσταση και στον τομέα των διοδίων και των τελών για τα οδικά οχήματα, η επιβολή των οποίων συχνά σχετίζεται και αιτιολογείται από τις δαπάνες που βαρύνουν τις εθνικές αρχές για την κατασκευή και τη συντήρηση των έργων οδικής υποδομής.
<P>
Η οδηγία 1999/62/ΕΚ παρέχει το πλαίσιο για την επιβολή διοδίων και τελών στα βαρέα φορτηγά οχήματα με αναλογικό τρόπο που δεν εισάγει διακρίσεις. Δεν υπάρχει αντίστοιχη κοινοτική νομοθεσία για τα οχήματα ιδιωτικής χρήσης. Εντούτοις, οι εθνικές διατάξεις που θεσπίζουν φόρους, διόδια ή τέλη για τα αυτοκίνητα πρέπει να ευθυγραμμίζονται με τη γενική αρχή της Συνθήκης ΕΚ και, ειδικά, δεν θα πρέπει να συνεπάγονται διασυνοριακές διατυπώσεις κατά τις συναλλαγές μεταξύ των κρατών μελών και θα πρέπει να σέβονται την αρχή της απαγόρευσης των διακρίσεων.
<P>
Η Επιτροπή είναι της γνώμης ότι, αν η επιβολή τελών διοδίων για τα οδικά οχήματα δεν εφαρμοστεί υπό την προϋπόθεση να αποφασιστεί ταυτόχρονα μείωση του φόρου αυτοκινήτων και αν τα μέτρα δεν περιλαμβάνουν άμεση ή έμμεση διακριτική μεταχείριση με βάση την εθνικότητα του οδικού οχήματος, δεν αντιβαίνουν το άρθρο 12 της Συνθήκης ΕΚ.
<P>
Θα ήθελα να υπενθυμίσω ότι η Επιτροπή έδωσε παρόμοια απάντηση σε μια προφορική ερώτηση κατά την Ώρα των Ερωτήσεων στην περίοδο συνόδου του Κοινοβουλίου του Δεκεμβρίου 2005. Σύμφωνα με τις πληροφορίες που έχει στη διάθεσή της η Επιτροπή, η Γερμανία δεν επιδιώκει επί του παρόντος να καθιερώσει διόδια για τα επιβατικά αυτοκίνητα. Αν η Γερμανία προτίθεται να καθιερώσει διόδια, όπως αναφέρεται στην προφορική ερώτηση, η Επιτροπή θα εξετάσει ασφαλώς αυτές τις διατάξεις εις βάθος. 
<SPEAKER ID="126" LANGUAGE="DE" NAME="Richard Seeber (PPE-DE ). –" AFFILIATION="">
<SPEAKER ID="127" LANGUAGE="EN" NAME="Janez Potočnik," AFFILIATION="μέλος της Επιτροπής">
<P>
   Το Λευκό Βιβλίο σχετικά με την πολιτική μεταφορών για το 2010 κατέληξε ότι ένας από τους βασικούς λόγους για την ανισορροπία που υπάρχει στο σύστημα μεταφορών είναι ότι τα μέσα μεταφοράς δεν καταβάλλουν, σε κάθε περίπτωση, το κόστος για το οποίο είναι υπεύθυνα.
<P>
Το Ευρωπαϊκό Κοινοβούλιο επιβεβαίωσε την ανάγκη επιβολής αντιτίμου για τη χρήση των υποδομών όταν ενέκρινε την έκθεση των συμπερασμάτων του Λευκού Βιβλίου στις 12 Ιανουαρίου 2003. Τα οδικά διόδια και τέλη με βάση τη διανυόμενη απόσταση που εξαρτώνται από τη διάρκεια χρήσης του δρόμου επιβάλλονται συνήθως στους αυτοκινητοδρόμους ή σε άλλους μεγάλους δρόμους για να συμβάλουν στη χρηματοδότηση της κατασκευής, της λειτουργίας και της συντήρησης της υποδομής. Καθώς η τεχνολογία προχωρά, αυτά τα μέσα θα μπορούσαν επίσης να χρησιμοποιηθούν για τη διαχείριση της οδικής κυκλοφορίας, με τέλη για την καταπολέμηση της κυκλοφοριακής συμφόρησης, τέλη για τις εκπομπές καυσαερίων κλπ.
<SPEAKER ID="128" LANGUAGE="" NAME="Πρόεδρος." AFFILIATION="">
<SPEAKER ID="129" LANGUAGE="EN" NAME="Mariann Fischer Boel," AFFILIATION="μέλος της Επιτροπής.">
<P>
Πρώτον, όσον αφορά την τηλεοπτική διαφήμιση, από το 1989 η οδηγία Τηλεόραση Χωρίς Σύνορα προβλέπει ότι αυτού του είδους η διαφήμιση δεν πρέπει να θίγει ηθικά ή σωματικά στους ανήλικους. Συγκεκριμένα, η τηλεοπτική διαφήμιση πρέπει να μην παρακινεί ευθέως τους ανηλίκους στην αγορά προϊόντος ή υπηρεσίας, εκμεταλλευόμενη την απειρία και την ευπιστία τους, να μην τους παρακινεί ευθέως να πείσουν τους γονείς τους ή τρίτους να αγοράσουν τα διαφημιζόμενα προϊόντα ή υπηρεσίες και να μην εκμεταλλεύεται την ιδιαίτερη εμπιστοσύνη των ανηλίκων προς τους γονείς τους, τους δασκάλους τους ή άλλα πρόσωπα.
<P>
Μια πρόταση τροποποίησης αυτής της οδηγίας, η οποία εγκρίθηκε από την Επιτροπή στις 13 Δεκεμβρίου 2005, θα επεκτείνει αυτές τις διατάξεις και σε άλλους τύπους οπτικοακουστικού περιεχομένου. Επιπλέον, η οδηγία για τις αθέμιτες εμπορικές πρακτικές, η οποία εγκρίθηκε το 2005, περιλαμβάνει παρόμοιες διατάξεις. Αυτό θα ενισχύσει την προστασία των ευάλωτων ομάδων καταναλωτών, απαγορεύοντας την άμεση πιεστική πρόσκληση προς τα παιδιά να αγοράσουν ή να πείσουν τους γονείς τους ή άλλα ενήλικα άτομα να τους αγοράσουν διαφημιζόμενα προϊόντα.
<P>
Τον Δεκέμβριο του 2005, η Επιτροπή ενέκρινε μια Πράσινη Βίβλο για την προώθηση της υγιεινής διατροφής και της σωματικής άσκησης. Μία από τις ερωτήσεις, για τις οποίες η Πράσινη Βίβλος ζητά ειδικά συμβολές, είναι: «Αποτελούν οι εθελοντικοί κωδικοί («αυτορρύθμιση») κατάλληλο μέσο για τον περιορισμό της διαφήμισης και της εμπορικής προώθησης τροφίμων υψηλής ενεργειακής πυκνότητας και χαμηλής περιεκτικότητας σε μακροθρεπτικές ύλες; Ποιες θα ήταν οι εναλλακτικές λύσεις προς εξέταση σε περίπτωση αποτυχίας της αυτορρύθμισης;». Η Επιτροπή ελπίζει ότι αυτή η προσέγγιση θα οδηγήσει σε ουσιαστικές δεσμεύσεις προς όφελος όλων των ενδιαφερομένων και της κοινωνίας εν γένει. Σε αντίθετη περίπτωση –και αυτό είναι σημαντικό– η Επιτροπή δεν θα διστάσει να προτείνει τα κατάλληλα νομοθετικά μέτρα. 
<SPEAKER ID="130" LANGUAGE="EN" NAME="Robert Evans (PSE ). –" AFFILIATION="">
<P>
   Σας ευχαριστώ, κυρία Επίτροπε. Θα ήθελα να σας πιέσω λίγο περισσότερο σχετικά με την τελευταία παρατήρηση που κάνατε, διότι μέχρι εκείνη τη στιγμή είχα απογοητευτεί κάπως με αυτά που λέγατε αφήνοντας να εννοηθεί πως η νομοθεσία υπήρχε ήδη. Θα μπορούσα να σας δώσω διάφορα παραδείγματα για τα οποία ανησυχώ, αλλά θα περιοριστώ μόνο σε ένα. Τα «Cheerios» της Nestlé είναι δημητριακά πρωινού τα οποία περιέχουν 21% ζάχαρη και αρκετό αλάτι. Εκδίδουν ένα δικό τους βιβλίο ζωγραφικής και παροτρύνουν τα παιδιά να τρώνε όλο και μεγαλύτερες ποσότητες αυτού του προϊόντος ανάλογα με το πόσο πολύ ζωγραφίζουν σε αυτό το βιβλίο.
<SPEAKER ID="131" LANGUAGE="EN" NAME="Mariann Fischer Boel," AFFILIATION="μέλος της Επιτροπής.">
<SPEAKER ID="132" LANGUAGE="EN" NAME="Philip Bushill-Matthews (PPE-DE ). –" AFFILIATION="">
<SPEAKER ID="133" LANGUAGE="EN" NAME="Mariann Fischer Boel," AFFILIATION="μέλος της Επιτροπής.">
<SPEAKER ID="134" LANGUAGE="" NAME="Πρόεδρος." AFFILIATION="">
<P>
Η πολιτική συμφωνία που επετεύχθη το Δεκέμβριο του 2005 στο Συμβούλιο Κορυφής αναφορικά με τις δημοσιονομικές προοπτικές 2007 - 2013 περιόρισε από 20 δις ευρώ που είχε προτείνει αρχικά η Ευρωπαϊκή Επιτροπή σε 7 δισ. ευρώ τις προβλέψεις για τη χρηματοδότηση των Διευρωπαϊκών Δικτύων Μεταφορών.
<P>
Δεδομένης της σημασίας των Διευρωπαϊκών Δικτύων για τη στρατηγική της Λισαβόνας και τη λειτουργία της εσωτερικής αγοράς, πιστεύει η Επιτροπή ότι με το ποσό των 7 δισ. ευρώ είναι δυνατόν να υλοποιηθούν τα τριάντα σχέδια προτεραιότητας που έχουν προβλεφθεί για το προσεχές μέλλον; Συμμερίζεται την άποψη ότι αυτή η σημαντική περικοπή κατά δύο τρίτα των αρχικών προβλέψεων θα λειτουργήσει ανασταλτικά για τον ευρύτερο τομέα των μεταφορών, με δεδομένο μάλιστα ότι ήδη κάποια από τα σχέδια αυτά παρουσιάζουν προβλήματα στην υλοποίησή τους, και πώς σκέφτεται να αντιμετωπίσει το εν λόγω θέμα; Διαθέτει αποτίμηση για την πορεία υλοποίησης των σχεδίων προτεραιότητας και συμμερίζεται την άποψη της αναθεώρησης ή και αναστολής κάποιων προγραμμάτων προτεραιότητας λόγω του περιορισμού των χρηματοδοτικών προβλέψεων; 
<SPEAKER ID="135" LANGUAGE="EN" NAME="Mariann Fischer Boel," AFFILIATION="μέλος της Επιτροπής.">
<P>
   Τον Ιούλιο του 2004 η Επιτροπή υπέβαλε μια πρόταση τροποποίησης του κανονισμού σχετικά με τα διευρωπαϊκά δίκτυα –ΔΕΔ– στο πλαίσιο των δημοσιονομικών προοπτικών 2007-2013, η οποία, μεταξύ άλλων, προέβλεπε ένα υψηλότερο ποσοστό υποστήριξης έως και 50% για το διασυνοριακό τμήμα των σχεδίων προτεραιότητας. Η συνολική κατανομή ανέρχεται σε 20,35 δισ. ευρώ για αυτά τα σχέδια μεταφορών ΔΕΔ.
<P>
Η συμφωνία για τις δημοσιονομικές προοπτικές 2007-2013 που επετεύχθη στο Ευρωπαϊκό Συμβούλιο του Δεκεμβρίου του 2005 υποδεικνύει μια σημαντική μείωση της τάξης του 40% περίπου του συνολικού ποσού πιστώσεων που κατανέμονται στην κατηγορία 1α, η οποία, εκτός από τον κλάδο των μεταφορών, καλύπτει τομείς όπως η έρευνα, η εκπαίδευση, η ανταγωνιστικότητα και οι νέες τεχνολογίες. Η κατανομή των πιστώσεων μεταξύ των διαφόρων στοιχείων της κατηγορίας 1α δεν έχει αποφασιστεί ακόμα.
<SPEAKER ID="136" LANGUAGE="" NAME="Ρόδη Κράτσα-Τσαγκαροπούλου (PPE-DE ). –" AFFILIATION="">
<SPEAKER ID="137" LANGUAGE="EN" NAME="Mariann Fischer Boel," AFFILIATION="μέλος της Επιτροπής.">
<P>
   Ασφαλώς, είναι σημαντικό να τονίσω ότι η Επιτροπή δεν υποτιμά τη σημασία αυτών των διευρωπαϊκών δικτύων. Ωστόσο, σήμερα δεν είμαι πραγματικά σε θέση να δώσω κανένα μήνυμα σχετικά με τις εν εξελίξει συζητήσεις για τις δημοσιονομικές προοπτικές της περιόδου μέχρι το 2013. Όπως είπα στην αρχική μου απάντηση, πρόκειται για μια συζήτηση που θα διεξαχθεί στους διοργανικούς τομείς που περιλαμβάνονται πάντα στις διαπραγματεύσεις σε αυτήν την κρίσιμη στιγμή. 
<SPEAKER ID="138" LANGUAGE="LT" NAME="Justas Vincas Paleckis (PSE )." AFFILIATION="">
<SPEAKER ID="139" LANGUAGE="EN" NAME="Mariann Fischer Boel," AFFILIATION="μέλος της Επιτροπής.">
<SPEAKER ID="140" LANGUAGE="DE" NAME="Richard Seeber (PPE-DE ). –" AFFILIATION="">
<SPEAKER ID="141" LANGUAGE="EN" NAME="Mariann Fischer Boel," AFFILIATION="μέλος της Επιτροπής.">
<SPEAKER ID="142" LANGUAGE="" NAME="" AFFILIATION="Δεύτερο μέρος">
<SPEAKER ID="143" LANGUAGE="" NAME="Πρόεδρος." AFFILIATION="">
<P>
Η χρηματοδότηση του έβδομου κοινοτικού προγράμματος πλαισίου για την έρευνα κατά την περίοδο 2007-2013 θα εγκριθεί φέτος. Ο προϋπολογισμός θα ανέρθει σε 72 δισ. ευρώ. Προβλέπονται ο διπλασιασμός του αριθμού των συμμετεχόντων στα σχέδια ερευνητών, η δημιουργία θέσεων ερευνητών καθώς και καλύτερες συνθήκες συνεργασίας μεταξύ των ερευνητικών κύκλων και των επιχειρήσεων.
<P>
Δεν ενδείκνυται άραγε να προβλεφθεί ορισμένο ποσοστό των κονδυλίων του έβδομου κοινοτικού προγράμματος (15-20%) για την χρηματοδότηση των αναγκών των μικρομεσαίων επιχειρήσεων; Το μέτρο αυτό θα ενθαρρύνει κατά πάσα πιθανότητα τις ιδιωτικές επιχειρήσεις να συνεργαστούν με τα ερευνητικά κέντρα και τους μεμονωμένους ερευνητές επιτρέποντας ταυτόχρονα την αξιοποίηση των νέων τεχνολογιών και καινοτομιών. 
<SPEAKER ID="144" LANGUAGE="EN" NAME="Janez Potočnik," AFFILIATION="μέλος της Επιτροπής">
<P>
   Η Επιτροπή θα ήθελε να δώσει την ακόλουθη απάντηση στην ερώτηση του αξιότιμου βουλευτή. Πρώτον, σχετικά με τον συνολικό προϋπολογισμό για το έβδομο κοινοτικό πρόγραμμα πλαίσιο για την έρευνα, η πρόταση της Επιτροπής θα πρέπει να αναθεωρηθεί υπό το πρίσμα των εξελίξεων στις δημοσιονομικές προοπτικές για την περίοδο 2007-2013.
<P>
Όσον αφορά τη συγκεκριμένη πρόταση του αξιότιμου βουλευτή να καθοριστεί ένας ποσοτικοποιημένος στόχος για τη συμμετοχή των ΜΜΕ, η Επιτροπή λαμβάνει υπόψη το γεγονός ότι το Συμβούλιο εισήγαγε έναν στόχο για τη συμμετοχή των ΜΜΕ της τάξης του 15% στο πλαίσιο της εν μέρει γενικής συμφωνίας για το ΠΠ7. Αυτός ο στόχος υπάρχει ήδη στο ΠΠ6, αλλά η Επιτροπή έχει αμφιβολίες σχετικά με τη διατήρηση ενός τόσο χαμηλού γενικά δημοσιονομικού στόχου για τη συμμετοχή των ΜΜΕ για τους παρακάτω λόγους.
<P>
Πρώτον, η δυνητική συμμετοχή των ΜΜΕ διαφέρει κατά πολύ ανά θεματικό τομέα, από 5% έως 20% περίπου. Ως εκ τούτου, είναι πρακτικώς αδύνατον, ίσως έως και παραπλανητικό, να καθοριστεί ένας ρεαλιστικός γενικός στόχος εκ των προτέρων.
<P>
Τρίτον, η υποστήριξη των ΜΜΕ θα πρέπει να εστιάζει σε πραγματικά μέτρα που καθιστούν το ΠΠ7 ελκυστικό και ωφέλιμο για τις ΜΜΕ, μέσω του προσδιορισμού ερευνητικών θεμάτων, της απλούστευσης των διοικητικών πτυχών και ούτω καθεξής.
<P>
Επιπλέον, είναι πολύ σημαντικό να τονίσουμε ότι η κοινοτική οικονομική συνδρομή για τις ΜΜΕ μπορεί να φθάνει το 75% των επιλέξιμων δαπανών αντί για το σύνηθες ποσοστό του 50%. Αυτή είναι η πρόταση που περιλαμβάνεται στους κανόνες συμμετοχής. 
<SPEAKER ID="145" LANGUAGE="EN" NAME="Justas Vincas Paleckis (PSE ). –" AFFILIATION="">
<SPEAKER ID="146" LANGUAGE="EN" NAME="Janez Potočnik," AFFILIATION="μέλος της Επιτροπής">
<P>
   Κυρία Πρόεδρε, το πρόγραμμα πλαίσιο είναι ένα μόνο από τα μέσα που χρησιμοποιούνται σε κοινοτικό επίπεδο και αντιστοιχεί περίπου στο 4% ή 5% του προϋπολογισμού της Ευρωπαϊκής Ένωσης. Συμφωνώ με τον αξιότιμο βουλευτή ότι πρόκειται για ένα μεγάλο ποσό χρημάτων, διότι έχουμε να αντιμετωπίσουμε σημαντικές προκλήσεις αν θέλουμε να ανταποκριθούμε σε θέματα όπως η διατήρηση της ποιότητας της ζωής μας με την παράλληλη διατήρηση της ανταγωνιστικότητάς μας σε παγκόσμιο επίπεδο. Αυτό είναι το βασικό ζήτημα που περιλαμβάνεται στην ατζέντα της Λισαβόνας και στην εταιρική σχέση για την ανάπτυξη και την απασχόληση που την συμπληρώνει.
<SPEAKER ID="147" LANGUAGE="DA" NAME="Anne E. Jensen (ALDE ). –" AFFILIATION="">
<P>
   Κυρία Πρόεδρε, αρκετές χώρες έχουν δηλώσει ότι η Ευρωπαϊκή Τράπεζα Επενδύσεων θα μπορούσε να παράσχει δάνεια έως και 10 δισ. ευρώ για ερευνητικούς σκοπούς ή για την έρευνα και την καινοτομία. Πόσο έχει μελετήσει η Επιτροπή το ενδεχόμενο ανάπτυξης από την ΕΤΕπ νέων χρηματοδοτικών μέσων για την υποστήριξη της καινοτομίας; 
<SPEAKER ID="148" LANGUAGE="EN" NAME="Janez Potočnik," AFFILIATION="μέλος της Επιτροπής">
<SPEAKER ID="149" LANGUAGE="DE" NAME="Richard Seeber (PPE-DE ). –" AFFILIATION="">
<SPEAKER ID="150" LANGUAGE="EN" NAME="Janez Potočnik," AFFILIATION="μέλος της Επιτροπής">
<SPEAKER ID="151" LANGUAGE="" NAME="Πρόεδρος." AFFILIATION="">
<SPEAKER ID="152" LANGUAGE="EN" NAME="Janez Potočnik," AFFILIATION="μέλος της Επιτροπής">
<P>
Θα αναληφθούν επίσης δράσεις για τη συνεκτική ανάπτυξη πολιτικών, η οποία αποτελεί μέρος του ειδικού προγράμματος ικανοτήτων που θα δώσει τη δυνατότητα για ανταλλαγή εμπειριών μεταξύ των φορέων χάραξης πολιτικής σε περιφερειακό επίπεδο. Προβλέπονται δράσεις στο πλαίσιο του σκέλους της ερευνητικής υποδομής που θα έχουν σημαντικές συνέπειες για ορισμένες περιφέρειες στην Ευρώπη και, τελευταίο αλλά εξίσου σημαντικό, οι δράσεις Eranet και Eranet+ που θα αφορούν επίσης τους ερευνητικούς φορείς σε περιφερειακό επίπεδο.
<P>
Τα δίκτυα ΜΜΕ που συμμετέχουν στο πρόγραμμα πλαίσιο θα συνεχίσουν να βελτιώνουν την τεχνολογική τους ικανότητα. Οι υποτροφίες Marie Curie θα διατηρήσουν την υποστήριξη των ανθρωπίνων πόρων έρευνας και ανάπτυξης, με άμεση συνέπεια στις περιφερειακές ερευνητικές δυνατότητες. Νέα χαρακτηριστικά στο πρόγραμμα πλαίσιο ενισχύουν τη δέσμευσή του για βελτίωση των συνεργιών με την ευρωπαϊκή περιφερειακή πολιτική, ώστε να ενισχυθεί η υποστήριξη των διαρθρωτικών ταμείων για την έρευνα στις περιφέρειες.
<P>
Δίνεται, λοιπόν, μια πραγματική ευκαιρία να επιτευχθεί πρόοδος προς τον στόχο της Βαρκελώνης του 3% του ΑΕγχΠ για επενδύσεις στην έρευνα και την ανάπτυξη στο πλαίσιο της στρατηγικής της Λισαβόνας. Είναι προφανές ότι πρέπει να αντιμετωπίσουμε το θέμα της κάλυψης της απόστασης σε ευρωπαϊκό, εθνικό και περιφερειακό επίπεδο, και αυτό αναγνωρίζεται σαφώς στην πρόταση του προγράμματος πλαισίου. 
<SPEAKER ID="153" LANGUAGE="EN" NAME="Seán Ó Neachtain (UEN ). –" AFFILIATION="">
<SPEAKER ID="154" LANGUAGE="" NAME="Janez Potočnik," AFFILIATION="μέλος της Επιτροπής">
<SPEAKER ID="155" LANGUAGE="DA" NAME="Anne E. Jensen (ALDE ). –" AFFILIATION="">
<P>
   Κυρία Πρόεδρε, θα ήθελα να ευχαριστήσω τον Επίτροπο, διότι επέστησε την προσοχή στο γεγονός ότι η έρευνα μπορεί να υποστηριχθεί μέσω πόρων από τα διαρθρωτικά ταμεία. Θα με ενδιέφερε πολύ να μάθω πώς θα οργανωθεί αυτό και πώς θα διασφαλιστεί η συνοχή ανάμεσα στις διάφορες ερευνητικές προσπάθειες: αυτές που χρησιμοποιούν πόρους από τα διαρθρωτικά ταμεία, αυτές που γίνονται σε εθνικό επίπεδο και αυτές που γίνονται στην ΕΕ γενικά. Πώς μπορεί να γίνει η διαχείριση των θεμάτων με τέτοιον τρόπο ώστε να εφαρμόζονται ουσιώδη σχέδια; Μια δεύτερη ερώτηση αφορά τα ποσά από τα διαρθρωτικά ταμεία που μπορεί κανείς να φανταστεί ότι θα προβλεφθούν για την έρευνα, σε σύγκριση με τα ποσά που είναι διαθέσιμα από το έβδομο πρόγραμμα πλαίσιο. Το Συμβούλιο αναφέρει ότι το 60% των κονδυλίων των διαρθρωτικών ταμείων προορίζονται για τους στόχους της Λισαβόνας. 
<SPEAKER ID="156" LANGUAGE="EN" NAME="Janez Potočnik," AFFILIATION="μέλος της Επιτροπής">
<P>
   Αν μου επιτρέπετε να ξεκινήσω από το τέλος, αυτή ήταν και η πρόταση της Επιτροπής στην επιστολή που απέστειλε ο Πρόεδρος Barroso στο Κοινοβούλιο και το Συμβούλιο.
<P>
Πρόσφατα συμμετείχα σε ένα συνέδριο στην Πολωνία με τη συνάδελφό μου, κ. Hübner. Ήταν ένα καλό συνέδριο, στο οποίο δόθηκε η ευκαιρία και στους δύο να εξηγήσουμε στο ακροατήριο πόσο σημαντικό είναι να προσεγγίζουμε τα θέματα και από τις δύο πλευρές. Σε τελική ανάλυση, πρέπει να συνειδητοποιήσουμε ότι το αν αυτές οι συστάσεις θα ληφθούν υπόψη εξαρτάται από τα κράτη μέλη. Πρέπει να κατανοήσουμε πόσο σημαντικό είναι να εξισορροπήσουμε αυτήν την υποστήριξη στην πράξη.
<SPEAKER ID="157" LANGUAGE="DE" NAME="Paul Rübig (PPE-DE ). –" AFFILIATION="">
<P>
   Κυρία Πρόεδρε, κύριε Επίτροπε, κυρίες και κύριοι, αφορμή για την ερώτησή μου είναι ότι στην περιφερειακή πολιτική είναι ανάγκη να δείχνουμε επανειλημμένα στους ανθρώπους νέα πρότυπα. Αφού υπάρχουν πολλές μέθοδοι «βέλτιστης πρακτικής» και αφού υπάρχει o «πίνακας αποτελεσμάτων στην καινοτομία», δεν θα ήταν δυνατόν, κύριε Επίτροπε, εσείς και οι συνάδελφοί σας, η κ. Hübner, ο κ. Potočnik και η κ. Wallström, να εξετάσετε από κοινού πώς μπορούν αυτές οι δοκιμασμένες πρακτικές να φθάσουν ως την ευρωπαϊκή κοινή γνώμη, προκειμένου να δοθούν κίνητρα για να ενισχυθεί μελλοντικά αυτό το είδος συνεργασίας; 
<SPEAKER ID="158" LANGUAGE="EN" NAME="Janez Potočnik," AFFILIATION="μέλος της Επιτροπής">
<SPEAKER ID="159" LANGUAGE="" NAME="Πρόεδρος." AFFILIATION="">
<P>
Στις 26 Ιανουαρίου, ο Επίτροπος κ. Potočnik παραδέχθηκε ενώπιον του Ευρωπαϊκού Κοινοβουλίου τις σοβαρές δυσκολίες που θα προκαλέσει η προβλεπόμενη περικοπή των δημοσιονομικών προοπτικών σε ό,τι αφορά την υλοποίηση των στόχων του 7ου προγράμματος πλαισίου. Αν και θα πρέπει να αναμένουμε την ολοκλήρωση των διαπραγματεύσεων για τον οριστικό κοινοτικό προϋπολογισμό για να πληροφορηθούμε και το ακριβές ύψος της περικοπής:
<SPEAKER ID="160" LANGUAGE="EN" NAME="Janez Potočnik," AFFILIATION="μέλος της Επιτροπής">
<P>
Οι αρχές της προσέγγισης στην αναθεώρηση καθορίστηκαν κατά τη συνεδρίαση της Επιτροπής Βιομηχανίας, Έρευνας και Ενέργειας του Κοινοβουλίου στις 26 Ιανουαρίου 2006. Οι δράσεις μικρότερης δραστηριότητας δεν μπορούν να περικοπούν σε τέτοιον βαθμό όσο οι μεγαλύτερες, διότι διαφορετικά χάνουν τον λόγο ύπαρξής τους. Ορισμένες γραμμές έχουν έναν προϋπολογισμό που εξαρτάται, για παράδειγμα, από τις διεθνείς δεσμεύσεις που έχει αναλάβει η Ευρωπαϊκή Ένωση ή άλλα όργανα. Απαιτείται επίσης ο καθορισμός προτεραιοτήτων στο πλαίσιο των θεμάτων και υψηλό επίπεδο ευελιξίας.
<SPEAKER ID="161" LANGUAGE="ES" NAME="Teresa Riera Madurell (PSE ). –" AFFILIATION="">
<SPEAKER ID="162" LANGUAGE="EN" NAME="Janez Potočnik," AFFILIATION="μέλος της Επιτροπής">
<P>
   Όλοι προσπαθούμε να επιτύχουμε έναν από τους στόχους που συμφώνησαν τα κράτη μέλη στη Βαρκελώνη το 2002, δηλαδή την παροχή του 3% του ΑΕγχΠ για επενδύσεις στην έρευνα και την ανάπτυξη. Το πώς αυτό θα επιτευχθεί πρακτικά είναι καίριας σημασίας. Είναι προφανές ότι η συνεργασία σε κοινοτικό επίπεδο μπορεί να υποδείξει τους καλύτερους τρόπους για τη χρήση και την επένδυση των χρημάτων. Αυτό συμβαίνει με ή χωρίς τη δική μας επένδυση. Αυτή είναι η τάση που επικρατεί, διότι αυτός είναι ο μόνος τρόπος με τον οποίο μπορούμε να ανταποκριθούμε πραγματικά στις προκλήσεις που αντιμετωπίζουμε. Προωθώντας, ωστόσο, αυτήν την προσπάθεια σε επίπεδο Ευρωπαϊκής Ένωσης, βοηθούμε να επιταχυνθεί αυτή η διαδικασία. Γι’ αυτό συμφωνώ απολύτως μαζί σας ότι οι κοινές προσπάθειές μας είναι πολύ σημαντικές για να ωφεληθεί η Ευρώπη.
<P>
Σήμερα, περίπου το 5% των δημόσιων κονδυλίων δαπανάται μέσω του προγράμματος πλαισίου σε κοινοτικό επίπεδο. Τα υπόλοιπα επενδύονται από τους προϋπολογισμούς των κρατών μελών. Η ιδιωτική χρηματοδότηση είναι ακόμα πιο σημαντική από τη δημόσια. Στην Ευρωπαϊκή Ένωση, επενδύεται περίπου το 55% των ιδιωτικών χρημάτων, έναντι του 45% των δημόσιων κονδυλίων. Είναι σημαντικό να προσπαθήσουμε να κεντρίσουμε το ενδιαφέρον όχι μόνο του δημόσιου αλλά και του ιδιωτικού τομέα. Είναι σημαντικό οι εταιρείες να δραστηριοποιηθούν και να επενδύσουν στην Ευρώπη. Γι’ αυτό είναι πολύ σημαντικό να δοθούν κίνητρα σε αυτές τις εταιρείες μέσω της δημιουργίας των κατάλληλων συνθηκών, δηλαδή με την εφαρμογή φορολογικών κινήτρων, την παροχή κρατικών ενισχύσεων προς υποστήριξη αυτής της προσπάθειας, την εφαρμογή δικαιωμάτων πνευματικής ιδιοκτησίας, τη διοχέτευση των δημόσιων συμβάσεων προς αυτήν την κατεύθυνση, την παροχή κεφαλαίου επιχειρηματικού κινδύνου και την προώθηση της «κυκλοφορίας εγκεφάλων» κλπ. Όλα αυτά έχουν μεγάλη σημασία.
<P>
Το 3% αποτελεί ένα είδος δείκτη του κατά πόσον ενεργούμε σωστά. Οι οριζόντιες πολιτικές μας, τις οποίες χρησιμοποιούμε σε όλους τους τομείς μας, είναι συνεπείς και μπορούν να ανταποκριθούν στις προκλήσεις που αντιμετωπίζουμε σήμερα. 
<SPEAKER ID="163" LANGUAGE="DE" NAME="Paul Rübig (PPE-DE ). –" AFFILIATION="">
<P>
   Κυρία Πρόεδρε, κύριε Επίτροπε, κυρίες και κύριοι, μια σημερινή εφημερίδα αναφέρει ότι ο κ. Jean-Claude Juncker είπε πως οι δημοσιονομικές προοπτικές, η προσφορά του Συμβουλίου, δεν θα πρέπει να είναι η τελευταία λέξη. Υποθέτει ότι θα μπορούσαν να διατεθούν περίπου 875 δισ. ευρώ.
<P>
Πιστεύετε ότι υπάρχει ακόμη δυνατότητα αύξησης των πόρων για το 7ο πρόγραμμα πλαίσιο για την έρευνα; 
<SPEAKER ID="164" LANGUAGE="EN" NAME="Janez Potočnik," AFFILIATION="μέλος της Επιτροπής">
<SPEAKER ID="165" LANGUAGE="LT" NAME="Margarita Starkevičiūtė (ALDE )." AFFILIATION="">
<P>
    Κύριε Επίτροπε, προκειμένου να επιτύχουν τα προγράμματα επιστημονικής έρευνας, είναι πολύ σημαντικό να συμμετέχουν οι επιχειρήσεις σε αυτά, τόσο χρησιμοποιώντας τις εφευρέσεις της επιστημονικής έρευνας όσο και χρηματοδοτώντας αυτές τις εφευρέσεις. Χθες, στην Ευρωπαϊκή Οικονομική και Κοινωνική Επιτροπή, ο κ. Verheugen, ο οποίος είναι μέλος της Επιτροπής για άλλον τομέα, μας παρουσίασε τα προγράμματά του ως προγράμματα που θα δώσουν κίνητρα για καινοτομία. Η ερώτησή μου είναι η εξής: συνεργάζεστε και γενικά συντονίζετε δραστηριότητες μεταξύ δύο μελών της Επιτροπής και δύο ειδών προγραμμάτων; 
<SPEAKER ID="166" LANGUAGE="EN" NAME="Janez Potočnik," AFFILIATION="μέλος της Επιτροπής">
<P>
Επιπροσθέτως, όσον αφορά τη συμμετοχή των επιχειρήσεων στο έργο μας, είναι σημαντικό να τονίσουμε ότι έχουμε ένα νέο μέσο που δεν υπήρχε στο παρελθόν: αναφέρομαι στις τεχνολογικές πλατφόρμες, οι οποίες δημιουργήθηκαν στις αρχές αυτού του αιώνα και αναπτύσσονται ταχύτατα. Το βασικό στις τεχνολογικές πλατφόρμες –νομίζω ότι επί του παρόντος διαθέτουμε 28– είναι ότι πρόκειται για πρωτοβουλίες από κάτω προς τα πάνω, οι οποίες ξεκινούν με την επιχειρηματική άποψη. Σε αυτές τις πλατφόρμες, λαμβάνονται υπόψη οι απόψεις κυριολεκτικά όλων των ενδιαφερομένων. Συνεπώς, ενώ αυτές οι πλατφόρμες προέρχονται από μια επιχειρηματική πρωτοβουλία, περιλαμβάνουν επίσης ερευνητές, πολιτικούς, ΜΚΟ, χρηματοπιστωτικά ιδρύματα, ρυθμιστικές αρχές και άλλους. Δημιουργούν τα γνωστά «στρατηγικά προγράμματα ερευνών» για τα επόμενα 20 έτη – ή και περισσότερο, ανάλογα με τους διάφορους παράγοντες.
<SPEAKER ID="167" LANGUAGE="" NAME="" AFFILIATION="Ερωτήσεις προς την Επίτροπο. Wallström, την οποία εκπροσωπεί ο Επίτροπος Potočnik">
<SPEAKER ID="168" LANGUAGE="" NAME="Πρόεδρος." AFFILIATION="">
<P>
Στην απάντησή της στη γραπτή μου ερώτηση με θέμα το Σχέδιο-Δ (E-4200/05) η Επιτροπή δηλώνει ότι θα ακούσει τις απόψεις των πολιτών και θα αντλήσει συμπεράσματα από αυτές. Η Επιτροπή τονίζει επίσης ότι δεν προτίθεται να ορίσει εκ των προτέρων ποία άτομα θα μπορούν να δραστηριοποιηθούν ως «Ευρωπαίοι πρεσβευτές καλής θελήσεως». Υπό το φως των ανωτέρω πληροφοριών προτίθεται η Επιτροπή να παράσχει συγκεκριμένες απαντήσεις στα εξής δύο ερωτήματα;
<SPEAKER ID="169" LANGUAGE="EN" NAME="Janez Potočnik," AFFILIATION="μέλος της Επιτροπής">
<P>
   Η κ. Wallström είναι στο κρεβάτι με γρίπη. Αυτός είναι ο λόγος.
<P>
Συμπληρωματικά στην απάντηση της Επιτροπής στη γραπτή ερώτηση E-4200/05, η οποία υποβλήθηκε προηγουμένως από την αξιότιμη βουλευτή, σχετικά με το θέμα των πρεσβευτών καλής θελήσεως, η Επιτροπή μπορεί να διαβεβαιώσει την αξιότιμο βουλευτή ότι η πρόθεσή της κατά τη διάρκεια της περιόδου περισυλλογής είναι να ακούσει τις απόψεις των πολιτών για διάφορα θέματα της ΕΕ και να αντλήσει συμπεράσματα από τις συζητήσεις που διεξάγονται σε όλα τα επίπεδα. Τα θέματα που θα συζητηθούν θα είναι ποικίλα και μπορεί να περιλαμβάνουν ή να μην περιλαμβάνουν συστάσεις σχετικά με το επιθυμητό επίπεδο ολοκλήρωσης σε επίπεδο ΕΕ, αλλά ο ρόλος της Ένωσης θα συζητηθεί σίγουρα και, σε κάθε περίπτωση, το περιεχόμενο της βάσης δεδομένων των συζητήσεων θα μελετηθεί στη διαδικασία ανάδρασης.
<P>
Αυτή η διαδικασία θα ξεκινήσει με μια αρχική έκθεση σύνθεσης που θα υποβληθεί από την Επιτροπή στο Ευρωπαϊκό Συμβούλιο κατά τη διάρκεια της αυστριακής Προεδρίας, προκειμένου να προετοιμαστεί η συνολική αξιολόγηση στο Ευρωπαϊκό Συμβούλιο του Ιουνίου του 2006. Η Επιτροπή θα ήθελε με αυτήν την ευκαιρία να υπενθυμίσει στην αξιότιμη βουλευτή ότι η δήλωση με την οποία ζητήθηκε μια περίοδος περισυλλογής εγκρίθηκε από τους ίδιους τους αρχηγούς κρατών και κυβερνήσεων, συνεπώς το Συμβούλιο είναι εκείνο που πρέπει να αναλάβει και την αξιολόγηση.
<P>
Όσον αφορά το δεύτερο μέρος της ερώτησης της αξιότιμης βουλευτή, η Επιτροπή θα ήθελε να τονίσει ότι οι διάφορες πρωτοβουλίες που προτείνονται από το σχέδιο Δ σε ευρωπαϊκό επίπεδο αποτελούν μέρος ενός μακροπρόθεσμου σχεδίου και εφαρμόζονται με διαφορετικό ρυθμό στα 25 κράτη μέλη. Το σχέδιο των ευρωπαίων πρεσβευτών καλής θελήσεως είναι ένα από τα μέτρα που πρέπει να αναπτυχθεί περαιτέρω στις περισσότερες χώρες της ΕΕ και σε συνεργασία με τα κράτη μέλη, ανάλογα με τη δημιουργικότητα και τις προτάσεις που θα κατατεθούν από όσους συμμετέχουν στη διαδικασία.
<SPEAKER ID="170" LANGUAGE="SV" NAME="Hélène Goudin (IND/DEM ). –" AFFILIATION="">
<P>
   Θα ήθελα να μάθω αν ο Επίτροπος Potočnik δεν πιστεύει ότι το σχέδιο που αφορά τους πρεσβευτές καλής θελήσεως μπορεί να φανεί γελοίο. Σε περίπτωση που δεν επιλεγεί, οι κοινοβουλευτικοί αντιπρόσωποι θα είναι οι πρεσβευτές της ΕΕ; 
<SPEAKER ID="171" LANGUAGE="EN" NAME="Janez Potočnik," AFFILIATION="μέλος της Επιτροπής">
<SPEAKER ID="172" LANGUAGE="" NAME="Πρόεδρος." AFFILIATION="">
<SPEAKER ID="173" LANGUAGE="EN" NAME="Janez Potočnik," AFFILIATION="μέλος της Επιτροπής">
<P>
   Η Επιτροπή επιθυμεί να πληροφορήσει τον αξιότιμο βουλευτή ότι η γραμμή PRINCE του προϋπολογισμού 2006 θα λάβει 7,6 εκατ. ευρώ για τη χρηματοδότηση των δράσεων που προβλέπονται στο σχέδιο Δ, προκειμένου να ενισχυθεί ο διάλογος κατά τη διάρκεια της περιόδου προβληματισμού που αποφασίστηκε από το Ευρωπαϊκό Συμβούλιο του Ιουνίου του 2005.
<P>
Η διαχείριση αυτού του προϋπολογισμού θα γίνει ως εξής: τις προσεχείς εβδομάδες θα υποβληθεί μια πρόσκληση υποβολής προτάσεων προϋπολογισμού 2 εκατ. ευρώ για τη στήριξη πανευρωπαϊκών έργων που έχουν στόχο τη δημιουργία των κατάλληλων συνθηκών για συζητήσεις των πολιτών σχετικά με θέματα της ΕΕ. Σκοπός της θα είναι η υποστήριξη των δικτύων των πολιτών της ΕΕ και η συμμετοχή στη συζήτηση για την Ευρώπη. Σκοπός της θα είναι η συγκέντρωση απόψεων των πολιτών, ειδικά με ποιοτικά μέσα και εκτεταμένη κλίμακα και η παροχή αναλύσεων των συνδρομών των πολιτών ως ανάδραση για τους φορείς λήψης αποφάσεων. Επιπροσθέτως, 850 000 ευρώ θα κατανεμηθούν για τη δημιουργία ειδικών προϊόντων πληροφόρησης.
<P>
Συμπληρωματικά, για να προωθηθεί η εφαρμογή του σχεδίου Δ σε τοπικό επίπεδο, θα αποκεντρωθούν 4,5 εκατ. ευρώ στις αντιπροσωπείες της Επιτροπής, προκειμένου να αναπτυχθούν συζητήσεις σε περιφερειακό και τοπικό επίπεδο για την εφαρμογή του σχεδίου Δ. Αυτά τα 4,5 εκατ. ευρώ θα εκτελεστούν είτε με προσκλήσεις για υποβολή προτάσεων είτε με συμβάσεις.
<P>
Τέλος, 250 000 ευρώ θα απαιτηθούν για την ανάπτυξη ενός δικτυακού τόπου ειδικά αφιερωμένου στη συζήτηση για την Ευρώπη. Σε ευρύτερη κλίμακα, η Επιτροπή έχει ήδη εκφράσει την απογοήτευσή της για την πρόσφατη συμφωνία του Ευρωπαϊκού Συμβουλίου να μειώσει τις γενικές πιστώσεις της κατηγορίας 3 των επόμενων δημοσιονομικών προοπτικών, σε μια εποχή κατά την οποία η συζήτηση για την Ευρώπη καθίσταται πραγματικά καίρια. 
<SPEAKER ID="174" LANGUAGE="EN" NAME="Richard Corbett (PSE ). –" AFFILIATION="">
<SPEAKER ID="175" LANGUAGE="EN" NAME="Janez Potočnik," AFFILIATION="μέλος της Επιτροπής">
<SPEAKER ID="176" LANGUAGE="EN" NAME="James Hugh Allister (NI ). –" AFFILIATION="">
<P>
   Κύριε Επίτροπε, δεδομένης της επιθυμίας της Επιτροπής να ελέγξει την προπαγάνδα της –όπως αποδεικνύεται από τη δήλωση της Επιτρόπου Wallström πρόσφατα σχετικά με την πρότασή της για ένα πολιτικά ελεγχόμενο ευρωπαϊκό κέντρο μετάδοσης ειδήσεων, το EBS– τι βεβαιότητα μπορεί να υπάρχει ότι θα γίνει κάποια προσπάθεια επίτευξης ισορροπίας όσον αφορά την κατανομή της χρηματοδότησης μεταξύ οργανισμών και ατόμων που τάσσονται υπέρ και κατά του Συντάγματος; 
<SPEAKER ID="177" LANGUAGE="EN" NAME="Janez Potočnik," AFFILIATION="μέλος της Επιτροπής">
<SPEAKER ID="178" LANGUAGE="" NAME="Πρόεδρος." AFFILIATION="">
<SPEAKER ID="179" LANGUAGE="EN" NAME="Janez Potočnik," AFFILIATION="μέλος της Επιτροπής">
<P>
   Την 1η Μαΐου 2005, η Επιτροπή εγκαινίασε ένα νέο δίκτυο κέντρων πληροφόρησης Europe Direct. Εγκατεστημένα τοπικά, σε όλη τη διευρυμένη Ευρωπαϊκή Ένωση, τα 393 νέα κέντρα αντικατέστησαν τα πρώην ευρωπαϊκά κέντρα παροχής πληροφοριών και τα σταυροδρόμια αγροτικής πληροφόρησης και κινητοποίησης, τα οποία απευθύνονταν στο κοινό στις αστικές και αγροτικές περιοχές αντίστοιχα. Οι στόχοι του νέου δικτύου έχουν οργανωθεί ορθολογικά, προκειμένου να ανταποκρίνονται καλύτερα στης ανάγκες πληροφόρησης του κοινού.
<P>
Όσον αφορά τους χρηματοδοτικούς μηχανισμούς που θα χρησιμοποιηθούν για την υποστήριξη του δικτύου, πρέπει να συμμορφώνονται με τον δημοσιονομικό κανονισμό της ΕΚ. Τα νέα κέντρα, συνεπώς, επιλέχθηκαν με τη μέθοδο της πρόσκλησης υποβολής προτάσεων, σύμφωνα με την απόφαση της Επιτροπής C/2004/2869. Κάθε κέντρο πληροφόρησης Europe Direct λαμβάνει επιδότηση λειτουργίας έως 24 000 ευρώ, ενώ η μέγιστη επιδότηση για τα πρώην IPE και Carrefour ήταν 20 000 ευρώ. Επιπλέον, η Digicom πρόκειται να δημοσιεύσει συμπληρωματική πρόσκληση υποβολής προτάσεων στις αρχές του 2007, προκειμένου να ανοίξει νέα κέντρα σε γεωγραφικές περιοχές που δεν καλύπτονται επαρκώς από το υπάρχον δίκτυο και λαμβάνοντας υπόψη τη μελλοντική διεύρυνση σε Ρουμανία και Βουλγαρία.
<P>
Σχετικά με την αξιολόγηση των επιπτώσεων των δικτύων, μια εσωτερική αξιολόγηση των προηγούμενων κέντρων πληροφόρησης το 2003 αποκάλυψε την πραγματική αξία των κέντρων ως εταίρων στην πολιτική επικοινωνίας, ειδικά σε τοπικό και περιφερειακό επίπεδο. Όσον αφορά τα νέα κέντρα, ξεκινώντας το δεύτερο εξάμηνο του 2006, θα εφαρμοστεί ένα σύστημα εποπτείας μέσω Διαδικτύου προκειμένου να αξιολογηθούν οι δραστηριότητες των κέντρων πληροφόρησης.
<P>
Τέλος, στο πλαίσιο του σχεδίου δράσης σχετικά με την «Παρουσίαση της Ευρώπης στους πολίτες» που δημοσιεύθηκε τον Ιούλιο του 2005, η Επιτροπή προτίθεται να εκπονήσει μια μελέτη σκοπιμότητας –δράση 6 του σχεδίου δράσης– για να εκτιμήσει τη σκοπιμότητα της ορθολογικής οργάνωσης των διαφόρων πηγών πληροφοριών της Επιτροπής. Σύμφωνα με τη δήλωση στη δράση 42 του εν λόγω σχεδίου δράσης, έχει προγραμματιστεί επίσης η εκπόνηση μιας μελέτης επιπτώσεων σχετικά με την επικοινωνία των δραστηριοτήτων των κέντρων, η οποία πρόκειται να αρχίσει στα τέλη του 2006. 
<SPEAKER ID="180" LANGUAGE="" NAME="Μαρία Παναγιωτοπούλου-Κασσιώτου (PPE-DE ). –" AFFILIATION="">
<SPEAKER ID="181" LANGUAGE="EN" NAME="Janez Potočnik," AFFILIATION="μέλος της Επιτροπής">
<SPEAKER ID="182" LANGUAGE="" NAME="Πρόεδρος." AFFILIATION="">
<P>
Το Euronews προσφέρει καθημερινή κάλυψη επίκαιρων ευρωπαϊκών ζητημάτων και επιδοτείται εν μέρει από τον προϋπολογισμό της ΕΕ. Το γεγονός ότι κάτοικοι της Λιθουανίας δεν έχουν πρόσβαση σε αυτά τα προγράμματα τούς θέτει σε μειονεκτική θέση σε σχέση με τους πολίτες άλλων κρατών μελών, ειδικά όταν τα τυπικά μέσα ενημέρωσης δεν διαθέτουν τα οικονομικά μέσα για να προσλάβουν ανταποκριτές στην Ευρωπαϊκή Ένωση.
<P>
Θεωρεί η Επιτροπή ότι υπάρχουν κάποιες δυνατότητες προκειμένου να παρασχεθεί πρόσβαση για τους κατοίκους της Λιθουανίας σε καθημερινές ημίωρες εκπομπές του Euronews από το κρατικό τηλεοπτικό δίκτυο; 
<SPEAKER ID="183" LANGUAGE="EN" NAME="Janez Potočnik," AFFILIATION="μέλος της Επιτροπής">
<P>
   Το 2005, η Επιτροπή υπέγραψε σύμβαση παροχής υπηρεσιών με το EuroNews για την κάλυψη των ευρωπαϊκών θεμάτων στις ειδήσεις και τις εκπομπές του, στο πλαίσιο μιας αυστηρής συμφωνίας συντακτικής ανεξαρτησίας. Η σύμβαση καλύπτει τις δαπάνες παραγωγής και διανομής των προγραμμάτων της ΕΕ. Υπεγράφη με βάση τις επτά υπάρχουσες γλώσσες –γερμανικά, αγγλικά, γαλλικά, ιταλικά, πορτογαλικά, ισπανικά και ρωσικά– και την υπάρχουσα κατάσταση διανομής. Δεν περιλαμβάνει καμία υποχρέωση του σταθμού να αυξήσει την γεωγραφική του κάλυψη ή τον αριθμό των γλωσσών. Παρά ταύτα, η σύμβαση προβλέπει ότι όσο και αν αυξηθεί η κάλυψη ή οι γλώσσες κατά τη διάρκεια ισχύος της σύμβασης, οι εκπομπές της ΕΕ θα περιλαμβάνονται στο πρόγραμμα.
<P>
Ένα από τα κριτήρια επιλογής ήταν η ικανότητα και η βούληση του EuroNews να αναπτύξει τη γεωγραφική και γλωσσική του κάλυψη. Από την υπογραφή της σύμβασης, έχει ανοίξει ένα παράθυρο στη Ρουμανία και στη ρουμανική γλώσσα, ενώ επίσης έχουν υπογραφεί συμφωνίες με την Ινδία, την Κίνα και άλλες χώρες.
<P>
Το EuroNews διαφοροποιεί επίσης τις τεχνολογίες διανομής μέσω των οποίων επιτυγχάνεται η λήψη του: καλωδιακή τηλεόραση, DTT, κινητά τηλέφωνα κλπ. Ωστόσο, η διανομή αποτελεί εμπορικό θέμα το οποίο μόνο το EuroNews μπορεί να διαχειριστεί πλήρως. Ασφαλώς, η Επιτροπή ενθαρρύνει το EuroNews να αυξήσει με όλα τα μέσα που έχει στον έλεγχό του τις τεχνολογίες γεωγραφικής διανομής και τη γλωσσική του κάλυψη.
<P>
Όσον αφορά τη Λιθουανία, επί του παρόντος 49 000 από τα 1,33 εκατομμύρια νοικοκυριά της μπορούν να παρακολουθούν το EuroNews μέσω καλωδιακής τηλεόρασης ή δορυφόρου. Το EuroNews είναι υποψήφιο για διανομή μέσω της επίγειας ψηφιακής τηλεόρασης Lietuvos Telekomas και ελπίζει σε μια θετική απάντηση. Επίσης, είναι σε εξέλιξη οι διαπραγματεύσεις με τον δημόσιο τηλεοπτικό σταθμό LRT για τη μετάδοση των προγραμμάτων του EuroNews στις ερτζιανές συχνότητες που διαθέτει όσο συχνά το επιθυμεί. Ένα λιθουανικό παράθυρο, παρόμοιο με το ρουμανικό, είναι επίσης υπό συζήτηση επί του παρόντος. 
<SPEAKER ID="184" LANGUAGE="LT" NAME="Margarita Starkevičiūtė (ALDE )." AFFILIATION="">
<P>
    Θα ήθελα να σας ευχαριστήσω για την απάντησή σας. Ελπίζω ότι στο μέλλον η Επιτροπή θα προσπαθήσει να διασφαλίσει την ύπαρξη όλων αυτών των ευκαιριών του Euronews σε όλες τις χώρες όπου δεν μεταδίδεται και σε, ας πούμε, γειτονικές χώρες, καθώς η τηλεόραση εξακολουθεί να αποτελεί το πιο δημοφιλές κανάλι πληροφόρησης ειδικά όσον αφορά την Ευρώπη. 
<SPEAKER ID="185" LANGUAGE="EN" NAME="Janez Potočnik," AFFILIATION="μέλος της Επιτροπής">
<P>
   Προσπαθούμε να κάνουμε το καλύτερο δυνατόν, λαμβάνοντας υπόψη τις συμβάσεις και την ανεξαρτησία του EuroNews. 
<SPEAKER ID="186" LANGUAGE="" NAME="" AFFILIATION="Ερωτήσεις προς την Επίτροπο Fischer Boel">
<SPEAKER ID="187" LANGUAGE="" NAME="Πρόεδρος." AFFILIATION="">
<SPEAKER ID="188" LANGUAGE="DA" NAME="Mariann Fischer Boel," AFFILIATION="μέλος της Επιτροπής.">
<P>
Στο Ευρωπαϊκό Συμβούλιο του Νοεμβρίου, οι υπουργοί Γεωργίας καθόρισαν την πολιτική στρατηγική για τη μεταρρύθμιση της κοινής πολιτικής της ΕΕ για τη ζάχαρη. Σύμφωνα με αυτήν τη συμφωνία, θα είναι δυνατή η χορήγηση περιορισμένης και ειδικής κρατικής ενίσχυσης που δεν θα ξεπερνά τα 350 ευρώ ανά εκτάριο στους παραγωγούς ζαχαροτεύτλων στη Φινλανδία, με ένα μέγιστο ποσό 90 εκατ. ευρώ ετησίως να προορίζεται ειδικά για τις «πιο απομακρυσμένες περιφέρειες» της ΕΕ. Αποφασίστηκε επίσης ότι τα κράτη μέλη που θα μειώσουν τις ποσοστώσεις ζάχαρης κατά περισσότερο από 50% θα έχουν την ευκαιρία να λάβουν προσωρινή ενίσχυση για μια μεταβατική περίοδο πέντε ετών, η οποία υπολογίζεται από το έτος παραγωγής κατά το οποίο θα ξεκινήσει η μείωση των ποσοστώσεών τους ή κατά το οποίο θα μειώσουν τις ποσοστώσεις τους κάτω από το 50%. Στην περίπτωση της Ιταλίας, έχει ήδη καταστεί δυνατή η χορήγηση αυτής της μεταβατικής ενίσχυσης, η οποία αντιστοιχεί σε περίπου 11 ευρώ ανά τόνο ζαχαροτεύτλων ανά έτος παραγωγής. Αυτή η ενίσχυση είχε προβλεφθεί αρχικά για τη μεταφορά ζαχαροτεύτλων.
<P>
Η μεταρρύθμιση της κοινής γεωργικής πολιτικής (μεταρρύθμιση ΚΓΠ), η οποία εγκρίθηκε το 2003 σύμφωνα με τις αποφάσεις στον γεωργικό τομέα που είχαν ληφθεί στο παρελθόν στο Βερολίνο, το Γκέτεμποργκ και τις Βρυξέλλες, βρίσκεται τώρα στη διαδικασία εφαρμογής. Στα νέα κράτη μέλη, η μεταρρύθμιση έγκειται σαφώς στο πλαίσιο του προϋπολογισμού για τη διευρυμένη ΕΕ, το οποίο καθορίστηκε στις Βρυξέλλες το 2002. Όσον αφορά την έγκριση της μεταρρύθμισης της ΚΓΠ, δεν υπήρξε καμία απολύτως επιθυμία να επανεθνικοποιηθεί η ευρωπαϊκή γεωργική πολιτική. 
<SPEAKER ID="189" LANGUAGE="DA" NAME="Henrik Dam Kristensen (PSE ). –" AFFILIATION="">
<SPEAKER ID="190" LANGUAGE="DA" NAME="Mariann Fischer Boel," AFFILIATION="μέλος της Επιτροπής.">
<P>
Για να αναφερθώ, επίσης, σε ένα σχετικά επίκαιρο παράδειγμα, είναι σαφές ότι αγωνίστηκα με όλα τα νόμιμα μέσα που είχα στη διάθεσή μου κατά της πρότασης για μια εθελοντική διαφοροποίηση έως 20%, η οποία προτάθηκε από τη βρετανική Προεδρία σε σχέση με τις διαπραγματεύσεις που αφορούν τις προσεχείς δημοσιονομικές προοπτικές, δηλαδή της περιόδου 2007-2013.
<P>
Κατά την άποψή μου, αυτή η πρόταση θα αποτελούσε το πρώτο βήμα από την πλευρά μας προς την επανεθνικοποίηση της κοινής γεωργικής πολιτικής της Ευρώπης. Θα σήμαινε ότι, αντί να ανταγωνιζόμαστε επί της ίδιας βάσης, θα μπαίναμε σε μια κατάσταση στην οποία η γεωργική πολιτική θα αφορούσε τον ανταγωνισμό ανάμεσα στα διάφορα δημόσια ταμεία και ανάμεσα στους διαφορετικούς υπουργούς Οικονομικών των 25 κρατών μελών της ΕΕ. 
<SPEAKER ID="191" LANGUAGE="" NAME="Πρόεδρος." AFFILIATION="">
<P>
Η εγκεκριμένη από την Επιτροπή και το Συμβούλιο μεταρρύθμιση της αγοράς ζάχαρης προβλέπει μεταξύ άλλων και μία αποζημίωση προς τους παραγωγούς ζάχαρης, η οποία ανέρχεται σε 730 ευρώ ανά τόνο αποσυρθείσας ποσόστωσης. Στην Πολωνία, όπου οι ποσοστώσεις παραγωγής διατίθενται στα εργοστάσια παραγωγής ζάχαρης και όχι στους αγρότες που καλλιεργούν ζαχαρότευτλα, το γεγονός αυτό μπορεί να οδηγήσει στη μείωση της παραγωγής ζάχαρης, αναγκάζοντας κατ' αυτόν τον τρόπο τους αγρότες να σταματήσουν να καλλιεργούν ζαχαρότευτλα.
<SPEAKER ID="192" LANGUAGE="EN" NAME="Mariann Fischer Boel," AFFILIATION="μέλος της Επιτροπής.">
<P>
Εκτός από τις εκμεταλλεύσεις, οι καλλιεργητές ζαχαροτεύτλων και οι ανάδοχοι μηχανικού εξοπλισμού θα μπορούν επίσης να ωφεληθούν από αυτό το ταμείο αναδιάρθρωσης. Ένα ποσοστό τουλάχιστον 10% του ταμείου αναδιάρθρωσης, το οποίο ανέρχεται σε 730 ευρώ ανά τόνο, θα πρέπει να προορίζεται για τους αγρότες, ώστε να αντισταθμιστεί ειδικά η επένδυση στα εξειδικευμένα μηχανήματα που απαιτούνται για την παραγωγή ζαχαροτεύτλων. Είναι απολύτως σαφές, με αυτήν τη διατύπωση για «τουλάχιστον 10%» ότι τα κράτη μέλη μπορούν να αποφασίσουν τη διάθεση ενός μεγαλύτερου ποσοστού στους παραγωγούς ζαχαροτεύτλων, τους αγρότες.
<P>
Ειδικά για τα νέα κράτη μέλη, δεν θα υπάρξει σαφώς καμία σταδιακή εφαρμογή της άμεσης πληρωμής για την αποζημίωση των ζαχαροτεύτλων. Οι παραγωγοί ζαχαροτεύτλων στα νέα κράτη μέλη θα λάβουν ακριβώς το ίδιο ποσό ανά εκτάριο ως αποζημίωση όπως και τα 15 κράτη μέλη της ΕΕ, γεγονός που σημαίνει ότι δεν υπάρχει σταδιακή είσοδος όπως για τα σιτηρά. Η αποζημίωση θα δοθεί σε ποσοστό 100% αμέσως μόλις εφαρμοστεί η πρώτη νέα μεταρρύθμιση της αγοράς ζάχαρης. 
<SPEAKER ID="193" LANGUAGE="PL" NAME="Zbigniew Krzysztof Kuźmiuk (UEN ). –" AFFILIATION="">
<SPEAKER ID="194" LANGUAGE="EN" NAME="Mariann Fischer Boel," AFFILIATION="μέλος της Επιτροπής.">
<SPEAKER ID="195" LANGUAGE="" NAME="Πρόεδρος." AFFILIATION="">
<P>
Όπως γνωρίζει η Επιτροπή, οι χώρες ΑΚΕ που συμμετέχουν στο Πρωτόκολλο Ζάχαρης, λαμβάνουν μια εγγυημένη τιμή για την ακατέργαστη ζάχαρη ίση με την ελάχιστη τιμή παρέμβασης της ΕΕ. Επί του παρόντος, η τιμή αυτή περιλαμβάνει μια συμπληρωματική ενίσχυση προσαρμογής στην παραδοσιακή βιομηχανία μεταποίησης της ζάχαρης, που ανέρχεται σε 5,1% της εγγυημένης τιμής, και αντιπροσωπεύει περίπου 35 εκατομμύρια ευρώ. Όμως, με την προτεινόμενη μεταρρύθμιση του κοινοτικού καθεστώτος στον τομέα της ζάχαρης, η ενίσχυση αυτή δεν θα καταβάλλεται πλέον από τον κοινοτικό προϋπολογισμό, αλλά θα αποτελέσει για τις χώρες ΑΚΕ μια μείωση της τιμής της τάξης του 5,1%, άρα μία απώλεια κερδών ύψους 35 εκατομμυρίων ευρώ για τις χώρες ΑΚΕ.
<P>
Μπορεί η Επιτροπή να επιβεβαιώσει ότι θα εξετάσει το ενδεχόμενο μιας μικρής αναπροσαρμογής στη δέσμη συμβιβαστικών προτάσεων για την ΚΟΑ, που θα συζητηθεί από το Συμβούλιο στις 20 Φεβρουαρίου, που θα επιτρέψει να συνεχίσει να καταβάλλεται η ενίσχυση προσαρμογής στην βιομηχανία ραφιναρίσματος της ζάχαρης από τον προϋπολογισμό της ΕΕ; 
<SPEAKER ID="196" LANGUAGE="EN" NAME="Mariann Fischer Boel," AFFILIATION="μέλος της Επιτροπής.">
<P>
   Προκειμένου να διασφαλιστεί η τιμή για τις χώρες του Πρωτοκόλλου Ζάχαρης, οι τιμές κινούνταν πάντα σε απόλυτη ευθυγράμμιση με τις θεσμικές τιμές ζάχαρης της ΕΕ, συνεπώς δεν υπήρχε ποτέ εγγύηση για μια σταθερή τιμή για τις χώρες του Πρωτοκόλλου Ζάχαρης. Ωστόσο, αυτές οι χώρες του Πρωτοκόλλου Ζάχαρης θα ωφεληθούν από μια μικρότερη μείωση των τιμών μέχρι το έτος παραγωγής 2008-2009. Έτσι θα δοθεί σε αυτές τις χώρες μια περίοδος τριών ετών, προκειμένου να προσαρμοστούν στις νέες ρυθμίσεις στήριξης τιμών στην Ευρωπαϊκή Ένωση.
<P>
Κατά τις περιόδους 2006-2007 και 2007-2008, η τιμή αναφοράς για την ακατέργαστη ζάχαρη θα μειωθεί μόνο κατά 5%, ενώ οι παραγωγοί ζαχαροτεύτλων στην Ευρωπαϊκή Ένωση θα υποστούν μείωση 20% το πρώτο έτος και 27,5% το επόμενο. Αυτή η μείωση του 5% μόλις οφείλεται στο γεγονός ότι οι βιομηχανίες επεξεργασίας και, ως εκ τούτου, οι προμηθευτές ΑΚΕ θα εξαιρεθούν από την εισφορά αναδιάρθρωσης. Δεν χρειάζεται να πληρώσουν καθόλου εισφορά. Ωστόσο, οι βιομηχανίες επεξεργασίας θα χάσουν το όφελος της ενίσχυσης για επεξεργασία, η οποία θα καταργηθεί στο πλαίσιο της μεταρρύθμισης.
<P>
Είναι απολύτως σαφές ότι οι διαφορετικοί όροι για τις χώρες ΑΚΕ μετά την εφαρμογή μιας μεταρρύθμισης στην Ευρωπαϊκή Ένωση έχουν συζητηθεί διεξοδικώς πριν από την οριστικοποίηση της πολιτικής συμφωνίας στο Συμβούλιο. Ευθύς εξ αρχής έγινε απολύτως σαφές ότι ήταν σημαντικό να διασφαλιστεί η περίοδος των έξι τελευταίων μηνών του 2006, η οποία είναι εκτός της προσεχούς δημοσιονομικής περιόδου. Ως εκ τούτου, λήφθηκε η απόφαση να διανεμηθούν 40 εκατ. ευρώ ειδικά για την περίοδο από την 1η Ιουλίου μέχρι το τέλος του τρέχοντος έτους.
<P>
Για την περίοδο που εντάσσεται στις προσεχείς δημοσιονομικές προοπτικές, έγινε απολύτως σαφές ότι η επιθυμία της Επιτροπής να κατανείμει έναν σημαντικά υψηλότερο προϋπολογισμό από τον προαναφερόμενο των 40 εκατ. ευρώ θα εξαρτηθεί από τις συνεχιζόμενες συζητήσεις σχετικά με τις δημοσιονομικές προοπτικές για την προσεχή περίοδο. Αλλά είναι ένα σημαντικά υψηλότερο ποσό από αυτό που αναφέρθηκε. Μπορώ μόνο να πω ότι η πρόταση της Επιτροπής προέβλεπε ποσό 190 εκατ. ευρώ ετησίως στον προϋπολογισμό και, συνεπώς, ελπίζω ότι θα γίνει κατανοητή και από το Κοινοβούλιο η ανάγκη να βοηθήσουμε αυτές τις χώρες ΑΚΕ, ειδικά σε μια μεταβατική περίοδο. 
<SPEAKER ID="197" LANGUAGE="EN" NAME="Glenys Kinnock (PSE ). –" AFFILIATION="">
<P>
   Σας ευχαριστώ, κυρία Επίτροπε. Αναφέρομαι στο γεγονός ότι οι παράπλευρες ζημίες από τις επιπτώσεις της μεταρρύθμισης στο καθεστώς ζάχαρης έχουν γίνει αισθητές από τις 18 χώρες του πρωτοκόλλου. Εσείς λέτε ότι είχαν 40 εκατ. ευρώ μοιρασμένα σε 18 χώρες. Τρεις Επίτροποι –εσείς, ο κ. Mandelson και ο Πρόεδρος της Επιτροπής– δεσμευτήκατε για 190 εκατ. ευρώ προς τις χώρες ΑΚΕ. Τώρα παρακολουθώ πολύ στενά αυτήν τη δέσμευση. Δεν βλέπουμε καμία θέση στον προϋπολογισμό για αυτά τα χρήματα, δεν βλέπουμε καμία πιθανότητα να περιληφθεί στον προϋπολογισμό ένα ποσό παρόμοιο με αυτό για το οποίο δεσμευτήκατε. Όσο σκληρά και αν προσπαθεί το Κοινοβούλιο, είναι πολύ δύσκολο από πλευράς δημοσιονομικής κατανομής να διασφαλίσουμε την οριοθέτηση των χρημάτων που χρειαζόμαστε.
<P>
Θα ζητήσετε από το Συμβούλιο, κυρία Επίτροπε, να συμφωνήσει ότι θα πρέπει να οριοθετήσουμε τα χρήματα σε οποιοδήποτε δεσμευμένο ποσό χρημάτων βρούμε στην κατηγορία IV; Θα αναλάβετε προσωπικά την προστασία των χωρών ΑΚΕ που παράγουν ζάχαρη, σε αυτήν τη φάση που αισθάνονται τόσο ευάλωτες; 
<SPEAKER ID="198" LANGUAGE="EN" NAME="Mariann Fischer Boel," AFFILIATION="μέλος της Επιτροπής.">
<P>
   Κυρία Kinnock, είμαι βέβαιη ότι, καθώς είστε τόσο καλά ενημερωμένη για αυτό το θέμα και δεν είναι η πρώτη φορά που το συζητούμε, θα γνωρίζετε ότι είμαστε σε πολύ στενή επαφή με τις χώρες ΑΚΕ που παράγουν ζάχαρη. Δεν παράγουν όλες οι χώρες ΑΚΕ ζάχαρη. Είναι πολύ σημαντικό να προσπαθήσουμε να τις βοηθήσουμε, ίσως όχι να συνεχίσουν να παράγουν ζάχαρη αν δεν μπορούν να είναι ανταγωνιστικές, αλλά να προσπαθήσουν να κάνουν κάτι άλλο. Ως εκ τούτου, είμαι ιδιαίτερα ικανοποιημένη, διότι κατά τη συνεδρίαση της Επιτροπής την περασμένη εβδομάδα κατέστη δυνατή η έγκριση μιας ανακοίνωσης για τη βιοαιθανόλη. Αργότερα, ο κ. Michel, ο οποίος είναι υπεύθυνος για τα αναπτυξιακά κονδύλια, συμμετείχε σε συνέντευξη Τύπου μαζί μου σχετικά με αυτό το θέμα, διότι η βιοαιθανόλη μπορεί να αποτελέσει μια εναλλακτική λύση για αυτές τις χώρες που θέλουν να σταματήσουν να παράγουν ζάχαρη.
<SPEAKER ID="199" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 19.20 και συνεχίζεται στις 21.00)">
<SPEAKER ID="200" LANGUAGE="" NAME="" AFFILIATION="Αντιπροέδρου">
<SPEAKER ID="201" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0014/2006) του κ. Graefe zu Baringdorf, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με τη διαχείριση κινδύνων και κρίσεων στη γεωργία (2005/2053(INI)). 
<SPEAKER ID="202" LANGUAGE="" NAME="Mariann Fischer Boel," AFFILIATION="μέλος της Επιτροπής.">
<P>
   Κύριε Πρόεδρε, θα ήθελα καταρχάς να ευχαριστήσω το Ευρωπαϊκό Κοινοβούλιο, και ειδικά τον εισηγητή, κ. Graefe zu Baringdorf, και τα μέλη της Επιτροπής Γεωργίας και Ανάπτυξης της Υπαίθρου, για το έργο τους σχετικά με τη διαχείριση κινδύνων και κρίσεων και για το πολύ χρήσιμο ψήφισμα και την έκθεση. Θα μελετήσω, ασφαλώς, τη θέση σας και τις διάφορες προτάσεις της έκθεσης προσεκτικά.
<P>
Η πρόθεσή μου με την ανακοίνωση σχετικά με τη διαχείριση κινδύνων και κρίσεων που υποβλήθηκε τον Μάρτιο του 2005 ήταν να ξεκινήσει μια ολοκληρωμένη συζήτηση. Πιστεύω ότι αυτός ο στόχος επετεύχθη στο Συμβούλιο, στην Ευρωπαϊκή Οικονομική και Κοινωνική Επιτροπή και τώρα στο Ευρωπαϊκό Κοινοβούλιο. Η συνδρομή σας θα είναι ουσιαστική για την πρόοδο της εργασίας μας.
<P>
Ως εκ τούτου, λαμβάνω υπόψη τη θέση σας σχετικά με τις τρεις επιλογές για νέα μέτρα ανάπτυξης της υπαίθρου που θα στηρίξουν τη διαχείριση κινδύνων και κρίσεων. Χαιρετίζω την παρότρυνσή σας να συνεχιστεί το έργο σχετικά με αυτό το θέμα. Λαμβάνω υπόψη το ιδιαίτερο ενδιαφέρον σας στην επιλογή 2 που αφορά τα ταμεία αλληλοβοηθείας.
<P>
Όσον αφορά το αναλυτικό υπόβαθρο, στις αρχές του 2005 εγκαινιάσαμε ένα ερευνητικό έργο σχετικά με τα μέσα διαχείρισης κινδύνων και κρίσεων για τη γεωργία της ΕΕ. Το έργο προχωρά ικανοποιητικά και θα έχουμε στη διάθεσή μας ορισμένα ενδιάμεσα αποτελέσματα το προσεχές έτος.
<SPEAKER ID="203" LANGUAGE="DE" NAME="Friedrich-Wilhelm Graefe zu Baringdorf (Verts/ALE )," AFFILIATION="εισηγητής">
<P>
   Κύριε Πρόεδρε, κυρία Επίτροπε, ο τομέας της γεωργίας εξαρτάται από πολλούς παράγοντες, δεν θεωρούνται όμως όλοι ως κίνδυνος από τον εμπορικό τομέα, και για τον λόγο αυτόν η κοινή γεωργική πολιτική πάντα παρείχε προστασία από ορισμένους κινδύνους, ενώ στο παρελθόν οι παρεμβάσεις με τη μορφή εγγυημένων τιμών και πωλήσεων για σημαντικά προϊόντα προσέφεραν σε συγκεκριμένες γεωργικές επιχειρήσεις ένα εξασφαλισμένο εισόδημα. Αυτό, όμως, είχε ως αποτέλεσμα μια κατανομή της ενίσχυσης που ευνοούσε πάρα πολύ τις μεγάλες επιχειρήσεις σε βάρος των μικρότερων. Τελικά, η κατανομή των πληρωμών ήταν έτσι ώστε το 80% των χρημάτων να πηγαίνει στο 20% των αγροτών.
<P>
Μετά από τις μεταρρυθμίσεις προσπαθήσαμε, λοιπόν, να δρομολογήσουμε τουλάχιστον κάποιες ενέργειες για να σταματήσει αυτό, ωστόσο τα χρήματα εξακολουθούν να διανέμονται με την ίδια αναλογία. Η κατάσταση που αντιμετωπίζουμε είναι ότι οι επιχειρήσεις με μεγάλο βαθμό εξορθολογισμού παίρνουν 120 000 ευρώ ανά εργαζόμενο ετησίως, ενώ οι περισσότεροι αγρότες δεν παίρνουν καν το ένα δέκατο του παραπάνω ποσού.
<P>
Η επιλογή 2, που αφορά το αν πρέπει να υπάρχει ή να δημιουργηθεί ένα ταμείο αλληλοβοηθείας, είναι ενδιαφέρουσα, όπως όμως είπα προηγουμένως, πρέπει εδώ να διευκρινιστεί επίσης ότι οι εισφορές των αγροτών στα ταμεία αυτά πρέπει να καθορίζονται με βάση τόσο την έκταση της παραγωγής όσο και τις οικονομικές δυνατότητες των αγροτών, προκειμένου να μην καταλήξει για άλλη μία φορά το νέο σύστημα σε ανισότητες σε βάρος των γεωργικών εκμεταλλεύσεων.
<P>
Η κριτική μας αφορά κυρίως την επιλογή 3, που αναφέρεται στην παροχή βασικής κάλυψης σε περίπτωση εισοδηματικών κρίσεων. Ασφαλώς, οι φυσικές καταστροφές και οι απρόβλεπτοι κίνδυνοι πάντα καταλήγουν σε απώλεια εισοδήματος, δηλαδή σε οικονομική επιβάρυνση. Δεν πρέπει, όμως, να διακινδυνεύσουμε να μας επαναφέρει η κάλυψη των εισοδηματικών κρίσεων στο παλιό σύστημα του εγγυημένου εισοδήματος μέσω κρατικής παρέμβασης. Η έκθεσή μας δείχνει ξεκάθαρα πόσο μεγάλη προσοχή δώσαμε σε αυτό.
<SPEAKER ID="204" LANGUAGE="" NAME="Ιωάννης Γκλαβάκης," AFFILIATION="εξ ονόματος της Ομάδας PPE-DE">
<SPEAKER ID="205" LANGUAGE="PL" NAME="Bogdan Golik," AFFILIATION="εξ ονόματος της Ομάδας PSE">
<P>
   Κύριε Πρόεδρε, η έκθεση του κ. Graefe zu Baringdorf που συζητείται σήμερα εδώ εντοπίζει σαφώς και περιεκτικώς τις ελλείψεις και τα σφάλματα του συστήματος διαχείρισης κινδύνων και κρίσεων στην ευρωπαϊκή γεωργία.
<P>
Το 1% από τη διαφοροποίηση που προτείνει η Επιτροπή δεν θα είναι αρκετό για ένα σύστημα αντασφάλισης, πόσο μάλλον για τη συγκρότηση ενός συστήματος πρόληψης και αποζημίωσης.
<P>
Τέλος, θα ήθελα να ευχαριστήσω τον εισηγητή για την άριστη έκθεσή του και για το γεγονός ότι ορθώς ανέφερε τον αποκλεισμό των νέων κρατών μελών από τη διαφοροποίηση του 1% και πρότεινε στην Επιτροπή ένα εναλλακτικό χρηματοδοτικό σύστημα για αυτές τις χώρες. 
<SPEAKER ID="206" LANGUAGE="DA" NAME="Niels Busk," AFFILIATION="εξ ονόματος της Ομάδας ALDE.">
<P>
   Κύριε Πρόεδρε, θα ήθελα να ευχαριστήσω τον εισηγητή, κ. Graefe zu Baringsdorf, για το έργο του στην έκθεση σχετικά με τη διαχείριση κινδύνων και κρίσεων στη γεωργία. Ζούμε σε μια εποχή όπου προκαλούνται πολλές ζημίες ως αποτέλεσμα φυσικών καταστροφών, από μεγάλες πλημμύρες μέχρι ξηρασίες και φωτιές. Επίσης, είναι ακόμα πρόσφατο στη μνήμη το τεράστιο ποσό δαπάνης που κατέβαλε η Ευρώπη ως αποτέλεσμα των επιζωοτιών και των προσπαθειών να τις εξαλείψουμε και να τις καταπολεμήσουμε. Θέλουμε να συνεχιστεί η ελευθέρωση της γεωργικής πολιτικής της ΕΕ στις τρέχουσες διαπραγματεύσεις του ΠΟΕ. Η μεταρρύθμιση της ΚΓΠ αποτέλεσε ένα μεγάλο και σημαντικό βήμα προς αυτήν την κατεύθυνση. Ωστόσο, δεν πιστεύω ότι η Επιτροπή έχει επιδείξει επαρκές αίσθημα επείγοντος για την υποβολή προτάσεων για την εξάλειψη ή τη μείωση των κινδύνων και για την αποτροπή κρίσεων και την εκδήλωση ασθενειών που δεν μας χρειάζονται.
<SPEAKER ID="207" LANGUAGE="DA" NAME="Margrete Auken," AFFILIATION="εξ ονόματος της Ομάδας Verts/ALE.">
<SPEAKER ID="208" LANGUAGE="" NAME="Διαμάντω Μανωλάκου," AFFILIATION="εξ ονόματος της Ομάδας GUE/NGL">
<P>
Ταυτόχρονα γίνεται αποδεκτό να μην καταβάλλεται αποζημίωση για ζημιές μικρότερες του 30% σε σχέση με το μέσο όρο της προηγούμενης τριετίας. Δηλαδή προωθείται η εξής αδικία: Από τις φυσικές καταστροφές και τις εμπορικές κρίσεις οι μικρομεσαίοι αγρότες να έχουν μια ζημιά, στην καλύτερη περίπτωση, τουλάχιστο 30%, ενώ το ασφαλιστικό κεφάλαιο να έχει εξασφαλισμένη κερδοφορία.
<SPEAKER ID="209" LANGUAGE="EN" NAME="Jeffrey Titford" AFFILIATION="εξ ονόματος της Ομάδας IND/DEM.">
<P>
   , Κύριε Πρόεδρε, εκτιμώ ότι ο μεγαλύτερος κίνδυνος που αντιμετωπίζουν οι αγρότες κάθε χρόνο είναι ότι η γεωργία, και τελικά η οικονομική επιβίωσή τους, ελέγχεται από την Ευρωπαϊκή Ένωση. Η καταστροφή που υπέστη η Βρετανία όταν ξέσπασε η επιδημία του αφθώδη πυρετού το 2001 αποτελεί εύγλωττη μαρτυρία του τι συμβαίνει όταν η ΕΕ αναλαμβάνει τη διαχείριση κρίσεων. Δεν είναι ευρέως γνωστό ότι αρμόδιος για τη διαχείριση αυτής της καταστροφής ήταν ο τότε Επίτροπος γεωργίας, ο οποίος «τα έκανε θάλασσα». Εκατομμύρια υγιή ζώα σφαγιάστηκαν χωρίς λόγο σε ένα όργιο θανατώσεων και πυρών καύσης που συγκλόνισε τον κόσμο. Επιπλέον, οι ρίζες της καταστροφής εντοπίζονται στην ΕΕ και στην καταστροφή των τοπικών σφαγείων που προκλήθηκε από την υπερβολική ρύθμιση.
<SPEAKER ID="210" LANGUAGE="PL" NAME="Jan Tadeusz Masiel (NI ). –" AFFILIATION="">
<SPEAKER ID="211" LANGUAGE="DE" NAME="Markus Pieper (PPE-DE ). –" AFFILIATION="">
<SPEAKER ID="212" LANGUAGE="" NAME="Κατερίνα Μπατζελή (PSE ). –" AFFILIATION="">
<P>
   Κύριε Πρόεδρε, καταρχάς θα ήθελα να ευχαριστήσω τον εισηγητή, κ. Graefe zu Baringdorf, για την έκθεσή του, για τις προτάσεις τις οποίες κατέθεσε και για την αποδοχή πολλών προτάσεων που κατατέθηκαν από τις πολιτικές ομάδες αλλά από την άλλη πλευρά θέλω να ευχαριστήσω και την ίδια την Επιτροπή, την Επίτροπο, κ. Fischer Boel, για την ισορροπημένη ανακοίνωση στον τομέα αυτό και για τα εναλλακτικά σενάρια τα οποία παρουσιάζει, σενάρια στα οποία το κάθε κράτος μέλος, ανάλογα με την ιδιομορφία των ασφαλιστικών συστημάτων και της ιδιαιτερότητας της γεωργίας, μπορεί να βρει τον εαυτό του.
<P>
Όμως, κ. Fischer Boel, θα ήθελα να σας πω ότι θα πρέπει να γίνετε πολύ πιο πιεστική στο Συμβούλιο να ακολουθήσει στα επόμενα Συμβούλια Υπουργών μια ολοκληρωμένη πολιτική στον τομέα αυτό και το Συμβούλιο Υπουργών Γεωργίας να μην περιοριστεί απλά και μόνο σε μια τομεακή αντίληψη περί πολιτικής διαχείρισης, όπως, παραδείγματος χάριν, στον τομέα των οπωροκηπευτικών, και αυτό διότι όσον αφορά τον τομέα των οπωροκηπευτικών τα χρήματα της πολιτικής ασφάλισης θα είναι μέσα από τον ίδιο τον τομέα και δεν θα έχει καμία σχέση συγχρηματοδότησης ή χρηματοδότησης από το μηχανισμό της διακύμανσης.
<P>
Στο πλαίσιο λοιπόν αυτών των στόχων, μέχρι το 2013, η πολιτική της διαχείρισης των κρίσεων, με τη δημιουργία ενός δείκτη ασφαλείας για το εισόδημα των γεωργών, θα αποτελέσει μια από τις βασικές προτεραιότητες της Ευρωπαϊκής Ένωσης, η οποία θα πρέπει να ταυτιστεί και να συνδυαστεί με την πολιτική μας για την ενίσχυση του μηχανισμού της διακύμανσης.
<SPEAKER ID="213" LANGUAGE="PT" NAME="Ilda Figueiredo (GUE/NGL )." AFFILIATION="">
<SPEAKER ID="214" LANGUAGE="EN" NAME="Neil Parish (PPE-DE ). –" AFFILIATION="">
<P>
   Κύριε Πρόεδρε, ευχαριστώ τον κ. Graefe zu Baringdorf για την έκθεσή του. Χαίρομαι που βλέπω την Επίτροπο εδώ σήμερα, διότι η Επιτροπή υπέβαλε μια ευέλικτη προσέγγιση για τη διαχείριση κινδύνων στη γεωργία. Επιζωοτίες και φυσικές καταστροφές θα συμβαίνουν, και εμείς πρέπει να βρούμε μια ευέλικτη προσέγγιση σε αυτές. Η μεταρρύθμιση της ΚΓΠ προσανατολίζεται τώρα προς την κατεύθυνση της παροχής βοήθειας στους αγρότες για να βοηθήσουν τον εαυτό τους. Αυτός πρέπει να είναι πραγματικά ο δρόμος προς τα εμπρός.
<P>
Ο κ. Graefe zu Baringdorf αναφέρθηκε στους νέους αγρότες στην έκθεσή του. Υπάρχει μια ειδική περίπτωση για την πρόσθετη παροχή βοήθειας προς εκείνους που ξεκινούν μια επιχείρηση στην αρχή της σταδιοδρομίας τους, διότι δεν έχουν το κεφάλαιο στήριξης και χρειάζονται περαιτέρω υποστήριξη.
<P>
Αν ο κ. Titford είχε παραμείνει στην Αίθουσα, θα απαντούσα στο σχόλιό του ότι ο Επίτροπος Fischler και η Ευρωπαϊκή Επιτροπή ήταν υπεύθυνοι για την κακή διαχείριση της κρίσης του αφθώδους πυρετού. Αν είχε συμμετάσχει στην έρευνα που διεξήχθη εδώ, στο Ευρωπαϊκό Κοινοβούλιο, θα είχε διαπιστώσει ότι αυτό δεν ισχύει. Οφείλω να ομολογήσω ότι η ευθύνη βαρύνει την κυβέρνηση του ΗΒ και τον Πρωθυπουργό της, ο οποίος ήταν πεισματικά αποφασισμένος να προκηρύξει γενικές εκλογές και ήθελε να θέσει την ασθένεια υπό έλεγχο. Εφάρμοσε την πολιτική της συνεχούς θανάτωσης εκατομμυρίων ζώων, η οποία ήταν απολύτως περιττή. Θα μπορούσαμε να χρησιμοποιήσουμε και εμβόλια, επιλογή που επίσης αποκλείστηκε. Θα ήθελα να διορθώσω τον κ. Titford σε αυτό και σε άλλα σημεία. 
<SPEAKER ID="215" LANGUAGE="PT" NAME="Luis Manuel Capoulas Santos (PSE )." AFFILIATION="">
<P>
   – Κύριε Πρόεδρε, κυρία Επίτροπε, τα τελευταία χρόνια, και συγκεκριμένα το περασμένο έτος, μας πρόσφεραν εύγλωττα παραδείγματα της ποικιλίας των κινδύνων και των κρίσεων που αντιμετωπίζουν οι ευρωπαίοι αγρότες. Το 2005, τη στιγμή που χιλιάδες εκτάρια δάσους καταστρέφονταν από τη φωτιά, με απώλειες ανθρώπινων ζωών, και ενώ αρκετά μέρη της Νότιας Ευρώπης πλήττονταν από την ξηρασία, κάποιες χώρες της Κεντρικής Ευρώπης βίωναν σαρωτικές πλημμύρες. Και στις δύο περιπτώσεις, το μέγεθος της καταστροφής ήταν άνευ ιστορικού προηγουμένου.
<SPEAKER ID="216" LANGUAGE="EN" NAME="Jim Higgins (PPE-DE ). –" AFFILIATION="">
<P>
   Κύριε Πρόεδρε, η έκθεση σχετικά με τη διαχείριση κινδύνων και κρίσεων στη γεωργία είναι ευπρόσδεκτη και δεν θα μπορούσε να είναι πιο επίκαιρη. Σημειώθηκε μια ριζική μετατόπιση στη γεωργική δραστηριότητα, η οποία προκλήθηκε από τις γεωργικές μεταρρυθμίσεις του 2003 και το άνοιγμα των αγορών ως αποτέλεσμα του ΠΟΕ. Μολονότι υπήρξαν αναμφίβολα οφέλη για τους γεωργούς, παρατηρήθηκε –όπως επανειλημμένα αναφέρθηκε σήμερα– μια μεγαλύτερη και πραγματική αύξηση των παραγόντων κινδύνου. Στο πλαίσιο της νέας ΚΓΠ, τα μέτρα διαχείρισης κινδύνων και κρίσεων, τα οποία όλοι είχαμε συνηθίσει, καταργήθηκαν και το βάρος για την προστασία, την πρόληψη και τη διαχείριση κρίσεων μετατοπίστηκε ξεκάθαρα στους ώμους των γεωργών.
<P>
Συγχαίρω τον εισηγητή και την έκθεσή του. Τον υποστηρίζω απόλυτα, ειδικά όσον αφορά την επιλογή 2, και χαιρετίζω τα σημερινά σχόλια της Επιτρόπου. 
<SPEAKER ID="217" LANGUAGE="PL" NAME="Wiesław Stefan Kuc (PSE ). –" AFFILIATION="">
<P>
   Κύριε Πρόεδρε, συγχαίρω τον εισηγητή, κ. Graefe zu Baringdorf, για την αντιμετώπιση του προβλήματος της διαχείρισης κινδύνων και κρίσεων στον γεωργικό τομέα. Πρόκειται για ένα τεράστιο έργο, δεδομένου του σημαντικού αριθμού θεμάτων που πρέπει να αντιμετωπιστούν. Τα θέματα αυτά ποικίλουν από τον περιορισμό της επίπτωσης των φυσικών φαινομένων όπως ξηρασίες, πλημμύρες, πυρκαγιές και χαλάζι, μέχρι τις ασθένειες και τις επιδημίες και τον κίνδυνο απώλειας εισοδήματος λόγω της μειωμένης ζήτησης για γεωργικά προϊόντα ή της αύξησης των τιμών, για παράδειγμα των καυσίμων. Η ασφάλιση έναντι των κινδύνων, η αντασφάλιση και οι πληρωμές των παραγωγών αποτελούν μία μόνο πτυχή της μείωσης του κινδύνου λειτουργίας της επιχείρησης που καλούμε γεωργική παραγωγή.
<SPEAKER ID="218" LANGUAGE="DE" NAME="Friedrich-Wilhelm Graefe zu Baringdorf (Verts/ALE ). –" AFFILIATION="">
<SPEAKER ID="219" LANGUAGE="EN" NAME="Mariann Fischer Boel," AFFILIATION="μέλος της Επιτροπής.">
<P>
   Κύριε Πρόεδρε, θα ήθελα να ξεκινήσω ευχαριστώντας όλους όσοι συνέβαλαν σε αυτήν τη συζήτηση. Πολλά από τα σημεία που αναφέρονται στην έκθεση καλύπτονται από τις εν εξελίξει μελέτες που έχει ξεκινήσει η Επιτροπή, για παράδειγμα, οι προτάσεις 2, 5, 7, 19 και 23.
<P>
Όσον αφορά τη διάταξη δικτύου ασφαλείας –πρόταση 8– η συζήτηση στο Συμβούλιο δεν κατέληξε σε σαφή εντολή για την εισαγωγή μιας γενικής ρήτρας ασφαλείας σε όλες τις ανακοινώσεις ή για την προσπάθεια χρηματοδότησης αυτής της ασφάλισης από τα χρήματα που προέρχονται από διαφοροποίηση. Ωστόσο, είμαι διατεθειμένη να εξετάσω την εισαγωγή στοχοθετημένων διατάξεων διαχείρισης κινδύνων και κρίσεων σε άλλες ανακοινώσεις και, όπως ανάφερε ο κ. Γκλαβάκης, στον τομέα των οπωροκηπευτικών, που θα συζητήσουμε επίσης στο Κοινοβούλιο στα τέλη του τρέχοντος έτους.
<P>
Συμφωνώ απολύτως με τον εισηγητή σας, κ. Graefe zu Baringdorf, ότι η βασική κάλυψη έναντι της μείωσης εισοδήματος δεν αποτελεί λύση. Είναι απολύτως σαφές ότι, αν ή όταν αντιμετωπίσουμε διαρθρωτικά προβλήματα, αυτά πρέπει να επιλυθούν μέσω αλλαγών πολιτικής. Αυτό είναι προφανές και είμαι ιδιαίτερα ικανοποιημένη για την πλήρη υποστήριξη του κ. Graefe zu Baringdorf όσον αφορά αυτήν την προσέγγιση.
<P>
Συμφωνώ με το περιεχόμενο των προτάσεων 18, 24 και 26.
<P>
Δράττομαι επίσης αυτής της ευκαιρίας για να επιστήσω την προσοχή σας στην αναθεώρηση των κατευθυντήριων γραμμών για τις κρατικές ενισχύσεις που ενέκρινε η Επιτροπή στις 8 Φεβρουαρίου. Η Επιτροπή προτείνει να συμπεριληφθεί η αποζημίωση για τις κακές καιρικές συνθήκες και τις ασθένειες ζώων και φυτών στον ισχύοντα κανονισμό εξαίρεσης για την κρατική ενίσχυση στο πλαίσιο του γεωργικού τομέα. Εδώ πρόκειται, αισίως, για απλούστευση. Επίσης θα επιταχυνθεί η εφαρμογή της κρατικής ενίσχυσης σε αυτές τις περιπτώσεις, ώστε να μπορούμε να αντιδρούμε τάχιστα.
<P>
Συμφωνώ απολύτως με τον κ. Graefe zu Baringdorf ότι η πρόληψη είναι συνήθως καλύτερη από τη θεραπεία και η προσωπική μου άποψη είναι ότι η διάσκεψη για τη συνύπαρξη που θα πραγματοποιηθεί τον Απρίλιο είναι απαραίτητη, προκειμένου να αποφύγουμε την ανάμιξη των ΓΤΟ με τη βιολογική παραγωγή. Ως εκ τούτου, ανυπομονώ για τη διεξαγωγή αυτής συζήτησης.
<SPEAKER ID="220" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 10.00. 
<SPEAKER ID="221" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0015/2006) του κ. Kindermann, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την εφαρμογή μιας δασικής στρατηγικής για την Ευρωπαϊκή Ένωση (2005/2054(INI)). 
<SPEAKER ID="222" LANGUAGE="EN" NAME="Mariann Fischer Boel," AFFILIATION="μέλος της Επιτροπής.">
<P>
   Κύριε Πρόεδρε, καταρχάς θα ήθελα να συγχαρώ τον εισηγητή, κ. Kindermann, για την πολύ ισορροπημένη έκθεση.
<SPEAKER ID="223" LANGUAGE="DE" NAME="Heinz Kindermann (PSE )," AFFILIATION="εισηγητής">
<P>
   Κύριε Πρόεδρε, κυρία Επίτροπε, τον Μάιο του 2005, το Συμβούλιο Γεωργίας ζήτησε από την Επιτροπή να συνεργαστεί στενά με όλους τους ενδιαφερομένους για την εκπόνηση μέχρι τα μέσα του 2006 σχεδίου δράσης της ΕΕ για την αειφόρο διαχείριση των δασών, που θα υλοποιούσε τα διάφορα στοιχεία της κοινοτικής δασικής στρατηγικής. Με την έκθεση πρωτοβουλίας της για τη δασική στρατηγική της ΕΕ, η Επιτροπή Γεωργίας και Ανάπτυξης της Υπαίθρου μπήκε έγκαιρα στη συζήτηση, και θέλουμε η έκθεσή μας να συνεχίσει και να εμβαθύνει αυτήν τη διαδικασία. Φυσικά, εξαρτάται απόλυτα από την Επιτροπή ποιες από τις σκέψεις και τα αιτήματά μας θα συμπεριληφθούν τελικά στο σχέδιο δράσης, ωστόσο η ποιότητα της συνεργασίας –για την οποία είμαι πολύ ευγνώμων– μας κάνει να πιστέψουμε ότι ακολουθούμε βασικά κοινή γραμμή.
<P>
Αφετηρία για την έκθεση πρωτοβουλίας μας ήταν το ψήφισμα του Συμβουλίου του 1998 για τη δασική στρατηγική της Ευρωπαϊκής Ένωσης, που προσφέρει πολλές δυνατότητες, δεν έχει όμως συγκεκριμένους στόχους και συνοχή στη δομή. Ανάλογα με τα διάφορα σημεία εκκίνησης και παράλληλα με κάποιες γενικές παρατηρήσεις, διατυπώσαμε τώρα μια σειρά στρατηγικών στοιχείων. Θα αναφερθώ μόνο σύντομα στα πιο ουσιώδη σημεία.
<P>
Δεύτερον, υπάρχουν διάφοροι ορισμοί του δάσους τόσο διεθνώς όσο και σε κάθε ένα από τα 25 κράτη μέλη μας, και ως εκ τούτου παρακαλούμε την Επιτροπή να εξετάσει τη διατύπωση ενός ευρωπαϊκού ορισμού προκειμένου να γίνουν διαφανή και συγκρίσιμα τα μέτρα της ΕΕ στον τομέα αυτόν.
<P>
Έβδομον, εφόσον η έρευνα και η ανάπτυξη που αφορούν τη δασοκομία διαδραματίζουν μεγάλο ρόλο για τη στρατηγική της Λισαβόνας, πρέπει τα κύρια ερευνητικά προγράμματα για τα δάση να περιληφθούν στο 7ο πρόγραμμα πλαίσιο για την έρευνα.
<P>
Όγδοον, τα ευρωπαϊκά προγράμματα εκπαίδευσης και κατάρτισης όπως τα Leonardo και Erasmus πρέπει να χρησιμοποιηθούν περισσότερο από ό,τι μέχρι σήμερα στον δασικό τομέα. Σε αυτό το πλαίσιο, ιδίως τα κράτη μέλη καλούνται να προσφέρουν στους ενδιαφερομένους περισσότερες πληροφορίες για τις διαθέσιμες δυνατότητες.
<P>
Τέλος, ποια μπορεί να είναι η συμβολή της δασοκομίας στη Λισαβόνα και το Γκέτεμποργκ; Θεωρούμε ότι τα δάση της Ευρώπης, σε αντίθεση με άλλες περιοχές του κόσμου, χρησιμοποιούνται λιγότερο από όσο πρέπει, όχι μόνο σε σχέση με την ξυλεία –χρησιμοποιούμε μόνο το 60% της ξυλείας που αναπτύσσεται– αλλά και αναφορικά με τις υπηρεσίες που μέχρι τώρα δεν μπορούσαν να διατεθούν στην αγορά. Θέλουμε να βελτιωθεί με τον τρόπο αυτόν η ανταγωνιστικότητα του δασικού τομέα στην Ευρώπη, γιατί μόνο μια ζωτική και ανταγωνιστική δασοκομία μπορεί να συμβάλει στη Λισαβόνα και το Γκέτεμποργκ και συνακόλουθα στην ευημερία των Ευρωπαίων. 
<SPEAKER ID="224" LANGUAGE="SV" NAME="Christofer Fjellner (PPE-DE )," AFFILIATION="συντάκτης γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων.">
<P>
   – Κύριε Πρόεδρε, ως συντάκτης γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων, θα ήθελα να τονίσω ότι τα δάση είναι εξαιρετικά σημαντικά για την ήπειρό μας και ότι επηρεάζουν έναν μεγάλο αριθμό ανθρώπων. Στη Σουηδία, τα δάση και η διαχείριση των δασών αναλογούν σχεδόν στο 30% της οικονομίας και υπάρχουν περισσότεροι από 15 εκατομμύρια ιδιοκτήτες δασών στην Ευρώπη. Κατά συνέπεια, αυτό που αποφασίσαμε εδώ στο Κοινοβούλιο είναι πολύ σημαντικό για πολλούς ανθρώπους, τόσο στη Σουηδία όσο και σε πολλά μέρη της Ευρώπης.
<SPEAKER ID="225" LANGUAGE="DE" NAME="Michl Ebner," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, κυρία Επίτροπε, κυρίες και κύριοι, καταρχάς θα ήθελα να ευχαριστήσω τον κ. Kindermann για τη σοφή και ισορροπημένη του έκθεση. Ο εισηγητής κατάφερε με μεγάλο ζήλο και ευαισθησία να επιτύχει έναν συμβιβασμό και να συντάξει ένα ισορροπημένο κείμενο.
<P>
Κυρία Επίτροπε, είμαστε υπέρ της δασικής στρατηγικής, είμαστε όμως κατά της οργάνωσης της αγοράς και θέλουμε να το ξεκαθαρίσουμε αυτό. Είμαστε υπέρ της επικουρικότητας στη δασική πολιτική και είμαστε πεπεισμένοι ότι πρέπει να συνεχίσουμε να ακολουθούμε αυτόν τον δρόμο. Ασφαλώς θα πρέπει να δώσουμε πολύ μεγαλύτερη προσοχή στον εν λόγω τομέα. Αν η διαχείριση αφορά μόνο το 85% της συνολικής έκτασης των δασών στην Ευρωπαϊκή Ένωση, πρέπει να κάνουμε ό,τι μπορούμε για να συμπεριλάβουμε και το υπόλοιπο 15% στον κύκλο της οικονομίας, και αν –όπως δήλωσε ο κ. Kindermann- χρησιμοποιείται μόνο το 60% της παραγόμενης ξυλείας, είναι ακόμα πιο σημαντικό να επισημάνουμε ότι η προστασία των δασών μπορεί να επιτευχθεί μόνο με τη χρησιμοποίησή τους.
<P>
Επιτρέψτε μου να πω ακόμα ότι το παραμύθι που μας έλεγαν για δεκαετίες για τον θάνατο των δασών της Ευρώπης ήταν πραγματικά ένα παραμύθι, ένας μύθος που λεγόταν μάλλον για πολιτικούς παρά για οποιουσδήποτε άλλους λόγους. Αν η ετήσια αύξηση είναι 450 χιλιάδες εκτάρια, τότε ασφαλώς τα δάση δεν πεθαίνουν, αλλά επεκτείνονται. Έτσι, κυρία Επίτροπε, δεν μου μένει παρά να σας παρακαλέσω να ενσωματώσετε στις εργασίες σας όσο περισσότερα μπορείτε από αυτά που θα παραμείνουν τελικά δεσμευτικά στο κείμενο μετά από την αυριανή ψηφοφορία και χαίρομαι γιατί στο τέλος της ομιλίας σας συμφωνήσατε ήδη να το κάνετε. 
<SPEAKER ID="226" LANGUAGE="PT" NAME="Luis Manuel Capoulas Santos," AFFILIATION="εξ ονόματος της Ομάδας PSE">
<P>
   . – Κυρία Επίτροπε, το ευρωπαϊκό δάσος, καθώς και η οικονομική, κοινωνική και περιβαλλοντική σημασία του, αποτελεί ένα θέμα το οποίο μας ενδιαφέρει από κοινού. Δεν πρέπει ποτέ να παραβλέπουμε το γεγονός ότι τα δάση καλύπτουν το 35% του εδάφους της ΕΕ, παρέχουν 3,5 εκατομμύρια θέσεις απασχόλησης, έχουν 15 εκατομμύρια ιδιοκτήτες και αξία παραγωγής που υπερβαίνει τα 350 εκατομμύρια ευρώ.
<P>
Κατά συνέπεια, χαιρετίζω την ανακοίνωση της Επιτροπής σχετικά με την εφαρμογή της στρατηγικής και επαινώ τον κ. Kindermann για την έκθεσή του. Επικροτώ μεγάλο μέρος της έκθεσης, η οποία αποτελεί άριστη συνδρομή του Κοινοβουλίου στη διαμόρφωση της δασικής στρατηγικής της Ευρώπης. Επιπλέον, υπάρχουν αρκετές προτεινόμενες τροπολογίες που πιστεύω ότι θα βοηθήσουν στη βελτίωση και στην ολοκλήρωση της έκθεσης.
<SPEAKER ID="227" LANGUAGE="FR" NAME="Anne Laperrouze," AFFILIATION="εξ ονόματος της Ομάδας ALDE">
<P>
Τέλος, η έκθεση λαμβάνει υπόψη τις ελπίδες και τους φόβους μου για τον τομέα. Θέτει άξονες προτεραιότητας για μια πολιτική η οποία θα είναι παγκόσμια, και θα μεριμνά, ωστόσο, ειδικά για κάθε περιοχή, λαμβάνοντας υπόψη τις οικονομικές, κοινωνικές και περιβαλλοντικές δυνατότητες του δασικού τομέα. Σας ευχαριστώ, κύριε Kindermann, για το έργο σας, το οποίο πιστεύω ότι θα συγκεντρώσει μεγάλη πλειοψηφία στην αυριανή ψηφοφορία. 
<SPEAKER ID="228" LANGUAGE="PT" NAME="Ilda Figueiredo," AFFILIATION="εξ ονόματος της Ομάδας GUE/NGL.">
<P>
Παρά το γεγονός ότι χαιρετίζουμε ένα σχέδιο δράσης της ΕΕ για την αειφόρο ανάπτυξη των δασών, δεν εγκρίνουμε αρκετές από τις προτάσεις που υποβάλει η ανά χείρας έκθεση. Λυπόμαστε για την απόρριψη αρκετών προτάσεων που υποβάλαμε στην Επιτροπή Γεωργίας και Ανάπτυξης της Υπαίθρου, οι οποίες είχαν σκοπό να προειδοποιήσουν για την κατάσταση των δασών στη Νότια Ευρώπη που μαστίζεται από πυρκαγιές σε ετήσια βάση, ορισμένες από τις οποίες οφείλονται στην ξηρασία. Μια τέτοια περίπτωση προέκυψε στην Πορτογαλία πέρυσι, όταν κάηκαν 300 000 εκτάρια δάσους, με τεράστιο κόστος και σοβαρές συνέπειες για το δάσος, τη βιοποικιλότητα, τους αγρότες και τους πληθυσμούς τεράστιων περιοχών.
<SPEAKER ID="229" LANGUAGE="PL" NAME="Andrzej Tomasz Zapałowski," AFFILIATION="εξ ονόματος της Ομάδας IND/DEM.">
<P>
   – Κύριε Πρόεδρε, τα στοιχεία που χαρακτηρίζουν τη δασική διάρθρωση στις 15 χώρες της παλαιάς Ευρωπαϊκής Ένωσης όσον αφορά τη δασική κάλυψη είναι πολύ καλά και αντιστοιχούν στο 35% της συνολικής ηπειρωτικής έκτασης, με μια σημαντική πλειοψηφία αυτών των δασών να ανήκουν σε 15 εκατομμύρια ιδιώτες. Ωστόσο, καθώς τα δάση είναι μοιρασμένα σε τέτοιο βαθμό μεταξύ ιδιωτών, προκύπτει το ζήτημα του πώς μπορούν να επιτευχθούν οικονομίες κλίμακας στη διαχείριση των δασών.
<P>
Δεν είμαι κατά της ιδιωτικής ιδιοκτησίας δασών. Στην πατρίδα μου, την Πολωνία, η πλειοψηφία των δασών είναι κρατικής ιδιοκτησίας, το ακριβές ποσοστό είναι 82%, από το οποίο το 2% αντιστοιχεί στα εθνικά πάρκα. Συγκριτικά με άλλες χώρες της ΕΕ, η δομή των δασών μας είναι πολύ πλουσιότερη και παλαιότερη. Το πολωνικό δασικό μοντέλο είναι αποδοτικό και αποτελεσματικό.
<SPEAKER ID="230" LANGUAGE="PL" NAME="Janusz Wojciechowski," AFFILIATION="εξ ονόματος της Ομάδας UEN">
<P>
Τα δάση της Πολωνίας αποτελούν έναν σημαντικό πόρο, αλλά σε αντίθεση με τις περισσότερες χώρες της ΕΕ, η πλειοψηφία αυτών των δασών –πάνω από το 80% της συνολικής έκτασης– είναι κρατικά. Αυτό είναι το αποτέλεσμα μιας μακράς ιστορικής διαδικασίας και, επί του παρόντος, δεν υπάρχουν λόγοι ριζικής αλλαγής στη δομή της δασικής ιδιοκτησίας στην Πολωνία. Η κοινή γνώμη στην Πολωνία είναι σε μεγάλο βαθμό υπέρ της συνέχισης της κρατικής ιδιοκτησίας των δασών.
<P>
Το πρόβλημα είναι ότι η ΕΕ μέχρι σήμερα έκανε διακρίσεις κατά των κρατικών δασών, στερώντας τους την παροχή υποστήριξης. Χαίρομαι που η έκθεση του κ. Kindermann περιέχει μια τροπολογία που δημιουργεί την ελπίδα ότι αυτή η κατάσταση θα αλλάξει και ότι η υποστήριξη της ΕΕ θα δοθεί στα δάση ανεξαρτήτως της φύσης της ιδιοκτησίας τους. Αυτό είναι κάτι που χρειαζόμαστε πολύ στην Πολωνία και ελπίζουμε ότι η Επιτροπή θα δείξει κατανόηση για αυτήν την κατάσταση. 
<SPEAKER ID="231" LANGUAGE="DE" NAME="Agnes Schierhuber (PPE-DE ). –" AFFILIATION="">
<SPEAKER ID="232" LANGUAGE="ES" NAME="María Isabel Salinas García (PSE ). –" AFFILIATION="">
<P>
   Κύριε Πρόεδρε, κυρία Επίτροπε, αύριο το Ευρωπαϊκό Κοινοβούλιο θα εγκρίνει την έκθεση του κ. Kindermann και, με αυτόν τον τρόπο, θα στείλει στην Επιτροπή και στο Συμβούλιο ένα σαφές μήνυμα για την προσέγγιση που θέλουμε να έχει το μελλοντικό σχέδιο δράσης για τα δάση μας.
<SPEAKER ID="233" LANGUAGE="FI" NAME="Kyösti Virrankoski (ALDE )." AFFILIATION="">
<P>
   – Κύριε Πρόεδρε, ο εισηγητής, κ. Kindermann, εκπόνησε μια άριστη έκθεση σχετικά με την εφαρμογή μιας δασικής στρατηγικής για την Ευρωπαϊκή Ένωση. Τον ευχαριστώ ειλικρινά για αυτό. Θέλω επίσης να τον ευχαριστήσω για την άριστη συνεργασία που επέδειξε κατά την εκπόνηση της έκθεσης.
<P>
Όπως έχουμε ήδη πει, στην Ευρωπαϊκή Ένωση η δασοκομία απασχολεί 3,4 εκατομμύρια άτομα και η αξία της απόδοσής της ανέρχεται στα 350 δισ. ευρώ. Σε πολλές χώρες, όπως στη Φινλανδία και τη Σουηδία, η σημασία της στην οικονομία είναι καίρια. Εκτός από την παραγωγή, η δασοκομία παρέχει απασχόληση σε ένα σύνολο βιομηχανιών που σχετίζονται με αυτήν, μεταξύ των οποίων είναι η πολύ σημαντική βιομηχανία μετάλλου και ηλεκτρομηχανολογίας. Η σημασία της θα αυξηθεί με την αναζήτηση νέων δυνατοτήτων για παραγωγή ενέργειας.
<SPEAKER ID="234" LANGUAGE="PL" NAME="Dariusz Maciej Grabowski (IND/DEM ). –" AFFILIATION="">
<P>
   Κύριε Πρόεδρε, αφού ευχαριστήσω τον κ. Kindermann για την έκθεσή του, θα ήθελα να τονίσω ότι η δασική στρατηγική της ΕΕ θα έπρεπε να έχει έναν και μοναδικό στόχο, δηλαδή μια συστηματική επέκταση της έκτασης που καλύπτεται από δάση, ειδικά μεγάλα δάση. Μόνο σε δάση που καλύπτουν περισσότερα από 500 εκτάρια μπορεί να αποκατασταθεί η βιοποικιλότητα της χλωρίδας και της πανίδας.
<P>
Η πολιτική αναδάσωσης μπορεί να εφαρμοστεί πιο αποτελεσματικά στα νέα κράτη μέλη, ειδικά στην Πολωνία. Αυτό οφείλεται στο πολύ αποδοτικό μοντέλο ιδιοκτησίας της Πολωνίας και στο δικαίωμα εργασίας και εκμετάλλευσης των δασών. Απόδειξη αυτού είναι ότι σε 50 χρόνια η Πολωνία αύξησε τη δασοκομία της κατά σχεδόν 50% και τα μόνα παρθένα δάση στην Ένωση βρίσκονται στην Πολωνία. Το κυνήγι μεγάλης κλίμακας για ελάφια, αγριογούρουνα και ταράνδους συνεχίζεται στα πολωνικά δάση. Όλοι έχουν πρόσβαση στα δάση και όσοι κυνηγούν σε αυτά συμμετέχουν στη διαχείρισή τους.
<SPEAKER ID="235" LANGUAGE="PL" NAME="Zdzisław Zbigniew Podkański (UEN ). –" AFFILIATION="">
<SPEAKER ID="236" LANGUAGE="PT" NAME="Duarte Freitas (PPE-DE )." AFFILIATION="">
<P>
Ως εκ τούτου, ζητώ από το Σώμα να υποστηρίξει τις τροπολογίες 7, 8 και 9, τις οποίες υπογράφω, μαζί με την κ. Herranz Garcia και άλλους. 
<SPEAKER ID="237" LANGUAGE="ES" NAME="Rosa Miguélez Ramos (PSE ). –" AFFILIATION="">
<P>
   Κύριε Πρόεδρε, πιστεύω ότι αυτή η έκθεση είναι πολύ θετική και θα ήθελα να συγχαρώ πολύ θερμά τον εισηγητή, τον συνάδελφό μου κ. Kindermann, για το έργο του.
<P>
Επιπλέον, διότι πιστεύω ότι η έκθεση του κ. Kindermann προσφέρει νέα στοιχεία τα οποία αξίζει να ληφθούν υπόψη, όπως –και πιστεύω ότι αυτό είναι πολύ σημαντικό– η ανάγκη να διασφαλιστεί ο συντονισμός και η συνεργασία, τόσο μεταξύ των ομάδων της Επιτροπής όσο και μεταξύ των ομάδων της Επιτροπής και των κρατών μελών, και η ενίσχυση των τομέων της έρευνας, της κατάρτισης και της ενημέρωσης της κοινής γνώμης, τομείς που είναι σύμφωνοι με το ισπανικό δασικό σχέδιο.
<P>
Θα ήθελα να ευχαριστήσω πολύ τον κ. Kindermann που δέχθηκε την τροπολογία μου, σχετικά με τον σημαντικό ρόλο που διαδραματίζουν τα δάση ως ρυθμιστές του υδρολογικού κύκλου, αλλά θα ήθελα να δω επίσης μια ρητή αναφορά της σημασίας της κοινοτικής παρέμβασης στη συμβολή για τη διατήρηση και την αποκατάσταση, όπου είναι απαραίτητο, των περιβαλλοντικών υπηρεσιών που παρέχουν τα δάση στο σύνολο της κοινωνίας.
<SPEAKER ID="238" LANGUAGE="LT" NAME="Danutė Budreikaitė (ALDE )." AFFILIATION="">
<P>
Ο δασικός κλάδος της ΕΕ είναι εξαιρετικά πολύμορφος όσον αφορά τους τύπους και τα μεγέθη των δασών, τις δομές ιδιοκτησίας και τις κοινωνικοοικονομικές συνθήκες. Περίπου το 60% των δασών είναι ιδιωτικά.
<P>
Τα 10 νέα κράτη μέλη έχουν περισσότερα κρατικά δάση από την παλαιά ΕΕ των 15. Στη Λιθουανία, το 50% των δασών είναι κρατικά, το 33% ιδιωτικά και το 17% προορίζονται για την αποκατάσταση των δικαιωμάτων ιδιοκτησίας.
<P>
Στη Λιθουανία, η δασική διαχείριση είναι ευθύνη του υπουργείου Περιβάλλοντος. Η διαχείριση των κρατικών και των ιδιωτικών δασών γίνεται από διαφορετικά τμήματα του υπουργείου. Στα κρατικά δάση εργάζονται 3 000 υπάλληλοι, ενώ τα ιδιωτικά διοικούνται μόνο από 120 υπαλλήλους. Όχι μόνο είναι σύνθετη η δασική διαχείριση, αλλά υπάρχει και ένα χάσμα ανάμεσα στους καλλιεργητές και τους μεταποιητές ξυλείας. Προκύπτει, λοιπόν, το ερώτημα αν θα ήταν καλύτερο να διοικούνται τα δάση από ένα ανεξάρτητο υπουργείο Δασοκομίας.
<SPEAKER ID="239" LANGUAGE="" NAME="Zbigniew Krzysztof Kuźmiuk (UEN )." AFFILIATION="PL)">
<P>
Στην Πολωνία, το Κρατικό Θησαυροφυλάκιο έχει στην κατοχή του το 80% των δασών της χώρας, τη διαχείριση των οποίων έχει αναλάβει εξ ονόματός του η κρατική δασική εκμετάλλευση, . Η διαχείρισή τους, η οποία εκτείνεται σε περίοδο πολλών δεκαετιών, αναγνωρίστηκε στις εκθέσεις της Παγκόσμιας Τράπεζας και της ΕΕ ως γνήσιο μοντέλο δασικής διαχείρισης.
<P>
Δεύτερον, η Ευρωπαϊκή Ένωση διέθεσε περίπου 5 δισ. ευρώ για δασικά μέτρα από τα κονδύλια ανάπτυξης της υπαίθρου κατά την περίοδο 2000-2006. Δυστυχώς, παρά τις προσπάθειες αρκετών συναδέλφων βουλευτών, η κρατική δασοκομία δεν μπορεί να ωφεληθεί από αυτά τα κονδύλια.
<P>
Κατά συνέπεια, η έκκλησή μου προς εσάς, κυρία Επίτροπε, είναι να διορθωθεί αυτή η κρίσιμη αδυναμία στη χρηματοδότηση της δασικής στρατηγικής κατά την προσεχή επταετή περίοδο 2007-2013. 
<SPEAKER ID="240" LANGUAGE="DE" NAME="Elisabeth Jeggle (PPE-DE ). –" AFFILIATION="">
<P>
   Κύριε Πρόεδρε, κυρία Επίτροπε, επιτρέψτε μου να εκφράσω και εγώ τις ευχαριστίες μου στον κ. Kindermann για την εξαίρετη έκθεσή του και να υποστηρίξω όλα τα αιτήματά του. Σε μια περίοδο ισχνών αγελάδων, κάποιοι άνθρωποι τραβάνε τα μαλλιά τους ακούγοντας τα νέα πράγματα που κάνει η ΕΕ και τα νέα έξοδα που αυτά συνεπάγονται. Ωστόσο, η δασική στρατηγική της ΕΕ και η εκπόνηση κοινοτικού σχεδίου δράσης για μια αειφόρο διαχείριση των δασών δεν συνιστούν νέες δραστηριότητες και δαπάνες. Η δασική πολιτική δεν είναι υπόθεση της Κοινότητας, μολονότι δεν μπορούμε να αρνηθούμε ότι τόσο αυτή όσο και η διαχείριση των δασών επηρεάζονται όλο και πιο πολύ από άλλους τομείς της πολιτικής, όπως η περιβαλλοντική και η γεωργική πολιτική. Επίσης, η δασική βιομηχανία και η βιομηχανία ξυλείας φθάνουν στα όρια της αποδοτικότητας εξαιτίας των διαρκώς αυξανομένων κοινωνικών απαιτήσεων και περιβαλλοντικών προδιαγραφών. Όταν ξεπεράσουν αυτά τα όρια, οι διαχειριστές θα τις εγκαταλείψουν.
<SPEAKER ID="241" LANGUAGE="FR" NAME="Bernadette Bourzai (PSE )." AFFILIATION="(Ο Πρόεδρος διακόπτει την ομιλήτρια)">
<P>
   – Κύριε Πρόεδρε, κυρίες και κύριοι, πρέπει πρώτα να συγχαρώ τον εισηγητή μας, τον κ. Kindermann, για την εξαιρετική του έκθεση. Έχει ζωτική σημασία να ληφθεί υπόψη η σπουδαιότητα των δασών στην ΕΕ, σύμφωνα με την αρχή της επικουρικότητας, όσον αφορά την περιοχή την οποία καλύπτουν τα δάση στο αγροτικό περιβάλλον, τη θέση τους στην αγροτική οικονομία ως συμπληρωματικού τομέα δραστηριότητας στη γεωργία και τον ρόλο τους στον σχεδιασμό τοπίου, για παράδειγμα στην πρόληψη και τον περιορισμό των επιπτώσεων φυσικών φαινομένων, όπως οι πλημμύρες και η διάβρωση.
<P>
Υπάρχουν αρκετοί λόγοι για τους οποίους μια δασική στρατηγική της ΕΕ θα καθιστούσε δυνατή την εδραίωση της βιώσιμης ανάπτυξης των δασών. Αρχικά, θα συνέβαλε στον περιορισμό της αλλαγής του κλίματος και στον βιώσιμο ενεργειακό εφοδιασμό, ιδίως με βιομάζα. Εν προκειμένω, χαιρετίζω τη συμφωνία που επετεύχθη στο Συμβούλιο Ecofin που εξουσιοδότησε την εφαρμογή μειωμένου συντελεστή ΦΠΑ για την παραγωγή θερμότητας και ψύξης από ξυλεία. Στην πράξη, μια τέτοια μείωση θα ενθάρρυνε την ανάπτυξη αυτής της πηγής ανανεώσιμης ενέργειας και των νέων αγορών για τον τομέα της ξυλείας. Επιπλέον, οι δασικές δραστηριότητες επίσης δημιουργούν πλούτο και θέσεις εργασίας, είτε πρόκειται για...
<SPEAKER ID="242" LANGUAGE="LT" NAME="Laima Liucija Andrikienė (PPE-DE )." AFFILIATION="">
<P>
   – Καταρχάς, θέλω να ευχαριστήσω τον συνάδελφό μου, κ. Kindermann, για την εκπόνηση της έκθεσης σχετικά με την εφαρμογή της δασικής στρατηγικής της ΕΕ. Το σχέδιο αυτής της έκθεσης συζητήθηκε και στη Λιθουανία και έτυχε θετικής υποδοχής από την ένωση ιδιοκτητών δασών της Λιθουανίας. Στη Λιθουανία, τα δάση αποτελούν κατά παράδοση ένα σημαντικό μέρος του τρόπου ζωής, του πολιτισμού, της νοοτροπίας και της οικονομίας μας. Αυτό το θέμα είναι αναμφισβήτητα συναφές σε όλη την Ευρωπαϊκή Ένωση, στην οποία η διαχείριση του 60% των δασών ανήκει σε 15 εκατομμύρια ιδιώτες και η μέση έκταση ενός ιδιωτικού δάσους είναι περίπου 13 εκτάρια.
<P>
Όλη η δασική στρατηγική της ΕΕ είναι σημαντική, αλλά σήμερα θα ήθελα να μιλήσω ειδικά για το όγδοο στοιχείο στρατηγικής της έκθεσης, δηλαδή για την προώθηση της ανταγωνιστικότητας, της απασχόλησης και των εσόδων του δασικού τομέα, και πιο συγκεκριμένα για το 25ο σημείο, το οποίο αναφέρει ότι: «καλεί την Επιτροπή και τα κράτη μέλη να προβλέψουν, στο σχέδιο δράσης της Ευρωπαϊκής Ένωσης για μια αειφόρο διαχείριση των δασών, αποτελεσματικά μέτρα για την πρόληψη των κινδύνων και την αντιμετώπιση των καταστροφών (πυρκαγιές, καταιγίδες, έντομα και ξηρασία)».
<P>
Σε αυτό το πλαίσιο, θα ήθελα να επιστήσω την προσοχή σας στο δοκιμαστικό έργο για την καταπολέμηση των φυσικών καταστροφών, το οποίο, χάρη στις προσπάθειες της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, ενσωματώσαμε στον προϋπολογισμό της ΕΕ για το 2006. Κατανεμήθηκαν 6,5 εκατ. ευρώ. Το δοκιμαστικό έργο στοχεύει στη χρηματοδότηση προληπτικών μέτρων για την καταπολέμηση των φυσικών καταστροφών, συμπεριλαμβανομένων των δασικών πυρκαγιών και των ξηρασιών.
<SPEAKER ID="243" LANGUAGE="FI" NAME="Riitta Myller (PSE )." AFFILIATION="">
<P>
   – Κύριε Πρόεδρε, θα ήθελα να ευχαριστήσω τον συνάδελφό μου, κ. Kindermann, ειδικά για την επιτυχή βολιδοσκόπηση του θέματος περί της φύσης της ευρωπαϊκής πολιτικής για τη δασοκομία και για το τι θα πρέπει να κάνει.
<SPEAKER ID="244" LANGUAGE="CS" NAME="Jan Březina (PPE-DE ). –" AFFILIATION="">
<P>
Σε αυτό το πλαίσιο, θα ήθελα να επισημάνω ότι οι ισχύοντες κανονισμοί για την οικονομική ενίσχυση από την Ένωση αποκλείουν κυριολεκτικά κάθε αναφορά στα δάση που ανήκουν στο κράτος ή σε κρατικές επιχειρήσεις. Η λήψη ενίσχυσης για αυτά τα δάση είναι εφικτή μόνο υπό εξαιρετικές συνθήκες, όπως φυσικές καταστροφές, αλλά όχι για καθημερινές απαιτήσεις όπως η επένδυση. Αυτό αποτελεί βασικό θέμα, ειδικά για χώρες όπως η Δημοκρατία της Τσεχίας και η Πολωνία, όπου πάνω από το 50% της δασικής έκτασης ανήκει στο κράτος.
<SPEAKER ID="245" LANGUAGE="PL" NAME="Wiesław Stefan Kuc (PSE ). –" AFFILIATION="">
<P>
Ο αριθμός των αιτήσεων χρηματοδότησης για νέα δάση έχει ήδη υπερβεί την προβλεπόμενη χρηματοδότηση για τον σκοπό αυτόν. Στο πρώτο έτος του προγράμματος, οι νέες δασικές φυτείες ανήλθαν περίπου σε 6 000 εκτάρια. Αυτή είναι μια ευκαιρία να αλλάξει η δομή της ιδιοκτησίας, να μειωθεί το κόστος της παραγωγής ξυλείας και να εφαρμοστεί μια κοινή δασική πολιτική σύμφωνη με τη στρατηγική της Λισαβόνας. 
<SPEAKER ID="246" LANGUAGE="PL" NAME="Czesław Adam Siekierski (PPE-DE ). –" AFFILIATION="">
<P>
Το οικολογικό δίκτυο Natura 2000 εφαρμόζεται στην Ευρωπαϊκή Ένωση. Εντούτοις, η επιτυχία αυτής της πρωτοβουλίας θα εξαρτηθεί από την ορθή λειτουργία του χρηματοδοτικού μηχανισμού για το δίκτυο. Οι κανόνες για τη χρηματοδότηση της βιοποικιλότητας, η οποία αποτελεί τον βασικό στόχο του Natura 2000, θα πρέπει να είναι οι ίδιοι για κάθε μορφή ιδιοκτησίας στο δίκτυο Natura 2000, είτε αυτή είναι ιδιωτική είτε δημόσια. Η χρηματοδότηση για τα δασικά προγράμματα πρέπει να προέρχεται από πόρους που έχουν κατανεμηθεί για αυτόν τον σκοπό στον προϋπολογισμό της Ένωσης και δεν θα πρέπει να αντιμετωπίζεται στο πλαίσιο της ανάπτυξης της υπαίθρου. Οι ευρωπαίοι φορολογούμενοι θα είναι πιο ικανοποιημένοι αν χρηματοδοτούν τη δασοκομία ή το περιβάλλον αντί για την κοινή γεωργική πολιτική.
<SPEAKER ID="247" LANGUAGE="EN" NAME="Mariann Fischer Boel," AFFILIATION="μέλος της Επιτροπής.">
<P>
Δεύτερον, η διυπηρεσιακή ομάδα για τη δασοκομία, η οποία συγκροτήθηκε το 2002 για να διευκολύνει τη συνεργασία και τον συντονισμό των εργασιών για τη δασοκομία μεταξύ των αρμοδίων υπηρεσιών της Επιτροπής, αποδείχθηκε αποτελεσματικό μέσο συντονισμού και λειτουργεί πολύ ικανοποιητικά. Τα μέλη της αυξήθηκαν και τώρα αποτελείται από 11 υπηρεσίες της Επιτροπής. Συμμετέχει πολύ ενεργά στην εκπόνηση του σχεδίου δράσης και θα διαδραματίσει πολύ σημαντικό ρόλο στην εφαρμογή του.
<P>
Θα ήθελα να υποδείξω ότι αυτές οι δράσεις θα συνεχιστούν κατά την περίοδο 2007-2013 στο πλαίσιο του νέου κανονισμού για την ανάπτυξη της υπαίθρου και, συνεπώς, τα κράτη μέλη θα έχουν τη δυνατότητα να εντάξουν τα μέτρα πρόληψης δασικών πυρκαγιών στα προγράμματά τους για την ανάπτυξη της υπαίθρου. Τα μέτρα ανάπτυξης της υπαίθρου θα συμπληρωθούν με τις δράσεις που θα αναληφθούν στο πλαίσιο του προγράμματος LIFE+ για την προσεχή δημοσιονομική περίοδο.
<P>
Αρκετοί αξιότιμοι βουλευτές ανέφεραν τα δάση κρατικής ιδιοκτησίας. Είναι σαφές ότι ο βασικός στόχος για την ανάπτυξη της υπαίθρου είναι η αναζωογόνηση των περιοχών της υπαίθρου και όχι η χρηματοδότηση δραστηριοτήτων των δημόσιων αρχών. Γι’ αυτό, η βασική στοχοθετημένη ομάδα αποδεκτών των μέτρων για την ανάπτυξη της υπαίθρου που αφορούν τη δασοκομία είναι ο ιδιωτικός τομέας, ειδικά οι αγρότες, οι δασονόμοι και, στο πλαίσιο του άξονα 3 στην πολιτική ανάπτυξης της υπαίθρου, η ευρύτερη κοινωνία της υπαίθρου. Ωστόσο, υπάρχουν παρεκκλίσεις όσον αφορά τον αποκλεισμό των δασών κρατικής ιδιοκτησίας από την υποστήριξη στο πλαίσιο του νέου κανονισμού για την ανάπτυξη της υπαίθρου, προκειμένου να ληφθούν υπόψη οι ειδικές περιπτώσεις ορισμένων περιφερειών και τα χαρακτηριστικά των συγκεκριμένων μέτρων.
<P>
Το δεύτερο σημείο είναι ότι το σχέδιο δράσης θα προσδιορίζει επίσης κοινοτικά μέσα που θα μπορούν να χρησιμοποιηθούν από τα κράτη μέλη για την εφαρμογή των προτεινόμενων δράσεων, για παράδειγμα, τον νέο κανονισμό για την ανάπτυξη της υπαίθρου, το μέσο LIFE+ ή –όπως αναφέρεται πάντα εδώ– το έβδομο πρόγραμμα πλαίσιο για την έρευνα. Σε αυτό το πλαίσιο, το σχέδιο δράσης θα ενισχύσει τη γενική προβολή της δασοκομίας και θα αυξήσει τη συμπληρωματικότητα των διαφορετικών κοινοτικών δράσεων προς υποστήριξη της αειφόρου διαχείρισης των δασών.
<P>
Όσον αφορά τις ειδικές προτάσεις στην έκθεση, η Επιτροπή χαιρετίζει τις συστάσεις που περιέχονται στις παραγράφους 1, 4, 7, 11, 12, 14, 19, 20, 21, 24, 26 και 29. Υπάρχουν πολλές συστάσεις, στις παραγράφους 3, 5, 6, 8, 10, 15, 16, 17, 18, 22, 23 και 30, οι οποίες αφορούν επίσης τα κράτη μέλη και η Επιτροπή θα συζητήσει αυτές τις ειδικές προτάσεις με τα κράτη μέλη όταν μελετήσουμε περαιτέρω το σχέδιο δράσης.
<P>
Η Επιτροπή έλαβε επίσης υπόψη τη σύσταση 9 και θα την εξετάσουμε: ο συντονισμός αποτελεί βεβαιότατα ένα θέμα που πρέπει να μελετηθεί.
<P>
Τέλος, υπάρχουν πολλές συστάσεις, όπως οι 2, 13, 15, 25, 27, 28, 30 και 32, οι οποίες θα υπερβούν τη βασική αρχή της ευρωπαϊκής δασικής στρατηγικής ή ενδέχεται να μην είναι απολύτως ευθυγραμμισμένες με τους ήδη εγκεκριμένους κανονισμούς.
<SPEAKER ID="248" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 10.00.
<SPEAKER ID="249" LANGUAGE="FR" NAME="Véronique Mathieu (PPE-DE )." AFFILIATION="">
<SPEAKER ID="250" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0023/2006) της κ. McGuinness, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση απόφασης του Συμβουλίου που αφορά κοινοτικές στρατηγικές κατευθυντήριες γραμμές για την αγροτική ανάπτυξη (Περίοδος προγραμματισμού 2007-2013) (COM(2005)0304 C6-0349/2005 2005/0129(CNS)). 
<SPEAKER ID="251" LANGUAGE="EN" NAME="Mariann Fischer Boel," AFFILIATION="μέλος της Επιτροπής.">
<P>
Θα ήθελα να ευχαριστήσω το Κοινοβούλιο, και ειδικά την εισηγήτρια, κ. McGuinness, για τη βοήθεια που προσέφεραν ώστε να υποβληθεί εγκαίρως η γνωμοδότηση. Έχουμε ακόμα αρκετό δρόμο να διανύσουμε μέχρι να παραδώσουμε έγκαιρα τα προγράμματα ανάπτυξης της υπαίθρου.
<P>
Οι στρατηγικές κατευθυντήριες γραμμές μας για την αγροτική ανάπτυξη για την περίοδο 2007-2013 έχουν σκοπό να καθοδηγήσουν τα κράτη μέλη στην ανάπτυξη των δικών τους εθνικών στρατηγικών και προγραμμάτων. Είμαι βέβαιη ότι η πολιτική μας θα προσφέρει πολλές ευκαιρίες για την επιτυχία της πολιτικής αγροτικής ανάπτυξης, αλλά θα πρέπει να την χρησιμοποιήσουμε με τον σωστό τρόπο. Πρέπει να την χρησιμοποιήσουμε για να βοηθήσουμε να αποδεσμευτεί η ικανότητα καινοτομίας των τομέων γεωργικών τροφίμων και δασοκομίας και το οικονομικό, το περιβαλλοντικό και το κοινωνικό δυναμικό των αγροτικών περιοχών μας και των κατοίκων τους. Πρόκειται για ένα εξαιρετικό δυναμικό και είναι ευθύνη μας να κάνουμε ό,τι μπορούμε για το κινητοποιήσουμε.
<SPEAKER ID="252" LANGUAGE="EN" NAME="Mairead McGuinness (PPE-DE )," AFFILIATION="εισηγήτρια.">
<P>
Στο παρελθόν, ως δημοσιογράφος, είχα τη μεγάλη χαρά να κάνω ρεπορτάζ για τις πολλές επιτυχίες της αγροτικής ανάπτυξης, οι οποίες, όπως είπατε, κυρία Επίτροπε, αποδέσμευσαν το δυναμικό των περιοχών της υπαίθρου. Αναφέρω, συγκεκριμένα, τις επιτυχίες στο πλαίσιο του προγράμματος Leader. Η ανάπτυξη της υπαίθρου στην πράξη είναι πολύ πιο ενδιαφέρουσα από τη θεωρία που την στηρίζει. Ωστόσο, πρέπει να έχουμε κανόνες, και γι’ αυτό καθορίσαμε στην έκθεση στρατηγικές κατευθυντήριες γραμμές που θα επιτρέψουν στα κράτη μέλη να σχεδιάσουν τα προγράμματά τους από το 2007 και εξής. Εκτιμώ ότι οι κατευθυντήριες γραμμές προσφέρουν την ευελιξία που χρειάζονται τα κράτη μέλη για να καταρτίσουν αυτά τα προγράμματα. Κάθε κράτος μέλος έχει διαφορετικές ανάγκες, διότι οι αγροτικές περιοχές διαφέρουν στα 25 κράτη μέλη.
<P>
Μόλις την περασμένη εβδομάδα, απένειμα πιστοποιητικά παρακολούθησης σε ενήλικες σπουδαστές στο Tullamore, μια πόλη στην ηπειρωτική χώρα της Ιρλανδίας. Αυτοί οι εκπαιδευτικοί κύκλοι προωθήθηκαν από την τοπική ομάδα Leader. Όλοι οι σπουδαστές έλεγαν πόση αξία είχαν για εκείνους και πόσο βελτίωσαν την ποιότητα της ζωής της δικής τους και της κοινότητάς τους. Θα ακολουθήσουν και άλλα οφέλη από αυτό. Πρόκειται για άλλο ένα παράδειγμα της ανάπτυξης της υπαίθρου στην πράξη – και είναι αποτελεσματική.
<P>
Μια βασική απαίτηση στις αγροτικές περιφέρειες είναι η πρόσβαση στην τεχνολογία πληροφοριών: στην κατάρτιση ΤΠ και σε ευρυζωνικές συνδέσεις. Μίλησα προηγουμένως για τη μεγάλη επιτυχία της αγροτικής ανάπτυξης στην πόλη Tullamore αλλά, σε περίπτωση που νομίζετε ότι όλα είναι υπέροχα στην ύπαιθρο της Ιρλανδίας, όσον αφορά την ευρυζωνική διείσδυση, έχουμε μείνει δυστυχώς στη 17η θέση στην Ευρωπαϊκή Ένωση. Η ευρυζωνική επικοινωνία, κατά την άποψή μου, είναι τόσο σημαντική όσο ο ηλεκτρισμός στις αγροτικές περιφέρειες, και όμως πολλά μέρη της αγροτικής Ευρώπης δεν διαθέτουν αυτήν τη βασική ευκολία. Αυτό σημαίνει ότι δεν μπορούν να παράσχουν θέσεις εργασίας και ότι οι μικρομεσαίες επιχειρήσεις μένουν πίσω.
<P>
Όσον αφορά τον προϋπολογισμό, δεν είχαμε πρόσβαση στις τελικές λεπτομέρειες όταν καταρτίστηκε αυτή η έκθεση. Σήμερα, γνωρίζουμε ότι υπάρχει μια μείωση 20 δισ. ευρώ στη χρηματοδότηση για την ανάπτυξη της υπαίθρου για την περίοδο από το 2007 και μετά, σε σύγκριση με την πρόβλεψη της Επιτροπής. Είναι ένα κακό μήνυμα προς τις αγροτικές περιοχές.
<P>
Ανησυχώ εξαιρετικά για τη δυνατότητα των κρατών μελών να μειώσουν κατά 20% τα μέτρα υποστήριξης της αγοράς και τις άμεσες πληρωμές και να κατανείμουν τα ποσά αυτά στην ανάπτυξη της υπαίθρου. Αυτό είναι σαν να δίνεις με το ένα χέρι και να παίρνεις με το άλλο. Πρόκειται, κατά την άποψή μου, για μια επανεθνικοποίηση της γεωργικής πολιτικής από την πίσω πόρτα. Επίσης, είναι ανεφάρμοστη υπό την τρέχουσα μορφή της. Τώρα, προκύπτει ότι τα κράτη μέλη που επιλέγουν αυτήν την εθελοντική διαφοροποίηση μπορούν να δαπανήσουν τα χρήματα με όποιον τρόπο θέλουν, χωρίς να λαμβάνονται υπόψη οι κανόνες ή η εθνική συγχρηματοδότηση. Αυτό είναι λυπηρό.
<P>
Πρέπει να καταστήσουμε την ανάπτυξη της υπαίθρου λειτουργική για τους ανθρώπους και για τους τόπους κατοικίας τους. Με αυτόν τον τρόπο, θα συνεχίσουμε να δρέπουμε τους καρπούς της πολιτικής και θα διασφαλίσουμε ότι η ανάπτυξη της υπαίθρου θα έχει μέλλον μετά το 2013.
<SPEAKER ID="253" LANGUAGE="EN" NAME="Elspeth Attwooll (ALDE )," AFFILIATION="συντάκτρια γνωμοδότησης της Επιτροπής Περιφερειακής Ανάπτυξης.">
<P>
   Κύριε Πρόεδρε, κυρία Επίτροπε, η Επιτροπή Περιφερειακής Ανάπτυξης εκφράζει τις ευχαριστίες της στην κ. McGuinness, όχι μόνο για την ποιότητα της τελικής της έκθεσης αλλά και για τη στενή συνεργασία της μαζί μας κατά την εκπόνησή της.
<P>
Αν και η αρχική πρόταση της Επιτροπής περιέχει πολλά αξιόλογα στοιχεία, ανησυχούμε για ορισμένες πτυχές. Σε αυτές περιλαμβάνονται συγκεκριμένα: η ανάγκη για μεγαλύτερη αναγνώριση της πολυμορφίας των αγροτικών περιοχών· μεγαλύτερη σαφήνεια στις δραστηριότητες στις οποίες απευθύνονται οι μεμονωμένοι άξονες· περισσότερη προσοχή στη δασοκομία στο πλαίσιο του άξονα 1· η αλυσίδα καυσίμων και οι ανανεώσιμες πηγές ενέργειας· περισσότερες λεπτομέρειες στο πλαίσιο του άξονα 2 όσον αφορά τα περιβαλλοντικά προϊόντα που θα προωθηθούν, συμπεριλαμβανομένης της προστασίας της πολιτιστικής, καθώς και της φυσικής, κληρονομιάς· και εντονότερη έμφαση στο πλαίσιο του άξονα 3 στα μέτρα για τη βελτίωση της ποιότητας ζωής και της κοινωνικής ένταξης στις αγροτικές περιοχές παράλληλα και ως πτυχή της διατήρησης και της ανάπτυξης της απασχόλησης.
<SPEAKER ID="254" LANGUAGE="DE" NAME="Agnes Schierhuber," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, κυρία Επίτροπε, κυρίες και κύριοι, θα ήθελα να ευχαριστήσω και εγώ θερμά την εισηγήτρια, κ. McGuinness, για την έκθεσή της. Όπως ήδη είπε στις εισαγωγικές παρατηρήσεις της η Επίτροπος, η έκθεση αυτή θεωρεί τις στρατηγικές κατευθυντήριες γραμμές μια γέφυρα μεταξύ των διατάξεων του κανονισμού του Συμβουλίου για την ανάπτυξη της υπαίθρου και της εφαρμογής αυτών των διατάξεων στα κράτη μέλη με τη μορφή εθνικών στρατηγικών και εγγράφων που αφορούν την περίοδο προγραμματισμού.
<P>
Το ζητούμενο δεν είναι μόνο η δημιουργία νέων θέσεων εργασίας, αλλά και η διατήρηση των υφισταμένων δυνατοτήτων για απασχόληση στη γεωργία και τη δασοκομία και η εξασφάλιση όλων των σχετικών τομέων της βιομηχανίας, που είναι πολύ σημαντικοί για την κατάσταση της απασχόλησης στις αγροτικές περιοχές, προκειμένου να μπορέσουμε να επιτύχουμε τους στόχους που ανέφερε με τόση αποφασιστικότητα η κ. McGuiness. Σκοπός μας πρέπει να συνεχίσει να είναι η συνεργασία για την επίτευξη των στόχων της Λισαβόνας και του Γκέτεμποργκ. 
<SPEAKER ID="255" LANGUAGE="HU" NAME="Csaba Sándor Tabajdi," AFFILIATION="εξ ονόματος της Ομάδας PSE">
<P>
   . Η κ. McGuinnes έκανε εξαιρετική δουλειά με αυτήν την έκθεση. Θα ήθελα να την ευχαριστήσω για την άριστη συνεργασία, καθώς έλαβε υπόψη στην έκθεση όλες τις παρατηρήσεις της Ομάδας των Σοσιαλιστών στο Ευρωπαϊκό Κοινοβούλιο.
<P>
Με ικανοποιεί ιδιαίτερα το γεγονός ότι αυτή η έκθεση συμφωνεί πλήρως με την προηγούμενη έκθεση της κ. Schierhuber. Γνωρίζω ότι το θέμα της ανάπτυξης της υπαίθρου είναι εξαιρετικά σημαντικό για την Επίτροπο. Όλοι αναγνωρίζουμε το γεγονός ότι η ανάπτυξη της υπαίθρου υπήρξε ο μεγάλος χαμένος του επταετούς προϋπολογισμού. Είναι συγκλονιστικό το γεγονός ότι ενώ όλοι –τόσο η Επιτροπή όσο και το Κοινοβούλιο– λέμε ότι η ανάπτυξη της υπαίθρου, ο δεύτερος πυλώνας, θα έπρεπε να λάβει περισσότερα χρήματα, συμβαίνει ακριβώς το αντίθετο. Και γι’ αυτό η έκθεση της κ. McGuinnes είναι τόσο σημαντική, διότι αν δεν υπάρχουν περισσότερα χρήματα στο σύστημα, και στην πραγματικότητα υπάρχουν λιγότερα χρήματα, τότε το σύστημα θα πρέπει να είναι τουλάχιστον πιο ευέλικτο και θα πρέπει να εκφράζει την πολυμορφία των κρατών μελών καλύτερα. Σε αυτό το πλαίσιο, η παρούσα έκθεση είναι πολύ καλή και πολύ χρήσιμη. Παρεμπιπτόντως, ως βουλευτής ενός νέου κράτους μέλους, λυπάμαι βαθύτατα για το γεγονός ότι το ταμείο ανάπτυξης της υπαίθρου μειώθηκε κατά 15-20%, αλλά το ταμείο ανάπτυξης της υπαίθρου των νέων κρατών μελών αυξήθηκε μόνο οριακά, σε πολύ μικρό βαθμό, αν και όλοι είχαν πει ότι θα αποζημιώνονταν με μια αύξηση για τη μακρά, παρατεταμένη περίοδο σταδιακής εισόδου που συμφωνήθηκε στην Κοπεγχάγη. Δεν υπήρξε, λοιπόν, αποζημίωση και δυστυχώς το ταμείο ανάπτυξης της υπαίθρου των παλιών κρατών μελών μειώθηκε δραστικά, ίσως υποχρεώνοντάς τους να εφαρμόσουν τη διαφοροποίηση, γεγονός βέβαια που δεν αποτελεί παρηγοριά.
<P>
Τα θέματα που τέθηκαν από την κ. Schierhuber είναι πολύ σημαντικά: οι θέσεις εργασίας δεν θα πρέπει μόνο να δημιουργούνται, αλλά και να διατηρούνται. Και σε αυτό το πλαίσιο είναι πολύ καλό ότι η έκθεση της κ. McGuinnes υποστηρίζει τη διαφοροποίηση των δραστηριοτήτων. Με άλλα λόγια: δεν θα πρέπει απλά να δίνουμε χρήματα για να καθαριστεί ένας οπωρώνας μηλιάς, αλλά θα πρέπει επίσης να δίνουμε στον γεωργό τη δυνατότητα να φυτέψει έναν καρπό με εμπορική σημασία στη θέση του. Πρόκειται για ένα πολύ σημαντικό θέμα σε αυτήν την έκθεση, διότι διευκολύνει τη διατήρηση των θέσεων εργασίας. Η ενίσχυση των ποιοτικών προϊόντων και των τοπικών προϊόντων είναι επίσης σημαντική. Αυτήν τη στιγμή έχουμε ακόμα μια άποψη υπερβολικά προσανατολισμένη προς το κέρδος της αγοράς.
<P>
Θα θέλαμε να ευχαριστήσουμε την κ. McGuinnes για το γεγονός ότι οι μεταβατικοί κανονισμοί που εφαρμόζονται επί του παρόντος στα νέα κράτη μέλη θα συνεχίσουν να ισχύουν. Παρεμπιπτόντως, σύμφωνα με την εμπειρία μου ως μελλοντικός εισηγητής για τα θέματα ολοκλήρωσης των νέων κρατών μελών (αυτά τα θέματα θα συζητηθούν κατά το δεύτερο εξάμηνο του έτους), αυτοί οι κανονισμοί είναι ιδιαίτερα απαραίτητοι στα νέα κράτη μέλη. Υποστηρίζω την έκθεση της κ. McGuinnes. 
<SPEAKER ID="256" LANGUAGE="FI" NAME="Kyösti Virrankoski," AFFILIATION="εξ ονόματος της Ομάδας ALDE.">
<P>
   Κύριε Πρόεδρε, η εισηγήτρια, κ. McGuiness, εκπόνησε μια άριστη έκθεση σχετικά με την πρόταση της Επιτροπής για κατευθυντήριες γραμμές της ανάπτυξης της υπαίθρου. Την ευχαριστώ ειλικρινά γι’ αυτό.
<P>
Η Επιτροπή προτείνει πολλές διαφορετικές πιθανές λύσεις. Οι στρατηγικές κατευθυντήριες γραμμές βασίζονται στον κανονισμό για το ευρωπαϊκό γεωργικό ταμείο για την αγροτική ανάπτυξη, το κείμενο του οποίου εγκρίθηκε πέρυσι. Σε αυτό καθορίζονται τρεις άξονες, καθώς και μια κοινοτική πρωτοβουλία Leader. Η έκθεση βελτιώνει από πολλές απόψεις το κείμενο που υπέβαλε η Επιτροπή.
<P>
Η συζήτηση για την έκθεση, ωστόσο, επισκιάζεται από την τρομερή πρόταση του Συμβουλίου προς την Επιτροπή για τις δημοσιονομικές προοπτικές της ΕΕ για την προσεχή επταετία. Το Συμβούλιο μείωσε το ποσό των πιστώσεων που προτάθηκε από την Επιτροπή και υποστηρίχθηκε από το Κοινοβούλιο κατά 19 ολόκληρα δισεκατομμύρια ευρώ, με άλλα λόγια σε ποσοστό που ξεπερνά το 20%. Συνεπώς, καταστρέφει πλήρως τις μεγάλες προσπάθειες του Κοινοβουλίου και της Επιτροπής για την καθιέρωση μιας πολιτικής για την ανάπτυξη της υπαίθρου και τη διατήρηση των αγροτικών πληθυσμών. Κατά συνέπεια, πρέπει να περιμένουμε μέχρι να επανεξεταστεί αυτό το θέμα στις χρηματοδοτικές διαπραγματεύσεις ανάμεσα στο Κοινοβούλιο και το Συμβούλιο και να διορθωθεί η κατάσταση δεόντως. Πρέπει να επιμείνουμε σε αυτό. Δεν εξαρτάται από αυτό μόνο η ανάγκη για γενική ανάπτυξη της υπαίθρου, αλλά και η μεγαλύτερη ενεργειακή αυτάρκεια για την ΕΕ και άλλες προκλήσεις. 
<SPEAKER ID="257" LANGUAGE="EN" NAME="Kathy Sinnott" AFFILIATION="εξ ονόματος της Ομάδας IND/DEM.">
<P>
Πρώτον, απογοητεύτηκα από το γεγονός ότι η ελάχιστη πίστωση για τον άξονα Leader στον προϋπολογισμό θα μειωθεί στο 5%. Προτείνεται στις δημοσιονομικές προοπτικές ότι τα κράτη μέλη μπορούν να αυξήσουν το ποσοστό διαφοροποίησης έως και κατά 20%. Δεδομένων των συνεχών δυσκολιών στον γεωργικό τομέα, απαιτούνται περισσότεροι πόροι. Αν αυξηθούν οι συντελεστές, όπως ελπίζω, πρέπει να διασφαλίσουμε την κατανομή επαρκών χρημάτων στους άξονες 3 και 4, καθώς και 1 και 2.
<P>
Όσον αφορά τη διαφοροποίηση, δεν είναι όλοι όσοι αφήνουν τη γεωργία ή/και οι κάτοικοι της υπαίθρου επιχειρηματίες, ούτε ενδιαφέρονται όλοι να γίνουν. Πρέπει να υπάρχει πρόβλεψη για να βοηθηθούν τα άτομα στην απασχόληση και αυτό θα πρέπει να αποτυπωθεί στις κατευθυντήριες γραμμές στην παράγραφο 3.3. Επίσης, αν και η υποστήριξη της ανανεώσιμης ενέργειας τονίζεται στις παραγράφους 3.1 και 3.3 των κατευθυντήριων γραμμών, είναι μάταιη η παροχή υποστήριξης για την ανανεώσιμη ενέργεια σε τοπικό επίπεδο αν η εθνική πολιτική είναι απαγορευτική για την ανάπτυξη αυτού του τομέα. Συνεπώς, πρέπει να συντονίσουμε αυτά τα θέματα. Είναι σημαντικό οι κατευθυντήριες γραμμές να τονίσουν την ανάγκη για διαβούλευση με τους ενδιαφερομένους σε τοπικό επίπεδο κατά την προετοιμασία των εθνικών κατευθυντήριων γραμμών και επίσης στην επακόλουθη προετοιμασία των προγραμμάτων αγροτικής ανάπτυξης.
<SPEAKER ID="258" LANGUAGE="PL" NAME="Janusz Wojciechowski," AFFILIATION="εξ ονόματος της Ομάδας UEN">
<P>
   – Κύριε Πρόεδρε, συγχαίρω την κ. McGuinness για την άριστη έκθεσή της σχετικά με ένα εξαιρετικά σημαντικό θέμα. Μέχρι πρόσφατα, η Ένωση είχε την τάση να παραμελεί τα προβλήματα της υπαίθρου και της γεωργίας. Συχνά ακούγαμε, ακόμα και σε αυτήν την Αίθουσα, ότι δεν αξίζει να δαπανάται σχεδόν το μισό του προϋπολογισμού της Ένωσης για να βοηθηθούν οι κοινότητες της υπαίθρου και οι αγρότες που αντιστοιχούν στο 6% της κοινωνίας. Οι στρατηγικές κατευθυντήριες γραμμές καλλιεργούν τώρα την ελπίδα ότι τα προβλήματα της υπαίθρου και της γεωργίας θα τύχουν καλύτερης αντιμετώπισης στο μέλλον.
<SPEAKER ID="259" LANGUAGE="SK" NAME="Peter Baco (NI )." AFFILIATION="">
<P>
   Οι στρατηγικές κατευθυντήριες γραμμές της Κοινότητας για τον τομέα ανάπτυξης της υπαίθρου στην περίοδο προγράμματος 2007–2013 συνιστούν ένα αξιόλογο και αναγκαίο έγγραφο. Υποστηρίζω τις τροπολογίες της Επιτροπής Γεωργίας και Ανάπτυξης της Υπαίθρου, διότι ενισχύουν την πρόταση του Συμβουλίου. Επίσης, θαυμάζω το καλό έργο της εισηγήτριας, κ. McGuinness.
<P>
Μελέτες υποδεικνύουν επίσης ότι υπάρχει ο κίνδυνος να αποδυναμωθεί η αγροτική οικονομία λόγω της μετάβασης σε ενιαίες πληρωμές ανά γεωργική εκμετάλλευση κλπ. Είναι αυτονόητο ότι οι παραπάνω κίνδυνοι είναι μεγαλύτεροι στα νέα κράτη μέλη. Για παράδειγμα, στη χώρα μου, τη Σλοβακία, μετά τη μετάβαση στις ενιαίες πληρωμές ανά εκμετάλλευση, η γεωργική απόδοση αναμένεται ότι θα μειωθεί περαιτέρω κατά 17%. Αυτά είναι δραματικά στοιχεία, καθώς έχουμε αυξήσει την εισαγωγή τροφίμων κατά 50% τα τελευταία δύο χρόνια λόγω των διακρίσεων της ΚΓΠ εις βάρος των νέων κρατών μελών και το ισοζύγιο εισαγωγών-εξαγωγών στον γεωργικό τομέα της Σλοβακίας έχει μειωθεί κατά ένα τρίτο. Στη χειρότερη θέση είναι οι πιο οπισθοδρομικές, καθαρά αγροτικές περιφέρειες που μένουν πίσω κυριολεκτικά μπροστά στα μάτια μας. Παράλληλα, όλα τα ψηφίσματα της ΕΕ δήλωσαν ότι οι πολιτικές μας θα πρέπει να προσπαθήσουν να μειώσουν το χάσμα που αντιμετωπίζουν οι πιο οπισθοδρομικές περιφέρειες.
<SPEAKER ID="260" LANGUAGE="IT" NAME="Giuseppe Castiglione (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, κυρία Επίτροπε, θα ήθελα καταρχάς να ευχαριστήσω την κ. McGuinness για το εξαιρετικό έργο που επιτέλεσε με την έκθεσή της.
<P>
Τέλος, πρέπει να γίνει ευνοϊκά δεκτή η θεμελιώδης θέση για μεταφορά της εμπειρίας Leader στο τοπικό σύστημα διακυβέρνησης, αξιοποιώντας τις βέλτιστες πρακτικές των προηγούμενων προγραμματισμών. 
<SPEAKER ID="261" LANGUAGE="FR" NAME="Marc Tarabella (PSE )." AFFILIATION="">
<P>
   – Κύριε Πρόεδρε, κυρία Επίτροπε, κυρίες και κύριοι, έχοντας αναλύσει την έκθεση της κ. McGuinness, την οποία θα ήθελα να επαινέσω για το έργο της, επιθυμώ να επισημάνω ορισμένα σημεία.
<SPEAKER ID="262" LANGUAGE="EN" NAME="Marian Harkin (ALDE ). –" AFFILIATION="">
<SPEAKER ID="263" LANGUAGE="PL" NAME="Zdzisław Zbigniew Podkański (UEN ). –" AFFILIATION="">
<P>
   Κύριε Πρόεδρε, στο Ευρωπαϊκό Κοινοβούλιο εκπροσωπώ την Πολωνία, η οποία περιλαμβάνει έξι από τις δέκα πιο φτωχές περιφέρειες στην Ένωση. Πέντε από αυτές τις περιφέρειες βρίσκονται στην Ανατολική Πολωνία. Χαρακτηρίζονται από ελλιπώς αναπτυγμένες υποδομές, κατακερματισμένη αγροτική διάρθρωση και υψηλή ανεργία, ένα μέρος της οποίας κρύβεται στις οικογενειακές αγροτικές εκμεταλλεύσεις. Οι πρόσθετοι πόροι άνω των 800 εκατ. ευρώ που προβλέφθηκαν στον προϋπολογισμό 2007-2013 για την Ανατολική Πολωνία δεν αποτελούν λύση για την καθυστέρηση αυτής της περιφέρειας. Η υποστήριξη που χρειαζόμαστε πρέπει να είναι τουλάχιστον ίση με την ενίσχυση που δίνεται από την Ένωση σε περιθωριακές και αραιοκατοικημένες περιφέρειες στα παλαιά κράτη μέλη. Εκτός από οικονομική ενίσχυση, η Ανατολική Πολωνία, η οποία περιλαμβάνει τη φτωχότερη περιφέρεια, την Lubelszczyzna, χρειάζεται μια σταθερή γεωργική πολιτική και προστασία των αγροτών της. Είναι καιρός να παρασχεθούν τα αναγκαία μέσα για την ανάπτυξή της. 
<SPEAKER ID="264" LANGUAGE="EN" NAME="James Hugh Allister (NI ). –" AFFILIATION="">
<SPEAKER ID="265" LANGUAGE="EN" NAME="James Nicholson (PPE-DE ). –" AFFILIATION="">
<P>
   Κύριε Πρόεδρε, θα ήθελα να ξεκινήσω συγχαίροντας την εισηγήτρια για την άριστη έκθεσή της. Το μέλλον της αγροτικής οικονομίας εξαρτάται από την επιτυχία ή την αποτυχία της μελλοντικής πολιτικής μας από το 2007 ως το 2013. Οφείλω να πω ότι ανησυχώ πως δεν θα υπάρχουν επαρκείς πόροι για να επιτευχθεί ένα θετικό αποτέλεσμα για τη στήριξη του μέλλοντος στο πλαίσιο του δεύτερου πυλώνα. Η αγροτική κοινωνία ακολουθεί μια καθοδική τροχιά εδώ και πολλά χρόνια και δεν χρειάζεται να επαναλάβω για άλλη μία φορά τα προβλήματα.
<SPEAKER ID="266" LANGUAGE="ES" NAME="Rosa Miguélez Ramos (PSE ). –" AFFILIATION="">
<P>
   Κύριε Πρόεδρε, κυρία Επίτροπε και κύρια εισηγήτρια, κ. McGuinness, η έκθεση που συζητάμε σήμερα περιέχει τις κατευθυντήριες γραμμές που πρέπει να ακολουθηθούν από τα κράτη μέλη κατά την εκπόνηση των εθνικών στρατηγικών σχεδίων. Ο κ. Castiglione είπε κάτι πολύ σαφές: ότι οι δράσεις που αναφέρονται στο παράρτημά της θα αποτελέσουν έναν οδηγό που θα επιτρέψει να ενοποιηθούν τα κριτήρια και αυτή η ενοποίηση των κριτηρίων θα προωθήσει την αρμονική εφαρμογή του νέου κανονισμού αγροτικής ανάπτυξης, αλλά και θα διευκολύνει κάθε κράτος μέλος να λάβει τις δικές του αποφάσεις με βάση την αρχή της επικουρικότητας.
<P>
Χαίρομαι ιδιαίτερα, κυρία McGuinness, για το γεγονός ότι η ενσωμάτωση των γυναικών στην αγορά εργασίας συμπεριλαμβάνεται και αναφέρεται ρητά ως οριζόντια προτεραιότητα. Χαίρομαι επίσης για το γεγονός ότι έχει προστεθεί η εδραίωση των υφιστάμενων θέσεων απασχόλησης στη δημιουργία νέων θέσεων απασχόλησης.
<SPEAKER ID="267" LANGUAGE="IT" NAME="Alfonso Andria (ALDE ). –" AFFILIATION="">
<P>
Όπως ορθώς επεσήμανε η συντάκτρια γνωμοδότησης της Επιτροπής Περιφερειακής Ανάπτυξης, κ. Attwooll, θα πρέπει επίσης να διασφαλίσουμε την αειφόρο χρήση των υδάτινων πόρων και να στοχεύσουμε με αποφασιστικότητα στην εκπαίδευση μέσω επαρκών επενδύσεων.
<SPEAKER ID="268" LANGUAGE="PL" NAME="Zbigniew Krzysztof Kuźmiuk (UEN ). –" AFFILIATION="">
<P>
Στην Πολωνία, οι αγροτικές περιοχές έγιναν ένα είδος απορροφητή κραδασμών για την οικονομική μεταρρύθμιση που πραγματοποιήθηκε τη δεκαετία του 1990. Αυτές οι περιοχές βίωσαν μια σημαντική εισροή εργαζομένων μετά το μαζικό κλείσιμο των χώρων εργασίας που υπήρχαν τότε. Αυτό σημαίνει ότι οι αγροτικές περιφέρειες της Πολωνίας χρειάζονται τεράστια οικονομική στήριξη και διάφορα μέσα για να δημιουργηθεί απασχόληση σε αυτό το περιβάλλον.
<P>
Με ικανοποιεί το γεγονός ότι προτείνεται να κατανεμηθούν πάνω από 80 δισ. ευρώ για αυτόν τον σκοπό από τις δημοσιονομικές προοπτικές της περιόδους 2007-2013 και ότι περίπου τα 10 έως 20 δισ. από αυτό το ποσό προορίζονται για την Πολωνία. Εντούτοις, αυτή η πολιτική πρέπει να συνοδεύεται από λογικά μέτρα στο πλαίσιο της κοινής γεωργικής πολιτικής, προκειμένου να σταθεροποιηθούν τα παραδοσιακά αγροτικά εισοδήματα, καθώς ένα σταθερό εισόδημα στις γεωργικές εκμεταλλεύσεις θα δώσει τη δυνατότητα σε αυτές να αξιοποιήσουν αποτελεσματικά τη διαθέσιμη υποστήριξη από τα ταμεία αγροτικής ανάπτυξης. 
<SPEAKER ID="269" LANGUAGE="FR" NAME="Ambroise Guellec (PPE-DE )." AFFILIATION="">
<P>
   – Κύριε Πρόεδρε, κυρία Επίτροπε, από κοινού με όλους τους βουλευτές αυτού του Κοινοβουλίου, συμφωνώ με τους στόχους των νέων ταμείων αγροτικής ανάπτυξης και με την ανάγκη ενίσχυσης του δεύτερου πυλώνα της κοινής γεωργικής πολιτικής. Θα ήθελα να συγχαρώ και εγώ την εισηγήτρια και να χαιρετίσω τη συμβολή της Επιτροπής Γεωργίας και Ανάπτυξης της Υπαίθρου. Είμαι ιδιαίτερα ευγνώμων στην κ. Attwooll για τη συμβολή της στην αποσαφήνιση ενός κειμένου, το οποίο μου φαινόταν αναμφισβήτητα υπερφορτωμένο και όχι πάντοτε ευνόητο, τουλάχιστον από εκείνους που θα πρέπει να το εφαρμόσουν επί τόπου. Η εμπειρία από τα συνεχιζόμενα προγράμματα Leader αποτελεί ωφέλιμο δίδαγμα σχετικά με τους κινδύνους μιας υπερφορτωμένης, υπερβολικά λεπτολόγου δέσμης κατευθυντηρίων γραμμών.
<SPEAKER ID="270" LANGUAGE="FR" NAME="Bernadette Bourzai (PSE )." AFFILIATION="">
<P>
   – Κύριε Πρόεδρε, κυρία Επίτροπε, πρέπει πρώτα να συγχαρώ την κ. McGuinness για το εξαιρετικό της έργο, και θα ήθελα να την επαινέσω διότι απεδείχθη πρόθυμη ακροάτρια και επέδειξε ευρύτητα πνεύματος. Αυτή η νέα στρατηγική προσέγγιση για την αγροτική ανάπτυξη έχει σχεδιαστεί για να διοχετεύει πόρους ανάλογα με σαφώς καθορισμένους άξονες προτεραιότητας. Αισθάνομαι ότι αυτό θα συμβάλει στη βελτίωση της αποτελεσματικότητας των μέτρων σε αγροτικές περιοχές και της συνοχής μεταξύ των κρατών μελών.
<P>
Η επιβεβαίωση της σημασίας της πολιτικής της αγροτικής ανάπτυξης ως ο δεύτερος πυλώνας της νέας κοινής γεωργικής πολιτικής ήταν επίσης σημαντική. Ωστόσο, ως συντάκτρια γνωμοδότησης της Επιτροπής Γεωργίας και Ανάπτυξης της Υπαίθρου για τις δημοσιονομικές προοπτικές, με θλίψη σημειώνω ότι το προταθέν ποσό για τη χρηματοδότηση της πολιτικής για την αγροτική ανάπτυξη, περίπου 20 δισ. ευρώ, είναι κατά πολύ μειωμένο σε σχέση με την πρόταση της Επιτροπής. Η λύση που προώθησε το Συμβούλιο για να αντιμετωπίσει αυτήν τη σημαντική μείωση είναι η προαιρετική συμπληρωματική τμηματική μεταφορά έως και του 20% από τον πρώτο στον δεύτερο πυλώνα, η οποία επαφίεται εξ ολοκλήρου στη διακριτική ευχέρεια των μεμονωμένων κρατών μελών.
<SPEAKER ID="271" LANGUAGE="SL" NAME="Ljudmila Novak (PPE-DE ). –" AFFILIATION="">
<SPEAKER ID="272" LANGUAGE="HU" NAME="Zita Gurmai (PSE ). –" AFFILIATION="">
<SPEAKER ID="273" LANGUAGE="CS" NAME="Tomáš Zatloukal (PPE-DE ). –" AFFILIATION="">
<P>
   Κύριε Πρόεδρε, κυρία Επίτροπε, κυρίες και κύριοι, οι αγροτικές περιφέρειες συνιστούν το 92% του εδάφους της ΕΕ των 25. Αυτές οι περιφέρειες δημιουργούν το 45% της ακαθάριστης προστιθέμενης αξίας και παρέχουν το 53% της απασχόλησης. Μένουν πίσω, ωστόσο, όσον αφορά τους κοινωνικοοικονομικούς δείκτες. Το εισόδημα ανά κάτοικο είναι περίπου κατά ένα τρίτο χαμηλότερο, ο τομέας υπηρεσιών είναι λιγότερο αναπτυγμένος και τα επίπεδα τριτοβάθμιας εκπαίδευσης τείνουν να είναι χαμηλότερα. Την περίοδο 2007 ως 2013 στόχος μας πρέπει να είναι η επένδυση στο μέλλον, δηλαδή η επένδυση στο ανθρώπινο δυναμικό. Αυτό προϋποθέτει τεχνογνωσία, νέους τρόπους παροχής αμοιβαία επωφελών περιβαλλοντικών υπηρεσιών και τη δημιουργία περισσότερων και καλύτερων θέσεων εργασίας. Ιδιαίτερη προσοχή πρέπει να δοθεί στην άρση των εμποδίων για άτομα που επί του παρόντος δεν έχουν εύκολη πρόσβαση στην αγορά εργασίας λόγω φύλου, ηλικίας ή αναπηρίας.
<SPEAKER ID="274" LANGUAGE="EN" NAME="Mariann Fischer Boel," AFFILIATION="μέλος της Επιτροπής.">
<P>
Καταρχάς, όσον αφορά την οικονομία, είναι σαφές ότι το αποτέλεσμα των δημοσιονομικών προοπτικών δεν υπήρξε πολύ ενθαρρυντικό για πολλούς από εμάς. Είναι αλήθεια ότι πραγματοποιήθηκε μια μείωση περίπου 20 δισ. ευρώ για τις προσεχείς δημοσιονομικές προοπτικές, γεγονός που αποτελεί άλλον έναν λόγο να διασφαλίσουμε ότι οι πόροι θα δαπανηθούν όσο τον δυνατόν πιο αποδοτικά, και ελπίζω ότι οι στρατηγικές κατευθυντήριες γραμμές θα μας βοηθήσουν σε αυτό. Τώρα, πρέπει να προχωρήσουμε στον σχεδιασμό.
<P>
Συμφωνώ απόλυτα με τις απόψεις της εισηγήτριας για τις ευρυζωνικές επικοινωνίες. Η πολιτική αγροτικής ανάπτυξης έχει έναν ρόλο στη γεφύρωση του ψηφιακού χάσματος. Φέτος, θα το ερευνήσω αυτό με τη συνάδελφό μου, Επίτροπο Reding, για να δούμε τι μπορεί να γίνει.
<P>
Τέλος, σχετικά με το θέμα της εθελοντικής διαφοροποίησης, συμφωνώ απολύτως με την κ. McGuinness. Είναι σαφές ότι αν εμπλακούμε σε αυτήν τη συζήτηση για την εθελοντική διαφοροποίηση, η οποία δεν συγχρηματοδοτείται καν από τα κράτη μέλη, αυτό θα είναι το πρώτο βήμα προς την επανεθνικοποίηση της ευρωπαϊκής γεωργικής πολιτικής, συνεπώς οι αγρότες στα κράτη μέλη θα έχουν τελείως διαφορετικές ανταγωνιστικές δυνατότητες. Αυτό είναι αποδεκτό.
<P>
Συγχαίρω την κ. McGuinness για την έκθεσή της. Έτυχε καλής υποδοχής από τους βουλευτές που ήταν εδώ νωρίτερα το απόγευμα. Απόλαυσα ιδιαίτερα τη συζήτηση. 
<SPEAKER ID="275" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 10.00. 
<SPEAKER ID="276" LANGUAGE="" NAME="" AFFILIATION="(Η συνεδρίαση λήγει στις 00.05)">

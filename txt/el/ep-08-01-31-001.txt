<CHAPTER ID="001">
Έναρξη της συνεδρίασης
<P>
(" συνεδρίαση αρχίζει στις 9.00)
<SPEAKER ID="005" NAME="Πρόεδρος">
Έλαβα αίτημα από τον κ. Hannan για ένα σημείο της ερμηνείας του άρθρου 19 του Κανονισμού.
<SPEAKER ID="006" NAME="Daniel Hannan  .-" AFFILIATION="PPE-DE">
(ΕΝ) Κύριε Πρόεδρε, εχθές ο Πρόεδρος ανακοίνωσε μια ερμηνεία του άρθρου 19 του Κανονισμού, βάσει της οποίας το Σώμα θα παραβιάζει ευθέως τους ίδιους τους κανονισμούς του. Έχουμε πλέον απομακρυνθεί από το κράτος δικαίου και έχουμε εκχωρήσει την αυθαίρετη εξουσία στον Πρόεδρο να περιφρονεί τον κανονισμό λειτουργίας μας και να ενεργεί όπως κρίνει αυτός σωστό. Πρόκειται για κάτι που είναι σαφώς παράνομο σύμφωνα με τους κανονισμούς μας. Το Κοινοβούλιο μπορεί να είναι κυρίαρχο, αλλά οφείλει, παρ' όλα αυτά, να τηρεί τους κανονισμούς του.
<P>
Αυτή η ερμηνεία από την Επιτροπή Συνταγματικών Υποθέσεων πρόκειται να αμφισβητηθεί σήμερα. Μπορεί να τεθεί σε ψηφοφορία ενώπιον του Σώματος. Εάν ψηφίσουμε υπέρ, συλλογικά, ψηφίζουμε την εγκατάλειψη των κανονισμών βάσει των οποίων λειτουργούμε. Παρά λίγο να μπω στον πειρασμό να συγκρίνω την ερμηνεία αυτή με το Ermachtigungsgesetz (εξουσιοδοτικό νόμο) του 1933, αλλά πιστεύω ότι κάτι τέτοιο θα ήταν δυσανάλογο και ίσως κάπως αγενές προς τον Πρόεδρό μας, ο οποίος είναι ένας αφοσιωμένος δημοκράτης και ένας αξιοπρεπής άνδρας.
<P>
Αντ' αυτού, επιτρέψτε μου να παραθέσω ένα απόσπασμα ενός από τους πατέρες της βρετανικής αντίστασης στον ολοκληρωτισμό, του Edmund Burke. "Πρέπει να είναι χειρότεροι από τους τυφλούς όσοι δεν βλέπουν την απαρέγκλιτη κανονικότητα του συστήματος, στην προκειμένη περίπτωση και σε κάθε περίπτωση, μέσω της οποίας επιδιώκουν να υλοποιήσουν το σχέδιό τους για τον παντελή αφανισμό κάθε ανεξάρτητης εξουσίας. ... " βούλησή τους είναι ο νόμος, όχι μόνο στο εσωτερικό, αλλά και όσον αφορά τα ζητήματα κάθε έθνους. ... Διέλυσαν τον πυρήνα των δομών σύμφωνα με τις οποίες ενήργησαν οι νομοθέτες "
<P>
(Ο Πρόεδρος διακόπτει τον ομιλητή)
<SPEAKER ID="007" NAME="Πρόεδρος">
Σας ευχαριστώ. Σημείωσα τις παρατηρήσεις σας, αλλά σχετικά με αυτό το σημείο της ερμηνείας του Κανονισμού, όπως γνωρίζετε, έχει ήδη προγραμματιστεί ψηφοφορία στις 11, επομένως θα προχωρήσουμε προς αυτήν την κατεύθυνση.

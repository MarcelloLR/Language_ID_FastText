<CHAPTER ID="006">
Πρόοδος που έχει επιτευχθεί όσον αφορά την ισότητα ευκαιριών και την εξάλειψη των διακρίσεων στην ΕΕ (συζήτηση)
<SPEAKER ID="046" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Lynne, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την πρόοδο που έχει επιτευχθεί όσον αφορά την ισότητα ευκαιριών και την εξάλειψη των διακρίσεων στην ΕΕ (μεταφορά στο εθνικό δίκαιο των οδηγιών 2000/43/ΕΚ και 2000/78/ΕΚ).
<SPEAKER ID="047" NAME="Elizabeth Lynne">
εισηγήτρια. - (EN) Κύριε Πρόεδρε, θα ήθελα να ευχαριστήσω τις υπόλοιπες πολιτικές ομάδες για τη συνεργασία τους, ιδιαιτέρως ορισμένους από τους σκιώδεις εισηγητές. Πιστεύω ότι μέσω της συνεργασίας φέραμε εις πέρας μια καλή έκθεση.
<P>
Εξέτασα σε αυτήν την έκθεση τη μεταφορά και εφαρμογή των εν λόγω οδηγιών, δηλαδή της οδηγίας για την ισότητα στην απασχόληση και της οδηγίας για τη φυλετική ισότητα. Εστίασα περισσότερο στην οδηγία για την ισότητα στην απασχόληση, επειδή η φυλετική καταγωγή καλύφθηκε από την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων σε μια πολύ καλή έκθεση πέρυσι. " μεταφορά και η εφαρμογή είναι ανομοιογενής σε όλη την ΕΕ, ειδικά όσον αφορά στην οδηγία για την απασχόληση, αν και προβλήματα υπάρχουν και με την οδηγία για τη φυλετική καταγωγή. Υπάρχει επίσης έλλειψη παρεχόμενων πληροφοριών στους πολίτες σχετικά με πιθανά μέσα αντιμετώπισης σε περίπτωση διακριτικής μεταχείρισης.
<P>
H Επιτροπή, τα κράτη μέλη, οι συνδικαλιστικές οργανώσεις, καθώς και κυβερνητικοί και μη κυβερνητικοί φορείς, πρέπει να κάνουν ό,τι μπορούν για να βελτιώσουν τη επίγνωση των δικαιωμάτων που απορρέουν από αυτές τις οδηγίες, ενώ τα κράτη μέλη πρέπει να συστήσουν ανεξάρτητους φορείς, για να προωθήσουν την ισότητα και να ενθαρρυνθούν τα κράτη μέλη να διασφαλίσουν ότι η δικαιοδοσία αυτών των φορέων καλύπτει όλες τις μορφές διάκρισης.
<P>
Πολύ συχνά τα μεμονωμένα θύματα διακρίσεων μένουν να αντιμετωπίζουν τη διάκριση μόνοι τους, χωρίς υπερασπιστική στήριξη ή τα νομικά μέσα για να προχωρήσουν σε νομικές διαδικασίες, και αυτό πρέπει να αλλάξει. Τα κράτη μέλη πρέπει να διασφαλίσουν ότι τα θύματα των διακρίσεων αυτομάτως διαβεβαιώνονται και έχουν βοήθεια στις νομικές διαδικασίες. Παρότι χαιρετίζω τα στατιστικά στοιχεία που έχει ήδη συγκεντρώσει η Επιτροπή για τις διακρίσεις, πιστεύω ότι χρειαζόμαστε περισσότερα στοιχεία και ένα κοινό πρότυπο για τη συλλογή αυτών των στοιχείων.
<P>
Χαιρετίζω το ενδιαφέρον της Επιτροπής για τις πολλαπλές διακρίσεις, και αυτός είναι ένας από τους λόγους που ζητώ στην έκθεσή μου ολοκληρωμένη νομοθεσία κατά των διακρίσεων. Πρέπει να εγκαταλείψουμε την αποσπασματική προσέγγιση. Δεν μπορεί να υπάρχει καμία ιεραρχία στις διακρίσεις. Μια νέα οδηγία πρέπει να καλύπτει τις διακρίσεις και την πρόσβαση σε αγαθά και υπηρεσίες για όλους τους λόγους που δεν έχουν καλυφθεί μέχρι στιγμής από τη νομοθεσία του άρθρου 13. Θα πρέπει να καλύπτει την αναπηρία, την ηλικία, τη θρησκεία ή τις πεποιθήσεις και τον γενετήσιο προσανατολισμό. " φυλετική καταγωγή και το φύλο επίσης καλύπτονται, όπως και η απασχόληση.
<P>
Λυπάμαι για το γεγονός ότι, ενώ ο Επίτροπος Špidla είχε δεσμευτεί για αυτό και η Επιτροπή δεσμεύτηκε για μια οριζόντια οδηγία στο πρόγραμμα εργασίας της για το 2008 -και συγχαίρω ιδιαιτέρως για αυτό τον Επίτροπο- φαίνεται να υπάρχει κάποιο πισωγύρισμα εντός της Επιτροπής σχετικά με αυτό. Μπορεί να μας πει η Επιτροπή σε ποιο στάδιο βρίσκονται οι εκτιμήσεις επιπτώσεων, τι καλύπτουν και πότε θα είναι διαθέσιμες; Όπως αντιλαμβάνομαι, τώρα λένε ότι μπορεί να προωθήσουν μόνο τη νομοθεσία για την αναπηρία και τίποτε άλλο. Αυτό δεν είναι αποδεκτό, εξού και η τροπολογία μας.
<P>
Αγωνίστηκα επί χρόνια για τη νομοθεσία του άρθρου 13 σε ό,τι αφορά την αναπηρία και την ηλικία, όμως πλέον είμαι πεπεισμένη ότι δεν πρέπει να αφήσουμε κανέναν πίσω. " καταπολέμηση των διακρίσεων και τα ανθρώπινα δικαιώματα αποτελούν τα θεμέλια της Ευρωπαϊκής Ένωσης και κάθε πολίτης της ΕΕ πρέπει να απολαμβάνει ίση μεταχείριση.
<P>
Σας προτρέπω να ψηφίσετε για την έκθεσή μου και κυρίως για μια ολοκληρωμένη οδηγία κατά των διακρίσεων, ώστε να στείλουμε ένα μήνυμα σε όσους από την Επιτροπή δεν συμφωνούν με αυτό και στα κράτη μέλη, ότι δηλαδή δεσμευόμαστε ως Κοινοβούλιο τουλάχιστον να βάλουμε οριστικό τέλος στις διακρίσεις, και να δοθεί τέλος στη γελοία άποψη ότι δεν πειράζει να κάνουμε διακρίσεις εναντίον οποιουδήποτε τμήματος της κοινωνίας μας.
<P>
(Χειροκροτήματα)
<SPEAKER ID="049" NAME="Vladimír Špidla">
Μέλος της Επιτροπής. - (CS) Κύριε Πρόεδρε, κυρίες και κύριοι, καταρχάς θα ήθελα να ευχαριστήσω την κ. Lynne για την εμπεριστατωμένη και επίκαιρη έκθεσή της. " Επιτροπή συμφωνεί πλήρως με το περιεχόμενό της. " Επιτροπή στηρίζει κατηγορηματικά το κάλεσμα για πλήρη μεταφορά των οδηγιών 2000/43/ΕΚ και 2000/78/ΕΚ. Όπως γνωρίζετε, η Επιτροπή κίνησε έναν αριθμό νομικών διαδικασιών κατά ορισμένων κρατών μελών για μη συμμόρφωση με τη νομοθεσία και δεν θα διστάσει να κάνει χρήση της δικαιοδοσίας της προκειμένου να διασφαλίσει ότι η νομοθεσία της ΕΕ θα τηρείται απαρέγκλιτα στο μέλλον και να επιτύχει γρήγορη και συστηματική βελτίωση σε περιπτώσεις όπου η νομοθεσία δεν έχει ακόμη εφαρμοστεί.
<P>
H Επιτροπή επίσης αναγνωρίζει ότι πρέπει να βελτιωθεί η παρακολούθηση της εφαρμογής και των δύο οδηγιών. Συνεπώς, η Επιτροπής εργάζεται επί του παρόντος σε προγράμματα για να βελτιώσει την καταγραφή των περιπτώσεων διακριτικής μεταχείρισης. Το πραγματικά σημαντικό ζήτημα είναι ο αληθινός αντίκτυπος στα άτομα, και όχι απλώς μια αφηρημένη εικόνα του πώς μπορεί να λειτουργήσουν τα πράγματα.
<P>
" έκθεση επίσης δικαίως υπογραμμίζει τον βασικό ρόλο των θεσμικών οργάνων στην ενίσχυση της ίσης μεταχείρισης: διαδραματίζουν βασικό ρόλο στην παρακολούθηση, την παροχή στήριξης προς τα θύματα και τη βελτίωση της συνειδητοποίησης των δικαιωμάτων. Θα ήθελα να τονίσω την αποφασιστική σημασία του μη κυβερνητικού τομέα σε αυτό το πεδίο. " Επιτροπή υποστηρίζει μια διεύρυνση του ρόλου των θεσμικών οργάνων και του ρόλου του μη κυβερνητικού τομέα με τέτοιο τρόπο ώστε να καλύπτει τη διάκριση για λόγους εκτός της εθνοτικής καταγωγής και του φύλου.
<P>
Όπως αναφέρεται στο πρόγραμμα εργασίας της Επιτροπής για το 2008, σκοπεύω να καταθέσω μια τροπολογία βάσει του άρθρου 13 της Συνθήκης ΕΚ, η οποία θα επεκτείνει την υπάρχουσα προστασία κατά διακρίσεων σε τομείς εκτός της αγοράς εργασίας. Αυτή θα συμπεριληφθεί στο ευρύτερο πρόγραμμα για ευκαιρίες, συμπεριφορές και αλληλεγγύη που πρόκειται να εγκριθεί στα τέλη Ιουνίου.
<P>
Έντονες πολιτικές συζητήσεις διεξάγονται σχετικά με την ανάγκη για περαιτέρω νομοθεσία κατά των διακρίσεων σε επίπεδο ΕΕ. Ας είμαστε ξεκάθαροι: αυτές οι συζητήσεις δεν έχουν να κάνουν με το αν πρέπει να καταπολεμηθούν οι διακρίσεις ή όχι, αλλά με το πώς μπορεί να γίνει αυτό με τον πιο αποτελεσματικό τρόπο. Λαμβανομένων υπόψη της πολιτικής ευαισθησίας αυτού του ζητήματος και της κάθε άλλο παρά πρόθυμης στάσης ορισμένων κρατών μελών, το έδαφος πρέπει να προετοιμαστεί με μεγάλη προσοχή.
<P>
Κατά τη διάρκεια του σεμιναρίου της 29ης Απριλίου, που πραγματοποιήθηκε πριν από τη θέση σε ισχύ της ανανεωμένης κοινωνικής ατζέντας, συμφωνήσαμε ότι χρειαζόμασταν περισσότερο διεξοδικές αναλύσεις προτού πάρουμε μια απόφαση σχετικά με τον βέλτιστο τρόπο δράσης. Οποιαδήποτε και αν είναι η απόφαση της Επιτροπής μέσα στις επόμενες εβδομάδες, θα είναι μια απόφαση βασισμένη σε εμπεριστατωμένη ανάλυση. Θα λαμβάνει υπόψη όλες τις πτυχές των πολλαπλών διακρίσεων και τις αρχές της επικουρικότητας και της αναλογικότητας. Πάνω από όλα, στόχος της θα είναι να αποφέρει πραγματικά οφέλη σε εκείνους που την χρειάζονται.
<P>
Εν κατακλείδι, θα ήθελα να αναφέρω ότι σε συνέχεια του Ευρωπαϊκού Έτους Ίσων Ευκαιριών, η Επιτροπή σχεδιάζει να παρουσιάσει μια ανακοίνωση, που θα υιοθετεί συγκεκριμένα μέτρα για τη βελτίωση της προστασίας κατά των διακρίσεων στην Ευρωπαϊκή Ένωση. Μαζί με αυτήν την ανακοίνωση η Επιτροπή θα δημοσιεύσει και μια έκθεση για το πώς οι πολιτικές της ΕΕ συμβάλλουν στη βελτίωση της κατάστασης των Ρομά.
<SPEAKER ID="050" NAME="Tatjana Ždanoka">
συντάκτρια γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. - (EN) Κύριε Πρόεδρε, καταρχάς θα ήθελα να ευχαριστήσω την εισηγήτρια, κ. Lynne, από την Επιτροπή Απασχόλησης και Κοινωνικών Υποθέσεων, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, καθώς και εξ ονόματος της πολιτικής μου ομάδας, για το εξαιρετικό έργο και την εξαιρετική έκθεσή της.
<P>
Δυστυχώς, οι διακρίσεις παραμένουν ένα από τα πιο σημαντικά και εκτεταμένα προβλήματα όσον αφορά τα ανθρώπινα δικαιώματα στην Ευρωπαϊκή Ένωση. Όσο για τις οδηγίες κατά των διακρίσεων που βρίσκονται ήδη σε ισχύ, θα ήθελα να τονίσω ότι προβλέπουν μόνο τα ελάχιστα πρότυπα. Είναι επαίσχυντο το ότι αρκετά κράτη μέλη δεν έχουν μεταφέρει και εφαρμόσει ούτε καν αυτά τα ελάχιστα πρότυπα. Νομίζουμε ότι η Ευρωπαϊκή Επιτροπή πρέπει να κινεί τη διαδικασία επί παραβάσει κατά αυτών των κρατών μελών πιο ενεργά.
<P>
Όλοι στην Ένωση πρέπει να είναι βέβαιοι ότι δεν μπορούν να γίνουν θύματα διάκρισης και ότι έχουν αποτελεσματικά νομικά μέσα στον αγώνα κατά των διακρίσεων. Τα κράτη μέλη και η Επιτροπή πρέπει επίσης να στηρίξουν ενεργά την ευαισθητοποίηση και την επιμόρφωση για την καταπολέμηση των διακρίσεων.
<P>
Ένα άλλο πρόβλημα, όπως ακούσαμε σήμερα, μου προκαλεί ακόμη μεγαλύτερη ανησυχία. Είναι το ότι χρειαζόμαστε στην πραγματικότητα ένα ολοκληρωμένο νομικό πλαίσιο για την καταπολέμηση των διακρίσεων Από ό,τι κατάλαβα από τη δήλωση του Επιτρόπου, δεν μπορούμε να είμαστε σίγουροι αυτήν τη στιγμή ότι το πρόγραμμα εργασίας που ανακοινώθηκε από την Επιτροπή για το 2008, και το οποίο χαιρετίσαμε ιδιαιτέρως, με την πρόταση οδηγίας που θα εφαρμόζει την αρχή της ίσης μεταχείρισης εκτός της απασχόλησης, για όλους τους λόγους, θα το παράσχει αυτό.
<P>
Για εμένα θα ήταν συγκλονιστικό εάν η Επιτροπή απέκλειε ορισμένους λόγους από το εύρος της προστασίας. Θα σήμαινε ότι μπορούμε εύκολα να εγκαταλείψουμε τις αξίες μας και, μόλις τελειώσει το Έτος Ίσων Ευκαιριών, θα είμαστε και πάλι ελεύθεροι να συμπεριφερόμαστε διαφορετικά στους Ευρωπαίους. Δεν μπορούμε να το επιτρέψουμε αυτό.
<SPEAKER ID="051" NAME="Edit Bauer">
εξ ονόματος της Ομάδας PPE-DE. - (HU) Σας ευχαριστώ, κύριε Πρόεδρε. Κύριε Πρόεδρε, κυρίες και κύριοι, η εναντίωση στις διακρίσεις αποτελεί θεμελιώδη ανθρώπινη αξία· αναφορικά με αυτό δεν υπάρχει καμία διάσταση απόψεων μεταξύ μας. Το Ευρωπαϊκό Λαϊκό Κόμμα δίνει ιδιαίτερη σημασία στην πολιτική κατά των διακρίσεων. Πιστεύουμε ότι τα κράτη μέλη έχουν την αναμφισβήτητη και αναπόφευκτη ευθύνη να διασφαλίσουν ότι ούτε ένας πολίτης της Ευρωπαϊκής Ένωσης δεν υφίσταται διάκριση.
<P>
" Ομάδα γνωρίζει επίσης ότι, δυστυχώς, δεν μπορούν να λυθούν όλα τα προβλήματα μέσω της νομοθεσίας. Προκειμένου σταδιακά να μπει ένα τέλος στις διακρίσεις, χρειαζόμαστε μια κατάλληλη πολιτική κουλτούρα, χρειαζόμαστε ανεκτικότητα στην καθημερινή ζωή, στον χώρο εργασίας, στη δημόσια ζωή, στις επικοινωνίες, από εθνικό σε τοπικό επίπεδο, και είναι αναγκαία η συνεργασία όλης της κοινωνίας.
<P>
Όπως φάνηκε στην πράξη, η εφαρμογή των ευρωπαϊκών οδηγιών για τις διακρίσεις δεν είναι εύκολη υπόθεση. Τα μισά κράτη μέλη δεν κατάφεραν να μεταφέρουν τις οδηγίες επαρκώς στην εθνική νομοθεσία τους ή να τις εφαρμόσουν κατάλληλα. Είναι γεγονός ότι υπάρχει ένα αληθινό χάσμα στην ευρωπαϊκή νομοθεσία ανάμεσα στο άρθρο 13 της Συνθήκης ΕΚ και των υφιστάμενων οδηγιών. Αυτό σημαίνει ότι δεν εξασφαλίζονται σε όλες τις "προστατευμένες" ομάδες, δηλαδή σε εκείνους στους οποίους αναφέρεται το άρθρο, ίσα δικαιώματα σύμφωνα με το ευρωπαϊκό δίκαιο ως προς την πρόσβαση σε αγαθά και υπηρεσίες.
<P>
Για τη γεφύρωση αυτού του χάσματος, ωστόσο, το Ευρωπαϊκό Λαϊκό Κόμμα δεν πιστεύει ότι η λύση βρίσκεται στην έγκριση μιας ολοκληρωμένης οδηγίας που θα ήταν δύσκολο να εφαρμοστεί και θα ήταν ανεπαρκής. Αντιθέτως, πιστεύει ότι μια ευρωπαϊκή οδηγία πρέπει επειγόντως να βοηθήσει με έναν μη ιεραρχικό τρόπο να μπει ένα τέλος στις διακρίσεις κατά των 84 εκατομμυρίων ανάπηρων ατόμων που ζουν στην Ευρώπη, ώστε τα άτομα που ζουν με κάποια αναπηρία να μπορούν να απολαύουν τα ίδια δικαιώματα σε όλη την ΕΕ.
<P>
Έχοντας υπόψη το ότι η μέση διάρκεια ζωής του πληθυσμού αυξάνεται και ότι οι σχετιζόμενες με την ηλικία χρόνιες νόσοι προκαλούν βλάβες στην υγεία ενός ατόμου, ο αριθμός των ατόμων που ζουν με κάποια αναπηρία πρόκειται να αυξηθεί στο μέλλον. Είμαστε πεπεισμένοι ότι αυτή η προσέγγιση θα παράσχει πιο αποτελεσματική, πρακτική βοήθεια στα άτομα που ζουν με κάποια αναπηρία. " Ομάδα θα στήριζε, επομένως, μια πρωτοβουλία της Ευρωπαϊκής Επιτροπής με τον σκοπό αυτόν. Σας ευχαριστώ.
<SPEAKER ID="052" NAME="Magda Kósáné Kovács">
εξ ονόματος της Ομάδας PSE. - (HU) Σας ευχαριστώ, κύριε Πρόεδρε. " εξαιρετική έκθεση της κ. Lynne βασίζεται στην ευθύνη που προέρχεται από την παρουσία ανάμεσά μας του φαινομένου της αρνητικής διάκρισης. Όχι μόνο δεν έχει εκλείψει από την Ευρώπη της Αριστείας, αλλά, σύμφωνα με την έρευνα του Ευρωβαρόμετρου, αυξάνεται κιόλας, και οι πολίτες της Ευρώπης μπορούν να το αντιληφθούν. Θα ήθελα επίσης να προσθέσω ότι η διεύρυνση έφερε μαζί της μια αύξηση σε νέες μορφές απειλής διακρίσεων, όπως αυτή που αντιμετωπίζουν οι πολλαπλά μειονεκτούντες άνθρωποι· οι διακρίσεις κατά των Ρομά γίνονται ολοένα και πιο έντονες σήμερα.
<P>
" πλειοψηφία της Επιτροπής Απασχόλησης και Κοινωνικών Υποθέσεων ψήφισε υπέρ της έγκρισης μιας οριζόντιας οδηγίας. Όλοι θυμόμαστε τα ίχνη καχυποψίας στο Κοινοβούλιο προς τη νέα συσταθείσα Επιτροπή, μια καχυποψία που έγινε η πλειοψηφική άποψη λόγω των ομολογημένων απόψεων ενός υποψηφίου σχετικά με τις διακρίσεις. " Επιτροπή εκείνο τον καιρό υποσχέθηκε ότι θα αναλάμβανε δράση στη βάση της εξουσίας που της αναγνωρίζεται, σύμφωνα με το άρθρο 13 της Συνθήκης ΕΚ, να θεσπίσει νομοθεσία κατά όλων των μορφών διάκρισης και να συγκροτήσει μια νομική βάση για την αντιμετώπιση των παραβάσεων.
<P>
Είναι επίσης επείγον η Επιτροπή να εκτιμήσει τη μεταφορά της υπάρχουσας νομοθεσίας της Ευρωπαϊκής Ένωσης από τα κράτη μέλη, καθώς και να κινήσει διαδικασίες επί παραβάσει για τη μη μεταφορά των υφιστάμενων οδηγιών. Σε ό,τι αφορά την Ομάδα των Σοσιαλιστών στο Ευρωπαϊκό Κοινοβούλιο, είναι απαράδεκτο να εδραιωθεί οποιουδήποτε είδους ιεραρχία, είτε στη Συνθήκη ΕΚ είτε στις απαγορεύσεις αναφορικά με τις διακρίσεις που πρόκειται να συμπεριληφθούν στην τροποποίηση της Συνθήκης της Λισαβόνας. Δεν είμαστε έτοιμοι να απαντήσουμε στο ερώτημα ποιος υποφέρει περισσότερο: τα άτομα που ζουν με κάποια αναπηρία, οι ομοφυλόφιλοι ή οι ηλικιωμένοι άνθρωποι.
<P>
Όσον αφορά εμάς, η πρόταση στην έκθεση της κ. Lynne είναι μια πιθανή νομική λύση· με άλλα λόγια αναμένουμε μια γενική, οριζόντια οδηγία από την Επιτροπή, παρότι φυσικά αυτό δεν αποκλείει -και μάλιστα θα καταστήσει αναγκαία- τη διατύπωση ειδικών διατάξεων για διαφορετικούς τομείς και άλλες περιπτώσεις.
<P>
Πιστεύω ότι αυτό επίσης συνάδει με τις απόψεις των ευρωπαίων πολιτών οι οποίοι είναι, ή μπορεί να γίνουν, θύματα διακρίσεων. Σας ευχαριστώ πάρα πολύ.
<SPEAKER ID="053" NAME="Bernard Lehideux">
εξ ονόματος της Ομάδας ALDE. - (FR) Κύριε Πρόεδρε, κυρίες και κύριοι, κυρία Lynne, το έργο σας και η προσήλωσή σας σε αυτόν τον βασικό φάκελο ήταν αξιοσημείωτα. Ήμουν ένας από τους πρώτους ανθρώπους από την Ομάδα μας που το αντιλήφθηκα αυτό στο πλαίσιο της Επιτροπής Απασχόλησης και Κοινωνικών Υποθέσεων, και σας ευχαριστώ θερμά.
<P>
Ένας προστατευτικός νόμος δρα μόνο εάν εφαρμόζεται αποτελεσματικά. Για τον λόγο αυτόν, κυρία Lynne, συμμερίζομαι την ανησυχία σας για κακή εφαρμογή των οδηγιών που απαγορεύουν τις διακρίσεις σε ορισμένα κράτη μέλη. Αυτές οι καταστάσεις δεν είναι αποδεκτές και πρέπει να γίνουν αντικείμενο δυναμικής, μελετημένης δράσης από την Επιτροπή. Καμία παραχώρηση δεν μπορεί να γίνει ανεκτή σε αυτόν τον τομέα.
<P>
Ένας προστατευτικός νόμος επίσης δεν έχει αξία, παρά μόνο εάν μπορεί πραγματικά να χρησιμοποιηθεί από εκείνους που έχει σχεδιαστεί να προστατεύει. Γι' αυτό πιστεύω, όπως και εσείς, ότι πρέπει να βεβαιωθούμε πως τα θύματα των διακρίσεων έχουν πράγματι πρόσβαση στην πληροφόρηση και τα μέσα για να υπερασπιστούν τους εαυτούς τους. Αυτό αποτελεί ευθύνη των κρατών μελών και εδώ πάλι η αμέλεια δεν μπορεί να γίνει ανεκτή.
<P>
Ωστόσο, παρότι η έκθεσή σας αποτελεί ένα βασικό βήμα, αυτό οφείλεται κυρίως στην ολοκληρωμένη προσέγγιση για τις διακρίσεις την οποία υποστηρίζετε. Ανεπιφύλακτα στηρίζω το αίτημά σας για μια ολοκληρωμένη οδηγία για την καταπολέμηση όλων των μορφών διάκρισης. Όπως εσείς, είμαι πεπεισμένος ότι είναι αναγκαία μια ενιαία προσέγγιση, που να λαμβάνει υπόψη όλους τους λόγους διάκρισης. Το άρθρο 13 δεν είναι ένα κάλεσμα για έλλειψη δράσης ή για μη συντονισμένη δράση, αλλά μια πρόσκληση για δράση.
<P>
Κύριε Επίτροπε, κυρίες και κύριοι, παραμερίστε τους φόβους σας και τις θεωρητικές συζητήσεις. " πρόταση μιας ολοκληρωμένης οδηγίας αποτελεί ανάγκη και είναι απλή κοινή λογική. Αυτό το πιστεύουν οι περισσότεροι από εμάς εδώ και σας ζητούμε να ακούσετε, κύριε Επίτροπε.
<SPEAKER ID="054" NAME="Jean Lambert">
εξ ονόματος της Ομάδας Verts/ALE. - (EN) Κύριε Πρόεδρε, χαιρετίζουμε και εμείς την έκθεση Lynne και στηρίζουμε πλήρως τη δέσμευση για μια ολοκληρωμένη οδηγία και το βλέπουμε αυτό ως μέρος της πολιτισμικής αλλαγής στην οποία αναφέρθηκε η κ. Bauer. Όμως, μπορούμε να ακούσουμε το γυαλί να ραγίζει καθώς η Επιτροπή προσπαθεί να προχωρήσει και προτρέπουμε την Επιτροπή να φανεί πραγματικά γενναία και να πρωτοστατήσει σε αυτό το ζήτημα.
<P>
Πιστεύουμε ότι είναι σημαντικό να έχουμε μια ολοκληρωμένη νομοθεσία. Για παράδειγμα, θα εξάλειφε μερικά από τα "παραθυράκια" μέσω των οποίων οι ρατσιστές και οι ξενόφοβοι προσπαθούν και εκμεταλλεύονται τη θρησκευτική διάκριση, προκειμένου να καλύψουν τις ρατσιστικές συμπεριφορές τους.
<P>
Είναι σημαντικό να απαλλαγούμε από μερικά από αυτά τα αυθαίρετα σημεία απομόνωσης, για έλεγχο και υγειονομική περίθαλψη για παράδειγμα, λόγω ηλικίας παρά βάσει αποδεικτικών στοιχείων.
<P>
Και μπορούμε να στηρίξουμε πλήρως την επιθυμία της εισηγήτριας για μια προορατική προσέγγιση στο να ενημερώνονται οι άνθρωποι για τα δικαιώματά τους και να μπορούν να έχουν πρόσβαση σε αυτά. Μέσω της ανάγκης για αποτελεσματική νομική βοήθεια και ισχυρών ανεξάρτητων φορέων.
<P>
Συνεπώς, χαιρετίζουμε αυτήν την έκθεση και την στηρίζουμε στην τρέχουσα μορφή της.
<SPEAKER ID="055" NAME="Jan Tadeusz Masiel">
εξ ονόματος της Ομάδας UEN. - (PL) Κύριε Πρόεδρε, συγχαίρω την κ. Lynne για μια πολύ πρακτική έκθεση για αυτό το σημαντικό ζήτημα. Ωστόσο, έχω αιφνιδιαστεί κάπως με τη γλώσσα που διατυπώνεται, η οποία μου θυμίζει κάπως τη γλώσσα του ολοκληρωτισμού. Εάν δεν ήξερα ότι η εισηγήτρια είναι μέλος της Ομάδας της Συμμαχίας Φιλελευθέρωv και Δημοκρατών για την Ευρώπη, θα πίστευα ότι αυτή η έκθεση είχε εκπονηθεί από κάποιον από την πλευρά των κομμουνιστών. Κατά την άποψή μου, είναι επικίνδυνο να μπούμε σε λεπτομέρειες, όπως έχει γίνει εδώ, και να αναφέρουμε μία προς μία ποιες μορφές διάκρισης δεν πρέπει να επιτρέπονται και το πώς πρέπει να συμπεριφερόμαστε· πολύ απλά δεν πρέπει να υπάρχουν καθόλου διακρίσεις. Το ανθρώπινο γένος συμπεριέλαβε όλες τις εντολές και απαγορεύσεις του στις Δέκα Εντολές, και αναφέρονται εκεί περιεκτικά: ου φονεύσεις, ου μοιχεύσεις. Θα πρέπει απλώς να πούμε: ου διαπράξεις διάκριση και να αφήσουμε τα υπόλοιπα στην ευαισθησία και την αρμοδιότητα των ανθρώπινων ομάδων και των κρατών μελών. Θεωρώ, ωστόσο, την εν λόγω έκθεση αποδεκτή, με την προϋπόθεση ότι θα γίνει αποδεκτή η τροπολογία 7 της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών.
<SPEAKER ID="056" NAME="Bairbre de Brún">
εξ ονόματος της Ομάδας GUE/NGL. - (EN) Κύριε Πρόεδρε, η έκθεση της Liz Lynnes επισημαίνει την ανάγκη για ένα ολοκληρωμένο νομοθετικό πλαίσιο, το οποίο θα αποτρέπει τις διακρίσεις εκτός του χώρου εργασίας και το οποίο θα περιλαμβάνει μεγάλο εύρος περιπτώσεων.
<P>
Εκατομμύρια άνθρωποι υφίστανται διάκριση -οι ηλικιωμένοι, καθώς και άλλες ομάδες- καθημερινά στην Ευρωπαϊκή Ένωση στην προσπάθειά τους να αποκτήσουν πρόσβαση σε υπηρεσίες υγείας, εκπαίδευσης και μεταφορών, ή να αγοράσουν μια ασφάλεια, ή να υποβάλουν αίτηση για δάνειο.
<P>
Οι ίδιες αυτές ομάδες είχαν δυσκολίες όσον αφορά στην απασχόληση πριν από την εισαγωγή ισχυρότερης νομοθεσίας σε ευρωπαϊκό επίπεδο. " αποτελεσματική νομοθεσία σε επίπεδο Ευρωπαϊκής Ένωσης άλλαξε τη στάση των εργοδοτών. Ήταν μια ευρωπαϊκή οδηγία που υποχρέωσε τα κράτη μέλη να προσπαθήσουν να βάλουν τέλος στις διακρίσεις στην απασχόληση - παρότι υπάρχει ακόμη πολλή δουλειά που πρέπει να γίνει. Ολοκληρωμένη νομοθεσία πρέπει να θεσπιστεί σε ευρωπαϊκό επίπεδο, προκειμένου να ενισχυθούν τα δικαιώματα των ανθρώπων σε ό,τι αφορά αγαθά και υπηρεσίες.
<P>
Θα ήθελα να συγχαρώ την εισηγήτρια για την έκθεσή της και να ζητήσω από τους συναδέλφους μου να καταψηφίσουν τροπολογίες που αποδυναμώνουν την προστασία των ανθρωπίνων δικαιωμάτων.
<SPEAKER ID="057" NAME="Philip Bushill-Matthews" AFFILIATION="PPE-DE">
(EN) Κύριε Πρόεδρε, τα τελευταία εννέα χρόνια στην Επιτροπή Απασχόλησης και Κοινωνικών Υποθέσεων καθόμουν δίπλα στην αξιότιμη βρετανίδα συνάδελφό μου από το West Midlands, τη σημερινή εισηγήτρια, κ. Elizabeth Lynne.
<P>
Σχεδόν πάντα συμφωνούσαμε σε όλα σχεδόν τα ζητήματα, χωρίς την ανάγκη διαπραγμάτευσης συμβιβαστικών τροπολογιών, καθώς ήδη επικοινωνούσαμε πνευματικά.
<P>
Υποθέτω ότι σε κάθε κανόνα πρέπει να υπάρχει μια εξαίρεση, και προς μεγάλη έκπληξή μου αυτή η έκθεση είναι ακριβώς αυτό. Είναι ειλικρινά πολύ απογοητευτικό ότι, κατά την άποψή μας, η πολιτική στάση φαίνεται να εμποδίζει την αντιμετώπιση του πραγματικού προβλήματος.
<P>
Επιτρέψτε μου να πω ευθύς αμέσως, προτού κάποιοι άλλοι από την Αριστερά σπεύσουν να πουν τις συνήθεις παραποιήσεις τους, ότι όλοι μας στην Κεντροδεξιά αποστρεφόμαστε τις διακρίσεις σε όλες τις μορφές τους. Όλοι εμείς στην Κεντροδεξιά θέλουμε να βρούμε πρακτικούς τρόπους για να συμβάλουμε στην εξάλειψή τους, και μάλιστα θα στηρίξουμε, καταρχήν, μια ξεχωριστή οδηγία για τους ανθρώπους με αναπηρίες, όπως εξετάζεται αυτήν τη στιγμή από την Επιτροπή.
<P>
Όμως, είμαστε βέβαιοι ότι μια "ολοκληρωμένη και ευρεία" οδηγία της ΕΕ κατά των διακρίσεων, που ουσιαστικά είναι μια ανοιχτή πρόσκληση προς την Επιτροπή να παράγει ακόμη περισσότερη "όλα σε ένα" νομοθεσία της ΕΕ σε έναν τομέα που είναι πολύ ευαίσθητος, δεν θα βοηθήσει στην αντιμετώπιση των σημερινών δυσκολιών, ενώ μπορεί να αποδειχθεί ακόμα και επιζήμια. Καταθέσαμε τις δικές μας τροπολογίες, για να τονίσουμε αυτό το σημείο.
<P>
Παρότι ορισμένες πτυχές της συνεχιζόμενης διάκρισης μπορεί πράγματι να συνιστούν ακόμα πρόβλημα, το να ισχυριζόμαστε ότι η πιο γενική νομοθεσία της ΕΕ αποτελεί κατά κάποιο τρόπο τη λύση, κατά την άποψή μας, είναι εκτός τόπου και χρόνου. Οι υπάρχοντες νόμοι της ΕΕ για τις διακρίσεις εξακολουθούν να είναι δύσκολο να εφαρμοστούν στην πράξη. Πρέπει να υπάρξει καλύτερη εφαρμογή των υφιστάμενων νόμων και καλύτερη κατανόηση των προβλημάτων στην εφαρμογή πριν ακολουθήσουμε τον δρόμο των περισσότερων ευρωπαϊκών οδηγιών.
<P>
Όπως το έθεσε συνοπτικά μια οργάνωση από το "νωμένο Βασίλειο την προηγούμενη εβδομάδα, περισσότερες διακρίσεις δεν πρόκειται να επιλυθούν με περισσότερη νομοθεσία. Θα αξιοποιούσαμε καλύτερα τον χρόνο μας σε πολυπολιτισμικές, πολυθρησκευτικές εκδηλώσεις που αλλάζουν τις αντιλήψεις. Συμφωνούμε με αυτό.
<P>
Επιτρέψτε μου να ευχαριστήσω τον Επίτροπο για τις στοχαστικές εισαγωγικές παρατηρήσεις του και να πω πόσο πολύ προσμένουμε στην απάντηση της Επιτροπής εν ευθέτω χρόνω.
<SPEAKER ID="058" NAME="Stephen Hughes" AFFILIATION="PSE">
Κύριε Πρόεδρε, νομίζω ότι η επίκριση του Philip Bushill-Matthews υπογραμμίζει απλώς το πόσο καλή είναι η έκθεση της Elizabeth Lynne! Νομίζω ότι της αξίζουν συγχαρητήρια. Έκανε πολύ καλή δουλειά στο να υπογραμμίσει το χαμηλό επίπεδο εφαρμογής και μεταφοράς δύο οδηγιών που εγκρίθηκαν το 2000 σχετικά με τους κινδύνους και τις διακρίσεις στην απασχόληση.
<P>
Όμως τότε, κύριε Επίτροπε, εσείς και η Επιτροπή Απασχόλησης και Κοινωνικών Υποθέσεων εδώ αναγνωρίζατε ότι οι διακρίσεις δεν σταματούν στο γραφείο ή στον τοίχο του εργοστασίου. Διαπιστώσαμε τότε την ανάγκη να δράσουμε ευρύτερα, για να εισαγάγουμε μια οριζόντια οδηγία που να καταπολεμά όλες τις μορφές διακρίσεων σε όλο το εύρος της κοινωνίας. Εσείς ο ίδιος είχατε δηλώσει δημοσίως ότι υποστηρίζετε εκείνη την ιδέα· ο Πρόεδρός σας, ο Πρόεδρος Barroso, δημοσίως είχε δεσμευτεί για μια τέτοια οριζόντια οδηγία.
<P>
Είμαστε, λοιπόν, πολύ ενοχλημένοι που ακούμε ότι εντός της Επιτροπής υπάρχει οπισθοχώρηση, επανεξέταση, ίσως και εστίαση μόνο στην αναπηρία. Ακούω ότι εξετάζονται τρεις πιθανές επιλογές επί του παρόντος στην Επιτροπή: η οριζόντια οδηγία, η οποία είναι ακόμη ζωντανή· δεύτερον, μια ειδική οδηγία για την αναπηρία ή, τρίτον, μια οδηγία για την αναπηρία και μία ακόμα μορφή διάκρισης.
<P>
Δεν καταλαβαίνω ποια είναι η λογική της τελευταίας επιλογής. Χρειαζόμαστε τώρα έναν ισχυρό υποστηρικτή, κύριε Επίτροπε, για την οριζόντια οδηγία για την οποία έχετε δεσμευτεί. Όπως είπε η Elizabeth Lynne, δεν μπορεί να υπάρξει ιεραρχία στις μορφές διάκρισης εντός της Ευρωπαϊκής Ένωσης. Όλοι οι πολίτες της Ευρωπαϊκής Ένωσης είναι ίσοι και πρέπει να αντιμετωπίζονται ως τέτοιοι. Δεν μπορούμε να ανεχτούμε καμία διάκριση, για κανέναν λόγο, κατά οποιασδήποτε μερίδας της Κοινότητάς μας.
<P>
Το άκουσα να λέγεται σε συνεδρίαση την περασμένη εβδομάδα στις Βρυξέλλες, και το υπαινιχθήκατε και εσείς σήμερα, κύριε Επίτροπε, καθώς και ο Philip Bushill-Matthews μόλις τώρα, ότι δεν πρέπει να δράσουμε επειδή έχουν κινηθεί διαδικασίες επί παραβάσει κατά ορισμένων κρατών μελών που δεν συμμορφώθηκαν με τις προηγούμενες οδηγίες. Δεν μπορούμε να χρησιμοποιούμε τέτοια επιχειρήματα. Δεν μπορούμε να επιτρέπουμε στα κράτη μέλη να μας υποχρεώνουν να ενεργούμε στη χαμηλότατη ταχύτητα σε ό,τι αφορά την εφαρμογή και κατόπιν την επιβολή. Εσείς, κύριε Επίτροπε, έχετε το δικαίωμα της πρωτοβουλίας. Πρέπει να το ασκήσετε αυτό το δικαίωμα. Πρέπει να ενεργήσουμε αυστηρά. Πρέπει να ενεργήσετε αυστηρά, προκειμένου να διασφαλίσετε πλήρη συμμόρφωση και να μην επιτρέψετε στα κράτη μέλη να εισέλθουν σε μια σκευωρία που θα μας έκανε να κινηθούμε με τη μικρότερη δυνατή ταχύτητα.
<P>
Επίσης, πρέπει να δώσουμε μεγάλη προσοχή στην ανάγκη για μέσα αντιμετώπισης και επιβολή, ισχυρά μέσα αντιμετώπισης, ώστε να βεβαιωθούμε ότι τα κράτη μέλη πράγματι συμμορφώνονται πλήρως με τις οδηγίες που εγκρίθηκαν το 2000. Επιδοκιμάζω πλήρως την έκθεση της Elizabeth Lynne.
<SPEAKER ID="059" NAME="Πρόεδρος">
Θα ήθελα να διακόψω για μια στιγμή, προκειμένου να καλωσορίσω, εξ ονόματος όλων μας εδώ στο Κοινοβούλιο, τις διάφορες ομάδες επισκεπτών στον εξώστη. Ας συνεχίσουμε τη συζήτηση.
<SPEAKER ID="060" NAME="Sophia in 't Veld Veld" AFFILIATION="ALDE">
(EN) Κύριε Πρόεδρε, το 2004, αυτή η Ευρωπαϊκή Επιτροπή πήρε το πράσινο φως από το Ευρωπαϊκό Κοινοβούλιο μόνο με την ειλικρινή υπόσχεση να γίνει ο υπερασπιστής των ανθρωπίνων δικαιωμάτων. Ο φαρισαϊσμός όσον αφορά στην ισότητα απλά δεν ωφελεί. Οι πολίτες της ΕΕ πρέπει να αποκτήσουν τα νομικά μέσα προκειμένου να υπερασπίζονται τα δικαιώματά τους στο δικαστήριο. Τώρα, η Ευρωπαϊκή Επιτροπή αναζητά απεγνωσμένα δικαιολογίες ώστε να αποφύγει μια γενική απαγόρευση των διακρίσεων, όπως το ότι χρειάζεται περισσότερη διερεύνηση -σαν να μην βλέπουμε όλοι ότι γύρω μας γίνονται διακρίσεις- ή ότι δεν υπάρχει συναίνεση στο Συμβούλιο- όμως, αυτό ποτέ δεν σταμάτησε την Ευρωπαϊκή Επιτροπή από το να προωθεί τις προτάσεις της σε άλλους τομείς όπως η ενεργειακή πολιτική. Και ας μην ξεχνάμε ότι οι διακρίσεις ήδη απαγορεύονται βάσει των Συνθηκών, αλλά εάν δεν νομοθετήσουμε, θα το κάνουν τα δικαστήρια για εμάς. Συνεπώς, περιμένω από την Ευρωπαϊκή Επιτροπή να αναλάβει τις ευθύνες της και να υπερασπιστεί τα δικαιώματα των ευρωπαίων πολιτών, διότι, αν πρέπει να απορριφθεί η οριζόντια οδηγία, τότε ας απορριφθεί στο Συμβούλιο και όχι στην Επιτροπή.
<P>
(Χειροκροτήματα)
<SPEAKER ID="061" NAME="Elisabeth Schroedter" AFFILIATION="Verts/ALE">
(DE) Κύριε Πρόεδρε, κυρίες και κύριοι, η κ. in 't Veld το είπε ξεκάθαρα και εγώ θα το επισημάνω για άλλη μία φορά: χρειαζόμαστε την οδηγία-πλαίσιο, προκειμένου να παρέχουμε σε όλους την ίδια προστασία κατά των διακρίσεων. Δεν είναι αποδεκτό οι ομοφυλόφιλοι ή οι ηλικιωμένοι, για παράδειγμα, να απολαμβάνουν λιγότερα ανθρώπινα δικαιώματα από ό,τι οι άνθρωποι με μεταναστευτικό παρελθόν. Πρέπει επειγόντως να βάλουμε ένα τέλος σε αυτήν την κατάσταση.
<P>
Επιπλέον, πρέπει να σας θυμίσω εκ νέου ότι ο ίδιος ο κ. Barroso υποσχέθηκε εδώ -όταν αποζητούσε την έγκριση της Επιτροπής από το Κοινοβούλιο- να ξεκινήσει αυτήν την οδηγία-πλαίσιο. Ως Γερμανίδα, πρέπει να πω ότι βρίσκω τη στάση της γερμανικής κυβέρνησης κυνική. Στη Γερμανία υπάρχει ένας νόμος που προστατεύει όλα τα χαρακτηριστικά γνωρίσματα το ίδιο, αλλά η κυβέρνηση ηγείται μιας εκστρατείας σε ευρωπαϊκό επίπεδο κατά μιας οδηγίας-πλαίσιο χωρίς κάποια εύλογη αιτία. Κατά την άποψή μου, αυτός είναι καθαρός λαϊκισμός εις βάρος των ανθρωπίνων δικαιωμάτων.
<SPEAKER ID="062" NAME="Ria Oomen-Ruijten" AFFILIATION="PPE-DE">
(NL) Κύριε Πρόεδρε, η καταπολέμηση των διακρίσεων για λόγους είτε θρησκείας, είτε φύλου, είτε αναπηρίας είναι ένας από τους πυλώνες στους οποίους στηρίζεται η Ευρωπαϊκή Ένωση. Αυτή η πολιτική διατυπώνεται σε όλες τις Συνθήκες μας και στη νομοθεσία.
<P>
Αναφορικά με την καταπολέμηση των άμεσων ή έμμεσων διακρίσεων λόγω φύλου, αυτή η πολιτική σημείωσε απόλυτη επιτυχία στην Ευρωπαϊκή Ένωση. Μπορούμε τώρα να ελέγξουμε την κατάσταση έναντι των οδηγιών και των συνθηκών και ακολούθως να διαπιστώσουμε ότι, αν και έχουμε την πιο πολύπλοκη νομοθετική διαδικασία στον κόσμο, η πολιτική δεν λειτουργεί καλά.
<P>
Υπάρχει τότε η επιλογή δύο δρόμων. Ο δρόμος της αντίθεσης είναι για εμάς να εισαγάγουμε μια νέα στρατηγική ευρείας βάσης και να λύσουμε τα προβλήματα με αυτόν το τρόπο. Δεν νομίζω ότι μπορεί να γίνει με αυτόν τον τρόπο. Αυτό αποδείχθηκε από τη νομοθεσία του 2000, στο πλαίσιο της οποίας κινήθηκαν διαδικασίες επί παραβάσει κατά 10 κρατών μελών, συμπεριλαμβανομένων των Κάτω Χωρών, λόγω της έλλειψης σαφήνειας στη λειτουργία ορισμένων διατάξεων στη νομοθεσία τους για ίση μεταχείριση. Ούτε η νέα, ευρείας βάσης νομοθεσία θα βοηθήσει, λοιπόν, με την έννοια ότι όλα θα συνεχίσουν να είναι μόνο λόγια.
<P>
Γι' αυτό, λοιπόν, πρέπει να εστιάσουμε ολοένα και περισσότερο στη νοοτροπία και σε προγράμματα δράσης, και να διασφαλίσουμε ότι δεν θα υπάρχουν πλέον διακρίσεις, ούτε καν έμμεσες διακρίσεις. Πρέπει να εξασφαλίσουμε τη βελτίωση της εφαρμογής και τότε θα πρέπει επίσης να βρούμε μια λύση στα προβλήματα που μπορούν να διατυπωθούν ξεκάθαρα, δηλαδή σε εκείνα των ατόμων με αναπηρίες.
<P>
Συνεπώς, επιδοκιμάζω ολόψυχα το κάλεσμα της κ. Bauer και αυτό αρκετών βουλευτών της Ομάδας μας, και ελπίζω ότι το θαυμάσιο νομοθετικό μας πλαίσιο θα τεθεί πλέον σε εφαρμογή. Σας ευχαριστώ πολύ.
<SPEAKER ID="063" NAME="Lissy Gröner" AFFILIATION="PSE">
(DE) Κύριε Πρόεδρε, κυρίες και κύριοι, θα ήθελα να ευχαριστήσω την κ. Lynne για την έκθεσή της, που έρχεται την πιο κατάλληλη στιγμή. Δυο λόγια προς όλους τους βουλευτές της Ομάδας του Ευρωπαϊκoύ Λαϊκoύ Κόμματoς (Χριστιαvoδημoκράτες) και τωv Ευρωπαίωv Δημοκρατώv: οι διακρίσεις στους μισθούς κατά των γυναικών έχουν συμπεριληφθεί στη Συνθήκη εδώ και 40 χρόνια, και όμως ουσιαστικά δεν έχει αλλάξει τίποτα. Εάν εσείς στην Ομάδα ΕΛΚ-ΕΔ θέλετε να εμμείνετε στην απόρριψη της οριζόντιας οδηγίας, είναι ξεκάθαρο για εμένα ότι οι αξίες και οι αρχές σας αφορούν μεγάλα λόγια και εορτασμούς στην Ευρωπαϊκή Ένωση. Δεν θέλετε καθόλου ίση μεταχείριση! Αποδέχεστε τις διακρίσεις κατά ομοφυλόφιλων ανδρών και γυναικών, για παράδειγμα. Αυτή θέλετε να είναι η πολιτική νοοτροπία. Όχι, δεν μου κάνει αυτό!
<P>
Οι ίσες ευκαιρίες περικλείουν όλα τα κριτήρια του άρθρου 13, και πρέπει, εντέλει, να συμπεριληφθούν και οι πολλαπλές διακρίσεις. " πολιτική κατά των διακρίσεων μπορεί να είναι αξιόπιστη μόνο εάν η ίδια δεν κάνει περαιτέρω διακρίσεις. Υπήρξε ένας καταιγισμός διαδικασιών και δράσεων στην Ευρωπαϊκή Ένωση. Όλα αυτά ήταν προπαγάνδα που στόχευε στην αποφυγή ορισμένων ελάχιστων κριτηρίων. Τα κράτη μέλη που δεν έφτασαν μέχρι αυτό το σημείο πρέπει απλώς να βιαστούν. Διαδικασίες επί παραβάσει έχουν κινηθεί ακόμα και κατά της χώρας μου, της Γερμανίας.
<P>
Απευθύνω έκκληση τώρα στην Επιτροπή, και σε κάθε Επίτροπο ξεχωριστά, να δηλώσουν ξεκάθαρα ότι είναι υπέρ μιας σαφούς οριζόντιας οδηγίας και να βάλουν τέλος στην ιεραρχική ταξινόμηση των ανθρωπίνων δικαιωμάτων στην Ευρωπαϊκή Ένωση. Πρέπει να εφαρμόσουμε την ευρωπαϊκή πολιτική μας σύμφωνα με το άρθρο 13 της Συνθήκης. Το άρθρο 13 αποτελεί μέρος της Συνθήκης και πρέπει, συνεπώς, να τα εμπερικλείει όλα αυτά, όπως αναφέρεται στην έκθεση Lynne.
<SPEAKER ID="064" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι, θα ήθελα να ευχαριστήσω την κ. Lynne για το έργο της. Το Κοινοβούλιο είναι έτοιμο να ζητήσει εκ νέου μια οριζόντια οδηγία. Θα είναι η ένατη φορά, Επίτροπε Špidla, που το κάνει αυτό. Δεδομένου ότι το Κοινοβούλιο ζητάει ακριβώς αυτό το μέτρο για ένατη φορά, θα περιμέναμε μεγαλύτερη σαφήνεια από την Επιτροπή σήμερα στην Αίθουσα, εν μέρει επειδή αυτό αποτελεί δέσμευση του Προέδρου Barroso και εν μέρει επειδή πιστεύουμε στη διαδικασία εκτίμησης επιπτώσεων η οποία είναι σε εξέλιξη.
<P>
Ειλικρινά, αυτή η ιδέα ορισμένων βουλευτών της Ομάδας του Ευρωπαϊκoύ Λαϊκoύ Κόμματoς (Χριστιαvoδημoκράτες) και τωv Ευρωπαίωv Δημoκρατώv που αντιτίθενται σε μια οριζόντια οδηγία είναι ακατανόητη. Στο παρελθόν, η Αριστερά κατακρινόταν δικαιολογημένα για το ότι ήθελε να χωρίσει την κοινωνία σε συνεταιρισμούς και συνεταιριστική εκπροσώπηση. Φαίνεται, ωστόσο, ότι αυτό ακριβώς προσπαθείτε να κάνετε τώρα: για τους ανάπηρους, ναι, επειδή είναι πιο ορθό πολιτικά, για τις άλλες μορφές διάκρισης, όχι, ας περιμένουμε.
<P>
" κ. Oomen-Ruijten δεν είναι εδώ, αλλά η Αριστερά αρέσκεται μερικές φορές να λέει ότι χρειάζεται κάτι παραπάνω από νόμους για να αλλάξει η νοοτροπία. Αυτόν τον καιρό το ακούμε αυτό από μέλη της Ομάδας ΕΛΚ-ΕΔ. Ας μιλήσουμε για τα ατομικά δικαιώματα και για το πώς δεν πρέπει να φέρνουμε σε αντιπαράθεση τις μειονότητες μεταξύ τους, αλλά να διασφαλίσουμε την εξάλειψη των διακρίσεων για όλους τους πολίτες. Αυτό έχει σημασία και είναι αυτό που σας ζητάμε να κάνετε. Ειλικρινά, δεν χρειαζόμαστε μέτρα που να μεροληπτούν υπέρ μίας κατηγορίας σε σχέση με κάποια άλλη. Οι πολίτες της ΕΕ δεν το χρειάζονται αυτό.
<SPEAKER ID="065" NAME="Anja Weisgerber" AFFILIATION="PPE-DE">
(DE) Κύριε Πρόεδρε, κυρίες και κύριοι, είμαστε όλοι σύμφωνοι σε ένα πράγμα: είμαστε εναντίον οποιασδήποτε μορφής διάκρισης. Θα ήθελα να το διευκρινίσω ευθύς εξαρχής. Ωστόσο, υπάρχουν διαφορετικές προσεγγίσεις για την επίτευξη αυτού του στόχου. Είμαι της άποψης ότι η προστασία κατά των διακρίσεων δεν μπορεί τελικά να ρυθμιστεί καλύτερα σε ευρωπαϊκό από ό,τι σε εθνικό επίπεδο. Εδώ, επίσης, αναμένεται να τηρήσουμε την αρχή της επικουρικότητας. Πολλοί τομείς της ζωής ρυθμίζονται σήμερα από κανονισμούς της ΕΕ κατά των διακρίσεων. Τέσσερις οδηγίες κατά των διακρίσεων έχουν εγκριθεί τα τελευταία χρόνια: η οδηγία για τη φυλετική ισότητα, η οδηγία για την απασχόληση, η οδηγία για την ίση μεταχείριση και η οδηγία για την ισότητα των φύλων.
<P>
Πλήθος διαδικασιών επί παραβάσει είναι επί του παρόντος σε εξέλιξη κατά διαφόρων κρατών μελών εξαιτίας προβλημάτων στη μεταφορά της Συνθήκης. Συγκεκριμένα, είναι ακόμη και τώρα σε εξέλιξη κατά 20 χωρών, δηλαδή των τριών τετάρτων των κρατών μελών της ΕΕ. Φαίνεται ότι εδώ υπάρχει μεγάλη νομική σύγχυση. Μια νέα, ευρεία και υπεραπλουστευτική προσέγγιση με τη μορφή μιας οδηγίας-πλαίσιο είναι λάθος απάντηση στις νομικές συγχύσεις που υπάρχουν εδώ. Πριν να προτείνει νέες οδηγίες η Επιτροπή, πρέπει πρώτα να εξεταστούν τα τρέχοντα προβλήματα.
<P>
Ειδάλλως, το αποτέλεσμα θα είναι περισσότερη γραφειοκρατία, περισσότερο κόστος για τους πολίτες και λιγότερη νομική σαφήνεια, που δεν ωφελεί κανέναν, πόσο μάλλον την καταπολέμηση των διακρίσεων. Για τον λόγο αυτόν, εγώ, όπως και η Ομάδα μου, είμαι εναντίον των άρθρων στην έκθεση Lynne που ζητούν μια οδηγία-πλαίσιο, μια οριζόντια οδηγία. Εάν, ωστόσο, επιβληθούν οι άλλες Ομάδες και παραμείνει η απαίτηση για μια οδηγία-πλαίσιο, θα αναγκαστώ να καταψηφίσω την έκθεση, όχι επειδή είμαι αντίθετη στην προστασία κατά των διακρίσεων, αλλά επειδή μια οδηγία-πλαίσιο σε ευρωπαϊκό επίπεδο δεν είναι ο σωστός τρόπος, κατά την άποψή μου. Στο πεδίο της αναπηρίας, όλα τα κράτη μέλη, καθώς και η Ευρωπαϊκή Κοινότητα, έχουν υπογράψει τη σύμβαση των "νωμένων Εθνών για τα δικαιώματα των ατόμων με αναπηρίες. Εδώ πρέπει και θα εκπληρώσουμε τις υποχρεώσεις μας. Ωστόσο, δεν πρόκειται να βοηθήσουμε κανέναν με την έγκριση άλλης μίας ασαφούς και ανούσιας οδηγίας-πλαίσιο.
<SPEAKER ID="066" NAME="Richard Howitt" AFFILIATION="PSE">
(EN) Κύριε Πρόεδρε, όταν ήμουν συνεισηγητής αυτού του Κοινοβουλίου για την οδηγία για τη φυλετική ισότητα το 2000, η τότε πορτογαλική Προεδρία μάς είχε υποσχεθεί ότι δεν θα υπήρχε ιεραρχία στις διακρίσεις και ότι θα ακολουθούσε περαιτέρω νομοθεσία.
<P>
Στις 26 Οκτωβρίου 2004, ο Πρόεδρος Barroso υποσχέθηκε σε αυτό το Κοινοβούλιο, και κατά τη διάρκεια της θητείας αυτής της Επιτροπής, μια οδηγία-πλαίσιο για -αναφέρω επί λέξει- "όλες τις μορφές διάκρισης". Αυτή η υπόσχεση επαναλήφθηκε στην ετήσια στρατηγική πολιτικής για το 2008. Τώρα έφτασε η στιγμή να εκπληρωθεί.
<P>
Θα έλεγα ότι δεν αποτελεί δικαιολογία το ότι τα κράτη μέλη σε ορισμένες περιπτώσεις σκοπίμως αργοπορούν στην εφαρμογή της μη διάκρισης στην απασχόληση, όμως είναι δικαιολογία, και η Επιτροπή δεν πρέπει να επιτρέψει στους πιο αργούς να επιβάλουν τον ρυθμό τους στους υπόλοιπους.
<P>
Πριν από δύο εβδομάδες συναντήθηκα με την ομοσπονδιακή υπουργό Zypries στη Γερμανία και τον υπουργό Follett στη Βρετανία. Είναι και οι δύο πρόθυμοι να μιλήσουν. Δώστε τους κάτι για το οποίο να μιλήσουν!
<P>
Είμαι περήφανος που συγκεντρώσαμε 1,3 εκατομμύρια υπογραφές για τη νομοθεσία σχετικά με την αναπηρία. Όμως, ως πρόεδρος της διακομματικής ομάδας για την αναπηρία αυτού του Κοινοβουλίου, δηλώνω την υποστήριξή μου για μια οριζόντια οδηγία. Δεν θα διαιρείτε και θα βασιλεύετε.
<P>
Τέλος, δεν είναι καλό να λένε οι Συντηρητικοί ότι αποστρέφονται τις διακρίσεις λόγω θρησκείας, ηλικίας ή γενετήσιου προσανατολισμού, αλλά μετά να καταψηφίζουν τη νομοθεσία για αυτούς του λόγους, αρνούμενοι ίσα δικαιώματα σε ευρωπαίους ομοφυλόφιλους, νέους και ηλικιωμένους και θρησκευτικές μειονότητες. Και η "Business Europe" θα πρέπει να ντρέπεται να λέει στην υποβολή της στη διαβούλευση με την Επιτροπή, με ημερομηνία 12 Οκτωβρίου 2007 - αναφέρω επί λέξει: "" Business Europe πιστεύει ότι δεν υπάρχουν στοιχεία διακριτικής μεταχείρισης για κάποιον από τους λόγους που καλύπτονται από το άρθρο 13". " ίδια η Δοκιμαστική Ομάδα Επιχειρήσεων της Επιτροπής έδειξε ότι το 89% των 293 εταιρειών που ερωτήθηκαν είπαν ότι ήθελαν ευρωπαϊκή νομοθεσία για ίση προστασία. Την θέλουν· το Κοινοβούλιο θα ψηφίσει για αυτήν· η Ευρώπη την χρειάζεται.
<P>
(Χειροκροτήματα από το κέντρο και την αριστερή πτέρυγα)
<SPEAKER ID="067" NAME="Holger Krahmer" AFFILIATION="ALDE">
(DE) Κύριε Πρόεδρε, ευχαριστώ την κ. Lynne που αφιέρωσε χρόνο στο θέμα της καταπολέμησης των διακρίσεων και συμφωνώ απολύτως μαζί της έως κάποιο βαθμό. Όμως, αγαπητές κυρίες Lynne, Schroedter, Gröner και in 't Veld, έχετε καλό σκοπό, αλλά εντέλει δεν κάνετε καμία χάρη στους εαυτούς σας ζητώντας τώρα άλλη μία οδηγία κατά των διακρίσεων, που να πηγαίνει πέρα από αυτό που έχουμε ήδη στην Ευρώπη.
<P>
Το λέω αυτό αρκετά σκόπιμα και αρκετά απερίφραστα εδώ ως ομοφυλόφιλος: δεν κάνετε καμία χάρη στους ανθρώπους που θέλετε να προστατεύσετε. Εντέλει θα υπάρξει μια μεγαλεπήβολη ρύθμιση για την καταπολέμηση των διακρίσεων κατά των ανθρώπων που θέλετε να προστατεύσετε εδώ. Πώς μπορεί να γίνει αυτό; Εάν επεκτείνουμε την καταπολέμηση των διακρίσεων στην πρόσβαση σε αγαθά και υπηρεσίες και σε μια μετατόπιση του βάρους των αποδείξεων, θα καλλιεργήσουμε ένα κλίμα συγκαλυμμένης διάκρισης. Πολύ λίγοι εργοδότες θα είναι ανοικτά πρόθυμοι να συζητήσουν τη διακριτική μεταχείριση. Οι αιτούντες εργασία που αποτελούν πιθανό κίνδυνο, ίσως λόγω της φωτογραφίας του διαβατηρίου τους, δεν θα ειδοποιούνται πλέον από τον εργοδότη σε περίπτωση αμφιβολίας.
<P>
Εντέλει, δεν κάνουμε καμία χάρη στον κόσμο. Οφείλουμε, αντιθέτως, να ανησυχούμε για το γεγονός ότι η οδηγία για την καταπολέμηση των διακρίσεων που έχουμε σήμερα αλλάζει και να παρακολουθήσουμε πώς θα ευοδωθεί. Εάν δημιουργήσουμε ένα σύμπλεγμα γραφειοκρατίας και δικαστικών αγωγών, καθώς και νομική σύγχυση, η αποδοχή των κανονισμών κατά των διακρίσεων θα μειωθεί μεταξύ του κόσμου στην Ευρωπαϊκή Ένωση.
<SPEAKER ID="068" NAME="Carlo Fatuzzo" AFFILIATION="PPE-DE">
(IT) Κύριε Πρόεδρε, κυρίες και κύριοι, έχω τόσο πολύ χρόνο που ελπίζω να τον αξιοποιήσω κατάλληλα, συνηθισμένος όπως είμαι να μιλάω μόνο για ένα λεπτό. Άκουσα τον συνάδελφό μου κ. Bushill-Matthews να λέει ότι συμφωνεί πάντα με την κ. Lynne και ότι για κάθε κανόνα υπάρχει και μια εξαίρεση, αλλά αυτήν τη φορά η θέση του είναι εντελώς διαφορετική.
<P>
Πρέπει να πω στον αγαπητό μου φίλο, κ. Bushill-Matthews ότι και εμείς πάντα συμφωνούμε, αλλά αυτήν τη φορά, χωρίς να θέλω να προδώσω την παραδοσιακή σύγκλισή μας σε όλες τις αποφάσεις, πρέπει να πω ότι αντιμετωπίζετε μια εξαίρεση, επειδή είμαι απολύτως υπέρ της πρότασης για μια οριζόντια οδηγία προς την Επιτροπή από την κ. Lynne. Πώς θα μπορούσα να μην είμαι υπέρ, όταν τα τελευταία 40 χρόνια έχω δει πολίτες στην Ιταλία, όπου ζω, να υφίστανται διάκριση λόγω της ηλικίας τους, ηλικιωμένους ανθρώπους να αποστερούνται τα δικαιώματά τους μόνο και μόνο επειδή είναι ηλικιωμένοι;
<P>
Αναφέρομαι ιδιαιτέρως στην ύπαρξη ενός νόμου στην Ιταλία που λέει ότι οι ανάπηροι, εάν είναι νέοι, δικαιούνται κάποιες παροχές, ενώ, εάν είναι ηλικιωμένοι και έχουν τις ίδιες αναπηρίες, δεν δικαιούνται τις ίδιες παροχές. Δεν βλέπω τον λόγο να πρέπει να περιμένουμε για χρόνια προκειμένου να έχουμε τη νομική δυνατότητα, όπως εξήγησε η κ. in't Veld, να χρησιμοποιούμε τα δικαστήρια για να επιβάλουμε τον σεβασμό των δικαιωμάτων που αναγνωρίζει το άρθρο 13 της Συνθήκης του Άμστερνταμ για όλους τους πολίτες της Ευρωπαϊκής Ένωσης.
<SPEAKER ID="069" NAME="Zita Gurmai" AFFILIATION="PSE">
(HU) Κυρίες και κύριοι, η ευρωπαϊκή ενότητα βασίζεται όχι μόνο στην οικονομία, αλλά και σε πολλές σημαντικές αξίες. Αυτές οι αξίες περιλαμβάνουν το απαραβίαστο της ανθρώπινης αξιοπρέπειας, την ελευθερία, την υπευθυνότητα, την αλληλεγγύη, τη διαφορετικότητα και την τήρηση της αρχής της ελευθερίας από διακρίσεις. Επίσης, περιλαμβάνουν την ανεκτικότητα και τον αμοιβαίο σεβασμό.
<P>
Παράλληλα με τις δηλώσεις πολιτικής, είναι σημαντικό αυτές οι αρχές να ενσωματώνονται σε νόμο με τέτοιο τρόπο ώστε να διασφαλίζεται ότι δεν μπορούν να γίνονται πλέον διακρίσεις σε μια διακριτική βάση και ότι παρέχεται ολοκληρωμένη προστασία στους ανθρώπους. Το ευρωπαϊκό σχέδιο θα είναι βιώσιμο μόνο εάν μπορέσουμε να διασφαλίσουμε ότι οι μειονεκτούσες ομάδες στην κοινωνία μπορούν να ασκήσουν τα δικαιώματά τους. " ολοκληρωμένη ένταξη αυτών των ομάδων είναι προς το κοινό μας συμφέρον και πρέπει να λάβουμε τα κατάλληλα μέτρα για να φροντίσουμε να συμβεί αυτό.
<P>
Είναι, συνεπώς, προς το συμφέρον κάθε κράτους μέλους να εξασφαλίσει την ακριβή και αποτελεσματική μεταφορά στο ακέραιο όλων των διατάξεων των οδηγιών ΕΚ 2000/43 και 2000/78, καθώς και την κατάλληλη εφαρμογή τους στην πράξη, ώστε η μεταφορά των οδηγιών στο εθνικό δίκαιο να ωφελήσει πραγματικά τις μειονεκτούσες ομάδες.
<P>
" νομοθεσία έχει αξία μόνο εάν εφαρμόζεται και στην πράξη. " παρακολούθηση της εφαρμογής της νομοθεσίας είναι πολύ σημαντικό έργο και κάτι στο οποίο θα πρέπει να δοθεί ιδιαίτερη προσοχή τόσο σε επίπεδο κρατών μελών όσο και σε κοινοτικό επίπεδο. Πρέπει να συγκροτήσουμε μηχανισμούς παρακολούθησης που θα μας δώσουν τη δυνατότητα διεξαγωγής μελετών επιπτώσεων. Πρέπει να συμπεριλάβουμε μη κυβερνητικές οργανώσεις, που να μπορούν να παρέχουν συγκεκριμένη ανατροφοδότηση, και να ξεκινήσουμε κοινωνικό διάλογο μαζί τους. Είμαι βέβαιη ότι ο κ. Barroso πίστευε αυτά που είπε το 2004 στο ξεκίνημα της θητείας του. Ας ελπίσουμε ότι εξακολουθεί να τα πιστεύει.
<SPEAKER ID="070" NAME="Marian Harkin" AFFILIATION="ALDE">
(EN) Κύριε Πρόεδρε, θέλω να σχολιάσω δύο πτυχές αυτής της εξαιρετικής έκθεσης της Elizabeth Lynne. Υποστηρίζω πλήρως το κάλεσμα προς τα κράτη μέλη και άλλους σχετικούς παράγοντες να συγκεντρώσουν, να ταξινομήσουν και να δημοσιεύσουν ολοκληρωμένα, ακριβή, συγκρίσιμα, αξιόπιστα και ξεχωριστά στατιστικά στοιχεία για τις διακρίσεις και, κατόπιν, να δημοσιεύσουν αυτά τα στατιστικά στοιχεία με τρόπο που να είναι εύκολα κατανοητός από το κοινό. Με αυτόν τον τρόπο, πιστεύω ότι οι πολίτες θα μπορούν να διαπιστώσουν οι ίδιοι την ανάγκη για αλλαγή. Υποστηρίζω πλήρως το κάλεσμα για μια ολοκληρωμένη, μεγάλου εύρους οδηγία. Αυτός είναι ένας τομέας όπου η ΕΕ μπορεί να πετύχει στρατηγική αλλαγή όταν εφαρμοστεί η νομοθεσία.
<P>
Τέλος, αναφορικά με τη Συνθήκη της Λισαβόνας, με μεγάλη μου χαρά άκουσα τα σχόλια της σλοβενικής Προεδρίας την περασμένη εβδομάδα για το πρόγραμμα εργασίας του 2008 αναφορικά με την ανταπόκρισή τους στην εκστρατεία "Ένα εκατομμύριο υπογραφές για τους ανθρώπους με αναπηρίες". Αυτό δείχνει ότι η Προεδρία και -ας ελπίσουμε- η Επιτροπή ακούνε προσεκτικά τους πολίτες και λαμβάνουν υπόψη τις ανησυχίες τους. Αυτή είναι πολύ θετική ένδειξη για την πρωτοβουλία των πολιτών όπως περιέχεται στη Συνθήκη της Λισαβόνας, αλλά και πάλι θέλω να δηλώσω τη σθεναρή υποστήριξή μου για μια ολοκληρωμένη οδηγία. Δεν μπορεί να υπάρχει καμία ιεραρχία των διακρίσεων.
<SPEAKER ID="071" NAME="Pier Antonio Panzeri" AFFILIATION="PSE">
(IT) Κύριε Πρόεδρε, κυρίες και κύριοι, επικροτώ το έργο που επιτέλεσε η κ. Lynne. Πρέπει να πω ότι αυτή η συζήτηση έρχεται σε μια ενδιαφέρουσα χρονική στιγμή για την Ευρώπη. Θα ήθελα η Επιτροπή και εσείς ο ίδιος, κύριε Επίτροπε, να έχετε πλήρη επίγνωση την οποία φαίνεται ότι στερείστε αυτήν τη στιγμή.
<P>
Αυτό το ζήτημα δεν αφορά μόνο την πρόοδο που έχει σημειωθεί στις ίσες ευκαιρίες και την καταπολέμηση των διακρίσεων όσον αφορά στην απασχόληση και τις συνθήκες εργασίας· το κεντρικό ζήτημα είναι η ανάγκη για μια οριζόντια οδηγία για ίση μεταχείριση, που να καλύπτει όλους τους λόγους διακρίσεων. Στην Ευρώπη καλλιεργείται ένα κλίμα αδιαλλαξίας και εχθρικότητας. Αυτό αποτελεί κιόλας αφορμή για εθνοτικές διακρίσεις - δείτε απλώς τη μετανάστευση και τους Ρομά. Ο Θεός να μας βοηθήσει εάν κάνουμε τα στραβά μάτια.
<P>
Γι' αυτό είναι απολύτως αναγκαία μια ολοκληρωμένη οδηγία, η οποία να καλύπτει όλες τις διακρίσεις, προκειμένου να συμπληρωθεί η δέσμη κατά των διακρίσεων σύμφωνα με το άρθρο 13 της Συνθήκης. Θα συμβάλει επίσης στη βελτίωση του επιπέδου των διαπολιτισμικών συναντήσεων στην Ευρώπη· τέτοιες συναντήσεις βελτιώνουν την ποιότητα της κουλτούρας, είναι πειστικές και χρειάζονται επειγόντως αυτήν τη στιγμή.
<P>
Γι' αυτό, κύριε Επίτροπε, λέω σε εσάς και στην Επιτροπή να δείξετε λίγο περισσότερο πολιτικό θάρρος επειδή μέχρι τώρα δεν έχει γίνει απολύτως τίποτα!
<SPEAKER ID="072" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, η απασχόληση είναι ένας από τους βασικούς παράγοντες για την κοινωνική ένταξη. Παρόλα αυτά, η ανεργία μεταξύ αρκετών ομάδων, ειδικά των γυναικών, των ατόμων με ειδικές ανάγκες, των εθνοτικών μειονοτήτων, των μεταναστών, των ηλικιωμένων και των νέων που εισέρχονται στην αγορά εργασίας παραμένει σε απαράδεκτα υψηλό επίπεδο.
<P>
Το γεγονός ότι σε ορισμένα κράτη μέλη μπορεί να παρατηρούνται σημαντικές ελλείψεις στη μεταφορά και την εφαρμογή των οδηγιών 2000/43/ΕΚ και 2000/78/ΕΚ, και μια έλλειψη πληροφόρησης των πολιτών της ΕΕ αναφορικά με τη δυνατότητα λήψης νομικών μέτρων σε περίπτωση διακρίσεων αποτελεί αιτία ανησυχίας. Είναι σημαντικό οι κυβερνήσεις των κρατών μελών να καταρρίψουν τους φραγμούς που υψώνονται από τις διακρίσεις στις διαδικασίες προσέλκυσης στην αγορά εργασίας το συντομότερο δυνατό.
<P>
Οι δημόσιες υπηρεσίες έχουν βασικό ρόλο στην προαγωγή της ισότητας και της μη διάκρισης, καθώς, σύμφωνα με το άρθρο 13 της Συνθήκης ΕΚ, τα κράτη μέλη θα πρέπει να διασφαλίσουν πλήρη, σωστή και αποτελεσματική μεταφορά και κατάλληλη εφαρμογή αυτών των οδηγιών, ώστε ο αγώνας κατά των διακρίσεων στην Ευρωπαϊκή Ένωση να είναι από το είδος των δράσεων που συντονίζονται και ακολουθούν μια ενιαία προσέγγιση για την καταπολέμηση των διακρίσεων.
<SPEAKER ID="073" NAME="Metin Kazak" AFFILIATION="ALDE">
(BG) Κύριε Πρόεδρε, αξιότιμοι συνάδελφοι, η έγκριση και η εφαρμογή μιας ολοκληρωμένης νομοθεσίας κατά των διακρίσεων στα κράτη μέλη της Ευρωπαϊκή Ένωσης είναι απτό κατόρθωμα και είναι ενδεικτικό του πόσο ευαίσθητη είναι η κοινωνία αναφορικά με τις αρχές της ίσης μεταχείρισης όλων των πολιτών, ανεξαρτήτως της εθνoτικής καταγωγής τους, της πίστης, του φύλου, της ηλικίας, της υγείας ή της οικονομικής τους κατάστασης.
<P>
Υποστηρίζω την έκκληση που απευθύνει η κ. Lynne στην έκθεσή της για έγκριση μιας ολοκληρωμένης οδηγίας, ελεύθερης από οποιαδήποτε ιεραρχία των αρχών κατά των διακρίσεων. Πρέπει, ωστόσο, να σημειώσουμε ότι στην Ευρώπη οι διακρίσεις κατά ατόμων που ανήκουν σε εθνοτικές ή θρησκευτικές μειονότητες παραμένει η συχνότερη μορφή παραβίασης του θεμελιώδους δικαιώματός τους να τυγχάνουν ίσης μεταχείρισης με τους υπόλοιπους πολίτες που ανήκουν σε ομάδες πλειονότητας.
<P>
Σε ορισμένα κράτη μέλη ο λόγος του μίσους, η ισλαμοφοβία και άλλες μορφές ξενοφοβίας, τροφοδοτούμενα από στερεότυπα, προκαταλήψεις και κλισέ από το παρελθόν, τροφοδοτούν μια λανθάνουσα στάση διάκρισης προς εθνοτικές ή θρησκευτικές μειονότητες. Γι' αυτό, το Ευρωπαϊκό Κοινοβούλιο επέστησε την προσοχή της Επιτροπής και των κρατών μελών...
<P>
(Ο Πρόεδρος διακόπτει τον Metin Kazak)
<SPEAKER ID="074" NAME="Hubert Pirker" AFFILIATION="PPE-DE">
(DE) Κύριε Πρόεδρε, όλοι συμφωνούμε στο ότι πρέπει να ληφθούν όλα τα δυνατά μέτρα κατά των διακρίσεων. Γι' αυτό, το Ευρωπαϊκό Κοινοβούλιο έχει επανειλημμένα ταχθεί υπέρ της έγκρισης μιας νέας οδηγίας. Υπάρχουν ήδη τέσσερις ανάλογες οδηγίες και μία είναι ουσιαστικά πλήρης σε στάδιο σχεδίου. Αυτό σημαίνει ότι καλύπτουμε ένα πολύ μεγάλο φάσμα στα μέτρα κατά των διακρίσεων.
<P>
Αυτά τα μέτρα τώρα επιτέλους θα εφαρμοστούν. Υπάρχουν 28 διαδικασίες επί παραβάσει, που σημαίνει ότι η έκκληση απευθύνεται στα κράτη μέλη τελικά, για να εφαρμόσουν αυτό που έχει αποφασιστεί εδώ, σε αυτό το Σώμα. Είμαι κατά της λήψης ενός δεύτερου μέτρου άμεσα, προτού ληφθεί το πρώτο, δηλαδή της έγκρισης άλλης μίας νέας οδηγίας με πληθώρα νέων φραγμών όπου απαιτούνται αρχές ισότητας. Αυτό πάλι σημαίνει περισσότερη γραφειοκρατία. Το γεγονός ότι οι ΜΚΟ πρέπει διά νόμου να συμπεριλαμβάνονται σε όλη τη νομοθεσία δεν μας μεταφέρει πιο μπροστά με τη διαβούλευση κλπ. Εάν υπερασπιζόμαστε την εξάλειψη των διακρίσεων, τότε πρέπει να υποστηρίξουμε την άπαξ διά παντός εφαρμογή όσων αποτελούν σήμερα νόμο στα κράτη μέλη.
<SPEAKER ID="075" NAME="Ewa Tomaszewska" AFFILIATION="UEN">
(PL) Κύριε Πρόεδρε, θα ήθελα να σημειώσω την απαράδεκτη διάκριση εις βάρος των εγκύων γυναικών, ιδιαίτερα με δεδομένη τη δημογραφική κατάρρευση στην Ευρώπη. Παρά τις νομικές απαγορεύσεις, οι εργοδότες ζητούν από νεαρές γυναίκες που αναζητούν εργασία να προσκομίζουν ιατρικές βεβαιώσεις ότι δεν είναι έγκυες. Εάν δεν παρουσιάσουν ανάλογο πιστοποιητικό, εξανεμίζονται οι πιθανότητες να προσληφθούν. Αυτό είναι ένα δύσκολο αλλά αναγκαίο πεδίο δράσης για την επιθεώρηση εργασίας. Οι οικογένειες με πολλά παιδιά επίσης υφίστανται διάκριση. Το μέσο εισόδημα κατ' άτομο σε αυτές τις οικογένειες είναι συνήθως σημαντικά χαμηλότερο από ό,τι στις οικογένειες των ανύπαντρων μητέρων. Από την άλλη, οι οικογενειακές παροχές και η κοινωνική πρόνοια είναι συνήθως λιγότερες στην περίπτωσή τους, και οι φόροι υψηλότεροι. Συνήθως, όταν οι άνθρωποι κάνουν λόγο για διακρίσεις, δεν αγγίζουν αυτά τα προβλήματα.
<SPEAKER ID="076" NAME="Gabriela Creţu" AFFILIATION="PSE">
(RO) Αναμένοντας μια οριζόντια οδηγία, μπορούμε να δούμε ότι έχουμε μια ευρωπαϊκή και εθνική νομοθεσία κατά των διακρίσεων, πολλές πολιτικές δεσμεύσεις, καθώς και ειδικούς θεσμικούς μηχανισμούς. Παρά αυτήν την αισιόδοξη εμφάνιση, ο βαθμός μεταφοράς, η εφαρμογή και η αποτελεσματικότητα των εγκριθέντων μέτρων εξακολουθούν να είναι πολύ χαμηλά σε πολλά κράτη μέλη. Για την επίτευξη της ισότητας μεταξύ ανδρών και γυναικών είναι αναγκαία μια σωστά αμειβόμενη εργασία.
<P>
Έτσι, προτείνουμε να ξεκινήσει η Επιτροπή ένα ολοκληρωμένο σχέδιο θετικών δράσεων για την αγορά εργασίας, προκειμένου να μειωθεί ο τεχνητός διαχωρισμός κατά φύλο στην αγορά εργασίας και οι διαρθρωτικές μισθολογικές διαφορές που εξακολουθούν να υπάρχουν ανάμεσα σε κλάδους που θεωρούνται γυναικείοι και σε εκείνους που θεωρούνται ανδρικοί. Σε αυτό το σχέδιο, η εισαγωγή της διάστασης του φύλου στην κατάρτιση των ευρωπαϊκών, εθνικών και τοπικών προϋπολογισμών αποτελεί ουσιώδες μέσο για τη μείωση των διαρθρωτικών διαφορών και την εφαρμογή της αρχής της ίσης αμοιβής για ίδια εργασία.
<SPEAKER ID="077" NAME="Jim Allister" AFFILIATION="NI">
(EN) Κύριε Πρόεδρε, όταν μίλησε η εισηγήτρια, είπε ότι κάθε πολίτης της ΕΕ πρέπει να τυγχάνει ίσης μεταχείρισης. Δυστυχώς, η ίδια η εισηγήτρια δεν δείχνει να το πιστεύει αυτό. Εάν το πίστευε, αυτή η έκθεση θα καταβοούσε εναντίον του ότι αυτή η ΕΕ, μέσω παρεκκλίσεων, επιτρέπει τη διάκριση για λόγους θρησκείας στην εκλογική μου περιφέρεια στη Βόρεια Ιρλανδία· συγκεκριμένα, διάκριση εις βάρος των προτεσταντών που θέλουν να καταταγούν στην αστυνομία στη Βόρεια Ιρλανδία.
<P>
Ναι, σε αυτήν την ΕΕ υπάρχει ρητή θρησκευτική διάκριση, που επικυρώνεται με αυτόν τον τρόπο. Έτσι, όταν ακούω τις ηχηρές διαβεβαιώσεις κατά των διακρίσεων, σκέφτομαι τους πολλούς νέους προτεστάντες κατοίκους της εκλογικής μου περιφέρειας που ήθελαν να καταταγούν στην αστυνομία, είχαν υψηλότερη βαθμολογία από ρωμαιοκαθολικούς υποψήφιους, αλλά είδαν εκείνους τους ανθρώπους να διορίζονται πάνω από τα κεφάλια τους επειδή οι διακρίσεις είναι σύννομες, έχουν προβλεφθεί στη νομοθεσία. Έτσι, μέχρι να αποκτήσουμε οριζόντια εφαρμογή κατά των διακρίσεων...
<P>
(Ο Πρόεδρος διακόπτει τον ομιλητή)
<SPEAKER ID="078" NAME="Siiri Oviir" AFFILIATION="ALDE">
(ET) Κύριε Επίτροπε, κύριε Πρόεδρε, κυρίες και κύριοι, η ισότητα ενώπιον του νόμου και η προστασία κατά των διακρίσεων είναι ανθρώπινο δικαίωμα των πάντων - αυτό αναγνωρίζεται στα συντάγματα των κρατών μελών μας, όλων των κρατών μελών. Παρόλα αυτά, οι πολίτες δεν είναι απαλλαγμένοι από τις διακρίσεις. Για παράδειγμα, η γενική ισότητα δικαιωμάτων στην απασχόληση ρυθμίζεται από το κοινοτικό δίκαιο· δώσαμε, ωστόσο, μικρότερη έμφαση στη συμμόρφωση με την εφαρμογή της. Πώς αλλιώς μπορούμε να εξηγήσουμε τις ετήσιες ανοιχτές έρευνες της Eurostat, που δείχνουν μεγάλες διαφορές στους μισθούς ανδρών και γυναικών στα κράτη μέλη; Στην πατρίδα μου, την Εσθονία, η διαφορά είναι 27% εις βάρος των γυναικών. Εκεί κυμαινόταν πριν από δέκα και πλέον χρόνια, εκεί κυμαίνεται ακόμα και σήμερα.
<P>
" διασφάλιση της προστασίας αυτού του δικαιώματος είναι εξίσου σημαντική με τη νομική ρύθμιση του ζητήματος. Πρέπει να το αντιμετωπίσουμε αυτό και, εάν είναι απαραίτητο, να θεσπίσουμε νομικές διαδικασίες για την παραβίαση. Αυτό που χρειάζονται οι πολίτες μας είναι ασφάλεια δικαίου.
<SPEAKER ID="079" NAME="Neena Gill" AFFILIATION="PSE">
(EN) Κύριε Πρόεδρε, τα συγχαρητήριά μου στην κ. Lynne για αυτήν την οδηγία, επειδή εν μέσω του Ευρωπαϊκού Έτους Διαπολιτισμικού Διαλόγου, που έχει στόχο την προαγωγή της αμοιβαίας κατανόησης και του εορτασμού της ευρωπαϊκής διαφορετικότητας, είμαι συγκλονισμένη και απογοητευμένη από τα επίπεδα των υφιστάμενων διακρίσεων - όχι μόνο σε ό,τι αφορά τη φυλή, αλλά και τις αναπηρίες, το φύλο, τον γενετήσιο προσανατολισμό και την ηλικία. Οι διακρίσεις δεν αποτελούν πρόβλημα μόνο στην αγορά εργασίας, αλλά και στη στέγη, την εκπαίδευση, τις δημόσιες και ιδιωτικές υπηρεσίες, ακόμη και σε θρησκευτικά ζητήματα.
<P>
Ανησυχώ ιδιαιτέρως για τη διαφορά στα επίπεδα ένταξης των μειονοτήτων στα διάφορα κράτη μέλη, όπως φαίνεται από τον δείκτη πολιτικής ένταξης των μεταναστών. Αυτό φανερώνει την αποτυχία της εφαρμογής και επιβολής των ελάχιστων κριτηρίων στην καταπολέμηση των διακρίσεων που προσπαθήσαμε να κάνουμε σε επίπεδο ΕΕ. Ζητώ από την Επιτροπή να ασχοληθεί με αυτό το ζήτημα, όχι μόνο με τα κράτη μέλη, αλλά και να αναλάβει δυναμικότερη δράση στο πλαίσιο των θεσμικών οργάνων της ΕΕ.
<P>
Τέλος, πριν από τις ευρωεκλογές, θα ήθελα να ρωτήσω πώς προσπαθεί αυτό το Σώμα να δώσει το παράδειγμα στην υπόλοιπη Ευρώπη όσον αφορά την καταπολέμηση των διακρίσεων. Ακόμα, μόνο το 30% των βουλευτών του ΕΚ είναι γυναίκες και μόνο 9 βουλευτές του ΕΚ δεν ανήκουν στη λευκή φυλή.
<SPEAKER ID="080" NAME="Thomas Mann" AFFILIATION="PPE-DE">
(DE) Κύριε Πρόεδρε, τι είναι αποτελεσματικό στην εξάλειψη των διακρίσεων και ενισχύει την προστασία των ανθρώπων με αναπηρίες; Οι εκστρατείες ευαισθητοποίησης, η ενημέρωση, η δράση, αλλά όχι η συσσώρευση νομικών ζητημάτων μέσω νέας νομοθεσίας της ΕΕ. Μια χάρτινη τίγρης αντί μιας ολοκληρωμένης οριζόντιας οδηγίας, ίσως; Είναι σημαντικό να εφαρμοστούν οι τέσσερις υπάρχουσες οδηγίες. Μόνο στη Γερμανία η διεξαγωγή σεμιναρίων κατάρτισης που προβλέπονται στο πλαίσιο του γενικού συμφώνου ισότητας κοστίζει περισσότερα από 1,7 δισεκατομμύρια ευρώ τον χρόνο.
<P>
Νομίζω ότι το σύμφωνο για τα ατομικά δικαιώματα είναι σωστό. Παρέχει κανόνες για εταιρείες με 15 ή περισσότερους υπαλλήλους και αποφεύγεται το υψηλό διοικητικό και οικονομικό κόστος - ενδείκνυται μια ρήτρα προστασίας για τις ΜΜΕ. Επιπλέον, νομίζω πως είναι σημαντικό ότι οι αμφιβολίες μας, τις οποίες η κ. Lynne δυστυχώς δεν μπόρεσε ακόμα να διαλύσει, επειδή δεν έλαβε υπόψη τις τροπολογίες μας, γίνονται προφανείς: δεν μπορούμε να υπερψηφίσουμε αυτήν την έκθεση, η οποία αναφέρει ότι πρέπει να χρησιμοποιηθεί δημόσιο χρήμα για την υποστήριξη των θυμάτων διακρίσεων. " κ. Lynne έπρεπε να μας είχε ακούσει εδώ, αλλά δυστυχώς δεν το έκανε.
<SPEAKER ID="081" NAME="Miloslav Ransdorf" AFFILIATION="GUE/NGL">
(CS) Θα ήθελα να θίξω δύο ζητήματα. Το πρώτο είναι οι μεταφορές. Περίπου το ένα τρίτο του πληθυσμού της ΕΕ πάσχει από προβλήματα κινητικότητας. Προκειμένου να δοθούν στους ανθρώπους ίσες ευκαιρίες αναφορικά με την πρόσβαση στην πληροφόρηση, την εργασία και τα λοιπά, χρειάζονται σοβαρές προσπάθειες για την εισαγωγή ενός προτύπου μεταφορών χωρίς φραγμούς. Το άλλο ζήτημα αφορά τους πνευματικά καθυστερημένους ανθρώπους. Νομίζω ότι θα ήταν χρήσιμο να εξεταστεί η Λευκή Βίβλος για την προστασία της πνευματικής υγείας, δεδομένου ότι ένας τεράστιος αριθμός ανθρώπων στην Ευρωπαϊκή Ένωση πάσχει από στρες, που επίσης αποτελεί μειονέκτημα για όσους προσαρμόζονται σε καταστάσεις στην αγορά εργασίας.
<SPEAKER ID="082" NAME="Gay Mitchell" AFFILIATION="PPE-DE">
(EN) Επί διαδικαστικού ζητήματος, κύριε Πρόεδρε, γνωρίζω ότι δεν έχω κληθεί για να μιλήσω, αλλά αυτά που είπε ο κ. Allister σχετικά με τις διακρίσεις κατά προτεσταντών στην αστυνομική δύναμη στη Βόρεια Ιρλανδία είναι τελείως αναληθή. " δύναμη είναι κατά 90% μια προτεσταντική οργάνωση...
<P>
(Ο Πρόεδρος διακόπτει τον ομιλητή)
<SPEAKER ID="083" NAME="Vladimír Špidla">
Μέλος της Επιτροπής. - (CS) Κυρίες και κύριοι, η συζήτηση ανέδειξε τη σημασία της καταπολέμησης των διακρίσεων. Το πρώτο ζήτημα, στο οποίο συμφώνησαν σχεδόν όλοι, είναι η ανάγκη για αποτελεσματικότερη εφαρμογή της νομοθεσίας σε όλα τα κράτη μέλη. Όπως έδειξε η συζήτηση, η Επιτροπή είναι πολύ αυστηρή ως προς αυτό και δεν διστάζει να κινήσει διαδικασίες επί παραβάσει κατά εκείνων των χωρών που δεν έχουν εφαρμόσει πλήρως τη νομοθεσία. Ωστόσο, τα αριθμητικά στατιστικά στοιχεία και μόνο δεν δίνουν την πλήρη εικόνα, εφόσον αυτοί οι αριθμοί περιλαμβάνουν διάφορους τύπους διαδικασιών παράβασης, από τεχνικές και οργανωτικές διαδικασίες μέχρι εκείνες που αφορούν το εύρος της προστασίας. Όπως και να έχει, μπορώ να πω με σιγουριά ότι όλες οι χώρες με τις οποίες διεξάγουμε διάλογο είναι έτοιμες και ότι δεν υπάρχει καμία αμφιβολία σχετικά με την προθυμία τους να εφαρμόσουν πλήρως τις οδηγίες κατά των διακρίσεων.
<P>
Το επόμενο ζήτημα είναι αυτό της περαιτέρω προόδου αναφορικά με τη νομοθεσία. Δήλωσα ξεκάθαρα ότι η Επιτροπή έχει φτάσει στο τελικό στάδιο της απόφασης σχετικά με την οριστική δράση που θα αναλάβει. Αυτό το στάδιο θα τελειώσει τον προσεχή Ιούνιο και θα παρουσιάσουμε τις σχετικές προτάσεις. " συζήτηση που διεξάγεται αυτήν τη στιγμή στο Κοινοβούλιο είναι, ασφαλώς, μια σημαντική πηγή στη διαδικασία λήψης αποφάσεων.
<P>
Επιτρέψτε μου επίσης να αναφερθώ σε δύο ομιλίες που ήταν αντίθετες με τη γενικότερη συζήτηση, εισάγοντας ένα κάπως ασυνήθιστο επιχείρημα. Ένα από αυτά ήταν η πληροφορία ότι ένας κύκλος σεμιναρίων κατά των διακρίσεων στην Ομοσπονδιακή Δημοκρατία της Γερμανίας κοστίζει 1,7 δισεκατομμύρια ευρώ. Δεν αμφισβητώ αυτόν τον αριθμό. Νομίζω ότι έχει αρκετό ενδιαφέρον να το συγκρίνουμε με το κόστος των σεμιναρίων φορολογικής νομοθεσίας, για παράδειγμα. Θα διαπιστώσουμε πιθανότατα ότι παρόμοιες μεταβατικές δαπάνες συνοδεύουν συνήθως τις νομοθετικές αλλαγές. Με άλλα λόγια, τα αμιγώς οικονομικά επιχειρήματα δεν μπορούν να παράσχουν τη συνολική εικόνα.
<P>
" άλλη ομιλία αφορούσε το ζήτημα της αστυνόμευσης στη Βόρεια Ιρλανδία. Μπορώ μόνο να πω ότι, σύμφωνα με τις πληροφορίες που έχω στη διάθεσή μου, η υπηρεσία της αστυνομίας της Βόρειας Ιρλανδίας προέβη σε θετικές κινήσεις για να αντιμετωπίσει το πρόβλημα που ανέφερε ο κ. Allister.
<P>
Κυρίες και κύριοι, ο χρόνος που έχουμε στη διάθεσή μας δεν καθιστά εφικτή τη συνέχιση αυτής της εμπεριστατωμένης και πολύ ενδιαφέρουσας συζήτησης. Αρκεί να αναφέρουμε ότι έχουμε μπει σε μια σημαντική φάση λήψης αποφάσεων και ότι η συζήτησή σας αποτελεί μέρος αυτής της διαδικασίας λήψης αποφάσεων.
<SPEAKER ID="085" NAME="Elizabeth Lynne">
εισηγήτρια. - (EN) Κυρία Πρόεδρε, θα ήθελα να ευχαριστήσω πάρα πολύ τους συναδέλφους μου για τις παρατηρήσεις τους. Είμαι χαρούμενη που μια ολοκληρωμένη οδηγία φαίνεται να έχει τη στήριξη της πλειοψηφίας αυτού του Σώματος. Ελπίζω ότι η ψηφοφορία που θα διεξαχθεί αργότερα σήμερα θα είναι η απόδειξη.
<P>
Θα ήθελα επίσης να αποδώσω τα εύσημα και πάλι στον Επίτροπο Špidla, διότι γνωρίζω πως ήταν δική του όντως πρωτοβουλία να παρουσιάσει μια ολοκληρωμένη οδηγία και να απευθύνει έκκληση για μια ολοκληρωμένη οδηγία εντός του προγράμματος εργασίας. Λυπάμαι μόνο διότι η άποψή του δεν φαίνεται να κερδίζει στη διαμάχη με τα υπόλοιπα μέλη της Επιτροπής. Επιτρέψτε μας να ελπίζουμε ότι, εγκρίνοντας την έκκληση για μια ολοκληρωμένη οδηγία, θα του δώσουμε μεγαλύτερη δύναμη για να προβάλλει πραγματικά επιχειρήματα για το ζήτημα.
<P>
Πράγματι ρώτησα τον Επίτροπο Špidla σχετικά με τις εκτιμήσεις επιπτώσεων που θα ανακοινωθούν. Γνωρίζω ότι έχουν ήδη γίνει. Έχω κάπως τρομοκρατηθεί από τη στιγμή που έμαθα ότι υπάρχουν αναφορές για διαφορετικές εκτιμήσεις των επιπτώσεων και ότι αυτές μεταβάλλονται ελαφρώς ενώ συζητάμε υποστηρίζοντας μια άποψη στην Επιτροπή έναντι μιας άλλης. Θα ήθελα κάποια διευκρίνιση γι' αυτό, για να καταλάβω αν οι φήμες που άκουσα αληθεύουν.
<P>
Είμαι πολύ ευχαριστημένη που άλλα μέλη έχουν στηρίξει την έκκλησή σας εντός του προγράμματος εργασίας για αυτήν την ολοκληρωμένη οδηγία. Συγκεκριμένα θέματα που σχετίζονται με όλους τους τομείς -αναπηρία, ηλικία, θρησκεία ή πεποιθήσεις, καθώς και γενετήσιος προσανατολισμός- θεωρώ ότι μπορεί να τα καλύψει μια ολοκληρωμένη οδηγία. " εκπαίδευση δεν αποτελεί μέθοδο δράσης. Το δοκιμάσαμε αυτό. Απευθύνομαι στα μέλη που αναφέρονται στην εκπαίδευση: δεν έχει αποτελέσματα.
<P>
Συζητάμε επίσης για την πρόσβαση σε αγαθά και σε υπηρεσίες, όχι για την απασχόληση. Γνωρίζω ότι όλες οι γερμανικές αντιπροσωπείες αντιμετωπίζουν προβλήματα με αυτό το θέμα, διότι η γερμανική κυβέρνηση έχει χρυσώσει την οδηγία για την απασχόληση. Ας το αφήσουμε αυτό στην άκρη. Υπάρχουν διαφορετικά κράτη μέλη με διαφορετικά προβλήματα: αναπηρία, ηλικία, γενετήσιος προσανατολισμός, θρησκεία ή πεποιθήσεις. Ορισμένα κράτη μέλη καλύπτουν κάποια από αυτά, άλλα καλύπτουν τα υπόλοιπα, και γι' αυτό είναι σημαντικό να γίνουν όλα αυτά κατανοητά, να έχουμε μια ολοκληρωμένη οδηγία και να μην ξεχάσουμε κανένα.
<SPEAKER ID="086" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, στις 12.00.
<P>
Γραπτές δηλώσεις (άρθρο 142 του Κανονισμού)
<SPEAKER ID="087" NAME="Iles Braghetto  " LANGUAGE="IT">
Θα ήθελα να εκφράσω την εκτίμησή μου για το έργο που έφερε εις πέρας η εισηγήτρια σχετικά με ένα θέμα που θεωρώ ότι έχει μεγάλη σημασία για την ανάπτυξη δικαιότερων και αποτελεσματικότερων ευρωπαϊκών πολιτικών κατά των διακρίσεων.
<P>
" αρχή της μη διάκρισης είναι στην πραγματικότητα μία από τις κεντρικές αξίες η οποία ανέκαθεν αποτελούσε τη βάση για την ευρωπαϊκή ολοκλήρωση και θα πρέπει, συνεπώς, να προστατευτεί καταλλήλως έτσι ώστε οι ευρωπαίοι πολίτες, ειδικά αυτοί που βρίσκονται σε πλέον μειονεκτική θέση, όπως οι ανάπηροι, να προστατεύονται με αποτελεσματικό τρόπο ενάντια σε οποιαδήποτε μορφή διάκρισης.
<P>
" εξάλειψη των διακρίσεων είναι θεμελιώδης για την απασχόληση, αλλά είναι απαραίτητη και προτιμητέα σε οποιονδήποτε τομέα της δημόσιας ζωής (όπως η εκπαίδευση ή οι κοινωνικές υπηρεσίες), διότι μπορεί να βοηθήσει σημαντικά στην κοινωνική ένταξη και στην ανάπτυξη του δυναμικού όλων των ευρωπαίων πολιτών.
<P>
Θα ήθελα να ολοκληρώσω εκφράζοντας τη στήριξή μου για την ταχεία έγκριση ενός ολοκληρωμένου και αποτελεσματικού πλαισίου οδηγίας για την εξάλειψη των διακρίσεων, που επιτρέπει στα κράτη μέλη να ενώσουν τις δυνάμεις τους σε αυτόν τον τομέα και να εγκρίνουν συνεπείς και αποτελεσματικές πολιτικές που έχουν σαν στόχο να κάνουν τους πολίτες να αισθάνονται πραγματικά προστατευμένοι μέσω μιας σαφούς και περιεκτικής νομοθεσίας σε ευρωπαϊκό και εθνικό επίπεδο.
<SPEAKER ID="088" NAME="Genowefa Grabowska  " AFFILIATION="PSE">
γραπτώς. - (PL) Ως μέλος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, στηρίζω πλήρως την έκθεση της κ. Lynne. Δεν έχω καμία αμφιβολία ότι η διεθνής ισχύουσα νομοθεσία και οι επιδικαστικές αποφάσεις της ΕΕ είναι -από τυπική άποψη- επιθυμητές και σωστές λύσεις. Συνεπώς, λυπάμαι που η έναρξη ισχύος τους συναντά συνεχώς πολυάριθμα εμπόδια, ακόμη και στη δική μας Ευρώπη, η οποία δίνει την εντύπωση ότι είναι πιο δημοκρατική και λιγότερο μεροληπτική.
<P>
Είναι εκπληκτικό το γεγονός ότι ίσως χρειαστεί να ζητήσουμε από τα κράτη μέλη της ΕΕ να χειριστούν τις διατάξεις της οδηγίας 2000/78/ΕΚ με πλήρη σεβασμό και να πραγματοποιήσουν συνεχή και συστηματικό έλεγχο της προόδου όσον αφορά τη μείωση όλων των μορφών διακρίσεων στην πολιτική, κοινωνική και οικονομική ζωή.
<P>
Αυτό έχει ιδιαίτερη σημασία για τους πολίτες της χώρας μου, της Πολωνίας, οι οποίοι, απολαύοντας τα οφέλη της κοινής αγοράς και της ελευθερίας της ατομικής μετακίνησης, ζουν και εργάζονται σε πολλές χώρες της ΕΕ. Λυπάμαι πολύ που θα πρέπει να αναφέρω ότι αποδεικνύεται όλο και περισσότερο η διάκριση κατά των συμπατριωτών μου αποκλειστικά λόγω της εθνικότητάς τους. Μια τέτοια ανησυχητική πληροφορία έρχεται όλοι και περισσότερο στο φως από τη Γερμανία, τη Μεγάλη Βρετανία και την Ιρλανδία. Θα ήταν παράδοξο αν το Ευρωπαϊκό Κοινοβούλιο συμμετείχε αποφασιστικά και αποτελεσματικά στην καταπολέμηση της ύπαρξης διακρίσεων ανά τον κόσμο, και εντούτοις δεν μπορούσε καν να αντιμετωπίσει το ζήτημα του σεβασμού των ανθρώπινων δικαιωμάτων στο εσωτερικό του - δηλαδή στα κράτη μέλη. Όλοι οι πολίτες της ΕΕ αξίζουν, βεβαίως, ίση και χωρίς διακρίσεις μεταχείριση!
<SPEAKER ID="998" NAME="Anneli Jäätteenmäki  " AFFILIATION="ALDE">
γραπτώς. - (FI) Το ζήτημα εδώ είναι οι ίσες ευκαιρίες και η εξάλειψη των διακρίσεων στην Ευρωπαϊκή Ένωση.
<P>
Οι ίσες ευκαιρίες και η εξάλειψη των διακρίσεων στην εργασία είναι βασικές αρχές της απασχόλησης, και τα κράτη μέλη θα πρέπει να συμμορφώνονται με αυτές χωρίς προβλήματα. Εντούτοις, σύμφωνα με την έκθεση της κ.Lynne, οι οδηγίες δεν εφαρμόζονται αποτελεσματικά ή με σωστό τρόπο.
<P>
Το πρόβλημα είναι σοβαρό, διότι, όπως διατυπώνεται στην έκθεση της κ.Lynne, η καταπολέμηση των διακρίσεων και τα ανθρώπινα δικαιώματα είναι προτεραιότητες της ΕΕ σύμφωνα με το άρθρο 13 της Συνθήκης ΕΚ.
<P>
Ένα παράδειγμα στη Φινλανδία αφορούσε μια γυναίκα η οποία δεν ήταν επιλέξιμη να λάβει ασφάλιση ανεργίας εφόσον κατέληξε να φροντίζει τον ανάπηρο γιο της. Είναι λάθος να μην εκτιμάται κατάλληλα η φροντίδα στο σπίτι και οι νόμοι να επιτρέπουν αυτού του είδους τη διάκριση. Λαμβάνοντας υπόψη αυτήν την περίπτωση, υποστηρίζω το σημείο 36 της έκθεσης της κ.Lynne, το οποίο αναφέρει ότι το πεδίο εφαρμογής των αρχών της ισότητας και της εξάλειψης των διακρίσεων θα πρέπει να είναι ευρύ και να περιλαμβάνει την κοινωνική ασφάλιση.
<P>
Είμαι επίσης υπέρ της έκκλησης της κ.Lynne προς το Ευρωπαϊκό Κοινοβούλιο να συστήσει στα κράτη μέλη να διαθέσουν περισσότερους πόρους και να εξουσιοδοτήσουν τους φορείς που εργάζονται για την προώθηση αυτών των αρχών. Στηρίζω επίσης την έκκλησή της για σταθεροποίηση του καθεστώτος των ΜΚΟ, έτσι ώστε να μπορούν και αυτές να αντιμετωπίζουν τα υπάρχοντα προβλήματα των κρατών μελών με αποτελεσματικότερο τρόπο.
<SPEAKER ID="089" NAME="Katalin Lévai  " AFFILIATION="PSE">
γραπτώς. - (HU) Βεβαίως, έχει ουσιαστική σημασία ότι η έκθεση της κ.Lynne όσον αφορά την ισότητα ευκαιριών περιλαμβάνεται στην ημερήσια διάταξη προς συζήτηση σήμερα. Mόλις πρόσφατα, στις 17 Μαΐου, εκφράσαμε την αλληλεγγύη μας προς τους τρανσεξουαλικούς, τους αμφιφυλόφιλους και τους ομοφυλόφιλους.
<P>
Σε ειδικές ημέρες ή περιστάσεις συχνά οι άνθρωποι αναπολούν το παρελθόν. Δυστυχώς, όπως δείχνει η έκθεση, πρέπει να κάνουμε ακόμα πολλά πράγματα όσον αφορά τις ίσες ευκαιρίες. " ανεργία βρίσκεται ακόμα σε απαράδεκτα υψηλά επίπεδα στις γυναίκες, τους μετανάστες, τους ανθρώπους με αναπηρία, τις εθνοτικές μειονότητες και τα άτομα με πολύ συγκεκριμένες ή μη αναγνωρισμένες δεξιότητες. Συνεπώς, στον τομέα της απασχόλησης προτείνω τη θέσπιση ενός ευρωπαϊκού συστήματος ελέγχου ίσων ευκαιριών, το οποίο θα μπορούσε να στηρίξει με τη μορφή φορολογικών οφελών και/ή ευκαιριών δημοσίων σχέσεων για τους εργοδότες που δίνουν μεγάλη σημασία στη δημιουργία ίσων ευκαιριών.
<P>
Θα δημιουργούσε επίσης μια "μαύρη λίστα" εργοδοτών οι οποίοι δεν πληρούν σε καμία περίπτωση τα κριτήρια. Αυτό θα είχε ως αποτέλεσμα τη δημιουργία κινήτρων για τις εταιρείες, ενώ την ίδια στιγμή θα έδινε σε αυτούς που αναζητούν εργασία νέες προοπτικές και σαφήνεια. Δυστυχώς, οι εξτρεμιστικές και λαϊκίστικες πολιτικές συνεχίζουν να εξαπλώνονται στην Κεντρική και Ανατολική Ευρώπη, αλλά μερικές φορές η εικόνα που έχουμε από τη Δυτική Ευρώπη είναι επίσης απογοητευτική. " αρνητικές διακρίσεις κατά των Ρομά μεγαλώνουν και οι εξτρεμιστικές δυνάμεις καταστρέφουν τις κατοικίες τους. Σε αυτό το σημείο είναι πλέον προφανής η μεγάλη ανάγκη για μια ευρωπαϊκή στρατηγική για τους Ρομά, όπως προτείνουν οι Σοσιαλιστές, καθώς και η ανάγκη για επείγουσα δράση σε ευρωπαϊκό επίπεδο. " νομοθεσία των κρατών μελών προσφέρει διαφοροποιημένα επίπεδα προστασίας κατά των διακρίσεων.
<P>
Συνήθως δεν υπάρχει ενιαία μέθοδος για την εφαρμογή της νομοθεσίας, με αποτέλεσμα η εφαρμογή να είναι ανεπαρκής. Θα πρέπει να συντονιστούν οι προσπάθειες για εφαρμογή της νομοθεσίας, λαμβάνοντας υπόψη την οριζόντια προοπτική της Ευρωπαϊκής Ένωσης, τις εθνικές και τοπικές αρχές, και διασφαλίζοντας τη γενική συμμόρφωση. Πριν από την έγκριση της νομοθεσίας είναι επίσης σημαντικό να πραγματοποιηθεί η μελέτη των κοινωνικών επιπτώσεων και η ετήσια εκτίμηση της εφαρμογής από τα κράτη μέλη.
<SPEAKER ID="090" NAME="Marianne Mikko  " AFFILIATION="PSE">
γραπτώς. - (ET) " εξάλειψη των διακρίσεων και τα ανθρώπινα δικαιώματα είναι βασικές αξίες της Ευρωπαϊκής Ένωσης. Είναι τα θεμέλια πάνω στα οποία επιδιώκουμε να οικοδομήσουμε ένα κοινό μέλλον και γι' αυτά δεν μπορεί να γίνει κανένας συμβιβασμός. Αυτό διατυπώνεται σαφώς στο άρθρο 13, το οποίο πρέπει να χρησιμεύσει ως οδηγός για οποιαδήποτε ζητήματα σχετίζονται με τους ευρωπαίους πολίτες.
<P>
" προστασία ενάντια στις διακρίσεις λόγω ηλικίας, γενετήσιου προσανατολισμού, θρησκευτικής πίστης ή αναπηρίας απουσιάζει σήμερα σε τομείς όπως η κοινωνική πρόνοια, τα αγαθά και οι υπηρεσίες, η υγειονομική περίθαλψη και η εκπαίδευση. Δυστυχώς, δεν υπάρχει νομοθεσία της ΕΕ για αυτούς τους τομείς. Αν η εξάλειψη των διακρίσεων και τα ανθρώπινα δικαιώματα έχουν πρωταρχική σημασία για εμάς, τότε δεν υπάρχει αμφιβολία ότι χρειαζόμαστε μια μοναδική, οριζόντια οδηγία η οποία θέτει τέλος στην ιεραρχία των δικαιωμάτων. Σε περίπτωση που οι διακρίσεις απαγορεύονται σε έναν τομέα, αλλά επιτρέπονται σε κάποιον άλλο. Σε περίπτωση όπου η φυλή και η αναπηρία προστατεύονται ουσιαστικά περισσότερο σε σχέση με τους άλλους τομείς που ορίζονται στο άρθρο 13. Υπό το πρίσμα αυτής της έκθεσης, καλώ την Επιτροπή να μην αθετήσει την υπόσχεσή της και να συντάξει μια ολοκληρωμένη οδηγία για την καταπολέμηση των διακρίσεων σύμφωνα με το άρθρο 13 της Συνθήκης ΕΚ.
<P>
Σε μια άνευ προηγουμένου ενέργεια, πολλοί ευρωπαϊκοί μη κερδοσκοπικοί οργανισμοί μίλησαν υπέρ μιας οριζόντιας οδηγίας που θα παρέχει αυτήν την προστασία· παρομοίως, υπάρχουν διάφορες διακλαδικές οργανώσεις που είναι ενεργές σε διάφορους τομείς στις Βρυξέλλες, όπως το Ευρωπαϊκό Λόμπι Γυναικών, η AGE και πολλές άλλες. Μια οριζόντια οδηγία σχετικά με την εξάλειψη των διακρίσεων η οποία θα καλύπτει την κοινωνική πρόνοια, τα αγαθά και τις υπηρεσίες, την υγειονομική περίθαλψη και την εκπαίδευση είναι ο μόνος τρόπος για την προώθηση της προστασίας των ανθρωπίνων δικαιωμάτων στην Ευρωπαϊκή Ένωση. Υπάρχει κάτι περισσότερο από επαρκής απόδειξη για τις διακρίσεις σε όλους τους τομείς. " Επιτροπή δεν θα πρέπει να κλείσει τα μάτια της και πρέπει να επαναδημιουργήσει την ιεραρχία των δικαιωμάτων στην Ευρωπαϊκή Ένωση.
<SPEAKER ID="091" NAME="Csaba Sándor Tabajdi  " AFFILIATION="PSE">
γραπτώς. - (HU) Ως πρόεδρος της Διακομματικής Ομάδας για τις Εθνικές Μειονότητες, χαιρετίζω την έκθεση της κ.Lynne, η οποία εκτιμά όλα όσα έχουν ήδη επιτευχθεί σε σχέση με την εξάλειψη των διακρίσεων και τονίζει αυτά που πρέπει να γίνουν.
<P>
" κοινοτική νομοθεσία σχετικά με την εξάλειψη των διακρίσεων είναι ιδιαίτερα σημαντική, διότι μόνο η προστασία του ατόμου δεν επαρκεί. Οι άνθρωποι δεν υφίστανται διάκριση ως άτομα, αλλά ως μέλη μιας ομάδας: για παράδειγμα, επειδή ανήκουν σε μια εθνοτική μειονότητα, επειδή είναι ηλικιωμένοι, επειδή είναι γυναίκες, επειδή έχουν μια αναπηρία, επειδή ανήκουν σε μια σεξουαλική μειονότητα, ή επειδή ανήκουν στη φυλή των Ρομά. Γι' αυτόν τον λόγο, ο μόνος τρόπος να προστατευθούν αποτελεσματικά τα άτομα που ανήκουν σε διάφορες ομάδες μειονοτήτων είναι η προστασία ολόκληρης της ομάδας. " έκθεση σωστά επισημαίνει ότι οι δύο υπάρχουσες νομοθεσίες θεσπίζουν ελάχιστες απαιτήσεις, και έτσι πρέπει να επεκταθούμε περισσότερο προς την ανάπτυξη μιας πολιτικής σε κοινοτικό επίπεδο ενάντια στις αρνητικές διακρίσεις και μιας οριζόντιας οδηγίας κατά των διακρίσεων. Παρομοίως, πολύ σημαντικό είναι το σημείο στην έκθεση όπου απευθύνεται έκκληση στην Επιτροπή να εργαστεί προς τη θέσπιση ενός κοινού, πανευρωπαϊκού ορισμού της έννοιας "θετική δράση". " έκθεση εφιστά επίσης ιδιαίτερα την προσοχή στην ανάγκη για ειδική κοινωνική προστασία των μειονοτήτων, και ειδικότερα της κοινότητας των Ρομά. Σε αυτό το πλαίσιο, θα ήθελα να σας υπενθυμίσω το άρθρο 25 της έκθεσης Ždanoka, επίσης γι' αυτό το θέμα, η οποία τονίζει τη σημασία της συμμετοχής των παραδοσιακών εθνικών μειονοτήτων στη χάραξη πολιτικής.
<P>
Σύμφωνα με το άρθρο αυτό, οι εθνικές μειονότητες χρειάζονται ένα πρότυπο πλαίσιο πολιτικής που θα τους δίνει τη δυνατότητα να συμμετέχουν αποτελεσματικά στις διαδικασίες λήψης αποφάσεων που αφορούν την ταυτότητά τους μέσω διάφορων μορφών αυτοδιοίκησης ή αυτονομίας.

<CHAPTER ID="020">
Στρατηγική της Ευρωπαϊκής Ένωσης για τη στήριξη των κρατών μελών στην προσπάθειά τους να μειώσουν τις βλάβες που προκαλούνται από το οινόπνευμα (συζήτηση)
<SPEAKER ID="316" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Alessandro Foglietta, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με τη στρατηγική της Ευρωπαϊκής Ένωσης για τη στήριξη των κρατών μελών στην προσπάθειά τους να μειώσουν τις βλάβες που προκαλούνται από το οινόπνευμα.
<SPEAKER ID="317" NAME="Alessandro Foglietta  " AFFILIATION="UEN">
εισηγητής. - (IT) Κύριε Πρόεδρε, κυρίες και κύριοι, μας προξενεί μεγάλη ικανοποίηση η ολοκλήρωση και η κατάληξη μιας τόσο σημαντικής έκθεσης. Θέλω να εκφράσω τις θερμές ευχαριστίες μου στους συναδέλφους, τους σκιώδεις εισηγητές, τις πολιτικές ομάδες και τους αξιωματούχους που κατέστησαν δυνατό αυτό το αποτέλεσμα.
<P>
" μείωση της επιζήμιας κατανάλωσης οινοπνεύματος κατέστη τα τελευταία χρόνια έχει αναδειχθεί σε μία από τις προτεραιότητες των πολιτικών για την υγεία και των κοινωνικών πολιτικών σε όλο τον κόσμο, και η Ευρωπαϊκή Ένωση διαδραματίζει τον ρόλο που της αναλογεί και σε αυτόν τον τομέα. " Ευρωπαϊκή Επιτροπή μάς υπέβαλε ένα κείμενο το οποίο προσέφερε πολλή τροφή για σκέψη και το οποίο προσπαθήσαμε να αναπτύξουμε και να συμπληρώσουμε.
<P>
" εξέταση των βλαβών που προκαλεί η κατάχρηση οινοπνεύματος μάς έφερε αντιμέτωπους με μια εξαιρετικά δυσμενή και ανησυχητική εικόνα: πολύ υψηλά ποσοστά θνησιμότητας μεταξύ νέων ανθρώπων, κυρίως ως αποτέλεσμα τροχαίων δυστυχημάτων, κακομεταχείριση στους κόλπους της οικογένειας, αυξανόμενος αριθμός περιπτώσεων στις οποίες διαπιστώνεται σύνδρομο εμβρυικού αλκοολισμού, αυξανόμενα ποσοστά ηπατικών νόσων και αλκοολισμού, ακόμη και μεταξύ νέων ανθρώπων, σε όλα τα κράτη μέλη. Το κόστος για την υγειονομική περίθαλψη στην Ευρώπη ανέρχεται σε 17 δισ. ευρώ, επιπλέον των 5 δισ. ευρώ που δαπανώνται για την πρόληψη και τη θεραπεία.
<P>
Πρέπει να υπογραμμιστεί ότι το πρόβλημα είναι η κατάχρηση οινοπνεύματος· καθαυτή η κατανάλωση οινοπνεύματος δεν μπορεί να δαιμονοποιείται, καθόσον είναι μέρος του πολιτισμού, της ιστορίας και των παραδόσεων πολλών κρατών μελών και η ποιότητα ορισμένων οινοπνευματωδών προϊόντων τα καθιστά πολλές φορές κόσμημα στο στέμμα των παραγωγών χωρών. Δεν πρέπει επίσης να λησμονείται η πτυχή της απασχόλησης. Εκτιμάται ότι η παραγωγή και επεξεργασία οινοπνεύματος προσφέρει θέσεις εργασίας σε πάνω από ένα εκατομμύριο άτομα στην Ευρώπη.
<P>
" Ευρωπαϊκή Επιτροπή, την οποία ευχαριστώ, παρουσίασε μια ανακοίνωση η οποία εστιαζόταν σε μια σειρά προτεραιοτήτων τις οποίες έχουμε αποδεχτεί ,προσπαθώντας συγχρόνως να επεκτείνουμε το πεδίο εφαρμογής τους μέσω διαφόρων κεντρικών ζητημάτων: εις βάθος εξέταση του προβλήματος της κατανάλωσης από νέους, λεπτομερής παροχή ενημέρωσης, βοήθειας και πρόληψης, βελτίωση των δημοσίων ενημερωτικών εκστρατειών για την ευαισθητοποίηση της κοινότητας σχετικά με τους κινδύνους που διατρέχουν όταν καταναλώνουν οινόπνευμα ανεύθυνα, καθώς και εξέταση των προβλημάτων βίας, ιδίως ενδοοικογενειακής, που σχετίζονται με την κατανάλωση οινοπνεύματος.
<P>
Ειδικότερα, τα μέτρα αντιμετώπισης των επιζήμιων συνεπειών της κατάχρησης περιλαμβάνουν: εκστρατείες ευαισθητοποίησης και εκπαίδευσης σχετικά με τους κινδύνους στα σχολεία, οι οποίες απευθύνονται και στους γονείς, διάθεση περισσότερων δημοσίων μέσων μεταφοράς ως εναλλακτικής λύσης αντί της μεταφοράς με ιδιωτικά μέσα για τα άτομα που εγκαταλείπουν νυχτερινά κέντρα διασκέδασης και υποστήριξη πρωτοβουλιών επιμέρους κρατών οι οποίες εστιάζονται στην αρχή "όταν πίνουμε δεν οδηγούμε", θέσπιση ευρωπαϊκού βραβείου για την καλύτερη εκστρατεία ενημέρωσης στα σχολεία, χρηματοδοτική στήριξη για τη διάθεση μέσων που επιτρέπουν στα άτομα να παρακολουθούν το ποσοστό οινοπνεύματος στο αίμα τους, καθώς και αυστηρά μέτρα κατά των "alcopops".
<P>
Άλλη μία από τις καινοτομίες της έκθεσης, την οποία επιδοκίμασε η Επιτροπή, είναι η ιδέα να χρησιμοποιηθεί η λεγόμενη "πρώτη διερεύνηση" για τη διάδοση μιας υπεύθυνης και ενημερωμένης προσέγγισης έναντι της κατανάλωσης οινοπνεύματος. Οι γενικοί ιατροί, μέσω της καθημερινής και άμεσης σχέσης τους με τους ασθενείς, θα μπορούσαν να αποτελέσουν πολύτιμο σύμμαχο για τον εντοπισμό προβλημάτων που σχετίζονται με την κατανάλωση οινοπνεύματος πριν ακόμη τα αντιληφθούν οι ίδιοι οι ασθενείς: ένα απλό ερωτηματολόγιο, γνωστό και ως έλεγχος, το οποίο δοκιμάζεται ήδη σε ορισμένες ευρωπαϊκές πόλεις, θα μπορούσε να συμπληρώσει μια τέτοια ατομική προσέγγιση.
<P>
Άλλα ειδικά μέτρα περιλαμβάνουν την προαγωγή μέτρων μείωσης των τροχαίων ατυχημάτων που προκαλούνται από την κατάχρηση οινοπνεύματος, ενισχύοντας λόγου χάρη τους ελέγχους της οδήγησης υπό την επήρεια οινοπνεύματος, τη διανομή δοκιμαστικών οργάνων που επιτρέπουν στα ίδια τα άτομα να ελέγχουν το επίπεδο οινοπνεύματος στο αίμα τους, την προσφορά κινήτρων για προγράμματα "προκαθορισμού του οδηγού", τη μείωση των αποδεκτών επιπέδων αλκοολαιμίας και τη θέσπιση αυστηρότερων ποινών για τα άτομα που οδηγούν υπό την επήρεια οινοπνεύματος.
<P>
Στην έκθεση προτείνεται, και αυτό φαίνεται να υποστηρίζεται από το σύνολο των πολιτικών ομάδων του Ευρωπαϊκού Κοινοβουλίου, η θέσπιση ορίου αλκοολαιμίας το οποίο θα είναι όσο το δυνατόν πλησιέστερο στο 0 για τους νέους οδηγούς, προκειμένου να δημιουργηθεί ένα ισχυρό θεμέλιο για μια στρατηγική που θα ξεπερνά τις απλές δηλώσεις αρχών και τη διστακτικότητα που επιδεικνύει η Επιτροπή στο κείμενό της, παρότι πολλά από τα μέτρα που θα μπορούσαν να υιοθετηθούν για την καταπολέμηση της κατάχρησης οινοπνεύματος εντάσσονται στο πεδίο αρμοδιότητας των κρατών μελών, ιδίως τα μέτρα στους τομείς της υγείας και της ασφάλειας.
<P>
" Ευρωπαϊκή Ένωση μπορεί να προσπαθήσει να ενεργοποιήσει, να προσφέρει κίνητρα, να προωθήσει και να προτείνει την έγκριση ορισμένων από αυτά τα μέτρα. Ένα από τα θέματα επί των οποίων απουσίαζε η συναίνεση ήταν αναμφίβολα το ζήτημα της σήμανσης με σκοπό την υπογράμμιση των κινδύνων που προκαλεί η υπερβολική κατανάλωση οινοπνεύματος. " προσωπική μου γνώμη είναι ότι πρέπει να ζητήσουμε από την Επιτροπή να εκπονήσει μια λεπτομερή μελέτη βάσει της οποίας θα μπορέσουν να σχεδιαστούν τα διάφορα συστήματα πληροφόρησης και επικοινωνίας, περιλαμβανομένης της επισήμανσης.
<P>
Εν κατακλείδι, η στρατηγική, όπως τροποποιήθηκε από το Κοινοβούλιο, μπορεί να προσφέρει σημαντική προστιθέμενη αξία έναντι των μεμονωμένων εθνικών πολιτικών, δεδομένου ιδίως ότι θα είναι εφικτός ο προσανατολισμός των προσπαθειών των κρατών μελών στην επίτευξη κοινών στόχων.
<P>
Στο κείμενο της έκθεσης, προσπάθησα πάνω από όλα να χειριστώ το θέμα αυτό ισορροπημένα και εφαρμόζοντας τις αρχές της κοινής λογικής, αποφεύγοντας τυχόν δαιμονοποίηση της ήπιας κατανάλωσης οινοπνεύματος, προκειμένου να ληφθεί υπόψη η πολλών αιώνων παράδοση της υπεύθυνης κατανάλωσης οινοπνεύματος, και προσπαθώντας να προτείνω μέτρα τα οποία είναι πιθανόν να αντιμετωπίσουν τα προβλήματα που, δυστυχώς, είναι σήμερα πολύ κοινά στην Ευρώπη και στον υπόλοιπο κόσμο. Ευχαριστώ όλες και όλους για τη στήριξη και τη συνεργασία τους.
<SPEAKER ID="318" NAME="Μάρκος Κυπριανού">
μέλος της Επιτροπής. - (EN) Κύριε Πρόεδρε, θέλω καταρχάς να ευχαριστήσω τον εισηγητή για το εξαίρετο έργο του και για τη θαυμάσια έκθεση που εκπόνησε, καθώς και τα υπόλοιπα μέλη της αρμόδιας επιτροπής που τον υποστήριξαν και συνεργάστηκαν μαζί του για την κατάρτιση μιας τόσο ενδιαφέρουσας, χρήσιμης και θετικής έκθεσης.
<P>
Δεν θέλω να επαναλάβω όλα όσα περιλαμβάνονται στην ανακοίνωση ή στην έκθεση, και θα ξεκινήσω αναφέροντας ότι χαίρομαι ιδιαίτερα που οι απόψεις μας συγκλίνουν όσον αφορά το πώς μπορούμε να λύσουμε και να χειριστούμε ένα τόσο δύσκολο και σοβαρό πρόβλημα. Γνωρίζουμε τα στατιστικά στοιχεία τα οποία είναι ανησυχητικά. Σχεδόν 200 000 άτομα πεθαίνουν ετησίως στην Ευρωπαϊκή Ένωση από ασθένειες που σχετίζονται με την υπερβολική κατανάλωση οινοπνεύματος. 43-45 εκατομμύρια άτομα καταναλώνουν οινοπνευματώδη σε επικίνδυνα επίπεδα στην Ευρωπαϊκή Ένωση, κάτι που αντιστοιχεί στο 70,4% όλων των περιπτώσεων νοσηρότητας και πρώιμων θανάτων, ενώ πρόκειται για μία από τις σπουδαιότερες αιτίες θανάτου μεταξύ των νέων. Τα στατιστικά στοιχεία είναι λοιπόν ανησυχητικά, πρέπει όμως να δώσουμε εξαρχής έμφαση στο γεγονός ότι δεν μας απασχολεί το ίδιο το οινόπνευμα ως προϊόν: τα προβλήματα αυτά δημιουργούνται από την υπερβολική κατανάλωση και την κατάχρηση οινοπνεύματος. Ορισμένες φορές είναι πιο δύσκολο να εκπαιδευτούν οι άνθρωποι και να μάθουν να καταναλώνουν, με μέτρο και με μεγαλύτερη υπευθυνότητα, ένα προϊόν που υπάρχει για πολλούς αιώνες· η υπερβολή και η κατάχρηση, όμως, δημιουργούν τα προβλήματα.
<P>
Χαίρομαι ιδιαίτερα που το Κοινοβούλιο συμφωνεί με την ανάγκη για μια ευρωπαϊκή στρατηγική, καθώς και την ανάληψη δράσης σε αυτόν τον τομέα. Είναι αλήθεια ότι πρέπει να συμπληρώνουμε την πολιτική των κρατών μελών, όπως δηλώνεται στο άρθρο 152, όμως αυτό δεν σημαίνει ότι δεν πρέπει να κάνουμε τίποτε. Απεναντίας, ο ρόλος μας είναι να υποστηρίζουμε, να συμπληρώνουμε και να επικουρούμε τις παρεμβάσεις των κρατών μελών. Είναι επίσης αλήθεια ότι στα κράτη μέλη επικρατούν διαφορετικές κουλτούρες και παραδόσεις· δυστυχώς, όμως, τώρα βλέπουμε τα προβλήματα που μέχρι πρόσφατα υπήρχαν μόνον σε ορισμένα κράτη μέλη να εξαπλώνονται σε ολόκληρη την Ευρωπαϊκή Ένωση. Δυστυχώς, οι κακές συνήθειες ταξιδεύουν γρήγορα και αντιγράφονται πολύ εύκολα, ιδίως από τους νέους.
<P>
Υπάρχει δυνατότητα ανταλλαγής βέλτιστων πρακτικών μέσω της συνεργασίας και της κοινής δράσης, προτού να είναι πολύ αργά. Μπορούμε να παρέμβουμε, προτού το πρόβλημα τεθεί εκτός ελέγχου, και αυτή είναι μία από τις σημαντικότερες πτυχές αυτής της στρατηγικής.
<P>
Πρέπει να εστιάσουμε την προσοχή μας στους νέους. " ευκαιριακή άμετρη κατανάλωση οινοπνεύματος είναι τώρα βασική αιτία ανησυχίας όσον αφορά τους νέους, όμως η οδήγηση υπό την επήρεια οινοπνεύματος είναι επίσης μία από τις σημαντικότερες αιτίες θανάτων μεταξύ των νέων.
<P>
Συγχρόνως, είναι εξαιρετικά σημαντικό να εστιάσουμε την προσοχή μας στις προτεραιότητες, και χαίρομαι που το κείμενο της έκθεσης συμφωνεί με τις βασικές προτεραιότητες που έχει θέσει η Επιτροπή, όπως ανέφερα, ιδίως σχετικά με τους νέους αλλά και τις εγκυμονούσες. Δυστυχώς, στην Ευρωπαϊκή Ένωση εξακολουθεί να εμφανίζεται το πρόβλημα της γέννησης παιδιών με προβλήματα εξαιτίας της κατανάλωσης οινοπνεύματος κατά την κύηση. Θα περίμενε κανείς, στην εποχή που ζούμε, και δεδομένου του υψηλότερου επιπέδου εκπαίδευσης στην Ευρωπαϊκή Ένωση, ότι κάτι τέτοιο θα ήταν αδιανόητο, δυστυχώς όμως συμβαίνει.
<P>
Σημείωσα με μεγάλο ενδιαφέρον την αναφορά που γίνεται στην έκθεση στο πρόβλημα όπως εμφανίζεται μεταξύ των ηλικιωμένων. Αυτό θα ληφθεί σοβαρά υπόψη στις επόμενες ενέργειές μας, διότι κατανοώ ότι μπορεί η πτυχή αυτή να αποτελεί επίσης σοβαρό κοινωνικό πρόβλημα και πρόβλημα δημόσιας υγείας.
<P>
" Ευρωπαϊκή Ένωση συνολικά θα εργαστεί σε δύο επίπεδα. Πρώτον, υπάρχει η Επιτροπή Εθνικής Πολιτικής και Δράσης, στην οποία εκπροσωπούνται τα κράτη μέλη και η οποία θα συντονίσει τις εθνικές πολιτικές για το οινόπνευμα και θα αναπτύξει περαιτέρω πολιτικές, κυρίως όσες αναφέρονται στην ανακοίνωση.
<P>
Συγχρόνως, όμως, διαθέτουμε επίσης το Ευρωπαϊκό Φόρουμ για το Οινόπνευμα και την Υγεία, όπου μετέχουν όλοι οι ενδιαφερόμενοι και όπου θα σχεδιάσουμε συγκεκριμένες δράσεις στα κατάλληλα επίπεδα. Ωστόσο, δεν θα πρόκειται για λέσχη διαλόγου ή για απλό "talk show". Απεναντίας, ζητούμε ισχυρές δεσμεύσεις οι οποίες δεν πρέπει απλώς να προσφέρουν συγκεκριμένα αποτελέσματα αλλά και να δημοσιευθούν και να παρακολουθούνται στενά, τα δε αποτελέσματα της παρακολούθησης πρέπει επίσης να δημοσιευθούν. Αισιοδοξούμε ότι έτσι θα καταστεί δυνατή η αντιμετώπιση ορισμένων σύνθετων ζητημάτων, όπως για παράδειγμα το υπεύθυνο εμπόριο, η υπεύθυνη διαφήμιση -όπως επισημαίνεται στην έκθεση- και, ταυτόχρονα, άλλες πτυχές, όπως η υπεύθυνη εξυπηρέτηση, καθότι σοβαρή ευθύνη σε αυτόν τον τομέα δεν έχουν μόνο οι παραγωγοί αλλά και οι πωλητές λιανικής, οπότε θα εστιάσουμε την προσοχή μας και σε αυτόν τον τομέα.
<P>
Τα περισσότερα από τα θέματα που θίγονται στην έκθεση επιβεβαιώνουν τις πολιτικές κατευθύνσεις που καθορίζονται στη στρατηγική που περιγράφεται στην ανακοίνωση της Επιτροπής. Ορισμένα στοιχεία αποβλέπουν στην περαιτέρω ανάπτυξη της στρατηγικής αυτής και, ασφαλώς, θα τα προσέξω ιδιαίτερα· άλλα στοιχεία προχωρούν περισσότερο από τις συστάσεις της ανακοίνωσης της Επιτροπής σε ορισμένα ζητήματα, όπως η επισήμανση και η φορολογία. Θα μελετήσουμε προσεκτικά και αυτά τα ζητήματα.
<P>
Όσον αφορά τις προειδοποιητικές επισημάνσεις στα οινοπνευματώδη ποτά, οι οποίες γνωρίζω ότι αποτέλεσαν αντικείμενο έντονου διαλόγου τόσο κατά την κατάρτιση της ανακοίνωσης όσο και στους κόλπους του Κοινοβουλίου, θα μελετήσουμε τις εμπειρίες των κρατών μελών που έχουν ήδη ξεκινήσει τη διαδικασία υιοθέτησής τους και θα διερευνήσουμε το ενδεχόμενο, σε συνεργασία με τα κράτη μέλη, ανάπτυξης επίσημων κοινών προσεγγίσεων σε ολόκληρη την Κοινότητα σχετικά με το θέμα αυτό. Έχουμε στοιχεία τα οποία καταδεικνύουν ότι οι προειδοποιητικές επισημάνσεις αυξάνουν την ευαισθητοποίηση -γι' αυτό άλλωστε τις εισήγαγαν τα κράτη μέλη- παράλληλα όμως πρέπει να εντάσσονται σε μια ευρύτερη στρατηγική· από μόνες τους, δεν μπορούν να επιτύχουν τους στόχους που επιδιώκουμε. Συνεπώς, χρειαζόμαστε εκστρατείες ενίσχυσης της ευαισθητοποίησης και εκπαιδευτικά προγράμματα. Για παράδειγμα, μπορούμε να τοποθετήσουμε προειδοποιητικές επισημάνσεις σε φιάλες, τι συμβαίνει όμως όταν τα ποτά σερβίρονται σε εστιατόρια, μπαρ και ιδιωτικές κατοικίες, όπου ο καταναλωτής δεν βλέπει τη φιάλη και, ως εκ τούτου, δεν μπορεί να διαβάσει την προειδοποίηση; Χρειάζεται λοιπόν να αναζητήσουμε νέες ιδέες, για παράδειγμα φυλλάδια που θα συνοδεύουν τις αγορές οινοπνευματωδών ποτών και συμβουλές από γιατρούς, όπως αναφέρεται στην έκθεση. Οι πτυχές αυτές είναι σημαντικές. " υπεύθυνη ενημέρωση, οι υπεύθυνες πωλήσεις και το υπεύθυνο εμπόριο είναι επίσης σημαντικές πτυχές, ενώ διαθέτουμε επίσης τα μέτρα που προβλέπονται στη νομοθεσία για τις οπτικοακουστικές υπηρεσίες. Ωστόσο, μέσω του φόρουμ, μπορούμε να αναπτύξουμε έναν κώδικα συμπεριφοράς τον οποίο θα οφείλουν να τηρούν όλοι οι ενδιαφερόμενοι.
<P>
Επιτρέψτε μου να ολοκληρώσω αυτήν την παρέμβαση δηλώνοντας ότι η αντιμετώπιση των βλαβών που σχετίζονται με την κατανάλωση οινοπνεύματος είναι μια δύσκολη πρόκληση, ακριβώς επειδή οφείλουμε να καταπολεμήσουμε μια συγκεκριμένη πτυχή, την υπερβολική κατανάλωση και όχι το ίδιο το προϊόν. Φρονώ, ωστόσο, ότι κινούμαστε προς τη σωστή κατεύθυνση, προτού το πρόβλημα τεθεί εκτός ελέγχου.
<P>
Αναμένω λοιπόν την επίτευξη συγκεκριμένων αποτελεσμάτων, στα όργανα που προανέφερα, αλλά, πρωτίστως, σε στενή συνεργασία με το Κοινοβούλιο, και γι' αυτό προσβλέπω στην υποστήριξή σας σε αυτήν τη συνεχιζόμενη προσπάθεια.
<SPEAKER ID="319" NAME="Renate Sommer">
εξ ονόματος της Ομάδας PPE-DE. - (DE) Κύριε Πρόεδρε, κύριε Επίτροπε, κυρίες και κύριοι, είναι γεγονός ότι η επιζήμια και επικίνδυνη κατανάλωση οινοπνεύματος έχει σημαντικές συνέπειες για την υγεία, την οικονομία και την κοινωνία. Είναι όμως επίσης γεγονός ότι το οινόπνευμα είναι μέρος της ευρωπαϊκής πολιτιστικής κληρονομιάς και η πλειονότητα των Ευρωπαίων το αντιμετωπίζει με υπευθυνότητα. Έτσι, δεν θέλουμε να καταδικάσουμε αυτό καθαυτό το οινόπνευμα ούτε να εκδώσουμε νέους νόμους. Στόχος μας είναι να εστιαστούμε στις ομάδες κινδύνου και στις επικίνδυνες καταστάσεις. Ένας νέος που πίνει μέχρι να πέσει σε κώμα, μία έγκυος που καταναλώνει οινόπνευμα βλάπτοντας το αγέννητο παιδί της ή ένας μεθυσμένος οδηγός που θέτει σε κίνδυνο τον εαυτό του και τους άλλους: αυτοί ακριβώς είναι οι τομείς στους πρέπει να αναλάβουμε δράση.
<P>
" παρούσα έκθεση προσφέρει μία εξαίρετη βάση γι' αυτό. Είναι ισορροπημένη, στοχοθετημένη και συμπεριλαμβάνει όλους τους ενδιαφερομένους: τα κράτη μέλη, τη βιομηχανία οινοπνεύματος, τους εμπόρους λιανικής, τους διανομείς, τους ιατρούς, τα σχολεία και τους γονείς. Οι αρμοδιότητες οριοθετούνται ξεκάθαρα. Οι κύριοι παράγοντες είναι τα κράτη μέλη και η ΕΕ έχει μόνο υποστηρικτικό ρόλο. Καθήκον της είναι να συλλέγει στοιχεία, να παρουσιάζει δοκιμασμένες διαδικασίες, καθώς και να σχεδιάζει και να στηρίζει ενημερωτικές εκστρατείες. " δε βελτίωση της εφαρμογής της υφιστάμενης εθνικής νομοθεσίας επαφίεται στα κράτη μέλη. Γιατί, ποιος ο λόγος, άλλωστε, της ύπαρξης αυστηρής νομοθεσίας για την προστασία των νέων, αν δεν ελέγχονται και δεν τιμωρούνται οι παραβιάσεις;
<P>
Ακόμα, συνιστούμε μηδενικό όριο κατανάλωσης οινοπνεύματος για τους νέους οδηγούς και τους επαγγελματίες οδηγούς φορτηγών. " βιομηχανία οινοπνεύματος πρέπει να δεσμευτεί ότι οι διαφημίσεις της δεν θα απευθύνονται πλέον στους νέους. " ομάδα μου, ωστόσο, δεν εγκρίνει την υποχρεωτική τοποθέτηση προειδοποιητικών επισημάνσεων σε οινοπνευματώδη ποτά, γι' αυτό σας παρακαλώ να υποστηρίξετε τις προτάσεις τροπολογιών με τις οποίες διαγράφονται ανάλογες διατάξεις από την έκθεση.
<P>
Είναι άλλωστε γνωστό, και το επιβεβαιώνουν και έρευνες, ότι οι προειδοποιητικές επισημάνσεις δεν έχουν κανένα αποτέλεσμα στην περίπτωση αυτή. Αντίθετα, πρέπει να ενημερώνουμε τον κόσμο όσο νωρίτερα γίνεται για τους κινδύνους από την κατάχρηση οινοπνεύματος. Χρειάζεται ενημέρωση και πειθώ, και όχι επιβολή ή απαγόρευση. Θεωρώ ότι έχουμε πλέον κατανοήσει πως είμαστε αντιπρόσωποι και όχι παιδαγωγοί του λαού. Ευχαριστώ τον εισηγητή, κ. Foglietta, για τη στενή συνεργασία.
<SPEAKER ID="320" NAME="Edite Estrela">
εξ ονόματος της Ομάδας PSE. - (PT) Κύριε Πρόεδρε, κύριε Επίτροπε, αξιότιμοι συνάδελφοι, θέλω καταρχάς να συγχαρώ τον κ. Foglietta για το έργο του. Συνέταξε μια ισορροπημένη έκθεση, η οποία επιδεικνύει κατανόηση του προβλήματος και παρουσιάζει λογικές και, σε γενικές γραμμές, πρόσφορες προτάσεις για την αντιμετώπιση της κατάστασης.
<P>
Συμφωνούμε με τους στόχους της ενθάρρυνσης της υπεύθυνης κατανάλωσης και της αποφυγής της κατάχρησης οινοπνεύματος εν γένει και ειδικότερα στην περίπτωση των ανηλίκων, των εγκύων γυναικών και των οδηγών - επ' αυτού συμφωνούμε όλοι. Οι προτάσεις τις οποίες παρουσίασε η ομάδα μου κινούνται προς την ίδια κατεύθυνση: τασσόμαστε κατά της κατάχρησης οινοπνεύματος, είναι όμως σημαντικό να διακρίνουμε μεταξύ της ήπιας και υπεύθυνης κατανάλωσης και της κατάχρησης. " μέτρια και υπεύθυνη κατανάλωση δεν είναι κακή· απεναντίας, η μέτρια κατανάλωση κρασιού, για παράδειγμα, είναι αποδεδειγμένα ωφέλιμη για την υγεία.
<P>
Επίσης, οι συνήθειες ως προς την κατανάλωση οινοπνεύματος ποικίλλουν σημαντικά μεταξύ των διαφορετικών περιοχών της Ευρώπης. Στον Νότο, επικρατεί κουλτούρα ήπιας κατανάλωσης ποτών, όπως κρασιού και μπύρας, με σχετικά χαμηλό αλκοολικό βαθμό. Τα ποτά αυτού του είδους είναι μέρος της κουλτούρας ορισμένων περιοχών της Ευρώπης και συμβάλλουν σημαντικά στην τοπική οικονομία. Κατά τη γνώμη μας λοιπόν, δεν έχει νόημα η τοποθέτηση προειδοποιητικών επισημάνσεων αδιακρίτως σε φιάλες κρασιού, όπως οι αντίστοιχες επισημάνσεις στα πακέτα τσιγάρων, για παράδειγμα. Ο καπνός βλάπτει πάντα την υγεία, το οινόπνευμα μόνο στις περιπτώσεις κατάχρησης.
<P>
Θεωρούμε επίσης ότι απαιτούνται εκστρατείες ενημέρωσης και ευαισθητοποίησης για την ευαισθητοποίηση του κοινού σχετικά με τους κινδύνους που δημιουργεί η κατάχρηση οινοπνεύματος. Οι εκστρατείες αυτές πρέπει να ξεκινούν στα σχολεία. Το θέμα αυτό πρέπει να το προσεγγίσουμε με σύνεση, χωρίς φονταμενταλιστικές προκαταλήψεις.
<P>
Μας ανησυχεί η αύξηση της κατανάλωσης οινοπνεύματος μεταξύ των νέων, το γεγονός ότι αρχίζουν να καταναλώνουν οινόπνευμα σε ολοένα και πιο νεαρή ηλικία, το αναμιγνύουν με ναρκωτικά ή οδηγούν υπό την επήρειά του. Οι καταστάσεις αυτές πρέπει να αντιμετωπιστούν με κάθε δυνατό τρόπο, τόσο σε εθνικό όσο και σε ευρωπαϊκό επίπεδο, διότι διακυβεύεται το ίδιο το μέλλον της νεολαίας μας. Συμφωνούμε με τα περισσότερα από τα μέτρα που προτείνονται για την αντιμετώπιση των κινδύνων που δημιουργεί η υπερβολική κατανάλωση οινοπνεύματος από νέους, καθώς και με την ανάγκη λήψης μέτρων για την αντιμετώπιση του αρνητικού κοινωνικού αντικτύπου της κατάχρησης οινοπνεύματος, ειδικότερα όσον αφορά την ενδοοικογενειακή βία - γνωρίζουμε ότι η συχνότητα ενδοοικογενειακής βίας που οφείλεται στην κατάχρηση οινοπνεύματος είναι πολύ υψηλή.
<P>
Στα περισσότερα κράτη μέλη, οι νόμοι που απαγορεύουν την πώληση οινοπνευματωδών ποτών σε νέους είναι επαρκείς· το πρόβλημα είναι το μειωμένο επίπεδο συμμόρφωσης. Τα κράτη μέλη πρέπει να ενισχύσουν τους ελεγκτικούς τους μηχανισμούς και να διασφαλίσουν τη συμμόρφωση με τη νομοθεσία σε συνεργασία με τον επιχειρηματικό τομέα, με άλλα λόγια πρέπει να αναλάβουμε όλοι τις ευθύνες μας και να αγωνιστούμε κατά της κατάχρησης, δεν πρέπει όμως να δαιμονοποιούμε την ήπια ή υπεύθυνη κατανάλωση.
<SPEAKER ID="321" NAME="Jules Maaten">
εξ ονόματος της Ομάδας ALDE. - (NL) Κύριε Πρόεδρε, η Ευρωπαϊκή Επιτροπή υπολογίζει ότι το συνολικό κόστος από την κατάχρηση οινοπνεύματος στην Ευρώπη ανέρχεται στα 125 000 εκατ. ευρώ ετησίως και εκτιμά ότι είναι υπεύθυνη για το ένα τέταρτο του συνόλου των εγκλημάτων βίας. Ορισμένα ακόμη στατιστικά στοιχεία: η κατανάλωση οινοπνεύματος κατά την κύηση είναι η σημαντικότερη αιτία πνευματικών και σωματικών αναπηριών στα παιδιά. Περίπου το 1% του ευρωπαϊκού πληθυσμού ζει με τις συνέπειες του συνδρόμου εμβρυικού αλκοολισμού. Αυτό σημαίνει ότι μιλάμε για σχεδόν πέντε εκατομμύρια Ευρωπαίους, τη στιγμή που το σύνδρομο εμβρυικού αλκοολισμού είναι απολύτως αποτρέψιμο. Το εξήντα τοις εκατό των ανθρώπων που πάσχουν από σύνδρομο εμβρυικού αλκοολισμού καταλήγουν στις φυλακές ή σε ψυχιατρικά ιδρύματα. Σήμερα το απόγευμα πραγματοποιήσαμε μια συνάντηση, την οποία συνδιοργανώσαμε με τη Eurocare, με έναν επισκέπτη εμπειρογνώμονα από τη χώρα μου, τις Κάτω Χώρες, τον δρα Nico van der Lely. Ανέφερε ότι ο αριθμός των ατόμων που χρειάστηκαν θεραπεία λόγω δηλητηρίασης από οινόπνευμα στο νοσοκομείο του, το Reinier de Graaf Gasthuis στο Delft, είχε διπλασιαστεί κατά τη διάρκεια περιόδου πέντε ετών και ότι οι περιπτώσεις παιδιών ηλικίας 10 έως 15 ετών είχαν εξαπλασιαστεί. Ειδικότερα η ευκαιριακή άμετρη κατανάλωση οινοπνεύματος, όπου πίνει κανείς κατά κυριολεξία μέχρι τελικής πτώσεως, φαίνεται να είναι δημοφιλής. Κατά τη διάρκεια του πρώτου εξαμήνου του τρέχοντος έτους, 80 ανήλικοι είχαν ήδη εισαχθεί στο νοσοκομείο Reinier de Graaf Gasthuis στο Delft λόγω υπερβολικής κατανάλωσης οινοπνεύματος.
<P>
Τα μέτρα που μπορούν και πρέπει να ληφθούν είναι πολλά. Οι σημαντικότεροι ίσως παράγοντες εν προκειμένω θα είναι το κόστος και η διαθεσιμότητα, παράλληλα βεβαίως με την εκπαίδευση και την ενημέρωση. Το ερώτημα που τίθεται είναι το εξής: ποιος βρίσκεται στην καλύτερη θέση για τον χειρισμό αυτής της προσπάθειας; " κατάσταση διαφέρει σημαντικά μεταξύ των κρατών μελών, όπως ορθώς επισημαίνει ο κ. Επίτροπος. Ως εκ τούτου, πολύ συχνά η βοήθεια θα παρασχεθεί σε τοπικό επίπεδο, από τις τοπικές αρχές, και τα μέτρα θα εφαρμοστούν με πιο πρόσφορο τρόπο από τους ιατρούς ή τα κράτη μέλη. Στο πλαίσιο δε της Συνθήκης, είναι ελάχιστα τα περιθώρια για μία άλλη προσέγγιση. Είναι σημαντικό να διαθέτουμε μια φιλόδοξη στρατηγική για το οινόπνευμα στην Ευρώπη, χωρίς όμως να εμποδίζουμε την εφαρμογή των σχεδίων των κρατών μελών. " Ευρώπη οφείλει να καθορίσει ευρείες κατευθυντήριες γραμμές πολιτικής, οι οποίες πρέπει να είναι σαφείς. " κατάχρηση οινοπνεύματος πρέπει να αντιμετωπιστεί δυναμικά, ιδίως μεταξύ των νέων, και η Ευρώπη πρέπει να προσφέρει στα κράτη μέλη όσο το δυνατόν περισσότερη στήριξη. Θεωρώ εξαιρετικά απευκταίο να ανακοινώνουμε νομοθεσία την οποία δεν μπορούμε στη συνέχεια να εφαρμόσουμε, διότι αυτό δεν συμβάλλει καθόλου στην ενίσχυση της εμπιστοσύνης στα θεσμικά μας όργανα.
<P>
Κύριε Πρόεδρε, αναφέρθηκα στο σύνδρομο εμβρυικού αλκοολισμού και στην κατάχρηση οινοπνεύματος από ανηλίκους. Το πρόβλημα είναι πράγματι ευρωπαϊκό, όπως ορθώς επισημαίνει ο κ. Επίτροπος. Φρονώ λοιπόν ότι τα κράτη μέλη πρέπει να αναλάβουν εν προκειμένω τις ευθύνες τους, και μάλιστα σε ευρωπαϊκό επίπεδο. Θεωρώ ότι το ευρωπαϊκό επίπεδο είναι το κατάλληλο επίπεδο στο οποίο μπορούν να συμφωνηθούν σαφείς στόχοι περιορισμού του συνδρόμου εμβρυικού αλκοολισμού και της κατάχρησης οινοπνεύματος από ανηλίκους. Το ίδιο άλλωστε υποστηρίζεται στο ψήφισμα. Κατά τη γνώμη μου, θα μπορούσε να αναφέρεται με πιο συγκεκριμένο τρόπο από ό,τι επί του παρόντος, όμως αν τα κράτη μέλη είναι διατεθειμένα να συμφωνήσουν, τότε τουλάχιστον θα έχουμε επιτύχει ένα συγκεκριμένο αποτέλεσμα, καθότι δεν συμφωνώ με το να λέμε ότι η επικουρικότητα είναι σημαντική και στη συνέχεια να μην κάνουμε απολύτως τίποτε.
<P>
Τέλος, ενδιαφέρομαι πολύ να ενημερωθώ για τα αποτελέσματα της επισήμανσης. Στη Γαλλία οι ετικέτες φέρουν πλέον μια προειδοποίηση κατά της κατανάλωσης οινοπνεύματος από εγκύους. Αν μας γνωστοποιηθούν αυτά τα αποτελέσματα και αποδειχθεί ότι η επισήμανση λειτουργεί, φρονώ ότι οφείλουμε να εξετάσουμε παρόμοια μέτρα σε ευρωπαϊκό επίπεδο. Υπάρχουν επίσης λόγοι που άπτονται της κοινής αγοράς για τη λήψη ενός τέτοιου μέτρου. Μπορούμε, λοιπόν, και πρέπει να παρέμβουμε σε αυτόν τον τομέα. Θεωρώ όμως ότι πρέπει να το πράξουμε μόνον εφόσον η παρέμβασή μας θα είναι αποτελεσματική, οπότε και ευχαρίστως θα εξέταζα το συγκεκριμένο ενδεχόμενο.
<SPEAKER ID="322" NAME="Roberta Angelilli">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, θέλω καταρχάς να συγχαρώ τον κ. Foglietta για την εξαίρετη εργασία του: η έκθεσή του αντιμετωπίζει πολύ αποτελεσματικά ένα τραγικά επίκαιρο θέμα, αυτό της κατάχρησης του οινοπνεύματος, ιδίως από ανηλίκους. Έχει ήδη λεχθεί ότι σκοπός δεν είναι επ' ουδενί η ποινικοποίηση της κατανάλωσης οινοπνεύματος, η οποία, σε περιορισμένες ποσότητες, ενδέχεται ακόμη και να προσφέρει οφέλη για την υγεία. Σκοπός είναι, απεναντίας, να ακολουθηθεί μια αυστηρή πολιτική απέναντι στην κατανάλωση οινοπνεύματος από τη νεολαία.
<P>
Το οινόπνευμα συχνά καταναλώνεται μαζί με ναρκωτικά ή και το ίδιο το οινόπνευμα μπορεί να καταλήξει να λειτουργεί ως ναρκωτικό. " κατάχρηση οινοπνεύματος είναι σήμερα ένα επείγον κοινωνικό πρόβλημα μεταξύ των νέων, διότι επιφέρει σοβαρές σωματικές και ψυχικές βλάβες, για να μην αναφέρουμε τα θύματα τροχαίων δυστυχημάτων, τα οποία ολοένα και περισσότερο προκαλούνται από οδηγούς που τελούν υπό την επήρεια του οινοπνεύματος. Στην Ευρώπη, η Ιταλία είναι δυστυχώς στην πρώτη θέση, με τον υψηλότερο αριθμό τροχαίων ατυχημάτων, στα μισά από τα οποία τα θύματα είναι νέοι άνθρωποι κάτω των τριάντα ετών. Στην πλειονότητα των περιπτώσεων, χάνουν τις ζωές τους τα Σαββατοκύριακα, τις βραδινές ώρες, κατά τη διάρκεια της νύχτας, συχνά επιστρέφοντας από πάρτι ή ντισκοτέκ μετά την κατανάλωση υπερβολικών ποσοτήτων οινοπνεύματος.
<P>
Εν κατακλείδι, κύριε Πρόεδρε, η έκθεση αυτή είναι εξαιρετική και μπορούμε να υποστηρίξουμε την κατεύθυνση προς την οποία κινείται, καθόσον είναι σε θέση να συνδυάσει την πρόληψη του προβλήματος με τα κατάλληλα μέτρα στους τομείς της εκπαίδευσης και της ενημέρωσης, και με μηδενική ανοχή για όσους αρνούνται να συμμορφωθούν με τους κανόνες.
<SPEAKER ID="323" NAME="Hiltrud Breyer">
εξ ονόματος της Ομάδας Verts/ALE. - (DE) Κύριε Πρόεδρε, η ευρωπαϊκή στρατηγική για το οινόπνευμα χρειαζόταν εδώ και καιρό, θα θέλαμε ωστόσο να προωθηθεί πιο θαρραλέα και ενεργητικά. Ακούσαμε για τρομακτικές δαπάνες που ανέρχονται σε 125 δισ. ευρώ ετησίως, για να μην μιλήσουμε για τη μεγάλη ανθρώπινη δυστυχία από δυστυχήματα ή οικογενειακή βία, ή για τα 10 εκατομμύρια παιδιών που ζουν σε οικογένειες που αντιμετωπίζουν προβλήματα αλκοολισμού. Γι' αυτό είναι σημαντικό να μην λυγίσουμε μπροστά στη μεγάλη πίεση που ασκούν οι ομάδες πίεσης του οινοπνεύματος.
<P>
Είμαι εξαιρετικά απογοητευμένη από τις εξαγγελίες των ομιλητών των δύο μεγάλων ομάδων, που προφανώς δεν υποστηρίζουν την ψηφοφορία της Επιτροπής Περιβάλλοντος, Δημόσιας Υγείας και Ασφάλειας των Τροφίμων, της οποίας κεντρικό μέλημα είναι η προώθηση των προειδοποιητικών επισημάνσεων, καθώς και η απαγόρευση των διαφημίσεων. Ο κ. Maaten μάς μίλησε για τους κινδύνους, για το μεγάλο πρόβλημα της κατανάλωσης οινοπνεύματος κατά την κύηση, για τις καταστροφικές συνέπειες του συνδρόμου εμβρυικού αλκοολισμού, καθώς και για τις μη αναστρέψιμες βλάβες στην ανάπτυξη του εγκεφάλου των παιδιών. Γνωρίζουμε από έρευνες στις "ΠΑ, και μας το επιβεβαίωσαν σήμερα και πάλι οι εμπειρογνώμονες, ότι οι προειδοποιητικές επισημάνσεις έχουν όντως επιθυμητά αποτελέσματα, ειδικά στην ενημέρωση των εγκύων ότι το ποτό έχει καταστροφικές συνέπειες.
<P>
Γιατί λοιπόν δεν έχουμε το θάρρος να πούμε πως είμαστε έτοιμοι να εφαρμόσουμε αυτές τις ιδέες με διαφανή τρόπο και να κάνουμε χρήση των προειδοποιητικών επισημάνσεων με σκοπό την ενημέρωση των ενδιαφερομένων γυναικών; Γιατί υποκύπτουμε στην πίεση των ομάδων πίεσης της βιομηχανίας; Σας παρακαλώ και πάλι ολόψυχα: θα ήταν πολύ δειλό να υποκύψουμε και να μην βρούμε το σθένος να επιβάλουμε αυτές τις προειδοποιήσεις, που έχουν αποδειχθεί αποτελεσματικές, στηρίζοντας αύριο την ψήφο της Επιτροπής Δημόσιας Υγείας. Το ίδιο ισχύει για την απαγόρευση της διαφήμισης. Γνωρίζουμε -και το είπε η ΠΟΥ- ότι η Ευρωπαϊκή Ένωση θα εξοικονομούσε 95 δισ. ευρώ ετησίως, εάν επιβάλαμε απαγόρευση των διαφημίσεων και τοποθέτηση προειδοποιητικών επισημάνσεων. Ασφαλώς γνωρίζουμε ότι οι διαφημίσεις λειτουργούν ιδιαίτερα πειστικά, παροτρύνοντας τους νέους σε κατανάλωση. Ως εκ τούτου, σας απευθύνω θερμή παράκληση να επιδείξετε αύριο το απαιτούμενο θάρρος για την εφαρμογή αυτής της οδηγίας. Χωρίς νομοθετικά μέτρα όσον αφορά τις προειδοποιητικές επισημάνσεις και την απαγόρευση των διαφημίσεων, η στρατηγική για το οινόπνευμα δεν θα έχει κανένα αποτέλεσμα.
<SPEAKER ID="324" NAME="Jiří Maštálka">
εξ ονόματος της Ομάδας GUE/NGL. - (CS) Κύριε Πρόεδρε, όταν συζητούσα την αρχική εκδοχή της στρατηγικής με έναν εμπειρογνώμονα από την Τσεχική Δημοκρατία, έκανε ένα μόνο σχόλιο: "πολύ λίγα, πολύ αργά".
<P>
Θέλω να συγχαρώ και να ευχαριστήσω τον εισηγητή, διότι βελτίωσε αυτήν την προοπτική και κατάφερε να προσδώσει στο κείμενο αυτής της στρατηγικής μια πολύ θετική κατεύθυνση. Επιτρέψτε μου να υπογραμμίσω ιδιαίτερα τα ακόλουθα σημεία. Πρώτον, το τροποποιημένο κείμενο αντιμετωπίζει με θετικό τρόπο το γεγονός ότι είναι αναγκαίο να δαπανηθούν περισσότερα χρήματα για προγράμματα ενημέρωσης και πρόληψης με σκοπό την καταπολέμηση του αλκοολισμού. Δεύτερον, η στρατηγική έχει ως επίκεντρο τους νέους, οι οποίοι αποτελούν μια κατηγορία ιδιαίτερα υψηλού κινδύνου. Στο πλαίσιο αυτό, χαιρετίζω και στηρίζω ειδικότερα το άρθρο 7 σχετικά με τους φοιτητές πανεπιστημίου και το άρθρο 16, το οποίο καθιστά υποχρεωτική την τοποθέτηση προειδοποιητικών επισημάνσεων στις ετικέτες. Τρίτον, θεωρώ πολύ σημαντικό το κείμενο του άρθρου 21, το οποίο εφιστά την προσοχή στη σχέση μεταξύ της άδειας ανάρρωσης και της κατανάλωσης οινοπνεύματος. Δεν πρέπει να λησμονούμε ότι, εάν το ευρωπαϊκό εργατικό δυναμικό βρίσκεται υπό την επήρεια οινοπνεύματος, δεν θα είναι πολύ ανταγωνιστικό στον παγκοσμιοποιημένο κόσμο.
<P>
Διατηρώ ορισμένες αμφιβολίες σχετικά με το κείμενο του άρθρου 2, το οποίο αναφέρεται σε μια μελέτη της Παγκόσμιας Οργάνωσης Υγείας σχετικά με τη χρησιμότητα του οινοπνεύματος στην πρόληψη ορισμένων νόσων. Με κάθε σεβασμό προς την ΠΟΥ, θα ήθελα να επισημάνω ότι υπάρχουν αναλύσεις εμπειρογνωμόνων για το ζήτημα αυτό, όπως η μελέτη της ομάδας με επικεφαλής την κ. Fillmore, η οποία δημοσιεύθηκε το 2006: οι μελέτες αυτές καταδεικνύουν ότι η ανάλυση των ωφελειών από την κατανάλωση οινοπνεύματος στηριζόταν σε εσφαλμένα δεδομένα και ότι περιελάμβαναν, για παράδειγμα, μεγαλύτερης ηλικίας άτομα που είχαν σταματήσει να καταναλώνουν οινοπνευματώδη και περιστασιακούς χρήστες οινοπνεύματος. Τα ευρήματα της μελέτης αυτής είναι, ως εκ τούτου, αρκετά προβληματικά. Τίθεται επίσης το ζήτημα του μηνύματος που θέλουμε να μεταφέρουμε στους πολίτες με αυτό το κείμενο στο άρθρο 2. Ευελπιστώ ότι το μήνυμα δεν είναι ότι, αν το οινόπνευμα καταναλώνεται σε μικρές ποσότητες, καμία ποσότητα δεν πρόκειται να αποδειχθεί επιβλαβής.
<P>
Παρότι διατύπωσα τη συγκεκριμένη επίκριση, στηρίζω εν γένει τη στρατηγική, δηλαδή το κείμενο που τροποποιήθηκε στο πλαίσιο αμοιβαίας συνεργασίας με τον εισηγητή, φρονώ δε ότι θα είναι ωφέλιμη για τους συμπολίτες μας.
<SPEAKER ID="325" NAME="Hélène Goudin">
εξ ονόματος της Ομάδας IND/DEM. - (SV) Κύριε Πρόεδρε, με την ιδιότητα της σκιώδους εισηγήτριας, θέλω να ευχαριστήσω τον κ. Foglietta για τη θαυμάσια συνεργασία. Στην έκθεση περιγράφονται λεπτομερώς τα μέτρα που πρέπει να λάβει η ΕΕ για τη μείωση των βλαβών που σχετίζονται με την κατανάλωση οινοπνεύματος στα κράτη μέλη. Το ποινικό δίκαιο είναι, ωστόσο, εθνική υπόθεση και όχι υπόθεση της ΕΕ. Δεν μπορούμε να εκφέρουμε γνώμη για τα είδη των ποινών που πρέπει να εφαρμόζουν τα κράτη μέλη για την οδήγηση υπό την επήρεια οινοπνεύματος ή σχετικά με το χρονικό διάστημα αφαίρεσης των αδειών οδήγησης για αδικήματα αυτού του τύπου. Το ποινικό δίκαιο είναι αυστηρά εθνική αρμοδιότητα και έτσι πρέπει να παραμείνει. Προτείνεται επίσης η διαχείριση των ενημερωτικών εκστρατειών σε επίπεδο ΕΕ, παρότι στην πραγματικότητα αναγνωρίζεται το γεγονός ότι κάθε κράτος μέλος έχει τη δική του κουλτούρα στον τομέα της κατανάλωσης οινοπνευματωδών. Κάθε χώρα γνωρίζει καλύτερα πώς να αποτρέψει βλάβες που σχετίζονται με την κατανάλωση οινοπνεύματος βάσει των κοινωνικών της εμπειριών, παραδόσεων και πόρων. " ανταλλαγή πληροφοριών είναι ωφέλιμη, όμως η πρωτοβουλία πρέπει να προέρχεται από τα κράτη μέλη και όχι από τις Βρυξέλλες. " θέσπιση ενός ευρωπαϊκού βραβείου είναι ένας ακόμη τρόπος ενίσχυσης της επιρροής της ΕΕ σε αυτούς τους τομείς. Πρέπει να επανεξετάσουμε τη συνεργασία στους τομείς στους οποίους έχει αρμοδιότητα η ΕΕ, για παράδειγμα μέσω της εσωτερικής αγοράς. " Επιτροπή Περιβάλλοντος προσπαθεί να παρέμβει στις υποθέσεις των εθνικών κρατών. Καλώ λοιπόν τώρα όλες και όλους να αποδοκιμάσουν την εν λόγω επιτροπή. Όσον αφορά δε το όριο αλκοολαιμίας, κάποιος μπορεί να είναι εξίσου επικίνδυνος είτε είναι νέος οδηγός, είτε έμπειρος οδηγός, ή ακόμη και επαγγελματίας, αν έχει καταναλώσει οινόπνευμα και βγαίνει στην κυκλοφορία.
<SPEAKER ID="326" NAME="John Bowis" AFFILIATION="PPE-DE">
(EN) Κύριε Πρόεδρε, χαιρετίζω θερμά αυτήν την έκθεση και τη συμβιβαστική θέση που επιτεύχθηκε στην Επιτροπή Περιβάλλοντος, Δημόσιας Υγείας και Ασφάλειας των Τροφίμων, με μόνη εξαίρεση τη ρήτρα σχετικά με την επισήμανση, την οποία πρέπει να προσπαθήσουμε να διορθώσουμε στην αυριανή ψηφοφορία.
<P>
Ξεκινώ με βάση την πεποίθηση ότι το οινόπνευμα μπορεί να είναι καλό για την υγεία σε τακτικές και περιορισμένες ποσότητες, ιδίως στις ηλικίες της σύνεσης που και εσείς και εγώ έχουμε φτάσει. Αυτή η συνήθεια είναι καλή, καθώς πλησιάζουμε την ωριμότητα.
<P>
Εντούτοις, μπορεί επίσης να είναι κακή για την υγεία μας, και αυτό ακριβώς αφορά η συγκεκριμένη έκθεση: αφορά την ευκαιριακή άμετρη κατανάλωση οινοπνεύματος, την κατανάλωσή του από ανηλίκους και την οδήγηση υπό την επήρεια οινοπνεύματος· αφορά τις επιπτώσεις της κατανάλωσης οινοπνεύματος σε σχέση με τους θανάτους 195 000 ατόμων στην Ευρώπη από ατυχήματα, βίαιες ενέργειες, νόσους του ήπατος και των πνευμόνων, καρκίνο του στήθους, διανοητικές διαταραχές, εξάρτηση, καρδιαγγειακά, εμβρυικά και αναπαραγωγικά προβλήματα και ούτω καθεξής. Είναι η τρίτη σημαντικότερη αιτία πρόωρου θανάτου. Γι' αυτό χρειαζόμαστε μια συνετή πολιτική για την κατανάλωση οινοπνεύματος· γι' αυτό απευθύνουμε έκκληση στον κ. Επίτροπο να εμμείνει σε αυτό το μήνυμα σύνεσης με το οποίο ξεκίνησε, και γι' αυτό του συνιστούμε να μην επιλέξει την οδό της προσπάθειας εναρμόνισης του ποινικού δικαίου, αν μη τι άλλο επειδή δεν μπορεί να εναρμονιστεί η εφαρμογή του ποινικού δικαίου, ενώ γνωρίζουμε ότι ως προς την οδήγηση υπό την επήρεια οινοπνεύματος αυτό είναι το μείζον πρόβλημα μεταξύ των κρατών μελών. Ομοίως, αποτελεί σφάλμα να προσπαθήσουμε να εναρμονίσουμε την επισήμανση.
<P>
Ασφαλώς και πρέπει να εξετάσουμε το σύστημα που χρησιμοποιεί η Γαλλία και να αντλήσουμε διδάγματα από την εμπειρία της. Ωστόσο, το μήνυμά μας απόψε είναι το εξής: πρέπει να εφαρμόσουμε μια συνετή πολιτική για συνετή κατανάλωση οινοπνεύματος, αναγνωρίζοντας τα οφέλη αλλά και τις βλάβες και τους κινδύνους που μπορεί να προκαλέσει το οινόπνευμα, ορισμένοι εκ των οποίων μπορεί να είναι η υπερβολική κατανάλωση, ή ακόμη και η κατανάλωση σε τέτοιο βαθμό που να συνιστά αλκοολισμό. Το οινόπνευμα όμως υπάρχει στην κοινωνία μας και πρέπει να μάθουμε να συνυπάρχουμε με αυτό.
<SPEAKER ID="327" NAME="Karin Scheele" AFFILIATION="PSE">
(DE) Κύριε Πρόεδρε, ο εισηγητής μας και ο Επίτροπος Κυπριανού κατέστησαν απολύτως σαφές στις αρχικές δηλώσεις τους ότι το ζητούμενο δεν είναι η καταδίκη του οινοπνεύματος ως προϊόντος αλλά η κατάχρηση οινοπνεύματος. Ούτε η σημερινή συζήτηση αφορά την προσφορά οινοπνεύματος στους πολίτες μας, όπως λέει ξεκάθαρα η έκθεση. Θα ήθελα απλά να υπενθυμίσω στους βουλευτές τον κανονισμό για τις πληροφορίες σχετικά με την υγεία που εγκρίναμε πέρυσι σε αυτό το Σώμα. Ο κανονισμός αυτός απαγορεύει την τοποθέτηση επισημάνσεων σχετικών με την υγεία σε οινοπνευματώδη ποτά. Το Ευρωπαϊκό Κοινοβούλιο αποφάσισε να τον υποστηρίξει και αυτόν, βασιζόμενο σε πολύ καλά επιχειρήματα.
<P>
Το ψήφισμα ενσωματώνει τις προτεραιότητες της ανακοίνωσης που εξέδωσε η Επιτροπή τον περασμένο Οκτώβριο - για μείωση του αριθμού των τραυματισμών και των θανάτων σε τροχαία ατυχήματα που σχετίζονται με την κατανάλωση οινοπνεύματος. " επικέντρωση στην κατάχρηση οινοπνεύματος από νέους και παιδιά είναι σημαντική, αλλά θα ήταν στρατηγικό λάθος να προσποιούμαστε ότι η κατάχρηση οινοπνεύματος και οι αρνητικές της συνέπειες πλήττει μόνο τους νέους στην Ευρωπαϊκή Ένωση.
<P>
Ακριβώς επειδή το οινόπνευμα και η συνετή κατανάλωσή του αποτελούν σημαντικά στοιχεία του ευρωπαϊκού μας πολιτισμού -και η κατάσταση οφείλει να παραμείνει έτσι και να μην δέχεται επικρίσεις- είναι αναγκαίο να δώσουμε μεγάλη προτεραιότητα στην αύξηση της ευαισθητοποίησης γύρω από την κατανάλωση οινοπνεύματος κατά τη διάρκεια της κύησης. " κατανάλωση ακόμα και μικρής ποσότητας οινοπνεύματος κατά την κύηση μπορεί να έχει δυσμενείς επιπτώσεις στην ανάπτυξη του εμβρύου. Δεν πιστεύω ότι η συζήτηση για την εισαγωγή ή μη της επισήμανσης θα ολοκληρωθεί με την αυριανή ψηφοφορία, δεδομένου, μάλιστα, ότι ο Επίτροπος Κυπριανού δήλωσε πως η Επιτροπή θα παρακολουθήσει πολύ στενά τις εμπειρίες των κρατών μελών και εν συνεχεία θα λάβει ενδεχόμενα μέτρα σε ευρωπαϊκό επίπεδο.
<SPEAKER ID="328" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, η θνησιμότητα και η νοσηρότητα που σχετίζονται με το οινόπνευμα πλήττουν εκατοντάδες χιλιάδες πολίτες της ΕΕ κάθε έτος, ενώ το οινόπνευμα ανταγωνίζεται σε μεγάλο βαθμό τον καπνό ως κύρια πηγή σοβαρών βλαβών στην ανθρώπινη υγεία οι οποίες μπορούν να προληφθούν. Τα τροχαία ατυχήματα, η ενδοοικογενειακή βία, η σεξουαλική κακοποίηση παιδιών, ο καρκίνος, η κίρρωση του ήπατος, καθώς και οι βλάβες που υφίσταται το έμβρυο είναι ορισμένοι μόνον από τους γνωστούς κινδύνους του οινοπνεύματος.
<P>
Παρόλα αυτά, το οινόπνευμα είναι ευρέως διαθέσιμο σε προσιτές τιμές παντού στην Ευρώπη. Θεωρείται αναγκαίο στοιχείο στις περισσότερες κοινωνικές εκδηλώσεις, περιλαμβανομένων πολλών τέτοιων εκδηλώσεων στο Ευρωπαϊκό Κοινοβούλιο. " παραγωγή του στηρίζεται και επιδοτείται από την ΕΕ. " κατανάλωσή του διαφημίζεται εκτεταμένα και ευθέως στην τηλεόραση, το ραδιόφωνο και τον Τύπο, ενώ τα περισσότερα οινοπνευματώδη ποτά δεν φέρουν κατάλληλη προειδοποίηση για βλάβες στην υγεία.
<P>
Γιατί συμβαίνει αυτό; Γιατί οι εθνικές κυβερνήσεις, τα εθνικά κοινοβούλια και η ΕΕ επιδεικνύουν τέτοια ανοχή έναντι του οινοπνεύματος; Μήπως ο λόγος είναι η πολύ ισχυρή ομάδα άσκησης πίεσης της σχετικής με την παραγωγή οινοπνεύματος βιομηχανίας; Είναι μήπως το γεγονός ότι, ιστορικώς, υπάρχει γενικευμένη αφέλεια απέναντι σε αυτήν την ουσία; Μήπως ο λόγος είναι κάποιος ψυχολογικός ή πολιτισμικός παράγοντας που ακόμη δεν κατανοούμε επαρκώς; Το λυπηρό γεγονός όμως είναι ότι η στρατηγική της ΕΕ για τη μείωση των βλαβών που συνδέονται με την κατανάλωση οινοπνεύματος έχει πέσει θύμα των ιδίων παραγόντων.
<P>
Τολμώ να πω, με κάθε σεβασμό, ότι η έκθεση αυτή, παρά τις ευγενείς προθέσεις του εισηγητή, αντί να αντιμετωπίζει το πρόβλημα δραστικά και αποτελεσματικά, αγγίζει απλώς την επιφάνεια και αντιμετωπίζει με ήπιο τρόπο κυρίως την υπερβολική κατανάλωση οινοπνεύματος και τις ακραίες συνήθειες ως προς την κατανάλωσή του, ή σε ειδικές περιπτώσεις, όπως λόγου χάρη από παιδιά ή έγκυες γυναίκες. Δεν υποστηρίζω την απαγόρευση του οινοπνεύματος, φρονώ όμως ότι έχει χαθεί η ευκαιρία που δόθηκε σε εμάς, τους βουλευτές του ΕΚ, να αντιμετωπίσουμε το οινόπνευμα ως δυνητικά φονικό εθιστικό ναρκωτικό, η χρήση του οποίου πρέπει να περιοριστεί σοβαρά, και όχι ελαφρώς.
<P>
Δυστυχώς, η ομάδα πίεσης της βιομηχανίας οινοπνεύματος πέτυχε για μία ακόμη φορά τον στόχο της. Αυτή η εξαιρετικά αποδυναμωμένη στρατηγική για το οινόπνευμα στην Ευρώπη απέδειξε ότι η βιομηχανία οινοπνεύματος κέρδισε και οι πολίτες της ΕΕ έχασαν. Ενημερωτικά μόνο, επισημαίνω ότι το οινόπνευμα δρα παρεμβαίνοντας στη λειτουργία των νευρώνων στο κεντρικό νευρικό σύστημα και νεκρώνοντας νευρικά κύτταρα τα οποία δεν μπορούν ποτέ να αντικατασταθούν στη διάρκεια της ζωής ενός ατόμου. Έτσι, είτε πίνουμε λίγο είτε πολύ, η βλάβη παραμένει. Εκείνο που διαφέρει είναι μόνο ο βαθμός της.
<SPEAKER ID="329" NAME="Carl Schlyter" AFFILIATION="Verts/ALE">
(SV) Θέλω να ευχαριστήσω την Επιτροπή για τη στρατηγική της. Ξεκινά μια σημαντική και αναγκαία συζήτηση σχετικά με το οινόπνευμα στην Ευρώπη, παρά το γεγονός ότι απουσιάζουν πολλά πρακτικά μέτρα που επιθυμούσα να δω. Το οινόπνευμα δεν είναι απλό προϊόν. Έχει παρενέργειες για την υγεία και, ως εκ τούτου, στην εσωτερική αγορά πρέπει να συνυπολογιστούν οι πτυχές που άπτονται της υγείας. Αυτό δεν σημαίνει απαγόρευση του οινοπνεύματος. Σημαίνει την εφαρμογή μιας ισορροπημένης πολιτικής με προειδοποιήσεις υγείας και μια δίκαιη πολιτική για τις εισαγωγές και τη διαφήμιση του οινοπνεύματος. Κανείς δεν μιλά για μια νέα αρμοδιότητα της ΕΕ σε αυτόν τον τομέα, μόνο για καλύτερη εφαρμογή μιας ήδη υπάρχουσας αρμοδιότητας. Είναι μήπως υπερβολικό να αναμένουμε την εφαρμογή προειδοποιητικών επισημάνσεων και χρονικών περιορισμών ως προς τις τηλεοπτικές διαφημίσεις; Είναι μήπως υπερβολικό να αναμένουμε, λαμβάνοντας δεόντως υπόψη την αρχή της επικουρικότητας, μια σύσταση για μηδενική ανοχή του οινοπνεύματος στους δρόμους, η οποία σώζει πολλές ζωές; Πολλοί φαίνεται να πιστεύουν ότι μόνο οι νέοι, οι έγκυες γυναίκες, οι επαγγελματίες οδηγοί και οι αλκοολικοί μπορεί να αντιμετωπίζουν προβλήματα με το οινόπνευμα. Αυτό δεν ισχύει. " απόλυτη ελευθερία στο εμπόριο οινοπνεύματος δεν συνιστά φιλελευθερισμό. Μειώνει την ελευθερία του ατόμου και αυξάνει άσκοπα το κόστος της υγειονομικής περίθαλψης. Μειώνει την ελευθερία του να αισθάνεται κανείς ασφαλής στους δρόμους. Μειώνει την εμπιστοσύνη στη δυνατότητα να πηγαίνει κανείς από την παμπ στο σπίτι του με ασφάλεια και μειώνει την ασφάλεια των παιδιών στο σπίτι. Το να μην λαμβάνουμε υπόψη τις πτυχές της υγείας στην πολιτική για το οινόπνευμα είναι αντίθετο με τις αρχές του φιλελευθερισμού.
<SPEAKER ID="330" NAME="Bairbre de Brún" AFFILIATION="GUE/NGL">
(GA) Κύριε Πρόεδρε, θέλω να υποστηρίξω την έκκληση που απευθύνεται στην έκθεση, προκειμένου να αντιμετωπίσει η κοινωνία τα προβλήματα που δημιουργεί η κατάχρηση οινοπνεύματος. Ο κοινωνικός και οικονομικός αντίκτυπος από την κατάχρηση οινοπνεύματος στην Ιρλανδία συνολικά είναι σχεδόν ανυπολόγιστος. Πρέπει επίσης να εξετάσουμε τις βέλτιστες πρακτικές σε άλλες χώρες της ΕΕ, διότι θα μπορούσαμε να σχεδιάσουμε μια πολύ καλύτερη μακροπρόθεσμη πολιτική για την αντιμετώπιση των ζημιών που προκαλεί η κατανάλωση οινοπνεύματος. Τα σημάδια της κατάχρησης οινοπνεύματος είναι εμφανή στην αδιάκριτη βία στους δρόμους και στην ενδοοικογενειακή βία.
<P>
Έπρεπε να υπάρχει διερμηνεία!
<P>
(" ομιλήτρια συνεχίζει στα αγγλικά)
<P>
(EN) Ήταν γνωστό ότι θα βρισκόμουν στο Σώμα απόψε, ήταν γνωστό ότι θα μιλούσα σε αυτήν τη συζήτηση, είναι επίσης γνωστό ότι η γλώσσα μου είναι πλέον γλώσσα εργασίας της Ευρωπαϊκής Ένωσης. Είχα ενημερώσει δεόντως. Παρακαλώ να υπάρξει διερμηνεία. Θα δυσαρεστηθώ πάρα πολύ αν δεν υπάρξει διερμηνεία για όσα ήθελα να πω απόψε.
<P>
(" ομιλήτρια συνεχίζει στα ιρλανδικά)
<P>
(GA) Πρέπει να ασκήσουμε έλεγχο. Οφείλουμε να αντιμετωπίσουμε το θέμα των "alcopops" και της χρήσης ειδικών προσφορών και άλλων διαφημιστικών τεχνασμάτων που αποσκοπούν στην αύξηση της χρήσης οινοπνεύματος ιδίως μεταξύ των νέων. Θα ήταν επίσης καλό να υπάρχει προειδοποίηση στις ετικέτες η οποία θα απευθύνεται κυρίως στις εγκύους. " δε πώληση οινοπνεύματος πρέπει να παρακολουθείται πολύ στενά.
<P>
(" ομιλήτρια επαναλαμβάνει τα σχόλιά της στα αγγλικά)
<P>
(EN) Απαιτείται, αναντίρρητα, να εστιάσουμε ιδιαίτερα την προσοχή μας στις βλάβες που σχετίζονται με την κατανάλωση οινοπνεύματος μεταξύ των νέων. Απαιτείται πιο αυστηρή παρακολούθηση της νομοθεσίας για την πώληση οινοπνεύματος σε ανηλίκους. Πρέπει να αντιμετωπίσουμε το ζήτημα του οινοπνεύματος, των "alcopops", της χρήσης ειδικών προσφορών και άλλων διαφημιστικών τεχνασμάτων που αποσκοπούν σε αύξηση των πωλήσεων οινοπνευματωδών ποτών κυρίως μεταξύ των νέων, εξετάζοντας τη διαθεσιμότητα δημοσίων μεταφορών τις νυχτερινές ώρες, την ενθάρρυνση προγραμμάτων "προκαθορισμού του οδηγού", ενώ θα ήταν επίσης θετική η επισήμανση των οινοπνευματωδών ποτών που είναι ειδικά σχεδιασμένα και απευθύνονται σε εγκύους.
<P>
(" ομιλήτρια συνεχίζει στα ιρλανδικά)
<P>
(GA) Είμαι εξαιρετικά ενοχλημένη που δεν υπάρχει διαθέσιμη διερμηνεία!
<P>
(" ομιλήτρια συνεχίζει στα αγγλικά)
<P>
(EN) Είμαι πολύ δυσαρεστημένη που δεν υπήρχε διερμηνεία σε αυτήν τη συζήτηση. Υπήρξα δίκαιη απέναντι στο Κοινοβούλιο, αφότου η γλώσσα μου έγινε επίσημη γλώσσα και γλώσσα εργασίας, ήλπιζα λοιπόν ότι και το Κοινοβούλιο θα είναι δίκαιο απέναντί μου.
<P>
(Χειροκροτήματα)
<SPEAKER ID="336" NAME="Urszula Krupa" AFFILIATION="IND/DEM">
(PL) Κύριε Πρόεδρε, τα ψηφίσματα που έχουν καταρτιστεί και τα υπόλοιπα προληπτικά μέτρα που έχουν ως στόχο την αντιμετώπιση των αρνητικών επιπτώσεων της κατάχρησης οινοπνεύματος δεν μπορεί να προάγουν συγχρόνως την κατανάλωση οινοπνεύματος, η οποία διαφημίζεται ως τμήμα της ευρωπαϊκής πολιτιστικής κληρονομιάς και τρόπου ζωής, ούτε αμφιβόλου ποιότητας γνωμοδοτήσεις της ΠΟΥ σχετικά με τις ωφέλιμες για την υγεία ιδιότητες του οινοπνεύματος, οι οποίες είναι προβληματικές, καθόσον οι επιβλαβείς συνέπειες αυτού του προϊόντος είναι αποδεδειγμένες.
<P>
Μια φιλελεύθερη νομοθεσία που επιτρέπει στα παιδιά και τους νέους να καταναλώνουν εθιστικές ουσίες, περιλαμβανομένων των οινοπνευματωδών ανθρακούχων ποτών ή "alcopops", σε μια περίοδο κατά την οποία παρατηρείται επιδημία ψυχικών διαταραχών θα ήταν ταυτόχρονα αμελής και αποδοκιμαστέα, ενώ δεν μπορεί να θεωρηθεί ότι καταπολεμά, αλλά ότι μάλλον προωθεί, τον αλκοολισμό και άλλες εξαρτήσεις. Ακόμη και η μικρότερη δόση οινοπνεύματος και ναρκωτικών στα παιδιά είναι εξαιρετικά επιβλαβής. Πρέπει να τεθεί ως προτεραιότητα η επιβολή αυστηρών περιορισμών στις διαφημίσεις και την προμήθεια οινοπνεύματος και ναρκωτικών σε νέα παιδιά, περιλαμβανομένων των περιπτώσεων στις οποίες αυτό συμβαίνει με συγκαλυμμένο τρόπο.
<SPEAKER ID="337" NAME="Bogusław Sonik" AFFILIATION="PPE-DE">
(PL) Κύριε Πρόεδρε, η κατάχρηση οινοπνεύματος αποτελεί σήμερα ένα σοβαρό κοινωνικό πρόβλημα στην Ευρωπαϊκή Ένωση. Μάλιστα, το υψηλότερο ποσοστό ατόμων που κάνουν κατάχρηση οινοπνεύματος εντοπίζεται στην Ευρώπη. Δεν πιστεύω, ωστόσο, ότι μπορεί να συγκρίνει κανείς τα προϊόντα καπνού και το οινόπνευμα. Παρότι έχει αποδειχθεί επιστημονικά ότι τα προϊόντα καπνού είναι επιβλαβή, το οινόπνευμα είναι επιβλαβές μόνον όταν καταναλώνεται σε εξαιρετικά αυξημένες ποσότητες ή από άτομα που δεν πρέπει να το καταναλώνουν. Επιπλέον, υπάρχουν γνωστές έρευνες οι οποίες καταδεικνύουν ότι οι μικρές ποσότητες οινοπνεύματος επιδρούν θετικά στο κυκλοφορικό. Το ζήτημα εν προκειμένω είναι η κουλτούρα της κατανάλωσης οινοπνεύματος και η προώθηση της κοινωνικής ευθύνης των παραγωγών οινοπνεύματος στην Ευρώπη.
<P>
Λαμβάνοντας υπόψη τα επιχειρήματα αυτά, φρονώ ότι δεν δικαιολογείται η επισήμανση των οινοπνευματωδών ποτών κατά τρόπο παρόμοιο με την επισήμανση των προϊόντων καπνού. Απεναντίας, θα ήταν πολύ πιο αποτελεσματικό για τη μείωση της κατανάλωσης οινοπνεύματος να αποφευχθούν δαπανηρές διαδικασίες εναρμόνισης της παραγωγής συσκευασιών και να επενδυθούν χρήματα σε ενημερωτικές εκστρατείες.
<P>
Έχουμε καθήκον να παρέμβουμε στις περιπτώσεις ομάδων υψηλού κινδύνου, όπως οι έγκυες γυναίκες, οι νέοι και οι οδηγοί μέσω καλά οργανωμένων εκπαιδευτικών προσεγγίσεων. Θα άξιζε δε τον κόπο να διευρύνουμε τις συνήθεις εκστρατείες κατά τρόπο που να περιλαμβάνουν τα "alcopops", οινοπνευματώδη ποτά τα οποία καταναλώνονται συχνά από τους νέους και τα οποία θεωρούνται σε γενικές γραμμές ακίνδυνα ή ακόμη και μη αλκοολούχα.
<P>
Παρεμβάσεις τις οποίες υποστηρίζω ανεπιφύλακτα είναι κινήσεις για τη μείωση στο ελάχιστο των επιτρεπόμενων ποσοστών αλκοολαιμίας όχι μόνο για τους νέους οδηγούς αλλά και για τα άτομα που εργάζονται στον τομέα των δημοσίων μεταφορών. Όλα αυτά τα μέτρα, τα οποία στην πραγματικότητα είναι ελάχιστα καταναγκαστικά, είναι ωστόσο εξαιρετικά αποτελεσματικά και θα συμβάλουν στον περιορισμό της κατανάλωσης οινοπνεύματος στα κράτη μέλη. Αξίζει επίσης να εξεταστεί ένα πρόσθετο ζήτημα: η κατανάλωση οινοπνεύματος και ο αλκοολισμός, ιδίως μεταξύ των νέων, συνδέεται άμεσα με άλλες μορφές εξάρτησης, οι οποίες συνδυάζονται και οδηγούν συχνά σε τραγωδίες. Αξίζει να εξετάσουν το Κοινοβούλιο και η Επιτροπή και αυτές τις μορφές εξάρτησης που παρατηρούνται μεταξύ των νέων.
<SPEAKER ID="338" NAME="Dorette Corbey" AFFILIATION="PSE">
(NL) Κύριε Πρόεδρε, κυρίες και κύριοι, οι βλάβες που σχετίζονται με την κατανάλωση οινοπνεύματος είναι αυξανόμενο πρόβλημα. Τα στοιχεία είναι εύγλωττα. Το πέντε τοις εκατό των ανδρών και το 1% των γυναικών πάσχουν από εξάρτηση από το οινόπνευμα. Είκοσι πέντε τοις εκατό των θανάτων νέων ανθρώπων ηλικίας 15 έως 30 ετών σχετίζονται με την κατανάλωση οινοπνεύματος. " παιδική κακοποίηση είναι συχνά αποτέλεσμα υπερβολικής κατανάλωσης οινοπνεύματος. Τα στοιχεία αυτά κρύβουν συνήθως πολύ ανθρώπινο πόνο. Εθισμός, ιατρικά προβλήματα, κοινωνική ανέχεια, κακοποίηση, όλα αυτά είναι πολύ γνωστά. Λιγότερο γνωστές είναι οι σοβαρές επιπτώσεις της κατανάλωσης οινοπνεύματος κατά τη διάρκεια της κύησης. Το αγέννητο παιδί μπορεί να υποστεί σοβαρές βλάβες. Τα παιδιά με σύνδρομο εμβρυικού αλκοολισμού υφίστανται βλάβες που τα ακολουθούν εφ' όρου ζωής. Αναγνωρίζεται ολοένα και περισσότερο ότι η κατανάλωση οινοπνεύματος είναι εξαιρετικά επιζήμια για τα παιδιά και τους νέους. " κατανάλωση οινοπνεύματος σε νεαρή ηλικία μπορεί να προκαλέσει διαρκείς βλάβες και να επηρεάσει αρνητικά τις ακαδημαϊκές επιδόσεις και τον δείκτη ευφυΐας.
<P>
Προφανώς, απαιτείται άμεση λήψη μέτρων για την αποτροπή της κατανάλωσης οινοπνεύματος από νέους και εγκύους. Ένας από τους πιο αποτελεσματικούς τρόπους είναι ενδεχομένως οι προειδοποιήσεις για την υγεία σε φιάλες. Απευθύνω λοιπόν έκκληση στα κράτη μέλη να καταθέσουν το ταχύτερο δυνατόν προτάσεις για υποχρεωτική αναγραφή τέτοιων προειδοποιήσεων. Ελλείψει κοινοτικής νομοθεσίας, κάθε κράτος μέλος είναι ελεύθερο να θεσπίσει το ίδιο τους κανόνες που κρίνει αναγκαίους. Οι προειδοποιήσεις στις φιάλες είναι αποτελεσματικές, όπως έχουν ήδη αποδείξει μελέτες στις "ΠΑ. Καλώ δε τη βιομηχανία οινοπνευματωδών να αναλάβει η ίδια την ευθύνη της προειδοποίησης των νέων και των εγκύων για τους κινδύνους του οινοπνεύματος. Είναι καλύτερο να προειδοποιήσουν τώρα τους πολίτες παρά να δεχτούν πολλαπλές μηνύσεις για αποζημιώσεις μετά από δέκα χρόνια. Οι προειδοποιήσεις είναι σήμερα συνηθισμένη ένδειξη κοινωνικής ευθύνης, μερίδιο της οποίας πρέπει να αναλάβει και η ίδια η βιομηχανία οινοπνευματωδών.
<P>
Τέλος, καλώ την Επιτροπή να καταθέσει επαρκείς προτάσεις με την πρώτη διαθέσιμη ευκαιρία. Είναι δύσκολο να κατανοήσει κανείς γιατί οι προειδοποιήσεις στα πακέτα των τσιγάρων δεν έχουν ακολουθηθεί από αντίστοιχες προειδοποιήσεις κατά του οινοπνεύματος. Καλώ λοιπόν την Επιτροπή να μην καθυστερήσει και να θεσπίσει μέτρα για την υποχρεωτική αναγραφή προειδοποιήσεων υγείας που θα απευθύνονται σε νέους και εγκύους. Είναι σημαντικό να θέσουμε την υγεία του κοινού πάνω από τα συμφέροντα της βιομηχανίας οίνου.
<SPEAKER ID="339" NAME="Marian Harkin" AFFILIATION="ALDE">
(EN) Κύριε Πρόεδρε, συγχαίρω τον εισηγητή γι' αυτήν τη σημαντική έκθεση.
<P>
Θέλω να επιστήσω την προσοχή στον ρόλο του οινοπνεύματος στα περιστατικά αυτοκτονιών, καθώς υπάρχουν μελέτες οι οποίες καταδεικνύουν ότι πάνω από το 20% των ατόμων που έχουν διαπράξει αυτοκτονία κατανάλωσαν οινόπνευμα πριν από τον θάνατο. Μάλιστα, όταν η νόμιμη ηλικία κατανάλωσης οινοπνεύματος αυξήθηκε από τα 18 στα 21 χρόνια στις "ΠΑ, το πιο αξιοσημείωτο αποτέλεσμα ήταν η μείωση των ατυχημάτων στο σπίτι, στην εργασία και στους δρόμους, σημειώθηκε όμως επίσης μείωση των αυτοκτονιών σε ποσοστό 7%.
<P>
Σε αυτήν την έκθεση περιλαμβάνονται πολλές θαυμάσιες συστάσεις με τις οποίες συμφωνώ. Εντούτοις, διατηρώ μια κάποια επιφύλαξη όσον αφορά το σημείο της αιτιολογικής σκέψης ΙΑ στο οποίο αναφέρεται: "ότι θα έπρεπε επίσης να ληφθούν μέτρα για την πρόληψη της κατανάλωσης από ανηλίκους και εγκύους". Γνωρίζω ότι υπάρχουν σημαντικά ζητήματα όσον αφορά το σύνδρομο εμβρυικού αλκοολισμού, και τάσσομαι υπέρ των ενημερωτικών ετικετών, των προειδοποιητικών επισημάνσεων, της μείωσης της διαφήμισης και της προγεννητικής και μεταγεννητικής υποστήριξης, όμως η πρόταση να απαγορεύσουμε στις εγκύους να πίνουν έστω και ένα ποτό είναι υπερβολική. Σκοπός μας εδώ δεν είναι η ποτοαπαγόρευση -είναι άλλωστε αναποτελεσματική- χρειαζόμαστε όμως τα μέτρα που προτείνονται στην έκθεση, και πολλά περισσότερα.
<SPEAKER ID="340" NAME="Esko Seppänen" AFFILIATION="GUE/NGL">
(FI) Κύριε Πρόεδρε, κύριε Επίτροπε, η έκθεση παραλείπει να αναφέρει ένα κρίσιμο ζήτημα: δεν τοποθετείται σχετικά με την τιμή του οινοπνεύματος και της φορολογίας επί του οινοπνεύματος. Στη Φινλανδία διαπιστώσαμε άμεση σχέση μεταξύ της τιμής του οινοπνεύματος και της κατανάλωσής του. Όσο πιο χαμηλή είναι η τιμή, τόσο περισσότερο αυξάνεται η χρήση, και αντιστρόφως. " αύξηση της φορολογίας του οινοπνεύματος μειώνει την κατανάλωσή του.
<P>
Στην Εσθονία, τη γειτονική μας χώρα, ο φόρος επί του οινοπνεύματος είναι μειωμένος. Ως εκ τούτου, και επειδή η ΕΕ δεν επιτρέπει ποσοτικούς περιορισμούς στις εισαγωγές, η Εσθονία προκαλεί τεράστιο πρόβλημα δημόσιας υγείας στη Φινλανδία. Οι Φινλανδοί μπορούν να προμηθευτούν φθηνά οινοπνευματώδη στην Εσθονία, που βρίσκεται σε απόσταση μικρότερη των 100 χιλιομέτρων, και αυτό εμποδίζει τη Φινλανδία να εφαρμόσει μια προσέγγιση που έχει αποδειχθεί ότι είναι η πλέον πρόσφορη, ήτοι την επιβολή αρκετά υψηλής φορολογίας στα οινοπνευματώδη προς όφελος της υγείας των πολιτών της. Τα φθηνά οινοπνευματώδη της Εσθονίας, η πολιτική της, αν θέλετε, καθώς και η συνακόλουθη μείωση της φορολογίας του οινοπνεύματος στη Φινλανδία, έχει προκαλέσει χίλιους σχεδόν θανάτους που σχετίζονται με την κατανάλωση οινοπνεύματος στη χώρα μου. Κατ' αυτήν την έννοια, η Εσθονία σκοτώνει Φινλανδούς. Σε αυτό λοιπόν το πλαίσιο πρέπει να συζητήσουμε το θέμα των τιμών και της φορολογίας.
<SPEAKER ID="341" NAME="Kathy Sinnott" AFFILIATION="IND/DEM">
(EN) Κύριε Πρόεδρε, στις "ΠΑ υπάρχουν προειδοποιήσεις σχετικά με τις συνέπειες του οινοπνεύματος για τα βρέφη στη μήτρα επί 20 χρόνια, επειδή είχε διαπιστωθεί πρόβλημα από τις βλάβες που προκαλούσε η κατανάλωση οινοπνεύματος. Μόνο 20% των αμερικανίδων εγκύων καταναλώνουν οινόπνευμα κατά την κύηση. Στην Ευρώπη, δεν έχουμε αντίστοιχη επισήμανση. Το ογδόντα τοις εκατό των μητέρων στην Ιρλανδία καταναλώνει οινόπνευμα. Το αντίστοιχο ποσοστό στο "νωμένο Βασίλειο είναι εβδομήντα τοις εκατό. Γνωρίζω μητέρες στην Ιρλανδία. Γνωρίζω ότι πολλές από αυτές δεν θα έπιναν αν γνώριζαν τον κίνδυνο. " επισήμανση μπορεί να μην είναι άμεση λύση, συν τω χρόνω όμως έχει αποδειχθεί, από την εμπειρία των "ΠΑ, ότι έχει ως αποτέλεσμα τη μείωση των βλαβών που προκαλούνται στο έμβρυο.
<P>
Για τους ενήλικες, το μέτρο είναι η λέξη κλειδί, για το παιδί όμως πριν από τη γέννηση δεν υπάρχει ασφαλές επίπεδο. Ακόμη και η μειωμένη κατανάλωση μπορεί να προκαλέσει οργανική εγκεφαλική βλάβη που οδηγεί σε υπερδραστηριότητα, παρορμητικότητα, ακόμη και αυξημένο κίνδυνο αυτοκτονίας. Προκαλούνται επίσης μαθησιακές δυσκολίες και δυσκολίες συντονισμού. Μία από τις συνέπειες της έκθεσης του εμβρύου στο οινόπνευμα είναι η τάση του παιδιού να κλίνει προς την ευκαιριακή άμετρη κατανάλωση οινοπνεύματος, καθώς μεγαλώνει. Αυτό αποδεικνύει ότι το πρόβλημα τείνει να διαιωνίζεται. Είναι λοιπόν καιρός να θέσουμε τέρμα σε αυτόν τον φαύλο κύκλο.
<SPEAKER ID="342" NAME="Pilar Ayuso" AFFILIATION="PPE-DE">
(ES) Κύριε Πρόεδρε, κύριε Επίτροπε, καταρχάς θέλω να χαιρετίσω αυτήν τη στρατηγική σχετικά με το οινόπνευμα που προτείνει η Επιτροπή, ακριβώς διότι επιδιώκει να επιλύσει το πρόβλημα μέσω της πρόληψης και της εκπαίδευσης, εκδίδοντας κατευθυντήριες γραμμές για μετριοπαθή, υπεύθυνη κατανάλωση.
<P>
Θέλω επίσης να συγχαρώ τον κ. Foglietta για τη συνετή έκθεσή του, αλλά θα πω για άλλη μία φορά ότι δεν πρέπει να ποινικοποιούνται τα οινοπνευματώδη ποτά per se αλλά η υπερβολική κατανάλωσή τους.
<P>
" μετριοπαθής κατανάλωση ποτών, όπως το κρασί ή η μπύρα, από υγιείς ενηλίκους όχι μόνο δεν είναι επιβλαβής αλλά αντιθέτως ακόμη και καλή για την υγεία και μπορεί να αποτελέσει μέρος μιας ισορροπημένης διατροφής. " μετριοπαθής κατανάλωση μπορεί να προστατέψει τον οργανισμό από καρδιαγγειακές και εκφυλιστικές ασθένειες, όπως καταδεικνύεται σε πολλές επιστημονικές εκθέσεις.
<P>
Οι καταναλωτές δικαιούνται πλήρη, ειλικρινή ενημέρωση σχετικά με τους κινδύνους και τα οφέλη της κατανάλωσης οινοπνεύματος για την υγεία, αλλά πρέπει να αμφισβητηθεί κατά πόσον είναι ενδεδειγμένες οι προειδοποιήσεις υγείας στις ετικέτες κρασιού και μπύρας, δεδομένου ότι έχουν αποδειχθεί αναποτελεσματικές στις χώρες όπου έχουν υιοθετηθεί.
<P>
Συγκεκριμένα, δεν υπάρχουν επιστημονικές αποδείξεις που να δείχνουν την αποτελεσματικότητα των προειδοποιήσεων υγείας σε ετικέτες από την άποψη της πρόληψης της κατάχρησης. Επιπλέον, οι ειδικές σημάνσεις για τις εγκύους φαίνεται να είναι επίσης αναποτελεσματικές.
<P>
Οι καλύτεροι τρόποι για να επιτευχθούν οι στόχοι που έχουν τεθεί είναι καλές εκστρατείες ευαισθητοποίησης και εκπαιδευτικές εκστρατείες που απευθύνονται κυρίως στις εγκύους και στους νέους.
<P>
Θέλω να πω επίσης ότι το Φόρουμ για την υγεία και το οινόπνευμα που δημιουργήθηκε πρόσφατα και το οποίο συγκεντρώνει όλα τα ενδιαφερόμενα μέρη με στόχο την καταπολέμηση της υπερβολικής, επιζήμιας κατανάλωσης οινοπνεύματος, θεωρώ ότι είναι μια πολύ ενδεδειγμένη πρωτοβουλία και ελπίζω ότι τα συμπεράσματα του Φόρουμ θα μπορέσουν επίσης να συμβάλουν στην επίλυση αυτού του προβλήματος.
<P>
Τέλος, θέλω να επισημάνω ότι το φαινόμενο της μέθης μεταξύ των νέων συμβαδίζει με τη μείωση της κατά κεφαλήν κατανάλωσης κρασιού στην Ευρωπαϊκή Ένωση. Πιστεύω ότι αυτό είναι κάτι που πρέπει να λάβουμε υπόψη, διότι το θέμα είναι πολύ πιο περίπλοκο απ' όσο φαίνεται.
<SPEAKER ID="343" NAME="Catherine Stihler" AFFILIATION="PSE">
(EN) Κύριε Πρόεδρε, αξίζει να χαιρετίσουμε ολόψυχα την αποψινή συζήτηση σχετικά με τη στρατηγική της Ευρωπαϊκής Ένωσης για τη στήριξη των κρατών μελών στην προσπάθειά τους να μειώσουν τις βλάβες που προκαλούνται από το οινόπνευμα. Συνεχίζει το έργο που είχα ξεκινήσει με την έκθεσή μου το 2001 για την κατανάλωση οινοπνεύματος από τους νέους και τις αρνητικές της επιπτώσεις. " παγκοσμιοποίηση της αγοράς οινοπνευματωδών και η αύξηση της ευκαιριακής άμετρης κατανάλωσης οινοπνεύματος στην ΕΕ είναι ένα φαινόμενο που οι πολιτικοί αλλά και οι φορείς υγείας προσπαθούν να αντιμετωπίσουν.
<P>
" συνεργασία σε επίπεδο ΕΕ είναι επιβεβλημένη, προκειμένου να ανταλλάξουμε βέλτιστες πρακτικές και να διαπιστώσουμε πώς οι άλλες χώρες αντιμετωπίζουν παρόμοια προβλήματα. Καταρχάς, ένα στα τέσσερα ατυχήματα συνδέεται με την κατανάλωση οινοπνεύματος, ενώ κάθε χρόνο 10 000 άτομα χάνουν τη ζωή τους σε τροχαία δυστυχήματα που σχετίζονται με την κατανάλωση οινοπνεύματος στην ΕΕ· το 35% έως 45% των θανάτων σε τροχαία αφορούν νέους ηλικίας 18 έως 24 ετών. Τα ατυχήματα που προκαλούνται από την οδήγηση υπό την επήρεια οινοπνεύματος είναι ακόμη πιο αποκαλυπτικά: τα δύο τρίτα των εμπλεκομένων ήταν ηλικίας μεταξύ 15 και 34 ετών και το 96% άρρενες.
<P>
Το οινόπνευμα εκτιμάται ότι είναι αιτιατός παράγοντας στο 16% των υποθέσεων κακοποίησης και παραμέλησης παιδιών. Δείτε για παράδειγμα το σύνδρομο εμβρυικού αλκοολισμού (FAS) ή το φάσμα διαταραχών που συνδέονται με τον εμβρυικό αλκοολισμό (FASD): η προγεννητική κατάχρηση οινοπνεύματος είναι η πιο κοινή επίκτητη αιτία διανοητικής καθυστέρησης. Προσφάτως, ιατρικοί εμπειρογνώμονες δήλωσαν ότι δεν υπάρχει ασφαλές επίπεδο κατανάλωσης οινοπνεύματος κατά τη διάρκεια της κύησης.
<P>
Το 2001, την περίοδο εκπόνησης της έκθεσής μου για την κατανάλωση οινοπνεύματος από τους νέους, το FAS ήταν σχετικά άγνωστο. Έξι χρόνια αργότερα φαίνεται να είναι παραπάνω από δεκτό το επιχείρημα ότι, αν το ίδιο οινοπνευματώδες ποτό στις "ΠΑ φέρει προειδοποίηση για την υγεία όσον αφορά το FAS, δεν υπάρχει λόγος το ίδιο προϊόν να μην φέρει αντίστοιχη προειδοποίηση στην ΕΕ. Δεν υπάρχει διαφορά μεταξύ των δύο προϊόντων: απλώς, το ένα πωλείται στις "ΠΑ και το άλλο όχι.
<P>
Όπως επεσήμανε η κ. Sinnott, τα ποσοστά των γυναικών που καταναλώνουν οινόπνευμα κατά τη διάρκεια της κύησης ανέρχεται σε 20% στις "ΠΑ, όπου έχει χρησιμοποιηθεί επισήμανση για το FAS, ενώ στην Ιρλανδία το αντίστοιχο ποσοστό είναι 80%, στο "νωμένο Βασίλειο 75% και στην ΕΕ συνολικά 40%. Οι προειδοποιήσεις σχετικά με το FAS στα οινοπνευματώδη προϊόντα είναι εύκολο να εφαρμοστούν και ο αντίκτυπός τους, σε συνδυασμό με την εκπαίδευση και την ενημέρωση στον τομέα της δημόσιας υγείας, θα ήταν σημαντικός όσον αφορά την πρόληψη του FAS στην ΕΕ.
<SPEAKER ID="344" NAME="Jean Marie Beaupuy" AFFILIATION="ALDE">
(FR) Κύριε Πρόεδρε, κύριε Επίτροπε, κυρίες και κύριοι συνάδελφοι, σήμερα το απόγευμα παρατέθηκαν πολλά αριθμητικά στοιχεία και στην έκθεση του κ. Foglietta. Θέλω να επισημάνω ότι πίσω από αυτές τις ψυχρές στατιστικές κρύβονται πρωτίστως ανθρώπινες τραγωδίες. Ήμουν επικεφαλής ψυχιατρικού νοσοκομείου για αρκετά χρόνια και πολλοί ασθενείς μας ήταν εξαρτημένοι από το αλκοόλ.
<P>
Στην παράγραφο 26 της έκθεσης αναφέρεται ότι πρέπει να γνωρίζουμε τις αιτίες. Δεν το συζητήσαμε επαρκώς αυτό το θέμα σήμερα το απόγευμα. Αν πράγματι θέλουμε να αποφασίσουμε για τη σωστή δράση που πρέπει να αναληφθεί έναντι των νέων, των ηλικιωμένων, των ανδρών και των γυναικών, πρέπει να γνωρίζουμε τις αιτίες.
<P>
Επομένως, προτρέπω, σε κάθε δράση που θα αναληφθεί, να πραγματοποιηθεί περισσότερη έρευνα σε κάθε κράτος μέλος και στην Ευρωπαϊκή Ένωση, συνολικά, ώστε να εξακριβώσουμε περισσότερα πράγματα για τους λόγους που αυτοί οι νέοι άνθρωποι νιώθουν την ανάγκη να πίνουν υπερβολικά. Για ποιον λόγο, επίσης, οι ηλικιωμένοι, που είναι απομονωμένοι σπίτι τους, πίνουν υπερβολικά; Γιατί οι άνδρες πίνουν στη δουλειά; Μέχρις ότου βρούμε τους πραγματικούς λόγους γι' αυτήν την υπερκατανάλωση, δεν θα μπορέσουμε να δώσουμε τις ενδεδειγμένες απαντήσεις.
<SPEAKER ID="345" NAME="Avril Doyle" AFFILIATION="PPE-DE">
(EN) Κύριε Πρόεδρε, σε γενικές γραμμές επικροτώ αυτήν την έκθεση. Φρονώ ότι επιτυγχάνει την ενδεδειγμένη ισορροπία μεταξύ της αναγνώρισης καθιερωμένων πολιτισμικών συνηθειών και της πολύ ανησυχητικής τάσης της επιβλαβούς κατανάλωσης οινοπνεύματος, ιδίως δε της εξάπλωσης της κουλτούρας της ευκαιριακής άμετρης κατανάλωσης οινοπνεύματος στη νεολαία μας.
<P>
" Επιτροπή στην προσέγγισή της καθορίζει ορισμένους κεντρικούς στόχους - προστασία των παιδιών μας, καταπολέμηση της οδήγησης υπό την επήρεια μεγάλων ποσοτήτων οινοπνεύματος, μείωση των τραυματισμών και των θανάτων από την κατάχρηση οινοπνεύματος, τροχαία ατυχήματα και το όλο ζήτημα των αυτοκτονιών. Οι συνάδελφοί μου επεσήμαναν με ικανοποιητικότατο τρόπο τους τομείς που προκαλούν ανησυχία. Θέλω τώρα να υπογραμμίσω και εγώ τους σοβαρούς κινδύνους που προκαλεί η προγεννητική έκθεση στο οινόπνευμα ως κεντρικό στόχο στον κατάλογο που αναμένεται να καταρτίσει η Επιτροπή, καθώς και την ανάγκη να ασχοληθεί ιδιαίτερα με το θέμα αυτό το Φόρουμ για την υγεία και το οινόπνευμα που προτείνει η Επιτροπή. Τούτο οφείλεται στο γεγονός ότι οι προγεννητικές βλάβες που προκαλεί η κατανάλωση οινοπνεύματος στο στάδιο της κύησης είναι ελάχιστα γνωστές στο ευρύ κοινό.
<P>
Καμία ποσότητα οινοπνεύματος δεν είναι ασφαλής κατά τη διάρκεια της κύησης, διότι το οινόπνευμα είναι παράγοντας τερατογένεσης. Είναι μάλιστα πιο επικίνδυνο κατά το δεύτερο και τρίτο τρίμηνο, κάτι που οι περισσότερες έγκυες γυναίκες δεν κατανοούν, επειδή συνήθως το πρώτο τρίμηνο της κύησης θεωρείται πιο επικίνδυνο για τη λήψη φαρμάκων, ναρκωτικών ή παρόμοιων ουσιών. Το οινόπνευμα είναι ιδιαίτερα επικίνδυνο στο δεύτερο και το τρίτο τρίμηνο. Χωρίς να δείχνουμε κανέναν με το δάκτυλο, οφείλουμε να προωθήσουμε μια ενημερωτική εκστρατεία μέσω των κρατών μελών, μέσω των γενικών ιατρών, με σκοπό την άμεση προειδοποίηση των εγκύων γυναικών για τους κινδύνους του οινοπνεύματος. Προηγούμενοι συνάδελφοι ανέφεραν το σύνδρομο ADHD. Υπάρχει επίσης το σύνδρομο Asperger. " ιατρική ερευνητική κοινότητα δυσκολεύεται να προβεί σε δημοσιεύσεις για τέτοια θέματα, λόγω των πολιτικών στον τομέα του οινοπνεύματος. Δώστε στο φόρουμ σας τη δυνατότητα να ασχοληθεί και να προωθήσει περαιτέρω την έρευνα για το θέμα αυτό.
<P>
Μια τελευταία επισήμανση για την κατάχρηση οινοπνεύματος ως τμήμα του φαινομένου της χρήσης πολλαπλών ναρκωτικών. Στην Ιρλανδία, το ένα πέμπτο των ατόμων που υποβάλλονται σε θεραπεία για χρήση οινοπνεύματος κάνει επίσης κατάχρηση ναρκωτικών, ενώ πρόσφατη μελέτη στη Γαλλία κατέληξε στο συμπέρασμα ότι η οδήγηση υπό την επήρεια καννάβεως διπλασιάζει τον κίνδυνο εμπλοκής σε ατυχήματα. " αυξανόμενη επικράτηση της χρήσης πολλαπλών ναρκωτικών πρέπει να αντιμετωπιστεί επίσης επειγόντως από το φόρουμ σας, καθώς και από όλα τα κράτη μέλη, ενώ πρέπει να ενισχυθεί η αναγκαία τεχνική υποστήριξη για την ανίχνευση της χρήσης πολλαπλών ναρκωτικών, ιδίως στους οδικούς ελέγχους της αστυνομίας, με παροχή τεχνικής υποστήριξης στις αστυνομικές μας αρχές.
<SPEAKER ID="346" NAME="Daciana Octavia Sârbu" AFFILIATION="PSE">
(RO) Κύριε Πρόεδρε, θέλω να συγχαρώ τον κ. εισηγητή. Τα αποτελέσματα της έκθεσης έχουν ως στόχο τη μείωση των βλαβών που προκαλεί το οινόπνευμα και την προστασία της υγείας και της ευημερίας των πολιτών της ΕΕ, καθώς όλοι γνωρίζουμε πολύ καλά ότι το οινόπνευμα είναι ένας από τους πιο επικίνδυνους παράγοντες όσον αφορά την πρόκληση νόσων και πρόωρων θανάτων στην Ευρώπη, ενώ προκαλεί επίσης μια σειρά κοινωνικών προβλημάτων.
<P>
Εκτιμώ το γεγονός ότι η προσοχή εστιάζεται τόσο στη μείωση των επιβλαβών συνεπειών του οινοπνεύματος για τους καταναλωτές και τρίτους, ευάλωτες κοινωνικές ομάδες, όπως παιδιά, νέοι και έγκυες γυναίκες. Μπορούμε επίσης να προσθέσουμε σε όλα αυτά και αρνητικές επιπτώσεις, όπως η ενδοοικογενειακή βία, η παραμέληση ανηλίκων, η ανεργία και ο κοινωνικός αποκλεισμός.
<P>
" σημασία που δίνεται στην εκπαίδευση, την ενημέρωση και τις εκπαιδευτικές εκστρατείες για την πρόληψη των επιβλαβών συνεπειών της κατανάλωσης οινοπνεύματος, όπως ανταλλαγές βέλτιστων πρακτικών σε ευρωπαϊκό επίπεδο, είναι σημαντικοί παράγοντες μείωσης των επιβλαβών συνεπειών που προκαλεί το οινόπνευμα.
<P>
" γενική προσέγγιση της έκθεσης ανέδειξε επιτυχώς τα θεμελιώδη προβλήματα που προκαλεί η κατανάλωση οινοπνεύματος στην Ευρωπαϊκή Ένωση και είναι ένα σημαντικό βήμα στην προσπάθεια καταπολέμησης της υπερβολικής κατανάλωσης.
<SPEAKER ID="347" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, τα προβλήματα που δημιουργεί η επικίνδυνη και επιβλαβής κατανάλωση οινοπνεύματος αυξάνονται ανησυχητικά τα τελευταία χρόνια σε όλα τα κράτη μέλη της Ευρωπαϊκής Ένωσης. " κοινωνία μας καταβάλλει υψηλό τίμημα γι' αυτό κάθε έτος, όσον αφορά τόσο τα άμεσα όσο και τα έμμεσα κόστη.
<P>
Τα εντονότερα προβλήματα από την κατανάλωση οινοπνεύματος σχετίζονται με τους νέους. Οι νέοι είναι πιο επιρρεπείς σε σωματικά και ψυχικά προβλήματα και στις κοινωνικές επιπτώσεις που προκαλεί η κατανάλωση οινοπνεύματος από τους ίδιους αλλά και από τρίτους. Τα προβλήματα από την κατανάλωση οινοπνεύματος, ωστόσο, δεν αφορούν απλώς τους νέους. Το οινόπνευμα διαδραματίζει ρόλο στην πλειονότητα των ανθρωποκτονιών, ενώ κάθε χρόνο προκαλεί 17 000 θανάτους που θα μπορούσαν να είχαν αποφευχθεί. Τη δεκαετία του 1970 στη Φινλανδία πέθαιναν από κίρρωση του ήπατος 200 άτομα ετησίως: τώρα η νόσος αυτή σκοτώνει 1 000 άτομα ετησίως.
<P>
Σε ευρωπαϊκό επίπεδο, πρέπει να αναλάβουμε επείγουσα δράση για την εναρμόνιση της φορολογίας του οινοπνεύματος προς τα πάνω. Απευθύνω έκκληση στην Επιτροπή να θέσει φιλόδοξους κοινούς στόχους για τα κράτη μέλη όσον αφορά την επικίνδυνη και επιβλαβή κατανάλωση οινοπνεύματος.
<SPEAKER ID="348" NAME="Christa Klaß" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, η Ευρώπη δεν χρειάζεται, δεν έχει το δικαίωμα και δεν μπορεί να ρυθμίζει τα πάντα. Τα σημερινά συνθήματα που χρησιμοποιούμε διαρκώς συζητώντας με τους πολίτες είναι η επικουρικότητα των κρατών μελών και η κατάργηση της γραφειοκρατίας. " αρμοδιότητα της Ευρωπαϊκής Ένωσης αμφισβητείται επανειλημμένα, όμως η Ευρώπη οφείλει και όντως πρέπει να είναι η κινητήρια δύναμη της ανάπτυξης. Το δικαίωμα πρωτοβουλίας είναι ένα κατοχυρωμένο δικαίωμα της Επιτροπής. Όπου λείπουν τα νομικά μέσα, το δικαίωμα πρωτοβουλίας χρησιμοποιείται για να εστιαστεί σε ακανθώδη ζητήματα, να επισημάνει στα κράτη μέλη πού υπάρχουν καταχρήσεις και να ζητήσει δράση. Αυτή είναι η νομική βάση της παρούσας πρότασης της Επιτροπής, και πρέπει να την χρησιμοποιήσουμε.
<P>
Πρέπει να περιορίσουμε τις δυσμενείς επιπτώσεις για την υγεία μίας επικίνδυνης και υπερβολικής κατανάλωσης οινοπνεύματος, καθώς και τις κοινωνικές και οικονομικές της συνέπειες. Πρόκειται να διατυπωθεί μια ευρωπαϊκή στρατηγική που θα στηρίζει τα κράτη μέλη στην προσπάθειά τους να μειώσουν και να αποτρέψουν βλάβες που σχετίζονται με το οινόπνευμα. Σε αυτό συμπεριλαμβάνεται και η διερεύνηση των αιτίων, όπως μόλις αναφέρθηκε. Σε αυτό όμως συμπεριλαμβάνεται και η ενημέρωση, η πληροφόρηση, καθώς και η αύξηση της ευαισθητοποίησης των πολιτών· αυτή είναι η ουσία του θέματος, αυτά είναι τα κύρια σημεία. Κάθε άνθρωπος είναι ελεύθερος να λαμβάνει αποφάσεις. Όμως, αυτήν την ελευθερία μπορεί να την αξιοποιήσει μόνον όταν είναι ενήμερος για τις επιπτώσεις και τις συνέπειες των πράξεών του.
<P>
" ανατροφή και η εκπαίδευση αποτελούν σημαντικούς παράγοντες. Οι βάσεις για μια ομαλή και σταθερή ζωή τίθενται με την ανατροφή που δίνει η οικογένεια, και πρέπει να δώσουμε βαρύτητα σε αυτό, και εν συνεχεία με το σχολείο και τη συμβουλευτική. Το ίδιο ισχύει και για την ευαισθητοποίηση σχετικά με το οινόπνευμα.
<P>
Υποστηρίζω την έκθεση του Κοινοβουλίου που βελτιώνει σε πολλά σημεία το έγγραφο της Επιτροπής. Είμαι, όμως, εντελώς αντίθετη στα αιτήματα για την τοποθέτηση προειδοποιητικών επισημάνσεων. Υπάρχουν σαφείς διατάξεις για την επισήμανση του οινοπνεύματος. " περιεκτικότητα σε οινόπνευμα αναγράφεται στην ετικέτα. " μεταφορά και η κατανόηση των όσων αναγράφονται στις ετικέτες αποτελεί τον βασικό τρόπο για τη μετάδοση πληροφοριών. Αυτό σημαίνει, κυρίες και κύριοι, γενική γνώση! Ο καθένας θα πρέπει να είναι σε θέση να χρησιμοποιεί υπεύθυνα τις πληροφορίες αυτές για τον εαυτό του. Το ίδιο ισχύει για τα περισσότερα πράγματα στη ζωή: για το φαγητό και το ποτό, όπως και για την άσκηση, τον αθλητισμό και την καλή φυσική κατάσταση.
<SPEAKER ID="349" NAME="Marusya Ivanova Lyubcheva" AFFILIATION="PSE">
(BG) Κύριε Πρόεδρε, κύριε Επίτροπε, είναι ευχάριστο το γεγονός ότι το Ευρωπαϊκό Κοινοβούλιο υιοθετεί αυτήν τη στρατηγική ως ένα επίκαιρο και σημαντικό μέτρο. " χρήση οινοπνεύματος, η οποία συχνά μετατρέπεται σε κατάχρηση, επηρεάζει πολλά άτομα, περιλαμβανομένων παιδιών και εφήβων. " κοινωνία εξακολουθεί να μην αναγνωρίζει επαρκώς αυτήν την απειλή, πιθανώς λόγω ελλείμματος ενημέρωσης. " κατάχρηση του οινοπνεύματος δεν επηρεάζει μόνο την κατάσταση της υγείας και την αναπαραγωγική υγεία των ατόμων, αλλά βλάπτει επίσης τα συστήματα υγειονομικής περίθαλψης, αυξάνει τις αντικοινωνικές συμπεριφορές, προκαλεί αύξηση των ποσοστών εγκληματικότητας και πρόωρης εγκατάλειψης των σπουδών και, για τον λόγο αυτό, οδηγεί σε μείωση του επιπέδου εκπαίδευσης. Απαιτείται λοιπόν ευαισθητοποίηση της κοινής γνώμης, καθώς και προγράμματα εκπαίδευσης και πρόληψης για τη διαμόρφωση συγκεκριμένου τύπου συμπεριφοράς.
<P>
Εντοπίζω δύο λέξεις κλειδιά σε αυτήν την έκθεση: κίνδυνος και ασφάλεια. Προκειμένου να εξασφαλίσει την αλληλεγγύη σε αυτήν την πολιτική, η Ευρωπαϊκή Επιτροπή θα μπορούσε να συζητήσει δύο σημαντικά μέτρα: να προτείνει ένα στοχοθετημένο πρόγραμμα που θα εφαρμοστεί από τα κράτη μέλη για μια ευρείας κλίμακας μελέτη σχετικά με τις συνέπειες της χρήσης οινοπνεύματος και τον αντίκτυπο της ευαισθητοποίησης των πολιτών για το πρόβλημα αυτό, και να συστήσει ένα ειδικό ταμείο για τη χρηματοδότηση προγραμμάτων πρόληψης, στο οποίο θα μπορούσε να διατεθεί μέρος των εσόδων από τις διαφημίσεις οινοπνευματωδών.
<SPEAKER ID="350" NAME="DanutBudreikait" AFFILIATION="ALDE">
(LT) Ο αγώνας κατά των επιβλαβών επιπτώσεων του οινοπνεύματος είναι πανάρχαιος. " ποτοαπαγόρευση και οι διάφορες απαγορεύσεις που έχουν εφαρμοστεί σε διάφορες χώρες δεν έχουν προσφέρει θετικά αποτελέσματα. Εντούτοις, η ανακοίνωση της Επιτροπής σχετικά με μια στρατηγική της ΕΕ για τη στήριξη των κρατών μελών στην προσπάθειά τους να μειώσουν τις βλάβες που προκαλούνται από το οινόπνευμα είναι μια σημαντική πρωτοβουλία. " Επιτροπή, γενικεύοντας τις εμπειρίες των κρατών μελών και εντοπίζοντας τα κοινά προβλήματα που εμφανίζονται σε όλα τα κράτη, έχει καθορίσει τις προτεραιότητες όσον αφορά τη μείωση των βλαβών που προκαλούνται από το οινόπνευμα. Πιστεύεται ότι η εφαρμογή των σημαντικών αυτών προτεραιοτήτων, όπως η προστασία των νέων, των παιδιών και των εμβρύων, η αποτροπή της κατανάλωσης οινοπνεύματος κατά την οδήγηση και άλλοι περιορισμοί θα καταστήσουν την κοινωνία μας πιο υπεύθυνη, υγιή και εγκρατή. Επιτρέψτε μου να τονίσω τους τεράστιους κινδύνους που αντιμετωπίζουν οι νέοι που καταναλώνουν οινόπνευμα. Είναι λυπηρό, όμως η επιτρεπόμενη ηλικία κατανάλωσης οινοπνεύματος μειώνεται όλο και περισσότερο σε πολλές χώρες. Οι ορθές πρακτικές είναι, συνεπώς, πολύ σημαντικές. Θέλω να προτείνω τη σύνδεση της πρακτικής της μείωσης των βλαβών που προκαλούνται από το οινόπνευμα μεταξύ των νέων με τα κοινοτικά προγράμματα που απευθύνονται στη νεολαία. " ανάπτυξη και η εφαρμογή τέτοιων προγραμμάτων θα επιτρέψει την απασχόλησή τους κατά τον ελεύθερο χρόνο τους και θα συμβάλει στην προστασία τους από την επιβλαβή κατανάλωση οινοπνεύματος.
<SPEAKER ID="351" NAME="Richard Seeber" AFFILIATION="PPE-DE">
(DE) Κύριε Πρόεδρε, κύριε Επίτροπε, πιστεύω ότι το οινόπνευμα ήταν επικίνδυνο στο παρελθόν, όπως είναι και σήμερα επικίνδυνο. Στην παράγραφο 5.4.1 της πρότασης της Επιτροπής, ορθώς αναφέρεται ότι η μέτρια κατανάλωση οινοπνεύματος φαίνεται μάλιστα να παρέχει μια κάποια προστασία κατά της στεφανιαίας νόσου σε μεγαλύτερους σε ηλικία ανθρώπους (45 ετών και άνω), εγώ όμως πιστεύω ότι είναι μύθος, που στηρίζεται σε ανεπαρκή επιστημονικά στοιχεία, το να λέμε ότι λίγο οινόπνευμα κάνει καλό στην υγεία. Το οινόπνευμα είναι επικίνδυνο. Είναι ένα δηλητήριο και βλάπτει την υγεία ακόμα και σε μικρές ποσότητες. Φυσικά, πρέπει να καθοριστούν όρια ανοχής.
<P>
Εμείς, στα διάφορα κράτη της Ευρώπης, έχουμε μάθει πώς να αντιμετωπίζουμε το ναρκωτικό που λέγεται οινόπνευμα. Οι Βρετανοί ως προς τις καταναλωτικές τους συνήθειες, για παράδειγμα, ανήκουν στους περιστασιακούς πότες. " κατά κεφαλήν κατανάλωση είναι σχετικά μικρή, παρότι ορισμένες φορές υπάρχουν υπερβολές που προξενούν σοβαρές βλάβες. Εμείς στην Αυστρία ανήκουμε στους επονομαζόμενους κοινωνικούς πότες. Έχουμε σχετικά υψηλή κατά κεφαλήν κατανάλωση οινοπνεύματος αλλά λιγότερες υπερβολές. Επομένως, υπάρχουν πολύ μεγάλες διαφορές μεταξύ των κρατών ανάλογα με την ιστορική εξέλιξη κάθε χώρας.
<P>
" Επιτροπή προσεγγίζει σωστά το πρόβλημα αυτό, λέγοντας ότι δεν θα απαλλάξουμε τα κράτη μέλη από την ευθύνη τους. Παρόλα αυτά, υπάρχουν ευρωπαϊκά καθήκοντα τα οποία μπορούμε να αντιμετωπίσουμε από κοινού. Για παράδειγμα, μπορούμε να προσπαθήσουμε να δημιουργήσουμε μια καλή βάση δεδομένων. Οι στατιστικές διαφέρουν πολύ. Είναι λάθος να πιστεύουμε πως παλιότερα υπήρχαν λιγότερες βλάβες εξαιτίας του οινοπνεύματος. Την εποχή εκείνη, οι διαγνώσεις γίνονταν με διαφορετικό τρόπο και η ευαισθητοποίηση της κοινής γνώμης επί του θέματος ήταν μικρότερη.
<P>
Γι' αυτό πιστεύω ότι είναι σημαντικό να γνωρίζουμε εμείς στην Ευρώπη για τι ακριβώς μιλάμε. Επίσης, είναι σημαντικό να αντιμετωπίζουμε τα νέα φαινόμενα σε ό,τι αφορά τα πρότυπα κατανάλωσης. Σε αυτά συγκαταλέγεται το γεγονός ότι ολοένα και περισσότεροι νέοι αρχίζουν να πίνουν σε πολύ νεαρή ηλικία, πράγμα που προξενεί πολύ σοβαρές βλάβες. Σχετικά με το ζήτημα της επισήμανσης, θα ήθελα να πω ότι, κατά τη γνώμη μου, δεν είναι αυτό που χρειαζόμαστε. Αν νομίζουμε ότι μπορούμε να επιλύσουμε ένα τόσο πολύπλοκο φαινόμενο, όπως αυτό της κατανάλωσης οινοπνεύματος, τοποθετώντας απλά μια ετικέτα σε μία φιάλη, κάνουμε λάθος. Θα ήταν ένας πολύ εύκολος τρόπος για να αποφύγουμε τις πολιτικές μας ευθύνες.
<SPEAKER ID="352" NAME="Anna Hedh" AFFILIATION="PSE">
(SV) Κύριε Πρόεδρε, χαιρετίζω τη στρατηγική, παρότι φρονώ ότι έχει αποδυναμωθεί. Επιτέλους υπάρχει ένα ενιαίο έγγραφο με στόχους οι οποίοι ευελπιστούμε ότι δεν μπορούν παρά να αναπτυχθούν περαιτέρω. Το θετικό στοιχείο της στρατηγικής είναι το γεγονός ότι καταδεικνύει ποιες μέθοδοι λειτουργούν υπέρ της μείωσης της κατανάλωσης οινοπνεύματος και, ως εκ τούτου, υπέρ της μείωσης των βλαβών και των τραγωδιών που προκαλεί το οινόπνευμα. Αν όμως επιδιώκεται πραγματικά η εφαρμογή των μεθόδων που προτείνονται στην έκθεση από τα κράτη μέλη, η κοινοτική νομοθεσία πρέπει να προσαρμοστεί κατάλληλα. Καταρχάς, οι εισαγωγικές ποσοστώσεις πρέπει να μειωθούν. Οι προσπάθειες κάθε χώρες να εφαρμόσει περιοριστικά μέτρα υπονομεύονται ή καθίστανται εντελώς ατελέσφορες όταν το οινόπνευμα μπορεί καταρχήν να εισαχθεί ελεύθερα από άλλες χώρες. Επιπλέον, η κατώτατη φορολογία πρέπει να αυξηθεί για λόγους δημόσιας υγείας. Επιθυμώ επίσης την αναγραφή προειδοποιήσεων για την υγεία στα οινοπνευματώδη όπως και στον καπνό. Σας απευθύνω λοιπόν έκκληση να καταψηφίσετε τις τροπολογίες που αποδυναμώνουν το κείμενο.
<SPEAKER ID="353" NAME="Eija-Riitta Korhola" AFFILIATION="PPE-DE">
(FI) Κύριε Πρόεδρε, ένα από τα πιο γνωστά ρητά στη χώρα μου περιγράφει το οινόπνευμα ως το ποτό των σοφών. " σημασία του ασφαλώς δεν είναι ότι το οινόπνευμα μάς κάνει σοφούς αλλά ότι ταιριάζει μόνο σε όσους είναι εξοικειωμένοι με τις έννοιες της κρίσης και του μέτρου. Δεν έχω λοιπόν πρόβλημα να συμφωνήσω με την υπογράμμιση, από τη σκιώδη εισηγήτρια της ομάδας μας, την κ. Sommer, μιας στρατηγικής πρόληψης των κινδύνων που συνδέονται με το οινόπνευμα. Πρέπει να ξεκινήσουμε αναγνωρίζοντας τις διάφορες νοοτροπίες που επικρατούν ως προς τη χρήση του οινοπνεύματος και αναζητώντας αποτελεσματικές λύσεις στα πραγματικά προβλήματα, δηλαδή την κατάχρηση και τη χρήση από ανηλίκους. Δεν υπάρχει λόγος να στιγματίζουμε τους ίδιους τους παραγωγούς ή την ήπια κατανάλωση. Χρειαζόμαστε λοιπόν συνεργασία μεταξύ διαφόρων των οργανισμών και εθνικές λύσεις σε τοπικά προβλήματα.
<P>
Για ένα θέμα, όμως, επιθυμώ την παρέμβαση της ΕΕ, και αυτό είναι η προσαρμογή προς τα άνω των επιπέδων φορολόγησης του οινοπνεύματος σε ευρύ μέτωπο. Πρέπει να αναγνωρίσουμε ότι το κόστος της κατάχρησης οινοπνεύματος για τη δημόσια υγεία είναι τεράστιο και δεν πρόκειται να περιοριστεί αν δεν εφαρμόσουμε κοινά μέσα οικονομικής πολιτικής.
<P>
Από την άποψη αυτή η χώρα μου είναι, δυστυχώς, ένα καλό παράδειγμα. " συμμετοχή στην ΕΕ υποχρέωσε τη Φινλανδία να μειώσει τη φορολογία του οινοπνεύματος, όταν καταργήθηκε το δικαίωμα περιορισμού των εισαγωγών. Μια πρόσφατη μελέτη καταδεικνύει ότι ο αριθμός των αιφνιδίων θανάτων που οφείλονται στην κατανάλωση οινοπνεύματος αυξήθηκε αισθητά μετά τη μείωση του φόρου επί του οινοπνεύματος το 2004, οπότε η κατανάλωση άρχισε να αυξάνεται κατακόρυφα. " αύξηση σε σύγκριση με τα επίπεδα του 2003 ανέρχεται στο 17%, και αυτό χωρίς να λαμβάνονται υπόψη οι άλλες συνέπειες.
<P>
Τα προβλήματα που αντιμετωπίζουμε στον τομέα της δημόσιας υγείας είναι τόσο σοβαρά, ώστε είμαστε για μία ακόμη φορά υποχρεωμένοι να αυξήσουμε τους φόρους. Κάποια στιγμή μάλιστα πρότεινα την ανυπακοή επιμέρους κρατών μελών, με άλλα λόγια τον περιορισμό των εισαγωγών μετά τη λήξη της μεταβατικής περιόδου, δυνάμει του άρθρου 30 ή 95 της Συνθήκης. Δυστυχώς, τότε δεν έγινε τίποτε, και τώρα ολόκληρη η χώρα πληρώνει το τίμημα, μια χώρα που προφανώς δεν είναι αρκετά σοφή.
<SPEAKER ID="354" NAME="Miroslav Mikolášik" AFFILIATION="PPE-DE">
(SK) Παρακολούθησα πρόσφατα μια τηλεοπτική εκπομπή σχετικά με τους νέους από σκανδιναβικές χώρες που ταξιδεύουν τα βράδια της Παρασκευής με πλοίο στην Εσθονία, για παράδειγμα. Όταν φτάσουν εκεί, αγοράζουν δύο μεγάλα καφάσια βότκας και πίνουν μέχρι το σημείο της αναισθησίας στο ταξίδι της επιστροφής. Τούτου λεχθέντος, παρόμοιες και άλλες μορφές υπερβολικής κατανάλωσης οινοπνεύματος μπορούν να διαπιστωθούν σε όλες τις χώρες της Ευρωπαϊκής Ένωσης. Δεν υπάρχει αμφιβολία ότι τα μέτρα που οδηγούν σε μείωση της κατανάλωσης οινοπνεύματος θα έχουν θετικό αντίκτυπο στην υγεία του πληθυσμού, τις κοινωνικές συνθήκες, τα ατυχήματα τόσο εντός όσο και εκτός του χώρου εργασίας, καθώς και όσον αφορά τα τροχαία ατυχήματα.
<P>
Θέλω να εστιάσω την προσοχή μου στις βλάβες που προκαλεί η υπερβολική κατανάλωση όλων των τύπων οινοπνευματωδών ποτών στην υγεία. Είναι αναγκαίο να επισημαίνουμε διαρκώς, κυρίως στους νέους, ότι ακόμη και η τακτική κατανάλωση μπύρας οδηγεί σε αλκοολισμό, ο οποίος δεν είναι λιγότερο σοβαρός από τον αλκοολισμό που προκαλείται από τα κρασιά ή άλλα οινοπνευματώδη. Είναι τρομακτικό το γεγονός ότι πολλοί εξακολουθούν να υποτιμούν αστόχαστα τη σοβαρότητα των παθήσεων του ήπατος, οι οποίες μπορούν συχνά να οδηγήσουν σε κίρρωση, ακόμη και στον θάνατο. " τακτική κατανάλωση οινοπνεύματος μεταβάλλει σταδιακά όχι μόνο τις επιθυμίες αλλά και τον χαρακτήρα του ατόμου, ενώ επίσης μπορεί να καταστρέψει την οικογενειακή του ζωή, προκαλώντας συγχρόνως σοβαρές νευρολογικές αλλοιώσεις σε πολλές περιπτώσεις. Ένας νέος αλκοολικός χάνει την ικανότητά του να αγωνίζεται για υψηλότερους στόχους και ιδανικά και τα συναισθήματά του αμβλύνονται σε τέτοιον βαθμό, ώστε να δυσκολεύεται να συνάψει υγιείς σχέσεις ή να δημιουργήσει ένα υγιές οικογενειακό περιβάλλον.
<P>
Το σύνδρομο εμβρυικού αλκοολισμού βλάπτει σοβαρά όχι μόνο τη μητέρα αλλά κυρίως το παιδί, προκαλώντας διαταραχές της ανάπτυξης και δυσπλασίες στα νεογνά. Προκαλεί κατάπληξη το πόσο λίγη μέριμνα λαμβάνεται για την ενημέρωση των εγκύων σχετικά με το θέμα αυτό σε πολλά κράτη μέλη. Τέλος, ο αριθμός των ατόμων που οδηγούν αυτοκίνητο ή μοτοσικλέτα υπό την επήρεια οινοπνεύματος είναι τραγικός. Προσωπικά, υποστηρίζω τη δυνατότητα εναρμόνισης της νομοθεσίας στο σύνολο της ΕΕ, με εφαρμογή μηδενικής ανοχής όσον αφορά το ποσοστό αλκοολαιμίας των οδηγών.
<SPEAKER ID="355" NAME="Cristian Stănescu">
εξ ονόματος της Ομάδας ITS. - (RO) Κύριε Πρόεδρε, αγαπητοί συνάδελφοι, η κατανάλωση οινοπνεύματος είναι μια συνήθεια που μεταδίδεται από γενιά σε γενιά. Σε αρκετές χώρες υπάρχει ένα ρητό που σχετίζεται με την κατανάλωση οινοπνεύματος, σύμφωνα με το οποίο πρέπει να είναι αποκλειστικά ανδρικό ζήτημα. Δεν υπάρχουν πολλές μέθοδοι μείωσης των επιβλαβών επιπτώσεων της επικίνδυνης και επιζήμιας για τα παιδιά και τις εγκύους κατανάλωσης οινοπνεύματος. Το οινόπνευμα έχει πολύ περισσότερους και ποικίλους καταναλωτές από ό,τι το τσιγάρο, καθώς και παραδοσιακές τεχνικές παραγωγής, πράγμα που συνεπάγεται την ύπαρξη ανεξέλεγκτων μεθόδων εμπορίας και συναφών κινδύνων.
<P>
Στην προκειμένη περίπτωση, είναι επιβεβλημένη η ενθάρρυνση, στο άρθρο 16 της έκθεσης, της προσέγγισης που συνίσταται στην αναζήτηση καινοτόμων μέσων ενημέρωσης και ευαισθητοποίησης σχετικά με την κατανάλωση οινοπνεύματος. Αντιθέτως, η χρήση προειδοποιήσεων στις ετικέτες των οινοπνευματωδών προϊόντων, όπως συμβαίνει στην περίπτωση των προϊόντων καπνού, δεν μπορεί να θεωρηθεί καινοτόμος προσέγγιση, μιας και δεν έχει αποδειχθεί επαρκώς αποτελεσματική για τον καπνό. Είναι αναγκαίο να πραγματοποιηθεί πανευρωπαϊκή μελέτη ως προς τα αποτελέσματα αυτής της διαδικασίας προειδοποίησης για τους εξαρτημένους καταναλωτές, ανεξαρτήτως ηλικίας, επαγγέλματος και φύλου, αλλά και για τα αποτελέσματα στην εσωτερική αγορά.
<P>
Το Ευρωπαϊκό Κοινοβούλιο πρέπει να προτείνει ένα ψήφισμα χωρίς την παραμικρή αοριστία, προκειμένου να εξασφαλιστεί ο αναγκαίος χρόνος για την κατάρτιση άλλων μεθόδων ενημέρωσης και ευαισθητοποίησης που θα προσφέρουν στα κράτη μέλη ένα ικανοποιητικό πλαίσιο για την καταπολέμηση της καταχρηστικής κατανάλωσης οινοπνεύματος και την προώθηση της μέτριας και υπεύθυνης κατανάλωσής του.
<SPEAKER ID="356" NAME="Μάρκος Κυπριανού">
μέλος της Επιτροπής. - (EN) Κύριε Πρόεδρε, θέλω και εγώ να ευχαριστήσω όλες και όλους τους βουλευτές για την πολύ ενδιαφέρουσα συζήτηση.
<P>
Επιτρέψτε μου να σας αναφέρω μια ιστορία από την ελληνική μυθολογία. Απεικονίσεις της θα βρείτε σε μωσαϊκά στην Πάφο της Κύπρου. Είναι η ιστορία των πρώτων ανθρώπων που ήπιαν κρασί. Ένας υπηρέτης του θεού Διόνυσου έκλεψε κρασί για να το δώσει στους ανθρώπους για πρώτη φορά. Το ήπιαν, μέθυσαν και για πρώτη φορά στην ανθρώπινη ιστορία νόμισαν ότι είχαν δηλητηριαστεί και σκότωσαν τον υπηρέτη που τους είχε δώσει το κρασί.
<P>
Στην εποχή μας, οι λύσεις είναι πολύ πιο σύνθετες, οπότε πρέπει να αναζητήσουμε διαφορετικές προσεγγίσεις. Όλοι έχουν επιλέξει διαφορετικές προσεγγίσεις. Ορισμένοι υποστηρίζουν ότι έχουμε προχωρήσει υπερβολικά, άλλοι ότι δεν κάναμε αρκετά. Ορισμένοι θα ήθελαν να θεσπίσουμε νομοθεσία για όλες τις πτυχές, ενώ άλλοι επιθυμούν να γίνουν όλα από τα κράτη μέλη.
<P>
Γεγονός είναι ότι η λύση βρίσκεται κάπου στο μέσον. Οφείλουμε να συμπληρώσουμε το έργο των κρατών μελών και να υποστηρίξουμε τις πολιτικές τους, όμως αυτό δεν σημαίνει ότι δεν έχει ρόλο η Ευρωπαϊκή Ένωση, όπως φαίνεται άλλωστε στην έκθεση και ανέφεραν επίσης οι αξιότιμοι βουλευτές. Συγχρόνως, δεν μπορούν να λυθούν όλα τα προβλήματα μέσω της νομοθεσίας. Πρέπει, συνεπώς, να δώσουμε στο φόρουμ την ευκαιρία να εργαστεί και να προσφέρει απτά αποτελέσματα, τα οποία θα παρακολουθούμε. Παράλληλα όμως, όπως επισημάνθηκε ήδη, στα κράτη μέλη υφίσταται ήδη νομοθεσία για πολλές από αυτές τις πτυχές. " εφαρμογή της είναι ελλειμματική και προκαλεί το πρόβλημα. Συνεπώς, η άσκηση πιέσεων στα κράτη μέλη θα μας βοηθήσει να επιτύχουμε θετικά αποτελέσματα.
<P>
Ανεξάρτητα από τις προσδοκίες της κάθε πλευράς, δεν πρέπει να υποτιμούμε τη σημασία του γεγονότος ότι, για πρώτη φορά, αναγνωρίζουμε σε ευρωπαϊκό επίπεδο ότι υπάρχει πρόβλημα λόγω των βλαβών που προκαλεί το οινόπνευμα και ότι απαιτείται μια ευρωπαϊκή στρατηγική -η οποία εγκρίθηκε σήμερα- καθώς και του γεγονότος ότι διαθέτουμε πλέον ευρωπαϊκό διάλογο, μια ευρωπαϊκή πρωτοβουλία και ευρωπαϊκή παρέμβαση σε αυτόν τον τομέα. Αυτό είναι σημαντικό. Κανένα κράτος μέλος δεν μπορεί να λύσει αυτό το πρόβλημα απομονωμένο από τα υπόλοιπα και κανένα κράτος μέλος δεν είναι απαλλαγμένο από το πρόβλημα. Σήμερα το πρόβλημα της ευκαιριακής άμετρης κατανάλωσης οινοπνεύματος εμφανίζεται και στην Ισπανία, ενώ στο παρελθόν ήταν πρόβλημα της Βορειοδυτικής Ευρώπης. Διαπιστώνει λοιπόν κανείς ότι, ενόψει των πολιτιστικών ανταλλαγών και άλλων λόγων -ένας κοινωνικός αναλυτής θα μπορούσε να εξηγήσει γιατί συμβαίνει αυτό- παρατηρούμε τη διασυνοριακή εξάπλωση του ιδίου προβλήματος, ενώ δεν υπάρχουν γεωγραφικοί φραγμοί στην εμφάνιση τέτοιων προβλημάτων, τα οποία εμφανίζονται πλέον σε όλη την Ευρωπαϊκή Ένωση.
<P>
Αυτό είναι το πρώτο σημαντικό βήμα, όχι όμως και το τελευταίο. Αν δεν διαπιστώσουμε αποτελέσματα εντός εύλογου χρονικού διαστήματος, τότε θα μπορούμε να επανεκτιμήσουμε, να επαναξιολογήσουμε και να επανεξετάσουμε αυτήν τη στρατηγική και να υιοθετήσουμε διαφορετική προσέγγιση ή πορεία. Εντούτοις, επί του παρόντος κινούμαστε προς τη σωστή κατεύθυνση. Ευχαριστώ και πάλι τον εισηγητή, την αρμόδια κοινοβουλευτική επιτροπή και τους αξιότιμους βουλευτές για την υποστήριξη αυτής της στρατηγικής. Προσβλέπω στη συνεργασία μαζί σας για την επίτευξη των αποτελεσμάτων που όλοι επιθυμούμε.
<SPEAKER ID="357" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="358" NAME="Gyula Hegyi  " AFFILIATION="PSE">
γραπτώς. - (HU) " υπερβολική κατανάλωση οινοπνεύματος αποτελεί μάστιγα για τις ευρωπαϊκές κοινωνίες. Χάνουμε αμέτρητες ζωές λόγω ασθενειών τις οποίες προκαλεί η κατανάλωση οινοπνεύματος, ενώ ο αριθμός των θυμάτων οδήγησης υπό την επήρεια οινοπνεύματος είναι επίσης εξαιρετικά αυξημένος στα κράτη μέλη. " κατανάλωση οινοπνεύματος και οι συνήθειες που σχετίζονται με αυτή διαφέρουν από χώρα σε χώρα, ακόμη και από περιοχή σε περιοχή, γι' αυτό είναι ενδεδειγμένο οι αμυντικές στρατηγικές να σχεδιαστούν από τα κράτη μέλη. Δεν παύει όμως να είναι αναγκαία η θέσπιση κοινοτικών οδηγιών. Οι ανήλικοι πρέπει να προστατευθούν με κάθε δυνατό τρόπο από το οινόπνευμα και, για να επιτευχθεί αυτό, απαιτούνται ακόμη πιο αυστηρές κυρώσεις. Στο πνεύμα του "όταν πίνουμε, δεν οδηγούμε", πρέπει να εφαρμοστεί μηδενική ανοχή και επιτρεπόμενο ποσοστό αλκοολαιμίας 0,00% για τους οδηγούς σε όλη την ΕΕ. Δεν πρόκειται πάντως να σημειώσουμε πρόοδο μόνο με τις απαγορεύσεις, όπως απέδειξε με τόσο καταφανή τρόπο η οικτρή αποτυχία της αμερικανικής ποτοαπαγόρευσης. Πρέπει να διαδώσουμε καλές συνήθειες ως προς την κατανάλωση οινοπνεύματος και την κατανάλωση χαμηλού αλκοολικού βαθμού μπύρας και κρασιού. Πρέπει δε να λάβουμε αυστηρά μέτρα κατά της εμπορίας αλκοολούχων προϊόντων τα οποία είναι αλλοιωμένα, νοθευμένα, κακής ποιότητας και επιζήμια για την υγεία.
<SPEAKER ID="359" NAME="David Martin  " AFFILIATION="PSE">
γραπτώς. - (EN) Είναι ανησυχητική η τάση που παρατηρείται τα τελευταία χρόνια να εστιάζουν την προσοχή τους οι παραγωγοί οινοπνευματωδών ποτών στους ανήλικους καταναλωτές με προϊόντα όπως τα "alcopops". " ευκαιριακή άμετρη κατανάλωση οινοπνεύματος αυξάνεται μεταξύ των νέων και είναι σημαντικό να αντιμετωπίσουμε την εξέλιξη αυτή αποτελεσματικά. Φρονώ ότι ένας καλός τρόπος είναι να ενθαρρύνουμε τις υπεραγορές και τα καταστήματα να διαχωρίζουν καλύτερα τα "alcopops" από τα αναψυκτικά. Τα "alcopops", όπως και άλλα οινοπνευματώδη ποτά, πρέπει να συνοδεύονται από επαρκείς προειδοποιήσεις για την υγεία. Χαίρομαι που οι τροπολογίες μου προς την κατεύθυνση αυτή ενσωματώθηκαν στο κείμενο της έκθεσης. Βεβαίως, για να καταπολεμήσουν αποτελεσματικά την κατανάλωση οινοπνεύματος από ανηλίκους και την ευκαιριακή άμετρη κατανάλωση, οι εθνικές κυβερνήσεις πρέπει επίσης να εστιάσουν την προσοχή τους στους καταναλωτές μέσω της αλλαγής των στάσεων έναντι του οινοπνεύματος. Χαιρετίζω λοιπόν την εστίαση στις εκστρατείες ενημέρωσης και ευαισθητοποίησης όπως αυτές που πραγματοποιούνται μέσω εκπαιδευτικών προγραμμάτων με βάση το σχολείο. Υποστηρίζω επίσης τις συστάσεις σύμφωνα με τις οποίες το όριο αλκοολαιμίας πρέπει να οριστεί όσο το δυνατόν πιο κοντά στο 0,00%, ιδίως για τους νέους οδηγούς. Φρονώ ότι η ευρεία διάδοση των αναλυτών αναπνοής, όπως προτείνεται στην έκθεση, μπορεί να συμβάλει στην αποτροπή περιπτώσεων οδήγησης υπό την επήρεια οινοπνεύματος. Οι εθνικές κυβερνήσεις μπορούν να λάβουν περισσότερα μέτρα, ώστε να εξασφαλίσουν τη διαθεσιμότητα δημοσίων μεταφορών για οδηγούς που έχουν καταναλώσει οινοπνευματώδη.

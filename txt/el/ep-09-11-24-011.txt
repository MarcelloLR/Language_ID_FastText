<CHAPTER ID="011">
Απαλλαγή 2007: γενικός προϋπολογισμός ΕΕ - Συμβούλιο (συζήτηση) 
<SPEAKER ID="356" NAME="Πρόεδρος">
" ημερήσια διάταξη προβλέπει τη συζήτηση της δεύτερης έκθεσης σχετικά με την απαλλαγή όσον αφορά την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2007, Τμήμα ΙΙ - Συμβούλιο (C6-0417/2008 - - Επιτροπή Ελέγχου του Προϋπολογισμού. Εισηγητής: Søren Bo Søndergaard
<SPEAKER ID="357" NAME="Søren Bo Søndergaard" LANGUAGE="DA">
Σας ευχαριστώ, κύριε Πρόεδρε. Πριν από 7 μήνες -στις 23 Απριλίου για την ακρίβεια- μία μεγάλη πλειοψηφία του Κοινοβουλίου αρνήθηκε να χορηγήσει απαλλαγή για την εκτέλεση του προϋπολογισμού του Συμβουλίου για το 2007. Για ποιον λόγο; Επειδή η συμπεριφορά του Συμβουλίου έναντι του Κοινοβουλίου και της Επιτροπής Ελέγχου του Προϋπολογισμού ήταν εντελώς απαράδεκτη. Το Συμβούλιο αρνήθηκε τόσο να απαντήσει στις γραπτές ερωτήσεις που του τέθηκαν σχετικά με τον προϋπολογισμό του όσο και να συναντηθεί με την Επιτροπή Ελέγχου του Προϋπολογισμού και να απαντήσει σε ερωτήσεις. " κατάσταση ήταν τόσο παράλογη, ώστε οι εκπρόσωποι του Συμβουλίου εγκατέλειπαν αμέσως οποιαδήποτε συνεδρίαση κατά την οποία ετίθεντο ερωτήσεις σχετικά με τον προϋπολογισμό του Συμβουλίου.
<P>
Στην πραγματικότητα, δεν πρόκειται για κάτι καινούριο. " κατάσταση αυτή στην ουσία συνεχιζόταν επί πολλά χρόνια. " νέα εξέλιξη ήταν το γεγονός ότι τον Απρίλιο το Κοινοβούλιο έβαλε ένα τέλος. Νομίζω ότι τον Απρίλιο τα περισσότερα μέλη έκαναν στον εαυτό τους μία απλή ερώτηση: πώς μπορώ, ως μέλος του Ευρωπαϊκού Κοινοβουλίου, να είμαι υπεύθυνος έναντι των ψηφοφόρων μου για τον προϋπολογισμό του Συμβουλίου, όταν το Συμβούλιο αρνείται να απαντήσει ακόμη και στις ερωτήσεις που θέτει το Κοινοβούλιο; Πιστεύω ότι αυτή ήταν η ερώτηση που οδήγησε μία μεγάλη πλειοψηφία αυτού του Σώματος να αρνηθεί να χορηγήσει απαλλαγή για τον προϋπολογισμό του Συμβουλίου. Πιθανόν ορισμένοι να σκέφτηκαν ότι το Κοινοβούλιο θα γινόταν πιο ευπειθές μετά τις εκλογές του Ιουνίου ή ότι οι απαιτήσεις του Κοινοβουλίου για διαφάνεια έδιναν την αίσθηση προεκλογικών υποσχέσεων μάλλον παρά πραγματικής αλλαγής στη στάση του. Σε αυτήν την περίπτωση, θα έχουν απογοητευτεί.
<P>
Ακόμη και μετά τις εκλογές, εμείς, στην Επιτροπή Ελέγχου του Προϋπολογισμού, είμαστε ενωμένοι στην πολύ απλή θέση μας: εάν το Συμβούλιο επιθυμεί να του χορηγήσουμε απαλλαγή για τον προϋπολογισμό του, τότε πρέπει να συναντηθεί μαζί μας και να απαντήσει στις ερωτήσεις μας. Στα τέλη του Σεπτέμβρη, τελικά, συνέβη κάτι. Στις 24 Σεπτεμβρίου, πραγματοποιήθηκε μία συνάντηση μεταξύ του Συμβουλίου και του προέδρου της Επιτροπής Ελέγχου του Προϋπολογισμού, των εισηγητών της επιτροπής και των συντονιστών. Παράλληλα, το Συμβούλιο απάντησε στις ερωτήσεις της επιτροπής -αν και έμμεσα- και αυτές οι απαντήσεις δημοσιεύτηκαν και στον δικτυακό τόπο του Συμβουλίου.
<P>
Ας γίνω πιο σαφής: επρόκειτο για μία έξυπνη κίνηση από πλευράς του Συμβουλίου - μία πολύ έξυπνη κίνηση. Αυτός είναι και ο λόγος για τον οποίο εμείς, στην Επιτροπή Ελέγχου του Προϋπολογισμού, είμαστε σήμερα σε θέση να εισηγηθούμε τη χορήγηση απαλλαγής για τον προϋπολογισμό του Συμβουλίου για το 2007 από το Κοινοβούλιο. Ωστόσο, θα ήθελα να δηλώσω ρητώς ότι τόσο η επιτροπή όσο και το Κοινοβούλιο αναμένουμε και απαιτούμε το βήμα αυτό να εκφράζει την αλλαγή της στάσης του Συμβουλίου απέναντι στο Κοινοβούλιο.
<P>
Σε ό,τι αφορά τον προϋπολογισμό του Συμβουλίου για το 2008, δεν αναμένουμε να επαναληφθεί το θέατρο του παραλόγου του 2007. Αντιθέτως, υποθέτουμε ότι θα ξεκινήσουμε από το σημείο εκείνο όπου τελικά καταλήξαμε. Με άλλα λόγια, αναμένουμε από το Συμβούλιο να παράσχει, χωρίς αδικαιολόγητη καθυστέρηση, γραπτές απαντήσεις στις ερωτήσεις που θα τεθούν από τις αρμόδιες επιτροπές και τους εισηγητές του Κοινοβουλίου. Αναμένουμε προθυμία από πλευράς του Συμβουλίου να συναντηθεί με τις αρμόδιες επιτροπές και να απαντήσει σε ερωτήσεις.
<P>
Για να εξασφαλίσουμε ότι δεν υπάρχει καμία αμφιβολία αναφορικά με το γεγονός αυτό, το δηλώνουμε ρητώς στην έκθεση που συζητάμε σήμερα, την οποία ελπίζω ότι το Κοινοβούλιο θα εγκρίνει αύριο - αν όχι ομόφωνα, τότε με πολύ μεγάλη πλειοψηφία. Χορηγώντας απαλλαγή για τον προϋπολογισμό του Συμβουλίου για το 2007, δείξαμε τη θετική στάση μας. " μπάλα βρίσκεται τώρα στο γήπεδο του Συμβουλίου.
<SPEAKER ID="358" NAME="Cecilia Malmström" LANGUAGE="SV">
Κύριε Πρόεδρε, αξιότιμοι βουλευτές, τα ζητήματα που συζητάμε σήμερα είναι εξαιρετικά σημαντικά. Οι ανοιχτές διαδικασίες και η διαφάνεια είναι τα δημοκρατικά μέσα που έχουμε στη διάθεσή μας. Αυτό που προάγει την εμπιστοσύνη των πολιτών είναι κατά πόσο μπορούν να κατανοήσουν τη διαδικασία και αυτό είναι καλό για τις δραστηριότητες της Ένωσης. Εν προκειμένω, το Κοινοβούλιο και το Συμβούλιο έχουν τους ίδιους στόχους και αυτό φυσικά ισχύει παντού, σε όλους τους τομείς και για όλα τα θεσμικά όργανα.
<P>
Σήμερα συζητάμε για την απαλλαγή του 2007. Στο σημείο αυτό θα ήθελα φυσικά να υπογραμμίσω τη σημασία του εξωτερικού ελέγχου γενικά και της εκτέλεσης του προϋπολογισμού ειδικότερα και, στο πλαίσιο αυτό, να επισημάνω ακόμη τον ρόλο του Ελεγκτικού Συνεδρίου και την πολύ καλή δουλειά, που διαμορφώνουν τη βάση για τον ετήσιο καθορισμό λογοδοσίας.
<P>
Σε ό,τι αφορά το συγκεκριμένο θέμα της έκθεσης για τη χορήγηση απαλλαγής για τον προϋπολογισμό του 2007, θα ήθελα να εκφράσω την ικανοποίησή μου που προτείνετε τώρα τη χορήγηση απαλλαγής στο Συμβούλιο. Εάν εξετάσουμε πιο προσεκτικά τα κυριότερα ζητήματα, στην ουσία δεν υπάρχει λόγος να μην χορηγηθεί απαλλαγή. Το Συμβούλιο κατέβαλλε πάντοτε προσπάθεια να τηρήσει τους κανόνες και να εφαρμόσει ανοιχτές διαδικασίες αναφορικά με την οικονομική διαχείριση. Αυτό θα συμβεί και στο μέλλον. Κατανόησα ότι η ανεπίσημη συνάντηση τον Σεπτέμβριο μεταξύ της αντιπροσωπείας από την Επιτροπή Ελέγχου του Προϋπολογισμού και της αντιπροσωπείας του Συμβουλίου επέτρεψε να αποσαφηνιστούν ορισμένα σημεία και αυτό κατέστησε δυνατή -όπως ανέφερε και ο εισηγητής- τη χορήγηση απαλλαγής στο Συμβούλιο για τον προϋπολογισμό του 2007.
<P>
Το γεγονός αυτό πολύ απλά υπογραμμίζει τη σημασία του διαλόγου μεταξύ των θεσμικών μας οργάνων και στο μέλλον. Επομένως, είμαι πολύ ικανοποιημένη που βρήκαμε έναν τρόπο να προχωρήσουμε σε αυτά τα ζητήματα, με αποτέλεσμα να μπορεί να χορηγηθεί απαλλαγή και προσδοκώ αυτό να επιβεβαιωθεί αύριο κατά την ψηφοφορία.
<SPEAKER ID="359" NAME="Ingeborg Gräßle" LANGUAGE="DE">
Κύριε Πρόεδρε, κυρία Malmström, κύριε Barrot, συνέβη ένα θαύμα. Για πρώτη φορά μέσα σε 5 χρόνια, παρακολουθώ το Συμβούλιο να συμμετέχει σε αυτή τη συζήτηση, και θα ήθελα να εκφράσω τις ειλικρινείς ευχαριστίες μου στη σουηδική Προεδρία του Συμβουλίου για το σημαντικό αυτό μήνυμα.
<P>
(Χειροκροτήματα)
<P>
Σας καλωσορίζουμε θερμά στη σύνοδο της Ολομέλειας, καθώς είναι η πρώτη φορά που το Συμβούλιο εκπροσωπείται στη συζήτηση για τη χορήγηση απαλλαγής του.
<P>
Τέλος καλό όλα καλά, όπως λέμε στη Γερμανία; Όχι, όχι αυτή τη φορά. " διαδικασία χορήγησης απαλλαγής με το Συμβούλιο αποδείχθηκε απερίγραπτη και χρήζει επιτακτικά μίας θέσης στην διοργανική ημερήσια διάταξη, η οποία, παρεμπιπτόντως, πρέπει να επεκταθεί ώστε να συμπεριλάβει τον Πρόεδρο του Ευρωπαϊκού Συμβουλίου. Έχουμε έναν νέο εταίρο στην ευρωπαϊκή σκηνή και η υφιστάμενη διαδικασία δεν μπορεί και δεν πρέπει να συνεχιστεί ως έχει. Το γεγονός ότι το Κοινοβούλιο πρέπει να παρακαλέσει για πληροφορίες και εταίρους που να συμμετέχουν στον διάλογο ώστε να λάβει απαντήσεις στις εκκρεμείς ερωτήσεις του είναι απαράδεκτο για μία κοινοβουλευτική δημοκρατία. Το Συμβούλιο θεωρεί εαυτόν ως το υπέρτατο και απολυταρχικό όργανο και εγώ, ως πολίτης της Ευρωπαϊκής Ένωσης, αισθάνομαι ντροπή γι' αυτήν τη συμπεριφορά ενώπιον των ψηφοφόρων της εκλογικής μου περιφέρειας. " διαδικασία την οποία ακολουθήσαμε έως τώρα είναι απλώς παράλογη και δεν πρέπει να επιτρέψουμε να συνεχιστεί στο μέλλον.
<P>
Θα ήθελα για ακόμη μία φορά να ευχαριστήσω τη σουηδική Προεδρία. Κάναμε ενδιαφέροντα ξεκινήματα. Κατά πρώτον, έγινε αυτή η συζήτηση, ένα νέο και άνευ προηγουμένου ορόσημο, και το γεγονός ότι παρευρίσκεστε εδώ σήμερα αποτελεί ένα εκπληκτικό μήνυμα. " Προεδρία του Συμβουλίου, όπως όλα τα άλλα θεσμικά όργανα της ΕΕ, πρέπει να εμφανίζεται για τη χορήγηση απαλλαγής από το Κοινοβούλιο, και το ίδιο ισχύει φυσικά, τώρα περισσότερο από ποτέ, και για τη νέα Ύπατη Εκπρόσωπο, ως επικεφαλής της νέας Υπηρεσίας Εξωτερικής Δράσης. Εμείς, οι βουλευτές του Ευρωπαϊκού Κοινοβουλίου, πρέπει να δείξουμε τώρα ότι το ζήτημα αυτό είναι σημαντικό για μας και ότι πρέπει να το προωθήσουμε όλοι μαζί. Το ζήτημα αυτό πρέπει να βρίσκεται σε κάθε ημερήσια διάταξη και θα ήθελα να ζητήσω από την Επιτροπή να το συμπεριλάβει στην ημερήσια διάταξη.
<P>
Δεν μας ικανοποιεί ο τρόπος με τον οποίο εξελίσσεται έως τώρα η συζήτηση. Το γεγονός ότι δεν έχουμε ούτε μία πρόταση σχετικά με το πώς θα πρέπει να είναι τα πράγματα στο μέλλον μας ενοχλεί. " Λισαβόνα δεν πρέπει να γίνει συνώνυμο μίας αδιαφανούς Ευρωπαϊκής Ένωσης, στην οποία η κοινοβουλευτική εποπτεία θα έχει καταστρατηγηθεί. Είναι ευκαιρία για μια νέα αρχή με ισχυρή συμμετοχή από πλευράς των εκλεγμένων αντιπροσώπων του λαού και η χορήγηση απαλλαγής για τον μελλοντικό Πρόεδρο του Ευρωπαϊκού Συμβουλίου είναι η πρώτη αποφασιστική δοκιμασία.
<SPEAKER ID="360" NAME="Bogusław Liberadzki" LANGUAGE="PL">
Κύριε Πρόεδρε, θα ήθελα καταρχάς να εκφράσω την ευγνωμοσύνη μου στον εισηγητή, κ. Søndergaard, ο οποίος ξεκίνησε την εργασία του υπό δύσκολες συνθήκες, έδειξε μεγάλη υπομονή καθώς και την τάση να είναι εξαιρετικά ισορροπημένος στις αξιολογήσεις και τις γνωμοδοτήσεις του.
<P>
Κυρία Malmström, συμφωνώ μαζί σας ότι είναι καλό να τηρούνται οι αρχές της διαφάνειας, συμπεριλαμβανομένης της οικονομικής διαφάνειας, όμως συμφωνώ και με τις παρατηρήσεις εκείνες που μιλούν για κάτι περισσότερο. Σήμερα, βρισκόμαστε σε ένα κρίσιμο σημείο αναφορικά με τον τρόπο που λειτουργούμε. Την παραμονή της θέσης σε ισχύ της Συνθήκης της Λισαβόνας, το Συμβούλιο αναγνωρίζει, ούτως ειπείν, ότι το Κοινοβούλιο είναι το μόνο όργανο που εκλέγεται επειδή εργάζεται ανοικτά. Για να είναι το Κοινοβούλιο και το Συμβούλιο συμβατά όργανα, θα πρέπει και το Συμβούλιο, σε μεγάλο βαθμό, να εργάζεται πιο ανοικτά και αυτό ακριβώς συμβαίνει αυτή τη στιγμή. Ξεπερνάμε την αποστροφή του Συμβουλίου να συνεργαστεί με το Κοινοβούλιο. Πιστεύω ότι αυτό θα συμβεί όχι μόνο στον συγκεκριμένο τομέα εργασίας μας, αλλά και σε άλλους τομείς, συμπεριλαμβανομένων των κοινοβουλευτικών επιτροπών.
<P>
" πολιτική μου ομάδα επομένως θα υποστηρίξει σαφώς την πρόταση απόφασης σχετικά με τη χορήγηση απαλλαγής για τον προϋπολογισμό, όπως το αξιότιμο Συμβούλιο έχει πράγματι την ευκαιρία να δει στη σημερινή συζήτηση. Δεν ανατρέχουμε στους αριθμούς, δεν εστιάζουμε στην αριστερή στήλη, τη δεξιά στήλη, τα εισοδήματα, τις δαπάνες ή τη χρηστή διαχείριση. Δεν έχουμε σοβαρές επιφυλάξεις στο σημείο αυτό. Ωστόσο, χαιρόμαστε τόσο για το ότι διεξάγεται αυτή η συζήτηση όσο και για τον τρόπο με τον οποίο διεξάγεται.
<SPEAKER ID="361" NAME="Luigi de Magistris" LANGUAGE="IT">
Κύριε Πρόεδρε, κυρίες και κύριοι, ως πρόεδρος της Επιτροπής Ελέγχου του Προϋπολογισμού, οφείλω να αναγνωρίσω το πολύ σημαντικό έργο που επιτέλεσε η επιτροπή και την εξαιρετική δουλειά που έκανε ο εισηγητής, καθώς και την πολιτική αλληλεγγύη που έγινε φανερή.
<P>
Αυτό συνέβη διότι από την αρχή θελήσαμε να στείλουμε ένα πολύ ξεκάθαρο μήνυμα: σκοπεύουμε να εργαστούμε με μεγάλη πειθαρχία για να εξασφαλίσουμε διαφάνεια, ακρίβεια και νομιμότητα στη διαχείριση των δημοσίων πόρων και, κατά συνέπεια, στον έλεγχο των προϋπολογισμών.
<P>
Πολύ σημαντική πρόοδος έχει σημειωθεί με το Συμβούλιο, το οποίο αρχικά δεν ήθελε να ανταποκριθεί. Θα ήθελα να συγχαρώ προσωπικά τη σουηδική Προεδρία γι' αυτό. Αναλαμβάνει πάντοτε δράση για την προώθηση της διαφάνειας και της ακρίβειας.
<P>
Από αυτήν την άποψη, επομένως, προσδοκούμε περαιτέρω πρόοδο, διότι προφανώς είναι εντελώς απαράδεκτο, ιδιαίτερα με τη θέση σε ισχύ της Συνθήκης της Λισαβόνας, το Κοινοβούλιο να μην διαθέτει τις πληροφορίες και τις λεπτομέρειες που απαιτούνται για τον έλεγχο των προϋπολογισμών και των δημοσίων πόρων, προς το συμφέρον όχι μόνο της Ευρωπαϊκής Ένωσης αλλά και όλων των ευρωπαίων πολιτών.
<SPEAKER ID="362" NAME="Bart Staes" LANGUAGE="NL">
Ας είμαστε ειλικρινείς, η παρούσα διαδικασία παραμένει μία δύσκολη άσκηση και είμαι πολύ ικανοποιημένος που η Προεδρεύουσα του Συμβουλίου είναι παρούσα. Αυτό αντιπροσωπεύει μια σημαντική εξέλιξη. Πράγματι, είναι η πρώτη φορά που η Προεδρία παρευρίσκεται σε αυτού του είδους τη συζήτηση, γεγονός το οποίο επικροτώ. Ωστόσο, οφείλουμε να παραδεχτούμε ότι παραμένει μία δύσκολη άσκηση.
<P>
Το Συμβούλιο, στην πραγματικότητα, εξακολουθεί να κρύβεται πίσω από μία συμφωνία κυρίων που είχε συναφθεί κάποια στιγμή στις αρχές της δεκαετίας του 1970 -πριν από 40 χρόνια- σύμφωνα με την οποία το Κοινοβούλιο και το Συμβούλιο συμφώνησαν να μην παρεμβαίνουν το ένα στον προϋπολογισμό του άλλου, να μην εξετάζει το ένα τους λογαριασμούς του άλλου και να αφήνουν τα πάντα να περνούν, ως αξιότιμοι ευυπόληπτοι κύριοι. Πρόκειται για μία κατάσταση που ανήκει στο παρελθόν, καθώς ο προϋπολογισμός του Συμβουλίου έχει αλλάξει ριζικά. Πριν από σαράντα χρόνια, δεν αποτελούνταν παρά μόνο από διοικητικές δαπάνες, ενώ τώρα έχουν προστεθεί και λειτουργικές δαπάνες. Επομένως, πρέπει να αγωνιστούμε προς την κατεύθυνση μίας σημαντικής εξέλιξης.
<P>
Έχουμε άρει το αδιέξοδο προσωρινά. Είμαστε διατεθειμένοι να χορηγήσουμε απαλλαγή, όμως τώρα πρέπει πραγματικά να προχωρήσουμε περισσότερο. Εξάλλου, τα προβλήματα δεν έχουν επιλυθεί. Έχουμε καθήκον να εξασφαλίσουμε ότι η διαφάνεια και ο δημοκρατικός έλεγχος εφαρμόζονται στον προϋπολογισμό του Συμβουλίου καθώς και στον προϋπολογισμό του δικού μας Κοινοβουλίου. Επομένως, συμφωνώ με όλους εκείνους -ομιλητές, τον εισηγητή, ομιλητές από τις πολιτικές ομάδες- που δήλωσαν σαφώς: κοιτάξτε, πρόκειται για μία προειδοποιητική βολή, οφείλουμε να προχωρήσουμε περισσότερο κατά την επόμενη άσκηση χορήγησης απαλλαγής του Συμβουλίου. " ετήσια έκθεση του Ελεγκτικού Συνεδρίου περιλαμβάνει προτάσεις ως προς αυτό, και για άλλη μια φορά αναφέρει ζητήματα σχετικά με το πρόγραμμα SESAME. Κυρία Malmström, μπορεί να πάψετε να εμπλέκεστε σύντομα, όμως εμείς θα συνεχίσουμε να πιέζουμε για διαφάνεια.
<SPEAKER ID="363" NAME="Richard Ashworth">
εξ ονόματος της Ομάδας ECR. - (ΕΝ) Κύριε Πρόεδρε, θα ήθελα αρχικά να αδράξω αυτήν την ευκαιρία για να αποδώσω τα εύσημα στον Επίτροπο Kallas για την πραγματική πρόοδο που σημειώθηκε στην προσέγγιση των θεμάτων και των επιφυλάξεων που εξέφρασε το Ελεγκτικό Συνέδριο. Κατά την άποψή μου, αυτή η απερχόμενη Επιτροπή έχει σημειώσει μεγαλύτερη θετική πρόοδο από οποιαδήποτε προηγούμενη τα τελευταία χρόνια και τον ευχαριστώ για τις προσπάθειές του.
<P>
Είναι ευρέως αποδεκτό ότι η υιοθέτηση λογιστικών συστημάτων σε δεδουλευμένη βάση υπήρξε επιτυχής και ότι αυτή η εγκατάσταση είναι υπεύθυνη για την αισθητή βελτίωση. Θέλω επίσης να αναγνωρίσω την ικανοποιητική πρόοδο που σημειώθηκε με την κοινή γεωργική πολιτική και κυρίως με το σύστημα IAC, το οποίο παρείχε σημαντικά οφέλη.
<P>
Ωστόσο, υπάρχουν δύο τομείς που μου προκαλούν ανησυχία και πρέπει να αναφέρω. Πρώτον, το Ελεγκτικό Συνέδριο στην ετήσια έκθεσή του ασκεί επανειλημμένα κριτική στην "ακρίβεια και αξιοπιστία των σχετικών πράξεων". Συμφωνώ και, από την άποψη αυτή, το 2007 δεν ήταν διαφορετικό από τα προηγούμενα χρόνια. Το μήνυμά τους είναι απόλυτα σαφές: πρέπει να γίνει πολλή δουλειά ακόμη.
<P>
Δεύτερον, θέλω να αναφέρω ότι το Ελεγκτικό Συνέδριο υπήρξε επικριτικό όσον αφορά την έλλειψη ελέγχων σε προγράμματα από κοινού διαχείρισης. Αυτό το Κοινοβούλιο έχει επανειλημμένα καλέσει τα κράτη μέλη να επιδείξουν πολύ μεγαλύτερη σπουδή στην αντιμετώπιση των προβληματισμών των ελεγκτών και, ειδικότερα, καλέσαμε τα κράτη μέλη να τηρήσουν τους όρους της διοργανικής συμφωνίας του 2006.
<P>
Για λόγους φορολογικής ακεραιότητας και δημόσιας λογοδοσίας, οφείλουν τώρα να επιδείξουν μεγαλύτερη αποφασιστικότητα και κατά συνέπεια, γι' αυτούς τους λόγους και μέχρι να δούμε το Συμβούλιο να σημειώνει πραγματική πρόοδο σε αυτό το θέμα, εγώ και οι συνάδελφοί μου στην αντιπροσωπεία των βρετανών Συντηρητικών θα ψηφίσουμε κατά της χορήγησης απαλλαγής για τον γενικό προϋπολογισμό του 2007.
<SPEAKER ID="364" NAME="Marta Andreasen">
εξ ονόματος της Ομάδας EFD. - (ΕΝ) Κύριε Πρόεδρε, είμαστε εκλεγμένα μέλη του Ευρωπαϊκού Κοινοβουλίου, όμως οι ψηφοφόροι μας δεν γνωρίζουν τι συμβαίνει στο παρασκήνιο. Τον Απρίλιο του 2009, η Επιτροπή Ελέγχου του Προϋπολογισμού αποφάσισε να αναβάλει τη χορήγηση απαλλαγής στο Συμβούλιο. Ακόμη και αν το Ελεγκτικό Συνέδριο δεν είχε ασκήσει κριτική στους λογαριασμούς, η Επιτροπή Ελέγχου του Προϋπολογισμού ισχυρίστηκε ότι είχε αρκετούς λόγους για να προχωρήσει προς αυτήν την κατεύθυνση. Ωστόσο, αφού η Επιτροπή Ελέγχου του Προϋπολογισμού συναντήθηκε με τη σουηδική Προεδρία τον Σεπτέμβριο και δόθηκαν ορισμένες γραπτές απαντήσεις στις ερωτήσεις του Κοινοβουλίου, ο κ. Søndergaard, ο εισηγητής για τη χορήγηση απαλλαγής στο Συμβούλιο για το 2007, εξέδωσε μία έκθεση, η οποία, ακόμη και με πολλή καλή θέληση, δεν θα επέτρεπε τη χορήγηση απαλλαγής. Ωστόσο, ελήφθη μία πολιτική απόφαση να χορηγηθεί απαλλαγή και οι επιβαρυντικές παράγραφοι μετριάστηκαν.
<P>
" Επιτροπή Ελέγχου του Προϋπολογισμού σκοπεύει να προτείνει τη χορήγηση απαλλαγής βάσει προσδοκιών για το μέλλον. Τι θα έλεγαν οι άνθρωποι που μπήκαν στον κόπο να μας ψηφίσουν τον Ιούνιο εάν ήξεραν τα εξής: ότι υπάρχει συναίνεση να μην προκληθούν αναταραχές βάσει μίας συμφωνίας κυρίων από το 1970· ότι ο εσωτερικός ελεγκτής του Συμβουλίου δεν θα είχε κληθεί στην Επιτροπή Ελέγχου του Προϋπολογισμού, διότι τότε το Συμβούλιο θα ήταν σε θέση να καλέσει τον εσωτερικό ελεγκτή του Ευρωπαϊκού Κοινοβουλίου, με αμφίβολες συνέπειες· και ότι το πολιτικά διορισμένο Ελεγκτικό Συνέδριο δεν έκανε κανένα σχόλιο σχετικά με την έκθεση του εσωτερικού ελεγκτή του Συμβουλίου του Απριλίου 2008;
<P>
Το 2002, όταν ήμουν επικεφαλής λογίστρια της Ευρωπαϊκής Επιτροπής, ο τότε Γενικός Διευθυντής Προϋπολογισμών δήλωνε, σε μία επιστολή προς τον τότε εσωτερικό ελεγκτή της Επιτροπής, ότι η διαδικασία απαλλαγής ήταν ένα διοργανικό παιχνίδι και τίποτα παραπάνω. Θα συνεχίσουμε να αποφεύγουμε τη συζήτηση για το προφανές, επειδή φοβόμαστε να χάσουμε προνόμια που αποκτήθηκαν μετά από χρόνια σιωπής; Μπορούμε να επιλέξουμε να αποκαλύψουμε και να βάλουμε τέλος στην υποκρισία κατά την ψηφοφορία για τη χορήγηση απαλλαγής στο Συμβούλιο για το 2007. Νομίζω ότι γνωρίζετε ποια είναι η επιλογή μου και ελπίζω να με ακολουθήσετε στην άρνηση χορήγησης απαλλαγής στο Συμβούλιο.
<SPEAKER ID="365" NAME="Martin Ehrenhauser" AFFILIATION="NI">
(DE) Κύριε Πρόεδρε, η ευρωπαϊκή πολιτική ασφάλειας και άμυνας δεν είναι επί του παρόντος μέρος του στόλου, αλλά μεμονωμένο πολεμικό πλοίο στη διεθνή πολιτική. Κάθε χρόνο, όταν πρόκειται για τη χορήγηση απαλλαγής σε αυτό το πολεμικό πλοίο του προϋπολογισμού του Συμβουλίου, ξαφνικά εξαφανίζεται στο τρίγωνο των Βερμούδων και το Ευρωπαϊκό Κοινοβούλιο φαίνεται να ικανοποιείται εφαρμόζοντας το σύνθημα "ό,τι δεν εμφανίζεται στην οθόνη του ραντάρ μας, δεν υπάρχει ούτε στην πραγματικότητα".
<P>
Την προηγούμενη άνοιξη, προέκυψαν ξαφνικά λογαριασμοί εκτός προϋπολογισμού και δεν χορηγήθηκε απαλλαγή στο Συμβούλιο. Τέσσερις λόγοι αναφέρθηκαν γι' αυτό. Ο πρώτος ήταν ότι το Συμβούλιο αρνήθηκε να δεχτεί οποιουδήποτε είδους επίσημη συνάντηση με το Κοινοβούλιο. Ο δεύτερος ήταν ότι το Συμβούλιο αρνήθηκε να παράσχει ολοκληρωμένες γραπτές απαντήσεις. Ο τρίτος ήταν ότι το Συμβούλιο παρέλειψε να παράσχει τόσο μία έκθεση δραστηριοτήτων όσο και έναν πλήρη κατάλογο δημοσιονομικών μεταβιβάσεων. Ο τέταρτος λόγος ήταν ότι είναι αδύνατον να διαπιστωθεί εάν οι δαπάνες στον προϋπολογισμό του Συμβουλίου είναι επιχειρησιακού χαρακτήρα.
<P>
Τώρα, ξαφνικά, αύριο -λίγους μήνες μετά- υπάρχει η βούληση να χορηγηθεί απαλλαγή στο Συμβούλιο, εντελώς ξαφνικά. Ωστόσο, κανένας από τους τέσσερις αυτούς λόγους για την άρνηση χορήγησης απαλλαγής δεν έχει αρθεί. Οι εκπρόσωποι του Συμβουλίου εξακολουθούν να αρνούνται να έχουν οποιουδήποτε είδους επίσημη συνάντηση με το Κοινοβούλιο. Ομοίως, δεν επίκειται καμία έκθεση δραστηριοτήτων και οι λογαριασμοί εκτός προϋπολογισμού δεν έχουν κλείσει ή αφαιρεθεί, όπως απαιτήσαμε.
<P>
Θα ήθελα να υπενθυμίσω στον εισηγητή ότι στην αρχική του έκθεση έθεσε συνολικά είκοσι ερωτήματα και ερωτήσεις στο Συμβούλιο. Ωστόσο, πού είναι οι σαφείς απαντήσεις σε αυτές τις ερωτήσεις; Μπορείτε να μου πείτε; Όχι, δεν μπορείτε. Και αντί στο σημείο αυτό να αυξήσουμε την πίεση προς το Συμβούλιο, τι κάνουμε; Μετατρεπόμαστε σε ικέτες και αυτές οι απαιτήσεις γίνονται αιτήματα στη νέα έκθεση. Όποιος ψηφίσει τώρα υπέρ της χορήγησης απαλλαγής στο Συμβούλιο θα υποστηρίξει ακριβώς αυτήν την κατάσταση, κατά την οποία το Κοινοβούλιο στέκεται ενώπιον του Συμβουλίου υποβάλλοντας ήπια αιτήματα.
<SPEAKER ID="366" NAME="Sidonia Elżbieta Jędrzejewska" AFFILIATION="PPE">
(PL) Κύριε Πρόεδρε, στηρίζω το σχέδιο απόφασης του Ευρωπαϊκού Κοινοβουλίου που χορηγεί απαλλαγή στον Γενικό Γραμματέα του Συμβουλίου αναφορικά με την εκτέλεση του προϋπολογισμού για το οικονομικό έτος 2007. Χαίρομαι που η σουηδική Προεδρία και ο κ. Kallas έδειξαν ότι δεσμεύονται να επιλύσουν αυτό το πρόβλημα.
<P>
Θα ήθελα να επιστήσω την προσοχή σε αρκετά ζητήματα, τα οποία ωστόσο εξακολουθούν να εκκρεμούν και τα οποία πρέπει να αντιμετωπίσουμε τα επόμενα χρόνια. " δύσκολη και επίπονη διαδικασία χορήγησης απαλλαγής στο Συμβούλιο δείχνει τι επιθυμεί το Κοινοβούλιο. Το Ευρωπαϊκό Κοινοβούλιο επιθυμεί διαφάνεια και έναν ανοιχτό αλλά και επίσημο διάλογο με το Συμβούλιο. Αυτές οι απαιτήσεις του Ευρωπαϊκού Κοινοβουλίου είναι επίμονες και διαρκείς, όμως δεν αποτελούν έκφραση μοχθηρίας από πλευράς των βουλευτών του Κοινοβουλίου, αλλά έκφραση ανησυχίας για το δημόσιο χρήμα και, όπως θα έπρεπε άλλωστε, έκφραση ανησυχίας για τη διαφάνεια κατά τη δαπάνη των χρημάτων των φορολογουμένων.
<P>
Θα ήθελα να τονίσω ότι η διαδικασία χορήγησης απαλλαγής στο Συμβούλιο δείχνει και τον τρόπο με τον οποίο το Κοινοβούλιο ανακαλύπτει νέους τομείς του έργου του Συμβουλίου και ότι το Κοινοβούλιο δεν επιθυμεί να αποκλείεται από την παρακολούθηση και εποπτεία των δαπανών του Συμβουλίου σε κανέναν τομέα της δραστηριότητάς του.
<P>
Κατά τη γνώμη μου, η χορήγηση απαλλαγής στο Συμβούλιο για το 2007 είναι ένα βήμα προς τη σωστή κατεύθυνση, αλλά θα πρέπει επίσης να δηλώσουμε σαφώς ότι υπάρχουν ακόμη ορισμένα ζητήματα τα οποία δεν έχουν αποσαφηνιστεί πλήρως, και αυτό οφείλουμε να συνεχίσουμε να το υπενθυμίζουμε στο Συμβούλιο. Ελπίζω ότι θα γίνει ένας εποικοδομητικός διάλογος εδώ με αυξανόμενη διαφάνεια και ανοιχτές διαδικασίες, έτσι ώστε το δημόσιο χρήμα να μπορεί να παρακολουθείται με τον καλύτερο δυνατό τρόπο.
<SPEAKER ID="367" NAME="Jens Geier" AFFILIATION="S&amp;D">
(DE) Κύριε Πρόεδρε, κυρίες και κύριοι, θα ήθελα κι εγώ να ευχαριστήσω τον κ. Søndergaard για την επιτυχημένη εργασία του, ως αποτέλεσμα της οποίας το Συμβούλιο συμβιβάστηκε τελικά με το Κοινοβούλιο κατά τη διαδικασία χορήγησης απαλλαγής. Το Συμβούλιο αρνούνταν για αρκετό καιρό να παράσχει συναφείς απαντήσεις στις ερωτήσεις του Κοινοβουλίου, αναφέροντας τη συμφωνία κυρίων - μία συμφωνία ανεπίσημου χαρακτήρα, η οποία τώρα, σε κάθε περίπτωση, είναι 40 ετών. Αυτό φαίνεται εξαιρετικά παράξενο, όταν οι υπάλληλοι του Συμβουλίου, μετά από 40 χρόνια, σαφώς και δεν γνωρίζουν πλέον τι ακριβώς ορίζει η συμφωνία κυρίων, καθώς η έκδοση που παρέσχε το Ευρωπαϊκό Κοινοβούλιο περιλαμβάνει ακριβώς τα αντίθετα από αυτά που ισχυρίστηκε το Συμβούλιο ξανά και ξανά κατά τις διαπραγματεύσεις.
<P>
Το πρώτο ψήφισμα της συμφωνίας κυρίων όριζε ότι το Συμβούλιο δεν θα επιχειρούσε να κάνει αλλαγές στις δαπάνες του Ευρωπαϊκού Κοινοβουλίου. Το τρίτο ψήφισμα ορίζει ότι θα πρέπει να υπάρχει στενή συνεργασία μεταξύ των δύο θεσμικών οργάνων σε θέματα προϋπολογισμού. Για το Συμβούλιο αυτό σημαίνει ότι κάθε θεσμικό όργανο δεν θα ασχολείται με τη δημοσιονομική δραστηριότητα του άλλου. Στο σημείο αυτό, θα αποφύγω να σχολιάσω τη σοβαρότητα του συγκεκριμένου επιχειρήματος. Αντί αυτού, θα ήθελα να ευχαριστήσω τη σουηδική Προεδρία του Συμβουλίου που ξεκίνησε τη διαδικασία τερματισμού αυτής της επαίσχυντης κατάστασης.
<P>
" λύση είναι η προσθήκη ενός παραρτήματος στη διοργανική συμφωνία, το οποίο θα ρυθμίζει σαφώς τη διαδικασία για τη χορήγηση απαλλαγής στο Συμβούλιο από το Κοινοβούλιο, όπως απαιτεί το προτεινόμενο ψήφισμα. Ζητώ, ως εκ τούτου, από το Σώμα να στηρίξει την πρόταση.
<SPEAKER ID="368" NAME="Jorgo Chatzimarkakis" AFFILIATION="ALDE">
(DE) Κύριε Πρόεδρε, κύριε Επίτροπε, καταρχάς επικροτώ το γεγονός ότι η σουηδική Προεδρία του Συμβουλίου είναι παρούσα, και θα ήθελα επίσης να ευχαριστήσω προσωπικά την κ. Malmström που κατέστησε τη διαδικασία πιο διαφανή. Όλα όσα είπαν οι συνάδελφοί μου είναι αληθινά - η διαδικασία είναι πιο διαφανής και ακόμη και εάν σήμερα εκφράστηκε με έναν κάπως πιο επιφυλακτικό τρόπο, μπορούμε ακόμη να πούμε ότι θα χορηγήσουμε την απαλλαγή. Ωστόσο, έχουμε ακόμη μακρύ δρόμο να διανύσουμε. Ζητάμε από το Συμβούλιο το πρώτο αυτό βήμα να ακολουθήσουν περαιτέρω βήματα, ιδιαίτερα δεδομένου ότι οι αρμοδιότητες του Συμβουλίου στον τομέα της εξωτερικής πολιτικής και της πολιτικής ασφαλείας έχουν καθοριστεί με πολύ μεγαλύτερη σαφήνεια στο πλαίσιο της Συνθήκης της Λισαβόνας. Στο μέλλον, η πολιτική αυτή θα αποκτήσει και πρόσωπο με τη βαρόνη Ashton. Οι πολίτες, ωστόσο, δεν γνώριζαν έως τώρα τη βαρόνη Ashton και οι ευρωπαίοι φορολογούμενοι θα εξακολουθήσουν να μην γνωρίζουν στο μέλλον το ακριβές ποσό των χρημάτων που έχει στη διάθεσή της και το τι κάνει με αυτά. Οφείλουμε να αλλάξουμε αυτήν την κατάσταση. Πρόκειται, μάλιστα, για κάτι που πρέπει να συμβεί πάση θυσία σε μία περίοδο που αγωνιζόμαστε πραγματικά για μία διαφανή, δημοκρατική Ευρώπη.
<P>
Θα ήθελα να ευχαριστήσω τον εισηγητή κ. Søndergaard που άσκησε πίεση στο όνομά μας -ως Κοινοβούλιο- και εμείς θα διατηρήσουμε αυτήν την πίεση.
<SPEAKER ID="369" NAME="Ville Itälä" AFFILIATION="PPE">
(FI) Κύριε Πρόεδρε, κυρίες και κύριοι, θα ήθελα κι εγώ να ευχαριστήσω τον εισηγητή, ο οποίος έκανε εξαιρετικά καλή δουλειά. Όταν συζητάμε για την απαλλαγή αναφορικά με τους κοινούς πόρους για το 2007, δεν μιλάμε για τα χρήματα του Συμβουλίου ή της Επιτροπής ή του Κοινοβουλίου αλλά για τα χρήματα των φορολογουμένων. Είναι χρήματα που ανήκουν στους πολίτες μας και πρέπει να έχουν δικαίωμα να γνωρίζουν πώς αυτά δαπανούνται.
<P>
Περισσότερο απ' όλα τα όργανα, το Κοινοβούλιο είναι αυτό που εκπροσωπεί τους πολίτες και πρέπει να έχει το δικαίωμα να λαμβάνει όλες τις πληροφορίες που χρειάζεται όταν τις ζητά. Δεν μπορούμε να έχουμε μία κατάσταση κατά την οποία το Κοινοβούλιο στην ουσία πρέπει να παρακαλέσει για να τις λάβει. Γι' αυτόν τον λόγο οι ανοιχτές διαδικασίες και η διαφάνεια είναι ο μόνος τρόπος με τον οποίο τα θεσμικά όργανα της ΕΕ μπορούν να κερδίσουν την εμπιστοσύνη του λαού.
<P>
Θέλω κι εγώ να προστεθώ σε αυτούς που επαίνεσαν την εξαιρετική πρόοδο που έχει σημειωθεί στο εν λόγω ζήτημα και τη θαυμάσια δουλειά που έκανε η σουηδική Προεδρία, χάρη στην οποία μπορούμε τώρα να χορηγήσουμε απαλλαγή. Θα ήθελα επίσης να ευχαριστήσω τον Επίτροπο Kallas, ο οποίος έχει κάνει εξαιρετική δουλειά τα τελευταία πέντε χρόνια. Έχει σημειωθεί πρόοδος σε αυτούς τους τομείς. Αυτό είναι το σωστό βήμα προς τη σωστή κατεύθυνση.
<P>
(Χειροκροτήματα)
<SPEAKER ID="370" NAME="Aldo Patriciello" AFFILIATION="PPE">
(IT) Κύριε Πρόεδρε, κυρίες και κύριοι, στις 23 Απριλίου, το παρόν Σώμα ανέβαλε την απόφασή του σχετικά με τους λογαριασμούς του Συμβουλίου, διότι το Συμβούλιο αρνήθηκε να παράσχει στο Κοινοβούλιο την ετήσια έκθεση δραστηριοτήτων του αποφεύγοντας τον έλεγχο των δαπανών του με τους ίδιους όρους που ισχύουν για τα άλλα θεσμικά όργανα.
<P>
Είναι, μάλιστα, καθήκον μας να εντείνουμε τις προσπάθειές μας για να προάγουμε τη διαφάνεια εντός των κοινοτικών θεσμικών οργάνων, αυξάνοντας την επίγνωση αναφορικά με τη χρήση του κοινοτικού προϋπολογισμού και κάνοντας τα ευρωπαϊκά θεσμικά όργανα, και πάνω απ' όλα το Συμβούλιο, περισσότερο υπόλογα στο κοινό.
<P>
Πιστεύω ότι έχουν γίνει πολλές προσπάθειες μετά την άρνηση του Κοινοβουλίου να χορηγήσει απαλλαγή στο Συμβούλιο. Συγκεκριμένα, επικροτήσαμε τη δημοσίευση της ετήσιας έκθεσης δραστηριοτήτων του Συμβουλίου στον δικτυακό του τόπο καθώς και το αυξημένο επίπεδο διαφάνειας στον τομέα της κοινής εξωτερικής πολιτικής και πολιτικής ασφαλείας. Επικροτήσαμε επίσης τη συνάντηση τον Σεπτέμβριο, κατά την οποία έγινε εντέλει μία εποικοδομητική συζήτηση μεταξύ των αντιπροσώπων της Επιτροπής Προϋπολογισμών και των αντιπροσώπων της σουηδικής Προεδρίας. Οι προσπάθειες που κατέβαλε το Συμβούλιο να παράσχει κατάλληλες απαντήσεις στα αιτήματα που υπέβαλε το Κοινοβούλιο τον Απρίλιο είναι εξίσου ευπρόσδεκτες.
<P>
Κύριε Πρόεδρε, για να ολοκληρώσω, το κείμενο το οποίο πρόκειται να ψηφίσουμε συνιστά ένα σημαντικό βήμα στον διάλογο μεταξύ του Κοινοβουλίου και του Συμβουλίου και ένα ισχυρό μήνυμα το οποίο θέλησε να στείλει το παρόν Σώμα για την προστασία των φορολογουμένων μέσω της σαφούς, διαφανούς και έγκαιρης γνωστοποίησης των δαπανών του Συμβουλίου.
<SPEAKER ID="371" NAME="Cecilia Malmström" LANGUAGE="SV">
Κύριε Πρόεδρε, σας ευχαριστώ για τη συζήτηση αυτού του εξαιρετικά σημαντικού θέματος. Είμαι ικανοποιημένη που συμφωνούμε για τη σημασία των ανοιχτών διαδικασιών και της διαφάνειας. Οι ανοιχτές διαδικασίες και η διαφάνεια αποτελούν, φυσικά, το θεμέλιο όχι μόνο της εποικοδομητικής συνεργασίας μεταξύ μας, αλλά και για να δοθεί στους πολίτες η δυνατότητα να έχουν εμπιστοσύνη στα ευρωπαϊκά θεσμικά όργανα. Όπως και το Κοινοβούλιο, το Συμβούλιο είναι πρόθυμο να δεχτεί την ευθύνη του για την εξασφάλιση της μεγαλύτερης δυνατής διαφάνειας σε ό,τι αφορά τα χρήματα των φορολογουμένων, και αυτά τα θέματα γίνονται ακόμη πιο σχετικά, φυσικά, με τη νέα συνθήκη, η οποία θα τεθεί σε ισχύ σε ακριβώς μία εβδομάδα.
<P>
" ευρύτερη συζήτηση για τη μορφή που πρόκειται να πάρει ο έλεγχος της οικονομικής διαχείρισης της Ένωσης θα πρέπει να διεξαχθεί σε σχέση με την αναθεώρηση των κανονισμών και της ετήσιας διαδικασίας για τον προϋπολογισμό της ΕΕ, η οποία θα είναι απαραίτητη λόγω της θέσης σε ισχύ της Συνθήκης της Λισαβόνας. Ωστόσο, το Συμβούλιο καταβάλλει και θα συνεχίσει να καταβάλλει κάθε προσπάθεια να ακολουθήσει τους κανόνες και να εφαρμόσει ανοιχτές διαδικασίες αναφορικά με την οικονομική του διαχείριση. Σε ό,τι αφορά το Ευρωπαϊκό Κοινοβούλιο, θα συνεχίσουμε να εφαρμόζουμε την πρακτική που διαμορφώθηκε επί σειρά ετών και επίσης, τον επόμενο χρόνο, θα διεξάγουμε συνομιλίες με το Κοινοβούλιο σε ανεπίσημη βάση για να αποσαφηνιστούν ενδεχόμενα ερωτήματα για την εκτέλεση του προϋπολογισμού. Εν προκειμένω, προσδοκώ να συνεχιστεί ο διάλογος με το Ευρωπαϊκό Κοινοβούλιο για το θέμα της απαλλαγής και είμαι βέβαιη ότι θα έχουμε έναν εποικοδομητικό, ανεπίσημο διάλογο και τον επόμενο χρόνο αναφορικά με την έκθεση του Ελεγκτικού Συνεδρίου για το 2008. Σας ευχαριστώ πολύ γι' αυτήν τη συζήτηση.
<SPEAKER ID="372" NAME="Søren Bo Søndergaard" LANGUAGE="DA">
Κύριε Πρόεδρε, θα ήθελα να ευχαριστήσω όλους όσοι συνέβαλαν σε αυτήν τη συζήτηση. Θα ήθελα να θίξω κυρίως όσα ειπώθηκαν από την κ. Andreasen και τον κ. Ehrenhauser, και να επισημάνω ότι όταν ξεκινήσαμε αυτήν τη διαδικασία δεν υπήρχε καμία απολύτως συμφωνία. Όταν ξεκινήσαμε αυτήν τη διαδικασία, δεν πήραμε απάντηση όταν θέσαμε ερωτήσεις στην Επιτροπή και ζητήσαμε γραπτές απαντήσεις. Όταν ξεκινήσαμε αυτήν τη διαδικασία, η Επιτροπή εγκατέλειπε τις συνεδριάσεις όποτε αρχίζαμε να κάνουμε ερωτήσεις. Αυτό ήταν το σημείο από το οποίο ξεκινήσαμε.
<P>
Καθήκον μας σήμερα είναι να αποφασίσουμε εάν έχουμε έρθει ένα βήμα πιο κοντά ή εάν βρισκόμαστε ακόμη στην ίδια κατάσταση. Το ζήτημα δεν είναι εάν κατορθώσαμε όλα όσα επιθυμούσαμε. Συμφωνώ ότι δεν κατορθώσαμε όλα όσα επιθυμούσαμε. Αρκεί να διαβάσετε την έκθεσή μου και τώρα την έκθεση της επιτροπής για να δείτε ότι εξακολουθούμε να μην είμαστε ικανοποιημένοι. Θα ήθελα επίσης να ζητήσω από το Συμβούλιο να διαβάσει ενδελεχώς την έκθεση, διότι περιλαμβάνει πολλά θετικά σημεία, τα οποία θα μπορούσαν να είναι χρήσιμα για τον επόμενο χρόνο.
<P>
Ωστόσο, ήρθαμε ένα βήμα πιο κοντά. Όταν θα ξεκινήσουμε την απαλλαγή του 2008 -και το κάνουμε ακόμη και τώρα- δεν θα ξεκινάμε από μία λευκή σελίδα. Θα ξεκινάμε από το σημείο στο οποίο φτάσαμε φέτος. Πιστεύω, συνεπώς, ότι είναι σωστό να υπερασπιστούμε αυτά που πετύχαμε υπερψηφίζοντας την απαλλαγή και συνεχίζοντας έτσι αυτόν τον αγώνα - ο οποίος είναι, εξάλλου, αυτό που είναι. Ο χρόνος θα δείξει -όταν δούμε πώς θα πάνε τα πράγματα φέτος και τον επόμενο χρόνο και τον μεθεπόμενο- εάν λάβαμε τη σωστή απόφαση. Γι' αυτόν τον λόγο είναι ζωτικής σημασίας εμείς ως επιτροπή και ως Κοινοβούλιο να είμαστε σε θέση να σταθούμε δίπλα-δίπλα και να επιμείνουμε σε αυτό που ξεκινήσαμε να κάνουμε από την αρχή.
<P>
Δράττομαι της ευκαιρίας να ευχαριστήσω τη γραμματεία, τους σκιώδεις εισηγητές και ολόκληρη την επιτροπή, συμπεριλαμβανομένου και του προέδρου της, που μας έδωσαν τη δυνατότητα να δείξουμε ένα ενωμένο μέτωπο. Εάν μπορέσουμε να διατηρήσουμε αυτήν την αλληλεγγύη -ακόμη και όταν έρθει η στιγμή της απαλλαγής του 2008- τότε, το 2008, θα είμαστε σε θέση να προχωρήσουμε περισσότερο, πέρα από όσα πετύχαμε το 2007. Τότε, θα είμαστε σε θέση να πετύχουμε όλα όσα επιθυμούμε να πετύχουμε.
<SPEAKER ID="373" NAME="Πρόεδρος">
" συζήτηση έληξε. " ψηφοφορία θα διεξαχθεί την Τετάρτη, 25 Νοεμβρίου 2009.
<P>
Γραπτές δηλώσεις (άρθρο 149 του Κανονισμού)
<SPEAKER ID="374" NAME="Γεώργιος Σταυρακάκης  " AFFILIATION="S&amp;D">
γραπτώς. - Κύριε Πρόεδρε, αγαπητοί συνάδελφοι, θα ήθελα καταρχήν να συγχαρώ και εγώ τον εισηγητή ο οποίος έκανε εξαιρετική δουλειά, έθεσε ευθέως καίριες ερωτήσεις και επέμεινε στην ανάγκη να λάβουμε ξεκάθαρες απαντήσεις πριν προχωρήσουμε στην απόδοση της απαλλαγής. Επίσης συγχαρητήρια αξίζουν και στην Επιτροπή Ελέγχου του Προϋπολογισμού που έμεινε σταθερή στην θέση της, υποστηρίζοντας τον εισηγητή, και, παρά τις αρχικές δυσκολίες, κατάφερε να πείσει το Συμβούλιο να μας δώσει απαντήσεις στα πιο σημαντικά ερωτήματα. Διότι πώς μπορούσαμε να χορηγήσουμε απαλλαγή για έναν προϋπολογισμό, με άλλα λόγια να ισχυριστούμε υπεύθυνα ότι ο εν λόγω προϋπολογισμός είναι σωστός, χωρίς να γνωρίζουμε τι υπάρχει πίσω από τους αριθμούς; Αυτό θα ήταν τελείως παράλογο. Μετά από τις απαντήσεις του Συμβουλίου, είμαστε έτοιμοι τώρα να χορηγήσουμε την απαλλαγή, αλλά παράλληλα στο συνοδευτικό ψήφισμα έχουμε καταγράψει ουσιώδεις παρατηρήσεις, τις οποίες η Επιτροπή Ελέγχου του Προϋπολογισμού ενέκρινε με πολύ μεγάλη πλειοψηφία. Θέλουμε και πιστεύουμε στις ανοιχτές διαδικασίες, θέλουμε και πιστεύουμε στην διαφάνεια και θέλουμε να έχουμε πλήρη γνώση για το πώς δαπανούνται τα χρήματα του ευρωπαίου φορολογούμενου.
<P>
(" συνεδρίαση διακόπτεται στις 7.25 μ.μ. εν αναμονή της Ώρας των Ερωτήσεων και επαναλαμβάνεται στις 7.30 μ.μ.)

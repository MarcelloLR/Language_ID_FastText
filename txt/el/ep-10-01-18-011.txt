<CHAPTER ID="011">
Διάταξη των εργασιών
<SPEAKER ID="016" NAME="Πρόεδρος">
" τελική έκδοση του σχεδίου ημερήσιας διάταξης, όπως καταρτίστηκε από τη Διάσκεψη των Προέδρων κατά τη συνεδρίασή της την Πέμπτη, 14 Ιανουαρίου 2010, σύμφωνα με το άρθρο 137 του Κανονισμού, έχει διανεμηθεί. Προτάθηκαν οι ακόλουθες τροποποιήσεις:
<P>
Τρίτη:
<P>
Έλαβα αίτημα από την Ομάδα της Προοδευτικής Συμμαχίας των Σοσιαλιστών και των Δημοκρατών στο Ευρωπαϊκό Κοινοβούλιο για την περάτωση της συζήτησης σχετικά με την Αϊτή, με την κατάθεση προτάσεων ψηφίσματος, οι οποίες θα τεθούν σε ψηφοφορία κατά τη διάρκεια της πρώτης συνόδου του Φεβρουαρίου.
<SPEAKER ID="017" NAME="Hannes Swoboda" LANGUAGE="DE">
Κύριε Πρόεδρε, φυσικά, θα θέλαμε και εμείς να σας ευχηθούμε ό,τι καλύτερο για το νέο έτος.
<P>
Θα ήθελα να μάθω εάν θα επανέλθουμε στο ψήφισμα για την Αϊτή. Θα θέλαμε να προωθήσουμε ένα ψήφισμα για την Αϊτή το οποίο πρέπει, πάση θυσία, να αποφασισθεί τον Φεβρουάριο.
<P>
Τετάρτη:
<P>
Έλαβα αίτημα από την Ομάδα "Ευρώπη Ελευθερίας και Δημοκρατίας" με σκοπό την εγγραφή στην ημερήσια διάταξη, για την ώρα των ψηφοφοριών, των προτάσεων ψηφίσματος σχετικά με την υπεράσπιση της αρχής της αλληλεγγύης, ώστε να περατωθεί η συζήτηση που πραγματοποιήθηκε στις 15 Δεκεμβρίου 2009.
<SPEAKER ID="020" NAME="Francesco Enrico Speroni" LANGUAGE="IT">
Κύριε Πρόεδρε, κυρίες και κύριοι, υπάρχουν δύο λόγοι υπέρ: καταρχάς, η σημασία του θέματος - το βρίσκω λίγο παράξενο για το Κοινοβούλιο να αρνείται να ψηφίσει. Καθένας έχει τις δικές του απόψεις, καθένας μπορεί να σκέφτεται κατά το δοκούν, αλλά, ως Κοινοβούλιο, πιστεύω ότι έχουμε καθήκον να εκφέρουμε γνώμη για το θέμα αυτό, όπως καθένας από εμάς θεωρεί σκόπιμο.
<P>
Δεύτερον, το Κοινοβούλιο έχει ήδη ζητήσει και ψηφίσει υπέρ της ένταξης αυτού του στοιχείου ως στοιχείου προς ψηφοφορία, μεταφέροντάς το από τον Δεκέμβριο στον Ιανουάριο. Τώρα πιστεύω ότι το Προεδρείο ή, μάλλον, η Διάσκεψη των Προέδρων δεν έπρεπε να αντιταχθεί σε μια ακριβή και επίκαιρη απόφαση του Κοινοβουλίου, και συνεπώς πιστεύω ότι το Κοινοβούλιο πρέπει να εκφράσει τις απόψεις του σχετικά με το ζήτημα αυτό σύντομα.
<SPEAKER ID="021" NAME="Hannes Swoboda" LANGUAGE="DE">
Κύριε Πρόεδρε, είχαμε κάποιες πολύ έντονες συζητήσεις. Έχουμε δει ότι υπάρχουν πράγματι πολύ διαφορετικές απόψεις σχετικά με τα ευρήματα ενός δικαστηρίου που δεν αποτελεί δικαστήριο της ΕΕ. Δεν πρέπει τώρα να ολισθήσουμε για άλλη μια φορά προς μια συζήτηση για αυτό το πολύ σοβαρό θέμα, μια συζήτηση που μας χωρίζει περισσότερο από ό,τι μας ενώνει. Πρέπει να αφήσουμε το θέμα ως έχει. Είχαμε διαφορετικές απόψεις, εξακολουθούμε να έχουμε διαφορετικές απόψεις και, για τον λόγο αυτό, δεν πρέπει να επανέλθουμε στο θέμα και να προσπαθήσουμε να καταλήξουμε σε νέο ψήφισμα.
<SPEAKER ID="023" NAME="Mario Mauro" LANGUAGE="IT">
Κύριε Πρόεδρε, κυρίες και κύριοι, θα ήθελα μόνο να ζητήσω από τους συναδέλφους μου να διατηρήσουμε αυτό το θέμα στην ημερήσια διάταξη: η σφαγή των κοπτών χριστιανών την επομένη των Χριστουγέννων ή, στην πραγματικότητα, τη νύχτα των κοπτικών Χριστουγέννων, και οι πολλές δολοφονίες χριστιανών στη Μαλαισία, είναι ενδείξεις ενός πολύ σαφούς προβλήματος: της θρησκευτικής ελευθερίας στις χώρες αυτές.
<P>
Από μόνο του, το ψήφισμα δεν αποτελεί πρωτοβουλία που στρέφεται κατά μεμονωμένων, συγκεκριμένων κυβερνήσεων, αλλά έναν τρόπο να τονισθεί το πώς το ζήτημα της θρησκευτικής ελευθερίας αποτελεί ένα από τα θεμέλια της πολιτικής μας αρμονίας, και επομένως είναι σωστό το Κοινοβούλιο να εκφράσει τις απόψεις του για το θέμα αυτό.
<SPEAKER ID="025" NAME="Ιωάννης Κασουλίδης" LANGUAGE="EN">
Κύριε Πρόεδρε, θα θέλαμε να ζητήσουμε η συζήτηση για τις σχέσεις μεταξύ της Τυνησίας και της Ευρωπαϊκής Ένωσης να αναβληθεί μέχρι την περίοδο συνόδου του Φεβρουαρίου, αφού, στο μεταξύ, θα πραγματοποιηθεί συνάντηση της Υποεπιτροπής Ανθρωπίνων Δικαιωμάτων για τις σχέσεις μεταξύ της Ευρωπαϊκής Ένωσης και της Τυνησίας, και, ίσως, νέο υλικό θα βρίσκεται στη διάθεσή μας κατά τη διάρκεια εκείνης της συζήτησης.
<SPEAKER ID="026" NAME="Hannes Swoboda" LANGUAGE="DE">
Κύριε Πρόεδρε, πρόθεση δεν είναι να καταλήξουμε οπωσδήποτε τώρα σε ψήφισμα. Είναι θετικό το γεγονός ότι είχαμε μια συζήτηση, αλλά δεν καταλήξαμε σε ψήφισμα. Κατόπιν ωρίμου σκέψεως, άποψή μου είναι ότι, αν πρόκειται να καταρτίσουμε ψήφισμα, πρέπει να καταρτίσουμε τέτοιο ψήφισμα μόνο μετά από επίσκεψη. " συζήτηση, ωστόσο, πρέπει οπωσδήποτε να πραγματοποιηθεί τώρα, ώστε οι βουλευτές που θα επισκεφθούν τη χώρα αυτή να έχουν αποκομίσει σε γενικές γραμμές το αίσθημα του Κοινοβουλίου.

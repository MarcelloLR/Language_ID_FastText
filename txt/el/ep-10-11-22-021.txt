<CHAPTER ID="021">
Παρεμβάσεις διάρκειας ενός λεπτού (άρθρο 150 του Κανονισμού) 
<SPEAKER ID="204" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών θεμάτων.
<SPEAKER ID="205" NAME="Rareş-Lucian Niculescu" AFFILIATION="PPE">
(RO) Κυρία Πρόεδρε, θα ήθελα να εκφράσω την ανησυχία μου σχετικά με την υπερβολική πολιτικοποίηση της ένταξης της Ρουμανίας στον χώρο Σένγκεν, την οποία αντιλήφθηκα πρόσφατα.
<P>
Αισθάνομαι ότι είναι άδικο να συγχέουμε κριτήρια που αφορούν συγκεκριμένα τη μεταρρύθμιση του συστήματος δικαιοσύνης με τα κριτήρια ένταξης στον χώρο Σένγκεν. " Ρουμανία είναι έτοιμη και πληροί τις τεχνικές προϋποθέσεις, οι οποίες πρέπει στην πραγματικότητα να είναι τα μοναδικά κριτήρια που χρησιμοποιούνται ως βάση για τη διεξαγωγή της αξιολόγησης.
<P>
" Ρουμανία δεν είναι, και δεν θα γίνει, εξαγωγέας εγκλήματος. Δεν μπορεί να δεχτεί ότι ορισμένα ζητήματα που επηρεάζουν συγκεκριμένα τις κοινότητες των μεταναστών ρουμανικής προέλευσης θα πρέπει να ισχύσουν για όλους τους Ρουμάνους. Γνωρίζουμε ότι η ψηφοφορία στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων την ερχόμενη άνοιξη θα είναι μια πολιτική ψηφοφορία. Ωστόσο, πιστεύουμε ότι αυτή η ψήφος πρέπει να βασίζεται σε μια αντικειμενική και δίκαιη αξιολόγηση και, σε καμία περίπτωση, δεν πρέπει να βασίζεται σε παράγοντες που προκαλούν εκλογικούς συνειρμούς.
<SPEAKER ID="206" NAME="Μαρία-Ελένη Κοππά" AFFILIATION="S&amp;D">
Κυρία Πρόεδρε, το νέο στρατηγικό δόγμα του ΝΑΤΟ, που εγκρίθηκε στη Σύνοδο Κορυφής στη Λισαβόνα, εγκαινιάζει μια νέα εποχή στην προσπάθεια της Συμμαχίας να ανταπεξέλθει στις νέες προκλήσεις. Σημαντική είναι στο πλαίσιο αυτό η αναγνώριση της μοναδικότητας της εταιρικής σχέσης της Συμμαχίας με την Ευρωπαϊκή Ένωση, όπως και της ανάγκης για συνεκτικότερη προσέγγιση σε όλες τις πτυχές της ευρωπαϊκής ασφάλειας. Σε κάθε περίπτωση, η συνεργασία των δύο Οργανισμών πρέπει να χαρακτηρίζεται από διαφάνεια, συμπληρωματικότητα, αλλά και σεβασμό στην αυτονομία του καθενός εκ των δύο.
<P>
Ιδιαίτερη σημασία έχει ότι πρέπει να λειτουργήσουμε με συνέργειες και να αποφύγουμε αλληλοεπικαλύψεις, κυρίως σε θέματα πολιτικών αποστολών, που θα αποτελούσαν μια μεγάλη σπατάλη προσωπικού και ενέργειας για τα κράτη μέλη τόσο της Ένωσης, όσο και του ΝΑΤΟ. Και αυτό είναι κομβικό για την αποτελεσματικότητα, αλλά και την εξοικονόμηση πόρων.
<P>
Ο τρόπος με τον οποίο θα κατοχυρωθεί η θεσμική συνεργασία των δύο Οργανισμών, η δημιουργία ενός αξιόπιστου μηχανισμού διαβούλευσης, που έγκαιρα θα προσδιορίζει τον τρόπο και τα μέσα κοινής δράσης, είναι ζητήματα πολύ σημαντικά. Θα ήθελα να ζητήσω να γίνει μια σε βάθος συζήτηση για το θέμα αυτό.
<SPEAKER ID="207" NAME="Cristian Silviu Buşoi" AFFILIATION="ALDE">
(RO) Κυρία Πρόεδρε, στις 28 Νοεμβρίου, θα διεξαχθούν πρόωρες κοινοβουλευτικές εκλογές στη Δημοκρατία της Μολδαβίας.
<P>
Έχει παρέλθει ένα και πλέον έτος από τότε που ανέλαβε την εξουσία η Συμμαχία για την Ευρωπαϊκή Ολοκλήρωση, και έχει σημειωθεί σημαντική πρόοδος όσον αφορά τη μεταρρύθμιση της κοινωνίας και της οικονομίας της Μολδαβίας.
<P>
" Συμμαχία για την Ευρωπαϊκή Ολοκλήρωση έχει επίσης επιδείξει την ειλικρινή επιθυμία να προχωρήσει ανεπιστρεπτί προς την Ευρώπη.
<P>
Ενόψει αυτών των προσπαθειών και αυτής της προόδου, η Ευρωπαϊκή Ένωση έχει στηρίξει και στηρίζει τη Δημοκρατία της Μολδαβίας τόσο πολιτικά όσο και οικονομικά.
<P>
Ευελπιστώ ολόψυχα ότι οι εκλογές της Κυριακής θα επιβεβαιώσουν άπαξ διά παντός την πορεία της Δημοκρατίας της Μολδαβίας προς την πλήρη δημοκρατία, το κράτος δικαίου, μια αποτελεσματική οικονομία της αγοράς και, εν τέλει, προς την ευρωπαϊκή οικογένεια της οποίας, ελπίζω, η Δημοκρατία της Μολδαβίας θα γίνει πλήρες μέλος στο εγγύς μέλλον.
<SPEAKER ID="208" NAME="Κυριάκος Τριανταφυλλίδης" AFFILIATION="GUE/NGL">
Κυρία Πρόεδρε, θα ήθελα να καταγγείλω μια θλιβερή συμπεριφορά της Γραμματείας της Επιτροπής Περιφερειών σε σχέση με μια έκθεση φωτογραφίας που οργανώνει ο εκτοπισμένος δήμος της Κερύνειας, της κατεχόμενης σήμερα από τα τούρκικα στρατεύματα πόλης, στη δική μου την πατρίδα, την Κύπρο.
<P>
Στις φωτογραφίες που εκτίθενται απεικονίζεται ανάγλυφα η καταστροφή εκκλησιαστικών και άλλων μνημείων της τρισχιλιετούς ιστορίας της Κερύνειας. Ο στόχος των καταστροφών έκδηλος: να αφανισθεί οτιδήποτε μαρτυρεί ότι αυτήν την πόλη την κατοικούσαν άνθρωποι με ελληνικό πολιτισμό και χριστιανική πίστη. Άνθρωποι που εκδιώχθηκαν από τις εστίες τους με τη βία, που κατορθώνουν, αν και ξεριζωμένοι στην προσφυγιά, να απλώνουν μετά από 36 χρόνια τις ρίζες τους στην Κερύνεια.
<P>
Αυτή την έκθεση θα την άνοιγε ο Γενικός Γραμματέας της Επιτροπής Περιφερειών, ο οποίος τελικά δεν εμφανίστηκε υποκύπτοντας στις πιέσεις της κατοχικής δύναμης της Τουρκίας, γιατί η έκθεση αναφέρεται στην εισβολή της χώρας αυτής στην Κύπρο το 1974 και στην καταστροφή της πολιτιστικής της κληρονομιάς από τους εισβολείς. Μάλιστα απαιτήθηκε από τη Γραμματεία της Επιτροπής Περιφερειών το ξήλωμα της έκθεσης αυτής. Καταγγέλλω αυτήν την απαράδεκτη ενέργεια.
<SPEAKER ID="209" NAME="John Bufton" AFFILIATION="EFD">
(EN) Κυρία Πρόεδρε, η διάσωση της Ιρλανδίας δεν θα είναι πιθανόν η τελευταία στην ευρωζώνη, παρά τις διαμαρτυρίες για το αντίθετο. Παρά την κρίση χρέους που μαστίζει την ΟΝΕ, οι αξιωματούχοι τονίζουν μετ' επιτάσεως ότι το πρόβλημα της Ιρλανδίας διαφέρει από το πρόβλημα που παρουσιάστηκε πριν από επτά μήνες στην Ελλάδα.
<P>
Ενώ στην περίπτωση της Αθήνας επρόκειτο για δημοσιονομική ανευθυνότητα και διαφθορά του δημόσιου τομέα, το χρέος του Δουβλίνου οφείλεται στην απερίσκεπτη τραπεζική δραστηριότητα. " Πορτογαλία δεν φαίνεται να υποφέρει ιδιαίτερα ούτε από το ένα ούτε από το άλλο, ωστόσο εξακολουθεί να παλεύει να επιβιώσει, όπως και η Ισπανία.
<P>
Τι κοινό έχουν αυτές οι χώρες; Το μη ενδεδειγμένο ενιαίο νόμισμα, το οποίο βασίστηκε σε μια ιδεαλιστική ιδεολογία και όχι στην οικονομική λογική. Το παλιό ρητό "βάζω όλα τα αβγά μου σε ένα καλάθι" επαληθεύεται.
<P>
Ποιες είναι οι πιο ευημερούσες χώρες της Ευρώπης; " Νορβηγία και η Ελβετία. Ελέγχουν τους πόρους και τις οικονομίες τους, αλλά εξακολουθούν να έχουν εμπορικές συναλλαγές με τους ευρωπαίους γείτονές τους, γνωρίζοντας ότι μπορούν να απλώσουν τα δίχτυα τους αλλού εάν η ΕΕ σύρει το όλο εγχείρημα στη λήθη.
<P>
" διάσωση της Πορτογαλίας θα αύξανε το σύνολο του λογαριασμού σε 300 δισεκατομμύρια ευρώ, εξαντλώντας έτσι όλο το κεφάλαιο της ευρωζώνης. Σίγουρα η μόνη λογική επιλογή που έχει απομείνει είναι η ευθανασία της ΕΕ.
<SPEAKER ID="210" NAME="Martin Ehrenhauser" AFFILIATION="NI">
(DE) Κυρία Πρόεδρε, θα ήθελα επίσης να πω λίγα λόγια για την Ιρλανδία. " Spiegel Online γράφει: "Ο κέλτικος τίγρης μπήκε στην εντατική". Πρέπει να αναρωτηθούμε γιατί συμβαίνει αυτό. Δεν μπορούμε να αμφισβητήσουμε ότι οι ρίζες της οικονομικής κρίσης βρίσκονται στο νομισματικό μας σύστημα, με άλλα λόγια, στον τρόπο με τον οποίον δημιουργείται το χρήμα. Οι ιδιωτικές εμπορικές τράπεζες εφοδιάζουν το σύστημα με απίστευτα χρηματικά ποσά. Αυτό προωθεί την κερδοσκοπία, τον πληθωρισμό στις τιμές των καυσίμων και, τέλος, οδηγεί σε τεράστια χρέη όσων εμπλέκονται. Συνεπώς, είμαστε αντιμέτωποι με μια συστημική κρίση που δεν μπορεί να επιλυθεί επενδύοντας δισεκατομμύρια σε ένα σαθρό τραπεζικό σύστημα, ακόμη και αν το κάνουμε διοχετεύοντας κεφάλαια στην ιρλανδική οικονομία. Χρειαζόμαστε μια πραγματική δημιουργία χρήματος. Πρέπει να επιστρέψουμε στη δημιουργία χρήματος στον δημόσιο τομέα. Αυτό θα μας έδινε τη δυνατότητα να εισέλθουν και πάλι εκατομμύρια δισεκατομμυρίων στις ευρωπαϊκές οικονομίες. Επιπλέον, η δημόσια δημιουργία χρήματος θα συμβάδιζε με την ελεύθερη οικονομία της αγοράς. Εντούτοις, τέτοιες μεγάλες αποφάσεις θα απαιτούσαν θάρρος και δύναμη εκ μέρους των πολιτικών μας. Αναμφίβολα δεν μπορούμε να επιτρέψουμε πλέον στις τράπεζες να σέρνουν τον χορό και το Κοινοβούλιο να ακολουθεί.
<SPEAKER ID="211" NAME="László Tőkés" AFFILIATION="PPE">
(HU) Κυρία Πρόεδρε, κυρίες και κύριοι, κατά τη γνώμη μου, το Ευρωπαϊκό Κοινοβούλιο δεν μπορεί να μην αναφερθεί στην 95ή επέτειο της γενοκτονίας των Αρμενίων στην Τουρκία. Σύμφωνα με την απόφασή του της 18ης Ιουνίου 1987, το Ευρωπαϊκό Κοινοβούλιο πρέπει να φέρει στη μνήμη του τη σφαγή των 1,5-2,75 εκατομμυρίων αθώων αμάχων και να καταδικάσει χωρίς περιστροφές, με τα ίδια κριτήρια που ισχύουν για το Ολοκαύτωμα και τις γενοκτονίες των κομμουνιστών, τα μαζικά εγκλήματα κατά της ανθρωπότητας που διέπραξε η Οθωμανική Αυτοκρατορία το 1915 σε βάρος της αρμενικής μειονότητας και της χριστιανικής κοινότητας.
<P>
Έως σήμερα, συνολικά 22 κράτη έχουν αναγνωρίσει το ιστορικό γεγονός του ολοκαυτώματος σε βάρος των Αρμενίων. Είναι λυπηρό το γεγονός ότι φέτος η γραπτή έκθεση του κ. Morten Messerschmidt επί του θέματος αυτού δεν έλαβε τελικά την αναγκαία στήριξη. Θα ήθελα εδώ να προτείνω στον Πρόεδρο Jerzy Buzek να αναλάβει μια πρωτοβουλία ώστε να αναγνωριστεί ομόφωνα από όλα τα κράτη μέλη της ΕΕ η γενοκτονία των Αρμενίων και να καταστεί η άρνηση αυτού του γεγονότος ποινικό αδίκημα, και, επιπλέον, το ζήτημα αυτό να γίνει υποχρεωτικό θέμα στην ημερήσια διάταξη των ενταξιακών συνομιλιών με την Τουρκία.
<SPEAKER ID="212" NAME="Rovana Plumb" AFFILIATION="S&amp;D">
(RO) Κυρία Πρόεδρε, το 91% των νέων ηλικίας μεταξύ 18 και 27 ετών πιστεύει ότι η οικονομική κατάσταση της χώρας έχει επιδεινωθεί. Μόνο το 33% των νέων δεν επιθυμεί να φύγει από τη Ρουμανία. Λόγω της πολιτικής των περικοπών που ακολουθεί, η σημερινή κυβέρνηση στο Βουκουρέστι ενθαρρύνει τη διαρροή εγκεφάλων στο εξωτερικό.
<P>
Κάθε μήνα ανακαλύπτουμε ότι οι νέοι άνθρωποι που στάλθηκαν από τη ρουμανική κυβέρνηση για εκπαίδευση μέσω του προγράμματος που οργάνωσαν οι Σοσιαλδημοκράτες το 2004 αφήνονται από την κυβέρνηση να φύγουν ή δεν μπορούν να βρουν δουλειά, μολονότι διαθέτουν την εμπειρία και την επιθυμία που απαιτείται ώστε να συνεισφέρουν αποτελεσματικά στο σύστημα.
<P>
Στηρίζω την κινητικότητα στην αγορά εργασίας, αλλά η κυβέρνηση του Βουκουρεστίου πρέπει να δημιουργήσει νέες θέσεις εργασίας που θα επωφεληθούν επίσης από την εμπειρία των νέων.
<P>
Θα ήθελα να μεταφέρω την πλήρη στήριξή μας στους ρουμάνους φοιτητές και τις φοιτητικές οργανώσεις, όπως η Ένωση των Ρουμάνων Φοιτητών του Εξωτερικού.
<SPEAKER ID="213" NAME="Izaskun Bilbao Barandica" AFFILIATION="ALDE">
(ES) Κυρία Πρόεδρε, τα αλιευτικά σκάφη που αλιεύουν στον Ινδικό Ωκεανό πλήττονται από ένα κύμα πειρατικών επιθέσεων. Τις τελευταίες δύο εβδομάδες, σημειώθηκαν δέκα επιθέσεις στα σκάφη Intertuna III, Demiku, Elai Alai, Playa de Anzoras, Albacan, Erroxape, Campolibre Alai και Playa de Aritzatxu.
<P>
Οι επιθέσεις σημειώνονται όλο και πιο συχνά μακριά από τις ακτές, διότι οι πειρατές χρησιμοποιούν σκάφη που έχουν αρπάξει ως σκάφη εφοδιασμού προκειμένου να βελτιώσουν την οργάνωση των σχεδίων τους. Ακόμη και με ιδιωτική ασφάλεια, αυτά τα σκάφη είναι πολύ ευάλωτα. Αναφέρουν τις θέσεις τους και κανείς δεν τους αναχαιτίζει.
<P>
Πρέπει να βελτιωθεί ο συντονισμός, καθώς η Ναυτική Δύναμη της Ευρωπαϊκής Ένωσης δεν έχει παρέμβει σε καμία από αυτές τις επιθέσεις. Δεν γνωρίζουμε πώς ανταποκρίνεται σε αυτούς τους συναγερμούς.
<P>
Πρέπει να υπάρξει συμμόρφωση με το ψήφισμα που εγκρίναμε τον περασμένο Νοέμβριο στο Κοινοβούλιο και χρειαζόμαστε μεγαλύτερη συμμετοχή των "νωμένων Εθνών. Πρέπει να εμπλακούν περισσότερες χώρες και πρέπει να παρασχεθούν περισσότεροι πόροι στην Επιχείρηση Αταλάντα, παράλληλα με πιο αποτελεσματικούς αποκλεισμούς των σομαλικών ακτών και περισσότερες συμφωνίες με τα παράκτια κράτη για τη δίωξη των πειρατών.
<P>
" πειρατεία έχει επιπτώσεις στον αλιευτικό και τον εμπορικό μας στόλο και, επίσης, στις χώρες με τις οποίες υπογράφουμε συμφωνίες, των οποίων η ανάπτυξη ή η καταστροφή εξαρτάται επίσης από την ασφάλεια της αλιείας σε αυτήν την περιοχή.
<SPEAKER ID="214" NAME="Oreste Rossi" AFFILIATION="EFD">
(IT) Κυρία Πρόεδρε, κυρίες και κύριοι, θα ήθελα να αναφέρω στο Κοινοβούλιο όσα συνέβησαν αναφορικά με την έκθεση "Προώθηση των Πολιτισμικών Αξιών μέσω της Προστασίας της Πολιτισμικής Κληρονομιάς της Κατεχόμενης Κύπρου", η οποία πραγματοποιήθηκε από τις 17 έως τις 26 Νοεμβρίου μέσω της Επιτροπής των Περιφερειών.
<P>
Στις 17 Νοεμβρίου, μετά τα εγκαίνια, ο επικεφαλής της μονάδας επικοινωνίας, Wolfgang Petzold, διέταξε τους εκθέτες να διακόψουν άμεσα την έκθεση με τη δικαιολογία ότι οι πίνακες έφεραν λεζάντες διαφορετικές από αυτές που είχαν συμφωνηθεί.
<P>
Εξέτασα την αλληλογραφία που περιελάμβανε το αίτημα για έγκριση που μου απεστάλη και διαπίστωσα ότι δεν υπήρχε καμία διαφορά μεταξύ όσων είχε εγκρίνει το ίδιο το γραφείο και των εκθεμάτων. Προέκυψε επίσης ότι ειπώθηκε στον έφορο της έκθεσης, από τον ίδιο επικεφαλής της μονάδας, να αποσυρθούν οι όροι "κατοχή" και "τουρκική εισβολή". Τηλεφώνησα στον επικεφαλής της μονάδας αρκετές φορές προκειμένου να διευκρινίσω όσα είχαν συμβεί, αλλά ούτε ο εν λόγω διευθυντής ούτε τα μέλη του προσωπικού του δέχθηκαν να μιλήσουν μαζί μου. Λίγες ώρες αφότου ανέφερα αυτές τις λεπτομέρειες, η έκθεση άνοιξε εκ νέου.
<P>
Κυρίες και κύριοι, πιστεύω ότι όσα διαδραματίστηκαν στην Επιτροπή των Περιφερειών συνέστησαν μια σοβαρή και επιβλαβή παραβίαση των δικαιωμάτων ενός κράτους μέλους της ΕΕ.
<SPEAKER ID="215" NAME="Corneliu Vadim Tudor" AFFILIATION="NI">
(RO) Κυρία Πρόεδρε, δυστυχώς, η Ρουμανία έχει γίνει η άγρια μεθόριος της Ευρώπης. Τα πράγματα ήταν άσχημα την περίοδο της κομμουνιστικής δικτατορίας, αλλά η κατάσταση επιδεινώνεται συνεχώς υπό τη δικτατορία της μαφίας.
<P>
Τα κύρια πλοκάμια του "χταποδιού" της μαφίας είναι το σύστημα της δικαιοσύνης και η αστυνομία, που καταστρέφονται από το καρκίνωμα της διαφθοράς.
<P>
Αυτοί που διέπραξαν περισσότερα από 5.000 εγκλήματα στη Ρουμανία από τον Ιανουάριο του 1990 παραμένουν άγνωστοι. " Ρουμανία είναι παράδεισος για τις εγχώριες συμμορίες του υποκόσμου που προστατεύονται από το σύστημα της δικαιοσύνης και την αστυνομία. Ωστόσο, αποτελεί επίσης σημείο συγκέντρωσης των παιδόφιλων, των απατεώνων και των πιο ανεπιτήδευτων ξένων παραγόντων.
<P>
Είναι θετικό το γεγονός ότι έπεσε το Τείχος του Βερολίνου, αλλά είναι αρνητικό το γεγονός ότι έπεσε στα κεφάλια μας, στους λαούς της Ανατολικής Ευρώπης.
<P>
Τον Δεκέμβριο του 1989, κάποιοι εραστές της έξαψης ξύπνησαν τον Δράκουλα από τον ύπνο του. Τώρα δεν ξέρουμε πώς να τον ξεφορτωθούμε.
<SPEAKER ID="216" NAME="Γεώργιος Κουμουτσάκος" AFFILIATION="PPE">
Κυρία Πρόεδρε, τον τελευταίο καιρό ένα μαύρο σύννεφο, όλο και πυκνότερο, απλώνεται στην Ευρώπη. " εκλογική άνοδος σχηματισμών και κομμάτων μιας μισαλλόδοξης, ξενοφοβικής και πολύ συχνά ρατσιστικής άκρας δεξιάς έχει σημαδέψει τις πολιτικές εξελίξεις σε πολλά κράτη μέλη, ακόμη και στη Σουηδία. Είναι οιωνός που δεν μπορούμε να αγνοήσουμε.
<P>
" πρωτόγνωρη οικονομική κρίση και το διογκούμενο μεταναστευτικό πρόβλημα συνενώνονται σε ένα δηλητηριώδες μίγμα που τρέφει άκρα και ακρότητες. Πρόκειται αναμφισβήτητα για εξαιρετικά πολύπλοκο και δισεπίλυτο πρόβλημα.
<P>
Γι' αυτό τα κεντρικά πολιτικά κόμματα της ευρωπαϊκής κεντροδεξιάς και σοσιαλδημοκρατίας και, εδώ στο Ευρωπαϊκό Κοινοβούλιο, το Ευρωπαϊκό Λαϊκό Κόμμα και οι Σοσιαλιστές έχουν μια σοβαρή ευθύνη και αποστολή: να διώξουν το σύννεφο πριν αυτό φέρει καταιγίδα. Οφείλουν να εξαντλήσουν τις δυνατότητες συνεννόησης και συντονισμού για την αποτελεσματικότερη αντιμετώπιση συγκεκριμένων προβλημάτων, όπως το μεταναστευτικό, τα οποία ξεπερνούν τις δυνατότητες του καθενός χωριστά. Εδώ, στο Ευρωπαϊκό Κοινοβούλιο, οφείλουμε κυρία Πρόεδρε, να αναλάβουμε μια νέα ισχυρή κοινή πρωτοβουλία κατά της ξενοφοβίας και του ρατσισμού, στην Ευρώπη της κρίσης.
<SPEAKER ID="217" NAME="Alan Kelly" AFFILIATION="S&amp;D">
(EN) Κυρία Πρόεδρε, ως ιρλανδός βουλευτής του ΕΚ, γνωρίζω καλά ότι το βλέμμα της Ευρώπης είναι τώρα στραμμένο στα οικονομικά δεινά της χώρας μου. " κρίση στη χώρα μου προκλήθηκε από την απληστία -καθαρή απληστία- μεταξύ της πολιτικής και της μεγάλης επιχειρηματικής ελίτ. Αυτοί οι άνθρωποι σπατάλησαν τον πλούτο που δημιουργήθηκε από έναν ενεργητικό και καινοτόμο πληθυσμό, και πρέπει να καταστούν υπόλογοι.
<P>
Ωστόσο, η κρίση προκλήθηκε επίσης από την ελαστική ρύθμιση του τραπεζικού τομέα. Αυτή η αποτυχία εκτείνεται επίσης στην Ευρώπη. Θα πρέπει να θυμόμαστε τα τεστ αντοχής των τραπεζών που πραγματοποιήθηκαν τον περασμένο Ιούλιο, όταν η Επιτροπή υπέγραψε για το μέλλον των ίδιων ιρλανδικών τραπεζών που βρίσκονται τώρα στο επίκεντρο της κρίσης. Πώς έγινε αυτό; Αισθάνομαι μεγάλο θυμό για το γεγονός ότι η χώρα μου έφτασε σε αυτό το σημείο - πολύ μεγάλο θυμό.
<P>
Επικροτώ θερμά την αλληλεγγύη που έχουν επιδείξει οι συνάδελφοί μας σε ολόκληρη την Ευρώπη, ιδιαίτερα με τη χρηματοδότηση για τη σταθεροποίηση της οικονομίας μας. Ωστόσο, πιστεύω πράγματι ότι βρισκόμαστε σε ένα σταυροδρόμι για το μέλλον της ΕΕ. " Ιρλανδία είναι ένα πολύ κυρίαρχο έθνος και τυχόν υπαγορεύσεις από την Ευρώπη σχετικά με τη φορολογική πολιτική της Ιρλανδίας πιστεύω ότι θα ξεπερνούσαν μια επικίνδυνη γραμμή όσον αφορά την αντιμετώπιση των μικρότερων εθνικών κρατών της Ένωσης.
<SPEAKER ID="218" NAME="Marian Harkin" AFFILIATION="ALDE">
(EN) Κυρία Πρόεδρε, θα ήθελα και εγώ να αναφερθώ στην τρέχουσα οικονομική κρίση, αλλά από μια διαφορετική οπτική γωνία. Σήμερα, ακούσαμε τον Jean-Claude Trichet και τον Olli Rehn να μιλούν για την ανάγκη δημοσιονομικής ακεραιότητας και να καλούν την Ιρλανδία και την Πορτογαλία, καθώς και άλλες χώρες, να τηρήσουν το Σύμφωνο Σταθερότητας και Ανάπτυξης.
<P>
Εντούτοις, σύμφωνα με έρευνα του Ευρωβαρόμετρου, τα ευρήματα της οποίας δημοσιοποιήθηκαν σήμερα, πάνω από 27.000 πολίτες σε ολόκληρη την ΕΕ και 1.000 πολίτες στην Ιρλανδία ρωτήθηκαν για το πώς θα πρέπει να βγούμε από την κρίση.
<P>
Για να επικεντρωθούμε σε δύο μόνο ζητήματα, μία ερώτηση ζητούσε από τους πολίτες να κατατάξουν σε σειρά προτεραιότητας πώς θα μπορούσαμε να βγούμε γρήγορα από την κρίση. Ενώ το 29% των πολιτών της ΕΕ και το ένα τρίτο των ιρλανδών πολιτών τάχθηκαν όντως υπέρ της μείωσης των δημοσίων δαπανών, τα δύο τρίτα των πολιτών της ΕΕ και το 57% των ιρλανδών πολιτών τάχθηκαν υπέρ της τόνωσης της οικονομίας καταρχάς ή του συνδυασμού και των δύο προσεγγίσεων.
<P>
Μια ερώτηση σχετικά με τις προτεραιότητες πολιτικής κατέδειξε ότι το 50% τόσο των ευρωπαίων όσο και των ιρλανδών πολιτών θεωρούν ότι θα πρέπει πρώτα να καταπολεμήσουμε τη φτώχεια και τον κοινωνικό αποκλεισμό. Έτσι, υπάρχει πραγματική απόκλιση μεταξύ αυτών των δύο απόψεων. Δεν ανταποκρινόμαστε επαρκώς στις ανησυχίες των πολιτών, και φρονώ ότι πρέπει να αναθεωρήσουμε τις προτεραιότητές μας.
<SPEAKER ID="219" NAME="Gerard Batten" AFFILIATION="EFD">
(EN) Κυρία Πρόεδρε, αύριο, στις 23 Νοεμβρίου, είναι η τέταρτη επέτειος από τον θάνατο του ψηφοφόρου της εκλογικής μου περιφέρειας στο Λονδίνο, του Alexander Litvinenko. Ο κ. Litvinenko δολοφονήθηκε από παράγοντες του ρωσικού κράτους σε μια τρομοκρατική πράξη που επιχορηγήθηκε από το κράτος. Οι τρεις βασικοί ύποπτοι που αναζητούνται από τη μητροπολιτική αστυνομία -οι Andrei Lugovoi, Dmitry Kovtun και Vyacheslav Sokolenko- εξακολουθούν να είναι ελεύθεροι στη Ρωσία. Εν τω μεταξύ, η αξιοπρεπής χήρα του κ. Litvinenko, η Marina, δεν μπορεί να δικαιωθεί. Μέχρι σήμερα, δεν έχει διαταχθεί προανάκριση για τη διερεύνηση του θανάτου, όπως γίνεται συνήθως σε περίπτωση ενός τέτοιου βίαιου θανάτου.
<P>
Συνεπώς, δράττομαι της ευκαιρίας να ζητήσω από τις βρετανικές αρχές να διατάξουν προανάκριση όσο το δυνατόν συντομότερα, προκειμένου να προσδιοριστούν και να δηλωθούν δημοσίως οι συνθήκες και τα αίτια του θανάτου και να ταυτοποιηθούν επισήμως όσοι καταζητούνται για φόνο σύμφωνα με τις έρευνες της αστυνομίας.
<P>
Ο κ. Litvinenko ήταν βρετανός πολίτης που δολοφονήθηκε σε βρετανικό έδαφος. Είναι το ελάχιστο που αυτός και η οικογένειά του μπορούν να αναμένουν ή δικαιούνται.
<SPEAKER ID="220" NAME="Anna Záborská" AFFILIATION="PPE">
(SK) Κυρία Πρόεδρε, πριν από μία εβδομάδα, δημοσιεύτηκαν οι εκθέσεις σχετικά με τη διαδικασία ένταξης στα βαλκανικά κράτη. Δεν είναι δίκαιο να τίθενται προϋποθέσεις για την έναρξη των διαπραγματεύσεων με υποψήφιες χώρες για την ένταξή τους στην ΕΕ και, στη συνέχεια, να μην ξεκινούν οι διαπραγματεύσεις μετά την εκπλήρωσή τους. Γιατί δεν αντιμετωπίζουμε δίκαια τη Μακεδονία;
<P>
" Μακεδονία είναι μια χώρα όπου οι μεταρρυθμίσεις έχουν θετικά αποτελέσματα. Πάνω από το 80% όσων ολοκληρώνουν τη δευτεροβάθμια εκπαίδευση σε αυτήν τη χώρα συνεχίζουν στο πανεπιστήμιο. Αρχίζουν να διδάσκονται Αγγλικά από την ηλικία των έξι.
<P>
" έκθεση της Επιτροπής αναφέρεται στην πρόοδο όσον αφορά την καταπολέμηση της διαφθοράς, μια σταθερή κυβέρνηση και έναν πολιτικό διάλογο. " Μακεδονία έχει εκπληρώσει όλα τα κριτήρια της Κοπεγχάγης. Της αξίζει μια ευκαιρία ώστε να ξεκινήσει τις διαπραγματεύσεις για να γίνει ένα από τα κράτη μέλη της ΕΕ. Μπορούμε να συζητήσουμε για τα ανεπίλυτα ζητήματα κατά τη διάρκεια της διαπραγματευτικής διαδικασίας. Εάν δεν το πράξουμε αυτό, θα υπονομεύσουμε την πίστη στην Ευρώπη.
<SPEAKER ID="221" NAME="Estelle Grelier" AFFILIATION="S&amp;D">
(FR) Κυρία Πρόεδρε, λόγω της πολιτικής λιτότητας που ακολουθεί η κυβέρνηση Cameron, το "νωμένο Βασίλειο μόλις αποφάσισε να σταματήσει τη χρηματοδότηση των μεγάλων ρυμουλκών που προορίζονται για να βοηθούν και να διασώζουν σκάφη στη Μάγχη, και πρόκειται για μια μονομερή απόφαση που έχουν αποδοκιμάσει οι λιμενικοί, θαλάσσιοι, εμπορικοί και πολιτικοί φορείς αυτής της περιοχής.
<P>
" ανακοινωθείσα απόσυρση του "νωμένου Βασιλείου θα μπορούσε να έχει τραγικές επιπτώσεις για τη θαλάσσια ασφάλεια της εν λόγω περιοχής, η οποία, με πάνω από 250.000 σκάφη ετησίως, είναι η πιο πολυσύχναστη εμπορική οδός στον κόσμο. Τα τελευταία 10 και πλέον έτη, σχεδόν 300 περιστατικά έχουν καταγραφεί εκεί, και οι εμπειρογνώμονες πιστεύουν ότι η εκ των προτέρων τοποθέτηση σωστικών σκαφών μεγάλης ισχύος έχει συμβάλει ώστε πολλά ανάλογα περιστατικά να μην καταλήξουν σε μεγάλα ατυχήματα.
<P>
Καθώς η θαλάσσια ασφάλεια επηρεάζει την ασφάλεια των εδαφών της ΕΕ και την προστασία του περιβάλλοντος, η ρυμούλκηση σε περιπτώσεις έκτακτης ανάγκης είναι ευθύνη των δημόσιων αρχών, με την οικονομική βοήθεια των πλοιοκτητών, και δεν πρέπει να ιδιωτικοποιηθεί προς όφελος των ιδιωτικών εταιρειών ρυμούλκησης.
<P>
" Ευρωπαϊκή Επιτροπή, συνεπώς, έχει καθήκον να ασχοληθεί με το θέμα. Μάλιστα, η Ευρώπη πρέπει να εξασφαλίσει τους πόρους για την εφαρμογή της καίριας ολοκληρωμένης θαλάσσιας πολιτικής την οποία ζητά επισήμως.
<SPEAKER ID="222" NAME="Giommaria Uggias" AFFILIATION="ALDE">
(IT) Κυρία Πρόεδρε, κυρίες και κύριοι, θα ήθελα να υποδείξω σε εσάς, τους πολίτες και τις ενώσεις ότι έχουμε υποβάλει τη γραπτή δήλωση αριθ. 0086/2010 σχετικά με την προστασία του νερού ως δημοσίου αγαθού.
<P>
Το νερό δεν είναι μόνο δημόσιο αγαθό, αλλά και οικουμενικό ανθρώπινο δικαίωμα, και η διαχείριση των υπηρεσιών ύδατος ως τοπική δημόσια υπηρεσία είναι η βάση μιας καλής κυβερνητικής δράσης. Αυτές είναι οι κατευθυντήριες αρχές μας και είναι οι ίδιες αρχές που ώθησαν χιλιάδες ιταλούς πολίτες να στηρίξουν όλα τα αιτήματα για δημοψήφισμα, ώστε να αποτραπεί η απομάκρυνση ενός αγαθού πρωταρχικής σημασίας από τη σφαίρα του δημοσίου.
<P>
Πράγματι, πιστεύουμε ότι η πρωτοβουλία δεν ανήκει απλά σε όσους την έχουν προτείνει, καθώς πρόκειται για μια μάχη που πρέπει όλοι να δώσουμε. Προκειμένου αυτό να επιβεβαιωθεί, πρέπει να πούμε ότι η δήλωση κατατέθηκε από κοινού με συναδέλφους βουλευτές των πολιτικών ομάδων των Πρασίνων, της Συμμαχίας των Σοσιαλιστών και των Δημοκρατών και της Ευρωπαϊκής Αριστεράς, και έχει την ευρεία στήριξη όλου του Κοινοβουλίου.
<P>
Στόχος είναι η συγκέντρωση υπογραφών από τους μισούς τουλάχιστον βουλευτές του Κοινοβουλίου, ούτως ώστε να γίνει η δήλωση επίσημη θέση του Ευρωπαϊκού Κοινοβουλίου και να μπορεί να διασφαλίσει το νερό ως δικαίωμα και όχι ως όφελος.
<SPEAKER ID="223" NAME="Monica Luisa Macovei" AFFILIATION="PPE">
(RO) Κυρία Πρόεδρε, την Κυριακή θα διεξαχθούν στη Δημοκρατία της Μολδαβίας πρόωρες κοινοβουλευτικές εκλογές. Οι εκλογές είναι μεταξύ των δημοκρατικών και των κομμουνιστικών δυνάμεων.
<P>
" νίκη για τις δημοκρατικές δυνάμεις, οι οποίες επί του παρόντος έχουν ενωθεί στη Συμμαχία για την Ευρωπαϊκή Ολοκλήρωση, εγγυάται τη συνέχιση της προόδου που έχει σημειωθεί το τελευταίο έτος - πρόοδος προς δημοκρατική διακυβέρνηση, δικαιώματα και ευημερία των πολιτών. Οι δημοκρατικές δυνάμεις πρέπει να μείνουν ενωμένες τόσο πριν όσο και μετά τις εκλογές.
<P>
Οι εκλογές που θα διεξαχθούν την Κυριακή πρέπει να είναι ελεύθερες και δίκαιες, και ο λαός πρέπει να έχει πρόσβαση στην ενημέρωση. Δεν πρέπει να υπάρξει επανάληψη των βίαιων γεγονότων του Απριλίου του 2009. Οι δημοκρατικές κυβερνήσεις δεν εδραιώνονται με νοθεία, βία ή φόβο.
<P>
Βεβαίως, αυτοί που ψηφίζουν την Κυριακή είναι οι πολίτες της Δημοκρατίας της Μολδαβίας και όχι εμείς. Ωστόσο, εμείς στο Κοινοβούλιο στηρίζουμε όσους επιφέρουν δημοκρατικές αλλαγές. Χαίρουν της αλληλεγγύης και της ενθάρρυνσής μας.
<SPEAKER ID="224" NAME="Luis de Grandes Pascual" AFFILIATION="PPE">
(ES) Κυρία Πρόεδρε, πρόσφατα, η εκκλησία Δέσποινα της Σωτηρίας στη Βαγδάτη δέχθηκε επίθεση και 58 άτομα σκοτώθηκαν, κυρίως γυναίκες και παιδιά, απλά διότι ήταν χριστιανοί. " Αλ-Κάιντα ανέλαβε με υπερηφάνεια την ευθύνη για αυτήν την πράξη. Δεν πρόκειται για μεμονωμένο περιστατικό, αλλά για το αποκορύφωμα των διώξεων και των επιθέσεων σε βάρος χριστιανών στην πλειονότητα των μουσουλμανικών χωρών. Σημειώθηκαν διώξεις από το Μαρόκο, απειλές στην Τουρκία και επιθέσεις στην Ινδία και τη Νιγηρία. Τον Ιανουάριο, έξι χριστιανοί σφαγιάστηκαν στην πόρτα μιας εκκλησίας στο Κάιρο. Πόσο καιρό οι δυτικές δημοκρατίες θα συνωμοτούν με αυτήν τη συνεχή σιωπή;
<P>
Ευτυχώς, ο Πρόεδρος Buzek έκανε μια δήλωση εξ ονόματος του Κοινοβουλίου. " δήλωση από την Ύπατη Εκπρόσωπο, τη βαρόνη Ashton, η οποία καταδικάζει την επίθεση, περιορίστηκε στην καταδίκη μιας τρομοκρατικής πράξης. Γιατί δεν αναφέρεται το κίνητρο, με άλλα λόγια, το γεγονός ότι ήταν χριστιανοί, το οποίο αναμφίβολα ήταν το κίνητρο αυτής της επίθεσης;
<P>
Δεν άκουσα κάτι από τον κ. Zapatero, ούτε άκουσα κάτι από τον πρωθυπουργό Erdogan. Ποιο είναι το νόημα της Συμμαχίας των Πολιτισμών; Ντρέπομαι για τον αφελή τρόπο με τον οποίον σκεφτόμαστε και για την ανανδρία μας. Δεν μπορεί παρά να μου έρθει στο μυαλό η συχωρεμένη, παρεξηγημένη Oriana Fallaci, η οποία ανακοίνωσε την άφιξη της Eurabia και λιθοβολήθηκε ιδιαιτέρως για το θάρρος της να καταδικάσει όσα συνέβαιναν σε αυτήν τη νευρωτική Ευρώπη.
<SPEAKER ID="225" NAME="Iliana Malinova Iotova" AFFILIATION="S&amp;D">
(BG) Κυρία Πρόεδρε, η εκπαίδευση και η επιστήμη αποτελούν πρωταρχικό στόχο της οικονομικής στρατηγικής 2020. Από εμάς εξαρτάται εάν αυτό το πρόγραμμα θα παραμείνει στα χαρτιά ή εάν θα μεταφραστεί σε επιτόπια δράση. Προκειμένου να επιτύχει, τόσο τα ευρωπαϊκά θεσμικά όργανα όσο και τα κράτη μέλη πρέπει να αναλάβουν την ευθύνη για αυτό. Αντ' αυτού, η βουλγαρική κυβέρνηση ακολουθεί μια πολιτική που είναι αντίθετη όχι μόνο με την εθνική αλλά και με την ευρωπαϊκή πολιτική σχετικά με την επιστημονική έρευνα και την παιδεία. Ενώ η Ευρώπη προορίζει το 3% για την έρευνα και την ανάπτυξη έως το 2020, η Βουλγαρία έχει φτάσει μόλις στο 0,6%.
<P>
Μετά από μια σειρά αποτυχημένων λύσεων, αναμένεται να καταργηθεί η βουλγαρική ακαδημία επιστημών, ένα ίδρυμα με πάνω από 140 χρόνια ιστορίας, το οποίο ιδρύθηκε υπό τις αντίξοες συνθήκες της οθωμανικής κυριαρχίας και ευθύνεται τώρα για το 55% της επιστημονικής έρευνας στη Βουλγαρία και είναι αναγνωρισμένο παγκοσμίως. Έχει λάβει πάνω από 30 εκατομμύρια ευρώ για 400 και πλέον επιτυχημένα ευρωπαϊκά σχέδια.
<P>
Παρά τη συμμετοχή της στα ευρωπαϊκά θεσμικά όργανα σε επίπεδο πολιτικής και εμπειρογνωμοσύνης, η βουλγαρική κυβέρνηση πραγματικά δεν μπορεί να αντιληφθεί τη σχέση μεταξύ της επιστήμης και της εξόδου από την κρίση. Το θέμα πρέπει να τεθεί στην ημερήσια διάταξη του Συμβουλίου και της Επιτροπής. Δεν πρόκειται μόνο για θέμα της Βουλγαρίας, αλλά διακυβεύει την εκπλήρωση του στρατηγικού προγράμματος και των ευρωπαϊκών προτεραιοτήτων.
<SPEAKER ID="226" NAME="Róża Gräfin von Thun und Hohenstein" AFFILIATION="PPE">
(PL) Κυρία Πρόεδρε, θα ήθελα να επιστήσω την προσοχή σας στις ανεπαρκείς κοινωνικές διαβουλεύσεις που πραγματοποίησε η Ευρωπαϊκή Επιτροπή όσον αφορά την οδηγία σχετικά με τα ορφανά έργα. Τα ορφανά έργα είναι έργα των οποίων δεν μπορεί να βρεθεί ο ιδιοκτήτης των πνευματικών δικαιωμάτων.
<P>
Την περασμένη εβδομάδα, οργάνωσα μια συζήτηση στο Κοινοβούλιο σχετικά με αυτό το θέμα. Κατέδειξε το μεγάλο ενδιαφέρον για αυτόν τον τομέα και πόσες ερωτήσεις γίνονται σχετικά με την οδηγία επί της οποίας εργάζεται τώρα η Επιτροπή. Ωστόσο, η διαδικασία καλύπτεται με πέπλο μυστικότητας. Σίγουρα οι εμπειρογνώμονες και τα όργανα που συμμετέχουν άμεσα θα πρέπει να γνωρίζουν τουλάχιστον την κατεύθυνση προς την οποία οδεύει το έργο. Περίπου το 40% της καλλιτεχνικής μας παραγωγής στην Ευρώπη πάσχει από ορφάνια. " ημερομηνία δημοσίευσης της οδηγίας έχει μεταφερθεί στο πρώτο τρίμηνο του ερχόμενου έτους, επομένως υπάρχει ακόμη χρόνος για διαβουλεύσεις, και πρέπει να προσπαθήσουμε περισσότερο ώστε να συμμετάσχουν οι πολίτες μας, συμπεριλαμβανομένων των εμπειρογνωμόνων, στη διαδικασία θέσπισης νομοθεσίας, ώστε να μπορεί να είναι πραγματικά όσο το δυνατόν καλύτερη.
<SPEAKER ID="227" NAME="Matthias Groote" AFFILIATION="S&amp;D">
(DE) Κυρία Πρόεδρε, η δημοκρατική συμμετοχή των εργαζομένων στην επιχείρηση είναι ένας από τους θεμέλιους λίθους της κοινωνικής πολιτικής στην Ευρωπαϊκή Ένωση. Εδώ και έναν μήνα, οι εργαζόμενοι στα εργοστάσια Atlas στις πόλεις Ganderkesee, Delmenhorst και Vechta απεργούν νυχθημερόν για αυτά ακριβώς τα δικαιώματα. Οι εργαζόμενοι αγωνίζονται ώστε να διασφαλίσουν μια συλλογική μισθολογική συμφωνία που θα βοηθήσει στη διατήρηση καλών και ασφαλών θέσεων εργασίας. Δυστυχώς, η διοίκηση αρνήθηκε απερίφραστα να διαπραγματευτεί με το βιομηχανικό συνδικάτο των μεταλλουργών και το συμβούλιο εργαζομένων. Κατά τη διάρκεια της βιομηχανικής διαμάχης, οι εργαζόμενοι τρομοκρατήθηκαν και πιέστηκαν πάρα πολύ από τη διοίκηση. Θα ήθελα να καλέσω τη διοίκηση, ιδιαίτερα τον κ. Filipov, να ξεκινήσει τις συζητήσεις και να επιστρέψει στο τραπέζι των διαπραγματεύσεων. Δεν μπορούμε να επιτρέψουμε η δημοκρατική συμμετοχή να σταματά στις πύλες των εργοστασίων. Ένα σύστημα προσλήψεων και απολύσεων εκτρέφει φόβο και σπέρνει τον σπόρο της κοινωνικής αναταραχής. Δεν πρέπει να υπάρχει θέση για αυτά τα συστήματα στην Ευρώπη, καθώς είναι επιβλαβή για τη δημοκρατία μας.
<SPEAKER ID="228" NAME="Cristian Dan Preda" AFFILIATION="PPE">
(FR) Κυρία Πρόεδρε, θα ήθελα να πω λίγα λόγια για τις προεδρικές εκλογές στην Ακτή του Ελεφαντοστού, καθώς είμαι επικεφαλής της αποστολής της Ένωσης για την παρακολούθηση των εκλογών σε αυτήν τη χώρα. Από τις αρχές Οκτωβρίου, έχουν, στην πραγματικότητα, χρησιμοποιηθεί περίπου 100 παρατηρητές από 26 χώρες σε ολόκληρη την Ακτή του Ελεφαντοστού.
<P>
Ο πρώτος γύρος εξελίχθηκε αρκετά καλά στις 31 Οκτωβρίου. Δεν υπήρξε νοθεία ή βία. " ανακοίνωση των αποτελεσμάτων άργησε κάπως, αλλά σε γενικές γραμμές, δεν σημειώθηκαν σημαντικά περιστατικά.
<P>
Ο δεύτερος γύρος έχει προγραμματιστεί για την ερχόμενη Κυριακή. Προβλέπεται μεγαλύτερη ένταση, καθώς έχουν ήδη σημειωθεί συρράξεις στους δρόμους και ο τόνος της εκστρατείας έχει γίνει επιθετικός, ακόμη και απέναντι στους παρατηρητές μας. Επιπλέον, σε αυτούς τους παρατηρητές ενίοτε δεν επιτρέπεται να διεξαγάγουν το έργο της παρακολούθησης των προετοιμασιών της εκστρατείας. Συνεπώς, όσοι είναι οξύθυμοι πρέπει να ηρεμήσουν, ώστε να μπορέσει να διεξαχθεί φυσιολογικά η ψηφοφορία. Είναι εξαιρετικά σημαντικό να προστατεύσουμε τους παρατηρητές μας έως την Κυριακή και πέρα από αυτήν.
<SPEAKER ID="229" NAME="Πρόεδρος">
" συζήτηση έληξε.

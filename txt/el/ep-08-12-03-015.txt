<CHAPTER ID="015">
Συμμετοχή του Κράτους του Ισραήλ στα κοινοτικά προγράμματα - Συμμετοχή του Κράτους του Ισραήλ στα κοινοτικά προγράμματα (συζήτηση) 
<SPEAKER ID="135" NAME="Πρόεδρος">
" ημερήσια διάταξη προβλέπει κοινή συζήτηση σχετικά με:
<P>
την έκθεση της κ. De Keyser, εξ ονόματος της Επιτροπής Εξωτερικών Υποθέσεων, σχετικά με την πρόταση για μια απόφαση του Συμβουλίου για τη σύναψη ενός Πρωτοκόλλου της Ευρωμεσογειακής Συμφωνίας Σύνδεσης για τη σύνδεση μεταξύ της Ευρωπαϊκής Κοινότητας και των κρατών μελών της αφενός και του Κράτους του Ισραήλ αφετέρου, σχετικά με μια Συμφωνία Πλαίσιο μεταξύ της Ευρωπαϊκής Κοινότητας και του Κράτους του Ισραήλ για τις γενικές αρχές που θα διέπουν τη συμμετοχή του Κράτους του Ισραήλ σε προγράμματα της Κοινότητας (05471/2008 - C6-0180/2008 - και
<P>
δηλώσεις του Συμβουλίου και της Επιτροπής σχετικά με τη συμμετοχή του Κράτους του Ισραήλ σε προγράμματα της Κοινότητας.
<SPEAKER ID="136" NAME="Véronique De Keyser">
εισηγήτρια. - (FR) Κύριε Πρόεδρε, ζητήσαμε στην ολομέλεια να αναβληθεί η ψηφοφορία και χαίρομαι ιδιαιτέρως για αυτό, αλλά, ως εισηγήτρια, αισθάνομαι ότι πρέπει να το εξηγήσω.
<P>
Όπως επεσήμανε νωρίτερα ο κ. Salafranca, είναι απολύτως σωστό ότι στις 6 Νοεμβρίου, η Κοινοβουλευτική Επιτροπή Εξωτερικών Υποθέσεων ενέκρινε δύο προτάσεις σχετικά με τη συμμετοχή του Ισραήλ στα Κοινοτικά προγράμματα: η μία ήταν μια σύμφωνη γνώμη και η άλλη ένα ψήφισμα. Και οι δύο προτάσεις εγκρίθηκαν με μεγάλη πλειοψηφία - η ψηφοφορία σχετικά με το ψήφισμα ήταν στην πραγματικότητα ομόφωνη.
<P>
Τι περιείχαν αυτά τα κείμενα και τι μήνυμα ήθελε να στείλει στο Ισραήλ η Επιτροπή Εξωτερικών Υποθέσεων; " σύμφωνη γνώμη ήταν θετική: συμφωνούσε με τη συμμετοχή του Ισραήλ στο Κοινοτικό πρόγραμμα, δεδομένου ότι συμμετείχε ήδη στο Έβδομο Πρόγραμμα Πλαίσιο Δραστηριοτήτων Έρευνας, ότι η εφαρμογή του σχετιζόταν αποκλειστικά με το πρόγραμμα "καινοτομίας και τεχνολογίας", ότι όλες οι χώρες μέλη της πολιτικής γειτονίας έχουν δικαίωμα αίτησης για συμμετοχή και συνεπώς επειδή δεν αποτελούσε ούτε κάποια ειδική μεταχείριση προς το Ισραήλ ούτε μια επαναξιολόγηση της πολιτικής του κατάστασης.
<P>
Οι συμφωνίες σύνδεσης βασίζονται στο σεβασμό των ανθρωπίνων δικαιωμάτων. Για αυτόν το λόγο οι Βουλευτές ήθελαν να παρέχουν ένα πολιτικό πλαίσιο για αυτήν τη σύμφωνη γνώμη με τη μορφή ενός πολύ αποφασιστικού ψηφίσματος που θα καλούσε για την αναγνώριση της ενδιάμεσης συμφωνίας σύνδεσης μεταξύ της Ευρωπαϊκής Ένωσης και της Οργάνωσης για την Απελευθέρωση της Παλαιστίνης (PLO), για εντονότερο έλεγχο και κυρώσεις κατά των εισαγωγών Ισραηλινών προϊόντων από τις κατεχόμενες περιοχές υπό το πρόγραμμα προτιμησιακών εισαγωγών και για να χρησιμοποιηθούν τα αποτελέσματα της επιστημονικής συνεργασίας να για μη στρατιωτικούς σκοπούς. " Επιτροπή θα παρήγαγε μια ετήσια έκθεση που θα παρείχε στο Κοινοβούλιο τη δυνατότητα να εκτιμήσει τη συμμόρφωση με αυτές τις συνθήκες. Εν ολίγοις, το ψήφισμα ήταν θετικό αλλά αυστηρό και ήταν το αποτέλεσμα εκτενών διαπραγματεύσεων με τα διάφορα μέρη, που έδειξαν παραδειγματική αφοσίωση στο συμβιβασμό που έγινε, πράγμα για το οποίο τα ευχαριστώ.
<P>
Γιατί λοιπόν τώρα διστάζουμε, οι φόβοι μας αυξάνονται και τελικά, αναβάλλουμε την ψηφοφορία; Ουσιαστικά, κύριε Πρόεδρε, επειδή η ανθρωπιστική κατάσταση στη Γάζα έχει γίνει αφόρητη. Όταν η αντιπροσωπεία του Ευρωπαϊκού Κοινοβουλίου, στην οποία συμμετείχα, μετέβη στη Γάζα στην αρχή του καλοκαιριού, οι συνθήκες διαβίωσης των ανθρώπων εκεί ήταν ήδη ανησυχητικές. Μια άλλη αντιπροσωπεία πήγε στις κατεχόμενες περιοχές τον Νοέμβριο και επέστρεψε με την ίδια ακριβώς έκθεση. Δεν κινείται τίποτα, η κατάσταση είναι καταστροφική και ο αποκλεισμός, αντί να αποδυναμώσει τη Hamas, την έχει θεμελιώσει.
<P>
Πριν από τρεις ημέρες, ο Louis Michel σημείωσε ότι ο συνεχιζόμενος αποκλεισμός των σημείων διέλευσης της Γάζας ήταν μια μορφή συλλογικής τιμωρίας των Παλαιστινίων πολιτών, σε αντίθεση με το διεθνές ανθρωπιστικό δίκαιο: ήταν ο ίδιος ο Επίτροπός μας που το είπε αυτό. " Υπηρεσίας Αρωγής και 'Έργων των "νωμένων Εθνών (UNRWA), η υπηρεσία που εργάζεται για τους πρόσφυγες στη Γάζα, έχει κάνει εκκλήσεις για βοήθεια, όπως έχουν κάνει και η Oxfam, η Διεθνής Αμνηστία, οι Γιατροί χωρίς Σύνορα και πολλές άλλες ΜΚΟ που δεν μπορούν καν να χρησιμοποιήσουν τη διάβαση Erez αυτήν τη στιγμή.
<P>
Μόλις σήμερα, έμαθα ότι το όργανό μας Pegase σταμάτησε εντελώς να λειτουργεί στη Γάζα, ότι δεν είναι πλέον σε θέση να εγγυηθεί τον εφοδιασμό, ότι οι μισθοί και οι συντάξεις των υπαλλήλων στην Παλαιστινιακή Αρχή δεν πληρώνονται πλέον και ότι έχουν σταματήσει και τα εμβάσματα στον φτωχότερο πληθυσμό. " UNRWA αναγκάστηκε επίσης να αναστείλει το πρόγραμμα βοήθειας για τον φτωχότερο πληθυσμό στη Γάζα. Αυτό είναι απαράδεκτο, κύριε Πρόεδρε, δεν είναι δυνατό να γίνει ανεκτό και για αυτόν το λόγο, παρά τη θέλησή μου, υποστήριξα την αναβολή της ψηφοφορίας.
<P>
Αυτήν τη στιγμή συζητείται η πολιτική "αναβάθμιση" του Ισραήλ σε επίπεδο Συμβουλίου, με επείγουσες διαδικασίες και υπό απόλυτη ασάφεια και ακριβώς αυτή η ευκαιρία της αναβάθμισης είναι που, σήμερα, αυτήν τη στιγμή, ξεχωρίζει στο πολιτικό πλαίσιο της περιοχής και μας φέρνει εκατοντάδες εκατοντάδων ηλεκτρονικών μηνυμάτων από πολίτες. Το Συμβούλιο συνεπώς πρέπει να βελτιώσει τη διαφάνεια σχετικά με τις συζητήσεις που βρίσκονται σε εξέλιξη και να είναι υπόλογο στους πολίτες της Ευρώπης.
<P>
Για το Κοινοβούλιο σήμερα είναι απολύτως σαφές: θέλουμε ανθρώπινες συνθήκες διαβίωσης για τους Παλαιστίνιους και τερματισμό του αποκλεισμού στη Γάζα. Αυτός ο αποκλεισμός δεν συνεισφέρει σε τίποτα στην αποδυνάμωση της Hamas, αλλά προκαλεί ανυπόφορη δυστυχία σε αθώους ανθρώπους, οι μισοί εκ των οποίων, παρεμπιπτόντως, ψήφισαν τη Fatah στις εκλογές του 2006. Αυτή η ψήφος εξακολουθεί να ισχύσει στην πραγματικότητα. Απλώνουμε το χέρι στο Ισραήλ αλλά δεν θα εγκαταλείψουμε τις βασικές αξίες επάνω στις οποίες είναι δομημένη η Ευρωπαϊκή Ένωση. " μπάλα τώρα είναι στην πλευρά του Ισραήλ.
<P>
Δράττομαι αυτής της ευκαιρίας - και ζητώ συγγνώμη, Κύριε Πρόεδρε, μπορείτε να αφαιρέσετε αυτόν το χρόνο από τα δύο λεπτά μου αργότερα - δράττομαι αυτής της ευκαιρίας για να καταδικάσω την πολιτική πίεση, τις εκστρατείες συκοφάντησης και τις κατηγορίες για αντισημιτισμό που εκτοξεύτηκαν κατά των Βουλευτών που απλά υποστηρίζουν την ειρήνη και τη δικαιοσύνη. Θα ήθελα επίσης να εκφράσω την εκτίμησή μου σε όλους τους Εβραίους φίλους μας, τόσο στο Ισραήλ όσο και αλλού, αυτούς τους νέους, δίκαιους ανθρώπους, οι οποίοι, κάτω από εξαιρετικά δύσκολες συνθήκες, επίσης επιθυμούν την ειρήνη και κάνουν έκκληση για συμμόρφωση με το διεθνές δίκαιο. Ας εργαστούμε μαζί για να το επιτύχουμε. Πρέπει να σπάσουμε την πολιορκία της Γάζας και το να χρησιμοποιήσουμε στρατιωτική προσέγγιση για αυτό, όπως έχω ακούσει να προτείνεται, θα ήταν καθαρή παραφροσύνη.
<SPEAKER ID="137" NAME="Jean-Pierre Jouyet" LANGUAGE="FR">
Κύριε Πρόεδρε, κ. Verheugen, κ. De Keyser, κυρίες και κύριοι, θα ήθελα να ξεκινήσω ευχαριστώντας την κ. De Keyser για αυτήν την εξαιρετική έκθεση. Όπως και εκείνη, και εγώ παρατήρησα, ότι, νωρίτερα, η πλειοψηφία του Κοινοβουλίου ψήφισε για την αναβολή της ψήφου για τους λόγους που ανέφερε.
<P>
Κατά την άποψη του Συμβουλίου, η συμμετοχή του Ισραήλ στο πρόγραμμα της Κοινότητας πρέπει να ειδωθεί από την προοπτική της αναβάθμισης των διμερών σχέσεων της Ένωσης με το Ισραήλ, σε σχέση με το οποίο το Συμβούλιο έστειλε ένα σήμα στις 16 Ιουνίου κατά τη διάρκεια του 8ου Συμβουλίου Σύνδεσης με το Ισραήλ. Αυτή η αναβάθμιση συμβαδίζει με την ενίσχυση της Ευρωπαϊκής Πολιτικής Γειτονίας.
<P>
Το Συμβούλιο είναι πεπεισμένο ότι αυτή η αναβάθμιση ωφελεί και τα δύο μέρη και δεν είναι μόνο για το συμφέρον της χώρας που φέρνουμε πιο κοντά στην Ευρωπαϊκή οικογένεια. Εξυπηρετεί επίσης τα συμφέροντα της Ευρώπης, με την έννοια ότι μας δίνει τη δυνατότητα να σφυρηλατήσουμε στενότερους δεσμούς και μεγαλύτερη εμπιστοσύνη με νέα τμήματα του πληθυσμού του Ισραήλ, είτε πρόκειται για τους σπουδαστές του, τους ερευνητές του, τις επιχειρήσεις ή τους τεχνικούς του.
<P>
" Ευρώπη θα είναι λοιπόν σε θέση να παρέχει αδιάσειστες αποδείξεις για τα οφέλη της πολυμερούς συνεργασίας με τη μορφή της ειρήνης και της ευημερίας. Θα ήθελα να πω στην κ. De Keyser ότι αυτά τα μαθήματα κοστίζουν σε μια περιοχή όπως η Μέση Ανατολή. " Ευρώπη θα έχει συνεπώς τη δυνατότητα να λέει την αλήθεια με μεγαλύτερη αποφασιστικότητα και αξιοπιστία, πράγμα που θα επιφέρει μεγαλύτερη εμπιστοσύνη.
<P>
Άκουσα προσεκτικά, κατ' αυτήν την έννοια, τις προσδοκίες που εκφράστηκαν, σύμφωνα με την κ. De Keyser, στην Επιτροπή Εξωτερικών Υποθέσεων. Φυσικά αναφέρομαι στο μήνυμα που ανάφερε για την πλήρη και άμεση αναστολή του διακανονισμού, για την ανάγκη για πρόοδο στην ειρηνευτική διαδικασία με την Παλαιστινιακή Αρχή, για την άρση των περιορισμών του πληθυσμού στη Γάζα και στη Δυτική Όχθη και για τη ζωτική ανάγκη βελτίωσης των συνθηκών του πληθυσμού στη Γάζα που επηρεάζονται από τον αποκλεισμό, όπως είδε η αντιπροσωπεία του Κοινοβουλίου πρόσφατα.
<P>
Να είστε βέβαιοι, κυρίες και κύριοι, ότι το Συμβούλιο μοιράζεται αυτές τις προσδοκίες, και είμαι βέβαιος, και η Επιτροπή. Κατ' αυτήν την έννοια, η δήλωση της 16ης Ιουνίου 2008 περιλαμβάνει κάποιες πολύ σαφείς δηλώσεις τόσο σχετικά με το πολιτικό πλαίσιο της αναβάθμισης όσο και σχετικά με τα μηνύματα που προτίθεται να στείλει η Ευρώπη στο Ισραήλ σε αυτήν την περίπτωση.
<P>
Είναι αλήθεια πως το Ισραήλ έχει υπόψη του αυτά τα μηνύματα εδώ και χρόνια, όπως γνωρίζετε. Είμαι ένας από εκείνους που θεωρούν απογοητευτικό το γεγονός ότι αυτά τα μηνύματα δεν έχουν εισακουστεί, αλλά το στοίχημα του Συμβουλίου τον Ιούνιο ήταν να χρησιμοποιήσει την αναβάθμιση των διμερών σχέσεων για να στείλει ισχυρότερα, σε υψηλότερο επίπεδο και σε πιο ποικίλο ακροατήριο. Αυτό είναι που κάνει το Συμβούλιο.
<P>
Σημειώσατε επίσης πως η πρόσκληση της Ευρώπης για συμμετοχή σε ορισμένα προγράμματα δεν αφορούσε μόνο το Ισραήλ αλλά όλες τις χώρες της πολιτικής γειτονίας, που συμπεριλαμβάνονται σε εκείνη την περιοχή.
<P>
Κύριε Πρόεδρε, κ. Verheugen, κυρίες και κύριοι, το Ευρωπαϊκό Κοινοβούλιο έχει σήμερα την ευκαιρία να συνεισφέρει στην πρόοδο της περιφερειακής συνεργασίας που έχει ξεκινήσει η Ευρώπη σε μια περιοχή κρίσιμη για την ασφάλειά της και την ευημερία της.
<P>
Ελπίζω, πως όταν έρθει η ώρα, εν όψει της ψηφοφορίας που έλαβε χώρα μόλις τώρα, θα ακολουθήσετε τις προτάσεις της εισηγήτριάς σας και ότι, στο ψήφισμα που θέλετε να εγκρίνετε σε σχέση με τις θέσεις που εξετέθησαν επάνω σε αυτό το θέμα στο περιθώριο του Συμβουλίου Σύνδεσης, θα υποστηρίξετε τις θέσεις, οι οποίες, όπως είναι πεπεισμένη η Προεδρία, αντικατοπτρίζουν μια σοφή ισορροπία η οποία κυοφορείται εδώ και καιρό μεταξύ των κυβερνήσεων των κρατών μελών και η οποία εξυπηρετεί τους σκοπούς της ειρήνης και της σταθερότητας στην περιοχή.
<SPEAKER ID="138" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, Προεδρεύοντα του Συμβουλίου, κυρίες και κύριοι, το Δεκέμβριο του 2006 η Επιτροπή πρότεινε την πλήρη ενσωμάτωση των εταίρων στην Ευρωπαϊκή Πολιτική Γειτονίας στην εφαρμογή ορισμένων πολιτικών και σε μια σειρά Κοινοτικών προγραμμάτων. Τομείς όπως η έρευνα και η ανάπτυξη, η καινοτομία, η ανταγωνιστικότητα, η προστασία των καταναλωτών και η κοινωνία της πληροφορίας, για να αναφέρω μερικούς μόνο, ήταν στο προσκήνιο των διαβουλεύσεών μας.
<P>
Το Συμβούλιο έχει υιοθετήσει αυτήν την πρόταση σε αρκετές περιπτώσεις. Το Μάρτιο του 2007 υποστήριξε την πρόταση της Επιτροπής ότι όλες οι χώρες-εταίροι θα πρέπει να έχουν πάντα τη δυνατότητα να συμμετέχουν σε ορισμένα Κοινοτικά προγράμματα.
<P>
Το Ισραήλ είναι η πρώτη από τις χώρες-εταίρους μας στην Πολιτική Γειτονίας που σύναψε ένα πρωτόκολλο για μια συμφωνία πλαίσιο με την Ευρωπαϊκή Κοινότητα σχετικά με τις γενικές αρχές της συμμετοχής του σε Κοινοτικά προγράμματα.
<P>
" Επιτροπή καλωσορίζει αυτό το αποτέλεσμα γιατί υπογραμμίζει τη μακρά, στενή μας συνεργασία με τον εταίρο μας το Ισραήλ. Από το 1995, το Ισραήλ έχει θέση πλήρους εταίρου στο Πρόγραμμα Πλαίσιο για την έρευνα και την Ανάπτυξη. Σε αυτά τα χρόνια, αυτή η στενή συνεργασία έχει οδηγήσει σε πολλά κοινά έργα, με σημαντικά αποτελέσματα παρεμπιπτόντως, τα οποία είχα τη δυνατότητα να δω ο ίδιος επί τόπου στο Ισραήλ τον περασμένο χρόνο.
<P>
" υψηλή ποιότητα των Ισραηλινών ερευνητών και των Ισραηλινών πανεπιστημίων καθιστούν το Ισραήλ έναν πολύ ενδιαφέροντα και εκτιμώμενο εταίρο. Στον τομέα της καινοτομίας επίσης, το Ισραήλ μπορεί να συνεισφέρει σημαντικά, πράγμα που ωφελεί και τις δύο πλευρές γιατί θα ανοίξει μεσοπρόθεσμα ο δρόμος για μια στενότερη βιομηχανική συνεργασία. Στο μεταξύ, ο διάλογος που ξεκίνησε εκείνη την εποχή από τον Πρωθυπουργό Olmert και εμένα μεταξύ εταιρειών από την ΕΕ και το Ισραήλ προχώρησε καλά και αποδίδει αποτελέσματα.
<P>
Επιπλέον, το Ισραήλ συμμετέχει ήδη στο Πρόγραμμα Επιχειρηματικότητας και Καινοτομίας, που αποτελεί έναν από τους τρεις πυλώνες του προγράμματός μας ανταγωνιστικότητας και ολοκλήρωσης. Αυτό είναι ένα πρόγραμμα ιδιαίτερης σημασίας για τις μικρές και μεσαίες επιχειρήσεις. Και οι δύο πλευρές συνδυάζουν μεγάλες προσδοκίες και ελπίδες με τη στενότερη συνεργασία. Για αυτόν το λόγο, το τελευταίο Συμβούλιο Σύνδεσης ΕΕ-Ισραήλ υπογράμμισε ότι επιθυμούσε να εντατικοποιήσει τις σχέσεις με το Ισραήλ βάσει του Κοινού Σχεδίου Δράσης.
<P>
Αναμφίβολα οι σχέσεις μας επιδέχονται επέκταση. Ο,τιδήποτε συνεισφέρει στο να διευκολύνονται οι άνθρωποι στο να συναντώνται, φέρνοντας κοντά δημοσιογράφους, καλλιτέχνες, ερευνητές και επιχειρηματίες, ο,τιδήποτε υπηρετεί το διάλογο και προωθεί την αμοιβαία κατανόηση, αξίζει την ανεπιφύλακτη υποστήριξή μας. Αυτό θα έχει θετικό αποτέλεσμα στον υπάρχοντα διάλογό μας για τα ανθρώπινα δικαιώματα.
<P>
" περαιτέρω ενίσχυση των σχέσεών μας με το Ισραήλ, το επίκεντρο της Ευρωπαϊκής Πολιτικής Γειτονίας, αποτελεί στρατηγικό συμφέρον της Ευρωπαϊκής Ένωσης. " απόφαση του Συμβουλίου που συζητείται εδώ απόψε εμπίπτει σε αυτό το πλαίσιο, αποτελώντας συνεπώς σημαντική συνεισφορά στην ενίσχυση της συνεργασίας μας με το Ισραήλ. Για αυτό, σας ζητώ, κυρίες και κύριοι, να υποστηρίξετε το σχέδιο ψηφίσματος και να ψηφίσετε υπέρ της πρότασης της Επιτροπής.
<SPEAKER ID="139" NAME="Jana Hybášková">
εξ ονόματος της Ομάδας PPE-DE. - (CS) Κύριε Πρόεδρε, κύριε Επίτροπε, Προεδρεύοντα του Συμβουλίου, θεωρώ αυτό που έγινε σήμερα εδώ μια άνευ προηγουμένου χρήση της κοινοβουλευτικής διαδικασίας. " Ομάδα μας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ήταν προετοιμασμένη να υποστηρίξει πλήρως την έκθεση των σοσιαλιστών, συμπεριλαμβανομένων των προτάσεων τροπολογιών των σοσιαλιστών. Οι σοσιαλιστές οι ίδιοι αρνήθηκαν να ψηφίσουν για την έκθεσή τους. Παρόλα αυτά η έκθεση έχει περάσει από την Επιτροπή Εξωτερικών Υποθέσεων, έχει υποβληθεί και είναι βασικό να ψηφίσουμε για την έκθεση κατά τη διάρκεια της θητείας αυτού του Κοινοβουλίου. " Ομάδας μας είναι απολύτως αποφασισμένη να συζητήσει και να εγκρίνει την έκθεση.
<P>
Αυτό που έγινε σήμερα βλάπτει την Ευρώπη. " Ευρώπη ήθελε να διασφαλίσει μια απόδοση για τις οικονομικές της δωρεές, ήθελε να εξασφαλίσει επιρροή στη Μέση Ανατολή και ήθελε να εξασφαλίσει μια ευκαιρία να συνεισφέρει στην ειρηνευτική διαδικασία. Σήμερα πετάξαμε ένα όργανο που θα μας είχε φέρει σε αυτήν τη θέση σε αντάλλαγμα για τα χρήματά μας. " Ευρώπη επίσης πέταξε μια σημαντική υποστήριξη στον τομέα της έρευνας και της ανάπτυξης, πέταξε μια υποστήριξη που συνδέεται με την ανάπτυξη της επιστήμης, της έρευνας και της τεχνολογίας, τον αγώνα κατά της τρομοκρατίας και τη βελτίωση των ανθρωπίνων δικαιωμάτων στην περιοχή της Μεσογείου. Πιστεύω ότι οι συνομιλίες για ένα σχέδιο δράσης, όπως προτείνεται από την Επιτροπή και το Συμβούλιο, θα συνεχιστούν. Επίσης πιστεύω, πως υπό την Προεδρία της χώρας μου, θα υπάρξει βελτίωση των σχέσεων μεταξύ Ευρώπης και Ισραήλ. Αλλά το ζήτημα παραμένει, ότι το Κοινοβούλιό μας έχασε την επιρροή του με το να μεταβληθεί σήμερα σε ένα μέρος όπου θριάμβευσαν σκοτεινές, μη Ευρωπαϊκές δυνάμεις, δυνάμεις που δεν επιθυμούν τη βελτίωση της κατάστασης στη Μέση Ανατολή. Και πιστεύω πως είναι παράλογο να θέτουμε το Ευρωπαϊκό Κοινοβούλιο σε αντιπαράθεση με τα ίδια τα κράτη μας και τις ίδιες μας τις προθέσεις. Για αυτόν το λόγο θα συνεχίσουμε.
<SPEAKER ID="140" NAME="Hannes Swoboda">
εξ ονόματος της Ομάδας PSE . - (DE) Κύριε Πρόεδρε, κύριε Αντιπρόεδρε της Επιτροπής, κ. Hybášková, ας κρατήσουμε τα πόδια μας στο έδαφος. Και εσείς εξετάσατε το ενδεχόμενο να μην ψηφίσουμε σήμερα. Θα πρέπει να παραμείνουμε στα γεγονότα. " Ομάδα των Σοσιαλιστών Δημοκρατών, υποστηρίζουμε την εισηγήτρια και επίσης ψηφίσαμε θετικά στην επιτροπή ως αποτέλεσμα της αποφασιστικότητάς μας σχετικά με το ζήτημα αυτό. Ο Αντιπρόεδρος της Επιτροπής και εσείς η ίδια το αναφέρατε.
<P>
Ωστόσο, δεν ζούμε σε ένα ερμητικά κλειστό δωμάτιο, ζούμε μέσα σε μια πολιτική κατάσταση. Φαντάζεστε να μην συμφωνούσαμε με τίποτα από όσα είπατε εσείς ή εγώ σχετικά με αυτήν την καταστροφική, απάνθρωπη κατάσταση στη Γάζα και να συμπεριφερόμασταν σαν μην είχε συμβεί τίποτα εδώ; Ωστόσο, δεν είναι αυτή η πραγματικότητα της κατάστασης. Προεδρεύοντα του Συμβουλίου, είπατε ότι αποτελεί μια συνεισφορά στην ειρήνη. Πιστεύετε πραγματικά ότι στην παρούσα κατάσταση αποτελεί συνεισφορά στην ειρήνη;. Είναι πιθανό ότι δυστυχώς η κατάσταση δεν θα αλλάξει. Θα ψηφίσουμε κάποια στιγμή, παρόλο που η κατάσταση δεν είναι σοβαρή. Ωστόσο, πρέπει τουλάχιστον να στείλουμε ένα μήνυμα.
<P>
Κύριε Προεδρεύοντα του Συμβουλίου, το ερώτημα παραμένει αναπάντητο: πώς πιστεύει ο κόσμος ότι θα το εκλάβει συνολικά η περιοχή; Πώς πιστεύει ο κόσμος ότι θα το εκλάβει η Παλαιστίνη και οι άλλες χώρες εάν ακριβώς αυτήν τη στιγμή καταλήξουμε σε μια συμφωνία με το Ισραήλ ως την πρώτη χώρα, ενώ από την άλλη τα ανθρώπινα δικαιώματα καταπατώνται βάναυσα, όχι μόνο από το Ισραήλ. Είναι απολύτως σαφές - η Ομάδα μας πάντα το δηλώνει - ότι οποιαδήποτε μορφή τρομοκρατίας, είτε πρόκειται για ρουκέτες είτε για άλλες επιθέσεις, πρέπει να καταδικάζεται απόλυτα.
<P>
" Ομάδα μας έχει υποστηρίξει αυτήν την πρόταση της Ομάδας τωv Πρασίvωv/Ευρωπαϊκή Ελεύθερη Συμμαχία και της Συνομοσπονδιακής Ομάδας της Ευρωπαϊκής Ενωτικής Αριστεράς γιατί θέλουμε να δώσουμε ένα μήνυμα τουλάχιστον για μια φορά αυτήν τη φορά ότι απλά δεν είναι δυνατό να αποδεχτούμε αυτήν την κατάσταση στη Μέση Ανατολή. Ναι, αυτή συνεργασία θα λάβει χώρα. Μην ανησυχείτε, γνωρίζετε πολύ καλά ότι αυτή η συνεργασία θα λάβει χώρα και ότι αυτό δεν είναι το τέλος μιας διαδικασίας αλλά ένα σαφές μήνυμα. Ναι, επιθυμούμε συνεργασία με το Ισραήλ, αλλά επίσης επιθυμούμε επιτέλους ειρήνη σε αυτήν την περιοχή και όχι καταπίεση των ανθρώπων.
<SPEAKER ID="141" NAME="Annemie Neyts-Uyttebroeck">
εξ ονόματος της Ομάδας ALDE. - (NL) Κύριε Επίτροπε, κ. Jouyet, όπως αρμόζει σε μια υπεύθυνη ομάδα, συζητούμε εδώ και καιρό αν πρέπει ή όχι να αναβάλλουμε την ψηφοφορία και για το προσχέδιο ψηφίσματος και για την έγκριση του πρωτοκόλλου. Οι απόψεις στην Ομάδας μας διχάζονταν. Ήταν περίπου 50/50, με μια μικρή πλειοψηφία υπέρ του να γίνει τελικά η ψηφοφορία και συνεπώς η ομάδα μου ήταν διχασμένη όταν ψήφισε για αυτό το θέμα.
<P>
Αυτή η διαιρεμένη στάση μπορεί να αποδοθεί εν μέρει στη μεγάλη μας ανησυχία σχετικά με την κατάσταση στη Μέση Ανατολή και σε σχέση με τις συγκρούσεις μεταξύ Ισραήλ και Παλαιστίνης. Δεν γνωρίζω κάποιον, συμπεριλαμβανομένου του εαυτού μου, που να έχει επισκεφτεί την κατεχόμενη περιοχή και να μην έχει επιστρέψει με μεγάλη ανησυχία, μεγάλη θλίψη και θυμό για την κατάσταση που επικρατεί εκεί.
<P>
Αυτό που προκαλεί τη μεγαλύτερη σύγχυση και αμηχανία είναι, ότι από τις Συμφωνίες της Ανάπολης, η πολιτική του Ισραήλ έχει γίνει μόνο χειρότερη, αυστηρότερη και σκληρότερη. Δεν χρειάζεται να είναι κανείς κακοπροαίρετος για να αναρωτηθεί μήπως το Ισραήλ ή κάποιες δυνάμεις μέσα στη χώρα, υποστηριζόμενες από τον Ισραηλινό στρατό έχουν ξεκινήσει μια διαδικασία για να δημιουργήσουν αμετάκλητες καταστάσεις στις κατεχόμενες περιοχές, σε τέτοια έκταση που να μην είναι εφικτή η λύση των δύο κρατών.
<P>
Συνεπώς μπορώ να καταλάβω ότι θέλαμε να στείλουμε ένα μήνυμα στο Ισραήλ με την αναβολή της ψήφου, γιατί δεν θέλουμε να δημιουργήσουμε την εντύπωση ότι ανταμείβουμε εκείνη τη χώρα σε μια εποχή που η κατάσταση από μέρα σε μέρα επιδεινώνεται για περισσότερους από ένα εκατομμύριο Παλαιστινίους που ζουν στη Γάζα. Ελπίζω πως στις επόμενες εβδομάδες και μήνες, θα γίνουν τέτοιες αλλαγές που θα μας επιτρέψουν να εγκρίνουμε και τα δύο κείμενα με μεγαλύτερη πεποίθηση.
<SPEAKER ID="142" NAME="David Hammerstein" LANGUAGE="ES">
Κύριε Πρόεδρε, τα γεγονότα είναι που έχουν αξία, όχι οι λέξεις. Τα γεγονότα αξίζουν χίλιες φορές περισσότερο από τις λέξεις. Έχουμε εγκρίνει πολλά ψηφίσματα στο Κοινοβούλιο. Ναι, υπήρξε κριτική και καλές προθέσεις σε πολλά από τα ψηφίσματα που εγκρίναμε, αλλά τα γεγονότα είναι πιο σημαντικά.
<P>
Είναι γεγονός ότι ένας χρόνος συνομιλιών στο πλαίσιο της διαδικασίας της Ανάπολης απέτυχε. Είναι γεγονός ότι συνεχίζεται η διαδικασία εγκατάστασης πληθυσμού. Είναι γεγονός ότι η κατάσταση στη Γάζα είναι χειρότερη από ποτέ. Είναι επίσης γεγονός ότι σήμερα, ενώ μιλάμε, γίνονται συγκρούσεις μεταξύ των αποίκων και του ίδιου του Ισραηλινού στρατού.
<P>
Θέλω να είμαι σε θέση να ψηφίσω για αυτό το ψήφισμα σε μερικούς μήνες. Θέλω να είμαστε σε θέση να εμβαθύνουμε τις σχέσεις μας με το Κράτος του Ισραήλ. Αυτό γιατί οι πραγματικοί φίλοι του Ισραήλ, αυτοί από εμάς που αγαπάμε το Ισραήλ, τολμάμε να λέμε την αλήθεια. " αλήθεια είναι ότι κατοχή όπως υφίσταται σήμερα δεν είναι δυνατό να συνεχιστεί πλέον. Δεν είναι δυνατό να συνεχιστεί άλλο. Πρέπει να στείλουμε το μήνυμά μας πως οι πράξεις της Ευρωπαϊκής Ένωσης προϋποθέτουν μια διαδικασία ειρήνευσης και βασικού σεβασμού των ανθρωπίνων δικαιωμάτων. Με αυτόν τον τρόπο θα μπορέσουμε να προχωρήσουμε. Θέλουμε περισσότερες και καλύτερες σχέσεις με το Ισραήλ και τους Παλαιστινίους και πρέπει να το επιδείξουμε με σαφείς συνθήκες και σαφείς πράξεις και όχι μόνο λόγια.
<SPEAKER ID="143" NAME="Luisa Morgantini">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, δεν ήταν εύκολο να ζητήσουμε την αναβολή της ψηφοφορίας, αλλά πιστεύω πως ήταν ένα απαραίτητο μέτρο το οποίο πραγματικά πιστεύω πως είναι προς τιμή του Κοινοβουλίου.
<P>
Δεν είναι δυνατό το Ισραήλ να βρίσκεται πάντα υπεράνω της συμμόρφωσης με το διεθνές δίκαιο. Θα ήθελα να πω στην κ. Hybášková ότι η συνεργασία με το Ισραήλ και τα διάφορα έργα, δεν τερματίστηκαν σε αυτό το σημείο. Είναι απλά η αναβάθμιση των σχέσεων που εμποδίστηκε και ανεστάλη, όχι η συνεργασία, η οποία ακόμα συνεχίζεται. Ελπίζω να μπορεί να συνεχιστεί διότι είναι σημαντική. Ακόμα και εγώ μπορώ να αναγνωρίσω τα οφέλη της. Αλλά θα ήθελα να επαναλάβω: το Ισραήλ πρέπει να καταλάβει ότι πρέπει να συμμορφώνεται με το διεθνές δίκαιο. Διακυβεύονται επίσης και η τιμή μας και η αξιοπρέπειά μας.
<P>
Για αυτόν λοιπόν το λόγο ελπίζω πως το συμβούλιο των Υπουργών θα ακούσει το Ευρωπαϊκό Κοινοβούλιο και για μια φορά θα δείξει κάποια συνέπεια λέγοντας στο Ισραήλ ότι θα πρέπει να παρέχει κάποια απτά σημάδια που να υποδεικνύουν ότι επιθυμεί την ειρήνη και ότι θα πρέπει να άρει τον αποκλεισμό των οικισμών της Δυτικής Όχθης, ο οποίος επηρεάζει τις συνθήκες διαβίωσης των πολιτών της Γάζας.
<P>
Τα έργα της Ευρωπαϊκής Ένωσης παρεμποδίζονται. Για παράδειγμα το σχέδιο Pegaso έχει σταματήσει. Εμποδίζεται από τον αποκλεισμό που απαγορεύει την είσοδο αγαθών στην περιοχή. Αύριο οι μισθοί δεν θα πληρωθούν. The UNRRA (United Nations Relief and Rehabilitation Administration - Διεύθυνση Περίθαλψης και Αποκατάστασης των "νωμένων Εθνών) υποχρεώνεται να σταματήσει τη βοήθεια προς τις φτωχότερες οικογένειες. Είναι επαίσχυντο το ότι συμβαίνει αυτό! Ωστόσο, δεν κατηγορώ ειδικά το Ισραήλ, αντιθέτως! Το να είμαστε φίλοι με το Ισραήλ σημαίνει επίσης να το θέτουμε προ των ευθυνών του και των δικών μας. Για αυτό πιστεύω ότι μπορούμε να ξαναρχίσουμε, αλλά το μήνυμα που δώσαμε σήμερα είναι σημαντικό. Το δώσαμε στους Παλαιστινίους και σε όλους εκείνους τους Ισραηλινούς που πιστεύουν σθεναρά στην ειρήνη, αλλά στην ειρήνη υπό κράτους δικαίου.
<SPEAKER ID="144" NAME="Bastiaan Belder">
εξ ονόματος της Ομάδας IND/DEM Group. - (NL) Κύριε Πρόεδρε, με ευχαρίστηση υποστηρίζω όλες τις προσπάθειες εκ μέρους του Συμβουλίου και της Επιτροπής για τη σύσφιξη των σχέσεων με το Εβραϊκό Κράτος του Ισραήλ προς το κοινό μας όφελος. Κατά την άποψή μου, η αναβολή της ψήφου στέλνει τελείως λάθος μήνυμα.
<P>
Παρά τούτο, έχω ανάμεικτα συναισθήματα προς τον προεδρεύοντα του Συμβουλίου λόγω της διαρροής ενός εγγράφου του Συμβουλίου στην καθημερινή Ισραηλινή εφημερίδα Ha'aretz - δείτε την έκδοση της προηγούμενης Δευτέρας. Βάσει του εγγράφου που διέρρευσε θα ήθελα να του θέσω τρεις ερωτήσεις.
<P>
Συμφωνείτε πως ο τίτλος αυτού του εγγράφου, "Μια στρατηγική δράσης για την ειρήνη στη Μέση Ανατολή", είναι ο δρόμος προς τα εμπρός; Εάν ναι, θα υποχρεώσετε τους Ισραηλινούς να ξανανοίξουν τα Παλαιστινιακά ιδρύματα, συμπεριλαμβανομένου του Οίκου της Ανατολής στην Ιερουσαλήμ; Τέλος, θα ήθελα να σας ρωτήσω, εάν η στρατηγική πρόκειται να είναι αυτή, πώς προτίθεστε να τη συνδυάσετε με τη βελτίωση των σχέσεων με την νεοεκλεγείσα κυβέρνηση του Ισραήλ, όποια μορφή και αν έχει αυτή; Αναμένω τις απαντήσεις σας.
<SPEAKER ID="145" NAME="Luca Romagnoli" AFFILIATION="NI">
- (IT) Κύριε Πρόεδρε, κυρία Αντιπρόεδρε, κυρίες και κύριοι, αυτήν τη φορά δεν συμφωνώ διότι θα έλεγα ότι το Κοινοβούλιο έκανε κακή εντύπωση σήμερα με το να παραπέμψει την έκθεση της κ. De Keyser πίσω στην επιτροπή - και θα συμφωνήσετε βέβαια όλοι, ειδικά συγκαλώντας τη συζήτηση και κατόπιν την ψήφο με τέτοια ταχύτητα. Αυτό με κάνει να σκέφτομαι πως η αριστερά είχε σκοπό, με κάποια δικαιολογία, να παρεμποδίσει την πρόσβαση του Ισραήλ στο εταιρικό πρόγραμμα για την καινοτομία και την έρευνα. Θα ήθελα να τονίσω εδώ ότι μιλάμε για ένα από τα λίγα κράτη, εάν όχι το μόνο, που η προσφορά υποστήριξης, αποτελεί όχι μόνο σημείο αλληλεγγύης αλλά σημαίνει ανάπτυξη και εξέλιξη για εταιρείες στην ίδια την Ευρώπη.
<P>
Κανείς ως τώρα δεν ήταν σε θέση να ρωτήσει την Παλαιστινιακή Αρχή πόση υποστήριξη λαμβάνει από τον Αραβικό Σύνδεσμο και πώς την χρησιμοποιεί ή ποιο μέρος της χρησιμοποιεί στο διάλογο, στην αμοιβαία κατανόηση, καθώς και στην πολιτιστική και επιστημονική ανάπτυξη. Πρέπει να πω, δεδομένου ότι τόσοι λίγοι από τον μεγάλο αριθμό των κεντρο-δεξιών Βουλευτών κινητοποιήθηκαν, η αριστερά έκανε καλή δουλειά, με τη πρόφαση της προστασίας των ανθρωπίνων δικαιωμάτων, σημειώνοντας επιτυχία με την ψηφοφορία. Ωστόσο, έχω την εντύπωση ότι όλο αυτό παρεμποδίζει την περιφερειακή ανάπτυξη και ίσως ακόμα και τη διαδικασία ειρήνευσης . Σε κάθε περίπτωση, αμφισβητεί το δικαίωμα ενός κράτους στην ασφάλεια, ένα δικαίωμα που πρέπει να προστατεύσουμε.
<SPEAKER ID="147" NAME="Pasqualina Napoletano" AFFILIATION="PSE">
- (IT) Κύριε Πρόεδρε, κυρίες και κύριοι, οι εισηγητές που προηγήθηκαν έδωσαν μια καλή εξήγηση για το λόγο της αναβολής της ψηφοφορίας του πακέτου μέτρων που ξεκινήσαμε να ψηφίσουμε σήμερα το πρωί. Αλλά θα ήθελα να σας θυμίσω ότι υπάρχουν και άλλες πλευρές σε αυτές τις σχέσεις, ειδικά οι πολιτικές πλευρές, οι οποίες εξετάζονται από το Συμβούλιο σε αυτές τις εξελίξεις των σχέσεων μεταξύ της Ευρωπαϊκής Ένωσης και του Ισραήλ.
<P>
Επίσης υπάρχουν εκείνες που επηρεάζουν την εσωτερική αγορά. Για αυτό πιστεύω ότι είμαστε όλοι υπέρ αυτής της εξέλιξης στις σχέσεις μεταξύ Ισραήλ και Ευρωπαϊκής Ένωσης, κατά την ίδια έννοια που είμαστε υπέρ της εξέλιξης των σχέσεων με την Παλαιστινιακή Αρχή. Αυτή η έκθεση ωστόσο πρέπει να περιέχει σαφήνεια και δεσμεύσεις και από τις δύο πλευρές. Όπως είναι τα πράγματα σήμερα, δεν μπορούμε να πούμε ότι ισχύουν αυτά τα κριτήρια. Θα ήθελα να σας θυμίσω όχι μόνο την τραγική κατάσταση στη Γάζα αλλά και τη συνεχιζόμενη παράνομη εγκατάσταση πληθυσμών στις περιοχές. Αυτό είναι ένα θέμα που επηρεάζει την εμπορία προϊόντων από τις κατεχόμενες περιοχές και άλλα θέματα τα οποία γνωρίζουμε πολύ καλά.
<P>
Κατά την άποψή μου, το συμβούλιο πρέπει να καταστήσει τη θέση του σαφώς κατανοητή, ακόμα και μόνο επειδή, όπως αντιλαμβάνομαι, η Γαλλική Προεδρία έχει αναλάβει να παρουσιάσει στην επόμενη συνάντηση του Συμβουλίου ένα έγγραφο σχετικά με την προοπτική ειρήνευσης στη Μέση Ανατολή. Αυτό μπορεί να έχει μεγάλο ενδιαφέρον για εμάς, ως ευκαιρία για ανάπτυξη εποικοδομητικών σχέσεων. Για αυτόν το λόγο πιστεύω πως ήταν σωστή απόφαση να ζητηθεί αυτή η αναβολή, υπό την προϋπόθεση ότι όλοι θα χρησιμοποιήσουμε αυτόν το χρόνο για να ανακουφίσουμε τη δυστυχία του Παλαιστινιακού πληθυσμού, ειδικά στη Γάζα. Θα ήθελα να προσθέσω ότι θα πρέπει να χρησιμοποιήσουμε αυτόν το χρόνο για να ξαναχτίσουμε τις σχέσεις μεταξύ της Ευρώπης και των "νωμένων Πολιτειών βάσει μιας κοινής πρωτοβουλίας για την επίλυση της κατάστασης στη Μέση Ανατολή.
<P>
Μην ξεχνάτε ότι το 2008 είχε κηρυχτεί - ή θα είχε κηρυχτεί - το έτος της σύστασης του Κράτους της Παλαιστίνης. Το 2008 τελείωσε και η κατάσταση είναι ακόμα πολύ άσχημη.
<SPEAKER ID="148" NAME="Ioannis Kasoulides" AFFILIATION="PPE-DE">
Κύριε Πρόεδρε, εάν η συζήτηση σήμερα είχα ως θέμα την κατάσταση στη Λωρίδα της Γάζας, μπορεί να είχα πάρει το βήμα μαζί με την κ.De Keyser και όλους τους άλλους συναδέλφους για να υποστηρίξω τις ίδιες θέσεις. Αλλά φοβάμαι πως αυτή η πολιτική σύνδεση με την αναβάθμιση της συμμετοχής μιας από τις χώρες της ΕΠΓ, και ειδικότερα τις χώρες της Μεσογείου, έχει δημιουργήσει ένα προηγούμενο και δεν ξέρω πού θα οδηγήσει. Δεν έχουμε συμπεριλάβει πολιτικές προϋποθέσεις ανάμεσα στα θέματα των διμερών σχέσεων για τις πολιτικές ΕΠΓ. Στην περίπτωση του Μαρόκου, για παράδειγμα, δεν αναφέραμε ποτέ τη Δυτική Σαχάρα ή τα ανθρώπινα δικαιώματα. Το ίδιο ισχύει στην περίπτωση της Αιγύπτου ή οποιασδήποτε άλλης χώρας στη Μεσόγειο. Δεν μπορώ να καταλάβω για επιλέξαμε αυτήν την πολιτική σύνδεση αυτήν τη φορά.
<P>
Δεύτερον, η άποψή μου είναι πως όσο περισσότερο χρησιμοποιούμε το διάλογο, τη συνεργασία και την εμπιστοσύνη - όπως είπε ο κ. Jouyet- με οποιαδήποτε από τις χώρες-εταίρους, τόσο περισσότερη επιρροή έχουμε σε αυτές. Σήμερα κλείσαμε μια πόρτα και δεν ξέρω πώς θα την ξανανοίξουμε.
<P>
Τρίτον, είμαι βέβαιος ότι στις διαδικασίες μας σήμερα, θέσαμε μια συνθήκη. Είπαμε ότι είναι μόνο μια αναβολή και θα επανέλθουμε. Πώς θα επανέλθουμε; Πότε θα είναι η κατάσταση στη Λωρίδα της Γάζας τόσο ικανοποιητική ώστε να αποφασίσουμε να επανέλθουμε; Όπως είπε η κ. Napoletano σχετικά με το θέμα του αποικισμού, όπως και με πολλά άλλα θέματα στα οποία θέλουμε να έχουμε μια θετική επιρροή στο Ισραήλ, πότε θα αισθανθούμε πολιτικά αρκετά ικανοποιημένοι ώστε να επαναφέρουμε αυτό το εξαίρετο ψήφισμα που προετοίμασε η Επιτροπή Εξωτερικών Υποθέσεων;
<SPEAKER ID="149" NAME="Proinsias De Rossa" AFFILIATION="PSE">
Κύριε Πρόεδρε, " Ευρώπη δεν μπορεί να αναβαθμίσει τις σχέσεις της με το Ισραήλ έως ότου η κυβέρνησή του επιδείξει με πειστικό τρόπο μια αλλαγή πορείας. Πρέπει να σταματήσει τη συλλογική τιμωρία του Παλαιστινιακού πληθυσμού αίροντας την πολιορκία στη Γάζα και επιδεικνύοντας τη δέσμευσή της να συζητήσει σοβαρά με την Παλαιστινιακή ηγεσία για την εξεύρεση μιας εφικτής και βιώσιμης λύσης δύο κρατών.
<P>
Όλοι επιθυμούμε φυσιολογικές σχέσεις με το Ισραήλ, αλλά είναι αδύνατο υπό τις τρέχουσες συνθήκες. Υποστηρίζω ανεπιφύλακτα το δικαίωμα του Ισραήλ να υπερασπίζεται τον εαυτό του, αλλά αυτή η άμυνα πρέπει να είναι στα πλαίσια του παραδεκτού διεθνούς δικαίου και τις υποχρεώσεις που αναλαμβάνει μια κατέχουσα δύναμη όταν εισβάλλει σε μια άλλη χώρα.
<P>
Το κράτος του Ισραήλ που είναι υπερήφανο για το δημοκρατικό του σύστημα, έχει παραβιάσει το διεθνές δίκαιο σε τόσες περιπτώσεις με τον τρόπο που φέρεται στους Παλαιστινίους που η υπομονή των περισσοτέρων έχει φτάσει στα όριά της. Σε μια πρόσφατη επίσημη επίσκεψη στη Γάζα, στην Ιερουσαλήμ και τη Δυτική Όχθη, είδα ο ίδιος τη σοβαρή επιδείνωση των συνθηκών της καθημερινής ζωής για τους απλούς Παλαιστινίους.
<P>
" οικονομία τους έχει καταστραφεί. Υπάρχουν 210 παράνομοι οικισμοί. Παλαιστινιακά εδάφη και οικίες καταλαμβάνονται συνεχώς. Υπάρχουν 11.000 Παλαιστίνιοι φυλακισμένοι και 40 εκλεγμένα μέλη του Παλαιστινιακού νομοθετικού συμβουλίου κρατούμενοι. Περισσότεροι από 300 νέοι άνθρωποι κάτω των 18, μερικοί ακόμα και 12 ετών, είναι σε περιορισμό. " Γάζα είναι σε κατάσταση πολιορκίας και υπό την απειλή στρατιωτικής εισβολής και ήδη το 50% του πληθυσμού της εξαρτάται από την επισιτιστική βοήθεια. " λίστα συνεχίζεται. Αυτή η βάναυση συλλογική τιμωρία και η υφαρπαγή εδαφών από το Ισραήλ αποτελεί κατάφωρη παραβίαση του διεθνούς δικαίου και καταστρέφει τις πιθανότητες για ειρήνη.
<P>
Συνεπώς, δεν είναι τώρα η στιγμή για το Κοινοβούλιο να συναινέσει σε μια αναβάθμιση των σχέσεων. Ουσιαστικά πιστεύω ότι θα πρέπει να αναβληθεί για μετά τις Ισραηλινές και Παλαιστινιακές εκλογές στις αρχές του 2009. Εν τω μεταξύ, πρέπει να γίνει κάθε δυνατή προσπάθεια από τη διεθνή κοινότητα για την αποκλιμάκωση της κατάστασης και τη δημιουργία των συνθηκών ώστε οι Παλαιστίνιοι και οι Ισραηλινοί να ζήσουν ειρηνικά.
<SPEAKER ID="150" NAME="Elmar Brok" AFFILIATION="PPE-DE">
(DE) Κύριε Πρόεδρε, κύριε προεδρεύοντα του Συμβουλίου, κύριε Αντιπρόεδρε της Επιτροπής, ο σκοπός τέτοιων συμφωνιών όπως η αναβάθμιση του Ισραήλ είναι να διαβεβαιώσουν τις αντικρουόμενες πλευρές ότι συμμετέχουν σε μια λογική διαδικασία η οποία εγγυάται την εσωτερική τους σταθερότητα και τους παρέχει την εξασφάλιση περαιτέρω συνεργασίας και ύπαρξης. Σήμερα αφήσαμε να χαθεί η ευκαιρία για παροχή αυτής της διαβεβαίωσης. Την αφήσαμε να χαθεί και κατά τη γνώμη μου, υποδαυλίσαμε τη φωτιά.
<P>
Και εγώ επικρίνω το Ισραήλ για πολλά θέματα και ειδικά, για παράδειγμα, για την πολιτική του αποικισμού. Ωστόσο, όταν σήμερα εδώ ακούω πως ο κύριος λόγος είναι η κατάσταση στη Γάζα, μένω έκπληκτος, ειδικά καθώς δίνεται μόνο η μισή ή ακόμα και μόνο το ένα τέταρτο της αιτιολόγησης. Για πρέπει να αντιληφθούμε πως αν χρησιμοποιηθεί αυτή η αιτιολόγηση, σε τρεις μήνες θα βρεθεί κάποιο άλλο άλλοθι και έπειτα κάποιο άλλο, για να μην παρθεί ποτέ η απόφαση. Γιατί αν θυμάμαι καλά, οι Ισραηλινοί εγκατέλειψαν τη Γάζα. Εάν θυμάμαι καλά, η Hamas ανέτρεψε την εκλεγμένη αρχή του Προέδρου Abbas και κατέστρεψε την κυβέρνηση με μια βίαιη εξέγερση, παραβιάζοντας κάθε δίκαιο. Εάν θυμάμαι καλά, είναι ακριβώς οι συνθήκες που επέφερε η Hamas που είναι αποφασιστικές για την κατάσταση στη Γάζα. Εάν θυμάμαι καλά, γίνονται βολές από τη Γάζα προς Ισραηλινές πόλεις σε τακτική καθημερινή βάση. Και εάν αυτό δεν έχει καμία σημασία σε μια τέτοια συζήτηση και κατηγορείται το Ισραήλ μονομερώς, αυτό δεν μου φαίνεται ο κατάλληλος τρόπος για να κερδίσει η Ευρωπαϊκή πολιτική την εμπιστοσύνη της Ιερουσαλήμ.
<P>
Για αυτόν το λόγο νομίζω πως κάναμε ένα μεγάλο λάθος σήμερα. Θα είμαστε μια ειρηνευτική δύναμη στην περιοχή μόνο αν εμμείνουμε στην αλήθεια και δεν κάνουμε απλά πολιτικές. Είμαι πεπεισμένος ότι αυτή η πολιτική δεν θα βοηθήσει ούτε τον Πρόεδρο Abbas και θα ενισχύσει περαιτέρω τη ριζοσπαστικοποίηση που είναι ήδη τόσο ισχυρή στη Γάζα. Για αυτόν το λόγο θεωρώ εσφαλμένη τη σημερινή απόφαση.
<SPEAKER ID="151" NAME="Zbigniew Zaleski" AFFILIATION="PPE-DE">
(PL) Κύριε Πρόεδρε, μια αντιπαράθεση διαρκείας μας παρέχει την ευκαιρία να αναλογιστούμε και να αναλύσουμε τις αιτίες και τις επιθετικές συμπεριφορές και να αναζητήσουμε λύσεις. Μπορώ να κατανοήσω τις απελπισμένες εκτοξεύσεις ρουκετών από τους Παλαιστινίους, όπως τα ποντίκια που τα έχουν στριμώξει σε μια γωνία του κλουβιού τους, αλλά επίσης μπορώ να καταλάβω τον φόβο των ισραηλινών ότι τα παιδιά τους μπορεί να μην ξαναγυρίσουν από το σχολείο, δεδομένου ότι θεωρείται ότι κάθε Παλαιστίνιος είναι τρομοκράτης. Δεν υπάρχει μόνο μαύρο-άσπρο σε αυτήν την περίπτωση.
<P>
Υπάρχουν διαλλακτικοί και πεισματικά εξτρεμιστές ανάμεσα στους Παλαιστινίους, όπως ακριβώς υπάρχουν περιστέρια και γεράκια ανάμεσα στους Ισραηλινούς, όπως κατέστη σαφές από την Tzipi Livni. Αυτοί οι εσωτερικοί διαχωρισμοί δεν είναι ασήμαντοι για τη σύγκρουση, και όσο μεγαλύτερο ρόλο παίζουν, τόσο ισχυρότερο γίνεται κάποιο από τα μέρη της σύγκρουσης. Κατά την άποψή μου, οι Ισραηλινοί είναι οι ισχυρότεροι διότι έχουν ένα κράτος, στο οποίο φυσικά έχουν απόλυτο δικαίωμα και αυτό το υποστηρίζω. Για αυτόν το λόγο απολαμβάνουν όλα τα χαρακτηριστικά ενός κράτους.
<P>
Αυτό φέρνει μαζί του μεγαλύτερη ευθύνη καθώς και το καθήκον για βήματα τα οποία μπορεί να είναι παρακινδυνευμένα αλλά μπορεί να δώσουν ελπίδα για μελλοντική ειρήνευση. Για αυτόν το λόγο, η απαίτηση του Ισραήλ για παύση των επιθέσεων με ρουκέτες πριν προχωρήσει το σχέδιο των δύο κρατών είναι σαν να λέμε ότι είμαστε διατεθειμένοι να κάνουμε παιδιά με την προϋπόθεση ότι όλα θα είναι έξυπνα και κάνουν διδακτορικό ή θα ξεκινήσουν επιτυχημένες επιχειρήσεις.
<P>
Μη συμβατικές καταστάσεις απαιτούν θάρρος για μη συμβατικές αποφάσεις και περιμένω από το Ισραήλ να κάνει ακριβώς αυτό. Εμείς, η Ευρωπαϊκή Ένωση, πρέπει να τους βοηθήσουμε να πάρουν αυτές τις αποφάσεις. Με άλλα λόγια: Χάρτης για δύο κράτη.
<P>
Αναφορικά με τη σύσφιξη των σχέσεων μεταξύ ΕΕ και Ισραήλ, μου φαίνεται καλή στρατηγική γιατί θα μας παρείχε μεγαλύτερη επιρροή και μακροπρόθεσμα θα μας έδινε τη δυνατότητα να παίξουμε έναν εποικοδομητικό ρόλο στην εξομάλυνση αυτής της τραγικής σύγκρουσης. Είμαι υπέρ της σύσφιξης των σχέσεων μας.
<SPEAKER ID="152" NAME="Charles Tannock" AFFILIATION="PPE-DE">
Κύριε Πρόεδρε, ως εισηγητής εκθέσεων της ΕΠΓ, υποστήριζα από παλιά την αυξημένη συμμετοχή του Ισραήλ στα προγράμματα και τους οργανισμούς της ΕΕ, πράγμα που ενέχει αμοιβαία οφέλη, δεδομένης της υπεροχής του Ισραήλ ως χώρας σε επιστημονικούς τομείς και ειδικότερα στην περιβαλλοντική έρευνα. Τις τελευταίες εβδομάδες έχω λάβει πολλά ηλεκτρονικά μηνύματα που μου ζητούν να καταψηφίσω τη συμφωνία αυξημένης συνεργασίας μεταξύ ΕΕ και Ισραήλ. Ωστόσο πιστεύω πως η ΕΕ και το Ισραήλ είναι φυσικοί εταίροι γιατί έχουν κοινές αξίες: δημοκρατία, το κράτος δικαίου και την προσωπική ελευθερία και ειδικά την ελευθερία του τύπου και την ανεξαρτησία της δικαιοσύνης.
<P>
Δεν μπορούν να πουν το ίδιο όλοι οι στρατηγικοί εταίροι της ΕΕ. " Κίνα, για παράδειγμα, - γνωρίζω πως είναι αγαπητή στον Πρόεδρο - απορρίπτει αυτές τις αξίες, αλλά παραδόξως δεν λαμβάνω πολλές εκκλήσεις για υποβάθμιση της σχέσης της ΕΕ με το Πεκίνο. Αυτό συμβαίνει διότι, δυστυχώς, το αντι-Ισραηλινό στοιχείο στον κόσμο και μέσα σε αυτό το Κοινοβούλιο παραμένει έντονο. Όταν αυτό το συναίσθημα βασίζεται στη λογική, μπορώ να το σεβαστώ, ακόμα και εάν δεν συμφωνώ. Συχνά όμως βασίζεται σε αντι-Σημιτισμό και αντι-Αμερικανισμό, καθώς οι "ΠΑ είναι στενός σύμμαχος του Ισραήλ.
<P>
Την τελευταία εβδομάδα στην Ινδία, οι Εβραίοι αναζητούνταν στο Mumbai για να δολοφονηθούν από τρομοκράτες Τζιχάντ. Αυτό αποδεικνύει την ανάγκη να σταθεί η Δύση ώμο με ώμο σε αλληλεγγύη προς το Εβραϊκό Κράτος, καθώς το Ισραήλ βρίσκεται στο μέτωπο ενός υπαρξιστικού αγώνα με Ισλαμιστές τρομοκράτες όπως η Hamas, η Hezbollah και η Ισλαμική Τζιχάντ, που έχουν αποδείξει την αποφασιστικότητά τους να καταστρέψουν το Ισραήλ και τον τρόπο ζωής μας.
<P>
Το Ευρωπαϊκό Κοινοβούλιο δυστυχώς ψήφισε σήμερα μετά βίας να μην γνωμοδοτήσει για αυτήν τη συμφωνία - πράγμα που είναι προσφιλές στην επερχόμενη Τσέχικη Προεδρία - που είναι κατά την άποψή μου καταστροφικό και θα στείλει εσφαλμένα μηνύματα στο Ισραηλινό κοινό κατά τη διάρκεια μιας κρίσιμης εκλογικής περιόδου και αναπόφευκτα θα ενισχύσει τους σκληροπυρηνικούς στο Ισραήλ.
<SPEAKER ID="153" NAME="Πρόεδρος">
Δεν είναι η Κίνα που μου είναι προσφιλής, είναι η δημοκρατία και τα ανθρώπινα δικαιώματα στην Κίνα, όπως και στο Ισραήλ και την Παλαιστίνη.
<SPEAKER ID="154" NAME="Jim Allister" AFFILIATION="NI">
Κύριε Πρόεδρε, κάποιοι θέλουν να μας κάνουν να πιστέψουμε ότι σήμερα το Κοινοβούλιο έπραξε λόγω κρίσης συνειδήσεως. Πρέπει να πω ότι μου φαίνεται περίεργο, αν σκεφτούμε πόσες φορές αυτό το Κοινοβούλιο έχει υιοθετήσει συμφωνίες χωρίς ούτε ένα δάκρυ σε σχέση με χώρες που έχουν πραγματικά φρικτό παρελθόν σχετικά με τα ανθρώπινα δικαιώματα και οι οποίες πραγματικά έχουν κυβερνητικές δομές που απέχουν πολύ από το να είναι δημοκρατικές.
<P>
Μου φαίνεται πως αυτό το Κοινοβούλιο σήμερα παρασύρθηκε εκτός πορείας από μια ενορχηστρωμένη εκστρατεία, από μέσα και από έξω, ιδιαίτερα δηκτική εναντίον του Κράτους του Ισραήλ και ότι επιτρέψαμε στους εαυτούς μας να επηρεαστούμε αδικαιολόγητα από αυτήν. " τυφλή αδιαλλαξία που έδειξαν κάποιοι κατά του Ισραήλ είναι πραγματικά φρικτή. Το Ισραήλ είναι μια δημοκρατία σε μια περιοχή όπου οι δημοκρατίες σπανίζουν. Αποδέχεται μια λύση δύο κρατών. Έχει υποβληθεί στην πλέον φρικτή εσωτερική και εξωτερική τρομοκρατία και συνεπώς, έχει αδιαμφισβήτητα το δικαίωμα να υπερασπίσει τον εαυτό του.
<P>
Κάποιοι σε αυτήν την Αίθουσα φαίνονται τόσο κυριευμένοι από την απαισιοδοξία και το θυμό τους για το Ισραήλ που είναι πρόθυμοι να συγχωρέσουν τρομοκρατικές επιθέσεις και, πραγματικά, πρόθυμοι να συγχωρέσουν τις υπερβολές της Hamas στη Γάζα, αποδίδοντας υπαιτιότητα μόνο στο κράτος που υφίσταται την επίθεση. Πιστεύω πως αυτό είναι άδικο.
<SPEAKER ID="155" NAME="Proinsias De Rossa" AFFILIATION="PSE">
Κύριε Πρόεδρε, εκείνοι από εμάς που υποστηρίξαμε την αναβολή μιας απόφασης σχετικά με αυτό το θέμα, έχουμε κατηγορηθεί πολλές φορές σε αυτήν τη συζήτηση για αντι-Σημιτισμό.
<P>
Αυτό είναι απολύτως ανάρμοστο. Κανένας από αυτήν την πλευρά της συζήτησης δεν κατηγόρησε οποιονδήποτε από την άλλη πλευρά για κακοπιστία ή ότι έχει διαφορετικά κίνητρα από το ενδιαφέρον για το μέλλον του λαού του Ισραήλ και των Παλαιστινίων.
<P>
Θα πρέπει να αναγνωρίσουμε όλοι εδώ ότι ενδιαφερόμαστε για ανθρώπους και για αυτόν το λόγο υποστηρίζουμε την οποιαδήποτε θέση μας. Δεν βασίζεται σε οποιουδήποτε είδους αντι-Σημιτική ιδεολογία.
<SPEAKER ID="156" NAME="Πρόεδρος">
Κύριε De Rossa, η Έδρα αναγνωρίζει πλήρως και πραγματικά συμμερίζεται τη θέση σας.
<SPEAKER ID="157" NAME="Hannes Swoboda" AFFILIATION="PSE">
(DE) Κύριε Πρόεδρε, ναι, υπήρξαν πολλά ηλεκτρονικά μηνύματα, αλλά υπήρξε και πίεση από την Ισραηλινή Πρεσβεία. Δεν είναι αυτός ο λόγος που πήραμε οποιαδήποτε απόφαση. Ο λόγος ήταν η απόλυτη πεποίθησή μας ότι αυτή η ψηφοφορία δεν θα ήταν αρμόζουσα αυτήν τη στιγμή.
<P>
Πολλά από τα επιχειρήματα που εξέφρασαν οι συνάδελφοι Βουλευτές - ο κ. Κασουλίδης, ο κ. Brok, ο κ. Zaleski ή άλλοι - είναι απολύτως ορθά επιχειρήματα. Πιστεύω, ότι μετά από αυτήν τη διάσταση απόψεων που είχαμε, είναι επιτέλους καιρός να επιστρέψουμε σε μια κοινή θέση που θα σημαίνει υποστήριξη για το Ισραήλ αλλά ταυτόχρονα επίσης υποστήριξη για την ειρηνευτική διαδικασία, για το δικαίωμα των Παλαιστινίων να επιβιώσουν. Αυτό έχει σημασία για εμάς, τίποτα περισσότερο και τίποτα λιγότερο.
<SPEAKER ID="158" NAME="Jean-Pierre Jouyet" LANGUAGE="FR">
Κύριε Verheugen, κυρίες και κύριοι, δεν εξαρτάται από το Συμβούλιο ο σχολιασμός σε διαδικαστικά ζητήματα ή σε αποφάσεις που λαμβάνονται από την παρούσα Βουλή σε αυτό τον τομέα.
<P>
Θα έλεγα στον κύριο Swoboda ότι είναι σαφές ότι το Συμβούλιο έχει τους ίδιους στόχους και συμφωνεί με όσα είπατε στον τελευταίο λόγο σας, ιδιαίτερα σε σχέση με τη σταθεροποίηση. " ΕΕ και το Συμβούλιο καταδικάζουν κάθε είδους βία, ειδικά την εκτόξευση πυραύλων σε αστικό πληθυσμό, η οποία πρέπει να σταματήσει. " μάχη ενάντια στην τρομοκρατία πρέπει να συνεχιστεί αδιάκοπα και η τύχη του λοχία Shalit αποτελεί ιδιαίτερη ανησυχία για την ΕΕ και, ας μου επιτραπεί, ειδικά για τη γαλλική Προεδρία.
<P>
Βάσει αυτού, η Ευρωπαϊκή Ένωση συνεχίζει να έχει βαθιές ανησυχίες και να καταδικάζει την πρόσφατη επιτάχυνση στην εξάπλωση των εποικισμών. " συνεχής διαδικασία οίκισης, συμπεριλαμβανομένης και της φυσικής εξάπλωσης, πρέπει να σταματήσει επειγόντως και στην Ανατολική Ιερουσαλήμ. Είναι αντίθετο στο διεθνή νόμο και υπονομεύει την ίδρυση ενός βιώσιμου παλαιστινιακού κράτους. Τα φράγματα προς και εντός των κατειλημμένων παλαιστινιακών εδαφών πρέπει να αρθούν προκειμένου να προωθηθεί η οικονομική ανάπτυξη. " ανθρωπιστική κατάσταση στη Γάζα πρέπει να βελτιωθεί άμεσα, με κατάπαυση του πυρός, άνοιγμα των μεθοριακών σημείων και παροχή αγαθών και υπηρεσιών για τη βοήθεια των υπηρεσιών χορήγησης ενισχύσεων, συγκεκριμένα το Γραφείο Αρωγής και Έργων των "νωμένων εθνών (UNRWA), για τη διεξαγωγή του έργου τους και είναι επίσης σημαντική η απελευθέρωση των παλαιστίνιων κρατούμενων σε μαζικότερο επίπεδο και με προτεραιότητα στους ανηλίκους.
<P>
Επομένως, έχουμε τις ίδιους στόχους, όπως πρόκειται να τονίσω στην παρούσα Βουλή, όσο πιο ξεκάθαρα γίνεται. Το πρόβλημα είναι να γνωρίζουμε τον τρόπο που μπορούμε καλύτερα να εφαρμόσουμε πίεση για την επίτευξη του αποτελέσματος που επιθυμείτε: η δημιουργία δύο Κρατών που συνυπάρχουν εντός του πλαισίου μιας σταθερής ειρηνευτιής διαδικασίας, ένα πλαίσιο στο οποίο η ΕΕ έχει σημαντική θέση. Πρέπει να καταλάβουμε εάν μπορούμε να είμαστε σταθεροί στις αρχές που μόλις ανέφερα και που πρέπει να σεβαστεί το Ισραήλ, μέσω διαλόγου και εμπιστοσύνης ή εάν πράγματι, όπως πιστεύει το Συμβούλιο και συνεχίζει να πιστεύει έχοντας ακούσει αυτή τη συζήτηση, μπορούμε να διατηρήσουμε μια ορθή ισορροπία.
<P>
Συμπερασματικά, θα σας υπενθύμιζα ότι η αξιοποίηση των σχέσεων πρέπει να εξεταστεί εντός του γενικού πλαισίου ίδρυσης της Ένωσης για τη Μεσόγειο και της ανάπτυξης μιας ευρωπαϊκής πολιτικής γειτονίας. Μην ξεχνάτε ότι η προτεινόμενη αξιοποίηση προηγήθηκε από μια ενίσχυση της εταιρικής σχέσης μας με το Μαρόκο, το οποίο απέστειλε ένα ισχυρό πολιτικό μήνυμα στους άραβες γειτονές μας στις νότιες ακτές του Ειρηνικού. Θα ήθελα επίσης να σας υπενθυμίσω ότι οι διαπραγματεύσεις μας με το Ισραήλ δεν παραμέρισαν την Παλαιστινιακή Αρχή και ότι η Ευρωπαϊκή Ένωση και η Παλαιστινιακή Αρχή συναντήθηκαν το καλοκαίρι του 2008 για τη ρύθμιση νέων εργασιακών ομάδων για την επιτάχυνση της εφαρμογής του προγράμματος δράσης που ολοκληρώθηκε το 2005. Επιπλέον, θα ήθελα να επαναλάβω ότι εμείς, ως Προεδρία είμαστε δεσμευσμένοι στη δημμιουργία προόδου σε όλους τους τομείς, συμπεριλαμβανομένων και των πολιτικών που παραμένουν αναπόσπαστο τμήμα των σχέσεών μας με το Κράτος του Ισραήλ.
<P>
Αυτή η συνολική προσέγγιση δίνει νόημα στη βελτίωση των σχέσεων της ΕΕ με το Ισραήλ και αυτός ο πολιτικός διάλογος θα καταστήσει δυνατή κατά την άποψή μας, τη διασφάλιση ότι οι αρχές που πολλοί από εσάς θέσατε χαίρουν μεγαλύτερου σεβασμού και υπεράσπισης και ότι η ΕΕ έχει κάποιο ρόλο να παίξει στην εύρεση μιας λύσης στη διαμάχη Ισραήλ-Παλαιστίνης.
<SPEAKER ID="159" NAME="Günter Verheugen">
Αντιπρόεδρος της Επιτροπής. - (DE) Θα ήθελα να θέσω σύντομα τρία σημεία προς εξέταση στο τέλος αυτού του διαλόγου.
<P>
Πρώτον, σε ένα διάλογο σχετικά με τη συνεργασία μας με το Ισραήλ, στο οποίο τα ανθρώπινα δικαιώματα και τα ανθρωπιστικά προβλήματα των Παλαιστινίων τίθενται υπό ορθή συζήτηση, δεν θα πρέπει, ωστόσο, να παραβλέπεται το γεγονός ότι έχουμε μια συγκεκριμένη ευθύνη απέναντι στο Ισραήλ. " πολιτική μας προ το Ισραήλ δεν προσδιορίζεται μόνο από συμφέροντα, αλλά και από το γεγονός ότι η ίδια η ύπαρξη του Κράτους του Ισραήλ σχετίζεται με την ευρωπαϊκή ιστορία και ότι αυτό συνεπάγεται μια συγκεκριμένη ευθύνη.
<P>
Και ένα δεύτερο συμπέρασμα είναι ότι η εταιρική σχέση την οποία στοχεύουμε να έχουμε με το Ισραήλ ή την οποία ίσως να έχουμε ήδη επιτύχει, πρέπει να είναι αξιόπιστη. Απαιτούμε αξιοπιστία από τους ισραηλινούς εταίρους μας και το Ισραήλ δικαιούται να απαιτήσει αξιοπιστία και από εμάς. " συνεργασία σε αυτά τα έργα και τις πολιτικές προσφέρθηκαν στο Ισραήλ. Μπορεί να σας ενδιαφέρει να μάθετε ότι υπάρχουν αρκετοί λόγοι που το Ισραήλ ήταν ακριβώς η πρώτη χώρα στην οποία προσφέρθηκε ένα πρόγραμμα δράσης εντός του πλαισίου της Ευρωπαϊκής Πολιτικής Γειτονίας. Αυτό ήταν το 2003. Το πραγματοποίησα μόνος μου.
<P>
Το τελευταίο που θα ήθελα να πω είναι ότι αυτά τα προγράμματα και οι πολιτικές για τις οποίες μιλάμε δεν αποτελούν τέλος αυτές καθαυτές. Έχουν βαθύτερη πολιτική βάση. Αυτή η βαθιά πολιτική βάση είναι για να δείξει στο Ισραήλ ότι υπάρχει προοπτική για μακροπρόθεσμη συνεργασία με την Ευρώπη για το Ισραήλ, μια προοπτική που χρειάζεται το Ισραήλ για το χρόνο μετά τη διαμάχη. Και το Ισραήλ το χρειάζεται προκειμένου να μπορέσει να τελειώσει τη διαμάχη εξ αρχής. Κάτι άλλο επίσης είναι όσο μικρές και να είναι αυτές οι πρωτοβουλίες, υπάρχουν κάποια στοιχεία σε αυτές που μας δίνουν τη δυνατότητα να προωθήσουμε διμερή και τριμερή έργα. Ήμουν πρόσφατα στην Ιορδανία, το Ισραήλ και την Παλαιστίνη για να μιλήσω σχετικά με μια πρωτοβουλία, η οποία θα μας επέτρεπε να δημιουργήσουμε μια πολιτική για μικρομεσαίες επιχειρήσεις σε ένα τριμερές πλαίσιο. Έχουμε επίσης ερευνητικά έργα που είναι διμερή. Αυτό σημαίνει ότι έχουμε έναν κανονισμό πλαισίου που μας επιτρέπει να διασχίσουμε σύνορα και να επιτύχουμε ακριβώς αυτό που επιθυμούμε: συνεργασία και κανονικότητα σε αυτήν την περιοχή της κρίσης.
<P>
Δεν θα οδηγηθώ σε κάποιο συμπέρασμα σχετικά με όσα μόλις είπα. Μόνο σας ζητώ να το σκεφτείτε στις μετέπειτα αποφάσεις σας.
<SPEAKER ID="160" NAME="Véronique De Keyser">
εισηγητής. - (FR) Κύριε Πρόεδρε, θα ήθελα πρώτα να απαντήσω σε όλους σας, Κύριε Verheugen. Είπατε, αρκετά σωστά, ότι έχουμε μια συγκεκριμένη ευθύνη απέναντι στο Ισραήλ.
<P>
Αναλάβαμε αυτήν την ευθύνη συνολικά και αυτό είναι σημαντικό. Επιπλέον, πρέπει να συμφωνήσετε ότι ακριβώς επειδή έχουμε αυτήν την ευθύνη προς το Ισραήλ έχουμε τουλάχιστον ίση ευθύνη σε σχέση με την κατάσταση των Παλαιστινίων σήμερα.
<P>
Κύριε Jouyet, μοιραζόμαστε τους ίδιους στόχους και έχετε παραθέτει, με καλή πίστη, μια ολόκληρη σειρά σημαντικών ζητημάτων που πρέπει να επιλυθούν μακροπρόθεσμα, μεσοπρόθεσμα και βραχυπρόθεσμα. Χρησιμοποιήσατε μια πολύ σημαντική λέξη όταν είπατε "η κατάσταση στη Γάζα, επειγόντως". Χρησιμοποιήσατε τη λέξη "επειγόντως". Ζητήσατε αναβολή. Δίνουμε χρόνο στους εαυτούς μας να καταλήξουν εάν αυτή η επιταγή λαμβάνεται όντως υπόψη. Πιστεύετε, και έχετε το πλήρες δικαίωμα της γνώμης σας, ότι η βελτίωση της κατάστασης του Ισραήλ θα διευκολύνει τις διαπραγματεύσεις μαζί τους. Ελπίζω να ήταν αλήθεια αλλά δεν μπορώ να εντοπίσω κάποια απόδειξη για αυτό και σε κάθε περίπτωση, βρεθήκαμε σε πολλές διαπραγματεύσεις για περισσότερο από ένα χρόνο, από την Annapolis. Όπως γνωρίζετε, οι πόροι του Κοινοβουλίου είναι πολύ λίγοι.
<P>
Χρησιμοποιούμε τα μέσα που διαθέτουμε για να αποστείλουμε ένα φιλικό σήμα στο Ισραήλ, με τα λόγια "Προχωρήστε". Δυστυχώς, δεν άκουσα την παραμικρή ένδειξη από την κυρία Tzipi Livni εχθές ότι αυτό θα συμβεί. Αναμένω και ελπίζω.
<P>
Θα ήθελα επίσης να σας ευχαριστήσω, κυρία Hybášková. Δεν ήσασταν παρούσα όταν ξεκίνησα να μιλώ. Θα ήθελα να σας πω ότι υπήρξατε εξαιρετικός συνεργάτης, πιστή στις δεσμεύσεις σας, καθώς και στις δικές μας και δεν θα επιτρέψω σε αυτά τα Μέλη που αμφισβήτησαν τη σχετικότητα των ανθρώπινων δικαιωμάτων ως προς την σημερινή απόφαση να μας πείσουν ότι έχουν δίκιο. Αυτό είναι ανεπίτρεπτο! Όσον αφορά στις αντισημιτικές μομφές και άλλες κριτικές, τις οποίες έχω ήδη ακούσει σήμερα και για τις οποίες, πρέπει να σας ενημερώσω, ότι θα ακούσουμε και άλλα, ακόμα μια φορά, δεν αντιπροσωπεύουν το Ευρωκοινοβούλιο!
<P>
Γιατί, σε αυτό το Ευρωκοινοβούλιο, πρέπει να θεωρείται ότι έχουμε κάποια τακτική όταν κάνουμε λόγο για ανθρώπινα δικαιώματα; Εάν ισχύει ότι αυτά τα δικαιώματα καταστρατηγούνται, είναι ένα επείγον ζήτημα.
<P>
Στηρίζω τις δεσμεύσεις που κάναμε με τους πολιτικούς εταίρους μας σχετικά με τα εξωτερικά ζητήματα. Κατά τη γνώμη μου, ισχύουν ακόμα αλλά θεωρώ, ρεαλιστικά, ότι δεν είναι η κατάλληλη στιγμή. Κάναμε κάποιες φιλικές χειρονομίες προς το Ισραήλ. Θα συνεχίσουμε να το κάνουμε, φυσικά. Αλλά η ανησυχία μας για το μέλλον των Παλαιστινίων παραμένει ζωντανό, επίσης.
<P>
(Χειροκροτήματα)
<SPEAKER ID="161" NAME="Πρόεδρος">
" συζήτηση έληξε.
<P>
Έλαβα μια πρόταση ψηφίσματος για περάτωση της συζήτησης υποβλήθηκε υπό τον Κανονισμό 103(2).
<P>
" ψήφος για την έκθεση από την κυρία De Keyser και η ψήφος για την πρόταση ψηφίσματος θα λάβει χώρα κατά τη διάρκεια επακόλουθης περιόδου συνόδου.
<P>
Γραπτές δηλώσεις (Κανονισμός 142)
<SPEAKER ID="162" NAME="Bairbre de Brún  " AFFILIATION="GUE/NGL">
γραπτώς. - (GA) - Θα ήταν κακό σημάδι εάν η ΕΕ βελτίωνε τις σχέσεις της με το Ισραήλ επί του παρόντος. Θα έδειχνε ότι η ΕΕ ήταν πρόθυμη να αγνοήσει βασικές, συνεχείς και επίμονες παραβιάσεις των ανθρώπινων δικαιωμάτων και του διεθνούς νόμου.
<P>
Αυτό θα ήταν σχεδόν σαν να λέγαμε ότι η ΕΕ παραχωρεί την ελευθερία στο Ισραήλ να συνεχίσει τις πιεστικές και παράνομες δραστηριότητες, με εξαναγκασμένες μετακινήσεις πληθυσμών, με εξώδικες δολοφονίες, με την κατάληψη της Παλαιστίνης και με ένα παράνομο τείχος και εποικισμούς.
<P>
Πρέπει να ασκήσουμε όση πίεση μπορούμε στο Ισραήλ ώστε να εκπληρώσουμε τις υποσχέσεις του υπό το διεθνή νόμο και υπό των ψηφισμάτων του Ο"Ε. Σήμερα, ως ευρωβουλευτές από όλη την Ευρώπη, πρέπει να στείλουμε ένα ισχυρό μήνυμα στο Ισραήλ για να τους γνωστοποιήσουμε ότι δεν ανεχόμαστε άλλο την κατάσταση.
<P>
Το 2002, το Ευρωκοινοβούλιο ψήφισε την αναστολή της Συμφωνίας Σύνδεσης ΕΕ-Ισραήλ εξαιτίας των σοβαρών παραβιάσεων του Ισραήλ. Παρά το γεγονός αυτό, γίνεται λόγος ότι το Ισραήλ θα συμμετάσχει σε ένα πρόγραμμα ΕΕ που σχετίζεται με την ανταγωνιστικότητα και την οικονομική καινοτομία, παρότι το Ισραήλ καταστρέφει απροκάλυπτα την οικονομία και την υποδομή της Γάζας.
<P>
Καλωσορίζω την απόφαση της ακύρωσης της ψήφου για τη βελτίωση των σχέσεων μεταξύ της ΕΕ και του Ισραήλ.
<SPEAKER ID="998" NAME="Αθανάσιος Παφίλης  " AFFILIATION="GUE/NGL">
γραπτώς. -- (EL) H πρόταση του Συμβουλίου για την προνομιακή αναβάθμιση της ήδη ισχυρής συνεργασίας της ΕΕ με το Ισραήλ, -ανεξάρτητα από το γεγονός της αναβολής της ψήφισής της από το Ευρωκοινοβούλιο- αποτελεί έτσι κι αλλιώς πρόκληση για τους ευρωπαϊκούς και όλους τους λαούς του κόσμου, προσβολή στα χιλιάδες θύματα των ισραηλινών θηριωδιών.
<P>
Mε την πρόταση αυτή, δικαιώνεται ουσιαστικά το ισραηλινό "απαρτχάιντ", επιβραβεύονται οι μαζικές ισραηλινές παραβιάσεις των διεθνών κανόνων δικαίου και των ανθρωπίνων δικαιωμάτων του παλαιστινιακού λαού, η κατοχή της Λωρίδας της Γάζας, της Δυτικής Όχθης, της Ανατολικής Ιερουσαλήμ, το συνεχιζόμενο χτίσιμο του "Τείχους της Ντροπής", οι μαζικοί εποικισμοί, αγνοούνται οι καταδικαστικές για το Ισραήλ αποφάσεις του Ο"Ε, ακόμη και η απόφαση του 2002 του Ευρωκοινοβουλίου για τη διακοπή της Συμφωνίας Συνεργασίας της Ευρωπαϊκής Ένωσης με το Ισραήλ.
<P>
Ενώ το Ισραήλ συνεχίζει, εδώ και 60 χρόνια, την ίδια πολιτική απέναντι στο λαό της Παλαιστίνης την οποία έχουν καταδικάσει οι λαοί αλλά και ο Ο"Ε, προτείνεται προκλητικά να κλείσουμε τα μάτια στις βάναυσες παραβιάσεις των ανθρωπίνων δικαιωμάτων από τις ισραηλινές δυνάμεις κατοχής.
<P>
Aποδεικνύει για μιαν ακόμη φορά ότι η υποκρισία της ΕΕ όσον αφορά το σεβασμό των ανθρωπίνων δικαιωμάτων, χρησιμοποιεί "δύο μέτρα και δύο σταθμά" στην πολιτική της ανάλογα κάθε φορά με τα συμφέροντά της.
<SPEAKER ID="163" NAME="Marian Zlotea  " AFFILIATION="PPE-DE">
γραπτώς. - " έγκριση της προτεινόμενης Συμφωνίας Γειτονίας με το Κράτος του Ισραήλ θα ενσωματώσει το Ισραήλ σε συγκεκριμένα Κοινοτικά προγράμματα υπό την Ευρωπαϊκή Πολιτική Γειτονίας (ΕΠΓ), μια πολιτική που σχεδιάστηκε για την προώθηση της μεταρρύθμισης και σταθερότητας στη γειτονία της Ευρωπαϊκής Ένωσης. Σχεδιασμένο για να τεθεί άμεσα σε ισχύ, αυτή η συμφωνία θα απαιτούσε οικονομικές εισφορές από το Ισραήλ στον προϋπολογισμό της Ευρωπαϊκής Ένωσης με αντάλλαγμα τη συμμετοχή σε κάποια Κοινοτικά προγράμματα. Αυτή η συμφωνία θα υπόκειται σε αναθεώρηση κάθε τρία χρόνια μετά την έγκρισή της και από τις δύο πλευρές. " υποστήριξη για αυτή τη Συμφωνία Γειτονίας θα βασιστεί στην υπάρχουσα Συμφωνία σύνδεσης και θα αντιπροσωπεύει ένα βήμα προς τη βελτιωμένη συνεργασία στο εμπόριο και στην πρόοδο στο θέμα της επίλυσης της ειρηνευτικής διαδικασίας μεταξύ Ισραήλ-Παλαιστίνης.
<P>
Εν όψει της πρόσφατης επίσκεψης στο Ευρωκοινοβούλιο του ισραηλινού Υπουργού εξωτερικών, ο οποίος επικαλέστηκε την ενίσχυση της σχέσης Ισραήλ-ΕΕ πολιτικά και του τρέχοντος σχεδίου δράσης που μόλις ολοκληρώθηκε από τον Ύπατο Εκπρόσωπο, η έγκριση αυτής της Συμφωνίας Γειτονίας θα επωφεληθεί και από τα δύο μέρη με τη βελτίωση της κατανόησης μεταξύ των δύο μερών και της επίσπευσης της έλευσης ειρήνης και σταθερότητας στη Μέση Ανατολή και τη Μεσόγειο.

<CHAPTER ID="016">
Η κατάσταση στην Αϊτή έναν χρόνο μετά τον σεισμό: ανθρωπιστική βοήθεια και ανασυγκρότηση (συζήτηση) 
<SPEAKER ID="596" NAME="Πρόεδρος">
Προτού ξεκινήσουμε τις εργασίες μας, οφείλω να σας ενημερώσω ότι, δυστυχώς, ένας ιταλός στρατιώτης έχασε τη ζωή του και ένας άλλος τραυματίστηκε σοβαρά σε ανταλλαγή πυρών που σημειώθηκε σήμερα στο Αφγανιστάν. Εκφράζουμε τα συλλυπητήριά μας στην οικογένεια του θύματος, Luca Sanna.
<P>
" ημερήσια διάταξη προβλέπει τη δήλωση της Επιτροπής σχετικά με την κατάσταση στην Αϊτή έναν χρόνο μετά τον σεισμό: ανθρωπιστική βοήθεια και ανασυγκρότηση.
<SPEAKER ID="597" NAME="Kristalina Georgieva" LANGUAGE="EN">
Κυρία Πρόεδρε, επιτρέψτε μου να εκφράσω και εγώ τα συλλυπητήριά μου στα θύματα και τις οικογένειές τους.
<P>
Πριν από ένα έτος, γίναμε μάρτυρες, στην Αϊτή, μιας από τις χειρότερες φυσικές καταστροφές της πρόσφατης Ιστορίας, η οποία οδήγησε όμως και σε ένα από τα πιο ενθαρρυντικά κύματα αλληλεγγύης, προς έναν λαό η αντοχή του οποίου απέναντι στην καταστροφή και το χάος αποτελεί υπόδειγμα θάρρους για όλους μας. Ένα έτος μετά την καταστροφή, θέλουμε να τιμήσουμε τη μνήμη όσων έχασαν τη ζωή τους, αλλά και όσων έχουν επιβιώσει. Τους υποσχεθήκαμε ότι θα τους προσφέρουμε βοήθεια, και τηρούμε πιστά τις υποσχέσεις μας.
<P>
" ΕΕ είναι κρίσιμος παράγοντας στην παγκόσμια προσπάθεια επίδειξης αλληλεγγύης προς την Αϊτή. Κινητοποιήσαμε όλα τα μέσα που διαθέτουμε για την παροχή ανθρωπιστικής βοήθειας και, όπως θα επισημάνει αργότερα ο Επίτροπος Piebalgs, για την παροχή αναπτυξιακής βοήθειας με σκοπό την ανασυγκρότηση της χώρας.
<P>
Μετά τον σεισμό, η ΕΕ δεσμεύτηκε να διαθέσει περισσότερα από 320 εκατ. ευρώ ως αμιγώς ανθρωπιστική βοήθεια, και, από το ποσό αυτό, η Ευρωπαϊκή Επιτροπή παρείχε 130 εκατ. ευρώ για το παρελθόν έτος, το 2010.
<P>
Οι πόροι αυτοί μας επέτρεψαν να αγγίξουμε τις ζωές άνω των τεσσάρων εκατομμυρίων Αϊτινών μέσω επισιτιστικής βοήθειας, αποχέτευσης και στέγης. Έχει παρασχεθεί στέγη σε σχεδόν 1,5 εκατ. άτομα: μια βάση από την οποία μπορούν να ξεκινήσουν και πάλι τη ζωή τους. " βοήθεια την οποία παρείχαμε δεν εστιάστηκε μόνον στο Port-au-Prince, διατέθηκε και σε άλλες πληγείσες πόλεις -τις Léogâne και Jacmel- ενώ ακολουθήσαμε, μέσω της παροχής βοήθειας, τους 500.000 Αϊτινούς που εγκατέλειψαν το Port-au-Prince για να ζήσουν με συγγενείς σε αγροτικές περιοχές, παρέχοντας τρόφιμα, νερό και ιατροφαρμακευτική περίθαλψη, καθαρίζοντας τους δρόμους και υποστηρίζοντας προγράμματα χορήγησης μετρητών για απασχόληση.
<P>
" ανθρωπιστική βοήθεια την οποία παρέχουμε τώρα εστιάζεται στην καταπολέμηση της χολέρας, μέσω της διάθεσης 22 εκατ. ευρώ για την κάλυψη των στοιχειωδών αναγκών στους τομείς της υγειονομικής περίθαλψης και της πρόσβασης σε καθαρές πηγές ύδατος και σε υποδομές αποχέτευσης, καθώς και για ενημερωτικές εκστρατείες, επιδημιολογική παρακολούθηση και υλικοτεχνική υποστήριξη. Μέχρι στιγμής έχουμε χρηματοδοτήσει τη θεραπεία 158.000 ατόμων, το σημαντικότερο όμως είναι ότι προσφέραμε καθαρό νερό για μισό εκατομμύριο άτομα και πρόσβαση σε ασφαλέστερη αποχέτευση για 900.000 άτομα, ενημερώσαμε ένα εκατομμύριο Αϊτινούς σχετικά με τη χολέρα, πώς μπορεί να αποφευχθεί και πώς μπορεί να θεραπευτεί η νόσος, ενώ διανείμαμε 1,3 εκατ. σαπούνια και δισκία χλωρίνης στις πληγείσες κοινότητες.
<P>
Ελπίζαμε ότι, ένα έτος μετά τον σεισμό, η κατάσταση θα είχε βελτιωθεί, όμως αυτό δεν ισχύει. Για τον λόγο αυτόν, δεσμεύουμε για το τρέχον έτος, το 2011, κονδύλια 33 εκατ. ευρώ. Είμαστε έτοιμοι να προσφέρουμε περισσότερα, εφόσον απαιτηθεί περαιτέρω βοήθεια.
<P>
Για το 2011, οι προτεραιότητές μας θα είναι η παροχή στέγης, αποχέτευσης και υγειονομικής περίθαλψης. Θα συνεχίσουμε να λαμβάνουμε μέτρα βελτίωσης των ανεπαρκών υποδομών αποχέτευσης, καθότι είναι προφανές ότι αυξάνουν τον κίνδυνο εξάπλωσης της χολέρας σε περισσότερες κοινότητες. Θα συνεχίσουμε επίσης να παρέχουμε βοήθεια στον τομέα της υγειονομικής περίθαλψης, όμως το σύστημα υγειονομικής περίθαλψης της Αϊτής τελεί υπό κατάρρευση. Δεν βοηθάει καθόλου τους ανθρώπους.
<P>
Σε αυτήν την προσπάθεια, στηριχθήκαμε στις υπηρεσίες ατόμων που εργάζονται για την παροχή ανθρωπιστικής βοήθειας, και θέλω στο σημείο αυτό να εκφράσω την ευγνωμοσύνη μου σε όσες και όσους διακινδυνεύουν τις ζωές τους για να βοηθήσουν τον λαό της Αϊτής.
<P>
Υποστηρίζουμε επίσης τις προσπάθειες του Επιτρόπου Piebalgs για τη διασύνδεση της βοήθειας με την ανασυγκρότηση και την ανάπτυξη. Παραδείγματος χάριν, ορισμένοι από τους πόρους του κονδυλίου "Β" του 9ου ΕΤΑ θα διατεθούν για προγράμματα στέγασης σε στενό συντονισμό με την παροχή ανθρωπιστικής βοήθειας. Θέλω να υπογραμμίσω εδώ ότι προσεγγίζουμε σφαιρικά την κατάσταση στην Αϊτή, προκειμένου να βοηθήσουμε τα άτομα που έχουν ανάγκη από άμεση βοήθεια, αλλά και να δημιουργήσουμε τις βάσεις για πιο μακροπρόθεσμη ανασυγκρότηση της χώρας.
<SPEAKER ID="598" NAME="Andris Piebalgs" LANGUAGE="EN">
Κυρία Πρόεδρε, προσφέρουμε απτά αποτελέσματα και στο μέτωπο της ανασυγκρότησης. " ΕΕ ως σύνολο -ήτοι, η Ένωση και τα κράτη μέλη- έχει ήδη διαθέσει 600 εκατ. ευρώ στο πλαίσιο της δέσμευσης την οποία ανέλαβε στη Νέα Υόρκη για τη χορήγηση 1,2 δισ. ευρώ, ενώ έχει εκταμιεύσει ήδη 330 εκατ. ευρώ.
<P>
Στο πλαίσιο της γενικής δέσμευσης της ΕΕ, η Ένωση είχε αρχικώς ανακοινώσει δέσμευση 460 εκατ. ευρώ, ενώ θεωρούμε αναγκαίο να αυξήσουμε αυτό το ποσό σε 522 εκατ. ευρώ. Από το ποσό αυτό, έχουμε ήδη δεσμεύσει 327 εκατ. ευρώ. Τα εξελισσόμενα προγράμματα έχουν προσαρμοστεί, παρατείνοντας τη διάρκειά τους και/ή αυξάνοντας τη χρηματοδότησή τους, ώστε να ανταποκρίνονται καλύτερα στις αναθεωρημένες προτεραιότητες. Δημιουργήθηκαν επίσης νέα προγράμματα για την αντιμετώπιση πρόσθετων αναγκών.
<P>
Οι εκταμιεύσεις που συνδέονται ευθέως με το ποσό που είχαμε υποσχεθεί ανήλθαν σε 74 εκατ. ευρώ το 2010. Εκτιμώ ότι, ενόψει της κατάστασης που επικρατεί στην Αϊτή, το αποτέλεσμα αυτό είναι πολύ θετικό. Πρέπει να γίνει αντιληπτό πάντως ότι η κατάσταση στη χώρα, η οποία ήταν ήδη πολύ δύσκολη πριν από τον σεισμό, έγινε ακραία προβληματική την επαύριο του σεισμού και περιπλέχθηκε ακόμη περισσότερο αργότερα - εξαιτίας του τυφώνα Tomas, της επιδημίας χολέρας και της πολιτικής αστάθειας. Το ανθρωπιστικό προσωπικό και οι τεχνικοί εμπειρογνώμονες συχνά εργάζονταν υπό πολύ δύσκολες συνθήκες.
<P>
Άλλοι παράγοντες τους οποίους πρέπει να λάβουμε υπόψη περιλαμβάνουν, καταρχάς, το γεγονός ότι η μεσομακροπρόθεσμη βοήθεια για την ανασυγκρότηση χορηγείται σε χρονικό ορίζοντα τριών έως πέντε ετών και οι εκταμιεύσεις απλώνονται σε όλη τη διάρκεια του προγράμματος: το 2010 αφιερώθηκε κατά κύριο λόγο στη δέσμευση των πόρων και τη δρομολόγηση της προετοιμασίας των έργων που πρόκειται να υλοποιηθούν, περιλαμβανομένων όλων των αναγκαίων τεχνικών μελετών και προκηρύξεων. Οι πιο συγκεκριμένες δραστηριότητες θα ξεκινήσουν το 2011 και εκτιμούμε ότι οι εκταμιεύσεις σε σχέση με τα ποσά που έχουμε υποσχεθεί θα διπλασιαστούν, φτάνοντας τα 150 εκατ. ευρώ κατά τη διάρκεια του τρέχοντος έτους.
<P>
" αναπτυξιακή βοήθεια την οποία έχει προσφέρει μέχρι στιγμής η ΕΕ εστιάστηκε, πρωτίστως, στην εξασφάλιση των αναγκαίων λειτουργιών της κυβέρνησης ώστε να μπορεί να προσφέρει τις βασικές δημόσιες υπηρεσίες, όπως είναι η λειτουργία του εκπαιδευτικού συστήματος, του συστήματος υγείας και της αστυνομίας, και να έχει τη δυνατότητα συντήρησης προσωπικού στον δημόσιο τομέα. " δεύτερη προτεραιότητα είναι η άμεση ενίσχυση και ανασυγκρότηση των στρατηγικών υποδομών και δρόμων· ενώ η τρίτη προτεραιότητα είναι η ενίσχυση του συστήματος ετοιμότητας της Αϊτής για τη διαχείριση καταστροφών, καθώς και των μηχανισμών και υποδομών στον τομέα της πολιτικής προστασίας.
<P>
Έχουμε θέσει ως στόχο την ανοικοδόμηση μιας ισχυρότερης Αϊτής μετά τον σεισμό, η οποία θα στηρίζεται σε ισχυρότερα θεμέλια. Είναι ξεκάθαρο ότι χρειαζόμαστε μια ισχυρή αϊτινή κυβέρνηση, ενώ πρέπει να εστιάσουμε την προσοχή μας στις προτεραιότητες. Επομένως, ακολουθούμε κατά κύριο λόγο τις προτεραιότητες τις οποίες μας έθεσε η κυβέρνηση της Αϊτής. Επιθυμούν πραγματικά την ενίσχυση της διακυβέρνησης -με ιδιαίτερη έμφαση σε πτυχές όπως η δημοσιονομική στήριξη, λαμβάνοντας υπόψη το περιορισμένο ύψος των κρατικών εσόδων- και την πραγματοποίηση εκτεταμένων επενδύσεων στους τομείς των υποδομών, κυρίως των δρόμων.
<P>
Από πού μπορούμε να αντλήσουμε διδάγματα για να βελτιώσουμε αυτήν την κατάσταση; Θα μπορούσαμε να συντονίσουμε καλύτερα τη βοήθεια και να ενισχύσουμε τη συνεργασία μεταξύ της Επιτροπής και των κρατών μελών. Τώρα οριστικοποιούμε το κοινό πρόγραμμα στο πλαίσιο μιας διαδικασίας στην οποία μετέχουν και τα κράτη μέλη της ΕΕ.
<P>
Έχουμε άλλωστε συλλέξει πολύ καλές εμπειρίες από τη συνεργασία με όλους τους εταίρους μας στην προσωρινή επιτροπή για την ανασυγκρότηση της Αϊτής, και αυτό συμβάλλει σίγουρα στην επιτάχυνση της διαδικασίας. Εκτιμώ, ωστόσο, ότι πρέπει να κάνουμε πράξη την έντονη επιθυμία μας να εξασφαλίσουμε σταθερότητα όσον αφορά τόσο τη χορήγηση της βοήθειας όσο και τη δημοκρατική λειτουργία της Αϊτής, καθότι αποτελεί σαφή προϋπόθεση ώστε να αποδώσουν καρπούς οι προσπάθειες της ΕΕ και του συνόλου της διεθνούς κοινότητας.
<P>
Αξιότιμοι βουλευτές, προσπαθούμε να κάνουμε ό,τι καλύτερο μπορούμε, όμως είναι εμφανές ότι μπορούμε να εργαστούμε και καλύτερα. Έχουμε διδαχθεί από τις εμπειρίες μας: η ΕΕ ανταποκρίνεται αναμφίλεκτα στην υπόσχεσή της και στη δέσμευσή μας. Επομένως, φρονώ ότι, ενώ η κατάσταση όπως παρουσιάζεται ενίοτε στα μέσα ενημέρωσης είναι πολύ ακριβής από μία άποψη, σημειώνουμε πρόοδο. Εκτιμώ ότι, το 2011, θα δούμε να συντελούνται ουσιαστικές αλλαγές στη χώρα -υπό την προϋπόθεση ότι θα εδραιωθεί η πολιτική σταθερότητα στην Αϊτή, διότι η αστάθεια είναι βέβαιο ότι εμποδίζει τις προσπάθειές μας- και θα εστιάσουμε αυτές τις προσπάθειες στην ανασυγκρότηση της Αϊτής.
<SPEAKER ID="599" NAME="Michèle Striffler" LANGUAGE="FR">
Κυρία Πρόεδρε, κύριοι Επίτροποι, ένα έτος μετά τον σεισμό, η Αϊτή εξακολουθεί να τελεί υπό καθεστώς έκτακτης ανάγκης, οι δε προσπάθειες ανασυγκρότησης προχωρούν με πολύ βραδείς ρυθμούς. Αυτό οφείλεται στις διαρθρωτικές αδυναμίες του αϊτινού κράτους, στην έλλειψη πολιτικής βούλησης και την αδυναμία λήψης αποφάσεων από μέρους των αρχών της Αϊτής, καθώς και στην έλλειψη στήριξης από τη διεθνή κοινότητα. Εάν οι αρχές της Αϊτής δεν λάβουν ορισμένες μείζονες αποφάσεις, όπως η υποχρεωτική αγορά, οι χιλιάδες τόνοι των ερειπίων που εμποδίζουν τη διαδικασία ανοικοδόμησης δεν πρόκειται να καθαριστούν.
<P>
Οφείλω να συγχαρώ τις ανθρωπιστικές οργανώσεις για τις προσπάθειες που καταβάλλουν και το έργο που έχουν επιτελέσει. Έχει επιτευχθεί πρόοδος και έχουν σωθεί εκατομμύρια ανθρώπινες ζωές.
<P>
Ωστόσο, οι ανθρωπιστικές οργανώσεις δεν μπορούν να συνεχίσουν να αναπληρώνουν τις αδυναμίες του κράτους της Αϊτής. Επομένως, η Ευρωπαϊκή Ένωση πρέπει να καταβάλει κάθε δυνατή προσπάθεια ώστε να προσφέρει ισχυρή στήριξη σε μια δίκαιη και διαφανή εκλογική διαδικασία, η οποία θα διασφαλίσει τη σταθερότητα και την πολιτική βούληση που απαιτούνται για την ανασυγκρότηση. Επιβάλλεται να βοηθηθούν οι μελλοντικές αϊτινές αρχές, καθ' όλη τη διάρκεια της διαδικασίας ανασυγκρότησης, ώστε να οργανώσουν κατάλληλους κρατικούς θεσμούς με σκοπό την εδραίωση μιας νέας ισορροπίας σε όλα τα επίπεδα και τη διασφάλιση μιας πλήρους δημοκρατικής λειτουργίας.
<P>
Επιπλέον, η Ευρωπαϊκή Επιτροπή, ως μέλος της προσωρινής επιτροπής για την ανασυγκρότηση της Αϊτής, και ενόψει της χρηματοδοτικής στήριξης που παρέχει, επιβάλλεται να παρέμβει έτσι ώστε να επιταχυνθεί η εκτέλεση της εντολής της προσωρινής επιτροπής και να διευκολυνθεί η λειτουργία της.
<P>
Μετά τον σεισμό, η διεθνής κοινότητα αποφάσισε να επιδιώξει την ανασυγκρότηση της Αϊτής με διαφορετικό τρόπο, χωρίς να επαναλαμβάνει τα λάθη του παρελθόντος. Είναι καιρός να αντιμετωπίσουμε άπαξ διά παντός τις βαθιά ριζωμένες αιτίες της φτώχειας στην Αϊτή.
<SPEAKER ID="600" NAME="Corina Creţu" LANGUAGE="RO">
Κυρία Πρόεδρε, ένα έτος μετά την καταστροφική τραγωδία που σάρωσε την Αϊτή, όπως επισημάνατε, από την αξιολόγηση της διαδικασίας ανασυγκρότησης προκύπτει ότι υπολείπεται κατά πολύ των προσδοκιών του πληθυσμού, αλλά και των δεσμεύσεων τις οποίες ανέλαβε η διεθνής κοινότητα. Επιπλέον, κρίνοντας από τις οπισθοδρομήσεις των τελευταίων μηνών, οι προσπάθειες ανασυγκρότησης του κράτους φαίνεται να έχουν περιέλθει σε αδιέξοδο. " χώρα αυτή, την οποία σάρωσε ένας σεισμός και έπληξε μια επιδημία χολέρας, η εκδήλωση της οποίας έχει αποδοθεί στους κυανόκρανους του Ο"Ε, έχει συγχρόνως βυθιστεί σε σοβαρή πολιτική κρίση.
<P>
Εκτιμώ ότι υπάρχουν τρεις τομείς στην κρίση της Αϊτής στους οποίους οφείλουμε να παρέμβουμε το επόμενο διάστημα. Διαφορετικά, κινδυνεύουν να υπονομευθούν οι προσπάθειες που έχουν καταβληθεί μέχρι στιγμής. Τα αποτελέσματα της έρευνας σχετικά με τα αίτια της επιδημίας χολέρας πρέπει να ανακοινωθούν το ταχύτερο δυνατόν προκειμένου να κατευναστεί η οργή του πληθυσμού κατά της παρουσίας του Ο"Ε. Δεύτερον, πρέπει να καταβληθεί κάθε δυνατή προσπάθεια ώστε να αποφευχθεί η παράταση της ενδιάμεσης περιόδου, η οποία θα ξεκινήσει με τη λήξη της θητείας του προέδρου Préval στις 7 Φεβρουαρίου. " διενέργεια νέων εκλογών υπό στενή διεθνή εποπτεία είναι η μόνη βιώσιμη, δημοκρατική λύση. Τελευταίο, αλλά εξίσου σημαντικό, εκτιμώ ότι η τρέχουσα αξιολόγηση πρέπει να αποτελέσει σημείο καμπής για τις προσπάθειες ανασυγκρότησης, οι οποίες έχουν υπονομευθεί λόγω αναποτελεσματικότητας, καθυστερήσεων και αντικρουόμενων συμφερόντων μεταξύ των χωρών της περιοχής.
<P>
Ας μην ξεχνούμε ότι, από τα 10 δισ. δολάρια "ΠΑ που υποσχέθηκε η διάσκεψη δωρητών στη Νέα Υόρκη τον Μάρτιο του 2010, μόνον 1,2 δισ. δολάρια "ΠΑ έχουν καταβληθεί μέχρι στιγμής, ενώ σημαντικό μέρος αυτών των ενισχύσεων αντιστοιχεί στη συνεισφορά της Ευρωπαϊκής Ένωσης. Στις ανησυχίες μας για την επίλυση των προβλημάτων που αντιμετωπίζει το ένα εκατομμύριο των Αϊτινών που επιβιώνουν σε καταυλισμούς έκτακτης ανάγκης, όπου η φτώχεια, η απελπισία και η σεξουαλική βία λαμβάνουν ανησυχητικές διαστάσεις, πρέπει να προσθέσουμε τη μακροχρόνια προοπτική βιώσιμων επενδύσεων στην Αϊτή και συγκεκριμένης στήριξης για τη δημιουργία βιώσιμων κρατικών υποδομών.
<SPEAKER ID="601" NAME="Charles Goerens" LANGUAGE="FR">
Κυρία Πρόεδρε, η ποιότητα των παρεμβάσεων των δύο Επιτρόπων μας ήταν τέτοια ώστε θα περιοριστώ σε δύο μόνον σχόλια.
<P>
Πρώτον, ένα έτος μετά τον σεισμό, η Αϊτή παραμένει σε μεγάλη έκταση ερειπωμένη. Ενόψει της κλίμακας της καταστροφής, γνωρίζαμε ότι η χώρα θα αντιμετώπιζε σοβαρά προβλήματα. Γνωρίζαμε επίσης ότι, εκτός από τα πολλά ανθρώπινα θύματα, ο σεισμός είχε πλήξει την ίδια την υπόσταση του κράτους· τόσο σοβαρές ήταν οι ζημιές τις οποίες προκάλεσε αυτή η φυσική καταστροφή. Όταν προσθέσουμε σε αυτό και τα διαρθρωτικά προβλήματα και, ειδικότερα, τις αδυναμίες στο επίπεδο της διακυβέρνησης, οι προκλήσεις που καλούνται να αντιμετωπίσουν όσοι εργάζονται στην περιοχή είναι προφανείς.
<P>
Ποιος φέρει την πρωταρχική ευθύνη γι' αυτήν την κατάσταση; Ακόμη και αν υπάρχουν ελαφρυντικά, ο βασικός παράγοντας είναι το ίδιο το αϊτινό κράτος, χωρίς το οποίο τίποτε δεν μπορεί να επιτευχθεί. " εναλλακτική θα ήταν να αναλάβουμε εμείς τον έλεγχο της χώρας, και κανείς δεν επιθυμεί κάτι τέτοιο.
<P>
Δεύτερον, μπορούμε να συμπληρώσουμε τις παρεμβάσεις του κράτους της Αϊτής, θα έλεγα μάλιστα ότι οφείλουμε να το πράξουμε. Εν πάση περιπτώσει, η Ευρωπαϊκή Ένωση δεν εφείσθη προσπαθειών προς αυτήν την κατεύθυνση. " Ευρωπαϊκή Ένωση δεν περιορίστηκε σε απλές διακηρύξεις, ενήργησε και με βάση αυτές τις διακηρύξεις της. Αυτό που αναμένουμε στο μέλλον από την Ευρωπαϊκή Ένωση είναι, βεβαίως, να συνεχίσει να προσφέρει την αμέριστη στήριξή της· πάνω από όλα, όμως, είναι σημαντικό να συμβάλει στην προσπάθεια να επιτραπεί στην Αϊτή να απελευθερωθεί από το καθεστώς εξάρτησής της, παρά την αναγνωρισμένη αδυναμία της. Αναγνωρίζω, φυσικά, ότι αυτό δεν μπορεί να επιτευχθεί μέσα σε λίγους μήνες.
<SPEAKER ID="602" NAME="Judith Sargentini" LANGUAGE="NL">
Κυρία Πρόεδρε, το πραγματικό ζήτημα είναι πώς μπορούμε να ανασυγκροτήσουμε ένα κράτος που έχει καταρρεύσει. " Αϊτή είναι κράτος υπό κατάρρευση. Μπορούμε πραγματικά να μιλούμε για ανασυγκρότηση, δεδομένου ότι η Αϊτή εξαρχής δεν ήταν δημοκρατία; Αυτό είναι το έργο που καλούμαστε να φέρουμε εις πέρας. Παρ' όλες τις προσπάθειες της Επιτροπής, δεν έχουμε ακόμη απάντηση σε αυτό το ερώτημα. Το ξέσπασμα της επιδημίας χολέρας, η νοθεία στις εκλογές του Νοεμβρίου και ο εκφοβισμός του πληθυσμού είναι σίγουρο ότι δεν μας βοηθούν να ανασυγκροτήσουμε, ούτως ειπείν, τη χώρα. Το γεγονός ότι οι γυναίκες και τα ανήλικα κορίτσια βρίσκονταν ήδη πριν από τον σεισμό σε δεινή θέση μάς κάνει να συνεχίζουμε να διστάζουμε να δεχτούμε τη σεξουαλική βία την οποία υφίστανται γυναίκες και κορίτσια στους καταυλισμούς υποδοχής.
<P>
Μέσα σε όλα αυτά προστίθεται και η επιστροφή του Baby Doc στην Αϊτή, ο οποίος φαίνεται να θέλει να εκμεταλλευτεί την άθλια κατάσταση στην οποία βρίσκονται τώρα οι πολίτες, μιας και -σύμφωνα με ορισμένες φήμες- τελείωσαν επιτέλους τα χρήματα που είχε συγκεντρώσει. Δεν είναι δυνατόν να επιτρέψουμε τέτοιες εξελίξεις στην Αϊτή.
<P>
" στάση μας κατά το έτος που πέρασε μετά την καταστροφή ήταν να βοηθήσουμε τους Αϊτινούς ώστε να προσπαθήσουν να ανοικοδομήσουν τη χώρα τους, όμως το στοιχείο που απουσιάζει πραγματικά από τη χώρα είναι οι οργανωτικές ικανότητες. Γι' αυτό συνεχίζουν να ζουν από την παροχή έκτακτης βοήθειας και πρέπει να κινηθούμε προς την κατεύθυνση της αναπτυξιακής συνεργασίας. Απουσιάζει, όμως, ένας κρίκος σε κάποιο σημείο της αλυσίδας. Βεβαίως, αυτό δεν μπορεί να επιτευχθεί εν μια νυκτί, όμως είναι ο καίριος τομέας στον οποίο πρέπει να κατευθύνουμε τις προσπάθειές μας, καθότι η χώρα αυτή δεν θα μπορέσει να ανοικοδομήσει τα κτίριά της χωρίς να μετεξελιχθεί σε δημοκρατία ή, τουλάχιστον, να αποκτήσει πραγματική ηγεσία. Εύχομαι, λοιπόν, ό,τι καλύτερο στους Επιτρόπους Georgieva και Piebalgs σε αυτήν την προσπάθειά τους. Σας εύχομαι ό,τι καλύτερο!
<SPEAKER ID="603" NAME="Nirj Deva" LANGUAGE="EN">
Κυρία Πρόεδρε, ορθώς συζητούμε ξανά αυτό το θέμα· το συζητήσαμε άλλωστε και προσφάτως. Αυτό δείχνει το ενδιαφέρον μας για τον λαό της Αϊτής - προφανώς, ενδιαφερόμαστε περισσότερο για τον λαό της Αϊτής από ό,τι η ίδια η κυβέρνηση της Αϊτής.
<P>
Μιλούμε για το καθήκον προστασίας. Μιλούμε για την ευθύνη που έχουμε να προστατέψουμε απέναντι σε μαζικούς δολοφόνους και γενοκτόνους δικτάτορες - ποιες είναι όμως οι ευθύνες μας για την παροχή προστασίας έναντι αναποτελεσματικών και διεφθαρμένων κυβερνήσεων οι οποίες αδιαφορούν για τους λαούς τους; Στην Αϊτή υπάρχουν ένα εκατομμύριο άστεγοι· 230.000 άτομα έχασαν τη ζωή τους· 300.000 τραυματίστηκαν. Ωστόσο, μόλις το 5% των ερειπίων έχει καθαριστεί, μόλις το 15% των σπιτιών έχει ανοικοδομηθεί με τον έναν ή τον άλλο τρόπο.
<P>
Αν η κυβέρνηση της Αϊτής δεν ενδιαφέρεται για τον λαό της, τότε πρέπει να χρησιμοποιήσουμε την προσέγγιση της "ευθύνης για προστασία". Μέχρις ότου αποφασίσουμε να το πράξουμε, είναι παράλογο να ζητούμε από τους δύο εξαίρετους Επιτρόπους μας να τρέχουν διαρκώς πάνω-κάτω στο Κοινοβούλιο, προσπαθώντας να μας πουν τι ακριβώς μπορούν και τι δεν μπορούν να κάνουν, όταν οι τοπικές ικανότητες παρέμβασης είναι τόσο προβληματικές και ευάλωτες.
<P>
Μετά την εκδήλωση ενός σεισμού, το πρώτο πράγμα που πρέπει να κάνει κανείς είναι να απομακρύνει τα ερείπια. Για την απομάκρυνση των ερειπίων, απαιτούνται βαρέα ανυψωτικά μηχανήματα, γερανοί, ελικόπτερα, προωθητήρες και δυνατότητα χειρισμού τους. Αν δεν μπορεί κανείς να οδηγήσει αυτά τα μηχανήματα, τότε πρέπει να έρθουν άνθρωποι από αλλού, οι οποίοι γνωρίζουν τον χειρισμό τους, για να τα θέσουν σε λειτουργία. Όμως, η Αριστερά θα εμπόδιζε τον στρατό, το ναυτικό ή την αεροπορία οποιουδήποτε κράτους μέλους να βοηθήσουν σε μια τέτοια προσπάθεια. Δεν μπορείτε να περιμένετε από ανθρώπους της Oxfam ή της "Save the Children" και άλλων παρόμοιων οργανώσεων να οδηγούν ελκυστήρες και να μετακινούν βαριά χαλάσματα. Πρέπει να αφήσουμε κατά μέρος την πολιτική και να βοηθήσουμε πρακτικά αυτούς τους ανθρώπους.
<SPEAKER ID="604" NAME="Jacky Hénin" LANGUAGE="FR">
Κυρία Πρόεδρε, πριν από λιγότερο από ένα έτος, η Αϊτή και ο λαός της έπεσαν θύματα μιας φοβερής καταστροφής. Παντού, απλώθηκε η καταστροφή και ο θάνατος.
<P>
Αξίζει να τιμήσουμε τη γενναιότητα του λαού της Αϊτής και την παγκόσμια έκφραση λαϊκής αλληλεγγύης προς τα θύματα. Μιλώ για λαϊκή αλληλεγγύη επειδή, στην Ευρώπη όπως και αλλού, πολύ συχνά εκείνοι που έχουν λίγα δίνουν τα περισσότερα.
<P>
Θέλω στο σημείο αυτό να ευχαριστήσω επισήμως το κράτος και τον λαό της Κούβας για την αποτελεσματική στήριξη που προσέφεραν, χωρίς υστερόβουλα κίνητρα και με αποτελέσματα που μιλούν από μόνα τους. Μέχρι σήμερα, η κουβανική ιατρική ταξιαρχία περιέθαλψε περισσότερους από 50.000 ασθενείς με χολέρα, βοήθησε στην ανοικοδόμηση 76 κέντρων υγείας και νοσοκομείων και πραγματοποίησε εγχειρήσεις σε πολλούς Αϊτινούς. " βοήθεια την οποία παρέχει η Κούβα θεωρείται από πολλούς εμπειρογνώμονες ιδιαίτερα αποτελεσματική. Αυτό ισχύει σε τέτοιο βαθμό, ώστε μια χώρα όπως η Νορβηγία θέλησε να ζητήσει από την Κούβα να παρέμβει για λογαριασμό της.
<P>
" Ευρωπαϊκή Ένωση και οι "νωμένες Πολιτείες καλά θα κάνουν να εμπνευστούν από το παράδειγμα της Κούβας αντί να κρύβουν την αδιαφορία τους πίσω από εμφανίσεις στα μέσα ενημέρωσης οι οποίες ελάχιστα συγκαλύπτουν το γεγονός ότι αντιλαμβάνονται τη βοήθεια ως φιλανθρωπία όταν, στην πραγματικότητα, εξυπηρετεί πάνω από όλα τα δικά τους οικονομικά και πολιτικά συμφέροντα εις βάρος της βιώσιμης ανασυγκρότησης του κράτους και της οικονομίας της Αϊτής.
<P>
Με δεδομένη την ιστορική ευθύνη τους για τα δεινά της Αϊτής, είναι αισχρό να υποκρίνονται η Γαλλία και οι "νωμένες Πολιτείες ότι αυτές ξέρουν τι είναι καλύτερο. Ας μην ξεχνούμε ότι χρειάστηκε να εκδηλωθεί μια από τις χειρότερες καταστροφές για να αποφασίσουν επιτέλους η Διεθνής Τράπεζα και το Διεθνές Νομισματικό Ταμείο (ΔΝΤ) να ακυρώσουν το χρέος της Αϊτής.
<P>
Επί του παρόντος, όσα συμβαίνουν στην Αϊτή καταδεικνύουν τους περιορισμούς της τρέχουσας επιχείρησης του Οργανισμού "νωμένων Εθνών (Ο"Ε). Στην Αϊτή, η ανθρωπιστική παρέμβαση αποδεικνύει την αδυναμία της να προσφέρει βιώσιμες λύσεις για τον λαό της χώρας. Το χειρότερο δε είναι ότι, σε μεσοπρόθεσμο και μακροπρόθεσμο ορίζοντα, αποτελεί εμπόδιο για την ανασυγκρότηση ενός δημοκρατικού κράτους και μιας οικονομίας η οποία θα ανταποκρίνεται σε τελευταία ανάλυση στην ανθρώπινη ανάγκη του λαού της Αϊτής για ανάπτυξη.
<P>
" διεθνής κοινότητα υποσχέθηκε να παράσχει 11,5 δισ. δολάρια "ΠΑ για την ανασυγκρότηση της χώρας. Μένει να δούμε τι ακριβώς εννοεί με τη λέξη "ανασυγκρότηση". Ποιο μέρος αυτής της βοήθειας έφτασε όντως σε αυτούς που την είχαν ανάγκη; Ποιος θα λαμβάνει τις αποφάσεις για την υλοποίηση των έργων; Θα δούμε μήπως, όπως συνέβη στο Κοσσυφοπέδιο, ανέργους να παρακολουθούν μεγάλες διεθνείς εταιρείες να ανοικοδομούν τη χώρα τους επειδή είναι οι μόνες που μπορούν να εξασφαλίσουν τις αντίστοιχες διεθνείς συμβάσεις;
<P>
" Ευρωπαϊκή Ένωση δεν πρέπει να γίνει μέρος ενός πατερναλιστικού ή νεοαποικιοκρατικού συστήματος, αλλά, απεναντίας, να συμβάλει στην προώθηση μιας δημοκρατικής αναγέννησης στη Δημοκρατία της Αϊτής η οποία να είναι έργο του ίδιου του λαού της. Ο λαός της Αϊτής ήταν ο πρώτος λαός στον κόσμο που απελευθερώθηκε από τη γαλλική αποικιοκρατία. Εκτός από τα δεινά του πολέμου, επιβαρύνθηκαν με πάνω από 20 δισ. ευρώ σε σημερινά χρήματα για "αποζημιώσεις" σε δουλοκτήτες ευρωπαίους αποίκους.
<P>
Ενόψει των εγκλημάτων κατά της ανθρωπότητας, τα οποία αντιπροσωπεύουν η σκλαβιά και η αποικιοκρατία, η Ευρωπαϊκή Ένωση και, κυρίως, η Γαλλία χρωστούν σήμερα ηθικό, πολιτικό και οικονομικό χρέος στην Αϊτή. Πρέπει, λοιπόν, να εξοφλήσουμε αυτό το χρέος τιμής.
<SPEAKER ID="605" NAME="Bastiaan Belder" LANGUAGE="NL">
Κυρία Πρόεδρε, έναν χρόνο μετά τον φοβερό σεισμό στην Αϊτή, η ανασυγκρότηση της χώρας ακολουθεί οδυνηρά βραδείς ρυθμούς. Πράγματι, έχει σημειωθεί πρόοδος, βήμα προς βήμα. Ο λαός της Αϊτής έχει απόλυτη ανάγκη τη βοήθειά μας, ιδίως τώρα που η επιδημία χολέρας σπέρνει τον θάνατο. Πρέπει να εστιάσουμε την προσοχή μας στην επισιτιστική ασφάλεια. " τοπική γεωργία έχει πληγεί σε μεγάλο βαθμό, με αποτέλεσμα η χώρα να είναι έντονα εξαρτημένη από εισαγωγές τροφίμων. Είναι σημαντικό να επενδυθούν πολλά χρήματα και ενέργεια για την εκ νέου ανάπτυξη της γεωργίας και των τοπικών υποδομών. Προς την κατεύθυνση αυτή, η χορήγηση μικροδανείων είναι μείζονος σημασίας, καθόσον προάγουν την οικονομική ανάπτυξη από τη βάση. Συμμερίζεται η Επιτροπή αυτήν την άποψη;
<P>
Εν τω μεταξύ, η πολιτική κατάσταση στην Αϊτή παραμένει ανησυχητική, μετά τον πρώτο γύρο των προεδρικών εκλογών. Αυτό είναι ιδιαίτερα εμφανές στην έκθεση αξιολόγησης την οποία εξέδωσε την περασμένη εβδομάδα ο Οργανισμός Αμερικανικών Κρατών. Ποιες είναι οι εκτιμήσεις της Επιτροπής για την τρέχουσα πολιτική κατάσταση στην Αϊτή και τον αντίκτυπό της στην ανασυγκρότηση της χώρας;
<P>
Τέλος, κυρία Πρόεδρε, την περασμένη εβδομάδα δημοσιεύθηκε ένα εντυπωσιακό βιβλίο για την Αϊτή από έναν ολλανδό δημοσιογράφο, και από τότε μία εικόνα έχει χαραχτεί στη μνήμη μου: είναι η εικόνα μιας ομάδας ανθρώπων που καθάριζαν τα ερείπια μετά τον σεισμό στην Αϊτή και φορούσαν μπλουζάκια με το σύνθημα "Haiti pap peri" (" Αϊτή ΔΕΝ πεθαίνει). Αυτό πρέπει να μας εμπνεύσει ώστε να φροντίσουμε όντως για την επιβίωση των Αϊτινών και να τους υποστηρίξουμε στην προσπάθειά τους να αποκτήσουν καλύτερες προοπτικές για το μέλλον.
<SPEAKER ID="606" NAME="Filip Kaczmarek" AFFILIATION="PPE">
(PL) Κυρία Πρόεδρε, η Ευρωπαϊκή Ένωση δεν έχει ξεχάσει την Αϊτή. Είμαστε ακόμη ο μεγαλύτερος χορηγός βοήθειας. Ωστόσο, είναι λυπηρό το γεγονός ότι η χώρα παραμένει βυθισμένη σε εσωτερικό και πολιτικό χάος.
<P>
" παροχή ανθρωπιστικής βοήθειας στην Αϊτή πραγματοποιήθηκε σε δύο κλασσικά στάδια. Το πρώτο στάδιο συνίστατο στην παροχή έκτακτης βοήθειας και απευθυνόταν σε άτομα που την είχαν άμεση ανάγκη. Το δεύτερο στάδιο εστιαζόταν στην οικονομική, κοινωνική και πολιτική ανασυγκρότηση της χώρας. Ωστόσο, εξαιτίας του ξεσπάσματος της χολέρας, του τυφώνα, της ασταθούς κοινωνικής και πολιτικής κατάστασης, ακόμη και διαθρησκευτικών εντάσεων και συγκρούσεων, το στάδιο της παροχής ανθρωπιστικής βοήθειας διαρκεί περισσότερο από ό,τι είχαμε προβλέψει αρχικώς. Κατά συνέπεια, δεν μπορούμε να προχωρήσουμε στο δεύτερο στάδιο όσο γρήγορα και ολοκληρωμένα επιθυμούσαμε.
<P>
" κρίση στην Αϊτή βρίσκεται ακόμη σε εξέλιξη. " παρέμβασή μας εξακολουθεί να είναι αναγκαία. Δεν μπορούμε να αποποιηθούμε τις ευθύνες μας. Όπως μας υπενθύμισε ο κ. Piebalgs, η Ευρωπαϊκή Επιτροπή έχει προσφέρει το ήμισυ των πόρων που είχε υποσχεθεί η διάσκεψη δωρητών που πραγματοποιήθηκε στη Νέα Υόρκη. Από την άποψη αυτή, τα σχέδιά μας προχωρούν με ικανοποιητικό τρόπο.
<P>
Σκοπός του ψηφίσματος το οποίο θα εγκρίνει αύριο το Κοινοβούλιο είναι να κινητοποιηθούν τα κράτη μέλη και η Επιτροπή υπέρ της υλοποίησης των διακηρύξεων στις οποίες έχουμε προβεί. Ας μην ξεχνάμε ότι εκατοντάδες χιλιάδες άνθρωποι ζουν ακόμη σε προσωρινούς καταυλισμούς, ενώ πάνω από 3,5 χιλιάδες άνθρωποι έχουν πεθάνει από χολέρα. Εξαρχής, είχαμε υποστηρίξει ότι υπεύθυνοι για την ανασυγκρότηση πρέπει να είναι οι ίδιοι οι πολίτες της Αϊτής. Το αϊτινό σχέδιο για την ανασυγκρότηση της χώρας έχει ως βασικούς άξονες την αποκέντρωση και την έμφαση στην τοπική γεωργία και την επισιτιστική ασφάλεια. Σεβόμαστε αυτές τις προτεραιότητες του λαού της Αϊτής. Υπάρχει μία ακόμη σύσταση. Πρέπει να εντείνουμε τις ανθρωπιστικές μας προσπάθειες, και γνωρίζω ότι ο Επίτροπος εργάζεται ήδη προς αυτήν την κατεύθυνση.
<SPEAKER ID="607" NAME="Κρίτων Αρσένης" AFFILIATION="S&amp;D">
Κύριοι Επίτροποι, πραγματικά η Αϊτή είναι μια μοναδική περίπτωση. Θα πρέπει να το καταλάβουμε αυτό όλοι μας. Δεν είναι μια περίπτωση ανθρωπιστικής κρίσης όπου καταθέτουμε κάποια χρηματικά ποσά και αναλαμβάνει η κυβέρνηση μετά πώς θα υλοποιήσει τα έργα. " Αϊτή είναι μια χώρα σε πλήρη κατάρρευση. Και το μόνο αναμενόμενο είναι ότι η χώρα αυτή, δεδομένης της κατάστασης στην οποία βρίσκεται, θα έχει περισσότερη διαφθορά και όλο και μεγαλύτερες δυσκολίες για να αντιμετωπίσει την κρίση και να λάβει τα απαραίτητα μέτρα. Είναι μια χώρα στην οποία η παρέμβασή μας θα πρέπει να είναι πιο δυνατή, πιο σταθερή· θα πρέπει πολλές φορές να έχουμε πιο ενεργό ρόλο απ' ό,τι σε κάθε άλλη περίπτωση.
<P>
Αναφέρθηκε ο κύριος Deva στα ερείπια που δεν έχουν ακόμα καθαριστεί, ώστε να αποκατασταθούν οι ζημιές. Πρέπει να μαζευτούν τα ερείπια από τους δρόμους. Αυτή θα πρέπει να είναι η προτεραιότητά μας. Με τους ρυθμούς που ακολουθούμε θα χρειασθούμε άλλα πέντε χρόνια! Αυτό το έργο θα πρέπει να τελειώσει άμεσα. Είναι τόσα τα έργα που χρειάζεται να γίνουν σε αυτήν την χώρα που κανονικά δεν θα έπρεπε να υπάρχει ανεργία, αν γίνουν όλα αυτά σωστά.
<P>
Πρέπει πραγματικά να παρέμβουμε δυναμικά στο θέμα των ερειπίων, στο θέμα της παροχής νερού, στο θέμα της παροχής τροφίμων, ώστε να μπορέσει αυτή η χώρα να σταθεί στα πόδια της, ώστε οι πολίτες αυτής της χώρας, που είναι υποχρεωμένοι να σκέφτονται κάθε μέρα πώς θα επιβιώσουν, να μπορέσουν να σκεφθούν και το αύριο.
<SPEAKER ID="608" NAME="Niccolò Rinaldi" AFFILIATION="ALDE">
(IT) Κυρία Πρόεδρε, κύριοι Επίτροποι, κυρίες και κύριοι, είναι αλήθεια ότι η Αϊτή αποτελεί ιδιαίτερη περίπτωση, ότι είναι διαφορετική, καθότι οι επέτειοι των καταστροφών μνημονεύονται πάντα για να θυμηθούμε τα θύματα, να διδαχθούμε από τα σφάλματά μας και να τα καταφέρουμε καλύτερα την επόμενη φορά, όμως η κατάσταση είναι διαφορετική στην Αϊτή καθώς δεν έχουμε τίποτε να θυμηθούμε - τίποτε δεν έγινε ακόμα.
<P>
Αντί να μιλάμε για "έναν χρόνο μετά τον σεισμό", θα ήταν πιο εύστοχο να μιλάμε για "έναν χρόνο σεισμών", γιατί υπήρξε ο πραγματικός σεισμός, έπειτα ο σεισμός που προκάλεσε η αποτυχημένη διανομή της βοήθειας, ακολούθησε ο σεισμός στον τομέα της υγείας με την επιδημία χολέρας, στη συνέχεια ο πολιτικός σεισμός με τις αδιαφανείς εκλογές που διενεργήθηκαν στη χειρότερη ίσως συγκυρία, και τώρα ο σεισμός, από ορισμένες απόψεις εξίσου ιστορικός, της επιστροφής του πρώην δικτάτορα υπό τον ύποπτο μανδύα του πολυεκατομμυριούχου τουρίστα.
<P>
" Ευρωπαϊκή Επιτροπή κάνει πολύ καλή δουλειά - πραγματικά πολύ καλή δουλειά. Επισκέφθηκα την Αϊτή τον περασμένο Ιούνιο με την Επιτροπή Ανάπτυξης και διαπίστωσα το εξαίρετο έργο που επιτελείται, για το οποίο ευχαριστούμε την Ευρωπαϊκή Επιτροπή. Ωστόσο, απαιτείται βελτίωση της πολιτικής προστασίας και ενίσχυση του ρόλου της διεθνούς κοινότητας, η οποία πρέπει να θέτει στόχους και προθεσμίες και να εποπτεύει άμεσα μέρος των εργασιών ανοικοδόμησης.
<P>
Αυτό πρέπει να εξισορροπείται από την αυξημένη συμμετοχή του πληθυσμού και τοπικών ΜΚΟ, που συχνά αποκλείονται από την προσπάθεια. Ας περιοριστεί, λοιπόν, ο ρόλος των εθνικών πολιτικών και των εθνικών κυβερνητικών αρχών της Αϊτής, και ας αυξηθεί ο ρόλος της μέχρι στιγμής ευάλωτης εταιρικής σχέσης μεταξύ των πολιτών της και της διεθνούς κοινότητας.
<SPEAKER ID="609" NAME="Michèle Rivasi" AFFILIATION="Verts/ALE">
(FR) Κυρία Πρόεδρε, καθώς συμμετείχα στην αποστολή παρατήρησης στην Αϊτή τον περασμένο Σεπτέμβριο, έχω ίδια εικόνα των καταστάσεων που πρέπει επειγόντως να αντιμετωπιστούν. Τώρα πρέπει να στρέψουμε το βλέμμα πέρα από αυτές τις έκτακτες καταστάσεις για να φτάσουμε στο στάδιο της ανάπτυξης. Δεν χρειάζεται να αποδομήσουμε, αλλά μάλλον να ανοικοδομήσουμε μια χώρα τα θεμέλια και το σύστημα διακυβέρνησης της οποίας δεν ήταν ποτέ ισχυρά.
<P>
Ένα πράγμα είναι σαφές, όπως ανέφεραν και οι συνάδελφοί μου βουλευτές: υπάρχουν 20 εκατομμύρια τόνοι ερειπίων και μόνον ένα ελάχιστο τμήμα, το 5%, έχει απομακρυνθεί μέχρι στιγμής. Με τους ρυθμούς αυτούς, θα χρειαστεί να περάσουν πάνω από έξι χρόνια για να απομακρυνθούν τα ερείπια από το Port-au-Prince. Πρόκειται, συνεπώς, για καθαυτό πολιτικό εγχείρημα, στο οποίο πρέπει να συνεισφέρει η Επιτροπή.
<P>
Μια άλλη προτεραιότητα είναι η διακυβέρνηση, και με ικανοποίηση μπορώ να δηλώσω ότι η Ευρωπαϊκή Ένωση συνεισφέρει σημαντικά στην παροχή δημοσιονομικής στήριξης στη χώρα. Πρέπει να αυξήσουμε αυτήν τη χρηματοδοτική προσπάθεια επειδή είναι το μόνο μέσο που θα επιτρέψει την αποκατάσταση του ελέγχου της χώρας στην κυβέρνηση και τον λαό της Αϊτής. " σημερινή εξάρτησή της από μη κυβερνητικές οργανώσεις (ΜΚΟ) διαπιστώνεται στο επίπεδο των βασικών δημοσίων υπηρεσιών όπως η υγεία και η εκπαίδευση. Δεν πρέπει, ωστόσο, να εκχωρούμε όλες τις δημόσιες υπηρεσίες σε ΜΚΟ.
<P>
Πάνω από όλα, πρέπει να υποστηρίξουμε πιο έντονα την ταχεία διοργάνωση εκλογών και την ολοκλήρωση αυτών των εκλογών, οι οποίες ευελπιστώ ότι θα οδηγήσουν στην αντικατάσταση μιας διεφθαρμένης πολιτικής ελίτ. Σήμερα, μια ολιγαρχία που, σύμφωνα με καταγγελίες, απαρτίζεται από 20 περίπου οικογένειες εμποδίζει κάθε απόπειρα οικονομικής ανάπτυξης επειδή ελέγχει το εμπόριο, αλλά, συγχρόνως, δεν κάνει τίποτε για να αναπτύξει τις παραγωγικές δυνατότητες της χώρας.
<P>
Τέλος, πρέπει να προσφέρουμε στην Αϊτή τους πόρους που έχει ανάγκη ώστε να ξεφύγει από το καθεστώς εξάρτησης που την υπονόμευε ήδη πριν από τον σεισμό. Κατά συνέπεια, καλώ τα ευρωπαϊκά όργανα να θέσουν συνεπείς προτεραιότητες και να υποστηρίξουν μαζικά τη δημιουργία δημοσίων υπηρεσιών με ισχυρές δεσμεύσεις από τη μελλοντική κυβέρνηση της Αϊτής.
<SPEAKER ID="610" NAME="James Nicholson" AFFILIATION="ECR">
(EN) Κυρία Πρόεδρε, τον Σεπτέμβριο είχα, ούτως ειπείν, την τιμή να ηγηθώ, μαζί με την κ. Rivasi, μιας αντιπροσωπείας ΑΚΕ στην Αϊτή. Είχα πει τότε ότι τίποτε δεν με είχε προετοιμάσει για τα όσα αντίκρισα όταν επισκεφθήκαμε τη χώρα.
<P>
Θέλω να πω ορισμένα πράγματα απόψε. Καταρχάς, πρέπει να προχωρήσουμε αμέσως από το στάδιο της ανθρωπιστικής βοήθειας στο στάδιο της ανασυγκρότησης. Αυτό είναι το πρόβλημα που μας εμποδίζει να σημειώσουμε πρόοδο. Άκουσα κάποια πολύ ωραία λόγια απόψε στο Σώμα, όμως τίποτε από αυτά δεν θα έχει πρακτικό αντίκρισμα χωρίς την παροχή πρόσθετης βοήθειας.
<P>
Πρέπει να ασκήσουμε περισσότερη πίεση σε όσους υποσχέθηκαν να προσφέρουν στήριξη, και πρέπει να ασκήσουμε πίεση ώστε να επιταχυνθεί η υλοποίηση του εγχειρήματος ανασυγκρότησης που διαχειρίζονται το ίδρυμα Clinton και τα "νωμένα Έθνη. Αυτό είναι αναγκαίο να επιτευχθεί αμέσως.
<P>
Άκουσα την παρέμβαση του Επιτρόπου και έχει απόλυτο δίκιο. Απαιτείται όντως πολιτική σταθερότητα. Ελπίζω και προσεύχομαι να επιτευχθεί πολιτική σταθερότητα, όμως δεν έχω καμία βεβαιότητα επ' αυτού.
<P>
Όταν επισκεφθήκαμε την περιοχή διαπίστωσα -και αυτό θέλω να καταγραφεί στα πρακτικά- ότι ο λαός της Αϊτής είναι πολύ υπερήφανος λαός. Είναι ένας θαυμάσιος λαός. Τους βλέπαμε, η Michèle Rivasi και εγώ, να βγαίνουν από τις σκηνές τους στις 6 η ώρα το πρωί πεντακάθαροι και με τα παιδιά τους φρεσκοπλυμένα. Θαυμάσιοι άνθρωποι που χαμογελούσαν, και αναρωτιόσουν πώς μπορούσαν να χαμογελούν.
<P>
Θέλω επίσης να καταγραφούν στα πρακτικά τα συγχαρητήριά μου στους πολλούς ανθρώπους μέλη των ΜΚΟ μας που διακινδυνεύουν τις ζωές τους στη χώρα αυτή, καθώς και στο προσωπικό της Επιτροπής, το οποίο μπόρεσα να συγχαρώ προσωπικά σε αυτήν την επίσκεψη. Διαπιστώσαμε ότι πρόκειται για εξαιρετικούς ανθρώπους, και δεν πρέπει να λησμονούμε ότι τα άτομα αυτά διακινδυνεύουν καθημερινά τις ζωές τους για να βοηθήσουν τον λαό της Αϊτής. Δεν πρέπει να λησμονήσουμε τον λαό της Αϊτής. Πρέπει να εργαστούμε υπέρ αυτού του λαού, και να βοηθήσουμε τον λαό της Αϊτής. Αν χρειαστεί να επιστρέψουμε δέκα φορές σε τούτη την Αίθουσα για να επιτύχουμε αυτόν τον στόχο, τότε πρέπει να το πράξουμε και να συνεχίσουμε να το πράττουμε όσο χρειαστεί.
<SPEAKER ID="611" NAME="Cristian Dan Preda" AFFILIATION="PPE">
(RO) Κυρία Πρόεδρε, στις 12 Ιανουαρίου 2010, η Αϊτή σαρώθηκε κατά κυριολεξία, όπως ανέφεραν ήδη πολλοί συνάδελφοι βουλευτές. Σήμερα, ένα έτος μετά από αυτόν τον φοβερό σεισμό, η χώρα περιμένει ακόμη την έναρξη της διαδικασίας ανασυγκρότησης. Εν τω μεταξύ, στα δεινά της προστέθηκαν η επιδημία χολέρας και οι εκλογές, στοιχεία τα οποία περιέπλεξαν ακόμη περισσότερο την κατάσταση.
<P>
Κατ' ουσίαν, σήμερα το Port-au-Prince είναι ένας απέραντος καταυλισμός προσφύγων. Ο πληθυσμός της Αϊτής επιβιώνει μόνον χάρη στις προσπάθειες των ανθρωπιστικών οργανώσεων. Πράγματι, οφείλουμε ευγνωμοσύνη στις οργανώσεις αυτές. Όπως δήλωσε ο Ειδικός Αντιπρόσωπος του Ο"Ε για τη χώρα αυτή, η Αϊτή έχει μετατραπεί σε δημοκρατία μη κυβερνητικών οργανώσεων. Πόσο ακόμα μπορεί να διαρκέσει, όμως, αυτή η κατάσταση; Καταλαβαίνουμε ότι η κατάσταση στον τομέα της υγείας είναι καταστροφική, η ανασυγκρότηση του εκπαιδευτικού συστήματος είναι απόλυτη αναγκαιότητα, για να μην αναφέρουμε καν τη διαδικασία απαλλαγής από τα ίχνη της καταστροφής. Όλα αυτά καθιστούν ακόμη πιο επιτακτική την ανάγκη ανασυγκρότησης του κράτους της Αϊτής. Εκτός από τον σεισμό, η απουσία θεσμών και χρηστής διακυβέρνησης αποτελεί σήμερα μείζον πρόβλημα.
<P>
Συνεπώς, οι προσπάθειες πρέπει να εστιαστούν στην αποκατάσταση των κρατικών δομών και στην εδραίωση της δημοκρατίας στην Αϊτή. Πρέπει δε να επισημανθεί με πολύ ξεκάθαρο τρόπο η ανάγκη διενέργειας μιας αξιόπιστης, διαφανούς εκλογικής διαδικασίας ενόψει του δευτέρου γύρου των εκλογών τον Φεβρουάριο.
<P>
Το τελευταίο σχόλιό μου είναι ότι η Αϊτή πρέπει να ανασυγκροτηθεί, αν μου επιτρέπετε αυτήν τη διατύπωση, διαφορετικά. Με τη λέξη "διαφορετικά" εννοώ ότι η ανασυγκρότηση πρέπει να είναι καλύτερης ποιότητας από την κατάσταση που επικρατούσε στο παρελθόν, έτσι ώστε να αποτραπεί η επανάληψη παρόμοιων καταστροφών. Εννοώ επίσης ότι οι προσπάθειές μας για την ανασυγκρότηση της χώρας πρέπει να περιλαμβάνουν, θα έλεγα, τις τοπικές κοινότητες. Φρονώ ότι κατά τη διάρκεια αυτής της διαδικασίας ανασυγκρότησης πρέπει να υπάρξει διαβούλευση με τους κυρίως ενδιαφερόμενους, δηλαδή τον λαό της Αϊτής.
<SPEAKER ID="612" NAME="Ricardo Cortés Lastra" AFFILIATION="S&amp;D">
(ES) Κυρία Πρόεδρε, κύριε Επίτροπε, κυρίες και κύριοι, δεν ήθελα να ξεκινήσω την παρέμβασή μου χωρίς να αποδώσω εύσημα στις μη κυβερνητικές οργανώσεις που δραστηριοποιούνται στη χώρα. Εκτιμώ ότι το έργο που επιτελούν είναι αξιέπαινο και ότι αντιπροσωπεύουν τις καλύτερες αξίες μας, τις καλύτερες αξίες της ανθρωπότητας.
<P>
Έχει περάσει ένα έτος από τον σεισμό στην Αϊτή, και είναι μάλλον καιρός να ενισχύσουμε την αποτελεσματικότητα των παρεμβάσεών μας. Αντιμετωπίζουμε πολλά προβλήματα τα οποία πρέπει να διευθετηθούν επειγόντως και χωρίς καθυστερήσεις. Επ' αυτού δεν χωρεί η παραμικρή αμφιβολία.
<P>
Το πρώτο πρόβλημα είναι μάλλον η κατασκευή ενός ικανοποιητικού συστήματος αποχέτευσης. Θεωρώ ότι αυτή είναι η υπ' αριθμόν ένα προτεραιότητα για την αντιμετώπιση ενός προβλήματος που απειλεί ανθρώπινες ζωές στην Αϊτή. Όταν επιλύσουμε αυτό το πρόβλημα, πρέπει να στρέψουμε την προσοχή μας στο πρόβλημα της στέγης, ενώ πρέπει να διευθετηθεί επειγόντως το ζήτημα των τίτλων ιδιοκτησίας ακινήτων.
<P>
Επιπλέον, χρειαζόμαστε μια νόμιμη, δημοκρατικά εκλεγμένη κυβέρνηση η οποία θα μπορεί να διαπραγματεύεται. Γνωρίζω ότι οι συνθήκες δεν είναι εύκολες, όμως είναι αναγκαίος αυτός ο νόμιμος διάλογος προκειμένου να επιταχυνθούν οι προσπάθειες βελτίωσης της κατάστασης στην Αϊτή.
<P>
Υπάρχει ένα ακόμη σημαντικό πρόβλημα που αναφέρθηκε ήδη από πολλούς συναδέλφους μου: τα ερείπια, τα οποία αποτελούν από μόνα τους μείζον πολιτικό πρόβλημα. Δεν πρέπει άλλωστε να σταματήσουμε να μεριμνούμε για το μέλλον, έτσι ώστε να ξεκινήσουμε την εγκαθίδρυση μιας μακροπρόθεσμης στρατηγικής για την εκπαίδευση. Αυτό που συνέβη στην Αϊτή ενδέχεται να μην είχε συμβεί αν υπήρχε δημόσιο εκπαιδευτικό σύστημα και αν υπήρχε κατάλληλο σύστημα για τη φροντίδα των παιδιών.
<P>
Πρέπει να θέσουμε τέρμα όχι μόνον στη φτώχεια, αλλά και στην εξάρτηση.
<SPEAKER ID="613" NAME="Zbigniew Ziobro" AFFILIATION="ECR">
(PL) Κυρία Πρόεδρε, πριν από ένα έτος, συνέβη μια φοβερή καταστροφή στην Αϊτή, ένας εντονότατος σεισμός ο οποίος προκάλεσε τον θάνατο 200.000 ανθρώπων και άφησε άστεγους 1.300.000 ανθρώπους. Εδώ και ένα έτος βρίσκεται σε εξέλιξη μια επιχείρηση παροχής βοήθειας και υποστήριξης της αναδιάρθρωσης της χώρας. Πρόκειται, αναμφίβολα, για ένα τεράστιο και πολυσύνθετο ανθρωπιστικό εγχείρημα. Ωστόσο, η νησιωτική αυτή χώρα δεν χρειάζεται μόνον υλική και οικονομική βοήθεια, αλλά και την ανασυγκρότηση των διοικητικών της υπηρεσιών, καθώς και πολιτική σταθερότητα, χωρίς τις οποίες δεν θα μπορέσει να αναπτυχθεί. Επιπλέον, η πρόσφατη επιδημία χολέρας, η οποία έχει ήδη σκοτώσει πάνω από 3.500 άτομα, συνεχίζει να θέτει σε κίνδυνο τις ζωές χιλιάδων ανθρώπων. " εμπειρία της Αϊτής καταδεικνύει ότι ακόμη και η παροχή γενναιόδωρων χρηματικών ποσών δεν μπορεί να βοηθήσει αν τα χρήματα αυτά δεν διατίθενται με ορθό τρόπο. " περίπτωση της Αϊτής πρέπει να μας δώσει τροφή για σκέψη, ενώ αναδεικνύει ξεκάθαρα την ανάγκη δημιουργίας ενός αποδοτικού συστήματος διεθνούς βοήθειας για κάθε μελλοντική φυσική καταστροφή.
<SPEAKER ID="614" NAME="Ria Oomen-Ruijten" AFFILIATION="PPE">
(NL) Κυρία Πρόεδρε, κύριοι Επίτροποι, κυρίες και κύριοι, όταν φέρνω στον νου μου την Αϊτή, σκέφτομαι τους πολίτες αυτής της χώρας, αλλά σκέφτομαι επίσης τους ευρωπαίους πολίτες που έχουν προσφέρει απίστευτη υποστήριξη στον λαό της Αϊτής. Σκέφτομαι επίσης τις ανθρωπιστικές οργανώσεις που έχουν επιτελέσει ήδη τεράστιο έργο. Κύριε Πρόεδρε, αυτό είναι το θετικό σκέλος της υπόθεσης. Πρέπει να αντλήσουμε διδάγματα και, κατά τη δική μου τουλάχιστον γνώμη, υπάρχουν τρία βασικά διδάγματα που πρέπει να αντλήσουμε εν προκειμένω.
<P>
Πρώτα από όλα, ο συντονισμός. Ο συντονισμός στο στάδιο της ανθρωπιστικής βοήθειας δεν υπήρξε ιδιαίτερα επιτυχής, και σήμερα λάβαμε μια έκθεση σχετικά με το θέμα αυτό. Πρέπει να βελτιώσουμε τις επιδόσεις μας στο στάδιο της ανοικοδόμησης. Αυτό με κάνει επίσης να σκεφτώ την αποτελεσματικότητα της βοήθειας, γιατί και αυτό το θέμα σχετίζεται με τον συντονισμό. Ποια συμπληρωματικά και πιο αποτελεσματικά μέτρα μπορούν να ληφθούν σε αυτό το πεδίο;
<P>
" δεύτερη επισήμανσή μου αφορά τη διαφθορά. Αν επιθυμούμε οι πολίτες της Ευρώπης να προσφέρουν τη στήριξή τους, είναι σίγουρο ότι δεν θα θέλουν να χρησιμοποιηθεί αυτή η υποστήριξη με άστοχο τρόπο. Αυτό δεν το επιθυμούμε, ούτε ως εκπρόσωποι των αρχών ούτε ως πολίτες. Τι μπορούμε να κάνουμε, μέσω της βελτίωσης του συντονισμού, για να διασφαλίσουμε ότι η διαφθορά δεν θα κυριαρχήσει σε αυτά τα συστήματα;
<P>
" τρίτη επισήμανσή μου, κυρία Πρόεδρε, αφορά το πολιτικό σκέλος. Χωρίς πολιτική σταθερότητα και μια πολύ αποφασιστική δημόσια διοίκηση, η βιώσιμη ανοικοδόμηση δεν πρόκειται να προοδεύσει. Πραγματοποιήθηκε ο πρώτος γύρος εκλογών, ο οποίος συνεχίζει να εγείρει αμφισβητήσεις. Θέλω, λοιπόν, να σας ρωτήσω το εξής: κατά πόσον σημειώνουμε πρόοδο, από την άποψη του συντονισμού με τον Οργανισμό Αμερικανικών Κρατών και άλλους παράγοντες, προς την κατεύθυνση της ομαλής διεξαγωγής των επικείμενων εκλογών; Ως Ευρωπαίοι, έχουμε δεσμευτεί να βοηθήσουμε σε βραχυπρόθεσμο ορίζοντα την Αϊτή, και η γνώμη μου είναι ότι πρέπει να συνεχίσουμε να επιδεικνύουμε αλληλεγγύη.
<SPEAKER ID="615" NAME="Edite Estrela" AFFILIATION="S&amp;D">
(PT) Κυρία Πρόεδρε, κύριοι Επίτροποι, κυρίες και κύριοι, ο σεισμός έχει βυθίσει την Αϊτή σε μία από τις σοβαρότερες ανθρωπιστικές κρίσεις: χιλιάδες είναι οι νεκροί και οι τραυματίες, εκατομμύρια οι άστεγοι και εξαιρετικά μεγάλη η έκταση των ζημιών. " διεθνής κοινότητα υποσχέθηκε πολλά, αλλά προσέφερε πολύ λίγα, και είναι δύσκολο να κατανοήσουμε γιατί είναι τόσο βραδεία η διαδικασία ανασυγκρότησης, παρά τις καλές προθέσεις της Ευρωπαϊκής Ένωσης και το έργο των μη κυβερνητικών οργανώσεων.
<P>
" κατάσταση έχει επιδεινωθεί εξαιτίας της επιδημίας χολέρας και της πολιτικής αστάθειας μετά τις εκλογές οι οποίες προκάλεσαν τεράστιο κύμα βίας, με κύρια θύματα γυναίκες και παιδιά. " Ευρωπαϊκή Ένωση πρέπει να συνεχίσει να συμβάλλει στην ανοικοδόμηση και να βελτιώνει την ανθρωπιστική κατάσταση των ευάλωτων ομάδων του πληθυσμού της Αϊτής, αλλά πρέπει επίσης να συνεισφέρει στην ενίσχυση των μακροπρόθεσμων ικανοτήτων στον τομέα της πρόληψης καταστροφών.
<P>
Επικροτώ, λοιπόν, τις πρόσφατες προτάσεις τις οποίες κατέθεσε η Επιτροπή για τη δημιουργία ευρωπαϊκού μηχανισμού απόκρισης σε καταστροφές, ο οποίος θα περιλαμβάνει την καθιέρωση εθελοντικού συστήματος οργανώσεων έκτακτης ανάγκης από τα κράτη μέλη και την κατάρτιση σχεδίων αντιμετώπισης εκτάκτων καταστάσεων, καθώς και τη συγχώνευση των κέντρων παροχής ανθρωπιστικής βοήθειας για την αντιμετώπιση κρίσεων με την πολιτική προστασία, έτσι ώστε να διαμορφωθεί ένα ευρωπαϊκό κέντρο αντίδρασης σε καταστάσεις έκτακτης ανάγκης, που θα ευθύνεται για την παρακολούθηση επικίνδυνων καταστάσεων, την έκδοση δελτίων έγκαιρης προειδοποίησης και τον συντονισμό της αντίδρασης της ΕΕ σε καταστροφές.
<SPEAKER ID="616" NAME="Jarosław Leszek Wałęsa" AFFILIATION="PPE">
(PL) Κυρία Πρόεδρε, σύντομα θα συμπληρωθεί ένα έτος από την προηγούμενη συζήτησή μας σχετικά με τον συντονισμό της ανθρωπιστικής βοήθειας και την ανασυγκρότηση της Αϊτής. Επομένως, σήμερα πραγματοποιούμε κατά κάποιον τρόπο μια επισκόπηση των έως τώρα ενεργειών μας και μπορούμε να καταλήξουμε σε ένα προφανές συμπέρασμα: έχει συμπληρωθεί ένα έτος από την τραγωδία, και ο αριθμός των θυμάτων ακόμη αυξάνεται. Στο σημείο αυτό πρέπει να υπογραμμιστούν δύο εξίσου σημαντικά ζητήματα, τα οποία είναι σημαντικότερα από την κατασκευή νέων κατοικιών και νέων δρόμων. Πρώτον, το Κοινοβούλιο πρέπει να απευθύνει ρητή και κατηγορηματική έκκληση για άμεσο τερματισμό της επιδημίας σεξουαλικών επιθέσεων. Όπως μας πληροφορούν οι πηγές μας, 250 γυναίκες και κορίτσια βιάστηκαν λίγες μόνον ημέρες μετά τον σεισμό, και η κατάσταση συνεχίζει να επιδεινώνεται. Τα περιστατικά βίας αυτού του είδους αυξάνονται. Είναι καιρός να συζητήσουμε αυτές τις αισχρές συμπεριφορές, να αντιμετωπίσουμε αυτό το απάνθρωπο φαινόμενο, και να αρχίσουμε να καταπολεμούμε αποτελεσματικά τις σεξουαλικές επιθέσεις στην Αϊτή.
<P>
Δεύτερον, υπάρχει το ζήτημα της επιδημίας χολέρας, το οποίο αναφέρθηκε ήδη στο Σώμα. Ο αριθμός των νοσούντων μειώθηκε, όμως αυτό εξαρτάται, φυσικά, από την εποχή του χρόνου. Αυτό συνδέεται και μια παράξενη αλλά ανησυχητική τάση ορισμένων ανθρώπων να υποκρίνονται ότι πάσχουν από χολέρα. Ίσως εμείς να δυσκολευόμαστε να το πιστέψουμε, καθώς θα γυρίσουμε απόψε στα αναπαυτικά κρεβάτια μας, όμως για τους ανθρώπους αυτούς μια νύχτα στο νοσοκομείο είναι πολύ καλύτερη προοπτική από μια νύχτα στα σπίτια τους, τα οποία δεν είναι τίποτε περισσότερο από αυτοσχέδια καταφύγια. Πρέπει άλλωστε να λάβουμε υπόψη ότι η επιδημία χολέρας είναι σίγουρο ότι θα επανακάμψει με την αλλαγή εποχής. Γι' αυτό πρέπει να ενδιαφερθούμε και να βελτιώσουμε κυρίως αυτές τις συνθήκες.
<SPEAKER ID="617" NAME="Seán Kelly" AFFILIATION="PPE">
(EN) Κυρία Πρόεδρε, επιτρέψτε μου να πω ότι ο Θεός βοηθά όσους βοηθούν τους εαυτούς τους, όμως η Ευρωπαϊκή Ένωση προχωρά ένα βήμα παραπέρα, επειδή η Ευρωπαϊκή Ένωση βοηθά και όσους δεν βοηθούν τους εαυτούς τους, ιδίως σε σχέση με την Αϊτή, όπου η κυβέρνηση -όπως επεσήμανε ο κ. Deva και άλλοι βουλευτές- είναι διεφθαρμένη και δεν φαίνεται να νοιάζεται καθόλου για τον λαό της. Παρ' όλα αυτά, είναι σημαντικό να συνεχίσουμε το αγαθό μας έργο σε συνεργασία με τον Ο"Ε, τις ΜΚΟ κλπ. Γνωρίζω άλλωστε ότι ένας από τους πιο επιτυχημένους επιχειρηματίες μας στην Ιρλανδία, ο Denis O'Brien, διαδραματίζει πρωταγωνιστικό ρόλο σε αυτήν την προσπάθεια.
<P>
Ωστόσο, όλα αυτά θα είναι σταγόνα στον ωκεανό σε σύγκριση με όσα θα μπορούσαν να επιτευχθούν εάν υπήρχε μια κυβέρνηση που να λειτουργεί σωστά. Πρέπει, λοιπόν, να στείλουμε ρητό και κατηγορηματικό μήνυμα στην αϊτινή κυβέρνηση ότι, είτε η ίδια πρέπει να στρωθεί στη δουλειά είτε -καλώς εχόντων των πραγμάτων- πρέπει να αντικατασταθεί από μια πιο ικανή κυβέρνηση, οπότε θα δούμε ουσιαστική πρόοδο.
<SPEAKER ID="618" NAME="Monika Flašíková Beňová" AFFILIATION="S&amp;D">
(SK) Κυρία Πρόεδρε, παρότι κατέστη δυνατό να αμβλυνθούν σταδιακά και να εξαλειφθούν οι συνέπειες του καταστροφικού σεισμού, οι κάτοικοι εξακολουθούν να αντιμετωπίζουν σοβαρά προβλήματα. Υπάρχουν ελλείψεις πόσιμου νερού, τροφίμων και άλλων βασικών υλικών. Υπάρχουν καθημερινά προβλήματα και δυσκολίες. Υπάρχει επίσης η πραγματικότητα μιας ασταθούς κυβέρνησης που στερείται δημοκρατικών αξιών, καθώς και μια επιδημία χολέρας, αύξησης της εγκληματικότητας, λεηλασίες, απαγωγές και βιασμοί γυναικών και παιδιών.
<P>
Πρέπει, συνεπώς, να λάβουμε μέτρα για τον περιορισμό αυτών των απαίσιων πράξεων. Τα ευρωπαϊκά θεσμικά όργανα πρέπει να συνεχίσουν τις προσπάθειές τους για την άμβλυνση των συνεπειών της καταστροφής. Το 2011, η παροχή βοήθειας πρέπει να εστιαστεί σε σύνθετες προκλήσεις, κυρίως στην ανοικοδόμηση κατοικιών, στην κάλυψη βασικών αναγκών στο εσωτερικό των τοπικών κοινοτήτων και στη σταθεροποίηση της κατάστασης στους προσωρινούς καταυλισμούς.
<P>
Συγχρόνως, είναι αναγκαίο να προσπαθήσουμε να υλοποιήσουμε μακροπρόθεσμους στόχους, όπως η ανάπτυξη δημοσίων θεσμών, τοπικών αρχών, σχολείων, νοσοκομείων και ούτω καθεξής.
<SPEAKER ID="619" NAME="Ilda Figueiredo" AFFILIATION="GUE/NGL">
(PT) Επαναλαμβάνω την έκφραση αλληλεγγύης της πολιτικής μου Ομάδας προς τους κατοίκους της Αϊτής: τα θύματα του σεισμού πριν από ένα έτος και τα θύματα της χολέρας προσφάτως. Απαιτείται επειγόντως περισσότερη βοήθεια· περισσότερη βοήθεια προς τους πληθυσμούς που επλήγησαν από την τραγωδία πριν από ένα έτος και από τις πρόσφατες επιδημίες. Είναι απαράδεκτο να μην έχει παραδοθεί ακόμη μέρος της βοήθειας. Πρέπει να δοθεί συνέχεια στη βοήθεια που έχει ήδη εγκριθεί, ιδίως από την Ευρωπαϊκή Ένωση. Επιπλέον, η ΕΕ πρέπει να δώσει στις υποδειγματικές πράξεις αλληλεγγύης ορισμένων χωρών της περιοχής την προσοχή που τους αξίζει. Υπογραμμίζω την περίπτωση της Κούβας, η κυβέρνηση της οποίας έστειλε γιατρούς και ειδικευμένο προσωπικό που έχουν ήδη περιθάλψει περισσότερα από 50.000 άτομα που προσβλήθηκαν από χολέρα. Ωστόσο, θέλω επίσης να υπογραμμίσω την υποστήριξη που παρείχε η "Μπολιβαριανή Συμμαχία για τους Λαούς της Αμερικής Μας" από άποψη χρηματοδότησης αλλά και στους τομείς της ενέργειας, της γεωργίας και των τροφίμων.
<P>
Θα ήταν θετικό αν η Ευρωπαϊκή Ένωση λάμβανε υπόψη αυτήν την προσφορά και διαδραμάτιζε πιο ενεργό ρόλο. Όλα τα μέτρα που απαιτούνται για να επιταχυνθεί η γρήγορη ανοικοδόμηση της Αϊτής και να βελτιωθεί το επίπεδο διαβίωσης του πληθυσμού πρέπει να ληφθούν επειγόντως, επιμένουμε όμως: με τον σεβασμό των αρχών της εθνικής κυριαρχίας και της εδαφικής ακεραιότητας που δικαιούται ο γενναίος και ευγενής λαός της Αϊτής.
<SPEAKER ID="620" NAME="Elena Băsescu" AFFILIATION="PPE">
(RO) Κυρία Πρόεδρε, ένα έτος μετά τον καταστροφικό σεισμό στην Αϊτή, εξακολουθούν να μην υπάρχουν ενδείξεις συγκεκριμένων αποτελεσμάτων από τη διαδικασία ανοικοδόμησης. Το αδιέξοδο οφείλεται, κυρίως, στο γεγονός ότι το κράτος της Αϊτής δεν έχει τη δυνατότητα να προσφέρει βασικές δημόσιες υπηρεσίες χρησιμοποιώντας ίδιους πόρους. Επικρατεί έλλειψη πολιτικής βούλησης και οι αϊτινές αρχές δεν εφαρμόζουν τις αποφάσεις που αποβλέπουν στην ανοικοδόμηση της χώρας.
<P>
Αυτό εμποδίζει σημαντικά τη λειτουργία της προσωρινής επιτροπής για την ανασυγκρότηση της Αϊτής, του βασικού φορέα που έχει επιφορτιστεί με την αποτελεσματική διαχείριση των πόρων που διαθέτει η διεθνής κοινότητα. Αυτή η κατάσταση θα συνεχιστεί αν δεν αποκατασταθεί η πολιτική σταθερότητα στη χώρα, αν δεν αποκατασταθούν οι κρατικές δομές και αν δεν αναλάβει καθήκοντα μια αποτελεσματική κυβέρνηση. Γι' αυτό πιστεύω ότι η ΕΕ οφείλει να καταβάλει κάθε δυνατή προσπάθεια ώστε να υποστηρίξει μια νόμιμη και διαφανή εκλογική διαδικασία. " διασφάλιση της ομαλής διεξαγωγής του δεύτερου γύρου των εκλογών, που έχει προγραμματιστεί για τον Φεβρουάριο, είναι ο μόνος τρόπος τερματισμού της πολιτικής κρίσης.
<SPEAKER ID="621" NAME="Janusz Władysław Zemke" AFFILIATION="S&amp;D">
(PL) Κυρία Πρόεδρε, θέλω να βεβαιωθώ ότι άκουσα σωστά. Δεν έχω σοβαρές επιφυλάξεις απέναντι στο σημερινό επίπεδο παροχής βοήθειας στην Αϊτή από την Ευρωπαϊκή Ένωση. " Ευρωπαϊκή Ένωση αναμφίβολα προσφέρει στην Αϊτή τεράστια υλική βοήθεια, και με εκπλήσσει η απροθυμία πολλών άλλων χωρών να πράξουν το ίδιο σε κλίμακα αντίστοιχη με την Ευρωπαϊκή Ένωση.
<P>
Ήθελα να σας υπενθυμίσω ότι εκφράστηκαν ορισμένες επιφυλάξεις σχετικά με τις ενέργειες της Ευρωπαϊκής Ένωσης αμέσως μετά την καταστροφή. " Ευρωπαϊκή Ένωση αντέδρασε με μεγάλη καθυστέρηση, και ο συντονισμός της ανθρωπιστικής βοήθειας υπήρξε προφανώς ανεπαρκής. Θέλω να ρωτήσω σε ποια συγκεκριμένα συμπεράσματα έχει καταλήξει η Ευρωπαϊκή Επιτροπή σε σχέση με τη βραδεία παροχή βοήθειας τη συγκεκριμένη περίοδο. Εκτιμώ ότι το θέμα αυτό είναι πολύ σημαντικό, καθώς το χρονικό διάστημα που μεσολαβεί έως την παροχή της βοήθειας μπορεί να σημάνει για κάποιους τη διαφορά μεταξύ ζωής και θανάτου.
<SPEAKER ID="622" NAME="Peter Jahr" AFFILIATION="PPE">
(DE) Κυρία Πρόεδρε, κυρία Επίτροπε, η Αϊτή μάς δείχνει ξεκάθαρα ότι οι πραγματικές καταστροφές είναι ανθρωπογενείς. " διεθνής κοινότητα, και η Ευρωπαϊκή Ένωση ειδικότερα, σπεύδουν πάντα να προσφέρουν βοήθεια. Το πρόβλημα, όμως, δεν είναι τα χρήματα, αλλά οι ασταθείς πολιτικές συνθήκες. Επί του παρόντος, κανένα κράτος δεν είναι πραγματικά διατεθειμένο να διοχετεύσει χρήματα σε ένα διεφθαρμένο πολιτικό σύστημα. Το αίτημα που θέλω να απευθύνω, συνεπώς, στην Επιτροπή είναι το ακόλουθο: φυσικά, πρέπει να συνεχίσουμε να συνδράμουμε την Αϊτή, παράλληλα όμως είναι εξίσου σημαντικό να επενδύσουμε στις πολιτικές υποδομές. Μέχρι να δημιουργηθεί ένα λειτουργικό σύστημα διακυβέρνησης, καθώς και αποτελεσματική δημόσια διοίκηση, είμαστε υποχρεωμένοι να χρησιμοποιούμε τις υφιστάμενες οργανώσεις παροχής βοήθειας καθότι είναι προφανές ότι δεν προσφέρεται άλλη εναλλακτική λύση.
<SPEAKER ID="623" NAME="Kristalina Georgieva" LANGUAGE="EN">
Κυρία Πρόεδρε, ευχαριστώ ειλικρινά τους βουλευτές του Σώματος για τα σχόλιά τους στην αποψινή συζήτηση. Για την ολοκλήρωση της συζήτησης, θέλω να διατυπώσω πέντε σχόλια.
<P>
Πρώτον, συμφωνώ σε μεγάλο βαθμό με όλους τους ομιλητές οι οποίοι έδωσαν έμφαση στην κατάρρευση του συστήματος διακυβέρνησης ως τον πιο σημαντικό παράγοντα που ευθύνεται για τα προβλήματα που αντιμετωπίζει σήμερα η Αϊτή. Αυτή ήταν η πρώτη εντύπωση που αποκόμισα μετά τον σεισμό, και δεν έχω αλλάξει γνώμη: όσο ολέθριος και αν υπήρξε ο σεισμός, δεν είναι το μεγαλύτερο πρόβλημα της Αϊτής. Το μεγαλύτερό της πρόβλημα είναι οι πολλές δεκαετίες κακής διακυβέρνησης, οι οποίες δεν έχουν αφήσει σχεδόν καμία κοινωνική ή κρατική υποδομή που να μπορεί να βοηθήσει τον αϊτινό λαό, και η κατάσταση αυτή δημιουργεί τεράστιο έλλειμμα εμπιστοσύνης του λαού της Αϊτής απέναντι στην κυβέρνησή του.
<P>
Θυμάμαι πολύ χαρακτηριστικά πώς, όταν επισκέφθηκα τη χώρα, όλοι ανεξαιρέτως οι Αϊτινοί με τους οποίους συνομίλησα μου μετέφεραν διαρκώς το ίδιο μήνυμα: "Μην δώσετε χρήματα στην κυβέρνηση". Τώρα, ως προς το ανθρωπιστικό σκέλος, δεν προσφέρουμε χρήματα· προσφέρουμε απευθείας συνδρομή. Όμως, αυτό μας κάνει να αναρωτιόμαστε σοβαρά πόσος χρόνος θα απαιτηθεί ώστε να ανοικοδομηθεί η Αϊτή: θα απαιτηθεί πολύς χρόνος, επειδή δεν πρόκειται να επιτευχθεί χωρίς να δημιουργηθούν προηγουμένως αυτές οι θεσμικές υποδομές.
<P>
Παρ' όλα αυτά, το δεύτερο σχόλιό μου είναι ότι η αϊτινή κοινωνία έχει ένα θετικό χαρακτηριστικό το οποίο βοήθησε τον λαό της Αϊτής να επιβιώσει: την επιμονή του και την επιμονή των κοινοτήτων του. Συνάντησα ανθρώπους οι οποίοι στεγάζονταν στον ίδιο χώρο: έχασαν τις κατοικίες τους μαζί, μετακινήθηκαν στους καταυλισμούς μαζί, και έχουν οργανώσει στους καταυλισμούς ένα σύστημα αλληλοϋποστήριξης, στο οποίο ορισμένοι φροντίζουν για τα παιδιά και τους προσφέρουν κάποια αυτοσχέδια εκπαίδευση· άλλοι αναλαμβάνουν την ευθύνη της αναζήτησης εργασίας· άλλοι, κατ' ουσίαν οι γυναίκες, αναλαμβάνουν την ευθύνη της παρασκευής γευμάτων για όλη την κοινότητα. Αυτή η επιμονή και η ανθεκτικότητα μας γεννά σήμερα ελπίδες για το μέλλον της Αϊτής.
<P>
Προχωρώ έτσι στο δεύτερό μου σχόλιο, το οποίο είναι ότι τα προγράμματά μας για την υποστήριξη της Αϊτής πρέπει να λαμβάνουν υπόψη τι έχει και τι δεν έχει η χώρα αυτή. Γι' αυτό δώσαμε έμφαση, ως προς την πτυχή της ανθρωπιστικής βοήθειας, στη χορήγηση μετρητών για απασχόληση, σε προγράμματα κουπονιών, σε καινοτομίες όπως η αγορά σπόρων και εργαλείων σε επίπεδο κοινότητας ώστε να ενισχυθεί η αυτάρκεια του πληθυσμού.
<P>
Τέταρτον, είμαι ευγνώμων για τις επισημάνσεις σχετικά με τα διδάγματα που έχουμε αντλήσει από την Αϊτή. Δεν συμφωνώ με την άποψη ότι καθυστερήσαμε να αντιδράσουμε: η βοήθεια από την Ευρωπαϊκή Ένωση άρχισε να εισρέει στη χώρα εντός 24 ωρών. Συμφωνώ πάντως με την επισήμανση ότι ο συντονισμός έχρηζε περαιτέρω βελτίωσης και ότι η προώθηση της δυνατότητας να οργανώνουμε τις δυνάμεις μας προτού συμβούν καταστροφές είναι απολύτως επιβεβλημένη. Κατ' αυτήν την έννοια, χαίρομαι για την επισήμανση ότι, με βάση τα διδάγματα που αντλήθηκαν από την Αϊτή, έχουμε κινηθεί όντως προς την κατεύθυνση της δημιουργίας ενός ευρωπαϊκού μηχανισμού αντιμετώπισης κρίσεων και της ενίσχυσης του συντονισμού μέσω του ευρωπαϊκού κέντρου αντιμετώπισης καταστροφών.
<P>
Επιτρέψτε μου να προχωρήσω τώρα σε ένα τελευταίο σχόλιο, όσον αφορά τις μελλοντικές προοπτικές του ανθρωπιστικού σκέλους. Ποιο είναι το θέμα που μας ανησυχεί περισσότερο; Είναι στην πράξη το ζήτημα της προστασίας, ιδίως των γυναικών, καθώς και της αύξησης των ενισχύσεων που παρέχουμε για την αντιμετώπιση της τραγωδίας των επιθέσεων, κυρίως εις βάρος νοικοκυριών με επικεφαλής γυναίκες, στους καταυλισμούς. Μπορώ να σας διαβεβαιώσω ότι, το τρέχον έτος, όπως και στο πλαίσιο της χρηματοδότησης που θα διατεθεί το επόμενο έτος, θα δώσουμε έμφαση στην αντιμετώπιση αυτού του ζητήματος της προστασίας και θα φροντίσουμε να συμπαραστέκεται ενεργά η ΕΕ στις ανάγκες του πληθυσμού.
<P>
Επιτρέψτε μου, εν κατακλείδι, να ευχαριστήσω για μία ακόμη φορά όλους τους συμμετέχοντες σε αυτήν τη συζήτηση για τις παρεμβάσεις τους, και κυρίως όσους εξ υμών αναγνωρίσατε τις θυσίες του ανθρωπιστικού προσωπικού προς όφελος του λαού της Αϊτής.
<SPEAKER ID="624" NAME="Andris Piebalgs" LANGUAGE="EN">
Κυρία Πρόεδρε, καταρχάς, θέλω να ευχαριστήσω τους βουλευτές του Ευρωπαϊκού Κοινοβουλίου για την αλληλεγγύη και την υποστήριξή τους. Θα ξεκινήσω από το πολιτικό σκέλος. " κατάσταση στην Αϊτή σίγουρα δεν είναι εύκολη, όμως η Ύπατη Εκπρόσωπος την παρακολουθεί πολύ προσεκτικά και παρέχει όλη την αναγκαία διπλωματική στήριξη για την εξασφάλιση της σταθερότητας. Ο δεύτερος γύρος των προεδρικών εκλογών θα συμβάλει στην αποκατάσταση της αξιοπιστίας εφόσον δεν συνοδεύεται από πράξεις βίας, οπότε καταβάλλουμε επίσης όλες τις αναγκαίες διπλωματικές προσπάθειες σε αυτό το μέτωπο· όμως, οι διπλωματικές προσπάθειες ενίοτε προσφέρουν άμεσα αποτελέσματα και ενίοτε χρειάζονται περισσότερο χρόνο για να προσφέρουν αποτελέσματα.
<P>
Ορισμένοι βουλευτές ανέφεραν στις παρεμβάσεις τους την επίσκεψη του Baby Doc. Μπορούμε να πούμε ότι, αν και όλοι έχουν δικαίωμα να μετακινούνται ελεύθερα, δεν ήταν σίγουρα η καλύτερη ένδειξη για την ομαλότητα της πολιτικής διαδικασίας. Όμως, αυτό δεν πρέπει να μας αποπροσανατολίσει. Εκτιμώ ότι στην Αϊτή υπάρχει ένας υγιής πολιτικός πυρήνας, και πρέπει να πιστέψουμε στις δυνατότητές του. " ελπίδα μας είναι ότι τα πρόσωπα που θα αναδειχθούν από τις κοινοβουλευτικές και τις προεδρικές εκλογές θα έχουν τις απαιτούμενες ικανότητες ώστε να ηγηθούν της ανασυγκρότησης της χώρας.
<P>
Μια δεύτερη πτυχή που θέλω να υπογραμμίσω είναι ότι η αναπτυξιακή συνεργασία συνεπάγεται δύσκολες επιλογές. Μια επιλογή είναι να προβούμε σε κάποια ενέργεια που θα τύχει εκτεταμένης προβολής, αλλά δεν θα επιφέρει διαρθρωτικές αλλαγές. Δεν θα υπήρχε κανένα πρόβλημα να χρηματοδοτήσουμε χιλιάδες γιατρούς από την ΕΕ ή να χτίσουμε ένα νέο πανεπιστήμιο στο όνομα της ΕΕ· θα ήταν ορατό και όλοι θα μας επαινούσαν. Τι γίνεται, όμως, με το θέμα της ανασφάλειας στους δρόμους; Χρηματοδοτούμε μέτρα υπέρ της ασφάλειας σε πολύ δύσκολες συνθήκες μέσω της κυβέρνησης. Εάν, λοιπόν, έχει σημειωθεί μερική βελτίωση της ασφάλειας, αυτό οφείλεται στη χρηματοδότηση της Ευρωπαϊκής Ένωσης. Είναι ορατή; Όχι ιδιαίτερα, επειδή δεν υπάρχει καμία ταμπέλα της ΕΕ, όμως πιστεύω ότι είναι δεδομένο πως έχουμε ενισχύσει τη σταθερότητα της χώρας.
<P>
Μια άλλη πτυχή είναι το πού πρέπει να επενδυθούν οι χρηματοδοτικοί πόροι. Κα πάλι, η ανοικοδόμηση των σπιτιών θα ήταν η ευκολότερη πολιτική επιλογή, τι είδους βοήθεια θα προσέφερε όμως ένα τέτοιο μέτρο αν δεν επανασυνδεθεί η ίδια η χώρα, αν δεν υπάρχουν υποδομές; Και οι υποδομές απαιτούν εκτεταμένες επενδύσεις. Σε γενικές γραμμές, ένα χιλιόμετρο δρόμου κοστίζει 1 εκατ. δολάρια "ΠΑ και στην Αϊτή ακόμη περισσότερο, επειδή απαιτείται συγχρόνως συντήρηση, ενώ πρέπει να βοηθήσουμε και τις τοπικές κοινότητες μέσα από τις οποίες περνάει ο δρόμος. Επομένως, το κόστος είναι πολύ υψηλό. " Αϊτή δεν μπορεί να συγκεντρώσει τέτοιους πόρους για να τους επενδύσει. Όλως περιέργως, είμαστε οι μόνοι που ασχολούνται στην Αϊτή με τις οδικές υποδομές. Συνήθως, πολλές άλλες χώρες συμμετέχουν στη δημιουργία οδικών υποδομών, όμως στην Αϊτή μόνον εμείς παρέχουμε χρηματοδοτήσεις σε αυτόν τον τομέα. Είναι δύσκολη επιλογή, όμως πιστεύω ότι θα βοηθήσει τη χώρα να πραγματοποιήσει διαρθρωτικές αλλαγές.
<P>
Ένα τελευταίο ζήτημα που δεν αναφέρθηκε πάρα πολύ σήμερα είναι η ταχύτητα της δέσμευσης και της εκταμίευσης των πόρων. Πρέπει να αποφεύγεται η κακοδιαχείριση των χρηματοδοτικών πόρων, η δε παροχή δημοσιονομικής στήριξης απαιτεί χρόνο. Σε τελευταία ανάλυση, δεν μας δίνει έναν λογαριασμό η κυβέρνηση και εμείς μεταφέρουμε απλώς τις πιστώσεις. Όχι. Ελέγχουμε τον λογαριασμό, γνωρίζουμε πού καταλήγουν τα ποσά που εκταμιεύονται, οπότε η διαδικασία είναι σύνθετη. Δεν μπορούμε να στείλουμε αμέσως 1,2 δισ. ευρώ σε έναν λογαριασμό και να περιμένουμε ότι όλα θα τακτοποιηθούν. Έχουμε άλλωστε ευθύνη έναντι των φορολογουμένων μας. Τα ίδια ζητήματα ισχύουν και για τους δρόμους: πρέπει να προκηρύξουμε διαγωνισμό, να διαχειριστούμε τη διαδικασία με διαφάνεια, και αυτό απαιτεί χρόνο. Εκτιμώ, όμως, ότι ορθώς δεν βιαζόμαστε, διότι αρκεί μία μόνον υπόθεση κατάχρησης κονδυλίων για να ζημιωθεί η υποστήριξη της ανασυγκρότησης της Αϊτής στα μάτια των ευρωπαίων πολιτών. Σας διαβεβαιώνω, λοιπόν, ότι θα λάβουμε όλα τα αναγκαία μέτρα και προς αυτήν την κατεύθυνση.
<P>
Και πάλι, σας ευχαριστώ για την υποστήριξή σας. " συζήτηση υπήρξε πολύ χρήσιμη και ενθαρρυντική, φρονώ δε ότι θα προσπαθήσουμε να κάνουμε πράξη τα αιτήματα που μας απευθύνατε σήμερα.
<SPEAKER ID="625" NAME="Πρόεδρος">
Έχω λάβει έξι προτάσεις ψηφίσματος, οι οποίες κατατέθηκαν σύμφωνα με το άρθρο 110, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Τετάρτη 19 Ιανουαρίου 2011.

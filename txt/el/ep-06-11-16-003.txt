<CHAPTER ID="003">
Λευκή Βίβλος για μια Ευρωπαϊκή Πολιτική Επικοινωνίας (συζήτηση) 
<SPEAKER ID="032" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Herrero-Tejedor, εξ ονόματος της Επιτροπής Πολιτισμού και Παιδείας, σχετικά με τη λευκή βίβλο για μια ευρωπαϊκή πολιτική επικοινωνίας.
<SPEAKER ID="033" NAME="Luis Herrero-Tejedor " AFFILIATION="PPE-DE">
εισηγητής. - (ES) Κύριε Πρόεδρε, όταν η κ. Wallström παρουσίασε στο Ευρωπαϊκό Κοινοβούλιο τη Λευκή Βίβλο για μια ευρωπαϊκή πολιτική επικοινωνίας και έμαθα ότι θα είχα την τιμή να είμαι ο εισηγητής της έκθεσης σχετικά με αυτή τη Λευκή Βίβλο, ένας φίλος μου δημοσιογράφος, ο οποίος εργάζεται εδώ στο Ευρωπαϊκό Κοινοβούλιο, μου είπε ότι το καλύτερο πράγμα που θα μπορούσα να κάνω ήταν να εκπονήσω μια πολύ σύντομη έκθεση που θα περιείχε μόνο μία παράγραφο και θα έλεγε: "Κυρία Wallström, η μοναδική χρησιμότητα που έχει αυτή η Λευκή Βίβλος είναι ως χαρτί περιτυλίγματος, διότι, μολονότι εκφράζει καλές προθέσεις, είναι άχρηστη".
<P>
Απάντησα στον φίλο μου: "Νομίζω ότι είσαι άδικος. Πιστεύω ότι η κ. Wallström καταβάλλει μια προσπάθεια να δημιουργήσει μια καλή πολιτική ενημέρωσης και επικοινωνίας και επιπλέον, πες με αφελή, αλλά σε αρκετές περιπτώσεις μου απέδειξε ότι αυτός είναι ο στόχος της. Το πρόβλημα είναι ότι οι παρούσες συνθήκες δεν είναι σωστές για την οργάνωση μιας ανάλογης στρατηγικής ενημέρωσης και επικοινωνίας στην Ευρωπαϊκή Ένωση".
<P>
Γιατί δεν είναι; Επειδή δεν υπάρχει καμία νομική βάση για την οργάνωση αυτής της στρατηγικής ενημέρωσης και επικοινωνίας και επομένως για τον καθορισμό δράσεων και τον σωστό έλεγχό τους.
<P>
Ας κάνουμε επομένως ένα βήμα παραπάνω -και αυτή είναι η προσέγγιση που υιοθέτησα κατά την εκπόνηση αυτής της έκθεσης- και ας προσπαθήσουμε ν' αλλάξουμε τον τρόπο που ήταν τα πράγματα μέχρι τώρα, επειδή κάθε φορά που συναντιόμαστε για να μιλήσουμε για τη στρατηγική ενημέρωσης και επικοινωνίας, κάνουμε πολλές γενικές συστάσεις που δεν έχουν κανένα αποτέλεσμα. Ας προσπαθήσουμε να πετύχουμε αυτό που δεν έχουμε πετύχει ακόμη. Ας δημιουργήσουμε αυτή τη νομική βάση που θα μας επιτρέψει να ενεργήσουμε πολύ πιο αποτελεσματικά στο μέλλον.
<P>
Ερευνώντας το θέμα, ανακάλυψα ότι υπήρχε μόνο μία φόρμουλα για τη δημιουργία αυτής της νομικής βάσης: η εφαρμογή του άρθρου 308 της Συνθήκης.
<P>
Όταν μου εξήγησαν τις συνθήκες κατά τις οποίες θα μπορούσε να εφαρμοστεί αυτό το άρθρο, μπήκα στον πειρασμό να πω: "είναι αδύνατο, δεν πρόκειται να το καταφέρουμε". Πρέπει να υπάρχουν τρεις συνθήκες που είναι πολύ δύσκολο να συντρέξουν: καταρχάς, πρέπει να το ζητήσει η Επιτροπή· δεύτερον, πρέπει να συμφωνήσει το Συμβούλιο· και τρίτον -και το πιο δύσκολο να συμβεί- το Συμβούλιο πρέπει να το εγκρίνει ομόφωνα.
<P>
Μίλησα με την κ. Wallström και μου είπε ότι η Επιτροπή ήταν σύμφωνη. Μίλησα με όλους τους σκιώδεις εισηγητές και μου είπαν ότι το Κοινοβούλιο θα μπορούσε να συμφωνήσει. Στη διοργανική ομάδα είχα την ευκαιρία να ακούσω την άποψη της υπουργού, η οποία εκπροσωπούσε το Συμβούλιο, τη συγκεκριμένη στιγμή, και μας είπε ότι ήταν σε θέση, όχι να εγγυηθεί ομοφωνία στο Συμβούλιο, καθώς αυτό ήταν κάτι που δεν μπορούσε να κάνει, αλλά τουλάχιστον ότι πίστευε πως θα μπορούσε να υπάρξει ομοφωνία.
<P>
Όλα τα στοιχεία υπάρχουν επομένως αυτή τη στιγμή, αλλά θα είναι πολύ δύσκολο να συμβεί αυτό ξανά σε μια μεταγενέστερη χρονική στιγμή. Στην πολιτική, το πιο σημαντικό πράγμα είναι να εκμεταλλεύεσαι τις συνθήκες που υπάρχουν σε μια δεδομένη χρονική στιγμή.
<P>
Αυτή τη στιγμή έχουμε μια ευκαιρία που πιθανότατα δεν θα έχουμε ξανά στο μέλλον: μια πολύ καλή ευκαιρία να βελτιώσουμε την κατάσταση, να δημιουργήσουμε μια νομική βάση. Αυτό δεν σημαίνει ότι θα είναι πανάκεια για όλα τα προβλήματά μας, αλλά σίγουρα θα είναι ένα βήμα μπροστά. Έχουμε μόνο δύο επιλογές: να τη δεχτούμε ή να την απορρίψουμε. Προτείνω να τη δεχτούμε.
<P>
Κυρία Prets, Christa, σε παρακαλώ να με βοηθήσεις, επειδή γνωρίζω από την παρέμβαση του κ. Corbett ότι το κόμμα σας πρόκειται να καταψηφίσει την εφαρμογή του άρθρου 308. Ο κ. Corbett πιστεύει ότι υπάρχει ένας άλλος τρόπος να επιτευχθεί αυτή η νομική βάση. Δεν υπάρχει. Ή αν υπάρχει, πείτε μου ποιος είναι. Ας διαπραγματευτούμε. Ας το συζητήσουμε. Δεν υπήρξε καμία τροπολογία από την Επιτροπή Συνταγματικών Υποθέσεων που να μας προσφέρει μια εναλλακτική λύση. Ο Gérard Onesta, σκιώδης εισηγητής αυτής της έκθεσης, τον οποίο ευχαριστώ που μίλησε εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, κατάλαβε ότι έχουμε αυτή την ευκαιρία και συμφώνησε ότι πρέπει να την εκμεταλλευτούμε.
<P>
Γνωρίζεις, Christa, ότι στην Επιτροπή Πολιτισμού και Παιδείας υπήρχε μόνο μία ψήφος κατά αυτής της έκθεσης, η οποία ζητά την εφαρμογή του άρθρου 308. Ας προσπαθήσουμε να το εκμεταλλευτούμε. Εδώ δεν πρόκειται για ιδεολογικό θέμα. Επαίνεσα την κ. Wallström, η οποία δεν είναι από το κόμμα μου, επειδή πιστεύω ότι κάνει το σωστό.
<P>
Θα ήθελα να ευχαριστήσω τον κ. Bono διότι ήταν σκιώδης εισηγητής της Σοσιαλιστικής Ομάδας του Ευρωπαϊκού Κοινοβουλίου στην Επιτροπή Πολιτισμού και Παιδείας. Ξέρω ότι θα με βοηθούσατε αν μπορούσατε. Ωστόσο, γνωρίζω επίσης, ότι η πειθαρχία της Ομάδας επιβάλλει μερικές φορές απόψεις που δεν είναι σωστές.
<P>
Σας ζητώ να σκεφτείτε μέχρι τη στιγμή της ψηφοφορίας, ώστε να μπορέσουμε να εγκρίνουμε αυτή την έκθεση. Σας παρακαλώ θερμά. Αυτό δεν είναι ένα ιδεολογικό θέμα. Είναι ένα πολιτικό θέμα. Ένα θέμα συγκυρίας. Πρέπει να γίνει τώρα, διαφορετικά θα είναι εξαιρετικά δύσκολο στο μέλλον.
<P>
Αυτός είναι ο καλύτερος τρόπος να οργανώσουμε την πολιτική που θέλουμε. Διαφορετικά, τα μέλη της Επιτροπής Πολιτισμού και Παιδείας που είστε παρόντες εδώ σήμερα, θα συνεδριάζουμε κάθε χρόνο και θα ακούμε μια λίστα καλών προθέσεων, η οποία, εκτός από το ότι κοστίζει πολλά χρήματα, θα διαβιβάζεται στην Επίτροπο από εμάς την τελευταία στιγμή και δεν θα έχουμε κανέναν έλεγχο. Δεν θα έχουμε ιδέα πώς δαπανώνται τα χρήματα ούτε πώς χρησιμοποιούνται. Θα κάνουμε άσκοπους κύκλους.
<P>
Κύριε Bono, κυρία Prets, κυρία Badia I Cutchet, βλέπω ότι είστε εδώ, είστε μέλη της Επιτροπής Πολιτισμού και Παιδείας: συζητήσαμε την έκθεση και την εγκρίναμε στην επιτροπή, μόνο με μία ψήφο κατά. " τροπολογία του κ. Corbett δεν τα κατάφερε στην Επιτροπή Συνταγματικών Υποθέσεων. Δεν έχουμε καμία εναλλακτική λύση.
<P>
Ας ανταποκριθούμε στην πολιτική ευκαιρία που μας προσφέρεται. Σας παρακαλώ θερμά.
<SPEAKER ID="034" NAME="Margot Wallström" LANGUAGE="EN">
Κύριε Πρόεδρε, καταρχάς θα ήθελα να ευχαριστήσω τον εισηγητή, κ. Herrero-Tejedor, για το επίπονο έργο του, για τον θετικό τόνο αυτής της έκθεσης και για την υποστήριξη που παρέχει στις ιδέες της Επιτροπής. Ωστόσο, οφείλω να πω ότι ελπίζω ο φίλος του να είναι καλύτερος δημοσιογράφος απ' όσο είναι ειδικός στα ευρωπαϊκά θεσμικά όργανα.
<P>
Όταν η Επιτροπή ενέκρινε τη Λευκή Βίβλο τον περασμένο Φεβρουάριο, είπαμε ότι σκοπεύαμε να ανοίξουμε ένα νέο κεφάλαιο όσον αφορά την επικοινωνία μεταξύ της Ευρωπαϊκής Ένωσης και των πολιτών της. Όπως το θέσαμε, η νέα πολιτική επικοινωνίας θα πρέπει να περάσει απ' τον μονόλογο στον διάλογο. Θα πρέπει να δώσει στην Ευρωπαϊκή Ένωση αυτιά για να ακούει. Θα πρέπει να περάσει από την επικοινωνία με επίκεντρο τα θεσμικά όργανα σε μια προσέγγιση με επίκεντρο τον πολίτη, βασισμένη στο θεμελιώδες δικαίωμα των πολιτών να ενημερώνονται και να ακούγονται. Θα πρέπει να περάσει από την επικοινωνία με έδρα τις Βρυξέλλες σε μια αποκεντρωτική προσέγγιση και από ένα συμπληρωματικό εργαλείο σε μια πραγματική ευρωπαϊκή πολιτική ίσης σημασίας με τις άλλες πολιτικές της ΕΕ. Με άλλα λόγια, θα πρέπει να είναι μια αυτόνομη πολιτική με δικό της περιεχόμενο.
<P>
Αυτό με οδηγεί κατευθείαν στο θέμα της νομικής βάσης για την πολιτική επικοινωνίας, το οποίο είναι, συμφωνώ, πρόβλημα και μάλιστα πολύ δύσκολο και αμφιλεγόμενο. Είναι ένα μέσο για να δώσουμε νομιμότητα σε ό,τι κάνουμε και να δημιουργήσουμε δεσμεύσεις και θα πρέπει να παρουσιάζει τις αρχές με βάση τις οποίες εργαστήκαμε για την ανακοίνωση.
<P>
" Επιτροπή πρότεινε ένα χάρτη πολιτών ή έναν κώδικα δεοντολογίας, όπως τον ονομάσαμε, τον οποίο οι θεσμικοί φορείς, μεταξύ των οποίων και τα κράτη μέλη, θα μπορούν να προσυπογράψουν σε εθελοντική βάση.
<P>
" έκθεση προτείνει μια κάπως διαφορετική προσέγγιση, καλώντας την Επιτροπή να εργαστεί για ένα σχέδιο διοργανικής συμφωνίας. Προτρέπει, επίσης, την Επιτροπή να διερευνήσει το ενδεχόμενο να ξεκινήσει ένα πραγματικό κοινοτικό πρόγραμμα για την ενημέρωση και την επικοινωνία στην Ευρώπη βάσει του άρθρου 308 της Συνθήκης ΕΚ.
<P>
" Επιτροπή είναι πρόθυμη να διερευνήσει, όπως συνιστάτε, όλα τα ενδεχόμενα για την εξεύρεση μιας στέρεης βάσης για κοινή δράση, οι οποίες κυμαίνονται από τον χάρτη πολιτών έως μια επίσημη νομική βάση. Πολύ ευχαρίστως να ενστερνιστούμε αυτές τις ιδέες, με σκοπό προκειμένου να δώσουμε νομιμότητα σε ό,τι κάνουμε.
<P>
Χαίρομαι που βλέπω ότι η έκθεσή σας αναγνωρίζει τη σημασία της αγωγής του πολίτη και της συμμετοχής των πολιτών στη διαδικασία λήψης αποφάσεων. Καλεί την Επιτροπή να εξασφαλίσει τη διεξαγωγή διαβουλεύσεων με το κοινό σε πρώιμο στάδιο της διαμόρφωσης πολιτικής και αυτή την άποψη τη συμμερίζεται επίσης ένα μεγάλο αντιπροσωπευτικό δείγμα της κοινωνίας των πολιτών. Σίγουρα θα αναλάβουμε δράση προς αυτή την κατεύθυνση.
<P>
Έχουμε όλοι και με το παραπάνω επίγνωση του καίριου ρόλου που διαδραματίζουν τα μέσα ενημέρωσης -ο Τύπος, η τηλεόραση, το ραδιόφωνο και το διαδίκτυο- στη σύγχρονη δημοκρατία. Όλοι γνωρίζουμε ότι ένα μεγάλο μέρος του επικοινωνιακού χάσματος σχετίζεται με το γεγονός ότι οι ευρωπαϊκές υποθέσεις είναι εντελώς περιθωριακές και συχνά παρερμηνεύονται από τα μέσα ενημέρωσης.
<P>
Θα ήθελα να είμαι ξεκάθαρη σε σχέση με αυτό το θέμα, γιατί ζητήσατε από την Επιτροπή να ορίσει με τη μέγιστη ακρίβεια ποιο ρόλο θα ήθελε να αναθέσει στα μέσα ενημέρωσης. Ωστόσο, δεν μπορούμε να ασχοληθούμε με το πρόβλημα απ' αυτήν την οπτική γωνία. Ο μόνος ρόλος που μπορούν να έχουν τα μέσα ενημέρωσης είναι αυτός που τους έχει εμπιστευτεί η δημοκρατική μας παράδοση, ο οποίος είναι να ενημερώνουν τον πολίτη με τρόπο ανεξάρτητο, πλουραλιστικό και κριτικό για τα ευρωπαϊκά θέματα με τον ίδιο τρόπο που τον ενημερώνουν και για τα εσωτερικά θέματα. Το πρόβλημα είναι πώς θα δημιουργηθούν οι προϋποθέσεις για να συμβεί αυτό και αυτό θα είναι το θέμα της διάσκεψης με τους ενδιαφερόμενους φορείς που θα διεξαχθεί στο Ελσίνκι τον Δεκέμβριο, ως συνέχεια της Λευκής Βίβλου.
<P>
Άλλο ένα κεντρικό θέμα της Λευκής Βίβλου είναι η κατανόηση της κοινής γνώμης. Οι κοινωνίες μας βιώνουν αλλαγές χωρίς προηγούμενο εξαιτίας της μεγαλύτερης εσωτερικής κινητικότητας, της μετανάστευσης και της παγκοσμιοποίησης. Ο ορισμός και η κατανόηση της κοινής γνώμης γίνονται όλο και πιο πολύπλοκοι. Τα τελευταία 30 χρόνια, το Ευρωβαρόμετρο ήταν ένα πολύ χρήσιμο εργαλείο για τη μέτρηση της κοινής γνώμης, των αντιλήψεων και των προσανατολισμών. Ωστόσο, πιστεύουμε ότι μπορούν να γίνουν πολύ περισσότερα. Λαμβάνω υπό σημείωση τους ενδοιασμούς σας όσον αφορά την πρότασή μας για ένα παρατηρητήριο της ευρωπαϊκής κοινής γνώμης, αλλά μπορούμε να υιοθετήσουμε μια πιο ρεαλιστική προσέγγιση ή μια σταδιακή προσέγγιση γι' αυτό το ζήτημα. Για παράδειγμα, η ιδέα της θέσπισης δικτύων εμπειρογνωμόνων για την ανταλλαγή ορθών πρακτικών και την εκμετάλλευση των συνεργιών έλαβε σημαντική υποστήριξη κατά τη διάρκεια των δημόσιων διαβουλεύσεων.
<P>
Δεν θα θίξω τα πολλά άλλα θέματα που σωστά αναφέρετε στην περιεκτική έκθεσή σας, όπως τον ρόλο των κρατών μελών, τη σημασία του περιφερειακού και τοπικού επιπέδου, τη συμμετοχή των εθνικών κοινοβουλίων ή τις ευθύνες των πολιτικών κομμάτων, τα οποία είναι, φυσικά, όλα κρίσιμα. Ουσιαστικά συμφωνούμε σ' αυτά τα θέματα και χαίρομαι που το πεδίο εφαρμογής της εντολής μου μού επιτρέπει να επεξεργαστώ συγκεκριμένες προτάσεις για να συμβάλω στην υλοποίηση αυτών των κοινών επιδιώξεων.
<P>
" έκθεσή σας αποτελεί ορόσημο στη διαδικασία που ξεκινήσαμε με τη Λευκή Βίβλο. Περιέχει έντονη ενθάρρυνση να προχωρήσουμε βάσει μιας συνεργασίας πιο στενής από ποτέ μεταξύ των δύο θεσμικών οργάνων. " Επιτροπή θα εκδώσει την τελική της έκθεση για τη Λευκή Βίβλο την ερχόμενη άνοιξη. " έκθεση εκείνη θα διατυπώνει μια σειρά συγκεκριμένες προτάσεις, τις οποίες θα ακολουθήσουν επιχειρησιακά σχέδια δράσης. Ο δρόμος μπροστά μας είναι ακόμα μακρύς και καθόλου εύκολος, αλλά είμαι πεπεισμένη ότι, με την υποστήριξή σας, μπορούμε να αλλάξουμε πραγματικά τον τρόπο με τον οποίο η Ευρώπη επικοινωνεί με τους πολίτες της, δίνοντάς τους πραγματικά τον λόγο και ακούγοντάς τους. Μια πολιτική επικοινωνίας της ΕΕ μπορεί να αποτελέσει εργαλείο για την ενίσχυση της δημοκρατίας και περιμένω με ανυπομονησία τη συζήτηση γι' αυτό το θέμα.
<SPEAKER ID="035" NAME="Michael Cashman " LANGUAGE="EN">
Κύριε Πρόεδρε, θα ήθελα να συγχαρώ τον εισηγητή, αλλά στο ένα λεπτό που έχω στη διάθεσή μου θέλω να επικεντρωθώ κατευθείαν σε αυτά που θα πρέπει να κάνουμε. Θα πρέπει να εξετάσουμε τον τρόπο με τον οποίο επικοινωνούμε με τους πολίτες μας και αυτό σημαίνει ότι πρέπει να είμαστε απολύτως σαφείς στη γλώσσα που χρησιμοποιούμε. Πρέπει να είναι απλή, ξεκάθαρη, σαφής και ακριβής. Δεν ωφελεί να μιλάμε για εργαλεία και βαρόμετρα. Ο κόσμος χάνει το ενδιαφέρον του. Πρέπει να είμαστε ενθουσιώδεις με αυτά που κάνουμε και τον τρόπο με τον οποίο τα κάνουμε.
<P>
Θα μπορούσε να ισχυριστεί κανείς πως ετούτο είναι το πιο επιτυχημένο ευρωπαϊκό θεσμικό όργανο και όμως δεχόμαστε κριτική και πολύ σπάνια υπερασπιζόμαστε τον εαυτό μας. Υπάρχουν 25 κράτη μέλη με διαφορετικές πολιτικές πεποιθήσεις και διαφορετικές πολιτιστικές παραδόσεις, τα οποία ενεργούν από κοινού για το κοινό όφελος 450 εκατομμυρίων πολιτών -απολύτως καταπληκτικό! Πλασάρουμε, όμως, και προωθούμε αποτελεσματικά αυτά που κάνουμε; Όχι. Εξασφαλίζουμε ότι τα εθνικά κοινοβούλια επιδίδονται στον ελεγκτικό τους ρόλο; Όχι. Απλώς καθόμαστε και δεχόμαστε την κριτική.
<P>
Τέλος, δώστε μου τέσσερα δευτερόλεπτα. Προτρέπω την Επιτροπή να προχωρήσει με την πρότασή της για την αναθεώρηση του κανονισμού (ΕΚ) αριθ. 1049/2001. Δεν υπάρχει σ' αυτήν την έκθεση. Έχει γίνει δεκτή στο πρόγραμμα εργασίας της Επιτροπής. Μπορούμε να είμαστε υπόλογοι και αποτελεσματικοί μόνο αν ο κόσμος καταλαβαίνει τι κάνουμε γι' αυτόν.
<SPEAKER ID="036" NAME="Gérard Onesta " AFFILIATION="Verts/ALE">
συντάκτης της γνωμοδότησης της Επιτροπής Συνταγματικών Υποθέσεων. - (FR) Κύριε Πρόεδρε, η Επιτροπή Συνταγματικών Υποθέσεων κατέστησε σαφή τη συναίνεσή της για μια ευρωπαϊκή πολιτική επικοινωνίας και επιδοκιμάζει το έργο της Επιτρόπου Wallström. Πράγματι, είναι πλέον καιρός να αποκτήσουμε μια τέτοια πολιτική, αν λάβουμε υπόψη μας τα ευρήματα του Ευρωβαρόμετρου τα οποία υποδεικνύουν το ευρύ χάσμα μεταξύ των θεσμικών μας οργάνων και των προσδοκιών των πολιτών μας. " Επιτροπή Συνταγματικών Υποθέσεων χαιρετίζει επίσης το γεγονός ότι η Επιτροπή εστιάζεται στην αμφίδρομη επικοινωνία, γεγονός που σηματοδοτεί σαφώς ένα νέο σημείο εκκίνησης: τα θεσμικά όργανα θα απευθύνονται στους πολίτες και οι πολίτες θα απευθύνονται στα θεσμικά όργανα.
<P>
Το πρόβλημα είναι ότι, μετά τη διακήρυξη αυτής της εξαιρετικής αρχής στην εισαγωγή της Λευκής Βίβλου, η Επιτροπή κατέβαλε μάλλον απεγνωσμένες προσπάθειες να προσδιορίσει πρακτικούς τρόπους με τους οποίους το κοινό μπορεί να εκφράζει τις απόψεις του, γεγονός που αποτελεί ίσως τη βασική αδυναμία, κυρία Επίτροπε, της πρότασής σας. Μπορεί να σας φανεί χρήσιμο να δανειστείτε στοιχεία από τις κοινοβουλευτικές προτάσεις, όπως για παράδειγμα από αυτή που αποσκοπεί στη δημιουργία ενός ανοιχτού φόρουμ πολιτών, του μηχανισμού διαβούλευσης που πρόκειται να τεθεί σε πειραματική εφαρμογή το 2007.
<P>
" επιτροπή μας δεν αντιτίθεται επί της αρχής σε ένα νέο διοργανικό μέσο, απαιτεί όμως την προσεκτική εξέταση των εγγυήσεων και των υποχρεώσεων που συνεπάγεται ένα τέτοιο μέσο. Τονίζει, επιπλέον, ότι ο Χάρτης των Θεμελιωδών Δικαιωμάτων ορίζει ήδη τα δικαιώματα ενημέρωσης των πολιτών και ότι πρέπει σε κάθε περίπτωση να γίνονται σεβαστά τα προνόμια του Κοινοβουλίου μας, κυρίως το δικαίωμά του να απευθύνεται ελεύθερα στους πολίτες της Ευρώπης.
<P>
Είναι επίσης απαραίτητο να λάβουμε υπόψη μας τον πολύ συγκεκριμένο ρυθμό της ευρωπαϊκής συζήτησης, που είναι εντελώς ξεχωριστή από τα εθνικά προγράμματα. Εν προκειμένω, θα θέλαμε να επαναλάβουμε την επιθυμία μας να υπάρξει μια ετήσια συζήτηση στην Ολομέλεια σχετικά με αυτό το θέμα, εδώ, στο Κοινοβούλιο. Είμαστε υπέρ της χρήσης των νέων τεχνολογιών, με την προϋπόθεση να μην δημιουργείται ψηφιακό φάσμα μεταξύ αυτών που έχουν πρόσβαση στη σύγχρονη τεχνολογία και αυτών που δεν έχουν. Πιστεύουμε επίσης ότι είναι αναγκαία η καλύτερη ιεράρχηση των εταιρικών σχέσεων μεταξύ της κοινωνίας των πολιτών, των ευρωπαϊκών πολιτικών κομμάτων και των δημοσιογράφων - χωρίς να θίγεται, ασφαλώς, η ανεξαρτησία των μέσων μαζικής ενημέρωσης. Θα φτάσουμε μάλιστα μέχρι του σημείου να διατυπώσουμε την ανορθόδοξη πρόταση να καθιερωθεί ένα τοπικό ευρωπαϊκό διοικητικό δίκτυο, προκειμένου να φέρουμε τις Βρυξέλλες πιο κοντά στους πολίτες.
<P>
Αυτό που δεν αναφέρεται στην έκθεσή μου σχετίζεται με τη νομική βάση. " Επιτροπή Συνταγματικών Υποθέσεων δεν θέλησε να αποφανθεί επί του άρθρου 308. Καταψήφισε πολύ οριακά τη ρητή αναφορά σε αυτό το άρθρο, αλλά και πάλι πολύ οριακά -και ως προς αυτό οφείλουμε να ευχαριστήσουμε τον κ. Duff- αποφάσισε να μην αποκλειστεί επισήμως η προσφυγή στο άρθρο 308, αν συνεχίζετε να παρακολουθείτε τον συλλογισμό. " συζήτηση όσον αφορά τη νομική βάση παραμένει επομένως απόλυτα ανοιχτή, παρόλο που προσωπικά και για λόγους τακτικής προσυπογράφω ανεπιφύλακτα τις προτάσεις του εισηγητή, κ. Herrero-Tejedor, του οποίου το ανοικτό πνεύμα, τη θετική διάθεση και την εποικοδομητική προσέγγιση επιδοκιμάζω.
<SPEAKER ID="037" NAME="Doris Pack">
εξ ονόματος της Ομάδας PPE-DE. - (DE) Κύριε Πρόεδρε, κυρία Επίτροπε, ουσιαστικά χαίρομαι που η συζήτηση για την πολιτική ενημέρωσης ακολουθεί αμέσως μετά τη συζήτηση για τον Ευρωπαίο Διαμεσολαβητή, διότι ο Διαμεσολαβητής αναφέρθηκε σήμερα το πρωί πολλές φορές στο θέμα αυτό όσον αφορά τις σχέσεις του με τους πολίτες. Θεωρώ πρόβλημα -και εμείς στην επιτροπή το διαπιστώσαμε επίσης- το γεγονός ότι η Επιτροπή, όσον αφορά τις σχέσεις της με τους πολίτες, υστερεί σε σχέση με αυτό που θέλει ουσιαστικά να επιτύχει ο Διαμεσολαβητής.
<P>
Οι απαντήσεις της Επιτροπής σε πολλά αιτήματα πολιτών ή όσων διευθύνουν προγράμματα στην Ευρωπαϊκή Ένωση είναι συνήθως ψυχρές ή εντελώς στρυφνές, κάτι που απλά δεν επιτρέπεται. Είναι ακριβώς εκείνοι οι ενδιαφερόμενοι πολίτες που απαντούν σε αιτήματα για την υποβολή προτάσεων οι οποίοι γίνονται συνήθως αποδέκτες μιας τέτοιας μη φιλικής αντιμετώπισης και χάνουν, κατά συνέπεια, το ενδιαφέρον τους να συνεχίσουν να εργάζονται πλέον σε ευρωπαϊκά προγράμματα.
<P>
Τι πρόκειται λοιπόν να συμβεί στην περίπτωση εκείνων των πολιτών που έχουν άλλα ενδιαφέροντα και δεν εμπλέκονται κατά πρώτο λόγο; Με αυτόν τον τρόπο δεν πρόκειται να μεταδώσουμε το μήνυμά μας στο κοινό, ενώ πρέπει να πω ότι, εάν αυτό που προσπαθούμε να επιτύχουμε είναι η μεγαλύτερη συμμετοχή των πολιτών, τότε η νέα στρατηγική επικοινωνίας της Επιτροπής δεν θα το καταφέρει. Χρειαζόμαστε τους ανθρώπους εκεί που βρίσκονται και πρέπει εκεί να επικοινωνήσουμε μαζί τους· αυτό δεν είναι δυνατόν να γίνει από τις Βρυξέλλες. Οι προθέσεις της κυρίας Επιτρόπου είναι αγαθές. Θέλει πράγματι να επικοινωνήσει, αλλά το πρόβλημα είναι ότι οι πολίτες δεν επιθυμούν τίποτα από αυτά που τους σερβίρει η κυρία Επίτροπος, καθώς θεωρούν ότι η Επιτροπή θα ταχθεί ούτως ή άλλως σε όλα υπέρ και επιπλέον δεν της έχουν καμία εμπιστοσύνη. Επομένως, αυτό που χρειάζεστε είναι εκλεγμένοι πολίτες στην πατρίδα τους· χρειάζεστε τους βουλευτές αυτού του Σώματος, του ομοσπονδιακού κοινοβουλίου της Γερμανίας και των περιφερειακών κοινοβουλίων, με τους οποίους μπορείτε να συνομιλήσετε για ζητήματα ευρωπαϊκού ενδιαφέροντος. Το μεγάλο μας πρόβλημα, ωστόσο, είναι ότι δεν θεωρούν τους εαυτούς τους υπεύθυνους. Πρέπει να προσπαθήσουμε να επικοινωνήσουμε περισσότερο με τους όρους των ίδιων των πολιτών, ενισχύοντας τα σημεία ενημέρωσης στις πόλεις και δημιουργώντας περισσότερα από αυτά, διότι αυτά τα σημεία στα δημαρχεία είναι που μεταδίδουν το μήνυμα στους πολίτες. Πρέπει βεβαίως να αξιοποιήσουμε τα προγράμματα που διαθέτει ήδη η Ευρωπαϊκή Ένωση στον τομέα της εκπαίδευσης· τα εκπαιδευτικά προγράμματα όπως τα Comenius, Erasmus και Leonardo αποτελούν την καλύτερη στρατηγική επικοινωνίας, οπότε επιτρέψτε μας να τα αξιοποιήσουμε και τότε θα βρούμε και τους πολίτες που χρειαζόμαστε προκειμένου να συνεχίσουμε το ευρωπαϊκό πρόγραμμα.
<SPEAKER ID="038" NAME="Guy Bono">
εξ ονόματος της ομάδας PSE. - (FR) Κύριε Πρόεδρε, μιλώντας εξ ονόματος της Σοσιαλιστικής Ομάδας στο Ευρωπαϊκό Κοινοβούλιο για το σχέδιο έκθεσης σχετικά με τη Λευκή Βίβλο για μια ευρωπαϊκή πολιτική επικοινωνίας, θα ήθελα ευθύς εξαρχής, όπως και ο κ. Onesta πριν από εμένα, να χαιρετίσω την καθυστερημένη αναγνώριση της επικοινωνίας ως μιας αμφίδρομης διαδικασίας μεταξύ των θεσμικών οργάνων και των πολιτών και όχι πλέον ως μιας απλής διαδικασίας μάρκετινγκ. Ωστόσο, απομένει ακόμη πολύς δρόμος για τη θέσπιση ενός ευρωπαϊκού συστήματος επικοινωνίας σύμφωνα με το οποίο οι ευρωπαϊκές υποθέσεις αποτελούν αναπόσπαστο μέρος του δημόσιου τομέα σε εθνικό επίπεδο.
<P>
Αυτό που ανέφερα στην επιτροπή θα το επαναλάβω και τώρα: λυπάμαι που η Λευκή Βίβλος συνεχίζει να υπερεκτιμά τις νέες τεχνολογίες και να υποτιμά τις υπηρεσίες των εθνικών τηλεοράσεων. Γνωρίζουμε, όπως επιβεβαιώνουν και οι έρευνες του Ευρωβαρόμετρου, ότι οι εθνικοί τηλεοπτικοί σταθμοί υψηλής τηλεθέασης εξακολουθούν να αποτελούν την προτιμώμενη πηγή ενημέρωσης του πληθυσμού της ΕΕ. Κατά τη γνώμη μου, πρέπει να ενεργήσουμε αναλόγως.
<P>
Εξάλλου, η Λευκή Βίβλος παραμένει ύποπτα σιωπηρή σχετικά με το θέμα των χρηματοδοτικών πόρων. Όπως όλοι γνωρίζουμε, η δημοκρατία, και ως εκ τούτου η επικοινωνία, έχει ένα κόστος. Όσο ο πολυετής προϋπολογισμός της Ένωσης θα παραμένει κατώτερος από τον προϋπολογισμό μιας ευρωπαϊκής διαφημιστικής εταιρείας, ελάχιστη είναι η αποτελεσματική πρόοδος που μπορεί να επιτευχθεί. Θα ήθελα, βεβαίως, να συγχαρώ τον εισηγητή, κ. Herrero και να του πω ότι η συζήτηση επί του άρθρου 308 δεν έχει λήξει και ότι η κ. Prets θα επανέλθει σύντομα στο πρόβλημα αυτό.
<P>
Κυρία Επίτροπε, δυστυχώς είναι γεγονός ότι η Επιτροπή αναφέρει την πολιτική επικοινωνίας μόνον όταν η Ευρώπη διέρχεται κρίση. Μόνον όταν τα πράγματα δεν πηγαίνουν καλά, η Επιτροπή αισθάνεται την ανάγκη να επικοινωνήσει. Το ερώτημα που πρέπει να τεθεί στην Επιτροπή αφορά το πραγματικό περιεχόμενο των ανακοινώσεών της. Οι πολίτες αντιλαμβάνονται την Επιτροπή σαν ένα υπερ-φιλελεύθερο όργανο που δεν ενδιαφέρεται καθόλου για την προστασία των ευρωπαίων πολιτών από τη θύελλα της παγκοσμιοποίησης.
<P>
Οφείλουμε στους πολίτες μας και στη δημοκρατία μια καλύτερη εξήγηση για όσα συμβαίνουν στις Βρυξέλλες. " πλειονότητα των ευρωπαίων πολιτών αγνοεί τα επιτεύγματα που έχουν σημειωθεί χάρη στις πολιτικές και τους χρηματοδοτικούς πόρους της Ευρωπαϊκής Ένωσης. Επιπλέον, αγνοούν πολύ συχνά πως όλες οι αποφάσεις των Βρυξελλών απορρέουν από τη βούληση των κρατών μελών. Αν ο ηλεκτρισμός, το αέριο, οι σιδηροδρομικές μεταφορές και τώρα οι ταχυδρομικές υπηρεσίες έχουν απελευθερωθεί, αυτό συνέβη επειδή τα κράτη μέλη το επιθυμούσαν. Χωρίς τη βούληση των κρατών μελών, όλα αυτά δεν θα είχαν συμβεί.
<P>
Συμπερασματικά, πιστεύω πως αυτό που έχουμε ανάγκη δεν είναι τόσο ένας κώδικας συμπεριφοράς των ευρωπαϊκών θεσμικών οργάνων όσον αφορά την επικοινωνία με το κοινό, αλλά ένας κώδικας συμπεριφοράς για την Επιτροπή, προκειμένου να διασφαλιστεί η εφαρμογή πολιτικών που θα ανταποκρίνονται περισσότερο στις ανησυχίες των πολιτών. Τέλος, χρειαζόμαστε έναν γενικό κώδικα συμπεριφοράς για τα κράτη μέλη, προκειμένου να αναλαμβάνουν τις ευθύνες τους και να πάψουν άπαξ και δια παντός να αποδίδουν τις ευρωπαϊκές επιτυχίες στις εθνικές πολιτικές και τις εθνικές αποτυχίες στην Κοινότητα. Αυτό θα ενίσχυε την Ευρώπη.
<SPEAKER ID="039" NAME="Karin Resetarits">
εξ ονόματος της Ομάδας ALDE. - (DE) Κύριε Πρόεδρε, κυρία Επίτροπε, η Λευκή Βίβλος για την πολιτική επικοινωνίας, για την οποία πρόκειται να ψηφίσουμε σήμερα, αποτελεί ένα παράδειγμα του πώς μπορείτε να μετατρέψετε οτιδήποτε σε επιστήμη και να μάθετε ορισμένα πολύ ενδιαφέροντα πράγματα. Εάν όμως καίγεται το σπίτι σας, αυτό που πραγματικά πρέπει να κάνετε, εάν δεν θέλετε να καεί το σπίτι σας ολοσχερώς, είναι -αντί να φιλοσοφείτε για τη φωτιά- να εντοπίσετε την εστία της φωτιάς, να την περιορίσετε και να χρησιμοποιήσετε έναν πυροσβεστήρα.
<P>
" ΕΕ αντιμετωπίζει ένα συνολικότερο πρόβλημα επικοινωνίας και κακής εικόνας. " χειρότερη κατηγορία που μας προσάπτουν οι πολίτες είναι ότι είμαστε εξαιρετικά γραφειοκράτες, με νόμους που απέχουν πολύ από την πραγματικότητα και δεν τους ωφελούν σε τίποτα. Αυτό ασφαλώς δεν είναι αλήθεια, αλλά σε αυτόν ακριβώς τον τομέα είναι που πρέπει να μεταδώσουμε το μήνυμα και εδώ συνήθως αποτυγχάνουμε.
<P>
Το πιο πρόσφατο παράδειγμα ήταν οι κανόνες ασφαλείας της ΕΕ σχετικά με τις χειραποσκευές στα αεροσκάφη. Εάν ακούσετε τους πολίτες να μιλούν για το θέμα αυτό σε κάποιο αεροδρόμιο, θα αντιληφθείτε πόσο εξοργισμένοι είναι γι' αυτό. Θεωρούν μάλιστα ότι ο αυτουργός είναι οι Βρυξέλλες και όχι ο Οσάμα Μπιν Λάντεν ή κάποιος άλλος τρομοκράτης. Εμάς κατηγορούν για το ότι δεν επιτρέπεται πλέον να έχουν μαζί τους ένα μπουκάλι νερό στο αεροσκάφος, και εμάς χλευάζουν όταν επιμένουμε σε δοχεία των 100 ml, μολονότι τέτοια δοχεία δεν διατίθενται πουθενά στην ενιαία αγορά της ΕΕ.
<P>
Τώρα λοιπόν, εφόσον ήταν η Επιτροπή εκείνη που συνέταξε αυτήν τη μυστική νομοθεσία, τους ερωτώ τι έκαναν για να βελτιώσουν τον τρόπο με τον οποίο αυτό κοινοποιήθηκε· διένειμαν άραγε φυλλάδια σε όλους τους επιβάτες, ζητώντας την κατανόησή τους; Εάν το έκαναν, προσωπικά δεν άκουσα τίποτα γι' αυτό. Εναπόθεσαν τις ελπίδες τους στα ρεπορτάζ των μέσων μαζικής ενημέρωσης; Αυτό δεν αρκεί· αυτό που πρέπει να κάνετε είναι να απευθυνθείτε άμεσα στους πολίτες, καθώς εσείς είστε εκείνοι που επεμβαίνετε ευθέως στη ζωή τους και, εφόσον περιορίζετε με αυτούς τους κανονισμούς ασφαλείας τις ελευθερίες τους, πρέπει να παρουσιάσετε ορισμένα πολύ καλά επιχειρήματα υπέρ των κανονισμών. Αυτό είναι επικοινωνία.
<P>
Σπαταλήσαμε ήδη δυόμισι χρόνια προσπαθώντας να βελτιώσουμε την επικοινωνία, αλλά το μόνο που προέκυψε είναι αφηρημένες ιδέες -το ακριβώς αντίθετο μιας αποτελεσματικής επικοινωνίας- ας γίνουμε λοιπόν πιο πρακτικοί, πιο συγκεκριμένοι και αντί να αναγάγουμε την επικοινωνία σε μια αφηρημένη επιστήμη, ας τη δούμε απλά όπως πραγματικά είναι, δηλαδή σαν εργαλείο, και όχι σαν πυροσβεστήρα, όταν καίγεται κάτι.
<SPEAKER ID="040" NAME="Διαμάντω Μανωλάκου">
εξ ονόματος της ομάδας GUE/NGL. - Κύριε Πρόεδρε, μέχρι σήμερα τα πληροφοριακά έντυπα και ηλεκτρονικά μέσα της Ευρωπαϊκής Ένωσης αποτυπώνουν με τον πιο ελκυστικό τρόπο τις αντιλαϊκές πολιτικές της, αφού, αν και είναι υπέρ του κεφαλαίου, τις παρουσιάζουν ότι είναι υπέρ των εργαζομένων, εξαφανίζοντας μάλιστα και τις αντίθετες απόψεις· ωστόσο, αποτελέσματα δεν υπήρξαν.
<P>
Οι εργαζόμενοι, κρίνοντας με βάση την πείρα της ζωής τους, αρχίζουν να αμφισβητούν το όραμα της Ευρωπαϊκής Ένωσης. Αυτό εκφράστηκε με τη μεγάλη αποχή στις τελευταίες ευρωεκλογές, με τα δημοψηφίσματα και το "όχι" στο Ευρωσύνταγμα σε Γαλλία και Ολλανδία, με τις αντιδράσεις στο ευρώ και την ακρίβεια, με τις μεγάλες κινητοποιήσεις ενάντια στις ιδιωτικοποιήσεις (σε παιδεία, υγεία, πρόνοια), στις εργασιακές σχέσεις (ασφαλιστικό και άλλα), γεγονότα που δείχνουν ότι η νομιμοποίηση της Ευρωπαϊκής Ένωσης κινείται σε φθίνουσα πορεία στα μάτια των λαών. Αναδύεται, έτσι, αργά και σταθερά, η τάση για ολοένα οξύτερες κοινωνικές και πολιτικές συγκρούσεις.
<P>
Φαίνεται ότι η λαϊκή δυσαρέσκεια μετατρέπεται σε πάλη ενάντια σε αυτή την απάνθρωπη πολιτική της φτώχειας, της αδικίας και του πολέμου. Έτσι, η Επιτροπή, με τη Λευκή Βίβλο για μια Ευρωπαϊκή Πολιτική Επικοινωνίας, επιστρατεύει όλα τα μέσα, ξεκινώντας από τα θεσμικά της όργανα, τα κράτη μέλη, τα εθνικά κοινοβούλια, την τοπική αυτοδιοίκηση, τα ΜΜΕ, την αξιοποίηση και εκπαίδευση στις νέες τεχνολογίες, το Διαδίκτυο, για την ανίχνευση της κοινής γνώμης, του λαϊκού προβληματισμού και δυσαρέσκειας, αλλά και την αξιοποίηση των πληροφοριών για τη βελτίωση της προπαγάνδας της.
<P>
Στόχος της είναι, μέσα και από τα λεφτά των λαών, όπως το πρόγραμμα PRINCE, μέσα από δήθεν ενημερωτικές δράσεις, να βελτιώσει την προπαγάνδα της, να πείσει για την αποδοχή του Ευρωσυντάγματος, που στρατιωτικοποιεί την Ευρώπη και καταδικάζει τους λαούς σε λιγότερα δικαιώματα και συνεχή λιτότητα, αλλά και συνολικά για την ανοχή και αποδοχή της πολιτικής της.
<P>
Επικεντρώνει την προσπάθειά της στον έλεγχο της διοχέτευσης της πληροφορίας από τα κρατικά ραδιοτηλεοπτικά μέσα, τις εθνικές και περιφερειακές εφημερίδες, τα ιδιωτικά κανάλια, που είναι στη συντριπτική πλειοψηφία στα χέρια του κεφαλαίου, το Διαδίκτυο, και άλλα, ώστε να διαμορφώνει το ακριβές περιεχόμενο που θα καθιστά την ευρωπαϊκή ιμπεριαλιστική πολιτική της ωραιοποιημένη, ελκυστική και πειστική στα μάτια των λαών.
<P>
" Λευκή Βίβλος αναπτύσσει ουσιαστικά μια δυναμική και ενεργητική επικοινωνιακή πολιτική με υποκρισία και άλλοθι την ελεύθερη έκφραση και την κατανόηση των πολιτικών της που εφαρμόζονται. Θέλει έτσι να συγκαλύψει τις μονόπλευρες πολιτικές επιλογές της μέσα από έναν ενισχυμένο κοινωνικό διάλογο που θα εξασφαλίζει την απαραίτητη εύρυθμη λειτουργία της Ευρωπαϊκής Ένωσης ως μηχανισμού του κεφαλαίου, της κοινωνικής συναίνεσης ή και της συνενοχής στις πολιτικές της επιλογές.
<SPEAKER ID="041" NAME="Zdzisław Zbigniew Podkański">
εξ ονόματος της Ομάδας UEN. - (PL) Κύριε Πρόεδρε, έχουμε έναν καλό λόγο να πραγματοποιούμε τη σημερινή συζήτηση σχετικά με την ευρωπαϊκή πολιτική επικοινωνίας, καθώς είναι μια μη υπαρκτή πολιτική. Αυτό που ονομάζουμε σήμερα επικοινωνία στην πραγματικότητα δεν είναι τίποτα περισσότερο από κοινή προπαγάνδα. Τα λόγια και τα επιχειρήματα που προβάλλονται ούτε έχουν αγγίξει ούτε πρόκειται να αγγίξουν τον κόσμο, διότι αυτό που θέλει ο κόσμος είναι διάλογος και όχι μονόπλευρη προπαγάνδα. Όσο του "πετάνε" προκατασκευασμένες, δογματικές λύσεις, ο κόσμος δεν θα νιώθει ότι συμμετέχει στη συζήτηση και θα κλείνεται στο καβούκι του και θα οχυρώνεται στις αντιλήψεις του. Εάν θέλουμε πραγματικά σύγχρονη επικοινωνία ή, ακόμα καλύτερα, έναν κοινωνικό διάλογο, τότε πρέπει πρώτα να απαντήσουμε στο ερώτημα του κατά πόσο είμαστε έτοιμοι να μιλήσουμε με τον κόσμο. Εάν ισχύει κάτι τέτοιο, πρέπει να ξεκινήσουμε με μια συζήτηση σχετικά με το τι θα έπρεπε να είναι η Ευρωπαϊκή Ένωση. Θα πρέπει να είναι ένα ομοσπονδιακό κράτος ή μια Ευρώπη χωρών και εθνών που συνεργάζονται στενά; Εάν θέλουμε διάλογο, τότε θα πρέπει να αναγνωρίσουμε τα αποτελέσματα των συνταγματικών δημοψηφισμάτων στη Γαλλία και την Ολλανδία, και να μην γυρίσουμε πεισματικά στο σχέδιο Συντάγματος, το οποίο είναι ήδη νεκρό.
<P>
Ας πάψουμε επίσης να διαφωνούμε για το αν είναι η Ευρώπη για τους πολίτες ή οι πολίτες για την Ευρώπη και ας προσπαθήσουμε αντιθέτως να κάνουμε μια ευρωπαϊκή συζήτηση προς την κατεύθυνση στην οποία οδεύουμε. Ας φέρουμε πιο κοντά την Ευρώπη στους πολίτες, όχι μέσω της προπαγάνδας, αλλά μέσω πρόσφορων λύσεων, ξεκάθαρης νομοθεσίας, απλοποιημένων διαδικασιών, λιγότερης γραφειοκρατίας, θεσμικών οργάνων φιλικών στον πολίτη και της ευκαιρίας για συζήτηση ανάμεσα σε ισότιμα μέρη.
<SPEAKER ID="042" NAME="Thomas Wise">
εξ ονόματος της ομάδας IND/DEM. - (EN) Κύριε Πρόεδρε, η πολιτική επικοινωνίας της ΕΕ, την οποία αξιολογεί αυτή η έκθεση, επινοήθηκε σε μια προσπάθεια -παραθέτω- "να αναχαιτίσει την αύξηση του ευρωσκεπτικισμού". Και όμως, αποτελεί άλλη μια αντίδραση στο γαλλικό και ολλανδικό κοινό που απέρριψαν κατηγορηματικά τόσο το σχέδιο Συνταγματικής Συνθήκης όσο και την περαιτέρω ολοκλήρωση.
<P>
Αντί να δεχτεί ότι "όχι" σημαίνει "όχι", η πολιτική αφρόκρεμα έχει την αυταπάτη ότι ο γαλλικός και ο ολλανδικός λαός δεν ψήφισε "όχι" βάσει λογικής και ενημέρωσης. Πράγματι, λέγεται ότι ένας υπάλληλος της Επιτροπής πρόσφατα είπε: "δεδομένης της πρόσφατης εμπειρίας στη Γαλλία και την Ολλανδία όσον αφορά τα δημοψηφίσματα, δεν θα συμβουλεύαμε κανέναν να οργανώσει δημοψήφισμα". Έτσι, το να ρωτήσουμε τον κόσμο τι θέλει είναι κατηγορηματικά εκτός συζήτησης.
<P>
Μπορώ να σας δώσω μερικές συμβουλές; Έχετε μπει σε μία τρύπα που την ανοίξατε μόνοι σας. Προτείνω να σταματήσετε το σκάψιμο. Θα πρέπει να πετάξετε το φτυάρι. Γιατί; Πολύ απλά, γιατί χάνετε την ουσία. Δεν έχει σημασία πόσο θα στολίσετε και θα ωραιοποιήσετε ένα σχέδιο, γιατί αν η ουσία έχει σαπίσει, τότε θα αποτύχει. Για μια επιτυχημένη επικοινωνία πρέπει να ακούτε. Το να φωνάζετε απλώς πιο δυνατά δεν αρκεί!
<P>
Τα θεσμικά όργανα φέρονται δόλια στον κόσμο, τον οποίο διατείνονται ότι εκπροσωπούν. Οι Γάλλοι και οι Ολλανδοί σαμποτάρισαν το σχέδιο· και όμως, εσείς συνεχίζετε σαν να μην συνέβη ποτέ αυτό. Σας διαβεβαιώνω ότι αν και όταν ο βρετανικός λαός έχει την ίδια ευκαιρία, τα αποτελέσματα θα είναι ακόμη πιο κατηγορηματικά και ότι καμία πολιτική επικοινωνίας δεν θα αλλάξει την αυξανόμενη συνειδητοποίηση ότι, σε όλα τα κράτη μέλη, το σχέδιο της ΕΕ είναι μια δαπανηρή αποτυχία.
<SPEAKER ID="043" NAME="Philip Claeys" AFFILIATION="NI">
(NL) Κύριε Πρόεδρε, παρότι η έκθεση σωστά επισημαίνει ότι οι πολίτες πρέπει να εισακουστούν, αποτυγχάνει οικτρά όσον αφορά στην εξεύρεση συγκεκριμένων λύσεων. Υποτίθεται προφανώς ότι μια καλύτερη πολιτική επικοινωνίας είναι εφικτή μόνο εάν υπάρχει περισσότερη Ευρώπη, συνεπώς το πρόσχημα για το Ευρωπαϊκό Σύνταγμα και για πανευρωπαϊκά πολιτικά κόμματα. Φαίνεται ότι δεν έχουμε πάρει το μάθημά μας από τα δημοψηφίσματα σε Γαλλία και Ολλανδία.
<P>
Παραδέχομαι ότι είναι δύσκολο να ενθουσιαστεί ο κόσμος διαμέσου μιας πολιτικής επικοινωνίας, εάν η υπόλοιπη πολιτική είναι σε ασυμφωνία με την κοινή γνώμη. Παραπέμπω, για παράδειγμα, στην πολιτική για τη διεύρυνση. Μολονότι η Επιτροπή και το Συμβούλιο γνωρίζουν πολύ καλά ότι η μεγάλη πλειοψηφία των Ευρωπαίων είναι αντίθετοι στην ένταξη μιας μη ευρωπαϊκής χώρας όπως η Τουρκία, δεν ενδιαφέρονται καθόλου για αυτό. Μπορούμε να επικοινωνούμε μέχρι να βαρεθούμε, όμως αυτό δεν θα αλλάξει καθόλου το ευρύτατο χάσμα ανάμεσα στην κοινή γνώμη από τη μία πλευρά και τα ευρωπαϊκά θεσμικά όργανα από την άλλη.
<P>
" έκθεση διατείνεται ότι τα ενημερωτικά γραφεία της Επιτροπής δεν μπορούν να κεντρίσουν το δημόσιο ενδιαφέρον. Αυτή είναι μια επιεικής διατύπωση. Στη Φλάνδρα, για παράδειγμα, το μεγαλύτερο κόμμα της χώρας, το Vlaams Belang, δεν έχει λάβει ούτε μία πρόσκληση στις συζητήσεις σχετικά με ευρωπαϊκά ζητήματα που έχουν οργανωθεί στις περιφέρειες. Αυτές ήταν συζητήσεις ανάμεσα σε ανθρώπους με παρόμοιες απόψεις, καθώς στο μόνο κόμμα που επικρίνει την πολιτική διεύρυνσης και το Σύνταγμα δεν επετράπη να λάβει μέρος. Σαν να μην έφτανε αυτό, η Επίτροπος Wallström παραδέχθηκε ανοιχτά στο Βελγικό Ομοσπονδιακό Κοινοβούλιο ότι αυτή η διάκριση συνεχίζεται. Συνεπώς, στη χώρα μου η αποκαλούμενη ευρωπαϊκή επικοινωνία δεν είναι τίποτε άλλο από προπαγάνδα - προπαγάνδα που κανείς δεν παίρνει στα σοβαρά και η οποία δεν έχει καμία αξιοπιστία απολύτως. Με άλλα λόγια, είναι σπατάλη χρημάτων.
<SPEAKER ID="044" NAME="Maria da Assunção Esteves" AFFILIATION="PPE-DE">
(PT) Κύριε Πρόεδρε, κυρία Επίτροπε, το πρόβλημα της επικοινωνίας ανάμεσα στην Ευρώπη των θεσμικών οργάνων και την Ευρώπη των πολιτών έχει παραβλεφθεί για πάρα πολύ καιρό.
<P>
" Ευρώπη δεν έχει διαμορφώσει ακόμα ένα πολιτικό κέντρο ικανό να προσελκύσει και να κινητοποιήσει τους πολίτες της και να κερδίσει την υποστήριξή τους σε αυτή την εποχή των αλλαγών. Οι λόγοι για αυτό είναι απλοί: η έλλειψη οποιασδήποτε ικανοποιητικής θεσμικής μεταρρύθμισης, η επικράτηση ισχύος της έμμεσης εκπροσώπησης στο Συμβούλιο έναντι αυτής της άμεσης εκπροσώπησης στο Κοινοβούλιο και η κυριαρχία της γραφειοκρατίας και του έργου που γίνεται πίσω από κλειστές πόρτες έναντι των ειλικρινών προσπαθειών για δημοσιοποίηση και ενημέρωση.
<P>
Όπως μας θυμίζει το Ευρωβαρόμετρο, ο κόσμος βλέπει τα θεσμικά όργανα της Ευρώπης σαν μια απόμακρη ή ακόμα και άγνωστη ελευθερία. Δεν έχουν καν την παραμικρή ιδέα για ορισμένα από αυτά. Ο δρόμος απέχει πολύ από τα κέντρα της εξουσίας, και το πολιτικό σύστημα δεν ανταποκρίνεται στο κοινωνικό περιβάλλον. " αλήθεια είναι ότι η ευρωπαϊκή, υπερεθνική και παγκόσμια ιθαγένεια υπάρχει μόνο όταν επιβάλλεται για πολιτικούς λόγους, ακριβώς επειδή δεν έχει την αυθόρμητη δύναμη των εθνικών ιθαγενειών μας. Έτσι λοιπόν, πρέπει να αντιληφθούμε τη στρατηγική σημασία των γενικών μέσων μαζικής ενημέρωσης· πρέπει επειγόντως να συμπεριλάβουμε την Ευρώπη ως αντικείμενο στη διδακτέα ύλη στα σχολεία, τα πανεπιστήμια και τα κέντρα κατάρτισης· πρέπει επειγόντως να διαφημίσουμε τα θεσμικά μας όργανα στα μέσα ενημέρωσης· πρέπει επειγόντως να πάρουμε πιο σοβαρά το έργο που γίνεται από τα γραφεία ενημέρωσης της Επιτροπής και του Κοινοβουλίου στα κράτη μέλη· τέλος, είναι βασικό το να μην εγκαταλείψουμε το συνταγματικό σχέδιο για αναδιαμόρφωση της Ευρώπης: χωρίς σοβαρή θεσμική μεταρρύθμιση και χωρίς αποτελεσματική πολιτική ενημέρωσης η Ευρώπη θα είναι ένας γίγαντας με βαριά βήματα.
<SPEAKER ID="045" NAME="Christa Prets" AFFILIATION="PSE">
(DE) Κύριε Πρόεδρε, κυρία Επίτροπε, μόλις ακούσαμε για τα δημοψηφίσματα σχετικά με το σχέδιο του ευρωπαϊκού Συντάγματος στις Κάτω Χώρες και στη Γαλλία, αλλά οι λόγοι που οι λαοί ψήφισαν με αυτόν τον τρόπο πρέπει επίσης να αποσαφηνιστούν, διότι δεν οφειλόταν σε κάποια αποτυχία της Ευρωπαϊκής Ένωσης, και η πλειονότητα των Ευρωπαίων έχει ήδη ψηφίσει υπέρ του Συντάγματος.
<P>
Παρόλ' αυτά, πρέπει να σκεφθούμε τον τρόπο με τον οποίο θα το κοινοποιήσουμε αυτό και ορισμένες πρακτικές προτάσεις έχουν ήδη υποβληθεί με τη μορφή της Λευκής Βίβλου. Προκειμένου να περιοριστεί όμως το έλλειμμα γνώσης, χρειάζεται να αναπτύξουμε και να προωθήσουμε δημόσιες σχέσεις υψηλής ποιότητας σε όλα τα επίπεδα. Αυτό σημαίνει, μεταξύ άλλων, περισσότερα σημεία ενημέρωσης, τα οποία θα μπορούν να δώσουν χρήσιμες απαντήσεις στους πολίτες που περιφέρονται άσκοπα στην πόλη στο άλλο αναζητώντας επικοινωνία με κάποιον αρμόδιο. Χρειαζόμαστε περισσότερα μέσα σε τοπικό, περιφερειακό και εθνικό επίπεδο, διότι είναι συχνό το φαινόμενο τα ρεπορτάζ στα περισσότερα μέσα μαζικής ενημέρωσης να υιοθετούν μια αρνητική στάση.
<P>
Επίσης το Συμβούλιο, είτε στις Βρυξέλλες είτε στο Στρασβούργο, ομιλεί με διαφορετική γλώσσα από ό,τι έχουν συνηθίσει οι πολίτες στην πατρίδα τους. " ΕΕ είναι υπεύθυνη εάν η μία ή η άλλη απόφαση έλαβε αρνητική τροπή· επίσης και εδώ υπάρχει ανάγκη για ανάληψη δράσης και για αυτόν τον λόγο -όπως ακριβώς ζητά η έκθεση- είναι σημαντικό να ενθαρρυνθεί ο διάλογος μεταξύ του Συμβουλίου, της Επιτροπής, του Κοινοβουλίου και των λαών, διότι με αυτόν ίσως έχουμε κάποια ελπίδα.
<P>
Συμφωνώ να τονιστεί η σπουδαιότητα των προγραμμάτων. Προγράμματα όπως επί παραδείγματι το Leonardo και το Erasmus συμβάλλουν τα μέγιστα στην προώθηση της επικοινωνίας, αλλά εμείς μειώνουμε τη χρηματοδότησή τους αντί να την αυξάνουμε. Τέτοιου είδους δραστηριότητες, όπως η ενεργός συμμετοχή στα κοινά και οι εταιρικές σχέσεις πόλεων, είναι σημαντικά και τα χρειαζόμαστε· είναι προτιμότερα από ό,τι αναρίθμητα φυλλάδια, και όμως σε αυτά -σε μάλλον λάθος τομέα- γίνονται οι περικοπές.
<P>
Το άρθρο 308 θα αποδυναμώσει αυτό το Σώμα, διότι δεν κάνει απολύτως καμία αναφορά στο Κοινοβούλιο. Θα μπορούσε να μας εκθέσει και αυτό είναι κάτι από το οποίο πρέπει να προστατευθούμε.
<SPEAKER ID="046" NAME="Frédérique Ries" AFFILIATION="ALDE">
(FR) Κύριε Πρόεδρε, μια Λευκή Βίβλος για την ευρωπαϊκή πολιτική επικοινωνίας είναι μια τόσο καλή ιδέα! Μια ιδέα, μάλιστα, που περιμέναμε τόσο καιρό! Όπως ήδη ειπώθηκε, πρόκειται οπωσδήποτε για το μοναδικό θετικό αποτέλεσμα που προέκυψε από την απόρριψη του Συντάγματος από τη Γαλλία και τις Κάτω Χώρες. Θα θέσει τους ηγέτες της Ευρώπης προ των τεράστιων ευθυνών τους όσον αφορά την επικοινωνία. " Ευρώπη δεν πάσχει από δημοκρατικό έλλειμμα -η κατηγορία είναι άδικη- αλλά από την έλλειψη ενημέρωσης, εξήγησης και κατάλληλης, αμφίδρομης και κατανοητής επικοινωνίας.
<P>
Αν και χαιρετίζω αυτήν τη Λευκή Βίβλο, εκφράζω ωστόσο τη λύπη μου για το γεγονός ότι περιορίζεται σε έναν κατάλογο ερωτημάτων και αρχών. " εποχή που μιλούσαμε για φόρουμ, διαβουλεύσεις, έρευνες και δίκτυα και προβληματιζόμασταν για τα πιθανά μέτρα έχει παρέλθει· είναι πλέον καιρός να δράσουμε.
<P>
Τα τρία κύρια σημεία αυτού του εγγράφου είναι, κατά τη γνώμη μου, τα σημεία 23, 24 και 32. Στο εκπαιδευτικό σύστημα μπορεί να κερδηθεί η μάχη της ευρωπαϊκής ιθαγένειας. Το διαπιστώνουμε αυτό καθημερινά στις συναντήσεις μας με φοιτητές. Στην ανώτατη εκπαίδευση αναπτύσσονται, χάρη στο πρόγραμμα Erasmus, οι γνήσιοι πολίτες της Ευρώπης, μέσω της άμεσης επαφής με τους πολιτισμούς και τις διαφορές μας, και μόνο μέσω των παραδοσιακών μέσων μαζικής ενημέρωσης, καθώς δεν πιστεύω στα εναλλακτικά μέσα, πρέπει να εργαστούμε για να αναδείξουμε την αξία των καθημερινών μας δραστηριοτήτων και να αποκαλύψουμε τα πλεονεκτήματα της νομοθεσίας μας.
<P>
Εν κατακλείδι, επιτρέψτε μου να αναφέρω, κύριε Πρόεδρε, ότι πρόκειται για μια τεράστια πρόκληση και ότι η συζήτηση αυτή είναι πολύ σημαντική, γιατί η πραγματική απειλή για την Ευρώπη σήμερα δεν είναι ο σκεπτικισμός αλλά η αδιαφορία, την οποία πρέπει να καταπολεμήσουμε, και το όπλο που διαθέτουμε για αυτόν τον σκοπό είναι η επικοινωνία.
<SPEAKER ID="047" NAME="Alessandro Battilocchio" AFFILIATION="NI">
(IT) Κύριε Πρόεδρε, κυρίες και κύριοι, λαμβάνω τον λόγο εξ ονόματος του Νέου Ιταλικού Σοσιαλιστικού Κόμματος. Συμφωνώ με την Επιτροπή όσον αφορά τη σημασία της προσέγγισης των οργάνων στους πολίτες, ειδικά με την εφαρμογή μιας αποτελεσματικής πολιτικής επικοινωνίας.
<P>
Συμμερίζομαι ωστόσο την προσέγγιση του εισηγητή, σύμφωνα με την οποία η θέσπιση μιας κοινής γραμμής όλων των οργάνων θα μείωνε τα περιθώρια για ελευθερία έκφρασης, καθώς και για την αναγκαία προσαρμογή της επικοινωνίας στους διάφορους τομείς δράσης και στην εξέλιξη της κοινωνικής και τεχνολογικής πραγματικότητας. Μάλιστα, ένα νομικό πλαίσιο σε αυτόν τον τομέα θα καθιστούσε πιο δυσκίνητο έναν κλάδο που ζει από τη δημιουργικότητα και τον αυθορμητισμό. Ας μην λησμονούμε ότι η επικοινωνία αποτελεί μέσο και όχι αυτοσκοπό: εάν θέλουμε να επανασυνδέσουμε τους πολίτες με τα όργανα, θα πρέπει να κάνουμε ό,τι είναι δυνατόν για να τους προσελκύσουμε και να αφουγκρασθούμε τα αιτήματα των πολιτών.
<P>
Πρέπει συνεπώς να αποφύγουμε άσκοπες νομοθετικές ρυθμίσεις, να ασχοληθούμε με πολιτικές και δράσεις που έχουν ουσιαστικό θετικό αντίκτυπο στην πρόοδο και στην ανάπτυξη, να επαναφέρουμε το σχέδιο του Συντάγματος και να ενισχύσουμε την αποτελεσματικότητα και πάνω απ' όλα να θέσουμε τέλος σε αυτήν την παράλογη και δαπανηρότατη μηνιαία μετακίνηση. Εάν τα πετύχουμε όλα αυτά και μπορέσουμε να τα κάνουμε γνωστά, θα μπορέσουμε να πλησιάσουμε και τους πολίτες.
<SPEAKER ID="048" NAME="Péter Olajos" AFFILIATION="PPE-DE">
(HU) Κύριε Πρόεδρε, σύμφωνα με μια δημοφιλή θεωρία, ήταν η ικανότητα του λόγου, δηλαδή της επικοινωνίας, η οποία εξύψωσε τα ανθρώπινα όντα από το περιβάλλον τους. Δεδομένου ότι δεν είμαι ηθολόγος, δεν γνωρίζω εάν αυτό συνέβη πραγματικά ή κατά πόσο έπαιξαν και άλλοι παράγοντες κάποιο ρόλο. Είναι αδιαμφισβήτητο γεγονός, ωστόσο, ότι το ανθρώπινο ον είναι το πιο επικοινωνιακό ον στη γη. Με άλλα λόγια, η εξελιγμένη επικοινωνία είναι ένα σαφές φυσικό χαρακτηριστικό της ανθρωπότητας.
<P>
Το πρόβλημα είναι ότι όχι μόνο εμείς οι άνθρωποι, αλλά και τα θεσμικά όργανα, οι οργανισμοί και οι ομάδες που δημιουργούμε επίσης επιθυμούν να επικοινωνούν, κάτι που δεν ανήκει στην ουσία ή τη φύση αυτών των θεσμικών οργάνων. Μια μελέτη της ιστορίας μας οδηγεί στο συμπέρασμα ότι στο παρελθόν τα θεσμικά όργανα που ήταν υπεύθυνα για την οργάνωση και τη διακυβέρνηση της ζωής μας δεν προσπαθούσαν πάντα για υψηλής ποιότητας επικοινωνία, αλλά στην πραγματικότητα συχνά απέκλειαν κατηγορηματικά τους εαυτούς τους από αυτήν. " προσπάθεια να επιτευχθεί ακόμα πιο άρτια επικοινωνία με την κοινωνία είναι διακριτικό χαρακτηριστικό της δημοκρατίας και έχει γίνει εφικτό χάρη στην επανάσταση στις τηλεπικοινωνίες του 20ού αιώνα. Χωρίς ραδιόφωνο, τηλεόραση και το Διαδίκτυο, ούτε καν θα μπορούσαμε να μιλάμε για αυτό το ζήτημα σήμερα.
<P>
Υπό το πρίσμα των παραπάνω, επιβεβαιώνω ότι η Ευρωπαϊκή Ένωση είναι ένας από τους πιο ανοιχτούς και επικοινωνιακούς οργανισμούς που έχουμε γνωρίσει ποτέ στην Ευρώπη. Φυσικά, δεν είναι τέλειος, απέχει από αυτό, όμως μέχρι σήμερα είναι ο καλύτερος. Θα μπορούσε να χρησιμοποιεί λιγότερους τεχνικούς όρους ή συντομογραφίες, οι έννοιές της θα μπορούσαν να είναι πιο σαφείς και πιο καταληπτές κ.ο.κ.
<P>
Όμως όλα αυτά δεν θα είχαν αξία, εάν η ΕΕ ως επικοινωνών στερούνταν αξιοπιστίας. Χωρίς αξιοπιστία, ακόμα και ένα καταληπτό μήνυμα δεν γίνεται κατανοητό. Αναφορικά με αυτό πρέπει να ειπωθεί και κάτι άλλο: οι μεγαλύτεροι καταστροφείς της αξιοπιστίας της Ένωσης δεν είναι άλλοι από τους πολιτικούς και τις κυβερνήσεις των κρατών μελών της. Στις δικές τους δηλώσεις η ΕΕ παρουσιάζεται αποκλειστικά ως πηγή δυσκολιών, ενώ αντιθέτως τα θετικά επιτεύγματα της ΕΕ αναφέρονται πάντα ως κατορθώματα της εκάστοτε κυβέρνησης. Αυτή η Λευκή Βίβλος, επίσης, θα είναι επιτυχημένη μόνο εάν τα κράτη μέλη δεσμευτούν για την ανάπτυξη και την υποστήριξη μιας νέας, κοινής ευρωπαϊκής πολιτικής επικοινωνίας.
<SPEAKER ID="049" NAME="Maria Badia i Cutchet" AFFILIATION="PSE">
(ES) Κύριε Πρόεδρε, κυρία Επίτροπε, κυρίες και κύριοι, στη συζήτηση σχετικά με αυτή την έκθεση θα εξετάσουμε για άλλη μια φορά το χάσμα που χωρίζει τα θεσμικά όργανα της Κοινότητας από τους πολίτες και πώς μπορούμε να το μειώσουμε.
<P>
Αν και αναγνωρίζω τις μεγάλες προσπάθειες που κατέβαλε η Επιτροπή και το Κοινοβούλιο για να καλύψουν αυτό το χάσμα, είναι απολύτως σημαντικό να συμμετάσχουν και τα μέσα ενημέρωσης, καθώς και τα εθνικά κοινοβούλια.
<P>
" γενική άποψη είναι ότι τα μέσα ενημέρωσης των κρατών μελών πιστεύουν πως αυτό που συμβαίνει εδώ δεν είναι άξιο μετάδοσης ή ότι δεν ενδιαφέρει γενικά τους πολίτες. Πρέπει επομένως να συμπεριλάβουμε καταρχάς πιο άμεσα τα μέσα ενημέρωσης, ούτως ώστε να μπορέσουν να μας βοηθήσουν να μεταδώσουμε και να φέρουμε την κοινοτική διάσταση πιο κοντά στους πολίτες, χωρίς να χρησιμοποιούμε τεχνικές ορολογίες. Με αυτό το είδος συνεργασίας, θα μπορούσαμε πιθανότατα να μεταδίδουμε την επικαιρότητα της Ευρωπαϊκής Ένωσης σε ώρες μεγαλύτερης ακροαματικότητας.
<P>
Από την πλευρά μας, πρέπει να διευκολύνουμε το έργο αυτών των επαγγελματιών και είναι σημαντικό να απλοποιήσουμε τις διαδικασίες και να τις κάνουμε πιο διαφανείς. Πρέπει να υπάρχει συνεργασία και από κοινού εργασία με τα εθνικά κοινοβούλια, ώστε να μπορούν να μας ενημερώνουν για τα θέματα ενδιαφέροντος σε εθνικό, περιφερειακό και τοπικό επίπεδο και με τον τρόπο αυτό, στη φυσιολογική ροή των πραγμάτων, να παρέχουν ανατροφοδότηση σε θέματα που θα περιλαμβάνουν όσα σχετίζονται με την ευρωπαϊκή πολιτική.
<P>
Επιπλέον, πιστεύω ότι πρέπει να συνεχίσουμε να θεωρούμε το Διαδίκτυο ως έναν από τους κύριους παρόχους κοινοτικής πληροφόρησης. Ωστόσο, το Διαδίκτυο φτάνει μόνο σε ένα μέρος της κοινής γνώμης που δείχνει ήδη ενδιαφέρον γι' αυτό. Έχουμε ένα άλλο κοινό, το οποίο χρησιμοποιεί μόνο παραδοσιακά μέσα ενημέρωσης -τηλεόραση και ραδιόφωνο- μέσω των αντίστοιχων εθνικών, περιφερειακών ή τοπικών καναλιών και σταθμών.
<P>
Οι νέες τεχνολογίες μπορούν να ανοίξουν έναν νέο ορίζοντα σε αυτόν τον τομέα, ενσωματώνοντας διαφορετικές υπηρεσίες και προϊόντα που μπορούν τα διευκολύνουν την πολυτροπική μετάδοση των πληροφοριών, αυξάνοντας με τον τρόπο αυτό τον αριθμό των ανθρώπων που τη λαμβάνουν.
<SPEAKER ID="050" NAME="Marian Harkin" AFFILIATION="ALDE">
(EN) Κύριε Πρόεδρε, συγχαίρω τον εισηγητή.
<P>
Στον λίγο χρόνο που έχω στη διάθεσή μου, θα ήθελα να αναφέρω τη στρατηγική που χρησιμοποιούσε ένας πρώην Πρόεδρος του Ευρωπαϊκού Κοινοβουλίου, ο Pat Cox, για να παρουσιάζει την Ευρώπη στους πολίτες. Σε μια φημισμένη ομιλία, ξεκίνησε μιλώντας για τον τοπικό αντίκτυπο σε μια μικρή κοινότητα της Νότιας Ιρλανδίας, η οποία έκανε χρήση της ευρωπαϊκής νομοθεσίας για να διατηρήσει την τηλεφωνική υπηρεσία της. Κατόπιν προχώρησε στο γενικό -ή ευρωπαϊκό- επίπεδο, μιλώντας για τις ευρωπαϊκές αξίες και για θέματα όπως οι παραλίες με γαλάζια σημαία, η ευρωπαϊκή κάρτα υγείας και άλλα οφέλη που προκύπτουν για τους ευρωπαίους πολίτες. Αυτή είναι μια καλή στρατηγική, να παρουσιάζεις την προστιθέμενη αξία της Ευρώπης σε τοπικό, περιφερειακό, ευρωπαϊκό και παγκόσμιο επίπεδο.
<P>
Δείτε δύο από τα νομοθετήματα που περάσαμε αυτήν την εβδομάδα. Περάσαμε μία τροπολογία στη Σύμβαση του Aarhus, η οποία ήδη εγγυάται τη δημόσια συμμετοχή στη λήψη αποφάσεων και την πρόσβαση στη δικαιοσύνη για περιβαλλοντικά θέματα. Προσθέσαμε σ' αυτή τους γενετικά τροποποιημένους οργανισμούς. Το γεγονός αυτό θα κάνει τη διαφορά σε ατομικό τοπικό επίπεδο, όπου οι πολίτες μπορούν να επηρεάσουν τα αποτελέσματα. Περάσαμε επίσης την οδηγία για τις υπηρεσίες. Αυτή θα έχει επίσης θετικό αντίκτυπο στους πολίτες μας.
<SPEAKER ID="051" NAME="Luca Romagnoli" AFFILIATION="NI">
(IT) Κύριε Πρόεδρε, κυρίες και κύριοι, η Λευκή Βίβλος για μια ευρωπαϊκή πολιτική επικοινωνίας είχε ως στόχο να αναχαιτίσει τη αύξηση του ευρωσκεπτικισμού, μετά τα αποτελέσματα των δημοψηφισμάτων στη Γαλλία και στην Ολλανδία. Αυτό είναι ένα πονηρό τέχνασμα στην προσπάθεια να καλυφθεί η απόσταση μεταξύ της Ένωσης και των πολιτών, αντί να σταματήσουμε την επιβολή αφηρημένων ιδεών και εμποδίων μέσω κανονισμών και οδηγιών.
<P>
Συμφωνώ απολύτως με τον εισηγητή ότι η θέσπιση κανόνων δεοντολογίας που θα ισχύουν για όλα τα ευρωπαϊκά όργανα, μειώνει ακόμη περισσότερο το περιθώριο για ανεξάρτητες απόψεις. Αυτό ισχύει κυρίως για το Κοινοβούλιο, όπου ήδη τα στενότατα περιθώρια ελευθερίας -αρκεί να αναλογισθούμε πώς εκλέγεται ο Πρόεδρος ή πως περιορίζεται ο χρόνος ομιλίας για τους μη εγγεγραμμένους και η δυνατότητα να επηρεάσουν την νομοθετική διαδικασία- θα περιορισθούν ακόμη περισσότερο από έναν κώδικα που καθορίζει τους τρόπους επικοινωνίας. Είναι καιρός να σταματήσει η σπατάλη χρημάτων σε αυτήν την παράλογη προπαγάνδα!
<SPEAKER ID="052" NAME="Reinhard Rack" AFFILIATION="PPE-DE">
(DE) Κύριε Πρόεδρε, το να πει κανείς ότι είναι δύσκολο να πλασάρει την Ευρωπαϊκή Ένωση δεν είναι τόσο μια δήλωση που αφορά την πιθανή χρησιμότητά της όσο μια πραγματικότητα σχετικά με τον τρόπο που θα πρέπει να ενημερώνονται οι πολίτες γι' αυτήν. Τα θέματα με τα οποία ασχολείται η Ευρώπη είναι πολύ περίπλοκα· οι διαδικασίες που ακολουθούμε είναι σχοινοτενείς και κοπιώδεις, και, ως εκ τούτου, είναι δύσκολο να κάνουμε τους πολίτες να κατανοήσουν τα οφέλη που αποκομίζουν από αυτήν.
<P>
Εν μέρει όμως πρέπει να κατηγορήσουμε και τους εαυτούς μας για αυτήν τη θλιβερή κατάσταση· ενώ η Επιτροπή, επιδιώκοντας απελπισμένα την αντικειμενικότητα, αδυνατεί να πει ένα σαφές και ξεκάθαρο "ναι" στο ευρωπαϊκό Σύνταγμα, ενώ οι αρχές του Κοινοβουλίου μας κάνουν ό,τι μπορούν για να κρατήσουν τους επισκέπτες στις Βρυξέλλες και στο Στρασβούργο στα πίσω δωμάτια και τα υπόγεια.
<P>
Αυτός είναι ο λόγος που χρειαζόμαστε μια νέα και καλύτερη πληροφόρηση χωρίς να διαφωνούμε για τη νομική βάση. Χρειαζόμαστε προσεγμένα και σωστά επιμελημένα τηλεοπτικά ρεπορτάζ που θα παρουσιάζουν το έργο που επιτελεί η Ευρώπη και το οποίο ωφελεί ουσιαστικά τους πολίτες. Δεν χρειαζόμαστε γυαλιστερά φυλλάδια που δεν τα διαβάζει κανείς και όλοι τα πετούν.
<SPEAKER ID="053" NAME="Andrew Duff" AFFILIATION="ALDE">
(EN) Κύριε Πρόεδρε, θα ήταν μεγάλο λάθος να αρχίσουμε να νομοθετούμε σ' αυτόν τον λεπτό τομέα. Είναι σαφές ότι ένας νόμος της ΕΕ για τα μέσα ενημέρωσης θα ήταν πολύπλοκος, αμφιλεγόμενος και αντιλαϊκός. " ομάδα μου, επομένως, αντιτίθεται σθεναρά στη χρήση του άρθρου 308, το οποίο δεν είναι ούτε απαραίτητο ούτε κατάλληλο. Προτιμάμε πολύ περισσότερο την αρχική και ρεαλιστική πρόταση της Επιτροπής για έναν κώδικα δεοντολογίας.
<SPEAKER ID="054" NAME="Alejo Vidal-Quadras" AFFILIATION="PPE-DE">
(ES) Κύριε Πρόεδρε, την 1η Φεβρουαρίου 2006, η Επιτροπή παρουσίασε τη Λευκή Βίβλο για μια ευρωπαϊκή πολιτική επικοινωνίας, και η έκθεση του κ. Herrero, η οποία εγκρίθηκε με μεγάλη πλειοψηφία στην Επιτροπή Πολιτισμού και Παιδείας, υιοθετεί τα βασικά στοιχεία που προτείνονται από την Επιτροπή, αλλά εισαγάγει επίσης ένα σημαντικό νέο στοιχείο, το οποίο οδήγησε σε μια σοβαρή και σε βάθος συζήτηση, τόσο στο Κοινοβούλιο όσο και σε διοργανικό επίπεδο.
<P>
" παράγραφος 10 της έκθεσης του κ. Herrero προτρέπει την Επιτροπή να διερευνήσει το ενδεχόμενο να ξεκινήσει ένα κοινοτικό πρόγραμμα για την ενημέρωση και την επικοινωνία στην Ευρώπη, σύμφωνα με το άρθρο 308 της Συνθήκης ΕΚ.
<P>
Με την ιδιότητά μου ως Αντιπρόεδρος υπεύθυνος για την ενημέρωση και την επικοινωνία στο Κοινοβούλιο παρακολούθησα πολύ στενά αυτή τη συζήτηση και πρέπει να επισημάνω ότι η διοργανική ομάδα εξέφρασε την υποστήριξή της για τη δημιουργία μιας νομικής βάσης και ότι όλα τα θεσμικά όργανα το έχουν κάνει επίσης, όπως είπε ο κ. Herrero. Το συμπέρασμά μου είναι ότι αξίζει τον κόπο να το δοκιμάσουμε.
<P>
Γνωρίζω τις επιφυλάξεις που προκάλεσε αυτή η πρόταση, οι οποίες σχετίζονται όλες με την απώλεια του ελέγχου από το Κοινοβούλιο, γεγονός που είναι περίεργο, κυρίες και κύριοι, καθώς είναι δύσκολο να χάσεις κάτι που δεν έχεις.
<P>
Υπάρχουν τρία πράγματα που πρέπει να έχουμε υπόψη μας, ωστόσο. Καταρχάς, η έκθεση καθιστά σαφές ότι, αν η Επιτροπή υποβάλει μια πρόταση, το Κοινοβούλιο πρέπει να συμμετάσχει πλήρως στην επεξεργασία του περιεχομένου της· δεύτερον, το Κοινοβούλιο έχει το ισχυρό όπλο του ελέγχου του προϋπολογισμού· και, τρίτον, υπάρχει η διοργανική ομάδα για την επικοινωνία, η εντολή της οποίας είναι να θεσπίσει τις βασικές κατευθυντήριες γραμμές για την πολιτική επικοινωνίας.
<P>
Πρέπει να επιδείξουμε θάρρος και να δημιουργήσουμε μια στρατηγική επικοινωνίας που θα είναι να ικανή να παρουσιάζει, να εξηγεί και να υπερασπίζεται την Ευρώπη με λογική, αλλά και με ενθουσιασμό, πάθος και συναίσθημα.
<P>
Επομένως, θα ήθελα να εκφράσω την απόλυτη στήριξή μου στην έκθεση του κ. Herrero και στην πρότασή του να δημιουργηθεί ένα πρόγραμμα σύμφωνα με το άρθρο 308 της Συνθήκης.
<SPEAKER ID="055" NAME="Margot Wallström" LANGUAGE="EN">
Κύριε Πρόεδρε, πρέπει να παραδεχτώ ότι αυτή η συζήτηση με άφησε λίγο μπερδεμένη. Στη Λευκή Βίβλο για μια νέα πολιτική επικοινωνίας προσπαθήσαμε, πρώτα απ' όλα, να αναλύσουμε το πρόβλημα με τις προηγούμενες πολιτικές επικοινωνίας και να δούμε τι ακριβώς πρέπει να κάνουμε για να εξασφαλίσουμε τη δημοκρατική προάσπιση των δικαιωμάτων πληροφόρησης των πολιτών και για να εξασφαλίσουμε ότι οι πολίτες έχουν λόγο στη λήψη αποφάσεων στην Ευρώπη.
<P>
Θεσπίσαμε πέντε τομείς δράσης. Πρέπει να ορίσουμε κοινές αρχές, όπως η ελευθερία έκφρασης, η πολυφωνία, η ενσωμάτωση, η συμμετοχή. Πρέπει να εξουσιοδοτήσουμε τους πολίτες. Πρέπει να τους εμπλέξουμε με διάφορους τρόπους, από την αγωγή του πολίτη, δίνοντάς τους μια βασική γνώση του τι συμβαίνει, μέχρι τη διαβούλευση με την κοινωνία των πολιτών. Δεν μπορούμε να αγνοούμε τα νέα μέσα ενημέρωσης και τις νέες τεχνολογίες. Αν νομίζουμε ότι αρκεί η δημοσίευση ενός άρθρου στην εφημερίδα The Financial Times για να επικοινωνήσουμε με τους πολίτες, λυπάμαι, είμαστε στο 2006. " δημόσια συζήτηση διαμορφώνεται και αλλού.
<P>
Το πραγματικό χάσμα, όπως ειπώθηκε σε μια από τις διασκέψεις μας με τους ενδιαφερόμενους φορείς, είναι μεταξύ εκείνων που λαμβάνουν τις αποφάσεις και εκείνων που χρησιμοποιούν το διαδίκτυο.
<P>
Αν δείτε την εκστρατεία στη Γαλλία, οι περισσότερες ιστοθέσεις για το Σύνταγμα ήταν ιστοθέσεις του "όχι". Πού ήταν εκείνοι που ήθελαν να επιχειρηματολογήσουν υπέρ του "ναι"; Δεν χρησιμοποίησαν αρκετά το διαδίκτυο. Πρέπει να καταλάβουμε τι συμβαίνει με τις νέες τεχνολογίες και να το υιοθετήσουμε.
<P>
Το τέταρτο κεφάλαιο είναι η κατανόηση της κοινής γνώμης. Πρέπει να είμαστε πιο επαγγελματικοί στην παρακολούθηση και στη σχέση μας με την κοινή γνώμη. Όπως πολλοί από εσάς είπατε, πρέπει να εργαστούμε από κοινού. Όλα τα θεσμικά όργανα πρέπει να αναλάβουν την ευθύνη.
<P>
Σε αυτήν τη συζήτηση, μερικοί μας κατηγόρησαν ότι κάνουμε προπαγάνδα μόλις κάνουμε κάτι και άλλοι φαίνεται πως νομίζουν ότι αρκεί η αύξηση του αριθμού των κέντρων πληροφόρησης Europe Direct στην Ευρώπη. Δεν φτάνει αυτό. Πρέπει να έχουμε μια σοβαρή πολιτική επικοινωνίας ως εργαλείο για τη δημοκρατία, εργαλείο για τους πολίτες. Οι πολίτες έχουν δικαίωμα σε καλύτερη κατανόηση. Έχουν δικαίωμα να συμμετέχουν σε μια δημόσια σφαίρα όπου έχουμε έναν αληθινά ευρωπαϊκό πολιτικό πολιτισμό και αληθινά πανευρωπαϊκά μέσα ενημέρωσης, που αντανακλούν την τρέχουσα συζήτηση και μας βοηθούν να την κατανοήσουμε και να την παρακολουθήσουμε. Πρέπει επίσης να δημιουργήσουμε χώρους συνάντησης για τους πολίτες, όπου θα μπορούν να συμμετέχουν.
<P>
Λέτε ότι έχουμε ήδη δημοκρατία στην Ευρώπη. Λοιπόν, έχουμε συμμετοχικό έλλειμμα. " πλειοψηφία των πολιτών εξακολουθεί να λέει ότι γνωρίζει ελάχιστα ή δεν γνωρίζει αρκετά για την Ευρωπαϊκή Ένωση και τα θεσμικά της όργανα, ότι δεν είναι σε θέση να παρακολουθήσει τι γίνεται στο Ευρωπαϊκό Κοινοβούλιο ή στην Επιτροπή. Μπορούμε απλά να πούμε ότι δεν ενδιαφερόμαστε και να συνεχίσουμε τις εργασίες μας όπως συνήθως; Πρέπει να αλλάξουμε τον τρόπο με τον οποίο επικοινωνούμε με τους πολίτες και είναι δικαίωμά τους να συνδιαλέγονται μαζί μας.
<P>
Θα συνεχίσουμε το έργο μας για όλα τα θέματα που αναφέρατε. Αυξάνουμε σταθερά τα κέντρα ενημέρωσης Europe Direct. Υπάρχουν τώρα 400 και για πρώτη φορά δημιουργήσαμε τέτοια κέντρα και στο "νωμένο Βασίλειο. Θα αυξήσουμε αυτόν τον αριθμό τον επόμενο χρόνο, με 30 νέα κέντρα, και θα συνεχίσουμε την υποχρέωσή μας να ενημερώνουμε τους πολίτες, αλλά αυτό πάλι δεν είναι αρκετό. Δεν πρόκειται μόνο για ενημέρωση, πρόκειται για επικοινωνία. Πρέπει να αποτελεί διαδικασία που λειτουργεί αμφίδρομα.
<P>
Οι περισσότεροι πολίτες μας ενημερώνονται κυρίως απ' το ραδιόφωνο και την τηλεόραση, έτσι λοιπόν πρέπει να βεβαιωθούμε ότι βοηθάμε το ραδιόφωνο και την τηλεόραση σε όλα τα επίπεδα να μεταδίδουν αναφορά στους πολίτες τι συμβαίνει. Αυτό αποτελεί επίσης μέρος της πολιτικής μας.
<P>
Θα αναθεωρήσουμε τον κανονισμό (ΕΚ) αριθ. 1049/2001, γιατί η πρόσβαση στην ενημέρωση είναι απολύτως κρίσιμη. " διαφάνεια, η ευθύτητα και η πρόσβαση στην ενημέρωση αποτελούν κεντρικά σημεία μιας νέας πολιτικής επικοινωνίας.
<P>
Φυσικά και συζητάμε το περιεχόμενο της κάθε πολιτικής: αυτό βρίσκεται στον πυρήνα της κάθε ενέργειάς μας. Μια πολιτική επικοινωνίας δεν μπορεί να αντικαταστήσει το καλό περιεχόμενο ή την καλή χάραξη των πολιτικών. Γι' αυτό εξάλλου εισάγουμε στο Σχέδιο Δ δραστηριότητες όπου καλούμε τους πολίτες να συμμετάσχουν στην πολιτική συζήτηση σχετικά με το μέλλον της Ευρώπης.
<P>
Λαμβάνουμε σοβαρά υπόψη μας τις προτάσεις για πρακτικά μέτρα, όπως η πρωτοβουλία Agora, οι οποίες είναι εξαιρετικά σημαντικές.
<P>
Αναλύσαμε τα προβλήματα ελλείψει αληθινής πολιτικής επικοινωνίας. Εντοπίσαμε τους πέντε τομείς δράσης. Επιθυμούμε μια σοβαρή αντίδραση από το Ευρωπαϊκό Κοινοβούλιο. Είναι αυτοί οι σωστοί τομείς; Αν έχετε άλλες προτάσεις, θα ήταν χαρά μας να επεξεργαστούμε πολύ πρακτικές ιδέες, έτσι ώστε να επανέλθουμε στο ζήτημα των απαραίτητων πόρων του προϋπολογισμού. Θα το συνδυάσουμε με τη μεταρρύθμιση του τρόπου με τον οποίο εργαζόμαστε εσωτερικά, ώστε να γίνουμε πιο επαγγελματίες, πιο ανοιχτοί, πιο διαφανείς και πιο δημοκρατικοί.
<P>
Σας ευχαριστώ γι' αυτήν τη συζήτηση και ελπίζω να συνεχίσουμε να συζητάμε γι' αυτές τις πολύ σημαντικές αρχές με σκοπό την καθιέρωση μιας πολιτικής επικοινωνίας η οποία να είναι σωστή για την Ευρωπαϊκή Ένωση και για όλα τα θεσμικά της όργανα.
<P>
(Χειροκροτήματα)
<SPEAKER ID="056" NAME="Πρόεδρος">
Ευχαριστώ, κυρία Επίτροπε.
<P>
Επιθυμούσα πολύ να παρέμβω σε αυτή τη συζήτηση. " κυρία Επίτροπος εξήγησε τα πράγματα με εξαιρετικά δίκαιο τρόπο και την ευχαριστώ που εκφράστηκε με τόση δυναμικότητα, θα υπερβώ όμως τον ρόλο μου αν πω περισσότερα.
<P>
" συζήτηση έληξε.
<P>
" ψηφοφορία θα διεξαχθεί σήμερα, στις 12 το μεσημέρι.
<P>
Γραπτές δηλώσεις (άρθρο 142)
<SPEAKER ID="057" NAME="Zita Gurmai" AFFILIATION="PSE">
(EN) " επικοινωνία είναι ρεαλιστική αν βασίζεται σε τακτικό διάλογο με τον ευρωπαίο πολίτη, σε συζήτηση και διευκρίνιση των στόχων και των στρατηγικών της ΕΕ, με σκοπό την ανάπτυξη ενός επιτυχημένου ευρωπαϊκού σχεδίου. Μέρος της ευθύνης ανήκει στην ΕΕ, αλλά το άλλο μέρος της ευθύνης το έχουν τα κράτη μέλη. " αποτελεσματικότητα είναι ο κύριος στόχος. Επομένως, η επικοινωνία πρέπει να είναι προσανατολισμένη προς τον στόχο της και να έχει νομική βάση.
<P>
Είναι απαραίτητο η ευρωπαϊκή δυναμική κοινωνία να διαδραματίσει η ίδια αποφασιστικό ρόλο. " επικοινωνία θα πρέπει να φτάνει σε όλα τα μέλη της κοινωνίας μέσω ποικίλων εργαλείων, στα οποία περιλαμβάνονται παραδοσιακές μέθοδοι και νέα τεχνολογία επικοινωνίας. Επικοινωνία μέσω σαφώς καθορισμένων μηνυμάτων, ξεκάθαρων οραμάτων για την Ευρώπη και τις ευρωπαϊκές πολιτικές στη γλώσσα του κάθε πολίτη.
<P>
Οι ευρωπαίοι πολίτες θα ήθελαν να δουν την Ευρώπη σαν πρότυπο αναπτυσσόμενης οικονομίας, ανταγωνιστικότητας, κοινωνικής συνοχής και αλληλεγγύης και θα ήθελαν να έχουν την αίσθηση ότι λαμβάνουν μέρος στις διαδικασίες λήψης αποφάσεων. Ωστόσο, η σωστή επικοινωνία δεν πρέπει να γίνεται μόνο με την παρουσίαση επιτυχημένων περιπτώσεων, βέλτιστων πρακτικών, προστιθέμενων αξιών, αλλά και προκλήσεων, προβλημάτων για τα οποία οι κοινωνίες μας πρέπει να προετοιμαστούν και να βρουν λύση από κοινού. Γι' αυτό ακριβώς πρέπει να εργαστούμε.
<SPEAKER ID="058" NAME="Gábor Harangozó" AFFILIATION="PSE">
(HU) Σκεπτικισμός, ένα αποτυχημένο σύνταγμα και αυξανόμενη αβεβαιότητα σε ό,τι αφορά τη διαδικασία διεύρυνσης, τα νέα κράτη μέλη, ακόμα και την ίδια την Ένωση: αυτές είναι οι συνέπειες μιας αναποτελεσματικής ευρωπαϊκής πολιτικής επικοινωνίας. Υπό αυτό το πρίσμα, θα έπρεπε να χαιρετίζουμε τη Λευκή Βίβλο της Επιτροπής και την πρόθεσή της να βελτιώσει την επικοινωνία ανάμεσα στην Ένωση και τους πολίτες της. " δημιουργία ενός ευρωπαϊκού δημόσιου χώρου, αποτελούμενου από πολίτες που είναι καλά ενημερωμένοι πέρα από τα δικά τους εθνικά σύνορα, πρέπει αναμφίβολα να γίνει ο αντικειμενικός σκοπός μιας αποτελεσματικής ευρωπαϊκής πολιτικής επικοινωνίας.
<P>
Από τη μια πλευρά, πρέπει να κάνουμε σημαντικές βελτιώσεις στην ενημέρωση που παρέχουμε σχετικά με τη λειτουργία και τους στόχους των ευρωπαϊκών θεσμικών οργάνων και, από την άλλη, πρέπει να είμαστε ικανοί να ακούμε τους πολίτες των κρατών μελών και να τους κάνουμε ενεργούς συμμέτοχους στη διαμόρφωση της ευρωπαϊκής πολιτικής. Σε τοπικό, περιφερειακό και εθνικό επίπεδο προσεγγίζουμε πιο αποτελεσματικά αυτούς τους πολίτες και επομένως μπορούμε να κάνουμε την παροχή πληροφοριών μας πιο αποτελεσματική, μόνο ενισχύοντας την επικοινωνία και κάνοντας τη ροή των πληροφοριών πιο αποτελεσματική ανάμεσα σε αυτά τα επίπεδα και τα θεσμικά όργανα της ΕΕ.
<P>
Δεν φτάνει μόνο η δημιουργία επαρκών, αμφίδρομων καναλιών επικοινωνίας, πρέπει το ίδιο το μήνυμα να καταστεί πιο σαφές και πιο κατανοητό. Γι' αυτό, πρέπει να σταματήσουμε να χρησιμοποιούμε τεχνική κοινοτική ορολογία, που συχνά είναι δύσκολο να την καταλάβει ακόμα και ένα κοινό ειδημόνων. Το ευρωπαϊκό σχέδιο και η επιτυχία του εξαρτώνται, μεταξύ άλλων, από τους ανθρώπους που είναι το αντικείμενό του και ο σκοπός του -οι πολίτες της Ένωσης- και οι οποίοι θα το κάνουν δικό τους.

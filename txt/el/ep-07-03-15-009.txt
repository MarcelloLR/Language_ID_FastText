<CHAPTER ID="009">
Απαγόρευση στην Ευρωπαϊκή Ένωση των προϊόντων που προέρχονται από τις φώκιες (συζήτηση) 
<SPEAKER ID="186" NAME="Πρόεδρος">
. " ημερήσια διάταξη προβλέπει τη δήλωση της Επιτροπής σχετικά με την απαγόρευση στην Ευρωπαϊκή Ένωση των προϊόντων που προέρχονται από τις φώκιες.
<SPEAKER ID="187" NAME="Σταύρος Δήμας">
Επιτροπή. Κύριε Πρόεδρε, αξιότιμα μέλη του Ευρωπαϊκού Κοινοβουλίου, σας ευχαριστώ για την ευκαιρία που μου δίνετε να διατυπώσω τη θέση της Επιτροπής σχετικά με την απαγόρευση των προϊόντων φώκιας στην Ευρωπαϊκή Ένωση και να αναφερθώ στις δράσεις που έχουν ήδη αναληφθεί ή προγραμματίζονται.
<P>
Το κυνήγι της φώκιας αποτελεί εδώ και πολλά χρόνια αντικείμενο διχογνωμιών και έντονων συζητήσεων. Συμφωνώ απολύτως ότι υπάρχουν εύλογα ερωτήματα σχετικά με το κυνήγι της φώκιας, ανεξαρτήτως του πού αυτό λαμβάνει χώρα. Ωστόσο είναι ενθαρρυντικό ότι οι περισσότεροι πληθυσμοί φώκιας φαίνεται να έχουν σταθεροποιηθεί και δεν απειλείται η επιβίωσή τους στο φυσικό τους περιβάλλον. " άποψη αυτή βασίζεται στα διαθέσιμα επιστημονικά στοιχεία σχετικά με την εξέλιξη των πληθυσμών λευκότριχης γροιλανδικής φώκιας και κυανότριχης λοφιοφόρου φώκιας. Δεν υπάρχουν επιστημονικές αποδείξεις για σημαντικές αρνητικές επιπτώσεις του κυνηγιού στην επιβίωση αυτών των ειδών άγριας πανίδας.
<P>
Ο πληθυσμός της φώκιας στο βορειοανατολικό Ατλαντικό έχει αυξηθεί σημαντικά από τις αρχές της δεκαετίας του '70, από μόλις 2 εκατομμύρια σε περίπου 5,8 εκατομμύρια λευκότριχες γροιλανδικές φώκιες, είδος που αποτελεί τον κύριο στόχο κατά την ετήσια κυνηγητική περίοδο. Με άλλα λόγια δεν απειλούνται επί του παρόντος οι εν λόγω πληθυσμοί φώκιας, κατά συνέπεια δεν εμπίπτουν στη Σύμβαση CITES για το διεθνές εμπόριο των ειδών άγριας πανίδας και χλωρίδας που απειλούνται με εξαφάνιση. Για να συμπεριληφθούν αυτά τα είδη φώκιας στη Σύμβαση CΙΤΕS, θα έπρεπε το διεθνές εμπόριο να απειλεί την επιβίωσή τους στο φυσικό τους περιβάλλον.
<P>
Αυτό βέβαια δεν θα πρέπει να μας αποτρέψει από το να ασχοληθούμε με το άλλο σοβαρό ζήτημα που ανακύπτει σχετικά με το κυνήγι της φώκιας σε πολλές χώρες, μεταξύ άλλων και σε ορισμένα κράτη μέλη της Ευρωπαϊκής Ένωσης, δηλαδή το ζήτημα του κατά πόσον η εισαγωγή και η εξαγωγή καθώς και η διάθεση στην αγορά προϊόντων από το κυνήγι φώκιας θα πρέπει να απαγορευθούν στην περίπτωση που το κυνήγι αυτό δεν διεξάγεται με τρόπο σύμφωνο με τις προδιαγραφές που έχουμε θέσει σχετικά με την καλή μεταχείριση των ζώων. Αυτός είναι ο λόγος για τον οποίο συμφωνώ ότι, έστω και αν δεν έχουμε ακόμη λάβει νομοθετικά μέτρα σε επίπεδο Ευρωπαϊκής Ένωσης, πρέπει να εξεταστούν λεπτομερώς οι ανησυχίες που έχει διατυπώσει το Ευρωπαϊκό Κοινοβούλιο σχετικά με την καλή μεταχείριση των ζώων και ειδικότερα σχετικά με το κυνήγι της φώκιας. Για το σκοπό αυτό χρειαζόμαστε να έχουμε στη διάθεσή μας τις απαραίτητες σχετικές πληροφορίες και στοιχεία και γι' αυτό έχουμε ζητήσει τη διενέργεια ανεξάρτητης μελέτης. Με βάση τα αποτελέσματα αυτής της μελέτης, που θα εκπονήσει κατά κύριο λόγο η Ευρωπαϊκή Αρχή για την Ασφάλεια των Τροφίμων, θα αποφασίσουμε να προτείνουμε στο Συμβούλιο και το Κοινοβούλιο τη λήψη μέτρων. Σύμφωνα με τις αρχές της καλής διακυβέρνησης και νομοθεσίας καθώς και με τους σαφείς κανόνες λειτουργίας της Επιτροπής, πρέπει να βασιζόμαστε σε στέρεα επιστημονικά δεδομένα και να έχει γίνει σχετική μελέτη επιπτώσεων πριν να εξετασθεί η λήψη οποιωνδήποτε μέτρων.
<P>
Επιπλέον έχω δώσει οδηγίες στις υπηρεσίες μου να εξετάσουν τη δυνατότητα να πραγματοποιήσει η Επιτροπή αποστολή για επιθεώρηση και παρατήρηση του κυνηγιού φώκιας στην κυνηγετική περίοδο του 2007. Τα μέλη του Ευρωπαϊκού Κοινοβουλίου μπορούν να εξετάσουν το ενδεχόμενο συμμετοχής τους σ' αυτήν την αποστολή.
<P>
" πλήρης και αντικειμενική αξιολόγηση όλων των πτυχών του θέματος αυτού θα μας επιτρέψει να πάρουμε τις σωστές αποφάσεις.
<SPEAKER ID="188" NAME="John Bowis">
εξ ονόματος της Ομάδας PPE-DE. - (EN) Κύριε Πρόεδρε, ο Επίτροπός μας είναι ένας λογικός και ευαίσθητος άνθρωπος. Ζητάει χρόνο για έρευνα. Του τον δίνουμε, αλλά σε αντάλλαγμα θα πρέπει να επιβάλει για το διάστημα αυτό ένα μορατόριουμ στις εισαγωγές των προϊόντων φώκιας.
<P>
Λέει ότι το κυνήγι της φώκιας στον Καναδά είναι βιώσιμο. Μπορεί να είναι, αλλά το 2006, 330 000 γροιλανδικές φώκιες θηρεύτηκαν και το 95% αυτών ήταν κάτω των τριών μηνών. Μεγάλος αριθμός γδάρθηκαν ζωντανές, διότι το 79% των κυνηγών φώκιας δεν ελέγχουν προσεκτικά αν το νεογνό είναι αναίσθητο ή όχι.
<P>
Το κυνήγι είναι απάνθρωπο και δεν είναι αντάξιο μιας πολιτισμένης χώρας. Σίγουρα δεν είναι βιώσιμο σε μια χώρα όπως η Ναμίμπια. Στη Ναμίμπια, που κατέχει τη δεύτερη θέση στον κόσμο στο κυνήγι φώκιας, οι ποσοστώσεις αυξάνονται κάθε χρόνο. Το 2007 η ποσόστωση ήταν 91 000 και ο συνδυασμός υψηλής ποσόστωσης και φυσικής θνησιμότητας της φώκιας σημαίνει ότι ολόκληρος ο πληθυσμός των νεογνών φώκιας θα μπορούσε να αφανιστεί φέτος.
<P>
Οι φώκιες δεν θηρεύονται για το κρέας τους, ούτε εξοντώνονται για να προστατευθούν τα αποθέματα ιχθύων. Φονεύονται για τη μόδα, και η Ευρώπη είναι η αγορά αυτής της μόδας. Είναι η βασική αγορά των εισαγωγών δέρματος φώκιας από τον Καναδά. Το Βέλγιο τις απαγόρευσε. " Ιταλία και το Λουξεμβούργο τις έχουν απαγορεύσει προσωρινά. Το "νωμένο Βασίλειο και η Γερμανία ζητούν μια πανευρωπαϊκή απαγόρευση. Το Ευρωπαϊκό Κοινοβούλιο στη γραπτή δήλωσή του ζητά μια μόνιμη απαγόρευση και η πλειονότητα των βουλευτών αυτού του Κοινοβουλίου την υπέγραψαν. Οπότε, σας παρακαλούμε, κύριε Επίτροπε, "ναι" στην έρευνα, αλλά "ναι" και στο μορατόριουμ τώρα.
<SPEAKER ID="189" NAME="Paulo Casaca">
εξ ονόματος της Ομάδας PSE. - (PT) Θέλω να πω ότι συμφωνώ με όσα είπε μόλις ο κ. Bowis.
<P>
Στην πραγματικότητα, δεν υπάρχει κανένας λόγος να μην ξεκινήσει αμέσως η απαγόρευση και να μην διεξαχθούν στη συνέχεια οι μελέτες που η Επιτροπή θεωρεί απαραίτητες. Ήδη υπάρχουν πολλές συγκλονιστικές πληροφορίες σχετικά με το εν λόγω θέμα. Επιπλέον, άλλες χώρες, όπως οι "νωμένες Πολιτείες και το Μεξικό, έχουν ήδη δώσει ένα σαφές παράδειγμα -οι "νωμένες Πολιτείες απαγόρευσαν την οποιαδήποτε χρήση της φώκιας περισσότερο από τρεις δεκαετίες πριν- και δεν καταλαβαίνω για ποιον λόγο πιστεύει η Επιτροπή ότι δεν διαθέτουμε ακόμη επαρκείς πληροφορίες για να δράσουμε αμέσως.
<P>
Όπως εξήγησε ήδη πολύ καλά ο συνάδελφος βουλευτής, δεν πρόκειται απλώς για ένα ζήτημα βιωσιμότητας. Στην ουσία πρόκειται για ζήτημα ηθικής. Το ερώτημα είναι αν έχει νόημα, απλώς και μόνο για να ικανοποιηθούν ορισμένες προτιμήσεις της μόδας, να σκοτώνονται οι φώκιες κατά εντελώς βάρβαρο τρόπο - όπως ανέφερε πέρυσι μια αντιπροσωπεία της διακομματικής ομάδας για την καλή διαβίωση και την προστασία των ζώων, καθώς και ο συνάδελφος βουλευτής Carl Schlyter, και όπως έχουμε διαπιστώσει με πολλούς διαφορετικούς τρόπους.
<P>
Αν η Επιτροπή θέλει να διαπιστώσει επιτόπου τι συμβαίνει, την επόμενη εβδομάδα θα μεταβεί στον Καναδά μια αποστολή του Κοινοβουλίου. Θα πάμε απευθείας στα μέρη όπου πραγματοποιείται αυτό το κυνήγι. " Επιτροπή είναι ευπρόσδεκτη να έρθει. Μπορεί, φυσικά, να συμμετάσχει στην εν λόγω αποστολή και θα είναι σε θέση να ξεκαθαρίσει οποιεσδήποτε αμφιβολίες μπορεί να διατηρεί σχετικά με το πρόβλημα αυτό.
<SPEAKER ID="190" NAME="Μάριος Ματσάκης">
εξ ονόματος της Ομάδας ALDE. - (EN) Κύριε Πρόεδρε, μερικές φορές αναρωτιέμαι πώς είναι δυνατόν να μην βλέπει κανείς το προφανέστατο, και τότε έρχεται στο νου μου η επιμονή της καναδικής κυβέρνησης να επιτρέπει ένα ετήσιο φεστιβάλ αιματοβαμμένης σφαγής με θύματα εκατοντάδες χιλιάδες ανυπεράσπιστα νεογνά φώκιας.
<P>
Άλλες φορές σκέφτομαι πώς είναι δυνατόν να μην έχει κανείς αισθήματα μπροστά στην υπερβολική απανθρωπιά, και τότε μου έρχονται στο νου οι χιλιάδες φανατικοί οπαδοί της μόδας που ακριβοπληρώνουν για να φορέσουν γούνα φώκιας, η οποία προέρχεται από ζώα που σε πολλές περιπτώσεις γδέρνονται ζωντανά.
<P>
Ωστόσο, ποτέ δεν αναρωτιέμαι πώς είναι δυνατόν να μην ακούει κανείς κάτι που είναι εκκωφαντικά δυνατό, ούτε αναρωτιέμαι ποτέ πώς είναι δυνατόν να μην καταλαβαίνει κανείς κάτι που είναι πέρα για πέρα απλό, διότι, με όλο τον σεβασμό, κύριε Επίτροπε, αυτό το βλέπω να συμβαίνει πάρα πολύ συχνά όσον αφορά τον τρόπο με τον οποίο η Επιτροπή μεταχειρίζεται ενίοτε το Ευρωπαϊκό Κοινοβούλιο, και το θέμα που συζητάμε σήμερα εδώ είναι ένα καλό παράδειγμα.
<P>
Τον Σεπτέμβριο του 2006, το Κοινοβούλιο απηύθυνε στην Επιτροπή την πολύ σαφή και πολύ ηχηρή έκκληση να εισάγει μια πανευρωπαϊκή απαγόρευση στο εμπόριο όλων των προϊόντων φώκιας. Έξι μήνες μετά, η Επιτροπή έρχεται ενώπιον μας σήμερα για να μας πει ότι, ενώ το κυνήγι της φώκιας είναι πασίγνωστο πως βρίσκεται στην πρώτη γραμμή της παράλογης σκληρότητας απέναντι στα ζώα εδώ και τόσα χρόνια, χρειάζεται και άλλο χρόνο για να εξετάσει περαιτέρω το θέμα.
<P>
Επειδή είμαι στενός φίλος και σύμμαχος της Επιτροπής, ας κάνουμε λίγη ακόμη υπομονή και ας δώσουμε στην Επιτροπή περισσότερο χρόνο, αν δηλαδή αυτό θέλει, αλλά με την προϋπόθεση, όπως είπαν και άλλοι ομιλητές, ότι εν τω μεταξύ θα τεθεί σε ισχύ ένα άμεσο μορατόριουμ που θα απαγορεύει όλα τα προϊόντα φώκιας στην ΕΕ. Αυτά μας υπαγορεύουν η ακράδαντη πεποίθησή μας επί του θέματος, η ανάγκη να ενεργήσουμε γρήγορα και το γεγονός ότι κάποια κράτη μέλη της ΕΕ έχουν ήδη προβεί σε εθνικές απαγορεύσεις.
<SPEAKER ID="191" NAME="Carl Schlyter">
εξ ονόματος της Ομάδας Verts/ALE. - (SV) Κύριε Πρόεδρε, κύριε Επίτροπε, πέρυσι πήγα και είδα το κυνήγι φώκιας στον Καναδά εξ ονόματος της διακομματικής ομάδας για την καλή διαβίωση των ζώων. Οι κυνηγοί φώκιας χρησιμοποίησαν βία, για να προσπαθήσουν να με εμποδίσουν να δω τι συνέβαινε. Σπρώχνοντας, έβγαλαν το αυτοκίνητό μας από τον δρόμο, σκαρφάλωσαν στα ελικόπτερά μας για να μην μπορούμε να πετάξουμε και απείλησαν να μας σκοτώσουν, αν αφήναμε το ξενοδοχείο μας για να προσπαθήσουμε να τεκμηριώσουμε το κυνήγι της φώκιας. Παρά τις μεθόδους αυτές, κατορθώσαμε να βγάλουμε φωτογραφίες και είδαμε πόσο απίστευτα βάρβαρο είναι το κυνήγι της φώκιας. Οι κυνηγοί έδειχναν ότι είχαν κάτι να κρύψουν. Γδέρνουν τις φώκιες ζωντανές, τις χτυπούν με ρόπαλα και τις αφήνουν να πνιγούν στο αίμα τους. Οι φώκιες τραυματίζονται και είτε πνίγονται, είτε πρέπει να υποφέρουν κι άλλο, καθώς ένας δεύτερος πυροβολισμός, με στόχο να τις αποτελειώσει φιλεύσπλαχνα, θα μπορούσε να προκαλέσει πτώση δύο δολαρίων στην αξία του δέρματος.
<P>
" απαγόρευση στο κυνήγι της φώκιας δεν πρέπει να γίνει για λόγους προστασίας. Πρέπει να γίνει για λόγους ηθικής. Παρόλα αυτά, θέλω να τονίσω ότι ο πληθυσμός της φώκιας μειώθηκε την τελευταία φορά που πραγματοποιήθηκε μεγάλο κυνήγι. Τώρα, αντιμετωπίζουμε και το πρόβλημα των κλιματικών αλλαγών και οι φώκιες της Γροιλανδίας χρειάζονται τα στρώματα πάγου για να μπορέσουν να θηλάσουν τα μικρά τους. Επί του παρόντος, πολλές νεαρές φώκιες αποβάλλονται στο νερό. Με το να είναι η μεγαλύτερη αγορά στον κόσμο, η ΕΕ υποστηρίζει το εν λόγω κυνήγι και το Κοινοβούλιο είπε ξεκάθαρα ότι δεν θέλουμε να συμμετάσχει η αγορά μας σε αυτό. Όπως είπε και ο κ. Bowis, πολλές χώρες έχουν θεσπίσει απαγορεύσεις σε εθνικό επίπεδο. Όταν συζητούσαμε το θέμα σχετικά με τη γούνα από γάτες και σκύλους, η Επιτροπή είπε ότι η εσωτερική αγορά δεν λειτουργούσε και ότι θα εισήγαγε μια απαγόρευση σε επίπεδο ΕΕ. " ίδια λογική ισχύει και στη συγκεκριμένη περίπτωση.
<P>
Θέλει η Επιτροπή να διεξαχθούν μελέτες; Υπάρχουν πολλές μελέτες, οι οποίες τονίζουν τα προβλήματα που επισημαίνονται εδώ στο Σώμα, ιδιαίτερα η Έκθεση περί πτηνών και κτηνιατρικών θεμάτων, οι μελέτες όμως αυτές δεν θα πρέπει να συνεπάγονται καθυστερήσεις στην ανάληψη των αναγκαίων μέτρων. Αν χρειάζεστε περισσότερο χρόνο, μπορούμε να σας τον δώσουμε, στην περίπτωση όμως αυτή θέλουμε να τεθεί σε ισχύ μια προσωρινή απαγόρευση ωσότου είσαστε έτοιμοι και πρέπει να καθορίσετε τη νομική βάση αυτής της απαγόρευσης. Σας ευχαριστώ που επιλέξατε την επιτροπή προστασίας ζώων της Ευρωπαϊκής Αρχής για την Ασφάλεια των Τροφίμων για τη διεξαγωγή της μελέτης. " εν λόγω απόφαση οδήγησε στο να γίνει αυτή αποδεκτή καθώς και να καταστεί ανεξάρτητη και αντιπροσωπευτική της θέλησης των ενδιαφερομένων χωρών.
<P>
Θέλω να επισημάνω ότι για καμία από τις χώρες που κυνηγούν φώκιες -τον Καναδά, τη Νορβηγία, τη Ρωσία και τη Ναμίμπια- δεν είναι το κυνήγι φώκιας ζωτικής σημασίας για τις οικονομίες τους. Στην περίπτωση του κυνηγιού φαλαινών, διαπιστώνουμε ότι όταν αυτό καταργήθηκε και αντικαταστάθηκε από την παρακολούθηση φαλαινών, αυτή ήταν περισσότερο επικερδής, επομένως μπορούμε να βοηθήσουμε και τους ίδιους τους κυνηγούς φώκιας να βελτιώσουν την οικονομική τους θέση, αν κατορθώσουν να παραιτηθούν από τη βάρβαρη δραστηριότητά τους.
<SPEAKER ID="192" NAME="Erik Meijer">
εξ ονόματος της Ομάδας GUE/NGL. - (NL) Κύριε Πρόεδρε, οι φώκιες αποτελούν εδώ και χρόνια απειλούμενο ζωικό είδος. Ο αριθμός τους δεν έχει απλώς μειωθεί εξαιτίας νόσων ή της μόλυνσης του θαλάσσιου ύδατος σε πυκνοκατοικημένες ακτές, αλλά και εξαιτίας της αύξησης του κυνηγιού φώκιας. Για ένα διάστημα, υπήρχε η εντύπωση ότι σε ορισμένες παράκτιες περιοχές οι φώκιες αφήνονταν να εξαφανιστούν εντελώς. Ακόμη και τώρα που ο αριθμός των πληθυσμών της φώκιας φαίνεται να έχει αποκατασταθεί σε κάποιον βαθμό σε ορισμένες περιοχές, υπάρχει μια διαρκής ανάγκη για συνεχή προστασία.
<P>
Υπάρχουν στοιχεία για την έλλειψη προστασίας, εκεί όπου η κτητικότητα των ανθρώπων αφήνεται ανεξέλεγκτη. Το δέρμα της φώκιας αποτελεί ένα επιθυμητό υλικό για τη διακόσμηση ενδυμάτων και παιχνιδιών, και η επιθυμία αυτή ικανοποιείται χτυπώντας ανεπαίσχυντα με ρόπαλα νεαρές φώκιες μέχρι θανάτου και γδέρνοντάς τις ζωντανές -μια φρικαλέα δραστηριότητα, από την οποία εξαρτώνται οικονομικά οι κάτοικοι ορισμένων παράκτιων περιοχών, και ένα σύστημα που διαιωνίζεται λόγω της δυνατότητας εξαγωγής δερμάτων φώκιας και της εξεύρεσης αγοραστών μακριά από τον τόπο του εγκλήματος. Για αυτόν ακριβώς τον λόγο, είναι εδώ και πολλά χρόνια ζωτικής σημασίας να διασφαλίσουμε ότι τα προϊόντα αυτού του είδους δεν θα διατίθενται πλέον προς πώληση, ιδιαίτερα στα πλουσιότερα μέρη του κόσμου, όπως η Ευρώπη.
<P>
Το πρώτο μέρος της δήλωσης του Επιτρόπου Δήμα καταδεικνύει ότι συμμερίζεται την ανησυχία του Σώματος, αλλά και της κοινής γνώμης, σχετικά με το θέμα αυτό. Ωστόσο, το αποτέλεσμα που επακολούθησε είναι απογοητευτικό. Δεν θα υπήρχε καμία απολύτως αντίρρηση για τη διεξαγωγή μιας μελέτης επιπτώσεων, ενώ θα ήταν ευπρόσδεκτη η αύξηση του ελέγχου στον Καναδά και στη Ναμίμπια. Αυτό, όμως, δεν μπορεί να αποτελεί δικαιολογία για τη συνέχιση της πολιτικής του "περιμένω και βλέπω".
<P>
Ορισμένα ευρωπαϊκά κράτη μέλη έχουν ήδη ακολουθήσει το παράδειγμα των "ΠΑ, λαμβάνοντας μέτρα κατά των εισαγωγών, για ποιον όμως λόγο υστερούν στο σημείο αυτό ορισμένες ευρωπαϊκές χώρες; Υπάρχει κάθε λόγος για την εισαγωγή μιας άμεσης απαγόρευσης. Ακόμη και αν εισαγάγαμε μια απαγόρευση αύριο, αυτή θα ήταν χρόνια καθυστερημένη, λαμβάνοντας υπόψη τη σοβαρότητα της κατάστασης. Για τον λόγο αυτό, σας προτρέπω να μην χρησιμοποιήσετε τη μελέτη ως δικαιολογία για περαιτέρω αναβολή.
<SPEAKER ID="193" NAME="Σταύρος Δήμας">
Επιτροπή. (EN) Κύριε Πρόεδρε, θα ήθελα να ευχαριστήσω όλους τους ομιλητές για τις πολύ εποικοδομητικές συνεισφορές τους στη συζήτηση αυτή σήμερα το απόγευμα.
<P>
Καταρχάς, θα ήθελα να επαναλάβω ότι από την άποψη της διατήρησης του πληθυσμού δεν υπάρχει λόγος για τη λήψη μέτρων, διότι τη δεκαετία του 1970 είχαμε δύο εκατομμύρια φώκιες από τα πλέον θηρευόμενα είδη, και σήμερα έχουμε 5,8 εκατομμύρια τέτοιες φώκιες. Κοιτάμε μόνο το δεύτερο ζήτημα, που είναι πολύ σημαντικό.
<P>
Όσον αφορά τη μελέτη, να επαναλάβω καταρχάς ότι η Επιτροπή αναγνωρίζει πλήρως το υψηλό επίπεδο δημόσιας ανησυχίας όσον αφορά τη χρησιμοποίηση μεθόδων θανάτωσης με μη βάναυσο τρόπο, και σύμφωνα με τη δέσμευσή της για υψηλά πρότυπα καλής διαβίωσης των ζώων, θα εξετάσουμε όλες τις διαθέσιμες πληροφορίες. Υπάρχουν πληροφορίες -που είναι εν μέρει αντιφατικές- ότι φώκιες θηρεύονται και θανατώνονται σε ορισμένες περιοχές με απάνθρωπο τρόπο. " αξιολόγηση στην οποία αναφέρθηκα -και την οποία ένας από τους ομιλητές έκρινε αναγκαία- θα παρουσιάσει ισορροπημένα, αντικειμενικά και λειτουργικά συμπεράσματα και συστάσεις. Τα γενικά αποτελέσματα θα δώσουν τη δυνατότητα στην Επιτροπή να συνάγει ορισμένα συμπεράσματα και να επανέλθει με πιθανές νομοθετικές προτάσεις αν η κατάσταση το επιβάλλει.
<P>
Όσον αφορά το μορατόριουμ, από νομικής απόψεως η Επιτροπή δεν έχει διαθέσιμο ένα άμεσο μέσο προσφυγής για να επιβάλει ένα μορατόριουμ στις εισαγωγές, τις εξαγωγές και το εμπόριο προϊόντων φώκιας. Δεν θα ήταν δυνατόν να ανατρέξει στα μέτρα διαφύλαξης που προβλέπονται στο πλαίσιο της πολιτικής δημόσιας υγείας και προστασίας των ζώων, τα οποία θα μπορούσαν να επιτρέψουν μια προσωρινή απαγόρευση αν απειλούταν η δημόσια υγεία ή η υγεία των ζώων. Για παράδειγμα, η απόφαση για προσωρινή αναστολή των εισαγωγών άγριων πτηνών υιοθετήθηκε προκειμένου να προστατευτεί η δημόσια υγεία και η υγεία των ζώων από τον κίνδυνο μιας παγκόσμιας εξάπλωσης της γρίπης των πτηνών.
<P>
Επίσης, στο πλαίσιο της πολιτικής εμπορίου δεν υπάρχει δυνατότητα άμεσου μέσου προσφυγής. Οποιοδήποτε μέτρο αποφάσιζε να υιοθετήσει η Ευρωπαϊκή Ένωση θα έπρεπε να είναι αναγκαίο και αναλογικό και θα έπρεπε να κοινοποιηθεί στον Παγκόσμιο Οργανισμό Εμπορίου. Σε αυτό το στάδιο, δεν είναι συνεπώς ενδεδειγμένο, ούτε εφικτό, να επιβληθεί άμεση απαγόρευση στο εμπόριο,
<P>
" Επιτροπή πρέπει πρώτα να διεξάγει μια αντικειμενική αξιολόγηση όλων των διαθέσιμων πληροφοριών. Τα αποτελέσματα αυτής της αξιολόγησης θα δώσουν τη δυνατότητα στην Επιτροπή να συνάγει βάσιμα συμπεράσματα και να επανέλθει με πιθανές νομοθετικές προτάσεις αν το απαιτεί η κατάσταση.
<P>
Έγινε αναφορά στις "νωμένες Πολιτείες και στον νόμο τους για την προστασία των θαλάσσιων θηλαστικών, που θεσπίστηκε το 1972, δηλαδή πριν από τη θέση σε ισχύ το 1975 της Διεθνούς Σύμβασης για το εμπόριο των ειδών άγριας πανίδας και χλωρίδας που απειλούνται με εξαφάνιση. Επιπλέον, τα κράτη μέλη έχουν την ευκαιρία να επιβάλουν μέτρα σύμφωνα με τη νομολογία του Ευρωπαϊκού Δικαστηρίου, αλλά η Κοινότητα δεν διαθέτει ανάλογη νομική βάση.
<P>
Θέλω να σας ζητήσω να προτρέψετε τις κυβερνήσεις στα κράτη μέλη σας να επιβάλουν απαγορεύσεις - έχουν τα νομικά μέσα. Πρέπει να έχουμε την κατάλληλη νομική βάση για να μπορέσουμε να επιβάλουμε απαγορεύσεις σε επίπεδο Ευρωπαϊκής Ένωσης και αυτό προσπαθούμε να πετύχουμε με την εκπόνηση της εκτίμησης επιπτώσεων και με τη συλλογή πληροφοριών. Ωστόσο, αν δείξετε την ανησυχία σας στις χώρες σας και προτρέψετε τις κυβερνήσεις σας να επιβάλουν απαγορεύσεις, αυτό θα διευκολύνει την Ευρωπαϊκή Ένωση να λάβει μέτρα για λόγους που σχετίζονται με την εσωτερική αγορά.
<P>
Τέλος, θα ήθελα να επαναλάβω ότι η Επιτροπή είναι απόλυτα αφοσιωμένη στα υψηλά πρότυπα προστασίας των ζώων, τόσο στο εσωτερικό της Ευρωπαϊκής Ένωσης όσο και σε διεθνές επίπεδο. Μια πλήρης και αντικειμενική αξιολόγηση των πτυχών του κυνηγιού φώκιας αναφορικά με την καλή διαβίωσης των ζώων θα μας επιτρέψει να σχηματίσουμε μια ολοκληρωμένη εικόνα και να έχουμε μια στερεή βάση για να συνάγουμε συμπεράσματα. Θα εξετάσουμε κάθε διαθέσιμη πληροφορία και θα λάβουμε τα αναγκαία μέτρα. Αν αποδειχθεί ότι οι φώκιες θηρεύονται και θανατώνονται με απάνθρωπο τρόπο, θα εξεταστεί επίσης το ενδεχόμενο απαγόρευσης των εισαγωγών και εξαγωγών, καθώς και της κυκλοφορίας στην αγορά προϊόντων που προέρχονται από το κυνήγι φώκιας.
<P>
Θα ενημερώσουμε ξανά το Ευρωπαϊκό Κοινοβούλιο για το θέμα αυτό το συντομότερο δυνατό. Επαναλαμβάνω ότι έχουμε ήδη ζητήσει από την Ευρωπαϊκή Αρχή για την Ασφάλεια των Τροφίμων να διεξάγει το επιστημονικό κομμάτι της μελέτης, και έχω ζητήσει με επιστολή μου από την καναδική κυβέρνηση να μας επιτραπεί να συμμετάσχουμε σε μια αποστολή, και προσκαλούμε και το Ευρωπαϊκό Κοινοβούλιο να συμμετάσχει για να δούμε πώς πραγματοποιείται το κυνήγι. Αυτά που είπατε πριν για τις εμπειρίες σας είναι πολύ ενδιαφέροντα.
<SPEAKER ID="194" NAME="Πρόεδρος">
Ο λόγος σας ανήκει, κύριε Beazley. Καταλαβαίνω ότι πρόκειται για επίσημη πρόταση.
<SPEAKER ID="195" NAME="Christopher Beazley" AFFILIATION="PPE-DE">
(EN) Κύριε Πρόεδρε, πριν μιλήσει ο Επίτροπος, αναρωτιέμαι απλά αν είναι σωστό να του θέσω μια συμπληρωματική ερώτηση για τη χρονική στιγμή της δήλωσής του. Είναι πάνω από 25 χρόνια από τότε που το Ευρωπαϊκό Κοινοβούλιο έθεσε για πρώτη φορά το ζήτημα αυτό. Όταν ο Επίτροπος λέει ότι θα ενημερώσει ξανά το Κοινοβούλιο για το θέμα αυτό το συντομότερο δυνατό, θα μπορούσε να είναι πιο συγκεκριμένος σχετικά με το πότε υπολογίζει να γίνει αυτό;
<SPEAKER ID="196" NAME="Σταύρος Δήμας">
Επιτροπή. (EN) Είδα στην επιστολή σας πως φοβάστε ότι η εκπόνηση της μελέτης θα διαρκέσει χρόνια. Δεν είναι έτσι. Είναι θέμα μηνών.
<SPEAKER ID="197" NAME="Πρόεδρος">
" συζήτηση έληξε.

<CHAPTER ID="021">
Προ-εμπορικές δημόσιες συμβάσεις: Προώθηση της καινοτομίας για τη διασφάλιση βιώσιμων δημόσιων υπηρεσιών υψηλής ποιότητας στην Ευρώπη (σύντομη παρουσίαση) 
<SPEAKER ID="210" NAME="Πρόεδρος">
- Το επόμενο στοιχείο είναι μια σύντομη παρουσίαση της έκθεσης που συντάχθηκε από τον κ. Harbour, εξ ονόματος της Επιτροπής Εσωτερικής Αγοράς και Προστασίας των Καταναλωτών, για τις προεμπορικές δημόσιες συμβάσεις: προώθηση της καινοτομίας για τη διασφάλιση βιώσιμων δημόσιων υπηρεσιών υψηλής ποιότητας στην Ευρώπη.
<SPEAKER ID="211" NAME="Malcolm Harbour">
εισηγητής. - Κύριε Πρόεδρε, έχει ιδιαίτερη σημασία το ότι σήμερα η κ. Reding απαντά εξ ονόματος της Επιτροπής επειδή η έκθεσή μου εστιάζει σε μια πρόταση που συντάχθηκε ύστερα από την πάροδο πολλών ετών εργασίας με τη βοήθειά της. Πρόκειται για μια εξαιρετικά σημαντική πρόταση, η οποία προσφέρει τεράστιο εύρος δυνατοτήτων για ολόκληρη την ευρωπαϊκή οικονομία. Απόψε, θέλω, πρωτίστως, να ευχαριστήσω την Επίτροπο για τις αρχηγικές της ιδιότητες και για τις υπηρεσίες της επ' αυτού του θέματος και να δηλώσω επίσης ότι θεωρώ ότι αυτή η πρωτοβουλία πρέπει να γίνει ευρύτερα γνωστή. Πρέπει να διαδοθεί ευρέως από τη ΓΔ "Κοινωνίας της Πληροφορίας", όπως πιστεύω ότι έχει αρχίσει να συμβαίνει, επειδή πρόκειται για τόσο σημαντικό θέμα, ιδίως στους οικονομικούς καιρούς που διανύουμε.
<P>
Οπότε, περί τίνος πρόκειται; Οπότε, η ουσία του ζητήματος είναι ότι οι δημόσιες αρχές στην Ευρωπαϊκή Ένωση ξοδεύουν τεράστια ποσά από το δημόσιο κορβανά για την αγορά προϊόντων και υπηρεσιών. Εκτιμάται ότι ξοδεύεται 1, 8 δις ευρώ ετησίως για τις δημόσιες συμβάσεις. Ποιο είναι το πραγματικό ποσοστό αυτών των δημοσίων συμβάσεων που δαπανείται για τη διερεύνηση, την έρευνα και την ενθάρρυνση της εύρεσης νέων λύσεων για τις μεγάλες προκλήσεις που οι δημόσιες αρχές και η κοινωνία επίσης αντιμετωπίζουν καθημερινά: καλύτερες υπηρεσίες υγείας, καλύτερες λύσεις για τον τομέα των μέσων μεταφοράς, αντιμετώπιση των κλιματικών αλλαγών, κτίρια μεγαλύτερης ενεργειακής απόδοσης; Οι δαπάνες για τις δημόσιες συμβάσεις που συνδέονται με την έρευνα και την ανάπτυξη είναι αναλογούν σε λιγότερο από το 1% του συνολικού προϋπολογισμού για τις δημόσιες συμβάσεις.
<P>
Υπάρχει δυνατότητα για μεγάλη πρόοδο στο θέμα, εάν λάβουμε υπόψη ότι η Στρατηγική της Λισσαβόνας θέτει ένα σαφή στόχο για άνοδο των δαπανών για την έρευνα και την ανάπτυξη έως το 3%.
<P>
Έτσι, ανακύπτει το ζήτημα των δημόσιων συμβάσεων. Ουσιαστικά, χρειαζόμαστε ευφυείς δημόσιες αρχές που να δίνουν έμφαση στην έρευνα, προκειμένου να δημιουργηθεί ζήτηση για καινοτόμες λύσεις και στη συνέχεια να συνεργαστούμε με καινοτόμες εταιρείες μεγάλες και μικρές, ιδιαίτερα όμως με μικρές επιχειρήσεις που θα ωφεληθούν πραγματικά, για την ικανοποίηση αυτών των απαιτήσεων. Θέλουμε αυτοί οι ευφυείς πελάτες να είναι πραγματικά πρωτοπόροι, να είναι απαιτητικοί, να ανακαλύπτουν λύσεις εκεί που δεν έχει ακόμα βρεθεί εμπορική λύση, αλλά όπου υπάρχουν πολλές λύσεις που μπορούν να υιοθετηθούν και με τη χρηματοοικονομική συνδρομή της δημόσιας αρχής για τη χρηματοδότηση της έρευνας και της ανάπτυξης, ίσως και μέσω της υιοθέτησης ενός πρώτου συνόλου ανταγωνιστικών ιδεών, οι οποίες ως λύσεις ανάπτυξης για τη βιωσιμότητα ενός προϊόντος ή μιας υπηρεσίας μπορούν κατόπιν να αναβιβαστούν και να πραγματοποιηθεί εμπορική διάθεση.
<P>
Τα οφέλη που προκύπτουν από αυτήν την εμπορική υποστήριξη, ιδιαίτερα για μια μικρή επιχείρηση θα είναι πραγματικά σημαντικά για αυτήν την επιχείρηση. Πράγματι, σε ανάλογες περιπτώσεις, η πείρα μας διδάσκει ότι ακόμα και επιχειρήσεις που είναι ιδιαίτερα ανταγωνιστικές, έχουν λάβει κάποιου είδους χρηματοδότηση για να πραγματοποιήσουν έρευνα και ανάπτυξη και στη συνέχεια χρησιμοποιούν και άλλα κερδοφόρα προϊόντα για ανάπτυξη.
<P>
Αυτό συνδέεται με τη δεύτερη πρωτοβουλία της Επιτροπής, που πραγματεύεται η έκθεσή μου, την "πρωτοβουλία για πρωτοπόρες αγορές στην Ευρώπη", με την οποία θέλουμε οι δημόσιες αρχές να αναλάβουν πρωτοβουλία σε έναν αριθμό βασικών τομέων της τεχνολογίας που αφορούν στην υγεία και στις κλιματικές αλλαγές σε σχέση με τις μεταφορές. Υπάρχουν ενδείξεις ότι αναδύεται μια νέα ενοποιημένη πολιτική, σύμφωνα με την έκθεσή μου όμως υπάρχει ανάγκη για περισσότερη εκπαίδευση, περισσότερες ορθές πρακτικές, καθώς και ευρύτερη διάδοση αυτής της πρότασης. Ελπίζω ότι η Επίτροπος, και το Σώμα μας, βέβαια, θα συνεδριάσουν και ότι το Κοινοβούλιο θα δείξει ότι βρίσκεται ακριβώς μπροστά στη λύση.
<P>
Συμπερασματικά, εάν μου παραχωρήσετε λίγο χρόνο επιπλέον για να διατυπώσω τις παρατηρήσεις μου επί της διαδικασίας, θέλω κατ' αρχήν να τονίσω ενώπιον σας ότι διατυπώθηκαν δύο απόψεις για την έκθεσή μου από τον κ. Sakalas της Επιτροπής Νομικών Υποθέσεων και από την κ. Podimata της Επιτροπής Βιομηχανίας. Φυσικά, δεν τους επιτρέπεται να διατυπώσουν αυτές τις απόψεις τους εδώ, και είναι μάλλον κρίμα γιατί η συμβολή τους υπήρξε πολύτιμη για τον εμπλουτισμό των τροπολογιών μου. Θέλω επίσης να ευχαριστήσω τον κ. Hasse Ferreira για τη συνεργασία του και επειδή βοήθησε τα μάλλα.
<P>
Για να συνοψίσω, απλώς, αυτή είναι μια λύση-νίκη για όλα τα μέρη: την κοινωνία, τους πολίτες, τις δημόσιες αρχές, τις επιχειρήσεις, τους νεωτεριστές και την ευρωπαϊκή οικονομία. Για αυτόν το λόγο είναι τόσο σημαντικό θέμα και για αυτόν το λόγο αυτή η πρόταση είναι ακόμα πιο σημαντική από ότι ήταν όταν ξεκίνησα να συντάσσω αυτήν την έκθεση πριν μερικούς μήνες, εάν θέλουμε οι δημόσιες αρχές να συνεχίσουν τις επενδύσεις τους σε αυτούς τους καιρούς της οικονομικής κρίσης.
<SPEAKER ID="212" NAME="Viviane Reding">
Μέλος της Επιτροπής. - Κύριε Πρόεδρε, είμαι απολύτως σύμφωνη, επειδή οι προ-εμπορικές συμβάσεις εξυπηρετούν διττούς στόχους. Βελτιώνουν την ποιότητα των δημόσιων υπηρεσιών, αλλά κυρίως δημιουργούν νέες ευκαιρίες για προβάδισμα του βιομηχανικού τομέα στις διεθνείς αγορές. Οπότε, πρόκειται για χρήματα που έχουν δαπανηθεί σωστά, και κυρίως σε μια εποχή που χρειάζεται να βοηθήσουμε τις βιομηχανίες μας να κάνουν πράξη τα αποτελέσματα της έρευνας και να χρησιμοποιήσουν κατά τον καλύτερο τρόπο τις τεχνολογικές λύσεις και καινοτομίες.
<P>
Είμαι πολύ ευτυχής που ο εισηγητής, κ. Harbour, και η Επιτροπή, υποστήριξαν ένα θέμα που είχε "παγώσει" εδώ και καιρό. Είναι αυτονόητη η διαφορά μεταξύ του "παγώματος" ενός θέματος και της πράξης. Πραγματικά ελπίζω η έκθεση του Κοινοβουλίου να αποτελέσει έναυσμα και σημαντικό στοιχείο που θα προστεθεί στην πολιτική μας για την έρευνα και την καινοτομία. Πράγματι, η ύπαρξη μιας ισχυρής απαίτησης από το δημόσιο τομέα για την ανάπτυξη νέων καινοτόμων προϊόντων και υπηρεσιών στην Ευρώπη μπορεί να κάνει τη διαφορά, ειδικά για τον τομέα των μικρομεσαίων επιχειρήσεων, και για αυτόν το λόγο χαιρετίζω αυτήν την πρωτοβουλία. Συγχαίρω τον κ. Harbour για το έργο του.
<P>
Ποιές θα είναι οι επόμενες ενέργειές μας; Ως άμεση απόκριση στις συγκεκριμένες συστάσεις της έκθεσης, μπορώ να επιβεβαιώσω ότι η Επιτροπή θα υποστηρίξει ενέργειες που προάγουν την από κοινού χρήση εμπειριών και τη συναίσθηση, θα ερευνήσει τρόπους να προσφέρει κίνητρα στους προμηθευτές μεγάλου αριθμού κρατών μελών για την από κοινού υλοποίηση έργων προ-εμπορικών δημόσιων συμβάσεων.
<P>
" Επιτροπή έχει ήδη υποβάλλει οικονομικές προσφορές, για το πρόγραμμα INTERREG, CIP και FP7, για να υποστηρίξει τη δημιουργία δικτύων δημοσίων αρχών που θα φέρουν την ευθύνη για τις προ-εμπορικές δημόσιες συμβάσεις.
<P>
Σε μεσομακροπρόθεσμο επίπεδο, θεωρώ ότι οι κυβερνήσεις της Ευρώπης θα πρέπει να ενσωματώσουν τις προ-εμπορικές δημόσιες συμβάσεις στο στρατηγικό σχεδιασμό των δημόσιων επενδύσεών τους. Νομίζω ότι με τα πακέτα που προβλέπονται για την ανάκαμψη της οικονομίας θα κάνουμε καλή αρχή. Από πλευράς της Επιτροπής, θα επισημάνω αυτό το θέμα με ανακοίνωση που θα κάνω και η οποία είναι προγραμματισμένη για αρχές Μαρτίου του τρέχοντος έτους, με την οποία θα προτείνω μια ενισχυμένη πολιτική για Έρευνα, Ανάπτυξη και Καινοτομία για την Ευρώπη σε ICT, στην οποία θα συμπεριλαμβάνονται και οι προ-εμπορικές δημόσιες συμβάσεις.
<P>
Καθώς γνωρίζετε, ορισμένα κράτη μέλη έχουν ήδη ξεκινήσει να πειραματίζονται με πιλοτικά έργα προ-εμπορικών δημόσιων συμβάσεων. Ελπίζουμε αυτά να πληθύνουν κατά τη διάρκεια των επόμενων μηνών, και προσκαλώ τα μέλη της επιτροπής, καθώς και τα μέλη που αποτελούν το παρόν Σώμα, να επιστρέψουν στις χώρες τους και να συζητήσουν με τους υπουργούς και τις νομαρχίες σχετικά με τις προ-εμπορικές δημόσιες συμβάσεις. Μπορούμε να κάνουμε τη διαφορά μόνο εάν συνεργαστούμε. Σας ευχαριστώ πάρα πολύ για τη βοήθειά σας στο συγκεκριμένο θέμα.
<SPEAKER ID="213" NAME="Πρόεδρος">
Το θέμα έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="989" NAME="Zita Pleštinská  " AFFILIATION="PPE-DE">
γραπτώς. - (SK) " προώθηση της καινοτομίας και η ανάπτυξη της στηριζόμενης στη γνώση οικονομίας είναι βασικά στοιχεία για να διασφαλιστεί η βιωσιμότητα των δημόσιων υπηρεσιών υψηλής ποιότητας. Οι ετήσιες δαπάνες του δημόσιου τομέα στις "ΠΑ για τις δημόσιες συμβάσεις στον τομέα έρευνας και ανάπτυξης ανέρχονται στα 50 δις δολλάρια, ποσό που είναι είκοσι φορές υψηλότερο από εκείνο της ΕΕ, και συνεπώς τα κράτη μέλη πρέπει να τιμήσουν τη δέσμευσή τους για επένδυση του 3% του ΑΕΠ σε έρευνα και ανάπτυξη. Οι δημόσιες συμβάσεις είναι το στρατηγικό εργαλείο για την επίτευξη αυτού του στόχου.
<P>
Υπάρχουν σήμερα πολυάριθμα ευρωπαϊκά προγράμματα για την έρευνα, από τα αποτελέσματα της χρήσης των οποίων, δεν έχουν επωφεληθεί οι δημόσιες αρχές μέσω των δημόσιων συμβάσεων. " τρέχουσα πρακτική της ΕΕ βασίζεται στην "κλειστή" ανάπτυξη, που σημαίνει ότι κάθε εταιρεία διατηρεί τα δικαιώματα ιδιοκτησίας που της αναλογούν αναφορικά με τις νέες ιδέες που προτάσσει.
<P>
Παρά το γεγονός ότι οι προ-εμπορικές δημόσιες συμβάσεις απλουστεύουν κάπως την κατάσταση, η όλη διαδικασία είναι πολύ επίπονη. " συμμετοχή πανεπιστημίων και ινστιτούτων έρευνας μπορεί να αποτελέσουν σημαντική βοήθεια για τις δημόσιες αρχές. Τα κράτη μέλη θα πρέπει να εμπνευστούν από τις εμπειρίες των ευρωπαϊκών οργανισμών για την καινοτομία, που συμμετέχουν στον τομέα έρευνας και ανάπτυξης.
<P>
Πιστεύω ότι με βάση τις προτάσεις της έκθεσης του κ. Malcolm Harbour, η Επιτροπή θα εκπονήσει ένα συνεκτικό, εύληπτο εγχειρίδιο που πρόκειται να βοηθήσει ειδικά τις μικρές και τις μικρομεσαίες επιχειρήσεις, καθώς και τις αρμόδιες αρχές σε επίπεδο βοήθειας υλοποίησης δημόσιων συμβάσεων.
<P>
Μόνο μέσα από στενή συνεργασία μεταξύ των κρατών μελών της ΕΕ σε επίπεδο δημοσίων προσφορών, θα μπορέσουμε να προωθήσουμε την καινοτομία και να εγγυηθούμε βιώσιμες δημόσιες υπηρεσίες υψηλής ποιότητας.

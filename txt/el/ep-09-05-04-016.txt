<CHAPTER ID="016">
Ίση μεταχείριση ανδρών και γυναικών που ασκούν αυτοτελή επαγγελματική δραστηριότητα - Βελτίωση της υγείας και της ασφάλειας κατά την εργασία των εγκύων, λεχώνων και γαλουχουσών εργαζομένων (συζήτηση)
<SPEAKER ID="076" NAME="Πρόεδρος">
" ημερήσια διάταξη προβλέπει την κοινή συζήτηση για:
<P>
την έκθεση της κ. Lulling, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την εφαρμογή της αρχής της ίσης μεταχείρισης ανδρών και γυναικών που ασκούν αυτοτελή επαγγελματική δραστηριότητα και την κατάργηση της οδηγίας 86/613/ΕΟΚ - C6-0341/2008 -,
<P>
την έκθεση της κ. Estrela, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την τροποποίηση της οδηγίας του Συμβουλίου 92/85/ΕΟΚ σχετικά με την εφαρμογή μέτρων που αποβλέπουν στη βελτίωση της υγείας και της ασφάλειας κατά την εργασία των εγκύων, λεχώνων και γαλουχουσών εργαζομένων - C6-0340/2008 -.
<SPEAKER ID="077" NAME="Astrid Lulling" LANGUAGE="FR">
Κύριε Πρόεδρε, 22 χρόνια μετά την ψήφιση ενός κειμένου που στόχευε ήδη στη διασφάλιση ίσης μεταχείρισης ανδρών και γυναικών που ασκούν αυτοτελή επαγγελματική δραστηριότητα, συμπεριλαμβανομένων των συζύγων-βοηθών τους, η Επιτροπή υπέβαλε επιτέλους μια νέα πρόταση για την αντικατάσταση του αναποτελεσματικού και μετριοπαθούς κειμένου του 1986, αλλά το έπραξε χρησιμοποιώντας μια πιο στέρεη νομική βάση.
<P>
Θα ήθελα αρχικά να αναφέρω μια σημαντική βελτίωση, δηλαδή το ότι η ίδρυση εταιρείας μεταξύ συζύγων ή αναγνωρισμένων συντρόφων συμβίωσης δεν θα απαγορεύεται πλέον σε κανένα κράτος μέλος. Αυτός είναι ένας αποτελεσματικός τρόπος βελτίωσης της κατάστασης των συζύγων-βοηθών, αυτών των εκατομμυρίων αόρατων εργαζομένων που απασχολούνται στη γεωργία, στη βιοτεχνία, στο εμπόριο, στις ΜΜΕ και στα ελεύθερα επαγγέλματα. " περίπτωσή τους υπήρξε θέμα ανησυχίας για το Ευρωπαϊκό Κοινοβούλιο από τη δεκαετία του 1990.
<P>
Δυστυχώς, η πρόταση της Επιτροπής εξακολουθεί να είναι υπερβολικά αδύναμη σε ένα σημείο θεμελιώδους σημασίας: την κοινωνική ασφάλιση των συζύγων-βοηθών και των αναγνωρισμένων συντρόφων συμβίωσης. " εμπειρία δείχνει ότι στις περιπτώσεις στις οποίες οι σύζυγοι-βοηθοί πρέπει να ασχοληθούν προσωπικά και να κάνουν αίτηση για συμμετοχή σε ένα σύστημα κοινωνικής ασφάλισης, μεγάλη πλειοψηφία αυτών δεν το κάνει. Κανένας από αυτούς τους ανθρώπους δεν συνειδητοποιεί ότι, σε περίπτωση διαζυγίου, συχνά μετά από περισσότερα από 20 χρόνια γάμου και εργασίας στην οικογενειακή επιχείρηση, θα χάσει όλες τις κοινωνικές παροχές και ειδικά τα συνταξιοδοτικά δικαιώματα.
<P>
Επιθυμούμε επίσης να διατηρήσουμε την παλιά διάταξη σχετικά με την αναγνώριση της εργασίας των συζύγων-βοηθών, προκειμένου να προβλέψουμε αποζημίωση, ιδίως σε περίπτωση διαζυγίου, στις περιπτώσεις στις οποίες οι σύζυγοι-βοηθοί βρίσκονται σε επισφαλή κατάσταση μετά από χρόνια εργασίας για την οικογενειακή επιχείρηση.
<P>
Τέλος, όσον αφορά την προστασία της μητρότητας, έχουμε βρει μια μέθοδο που ταιριάζει καλύτερα στις ειδικές συνθήκες των γυναικών που ασκούν αυτοτελή επαγγελματική δραστηριότητα και γυναικών συζύγων-βοηθών. Πρέπει να έχουν το δικαίωμα να πάρουν άδεια μητρότητας διάρκειας της επιλογής τους, με την προϋπόθεση ότι η συνολική διάρκεια δεν θα υπερβαίνει αυτή που προσδιορίζεται στην Οδηγία για τις εργαζόμενες γυναίκες.
<P>
Αυτές είναι οι τροποποιήσεις που θεωρούμε ότι είναι πιο σημαντικές προκειμένου να αποτρέψουμε τη δημοσίευση μιας ακόμα αδύναμης οδηγίας, που δεν θα μας επιτρέψει να εγγυηθούμε ίση μεταχείριση ανδρών και γυναικών σε αυτό τον τομέα.
<P>
Πληροφορηθήκαμε για μια δεκάδα περίπου τροποποιήσεις που κατατέθηκαν από τον κ. Cocilovo, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, που αφορούν τον ορισμό των συζύγων-βοηθών και συντρόφων συμβίωσης. Μένω κάπως έκπληκτη, καθώς, στην Επιτροπή Δικαιωμάτων των Γυναικών και Ισότητας των Φύλων, εμείς - και εδώ αναφέρομαι σε όλες τις ομάδες - είχαμε συμφωνήσει να τηρήσουμε τους ορισμούς που περιέχονταν στην πρόταση της Επιτροπής, η οποία είναι νομικά έγκυρη και αποδεκτή από όλους, εφόσον ως σύζυγοι-βοηθοί νοούνται επίσης και οι σύντροφοι συμβίωσης αυτών που ασκούν αυτοτελή επαγγελματική δραστηριότητα και αναγνωρίζονται από το εθνικό δίκαιο.
<P>
Αυτός ο ορισμός είναι σαφής. Είναι ακριβής. Γιατί να κατατεθούν τροποποιήσεις που είναι ασαφείς και νομικώς εσφαλμένες; Ζητώ από την Ομάδα ALDE να αποσύρει αυτές τις τροποποιήσεις. Υποθέτω ότι υπάρχει κάποια παρεξήγηση ανάμεσα στο σκιώδη εισηγητή αυτής της ομάδας και τον κ. Cocilovo. Εργάζομαι πάνω σ' αυτό επί του παρόντος.
<P>
" Επιτροπή Δικαιωμάτων των Γυναικών και Ισότητας των Φύλων έχει δυστυχώς υιοθετήσει και μία ακόμα έκθεση που περιέχει 74 τροποποιήσεις, η πλειοψηφία των οποίων δεν συνδέεται άμεσα με τον αρχικό στόχο που παρουσιάστηκε στην πρόταση της Επιτροπής, ο οποίος ήταν να ενισχύσει την προστασία της μητρότητας βελτιώνοντας την υγεία και την ασφάλεια των εγκύων, λεχώνων και γαλουχουσών εργαζομένων.
<P>
Θα ήθελα να ξεκαθαρίσω ότι αυτή η οδηγία δεν αφορά γυναίκες που ασκούν αυτοτελή επαγγελματική δραστηριότητα, γυναίκες συζύγους-βοηθούς ή συντρόφους αυτών που ασκούν αυτοτελή επαγγελματική δραστηριότητα. " ιδιαίτερη κατάστασή τους θα εξεταστεί στα πλαίσια της νέας οδηγίας για την ίση μεταχείριση ανδρών και γυναικών που ασκούν αυτοτελή επαγγελματική δραστηριότητα, η οποία θα αποτελέσει το θέμα μιας έκθεσης.
<P>
(Ο Πρόεδρος διακόπτει την ομιλήτρια)
<SPEAKER ID="079" NAME="Edite Estrela" LANGUAGE="PT">
Κύριε Πρόεδρε, κυρία Επίτροπε, κυρίες και κύριοι, κατ' αρχήν θα ήθελα να ευχαριστήσω τους ακόλουθους ανθρώπους: τους σκιώδεις εισηγητές, τους συντάκτες των γνωμοδοτήσεων της Επιτροπής Απασχόλησης και Κοινωνικών Υποθέσεων και της Επιτροπής Νομικών Θεμάτων, τις γραμματείες της Επιτροπής Δικαιωμάτων των Γυναικών και Ισότητας των Φύλων και της Σοσιαλιστικής Ομάδας στο Ευρωπαϊκό Κοινοβούλιο, τους κοινωνικούς εταίρους, τους ΜΚΟ, τους ειδικούς που έλαβαν μέρος στις δημόσιες ακροάσεις που πραγματοποιήθηκαν στις Βρυξέλλες και τη Λισσαβώνα, τους εκπροσώπους της Επιτροπής και του Συμβουλίου και τους βοηθούς μου. Τους ευχαριστώ όλους για την υποστήριξη και τις υποδείξεις τους.
<P>
Οι προτάσεις στην έκθεσή μου είναι επομένως το αποτέλεσμα μιας ιδιαίτερα συμμετοχικής διαδικασίας και πολλών συναντήσεων εργασίας με όλους αυτούς που ενδιαφέρονται να εξοπλίσουν την Ευρωπαϊκή Ένωση με μια οδηγία για την άδεια μητρότητας κατάλληλη για την εποχή μας. Οι κύριοι στόχοι των προτεινόμενων τροποποιήσεών μου είναι οι εξής: πρώτον, η ενίσχυση των δικαιωμάτων των εργαζόμενων γυναικών κατά τη διάρκεια της εγκυμοσύνης, της λοχείας και του θηλασμούˑ δεύτερον, η προώθηση της συμφιλίωσης της επαγγελματικής, οικογενειακής και ιδιωτικής ζωήςˑ και τρίτον, η βοήθεια προς τους Ευρωπαίους που θέλουν να αποκτήσουν παιδιά προκειμένου να το πράξουν, αυξάνοντας έτσι το ποσοστό γεννητικότητας.
<P>
Προτείνω επομένως την επέκταση της προστασίας κατά της απόλυσης σε 12 μήνες, αφαιρώντας την υποχρέωση πραγματοποίησης νυχτερινής και υπερωριακής εργασίας εάν η γυναίκα το επιθυμεί και μειώνοντας την εργάσιμη ημέρα κατά δύο ώρες για το σκοπό του θηλασμού, χωρίς την απώλεια οποιωνδήποτε προνομίων. Ωστόσο, η πιο καινοτόμα πρόταση σε σχέση με την πρόταση της Ευρωπαϊκής Επιτροπής αφορά την άδεια πατρότητας. Το κοινοτικό δίκαιο πρέπει να κατοχυρώσει την αρχή της καταμερισμένης άδειας προκειμένου να ενθαρρύνει μια πιο δίκαιη κατανομή ιδιωτικών και οικογενειακών υποχρεώσεων μεταξύ ανδρών και γυναικών και επομένως να βελτιώσει την ποιότητα ζωής και ευεξίας των παιδιών. Οι πατέρες πρέπει να συμμετέχουν στις οικογενειακές υποχρεώσεις από τη γέννηση ή την υιοθεσία ενός παιδιού. Πρέπει επίσης να καταπολεμήσουμε τις οικονομικές, κοινωνικές και πολιτισμικές προκαταλήψεις που συνδέονται με το δικαίωμα της άδειας πατρότητας και να αλλάξουμε νοοτροπίες.
<P>
Ενώ, για παράδειγμα, στη Σουηδία, ένας άνδρας που δεν μοιράζεται τη γονική άδεια θεωρείται από την κοινωνία ως ανεπαρκής πατέρας, στις χώρες της νότιας Ευρώπης ισχύει το αντίθετο: οι πατέρες εξαναγκάζονται από τους εργοδότες και τους συναδέλφους τους να μην πάρουν την άδεια στην οποία έχουν νόμιμο δικαίωμα. Προτείνω επομένως δύο εβδομάδες υποχρεωτικής, μη μεταβιβάσιμης άδειας πατρότητας με αποδοχές 100%, χωρίς την απώλεια οποιωνδήποτε επαγγελματικών δικαιωμάτων. Έχει αποδειχτεί ότι ο καταμερισμός των οικογενειακών ευθυνών μεταξύ ανδρών και γυναικών είναι το πρώτο βήμα προς την ουσιαστική συμφιλίωση της οικογενειακής και επαγγελματικής ζωής. Ενώ έχουν το ίδιο δικαίωμα με τους άνδρες για επαγγελματική καριέρα, οι γυναίκες δεν μπορούν, ωστόσο, να κάνουν την ίδια εργασία με τους άνδρες εκτός σπιτιού και να τριπλασιάσουν την ποσότητα της εργασίας εντός σπιτιού.
<P>
" οικογενειακή ζωή είναι ένας από τους λόγους για τους οποίους υπάρχουν περισσότερες άνεργες γυναίκες από ό,τι άνδρες. Επιπλέον, μια συνήθης ερώτηση στις συνεντεύξεις εργασίας είναι αν οι αιτούσες σκοπεύουν να παντρευτούν ή να αποκτήσουν παιδιά. Οι προσωπικές ζωές των γυναικών εξετάζονται εξονυχιστικά και καταλήγουν σε αποτυχία αν επιδείξουν τη φυσική επιθυμία να γίνουν μητέρες. " μητρότητα δεν μπορεί να αντιμετωπίζεται ως πρόβλημα για τους εργοδότες ή για την οικονομία. Αντιθέτως, είναι μια υπηρεσία που παρέχεται στην κοινωνία, καθώς μας επιτρέπει να αντιμετωπίσουμε το χαμηλό ποσοστό γεννητικότητας και τη γήρανση του πληθυσμού και ταυτόχρονα να εγγυηθούμε τη βιωσιμότητα του συστήματος κοινωνικής ασφάλισης.
<P>
Είναι επομένως απαράδεκτο για τις γυναίκες να τιμωρούνται επειδή είναι μητέρες. Ωστόσο, η αλήθεια είναι ότι συχνά δεν μπορούν να σημειώσουν πρόοδο στις καριέρες τους, δεν λαμβάνουν τα συνήθη πριμ παραγωγικότητας ή μερίδιο των κερδών και πρέπει να αποδεχτούν πιο ταπεινωτική και λιγότερο επαγγελματικά ικανοποιητική εργασία. Πρέπει να αλλάξουμε αυτή την κατάσταση.
<SPEAKER ID="080" NAME="Vladimír Špidla">
Μέλος της Επιτροπής. - (CS) Κύριε Πρόεδρε, αξιότιμα Μέλη, θα ήθελα να ξεκινήσω ευχαριστώντας την κ. Estrela και την κ. Lulling για την έκθεσή τους. Εκτιμώ τις προσπάθειές τους και τη στήριξη που το Ευρωπαϊκό Κοινοβούλιο έδωσε στις προτάσεις της Επιτροπής στα πλαίσια της δέσμης μέτρων που υιοθέτησε το περασμένο φθινόπωρο για την εναρμόνιση της εργασιακής και της οικογενειακής ζωής.
<P>
Όπως γνωρίζετε, το έργο της εναρμόνισης της εργασιακής, οικογενειακής και ιδιωτικής ζωής είναι μία από τις προτεραιότητες του σχεδίου της Επιτροπής για την ισότητα των φύλων. " διαδικασία της προώθησης πολιτικών που επικεντρώνονται σε αυτά τα θέματα είναι θεμελιώδους σημασίας για τη βελτίωση της συμμετοχής των γυναικών στην αγορά εργασίας και για την αντιμετώπιση των προβλημάτων που συνδέονται με τις μεταβαλλόμενες μορφές της οικογένειας, τη γήρανση του πληθυσμού και την υποστήριξη για την ίση μεταχείριση ανδρών και γυναικών. Σε αυτό το πλαίσιο, πιστεύω ότι η βελτίωση της νομοθεσίας στη σφαίρα της άδειας μητρότητας και γονικής άδειας είναι απαραίτητη. Παρομοίως, είναι αποφασιστικής σημασίας να βελτιώσουμε τη θέση των γυναικών που ασκούν αυτοτελή επαγγελματική δραστηριότητα.
<P>
Χαίρομαι για την πρόοδο που έχει πραγματοποιηθεί και στις δύο νομοθετικές προτάσεις που κατατέθηκαν από την Επιτροπή. Είμαι επίσης ικανοποιημένος με την επιτυχία των διαπραγματεύσεων μεταξύ των κοινωνικών εταίρων σχετικά με τη γονική άδεια. Ελπίζω ότι πριν από τις καλοκαιρινές διακοπές θα μπορέσω να υποβάλω επίσημη πρόταση για να καταστήσω τη συμφωνία τους δεσμευτική. Θα ήθελα τώρα να αναφέρω εν συντομία τους στόχους της Επιτροπής για την τροποποίηση της οδηγίας για την άδεια μητρότητας, οι οποίοι είναι οι εξής: η προώθηση υψηλών επιπέδων προστασίας της ασφάλειας και της υγείας για τις μητέρες, η ενθάρρυνση των γυναικών να αποκτήσουν όσα παιδιά θέλουν και η υποστήριξη της συμμετοχής των γυναικών στην αγορά εργασίας. Σε αυτό το πλαίσιο, η πρόταση της Επιτροπής στοχεύει πρωταρχικά στην επέκταση της άδειας μητρότητας από 14 σε 18 εβδομάδες, αυξάνοντας τις παροχές μητρότητας προκειμένου να διευκολύνει τις γυναίκες να διακόπτουν τις εργασίες τους και να φροντίζουν τα παιδιά τους νιώθοντας παράλληλα οικονομικά ασφαλείς και παρέχοντας τη μεγαλύτερη ευελιξία που θα πρέπει να δοθεί στις γυναίκες όσον αφορά τη διευθέτηση της άδειας μητρότητάς τους και των συνθηκών εργασίας για την επιστροφή τους στην απασχόληση. Έχω επίγνωση των δυσκολιών που επιφέρει η επίτευξη της σωστής ισορροπίας μεταξύ της βελτίωσης της προστασίας και του να καταστούν αυτά τα επιπρόσθετα μέτρα οικονομικά αποδεκτά για τους εργοδότες και τα κράτη μέλη.
<P>
Κύριε Πρόεδρε, αξιότιμα Μέλη, η Επιτροπή χαιρετίζει τις πολυάριθμες τροποποιήσεις που έγιναν από το Κοινοβούλιο, οι οποίες θα βοηθήσουν να ενισχυθεί ή να διευκρινιστεί αυτό το σχέδιο. Αυτές περιλαμβάνουν: την Τροπολογία 11 για τις δημογραφικές τάσεις, την Τροπολογία 25 που τονίζει την ανάγκη για καλύτερη εναρμόνιση μεταξύ της εργασιακής και οικογενειακής ζωής, την Τροπολογία 50 για την υποστήριξη των κρατών μελών στην προώθηση της μερικής απασχόλησης, την Τροπολογία 35 για την προαιρετική άδεια μητρότητας πριν από τον τοκετό, την Τροπολογία 53 που διευκρινίζει ότι οι γυναίκες σε άδεια μητρότητας μπορούν να έχουν αυξήσεις μισθού, και την Τροπολογία 56 για τα συνταξιοδοτικά δικαιώματα των εργαζομένων. " Επιτροπή είναι επίσης έτοιμη να δεχτεί ορισμένες ακόμη τροποποιήσεις, είτε σε θέματα αρχής είτε στο σύνολό τους.
<P>
Επικροτώ επίσης την τροποποίηση που θα καθιστούσε δυνατό, υπό ορισμένες συνθήκες, τον υπολογισμό της άδειας πατρότητας όπως την άδεια μητρότητας. Μια τέτοια διάταξη θα λάμβανε υπ' όψιν της τις διαφορές μεταξύ των κρατών μελών και θα περιλάμβανε τις απαιτήσεις εκείνων των κρατών μελών με προχωρημένα συστήματα άδειας για οικογενειακούς λόγους, όπως των Σκανδιναβικών χωρών. Ωστόσο, θα ήθελα να αποφύγω μια κατάσταση στην οποία η αναθεώρηση της Οδηγίας 92/85/ΕΟΚ χρησιμοποιείται ως ευκαιρία για την εισαγωγή θεμάτων των οποίων η πραγμάτευση θα πρέπει να γίνει σε άλλο πλαίσιο. Κατά την άποψή μου, αυτό θα υπέσκαπτε τους σκοπούς της πρότασης της Επιτροπής, οι οποίοι περιλαμβάνουν, πρώτον και κύριο, την ενισχυμένη προστασία για τις μητέρες και, δεύτερον, την υποστήριξη της συμμετοχής των γυναικών στην αγορά εργασίας.
<P>
Υπό αυτό το πρίσμα - αν και υποστηρίζω πλήρως την πρότασή σας για την εισαγωγή της άδειας πατρότητας - δεν πιστεύω ότι η παρούσα οδηγία, επικεντρωμένη όπως είναι στην προστασία των μητέρων, είναι το κατάλληλο μέσο για το σκοπό αυτό. Επομένως η Επιτροπή απορρίπτει τις τροποποιήσεις σχετικά με την άδεια πατρότητας. Παρ' όλα αυτά, η Επιτροπή πιστεύει ότι είναι σωστό να γίνει η πραγμάτευση αυτού του θέματος στο μέλλον, με σκοπό την επίτευξη τελικής συμφωνίας μεταξύ των Ευρωπαίων κοινωνικών εταίρων σχετικά με τη γονική άδεια.
<P>
Εκφράζω επίσης την ικανοποίησή μου για το αίτημα του Κοινοβουλίου για εισαγωγή άδειας σε περίπτωση υιοθεσίας παιδιού (Τροπολογία 44). " ιδέα είναι έγκυρη, αλλά και σε αυτή την περίπτωση πιστεύω ότι η αναθεώρηση της Οδηγίας 92/85/ΕΟΚ δεν είναι ο σωστός τρόπος διεκδίκησής της. Πρέπει να συνειδητοποιήσουμε ότι η κατάσταση μιας μητέρας που υιοθετεί ένα παιδί είναι διαφορετική. Ωστόσο, όπως ακριβώς και στην περίπτωση της άδειας πατρότητας, η Επιτροπή πιστεύει ότι είναι σωστό η πραγμάτευση του ζητήματος να γίνει αργότερα, ιδιαιτέρως σε σχέση με τη γονική άδεια.
<P>
Κύριε Πρόεδρε, αξιότιμα Μέλη, η Επιτροπή επικροτεί την πρότασή σας για 20 εβδομάδες άδειας μητρότητας. Είναι σύμφωνη με τη λογική της πρότασης της Επιτροπής, η οποία προβλέπει την παραχώρηση άδειας μητρότητας άνω των 18 εβδομάδων σε ορισμένες περιπτώσεις. Ωστόσο, είναι ζωτικής σημασίας να δείξουμε τον αντίκτυπο αυτής της επέκτασης στις υπόλοιπες διατάξεις της πρότασης της Επιτροπής. Όσο για το θηλασμό, οι γυναίκες με άδεια μητρότητας που διαρκεί 18 εβδομάδες θα έχουν επαρκή χρόνο για να θηλάσουν τα παιδιά τους, χωρίς να πρέπει να προσαρμόσουν τις ώρες εργασίας τους. Υπό αυτές τις συνθήκες, δεν θα υποστήριζα την ιδέα εισαγωγής νομικής υποχρέωσης σχετικά με την προσαρμογή των ωρών εργασίας για τις γαλουχούσες. Αντ' αυτού, θα ζητούσα από τα κράτη μέλη να εξετάσουν την πιθανότητα λήψης άλλων μέτρων που θα διευκόλυναν τις γυναίκες να συνεχίσουν να θηλάζουν ακόμη και μετά από τις 18 εβδομάδες της άδειας μητρότητάς τους. Παρομοίως, όσον αφορά τις παροχές μητρότητας, η πρόταση της Επιτροπής εισάγει την αρχή της καταβολής πλήρους μισθού. Στην πραγματικότητα, πολλά κράτη μέλη εφαρμόζουν ήδη αυτή την αρχή. " πρόταση της Επιτροπής επιτρέπει επίσης στα κράτη μέλη να ορίσουν τα μέγιστα επίπεδα για αυτές τις παροχές. " Επιτροπή δεν είναι υπέρ της πρότασης που κατατέθηκε από το Κοινοβούλιο για την πλήρη καταβολή των μισθών για ορισμένο χρονικό διάστημα και την εισαγωγή μέγιστων ποσών για το υπόλοιπο της άδειας μητρότητας, γιατί αυτό θα αποθάρρυνε τις μητέρες από το να πάρουν την πλήρη άδεια μητρότητάς τους. Για το λόγο αυτό, η Επιτροπή δεν συνιστά την έγκριση αυτών των τροποποιήσεων.
<P>
" Επιτροπή πιστεύει επίσης ότι ορισμένες τροποποιήσεις είτε μετριάζουν τα αποτελέσματα της πρότασης, είτε εισάγουν υπερβολικά πολλές λεπτομέρειες, είτε υπερβαίνουν το πεδίο εφαρμογής των εξουσιών αυτής της οδηγίας. Αυτό ισχύει, για παράδειγμα, για την Τροπολογία 30 σχετικά με το δικαίωμα απόρριψης της νυχτερινής εργασίας. Πιστεύω ότι οι έγκυες ή οι γαλουχούσες θα πρέπει να έχουν τη δυνατότητα οποιαδήποτε στιγμή να αρνηθούν τη νυχτερινή εργασία χωρίς να πρέπει να δηλώσουν τους λόγους τους για αυτή τους την πράξη. Το ίδιο ισχύει και για την έκδοση κυρώσεων. Ως προς αυτό, η Επιτροπή έχει την άποψη ότι είναι σημαντικό να προσδιοριστεί ότι η αποζημίωση δεν θα πρέπει να περιορίζεται από οποιοδήποτε ανώτατο όριο που ορίζεται σε εθνικό επίπεδο. Αυτή η σημαντική αρχή έχει εδραιωθεί από το Δικαστήριο των Ευρωπαϊκών Κοινοτήτων. Επομένως, η Επιτροπή δεν μπορεί να αποδεχτεί την Τροπολογία 68.
<P>
Κύριε Πρόεδρε, αξιότιμα Μέλη, θα ήθελα τώρα να ασχοληθώ λεπτομερέστερα με την έκθεση της κ. Lulling. Πρώτα από όλα, θα ήθελα να υπογραμμίσω τη μεγάλη σημασία που προσδίδει η Επιτροπή σε αυτή την πρόταση. Είναι όντως ζωτικής σημασίας να βελτιωθεί η κατάσταση όσον αφορά την ίση μεταχείριση ανδρών και γυναικών που ασκούν αυτοτελή επαγγελματική δραστηριότητα, εφόσον οι γυναίκες υποεκπροσωπούνται σε αυτό τον τομέα, καθώς αντιστοιχούν σε ένα στους τρεις επιχειρηματίες στην Ευρωπαϊκή Ένωση. Είναι επίσης θεμελιώδους σημασίας να βελτιωθεί η θέση των συζύγων-βοηθών. Δεν μπορούμε να συμφωνήσουμε με την παρούσα κατάσταση, στην οποία οι άνθρωποι που συμμετέχουν κανονικά στις δραστηριότητες μιας οικογενειακής επιχείρησης δεν έχουν κοινωνική προστασία.
<P>
Χαίρομαι που βλέπω ότι οι γνωμοδοτήσεις του Συμβουλίου και της Επιτροπής συμπίπτουν σε μεγάλο βαθμό. Για το λόγο αυτό, η Επιτροπή είναι σε θέση να αποδεχτεί (είτε στο σύνολό τους είτε σε θέματα αρχής) τη σημαντική πλειοψηφία των τροποποιήσεων που παρουσιάστηκαν από την εισηγήτρια: αρχικά την Τροπολογία 15 για την άδεια μητρότητας για τις γυναίκες που ασκούν αυτοτελή επαγγελματική δραστηριότητα και την Τροπολογία 18, η οποία στοχεύει στην επανεισαγωγή του Άρθρου 7 της Οδηγίας 86/613/ΕΟΚ σχετικά με την αναγνώριση της εργασίας των συζύγων-βοηθών. Αυτό περιλαμβάνει επίσης ένα μεγάλο αριθμό τροποποιήσεων που η Επιτροπή μπορεί να αποδεχτεί στο σύνολό τους ή σε θέματα αρχής. Στις περισσότερες περιπτώσεις, αυτές οι τροποποιήσεις διευκρινίζουν την πρόταση της Επιτροπής και επομένως στοχεύουν σε μεγαλύτερη ασφάλεια δικαίου.
<P>
Θα ήθελα, ωστόσο, να επισημάνω ότι η Επιτροπή δεν μπορεί να αποδεχτεί την Τροπολογία 14 σχετικά με την κοινωνική προστασία των συζύγων-βοηθών. Κατά την άποψή μου, είναι σαφές ότι πρόκειται για ένα σημαντικό θέμα για το Ευρωπαϊκό Κοινοβούλιο. Ωστόσο, αυτή η συγκεκριμένη τροποποίηση θέτει ορισμένα συγκεκριμένα προβλήματα. Πρώτον και κύριο, η εθελοντική προσέγγιση που έχει εισαχθεί στην πρόταση της Επιτροπής αντιπροσωπεύει ουσιαστική βελτίωση σε σύγκριση με την παρούσα κατάσταση. " πρόταση της Επιτροπής καθορίζει - και αυτό είναι μια νομοθετική υποχρέωση που ισχύει για τα κράτη μέλη - ότι οι σύζυγοι-βοηθοί θα πρέπει να έχουν, εφόσον το ζητήσουν, το ίδιο επίπεδο προστασίας με αυτό που απολαμβάνουν τα άτομα που ασκούν αυτοτελή επαγγελματική δραστηριότητα. " υποχρεωτική εισαγωγή των συζύγων-βοηθών στο σύστημα κοινωνικής προστασίας θα είχε επίσης σημαντικές χρηματοοικονομικές επιπτώσεις. Σε αυτή την εποχή οικονομικής κρίσης, θα πρέπει να προσπαθήσουμε να διασφαλίσουμε ότι οι επιχειρήσεις, ειδικά οι μικρές οικογενειακές επιχειρήσεις, δεν υφίστανται περαιτέρω έξοδα παρά τη θέλησή τους. Επομένως, πιστεύω ότι στους συζύγους-βοηθούς θα πρέπει να δοθεί η επιλογή να διαλέξουν. Επιπλέον, αυτή η τροποποίηση θα περιέπλεκε σημαντικά τη δυνατότητα επίτευξης συμφωνίας με το Συμβούλιο.
<P>
Συμπεραίνοντας, θα ήθελα να πω ότι η θέση της Επιτροπής όσον αφορά τις διάφορες τροποποιήσεις και στις δύο νομοθετικές προτάσεις έχει δοθεί στο Κοινοβούλιο γραπτώς και θα προσαρτηθεί στα πρακτικά της ολομέλειας.
<SPEAKER ID="081" NAME="Joel Hasse Ferreira" LANGUAGE="PT">
" κ. Madeira προσπάθησε να εξασφαλίσει πραγματική ισότητα για τις εργαζόμενες εγκύους και όλες τις γυναίκες σε αναπαραγωγική ηλικία όσον αφορά την πρόσβαση και την παραμονή τους στην αγορά εργασίας. Κυρίες και κύριοι, οι γυναίκες συχνά έρχονται αντιμέτωπες με μια επιλογή μεταξύ επαγγελματικής και οικογενειακής ζωής, ιδιαιτέρως όσον αφορά το θέμα της μητρότητας, γεγονός που καταλήγει στο να τις αποτρέπει από το να νιώθουν ολοκληρωμένα άτομα όσον αφορά τη σωματική και πνευματική τους υγεία. Πρέπει επομένως να υιοθετήσουμε μια προσέγγιση χωρίς προκαταλήψεις για τα δικαιώματα και την προστασία των γυναικών, η οποία θα ευθυγραμμίζεται με το ευρωπαϊκό κοινωνικό μοντέλο. Θα θέλαμε επίσης να συμπεριλάβουμε τη γονική άδεια σε αυτό το πλαίσιο, η οποία, όπως είδαμε, δεν αποτέλεσε επιλογή της Επιτροπής.
<P>
Κύριε Επίτροπε, οποιοσδήποτε απουσιάζει 18 εβδομάδες από το χώρο εργασίας χρειάζεται ειδική κατάρτιση για να ξαναρχίσει την εργασία του προκειμένου να διατηρήσει τις εύλογες προοπτικές σταδιοδρομίας του και να αποτρέψει την εμπειρία ενός διπλού μειονεκτήματος στην επαγγελματική του ζωή. Επομένως πρέπει να διασφαλίσουμε τα ακόλουθα: η εργασία τους πρέπει να προστατεύεται για 12 μήνες ούτως ώστε να μπορούν να αναδιοργανώσουν την οικιακή τους ζωή κατά την επιστροφή τους στην εργασία, την κατάρτιση και τα νέα τρέχοντα καθήκοντά τους. " αύξηση από έξι σε δώδεκα μήνες είναι επομένως απλώς κοινή λογική. Είναι ζωτικής σημασίας κάθε κράτος μέλος να νομοθετήσει σχετικά με τα δικαιώματα των αυτοαπασχολούμενων γυναικών και αυτό είναι επομένως ένα ξεκάθαρο πολιτικό σήμα στο οποίο θα θέλαμε να αντιδράσει η Επιτροπή.
<P>
Κύριε Πρόεδρε, κύριε Επίτροπε, κυρίες και κύριοι, αυτή η προσαρμογή στις ώρες εργασίας μετά τον τοκετό δεν θα πρέπει να είναι αποκλειστικό δικαίωμα των γυναικών, καθώς ο σύζυγος, ο σύντροφος ή ο γονιός θα πρέπει επίσης να μπορεί να το ζητήσει από τον εργοδότη. Αυτή η πρόταση είναι πολύ σημαντική και πρέπει να την παρακολουθήσουν οι ρυθμιστικές αρχές στα κράτη μέλη. Τέλος, κυρίες και κύριοι, πιστεύουμε ότι αυτή η προσέγγιση είναι πιο συνεπής με το ευρωπαϊκό κοινωνικό μοντέλο στο οποίο προσβλέπουμε. Το θέμα αυτό δεν αφορά μόνο τις γυναίκες. Αφορά επίσης την κοινωνία.
<SPEAKER ID="082" NAME="Luigi Cocilovo">
συντάκτης της γνωμοδότησης της Επιτροπής Απασχόλησης και Κοινωνικών Υποθέσεων. - (IT) Κύριε Πρόεδρε, κυρίες και κύριοι, θα ήθελα να πω εξαρχής, για να εξοικονομήσω χρόνο, ότι συμφωνώ στην ουσία με την παρουσίαση της κ. Lulling, η οποία ήταν η εισηγήτρια για την κύρια επιτροπή για την έκθεση αυτή.
<P>
Το θέμα είναι "η ίση μεταχείριση ανδρών και γυναικών που ασκούν αυτοτελή επαγγελματική δραστηριότητα". Υπάρχουν αρκετές τροποποιήσεις που υιοθετήθηκαν από την Επιτροπή Απασχόλησης και Κοινωνικών Υποθέσεων, τις οποίες κατέθεσα και πάλι εξ ονόματος της ομάδας μου. Νομίζω ότι ορισμένες μπορούν να αποσυρθούν, εφόσον ουσιαστικά επικαλύπτονται με τα κείμενα που υιοθετήθηκαν ήδη από την κύρια επιτροπή.
<P>
Κι εμείς επίσης θα επιμείνουμε στην Τροπολογία 14, όσον αφορά το Άρθρο 6, γιατί πιστεύουμε ότι το να κάνουμε προαιρετικό για τους συζύγους-βοηθούς και τους συντρόφους συμβίωσης αυτό που είναι, ωστόσο, υποχρεωτικό για τους κύριους εργαζόμενους σημαίνει να χαμηλώσουμε την προστασία και να ανοίξουμε την πόρτα σε συνθήκες που υποσκάπτουν τους σκοπούς της Επιτροπής.
<P>
Κατά τα λοιπά, πιστεύω ότι θα έρθουμε επίσης σε συμφωνία με την κ. Lulling προκειμένου να πιέσουμε για να γίνεται αναφορά στους "συντρόφους συμβίωσης-βοηθούς" καθώς επίσης και συζύγους σε κάθε απόσπασμα του κειμένου της Επιτροπής, αντί να το αφήσουμε ανοιχτό σε ερμηνείες. Ωστόσο, είναι ειλικρινά δευτερεύον θέμα σε σχέση με τον κύριο στόχο που όλοι συμμεριζόμαστε.
<SPEAKER ID="083" NAME="Lidia Joanna Geringer de Oedenberg">
συντάκτης της γνωμοδότησης της Επιτροπής Νομικών Θεμάτων. - (PL) Κύριε Πρόεδρε, ο σκοπός της οδηγίας του Συμβουλίου του 1986 ήταν να εφαρμόσει την αρχή της ίσης μεταχείρισης ανδρών και γυναικών που ασκούν αυτοτελή επαγγελματική δραστηριότητα, να δώσει στους συζύγους-βοηθούς μια σαφώς καθορισμένη επαγγελματική θέση και να εδραιώσει τα δικαιώματα και τις ελάχιστες εγγυήσεις τους. " παρούσα πρόταση της Επιτροπής εξακολουθεί να μην είναι επαρκώς φιλόδοξη και περιέχει λίγα πράγματα προς την κατεύθυνση δεσμευτικών λύσεων.
<P>
" πρόταση να διασφαλίσουμε ότι οι γυναίκες που είναι αυτοαπασχολούμενες έχουν τη δυνατότητα να πάρουν μέχρι 14 εβδομάδες άδεια μητρότητας, συμπεριλαμβανομένων δύο εβδομάδων υποχρεωτικής άδειας, αξίζει να υποστηριχθεί, καθώς είναι η πρόταση για να τους δώσουμε το δικαίωμα να επωφεληθούν από την κάλυψη κοινωνικής ασφάλισης στην ίδια βάση με τους αυτοαπασχολούμενους εργαζόμενους.
<P>
Από την άλλη πλευρά, η πρόταση να απελευθερώσουμε τους αυτοαπασχολούμενους ανθρώπους, και ιδιαίτερα τους συζύγους-βοηθούς, από την υποχρέωση να είναι μέλη συστημάτων κοινωνικής ασφάλισης είναι ενοχλητική. Αυτή η λύση δεν θα συμβάλει στην ίση μεταχείριση ανδρών και γυναικών και επομένως θα ήταν φρόνιμο ο αρμόδιος φορέας σε θέματα ισότητας που καλύπτονται από τις οδηγίες να εποπτεύει τη σωστή εφαρμογή αυτής της οδηγίας.
<P>
Τέλος, θα ήθελα να συγχαρώ και τις δύο συγγραφείς για ένα εξαιρετικά καταρτισμένο έγγραφο.
<SPEAKER ID="084" NAME="Maria Petre" LANGUAGE="RO">
Θα ήθελα πρώτα από όλα να ευχαριστήσω την εισηγήτρια, κ. Estrela, για την έκθεσή της και για την προσπάθεια που κατέβαλε για τη σύνταξή της.
<P>
Πιστεύω ότι η βελτίωση της Οδηγίας 92/85 παρέχει μια λύση σε ένα γνήσιο, σοβαρό πρόβλημα που αντιμετωπίζει η Ευρώπη. Αναφέρομαι τόσο στη γήρανση του πληθυσμού όσο και στη μείωση του πληθυσμού, για τις οποίες έχουμε μιλήσει τόσο εκτενώς. Κατά την άποψή μας στην Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, το να έχουμε την οικογένεια ως θεμελιώδη αξία μας δίνει ασφαλώς το δικαίωμα να σχεδιάσουμε ένα πολιτικό μέτρο που θα επικεντρώνεται σε αυτό το ζήτημα, γεγονός που αποτελεί επίσης το λόγο για τον οποίο επικροτούμε αυτό που συμβαίνει όσον αφορά την οδηγία για τη μητρότητα και την περίθαλψη της μητέρας.
<P>
Χάρηκα που άκουσα σε αυτό το Κοινοβούλιο τον Επίτροπο Špidla να υποστηρίζει την επέκταση της περιόδου της άδειας μητρότητας, όπως την εγκρίναμε στην Επιτροπή Δικαιωμάτων των Γυναικών και Ισότητας των Φύλων. Δεν πιστεύω ότι αυτό σχετίζεται με την ισότιμη πρόσβαση στην αγορά εργασίας για τις γυναίκες. Γνωρίζουμε επίσης όλοι ότι ο Παγκόσμιος Οργανισμός Υγείας και η UNICEF υποστηρίζουν το γεγονός, το οποίο έχει επιβεβαιωθεί με επιστημονικά επιχειρήματα, ότι οι γυναίκες μετά τον τοκετό χρειάζονται 24 εβδομάδες για να ανακτήσουν πλήρως την εργασιακή τους ικανότητα.
<P>
Πιστεύω ότι δεν πρέπει να αναγκάζουμε τις νέες γυναίκες να επιλέγουν ανάμεσα στην οικογενειακή ζωή και τη σταδιοδρομία. Πράγματι, η σημερινή μας συζήτηση για την τροποποίηση της οδηγίας θα παρέχει μια βάση για την επίτευξη αυτής της ισορροπίας μεταξύ εργασίας και ιδιωτικής ζωής. Επικροτώ την εισαγωγή της έννοιας της άδειας πατρότητας, αν και δεν είναι απαραίτητη αυτή τη στιγμή, γιατί μας επιτρέπει τουλάχιστον να στείλουμε ένα σήμα στις νέες οικογένειες που περιμένουν κάτι τέτοιο από εμάς, το Ευρωπαϊκό Κοινοβούλιο.
<P>
Πιστεύω ότι το να έχουν και τους δύο γονείς στο σπίτι είναι ζωτικής σημασίας για τα μωρά κατά τις πρώτες εβδομάδες της ζωής τους. Πιστεύω επίσης ότι η μητρότητα και η πατρότητα είναι ένα γεγονός ζωής και για το λόγο αυτό συμφωνώ με το ότι αυτό το θέμα πρέπει να αντιμετωπιστεί με τον τρόπο που του αρμόζει και όχι ως ένα πρόβλημα ή ενδεχομένως ως ενόχληση. Ως Ρουμάνα Βουλευτής του Ευρωπαϊκού Κοινοβουλίου και μητέρα δύο παιδιών που γεννήθηκαν, δυστυχώς, υπό το κομμουνιστικό καθεστώς το οποίο βίωσε η χώρα μου, μπορώ να σας διαβεβαιώσω ότι έχω επιπλέον λόγους για να υποστηρίζω να προτεινόμενα μέτρα.
<SPEAKER ID="085" NAME="Lissy Gröner">
εξ ονόματος της Ομάδας PSE. - (DE) Κύριε Πρόεδρε, η Επιτροπή Δικαιωμάτων των Γυναικών και Ισότητας των Φύλων παρείχε μια καλή συμβολή εδώ προς τη διασφάλιση μιας κοινωνικής Ευρώπης και θα ήθελα να ευχαριστήσω ειλικρινά και τις δύο εισηγήτριες, την κ. Estrela και την κ Lulling.
<P>
Για εμάς στη Σοσιαλιστική Ομάδα στο Ευρωπαϊκό Κοινοβούλιο, δύο σημεία αυτού του θέματος είναι πολύ σημαντικά, όπως θα ήθελα να επισημάνω σύντομα. Αφενός, είναι απαραίτητο να συμπεριλάβουμε τους πατέρες στη στρατηγική για τη βελτίωση της ισορροπίας μεταξύ της επαγγελματικής και οικογενειακής ζωής. Δεν θέλουμε, όπως δηλώνει η Επιτροπή, δεκαοχτώ εβδομάδες άδεια μητρότητας, καθώς αυτό εφαρμόζεται ήδη σε όλες σχεδόν τις ευρωπαϊκές χώρες, με εξαίρεση τη Γερμανία και τη Μάλτα. Θέλουμε να προχωρήσουμε ένα βήμα παραπάνω, δηλαδή να εισαγάγουμε δύο εβδομάδες άδεια πατρότητας.
<P>
Για μας, είναι επίσης σημαντικό και για τις δύο οδηγίες να προσφέρουν τα ίδια δικαιώματα για τα ζευγάρια του ιδίου φύλου. Αυτό είναι σημαντικό στην περίπτωση της οδηγίας για τους συζύγους-βοηθούς και το μέλος-βοηθό των άγαμων ζευγαριών. Θα ήθελα επίσης να επισημάνω ότι αυτά τα συστήματα προστασίας πρέπει να είναι υποχρεωτικά, διαφορετικά γίνονται αυθαίρετα.
<P>
Για άλλη μια φορά, θα ήθελα να επανέλθω στο επιχείρημα που εισηγήθηκαν οι εργοδότες, δηλαδή ότι η αντιμετώπιση αυτής της οδηγίας για την επέκταση της άδειας μητρότητας θα ήταν υπερβολικά δύσκολη για τις εταιρείες σε περίοδο κρίσης. Αυτό απλά δεν μπορεί να ισχύει. Στη Γερμανία, έχουμε ένα σύστημα στο οποίο, σε περίπτωση διανεμητικού συστήματος, τα κόστη επιστρέφονται - μέχρι και εκατό τοις εκατό! Για το λόγο αυτό, ζητώ επίσης από τη Συντηρητική ομάδα να δείξει κατανόηση και να μας ακολουθήσει στη βελτίωση της νομικής προστασίας για τις εργαζόμενες μητέρες.
<P>
Πριν από τις ευρωπαϊκές εκλογές, θέλουμε να στείλουμε στους ανθρώπους, ειδικά στους πατέρες και τις μητέρες, ένα ξεκάθαρο και οριστικό μήνυμα ότι, σε καιρούς κρίσης, η αντίληψη μιας κοινωνικής Ευρώπης δεν θα εγκαταλειφθεί και να δηλώσουμε ξεκάθαρα ότι σκοπός μας είναι να επενδύσουμε στους ανθρώπους, στις μελλοντικές γενιές και στις δημογραφικές μεταβολές. Θα ήθελα επίσης να ζητήσω από τον Επίτροπο Špidla, σε σχέση με την εισαγωγή των πατέρων στη νομοθεσία, να ξανασκεφτεί και, μαζί μας, να αγωνιστεί στο Συμβούλιο για πρόοδο, όσον αφορά την άδεια μητρότητας και τη διασφάλιση μιας καλύτερης ισορροπίας μεταξύ εργασιακής και οικογενειακής ζωής.
<SPEAKER ID="086" NAME="Claire Gibault">
εξ ονόματος της Ομάδας ALDE. - (FR) Κύριε Πρόεδρε, κύριε Επίτροπε, κυρίες και κύριοι, θα ήθελα να συγχαρώ και να ευχαριστήσω την κ. Estrela για την έκθεσή της και την ποιότητά της.
<P>
Έχει έρθει η στιγμή για την Επιτροπή και το Κοινοβούλιο να ασχοληθούν με αυτό το ζήτημα. Χρειάζονται επειγόντως μέτρα για τις εγκύους, τις λεχώνες και τις γαλουχούσες και είναι θεμελιώδους σημασίας να διασφαλιστεί ο σεβασμός των δικαιωμάτων τους. Από αυτή την άποψη, η έκθεση είναι καλά ισορροπημένη: πραγματεύεται τη ρύθμιση της νυχτερινής εργασίας, την προστασία κατά της απόλυσης, τα δικαιώματα που συνδέονται με την κοινωνική προστασία και τις συμβάσεις εργασίας και την υπεράσπιση των δικαιωμάτων αυτών, ιδιαιτέρως αυτών που αφορούν τα επιδόματα μητρότητας.
<P>
Ωστόσο, δεν συμφωνώ με τις προτάσεις της κ. Estrela σχετικά με την υποχρεωτική άδεια πατρότητας και τη διάρκεια της άδειας μητρότητας. Δεν μπορούμε να αρνηθούμε ότι η μητρότητα εξακολουθεί να είναι εμπόδιο στη σταδιοδρομία των νέων γυναικών. Το πολύ σημαντικό μέρος που αφορά την επιστροφή των μητέρων στην εργασία δεν πρέπει επομένως να παραμεληθεί.
<P>
" άδεια μητρότητας δεν πρέπει να επιφέρει κυρώσεις για τις γυναίκες. " άδεια μητρότητας που έχει υπερβολικά μεγάλη διάρκεια θα καταλήξει, αναπόφευκτα, σε λιγότερες ευκαιρίες για τις γυναίκες να επιστρέψουν σε καλές συνθήκες στην αγορά εργασίας. Για το λόγο αυτό, η πρόταση της Επιτροπής να ορίσει την άδεια μητρότητας σε 18 εβδομάδες και να τη συνοδεύσει με ρεαλιστικά μέτρα είναι εξαιρετική, καθώς λαμβάνει υπ' όψιν την κατάσταση τόσο των εργαζομένων όσο και των εργοδοτών.
<P>
Αν θέλουμε να καταπολεμήσουμε τις διακρίσεις και να υπερασπιστούμε τα δικαιώματα των γυναικών, πρέπει να διασφαλίσουμε ότι οι γυναίκες δεν θα αφήσουν τους εαυτούς τους να αποχαιρετήσουν τις σταδιοδρομίες τους, ότι κάτι τέτοιο παραμένει ενεργή επιλογή τρόπου ζωής. Πρέπει να εκθέσουμε την υποκρισία της ιδέας ελεύθερης επιλογής, η οποία είναι συχνά το άμεσο αποτέλεσμα ανισοτήτων στους μισθούς ανδρών και γυναικών και ανεπαρκών εγκαταστάσεων φύλαξης παιδιών.
<P>
Δεν πιστεύω ότι η άδεια πατρότητας έχει θέση στην οδηγία αυτή. Ωστόσο, αν πρέπει να παραμείνει ως μέρος της οδηγίας, πρέπει να είναι πιο ευέλικτη. " ψηφοφορία στην επιτροπή για το συμβιβασμό μείωσης της άδειας πατρότητας από τέσσερις σε δύο εβδομάδες είναι ένα βήμα προόδου. Γιατί όμως η άδεια πατρότητας θα πρέπει να είναι υποχρεωτική;
<P>
Συμφωνώ ότι οι πατέρες θα πρέπει να έχουν ένα ρόλο, αλλά δεν θα πρέπει να γίνει δίκοπο μαχαίρι και, αν θέλουμε η παρουσία τόσο του πατέρα όσο και της μητέρας να είναι επωφελής γι' αυτούς και για το μωρό τους, πρέπει να διαφυλάξουμε την έννοια της επιλογής. " συμφιλίωση της επαγγελματικής και οικογενειακής ζωής βρίσκεται στην καρδιά του ευρωπαϊκού κοινωνικού προγράμματος και μια τόσο σημαντική πολιτισμική μεταβολή θα πρέπει να συμφωνηθεί ελεύθερα πριν εγκριθεί.
<SPEAKER ID="087" NAME="Ewa Tomaszewska">
εξ ονόματος της Ομάδας UEN. - (PL) Κύριε Πρόεδρε, αυτή η πρόταση, η οποία στοχεύει στην επέκταση της ελάχιστης διάρκειας της άδειας μητρότητας και η οποία περιέχει άλλους κανονισμούς που θα διευκολύνουν το συνδυασμό οικογένειας και εργασίας είναι ένα βήμα προς τη σωστή κατεύθυνση. Υποστηρίζουμε την πρόταση, αν και δεν πιστεύουμε ότι επεκτείνεται επαρκώς.
<P>
Σε μια περίοδο δραστικής δημογραφικής κατάρρευσης στην Ευρώπη, κάθε μορφή υποστήριξης για την οικογένεια είναι πολύτιμη. " επαφή που ένα μικρό παιδί, και ειδικά ένα μωρό, έχει με τη μητέρα του, καλλιεργεί τη σωστή συναισθηματική ανάπτυξη του παιδιού. " γαλουχία είναι πολύ σημαντική για την ανοσία και τη βιολογική υγεία ενός παιδιού. Ωστόσο, η προτεινόμενη αλλαγή εξακολουθεί να μην είναι επαρκής. Σύμφωνα με την αρχή της επικουρικότητας, τα μεμονωμένα κράτη μέλη θα πρέπει πάντα να αναζητούν καλύτερες λύσεις.
<P>
Θα ήθελα επίσης να επιστήσω την προσοχή σε δύο προβλήματα. Το δικαίωμα των γυναικών σε συνταξιοδοτικό πρόγραμμα συνήθως είτε δεν λαμβάνει υπ' όψιν περιόδους που αφιερώθηκαν στη μέριμνα παιδιών ή το κάνει με ανεπαρκή τρόπο. Οι γυναίκες και οι μητέρες που βρίσκονται σε οικογένειες στις οποίες υπάρχουν πολλά παιδιά υφίστανται διακρίσεις τόσο στην αγορά εργασίας όσο και στο συνταξιοδοτικό σύστημα. Στόχος μας θα πρέπει να είναι η εισαγωγή αποδοχών για τη μέριμνα παιδιών.
<SPEAKER ID="088" NAME="Raül Romeva i Rueda">
εξ ονόματος της Ομάδας Verts/ALE. - (ES) Κύριε Πρόεδρε, είμαι χαρούμενος που βλέπω ότι τα θέματα που σχετίζονται με την ισότητα ανδρών και γυναικών και ιδιαιτέρως με την αποφυγή των διακρίσεων μεταξύ των φύλων γίνονται σταδιακά πιο σημαντικά στις κοινωνικές και πολιτικές σφαίρες. Ωστόσο, οι συζητήσεις που είχαμε τις τελευταίες εβδομάδες στα πλαίσια της μεταρρύθμισης αυτών των δύο οδηγιών δείχνουν ότι απομένουν ακόμα πολλά να γίνουν στον τρόπο με τον οποίο συζητάμε και πείθουμε.
<P>
Είμαι με αυτούς που θεωρούν ότι η πραγματική ισότητα θα επιτευχθεί μόνο όταν καταφέρουμε να θεσπίσουμε επαρκή πλαίσια ώστε οι γυναίκες να μην υφίστανται διακρίσεις στη δημόσια ζωή ή την εργασίαˑ επίσης, όταν αυτά τα πλαίσια θα διευκολύνουν και θα υποχρεώσουν πραγματικά τους άντρες να αναλάβουν τις ευθύνες τους στο ιδιωτικό και οικογενειακό πεδίο.
<P>
Έχοντας υπ' όψιν αυτά, θα ήθελα να τονίσω ότι η άδεια μητρότητας σε όλη την Ευρώπη θα πρέπει να είναι τουλάχιστον 24 εβδομάδες, όπως πράγματι ζητούν ο Παγκόσμιος Οργανισμός Υγείας και το Ευρωπαϊκό Λόμπι Γυναικών. Επιμένω επίσης στην ανάγκη επείγουσας κίνησης προς την κοινή, ισότιμη ευθύνη για τα ζευγάρια, προκειμένου το φορτίο να κατανέμεται, καθώς επίσης και προς την ισότιμη ευθύνη για την ανατροφή των παιδιών.
<SPEAKER ID="089" NAME="Věra Flasarová">
εξ ονόματος της Ομάδας GUE/NGL. - (CS) Κυρίες και κύριοι, η κ. Lulling ανέλαβε ένα δύσκολο αλλά απαραίτητο έργο. Στα περισσότερα κράτη μέλη της ΕΕ, οι θεράποντες και οι βοηθοί, ειδικά οι σύζυγοι, γυναίκες ή άνδρες, δεν έχουν νομικό καθεστώς και η εργασία τους δεν αναγνωρίζεται, παρά το γεγονός ότι οι δραστηριότητές τους αντιστοιχούν σε περισσότερο από 11% της αυτοτελούς επαγγελματικής δραστηριότητας στην Ευρωπαϊκή Ένωση. Ένα επιπλέον σχετικό χαρακτηριστικό είναι η απουσία κοινωνικής ασφάλισης για τους ανθρώπους αυτούς. Αν αυτό παραμένει θέμα ελεύθερης επιλογής, πολλοί άνθρωποι επιλέγουν να μην πληρώνουν ασφάλιση λόγω του εμπλεκόμενου κόστους. Το αποτέλεσμα είναι συχνά μια κατάσταση στην οποία οι άνθρωποι που συνεργάζονται με αυτό τον τρόπο βρίσκονται μόνοι, για παράδειγμα, λόγω της αποχώρησης ή του θανάτου των συντρόφων τους, και χωρίς κανένα μέσο υποστήριξης και κανένα δικαίωμα σε κοινωνικές παροχές ή σύνταξη. Για το λόγο αυτό, επικυρώνω την πρόταση να καταστήσουμε υποχρεωτική την κοινωνική ασφάλιση στις χώρες της Ευρωπαϊκής Ένωσης. Θα ήθελα, ωστόσο, να προσθέσω ότι η ασφάλιση θα πρέπει να είναι ένας παράγοντας που αποτελεί κίνητρο για τους ανθρώπους αυτούς και θα πρέπει επομένως να είναι προσιτή οικονομικά.
<SPEAKER ID="090" NAME="Irena Belohorská" AFFILIATION="NI">
- (SK) Συγχαίρω την κ. Lulling και την κ. Estrela για τις εκθέσεις που υπέβαλαν και πιστεύω ότι οι εκθέσεις αυτές θα βοηθήσουν πολλές οικογένειες, καταργώντας τις διακρίσεις στη σφαίρα του εμπορίου και στον τομέα της στήριξης της μητρότητας. Πολλές γυναίκες βοηθούν τους συζύγους τους στις επιχειρήσεις και οι παρούσες ρυθμίσεις κοινωνικής ασφάλισης δεν τους παρέχουν καμιά προστασία. Υποστηρίζω μια ρύθμιση με την οποία οι σύζυγοι, γυναίκες ή άνδρες, που βοηθούν στις οικογενειακές επιχειρήσεις θα λαμβάνουν προστασία με τον ίδιο τρόπο με τους αυτοαπασχολούμενους εργαζόμενους.
<P>
Φυσικά αυτό δεν πρέπει να περιλαμβάνει πλαστή εργασία, αλλά εργασία που αποτελεί μέρος του τρέχοντος φόρτου εργασίας μιας εταιρείας. Οι αποδοχές που παρέχονται γι' αυτή τη βοήθεια πρέπει επίσης να είναι ανάλογες προς την εργασία που πραγματοποιείται. Συμφωνώ με την εισηγήτρια ότι, σε αντίθεση με την Επιτροπή, δεν υποστηρίζουμε την καταχώρηση σε εθελοντική βάση, αλλά αντ' αυτής το δικαίωμα ενός συζύγου-βοηθού να εγγράφεται στα ίδια συστήματα κοινωνικής ασφάλισης με τους αυτοαπασχολούμενους εργαζόμενους, καλύπτοντας με αυτό τον τρόπο τα έξοδα ασθένειας, γήρατος και αναπηρίας.
<P>
" προτεινόμενη οδηγία είναι πολύ σημαντική για την εξάλειψη των διακρίσεων κατά των γυναικών που βοηθούν στις επιχειρήσεις των συζύγων τους και που δεν λαμβάνουν στήριξη μητρότητας ή γήρατος, γεγονός που τις καθιστά εξαρτώμενα ή εξαιρετικά ευάλωτα άτομα. Αυτές οι καταστάσεις συχνά εμφανίζονται ιδιαιτέρως στα νέα κράτη μέλη, όπου οι επιχειρηματικές δραστηριότητες των αυτοαπασχολούμενων εργαζόμενων δεν έχουν ακόμη τον κατάλληλο προγραμματισμό.
<SPEAKER ID="091" NAME="Edit Bauer" AFFILIATION="PPE-DE">
(HU) " οικογένεια είναι η θεμελιώδης αξία του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Προφανώς έχουμε όλοι μας επίγνωση της τρέχουσας δημογραφικής κρίσης. Αν και αναφέρεται λιγότερο σήμερα, οι συνέπειές της είναι τουλάχιστον το ίδιο σοβαρές με αυτές της οικονομικής κρίσης. Σε αυτό το πλαίσιο, αξίζει να δοθεί ιδιαίτερη προσοχή στους κανονισμούς εργασιακής ασφάλειας που σχετίζονται με τις μητέρες. Ωστόσο, η προτεινόμενη οδηγία διχάζει την ευρωπαϊκή κοινή γνώμη, όπως διχάζει και το Κοινοβούλιο.
<P>
Δεν είναι καλή ιδέα να επεκτείνουμε τους κανονισμούς εργασιακής ασφάλειας που εφαρμόζονται αποκλειστικά στις εγκύους και τις γαλουχούσες γυναίκες στους πατέρες, καθώς οι ρυθμίσεις της εργασιακής ασφάλειάς τους δεν απαιτούν κάποια μεταβολή ως αποτέλεσμα του ότι γίνονται πατέρες. Αν συμφωνήσουμε να επεκτείνουμε τη νομική βάση του κανονισμού για να καλύψουμε το Άρθρο 137 της Συνθήκης ΕΚ και επεκτείνουμε το πεδίο εφαρμογής του κανονισμού για να καλύψουμε τη γονική άδεια, θα εφαρμόζονταν δύο κανονισμοί όσον αφορά τη γονική άδεια, συμπεριλαμβανομένης επίσης και της άδειας πατρότητας. Αν ζητούσαμε από τους κοινωνικούς εταίρους να έρθουν σε συμφωνία για την Οδηγία 96/94/ΕΚ για τη γονική άδεια, που αναφέρθηκε επίσης από τον Επίτροπο Špidla, γιατί προσπαθούμε να προδικάσουμε τι είδους συμφωνία θα μπορούσε να επιτευχθεί;
<P>
Σε ορισμένες χώρες, η ασυμφωνία ανάμεσα στη δικαιοδοσία και την πρακτική είναι τόσο μεγάλη που το έργο τροποποίησης της οδηγίας απαιτεί πραγματικά τεράστια προσοχή. Δεν θα ήταν σωστό αν το Κοινοβούλιο παρενέβαινε στη συζήτηση με ανάρμοστο τρόπο. Ένας άσχημα σχεδιασμένος κανονισμός προστασίας μπορεί, υπό ορισμένες συνθήκες, να στραφεί κατά της απασχόλησης των νέων γυναικών, εφόσον το κόστος της απασχόλησής τους θα γινόταν μεγαλύτερο από το κόστος απασχόλησης των ανδρών συναδέλφων τους.
<SPEAKER ID="092" NAME="Anne Van Lancker" AFFILIATION="PSE">
(NL) Κύριε Πρόεδρε, θα ήθελα να συγχαρώ θερμά την κ. Estrela για την εξαιρετική δουλειά της. " πρόταση του Κοινοβουλίου να επεκτείνει την άδεια μητρότητας σε 20 εβδομάδες με καταβολή πλήρους μισθού, έξι εκ των οποίων μετά τον τοκετό, δεν προέκυψε σε καμία περίπτωση χωρίς σκέψη. Πολλές χώρες προβλέπουν ήδη πολύ περισσότερες από 18 εβδομάδες, με καταβολή 80-100% του μισθού. Επομένως, δεν μπορώ να καταλάβω γιατί οι συνάδελφοί μου από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών επιθυμούν να μειώσουν τις φιλοδοξίες της Ευρώπης στην πενιχρή περίοδο των 16 εβδομάδων.
<P>
Θα ήθελα να πω σε αυτούς που θεωρούν το κόστος υπερβολικά υψηλό ότι οι γυναίκες δεν πρέπει να αποτυγχάνουν λόγω του ότι γίνονται μητέρες. Συμβαίνει συχνά στις μέρες μας οι γυναίκες να πρέπει να καταφεύγουν σε άλλες μορφές γονικής άδειας, αλλά δεν έχουν όλες οι γυναίκες δικαίωμα σε αυτές. Επιπλέον, αυτές πληρώνονται πολύ λιγότερο και επομένως δεν είναι εφικτές για γυναίκες που είναι λιγότερο εύπορες.
<P>
Κυρίες και κύριοι, είναι επίσης σημαντικό για μας η άδεια πατρότητας και συν-μητρότητας να ρυθμιστούν εδώ, καθώς αυτή η οδηγία αφορά επίσης την ίση μεταχείριση γυναικών και ανδρών. " δίκαιη κατανομή των ευθυνών της φροντίδας των παιδιών σημαίνει ότι και στους πατέρες πρέπει να χορηγείται άδεια κατά τη γέννηση του παιδιού τους. Για να είμαστε ειλικρινείς, κυρίες και κύριοι, δύο εβδομάδες είναι μια πολύ ταπεινή αρχή, αλλά σημαντική σε εκείνες στις χώρες στις οποίες ακόμα δεν δίνεται καμιά θέση στους πατέρες σε μια νέα οικογένεια.
<P>
Κυρίες και κύριοι, οι κοινωνικοί εταίροι δεν ήρθαν σε συμφωνία για την άδεια πατρότητας ή την άδεια για υιοθεσία και επομένως εμείς, η Σοσιαλιστική Ομάδα στο Ευρωπαϊκό Κοινοβούλιο, θεωρούμε ότι είναι καθήκον μας να ρυθμίσουμε το πεδίο αυτής της οδηγίας προς όφελος των πατέρων και των θετών γονέων. Είμαι σίγουρη ότι η πλειοψηφία σε αυτό το Κοινοβούλιο θα μας στηρίξει σε αυτό.
<SPEAKER ID="093" NAME="Siiri Oviir" AFFILIATION="ALDE">
(ET) Κύριε Πρόεδρε, κύριε Επίτροπε, κυρίες και κύριοι. Καλύτερη συμφιλίωση της εργασιακής με την οικογενειακή και την ιδιωτική ζωή είναι ένας από τους έξι τομείς παρέμβασης στους οποίους δίνεται προτεραιότητα στις κατευθυντήριες οδηγίες για την ισότητα γυναικών και ανδρών. Εξάλλου, γνωρίζουμε καλά ότι η Ευρωπαϊκή Ένωση αντιμετωπίζει δημογραφικά προβλήματα όπως το χαμηλό ποσοστό γεννητικότητας και η αυξανόμενη αναλογία ηλικιωμένων. Ωστόσο, η καλύτερη λύση δεν θα ήταν φυσικά να θεσπίσουμε οικονομικές παραχωρήσεις για τους εργοδότες αν ενθαρρύνουν τις γυναίκες υπαλλήλους τους να τεκνοποιήσουν.
<P>
Δεν μπορώ να υποστηρίξω την προτεινόμενη Τροπολογία 22, ειδικά το δεύτερο μέρος της. " μητρότητα και η πατρότητα είναι θεμελιώδη δικαιώματα που είναι πολύ σημαντικά για τη διασφάλιση ισορροπίας στην κοινωνία. Είναι επίσης πολύ σημαντικό και οι δύο γονείς να συμμετέχουν στη ζωής ενός παιδιού από τους πρώτους κιόλας μήνες. Δεν μπορώ, ωστόσο, να συμφωνήσω με την πρόταση εφαρμογής υποχρεωτικής άδειας πατρότητας. Με τον τρόπο αυτό, θα προσφέραμε κακή υπηρεσία στην οικογένεια του νεογέννητου - συνήθως οι πατέρες κερδίζουν περισσότερα. Ο κανονισμός σχετικά με την άδεια πατρότητας πρέπει να είναι ευέλικτος - είναι ο μόνος τρόπος να πετύχουμε ένα θετικό αποτέλεσμα. Τέλος, θα ήθελα να ευχαριστήσω την κ. Estrela για τη δουλειά που έκανε με τόσο ενθουσιασμό.
<SPEAKER ID="094" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, η έκθεση της κ. Lulling για τους αυτοαπασχολούμενους εργαζομένους είναι πλήρης και η ίδια έχει ασχοληθεί τόσο πολύ με αυτό το θέμα που νομίζω ότι δεν χρειάζεται να μιλήσουμε περαιτέρω για αυτήν. Χρειάζεται όμως να επιστήσουμε την προσοχή των συναδέλφων στην έκθεση της κ. Estrela, η οποία, βέβαια, έχει καλή πρόθεση να προστατεύσει τις γυναίκες αλλά είναι, ίσως, εκτός πραγματικότητας γιατί εδώ στο Κοινοβούλιο θεωρούμε ότι είμαστε μικροί θεοί και νομίζουμε ότι με τις αποφάσεις μας μπορούμε να κάνουμε αυτό το οποίο ονειρευόμαστε. Το πρόβλημα δεν είναι να κάνουμε αυτό που θέλουμε, αλλά αυτό που είναι εφικτό, που είναι πραγματικά συμφέρον για τις γυναίκες.
<P>
Έχουμε μια οδηγία που αφορά αποκλειστικά τις γυναίκες, γιατί μόνον εκείνες τίκτουν, κυοφορούν, μόνον εκείνες μπορούν να γαλουχήσουν. Έτσι λοιπόν θέλουμε να βάλουμε σε αυτή την οδηγία δικαιώματα για τους άνδρες, ενώ υπάρχει η άλλη οδηγία των κοινωνικών εταίρων για τη γονική άδεια, η οποία μπορεί να καλύψει τους άνδρες κατά τον τρόπο που θα αποφασίσουν οι κοινωνικοί εταίροι. Δεν θα πρέπει λοιπόν να "πουλήσουμε" τα δικαιώματα των γυναικών σε μια μοναδική για τη δική τους ζωή περίοδο, δίνοντας σε άλλους το δικαίωμα να καρπωθούν από όσα θα υποστούν οι γυναίκες στο σώμα τους και δεν θα πρέπει να τιμωρήσουμε τις γυναίκες να παραμείνουν εκτός αγοράς εργασίας λόγω του υπέρμετρου χρόνου αδείας, ο οποίος δεν συμφέρει κανένα εργοδότη και ο οποίος θα περιμένει να γίνουν σαράντα ετών για να τις προσλάβει.
<SPEAKER ID="095" NAME="Gabriela Creţu" AFFILIATION="PSE">
(RO) Ορισμένα θέματα είναι σημαντικά για τα θεσμικά όργανα της Ευρωπαϊκής Ένωσης, άλλα είναι λιγότερο σημαντικά. " συζήτηση των σημαντικών θεμάτων γίνεται σε γεγονότα με μέγιστη συμμετοχή και δημοσιότητα ή τουλάχιστον κατά τη διάρκειά τους αναζητούνται λύσεις και προσφέρονται απαντήσεις. Δυστυχώς, πρέπει να πούμε ότι τα δικαιώματα των γυναικών δεν έχουν αποτελέσει μέρος αυτών των θεμάτων.
<P>
Οι Συντηρητικοί στο Κοινοβούλιο, την Επιτροπή και τα κράτη μέλη συμμερίζονται - αλλά όχι στον ίδιο βαθμό - τη θέση ότι η επίλυση των ζητημάτων που αφορούν τα δύο φύλα είναι δευτερεύουσας σημασίας. Καθώς αυτή είναι η τελική συζήτηση αυτού του θέματος στην Ολομέλεια για αυτή την κοινοβουλευτική περίοδο, πρέπει να αναγνωρίσουμε ότι το Κοινοβούλιο υπήρξε σαφώς το ευρωπαϊκό θεσμικό όργανο που πήρε περισσότερο στα σοβαρά τα δικαιώματα και την κοινωνικο-οικονομική κατάσταση των γυναικών, συμπεριλαμβανομένων των εγκύων και των αυτοαπασχολούμενων εργαζομένων.
<P>
Έχουμε προσπαθήσει μέσω της νομοθεσίας και των εκθέσεων πρωτοβουλίας να εφαρμόσουμε ορισμένες από τις αρχές που διατυπώνονται στις συνθήκες, ώστε να μπορέσουμε να εισαγάγουμε τις "αόρατες" ομάδες στην ημερήσια διάταξη των δημόσιων αρχών. Ομολογουμένως, τις περισσότερες φορές αυτό συνέβαινε τις μικρές ώρες της νύχτας ή όταν ερχόμασταν κατευθείαν από το αεροδρόμιο. Υπάρχει, ωστόσο, έλλειψη πολιτικής βούλησης. Αυτό γίνεται ιδιαίτερα προφανές όταν πρόκειται για την εφαρμογή και την εκτέλεση της απαραίτητης και πολυαναμενόμενης νομοθεσίας που σχεδιάζουμε. Καθυστερήσεις και ανεπαρκής εκτέλεση είναι συνήθη φαινόμενα στα κράτη μέλη.
<P>
Παροτρύνουμε την Ευρωπαϊκή Επιτροπή και τα κράτη μέλη να μην χρησιμοποιούν την κρίση ως δικαιολογία για να αγνοήσουν άλλα πιο κρίσιμα ζητήματα, ζητήματα που συνδέονται με την εφαρμογή της ευρωπαϊκής νομοθεσίας, είτε τρέχουσας είτε παλιότερης, σε αυτό τον τομέα. " θυσία των γυναικών και των δικαιωμάτων τους στο βωμό των υποτιθέμενων οικονομικών συμφερόντων οδηγεί σε κοινωνική παρακμή. Δεν ξέρω αν οι γυναίκες είναι το μέλλον των ανδρών, αλλά ένα είναι σίγουρο: ότι το μέλλον της κοινωνίας μας εξαρτάται από τις γυναίκες και την υγεία τους.
<SPEAKER ID="096" NAME="Ria Oomen-Ruijten" AFFILIATION="PPE-DE">
(NL) Κύριε Πρόεδρε, η έρευνα του Παγκόσμιου Οργανισμού Υγείας δείχνει ότι 16 εβδομάδες άδεια μητρότητας και λοχείας είναι πολύ σύντομη περίοδος και μάλιστα συνιστά 24 εβδομάδες. Όπως και η Διεθνής Οργάνωση Εργασίας (ΔΟΕ), η Επιτροπή έχει τώρα προτείνει 18 εβδομάδες. Το Κοινοβούλιο έχει αποφασίσει 20 εβδομάδες, αν και εξακολουθεί να υπάρχει κάποια διαφορά ανάμεσα στην ομάδα μας και τη Σοσιαλιστική Ομάδα στο Ευρωπαϊκό Κοινοβούλιο: εμείς είμαστε υπέρ 16 εβδομάδων συν τέσσερις και η Ομάδα PSE υπέρ 20 εβδομάδων. Σε τελευταία ανάλυση, μπορώ να δεχτώ τις 20 εβδομάδες.
<P>
Το δεύτερο σημείο μου αφορά τη γονική άδεια, την άδεια πατρότητας και την άδεια για υιοθεσία. Είμαι σθεναρά υπέρ της συμμετοχής και των πατέρων στις πρώτες εβδομάδες μετά τη γέννηση ενός παιδιού, αλλά όλοι μας εδώ γνωρίζουμε, και θα ήθελα να ευχαριστήσω τον Επίτροπο Špidla για τη σαφήνειά του, ότι αυτό δεν μπορεί να ρυθμιστεί στην παρούσα οδηγία. Εξάλλου, αυτή η οδηγία αφορά την υγεία και την ασφάλεια και όχι τη γονική άδεια. Αυτές είναι διαφορετικές ρυθμίσεις, που πρέπει να μελετηθούν με τους κοινωνικούς εταίρους.
<P>
Το τρίτο σημείο μου αφορά την άδεια μητρότητας και λοχείας για τις γυναίκες που ασκούν αυτοτελή επαγγελματική δραστηριότητα και τις συζύγους-βοηθούς. Νομίζω ότι η κ. Lulling έχει κάνει εξαιρετική δουλειά πάνω σ' αυτό.
<SPEAKER ID="097" NAME="Marusya Ivanova Lyubcheva" AFFILIATION="PSE">
(BG) " εξέταση των τροποποιήσεων στην οδηγία για τη μητρότητα σε αυτή τη συγκεκριμένη χρονική στιγμή έχει ιδιαίτερο νόημα, καθώς μας επιτρέπει όχι μόνο να επιδείξουμε υπευθυνότητα για την επίλυση ορισμένων προβλημάτων που επηρεάζουν την κοινωνία, αλλά επίσης να εστιάσουμε αυτή την υπευθυνότητα στο μέλλον της Ευρώπης. Με την έκθεση της κ. Estrela ενσωματώνουμε μια νέα φιλοσοφία όσον αφορά τη φροντίδα που παρέχουμε στις μητέρες, τις εγκύους, τις γαλουχούσες, καθώς επίσης και στους γονείς γενικά. Είναι ιδιαιτέρως σημαντικό οι πατέρες να συμπεριληφθούν στην ανατροφή των παιδιών. Είναι αυτό που θα ενισχύσει το ρόλο της οικογένειας. Ας το χρησιμοποιήσουμε για να αποκαταστήσουμε την ισορροπία που είναι επίσης σημαντική στην ανατροφή των παιδιών από τα πρώτα χρόνια της ζωής τους. Αυτό θα συμπληρώσει όλες τις άλλες αποφάσεις μας σχετικά με τις πολιτικές αποφυγής των διακρίσεων της Ευρωπαϊκής Ένωσης.
<P>
Είναι εξαιρετικά σημαντικό για μας να παρέχουμε ασφάλεια στις εγκύους, τόσο στην οικογένεια όσο και στην εργασία. Πρέπει επίσης να δώσουμε ισότιμη πρόσβαση στις δουλειές, να παρέχουμε ευέλικτες ώρες εργασίας και ειδικές υπηρεσίες υγειονομικής περίθαλψης, καθώς επίσης και να θέσουμε πλήρως σε ισχύ τη νομοθεσία. Είναι απαράδεκτο να αρνούμαστε την πρόσληψη μιας γυναίκας σε μια δουλειά επειδή είναι έγκυος και πρέπει να πάρει άδεια μητρότητας. Πρέπει επίσης να διασφαλίσουμε ότι οι γυναίκες που είναι σε άδεια μητρότητας μπορούν επίσης να απολαμβάνουν αυτόματα όλες τις αλλαγές που εισάγονται ενώ είναι σε άδεια.
<P>
" χώρα μου, η Βουλγαρία, προσφέρει εξαιρετικά ευνοϊκή νομοθεσία για τη μητρότητα, με μεγάλη περίοδο άδειας μητρότητας με αποδοχές και άλλες επιλογές που τίθενται στη διάθεση των γυναικών. Ο διπλός συνδυασμός του δικαιώματος και της ελευθερίας επιλογής, καθώς επίσης και των οικογενειακών υποχρεώσεων και της σταδιοδρομίας είναι μια καλή πρακτική που μπορεί να συσταθεί σε όλα τα κράτη μέλη. Αυτό αποτελεί μέρος της ολοκληρωμένης πολιτικής για την ίση μεταχείριση γυναικών και ανδρών.
<SPEAKER ID="098" NAME="Christa Klaß" AFFILIATION="PPE-DE">
(DE) Κύριε Πρόεδρε, τα κράτη μέλη είναι ξεκάθαρα υπεύθυνα για τη νομοθεσία στο πεδίο της υγειονομικής περίθαλψης. " Ευρώπη έχει θεσπίσει ελάχιστα πρότυπα για την άδεια μητρότητας. Έχουμε διαφορετικούς νόμους στα κράτη μέλη, οι οποίοι δεν μπορούν να συγκριθούν. Σε ορισμένες χώρες, η άδεια μητρότητας πληρώνεται από τα έσοδα από φόρους. Σε άλλες, όπως είναι και η περίπτωση της Γερμανίας, πληρώνεται μέσω εταιρειών ασφάλισης υγείας και το μεγαλύτερο μερίδιο των δαπανών βαρύνει τις επιχειρήσεις. Τόσο η διάρκεια όσο και η οικονομική υποστήριξη της άδειας μητρότητας ποικίλλουν. Ωστόσο, σε κάθε περίπτωση, διασφαλίζεται η προστασία της μητέρας σε περίπτωση ασθένειας, ακόμα και μετά το τέλος της άδειας μητρότητας.
<P>
Συγχέετε δύο ζητήματα εδώ: η άδεια μητρότητας και η γονική άδεια είναι δύο διαφορετικά πράγματα - όπως το επισημάνατε, Επίτροπε Špidla. Αυτό που θα ήθελα να ξέρω είναι αν, στη Γερμανία, για παράδειγμα, το συνδυασμένο σύνολο της άδειας μητρότητας και της γονικής άδειας θα εκπλήρωναν τις απαιτήσεις της νέας οδηγίας. " επέκταση της άδειας μητρότητας, η οποία επικεντρώνεται στην υγεία της μητέρας, δεν είναι πάντα πλεονέκτημα για τις γυναίκες. Οι εταιρείες θα απασχολούν λιγότερες γυναίκες, καθώς οι άντρες δεν παίρνουν άδεια μητρότητας.
<P>
Επιπλέον, η αυστηρότερη νομική προστασία κατά των απολύσεων δεν βοηθάει στην αναζήτηση νέας εργασίας. Πρέπει επίσης να διασφαλίσουμε ότι οι γυναίκες μπορούν να βρουν απασχόληση και εργασία με ίσους όρους. Από αυτή την άποψη, ζητούμε από τις εταιρείες να βοηθήσουν στη διασφάλιση ενός εργασιακού περιβάλλοντος φιλικού προς την οικογένεια.
<SPEAKER ID="099" NAME="Ljudmila Novak" AFFILIATION="PPE-DE">
(SL) Στην περιοχή μου, έχουμε μια παροιμία που λέει ότι τα παιδιά είναι ο μεγαλύτερος θησαυρός μας γιατί είναι το μέλλον μας. Δυστυχώς, φαίνεται ότι εμείς οι Ευρωπαίοι δεν δείχνουμε ενδιαφέρον γι' αυτό το θησαυρό και γι' αυτό η ευρωπαϊκή κουλτούρα και ταυτότητα απειλούνται.
<P>
Επικροτώ την έκθεση Estrela, γιατί επιχειρεί να διασφαλίσει την καλύτερη δυνατή υγειονομική περίθαλψη για τις εγκύους και τις μητέρες. Παράλληλα, αυτό σημαίνει καλύτερη υγεία για τα παιδιά και λιγότερα προβλήματα καθώς μεγαλώνουν. Σε ορισμένες από τις λιγότερο πλούσιες χώρες της Ευρωπαϊκής Ένωσης, οι γυναίκες έχουν πολύ μεγαλύτερη άδεια μητρότητας από ό,τι στα πλουσιότερα, Δυτικά κράτη. Είμαι της άποψης ότι το Ευρωπαϊκό Κοινοβούλιο θα πρέπει να υποστηρίξει τις καλύτερες δυνατές λύσεις για τις μητέρες και επίσης για τα παιδιά. Οι οικονομίες που γίνονται σε βάρος των παιδιών είναι το χειρότερο είδος επένδυσης στο μέλλον.
<P>
Εμείς οι γυναίκες θέλουμε να είμαστε μητέρες, αλλά, παράλληλα, θέλουμε φυσικά να προσέξουμε την κοινωνική μας ασφάλιση σε έναν αβέβαιο κόσμο και σε μια εποχή που δεν μπορεί κανείς να βασιστεί στο ότι οι γάμοι είναι ασφαλείς. Ο συνδυασμός της οικογενειακής και επαγγελματικής ζωής θα πρέπει να είναι η βασική μας προτεραιότητα στην επίλυση των δημογραφικών προβλημάτων της Ευρώπης.
<SPEAKER ID="100" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, θέλω να μιλήσω για την έκθεση της κ. Estrela σχετικά με τη βελτίωση της υγείας και της ασφάλειας κατά την εργασία των εγκύων. Αυτό είναι ένα μικρό βήμα προόδου στην προστασία της μητρότητας και της πατρότητας, που συνιστούν θεμελιώδη δικαιώματα και αξίες της κοινωνίας μας.
<P>
Εξ ονόματος της ομάδας μου, της Συνομοσπονδιακής Ομάδας της Ευρωπαϊκής Ενωτικής Αριστεράς/ Αριστεράς των Πρασίνων των Βόρειων Χωρών, ζήτησα μεγαλύτερη πρόοδο στην προστασία της μητρότητας και της πατρότητας, συγκεκριμένα 22 μήνες άδεια με αποδοχές 100%. " έκθεση πρότεινε μόνο 20 μήνες και οι αποδοχές 100% δεν είναι εγγυημένες για όλη αυτή την περίοδο. Επομένως δεν καταλαβαίνω τη θέση της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, που δεν θέλει να δεχτεί καν αυτό.
<P>
Το μικρό βήμα που προτείνεται σε αυτή την έκθεση πρέπει να εγκριθεί σήμερα εδώ, προκειμένου να μπορέσουμε να προωθήσουμε τα δικαιώματα των γυναικών, των παιδιών και των οικογενειών. Δεν αρκεί να λέμε ότι υπερασπιζόμαστε αυτά τα δικαιώματα. Πρέπει να κάνουμε μικρά βήματα προόδου στην προώθηση και υπεράσπιση αυτών των δικαιωμάτων.
<SPEAKER ID="101" NAME="Zita Pleštinská" AFFILIATION="PPE-DE">
- (SK) " μητρότητα είναι το μεγαλύτερο θαύμα που ο Θεός επιφύλαξε στις γυναίκες. Δεν θα πρέπει να αποτελεί λόγο διακρίσεων κατά των γυναικών, αλλά, αντιθέτως, θα πρέπει να εκτιμάται από την κοινωνία τόσο κατά τη διάρκεια της παραγωγικής περιόδου μιας γυναίκας όσο και κατά τη διάρκεια του γήρατος.
<P>
Ωστόσο, πρέπει να είμαστε ρεαλιστές, γιατί οι προτάσεις με καλές προθέσεις μπορεί καμιά φορά να δημιουργήσουν προβλήματα. Τα κράτη μέλη της ΕΕ έχουν διαφορετικά κοινωνικά συστήματα. Οι Σκανδιναβικές χώρες είναι προηγμένες στον τομέα αυτό αλλά τα 12 νέα κράτη μέλη της ΕΕ πρέπει να αναπληρώσουν και επομένως θα ήταν προφανώς πολύ δύσκολο να θεσπίσουμε εναρμονισμένους κανόνες που θα μπορούσαν να εισαχθούν σε ολόκληρη την ΕΕ.
<P>
Παρά το γεγονός ότι η έκθεση Estrela επιφέρει κάποιες πολύ θετικές τροποποιήσεις στο σχέδιο οδηγίας, υπάρχουν επίσης κάποια αμφισβητήσιμα σημεία, τα οποία, κατά την άποψή μου, δεν ανήκουν στην έκθεση αυτή και πρέπει να αφαιρεθούν, όπως ο Επίτροπος Špidla έχει ήδη αναφέρει.
<P>
Οι προτάσεις τροποποιήσεων της πολιτικής ομάδας μου, της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, πραγματεύονται κάποια από τα σημεία, για παράδειγμα τη διάρκεια και το ποσό του επιδόματος μητρότητας και τις επεκτάσεις σε περίπτωση πρόωρου ή πολλαπλού τοκετού ή γαλουχίας, τον ελεύθερο χρόνο για σκοπούς γαλουχίας και τα δικαιώματα απασχόλησης των γυναικών που επιστρέφουν στην εργασία μετά από την άδεια μητρότητας. Ελπίζω ότι αυτές οι προτάσεις τροποποιήσεων θα εγκριθούν κατά την ψηφοφορία.
<SPEAKER ID="102" NAME="Siiri Oviir" AFFILIATION="ALDE">
(ET) Είναι σαφές ότι πρέπει να αναγνωρίσουμε την ανάγκη αποτελεσματικότερης εφαρμογής της αρχής ίσης μεταχείρισης των ανδρών και γυναικών που εργάζονται σε ατομικές επιχειρήσεις και των συζύγων που τους βοηθούν.
<P>
Δυστυχώς, οι σύζυγοι-βοηθοί δεν αποτελούν μεγάλη και ομοιογενή ομάδα-στόχο, η θέση τους δεν ρυθμίζεται σε κανένα κράτος μέλος και η εργασία τους δεν αναγνωρίζεται. Στερούνται κοινωνικής προστασίας, ο κίνδυνος φτώχειας είναι υψηλός γι' αυτούς και σε περίπτωση διαζυγίου τίθενται εντελώς εκτός νόμου όσον αφορά την κοινωνική προστασία.
<P>
Επομένως πιστεύω ότι θα πρέπει να καταστεί υποχρεωτικό για τους συζύγους-βοηθούς να συμμετέχουν στο σύστημα κοινωνικής προστασίας και θα πρέπει να θεσπιστεί ένα πλαίσιο ελάχιστων εγγυήσεων.
<SPEAKER ID="103" NAME="Vladimír Špidla">
Μέλος της Επιτροπής. - (CS) Κύριε Πρόεδρε, αξιότιμα Μέλη, θα ήθελα να σας ευχαριστήσω για μια συζήτηση που εξέτασε την πρόταση από πολλές διαφορετικές προοπτικές. Νομίζω ότι είναι περιττό να αναφέρω όλες τις προτάσεις. Μεγάλη πλειοψηφία των δικαιολογήσεων ήταν σαφείς, όπως επεσήμανα στην εναρκτήρια δήλωσή μου. Ωστόσο, νομίζω ότι υπήρξαν δύο προτάσεις οι οποίες αναφέρθηκαν επανειλημμένα από διάφορες πλευρές και οι οποίες συζητήθηκαν από ορισμένες διαφορετικές προοπτικές. " πρώτη ήταν το θέμα της άδειας πατρότητας. Θα ήθελα να δηλώσω ξεκάθαρα ότι, αν και είμαι υπέρ της άδειας πατρότητας, εξακολουθώ να είμαι πεπεισμένος ότι μια οδηγία που έχει σχεδιαστεί για την προστασία της υγείας των μητέρων δεν είναι το κατάλληλο μέσο για την εισαγωγή αυτής της ιδιαίτερης αρχής. Στην εναρκτήρια δήλωσή μου επεσήμανα ότι οι κοινωνικοί εταίροι ήρθαν σε συμφωνία όσον αφορά τη γονική άδεια και θα ήταν λογικό να συμπεριληφθεί η δυνατότητα της άδειας πατρότητας σε αυτή τη συμφωνία. Υπάρχουν λοιπόν, κατά την άποψή μου, άλλα εργαλεία πέρα από την οδηγία. Το άλλο θέμα που πρέπει να αναφερθεί είναι η Τροπολογία 14, δηλαδή η εισαγωγή της υποχρεωτικής ασφάλισης. Ως προς αυτό, θα ήθελα να προσθέσω ότι, αν και κατανοώ το θέμα, εξακολουθώ να πιστεύω ότι δεν είναι σωστό να πραγματοποιήσουμε ένα τόσο ριζοσπαστικό βήμα, αρχικά γιατί θα ήταν μια σοβαρή απειλή για την επίτευξη συμβιβασμού. Από την άλλη πλευρά, θα ήθελα να τονίσω ότι οι προτάσεις που καταθέσαμε σημειώνουν ένα σημαντικό βήμα προόδου, γιατί σε ορισμένες χώρες δεν υπάρχει η δυνατότητα συμμετοχής σε ένα τέτοιο σύστημα επί του παρόντος, ούτε καν κατόπιν αιτήσεως. Αυτό σημαίνει ότι μια νέα υποχρέωση θα εισαχθεί τώρα. Κατά την άποψή μου, πρόκειται για ένα τυπικό παράδειγμα προς τα άνω εναρμόνισης.
<SPEAKER ID="105" NAME="Astrid Lulling">
εισηγήτρια. - (FR) Κυρία Πρόεδρε, λυπάμαι που ο Επίτροπος αντιτίθεται στη βασική τροποποίηση της έκθεσής μου, την οποία υποστηρίζουν όλες οι πολιτικές ομάδες και η οποία ζητά οι σύζυγοι-βοηθοί και οι αναγνωρισμένοι σύντροφοι να έχουν δικαίωμα στην ίδια κοινωνική προστασία με τους αυτοαπασχολούμενους εργαζόμενους σε υποχρεωτική βάση και όχι απλά κατόπιν αιτήσεώς τους. " εμπειρία αποδεικνύει ότι, αν δεν υποχρεωθούν να πραγματοποιήσουν εισφορές κοινωνικής ασφάλισης, δεν το κάνουν, για τον ίδιο δυσμενή λόγο που αναφέρατε, κύριε Επίτροπε: το κόστος.
<P>
Φυσικά, η κοινωνική προστασία κοστίζει, τόσο για τους αυτοαπασχολούμενους όσο και για τους μισθωτούς. " επιθυμία να εξοικονομήσουμε χρήματα στις κοινωνικές εισφορές είναι ένα τεράστιο λάθος που πρέπει να αποφευχθεί.
<P>
Φυσικά, αν σε ένα κράτος μέλος δεν υπάρχει κοινωνική προστασία για τους αυτοαπασχολούμενους, δεν μπορούμε να ζητήσουμε να γίνει υποχρεωτική για τους συντρόφους τους. Αλλά οι σύντροφοι θα πρέπει να έχουν δικαίωμα σ' αυτό κατόπιν αιτήσεώς τους. Θα ήθελα να κάνω μια προφορική τροποποίηση σε αυτό και να συμφωνήσω με τον κ. Cocilovo.
<P>
Θα ήθελα να προσθέσω μερικά λόγια για την προστασία της μητρότητας γιατί η θέση μας έχει παρεξηγηθεί πολύ άσχημα. Αν θέλουμε να ενισχύσουμε την προστασία της μητρότητας αυξάνοντας την άδεια μητρότητας, δεν θα πρέπει να ξεχνάμε ότι η επέκτασή της σε 18 μήνες, εκ των οποίων μόνο το ένα τρίτο θα συνέπιπτε με τις υποχρεωτικές έξι εβδομάδες που πρέπει να ληφθούν μετά τον τοκετό, αντίκειται στο στόχο της καλύτερης προστασίας για την υγεία της μητέρας και του μωρού.
<P>
Για το λόγο αυτό, κατά τη γνώμη μας, η καλύτερη λύση θα ήταν έξι υποχρεωτικές εβδομάδες και αύξηση σε 20 εβδομάδες για πολλαπλούς τοκετούς και γαλουχία. Ας μην ξεχνάμε τα προβλήματα προσλήψεων και προαγωγών που ήδη αντιμετωπίζουν οι γυναίκες σε αναπαραγωγική ηλικία.
<P>
Όσον αφορά την ηλικία, είναι παράλογο να επιθυμούμε οι πατέρες να παίρνουν την ίδια άδεια με τις εγκύους. Φυσικά, κυρία Πρόεδρε, η αυξανόμενη ανδρική στειρότητα στην Ευρώπη είναι ανησυχητική, αλλά όχι τόσο πολύ, κατά τη γνώμη μου, όσο οι διαρκείς ανισότητες μεταξύ ανδρών και γυναικών στην κατανομή των οικογενειακών ευθυνών, καθώς αυτή η ανισότητα είναι ο λόγος για τον οποίο πολλές γυναίκες αποφασίζουν να μην τεκνοποιήσουν. Επιπλέον, δεν θα λύσουμε το δημογραφικό πρόβλημα της Ευρώπης μέσω της υπερπροστασίας, καθώς αυτό εξυπηρετεί μόνο το να καταστήσουμε τις γυναίκες μη απασχολήσιμες.
<SPEAKER ID="106" NAME="Edite Estrela" LANGUAGE="PT">
Κυρία Πρόεδρε, κύριε Επίτροπε, είμαι σοκαρισμένη με τη θέση της Ευρωπαϊκής Επιτροπής σχετικά με την πρότασή μου για την άδεια πατρότητας. Είναι μια συντηρητική και απαράδεκτη θέση, που δεν έχει επαφή με την πραγματικότητα.
<P>
Κύριε Επίτροπε, δεν μίλησα για γονική άδεια, αλλά για άδεια πατρότητας. Πρόκειται για δύο πολύ διαφορετικές έννοιες.
<P>
Αν η άδεια πατρότητας δεν εμπίπτει στο πεδίο εφαρμογής αυτής της οδηγίας, γιατί η Επιτροπή πρότεινε την επέκταση της νομικής βάσης και γιατί δεν βασίζεται μόνο στο Άρθρο 137 σχετικά με την προστασία της υγείας; Γιατί η Επιτροπή εισήγαγε το Άρθρο 141 της Συνθήκης ΕΚ σχετικά με την προώθηση της ισότητας ευκαιριών ανδρών και γυναικών;
<P>
Κύριε Επίτροπε, και μέλη της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, η μητρότητα και η πατρότητα είναι σημαντικές κοινωνικές αξίες που πρέπει να σεβαστούμε και να εδραιώσουμε. Είναι εδώ σε αυτή την οδηγία που η άδεια πατρότητας και η άδεια μητρότητας πρέπει να εδραιωθούν. Πρέπει να σκεφτούμε τα παιδιά, κύριε Επίτροπε. Πρέπει να σκεφτούμε την ευημερία των παιδιών γιατί, αν υποστηρίζονται από τον πατέρα και τη μητέρα τους από πολύ μικρή ηλικία, η σωματική και ψυχική τους ανάπτυξη μπορεί να βελτιωθεί σημαντικά.
<P>
Επιπλέον, κύριε Επίτροπε, δεν μπορεί να μη γνωρίζετε ότι η άδεια πατρότητας υπάρχει ήδη στην εθνική νομοθεσία πολλών κρατών μελών. Προσπαθεί λοιπόν η Επιτροπή να παραμείνει εκτός επαφής με την πραγματικότητα που ήδη υπάρχει στα κράτη μέλη;
<P>
Μένω έκπληκτη από αυτή τη θέση, κύριε Επίτροπέ. Ακριβώς επειδή τα ευρωπαϊκά θεσμικά όργανα είναι εκτός επαφής με την πραγματικότητα οι άνθρωποι είναι απόμακροι. Γι' αυτόν ακριβώς το λόγο η αποχή είναι τόσο υψηλή.
<P>
Πρέπει να δώσουμε στους πολίτες μας λόγους για να βγουν και να ψηφίσουν. Ως αποτέλεσμα, κύριε Πρόεδρε, πρέπει να υιοθετήσουμε νομοθεσία που τους βοηθάει. Αν μπορέσουν να δουν ότι οι αποφάσεις που λαμβάνονται στο Ευρωπαϊκό Κοινοβούλιο βελτιώνουν τη ζωή τους, σίγουρα θα έχουν περισσότερους λόγους να βγουν και να ψηφίσουν τον επόμενο μήνα.
<SPEAKER ID="107" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 6 Μαΐου στις 12 το μεσημέρι.
<P>
Γραπτές δηλώσεις (άρθρο 142 του Κανονισμού)
<SPEAKER ID="108" NAME="Zita Gurmai  " AFFILIATION="PSE">
γραπτώς. - Ακόμα και κατά τη διάρκεια μιας κρίσης, η ίση μεταχείριση θα πρέπει να βρίσκεται ψηλά στην πολιτική ατζέντα. Οι γυναίκες θα υποφέρουν από την παρούσα κρίση μακροπρόθεσμα και θα χτυπηθούν στο δεύτερο κύμα απολύσεων. Θα πρέπει να αντιμετωπίσουν την ασταθή κοινωνική και οικονομική κατάστασή τους και το αυξανόμενο φορτίο να εξισορροπήσουν την εξασφάλιση μισθού και τις ευθύνες φροντίδας. Υπό αυτές τις συνθήκες, δεν μπορούμε να επιτρέψουμε την αφαίρεση των δικαιωμάτων των γυναικών.
<P>
" αυτοτελής επαγγελματική δραστηριότητα είναι μεγάλης σημασίας για τις γυναίκες, γιατί θα μπορούσε να βοηθήσει σημαντικά στην αποφυγή της ανεργίας ή στην καλύτερη συμφιλίωση της επαγγελματικής και οικογενειακής ζωής. Με αυτό τον τρόπο, οι γυναίκες θα έχουν ένα αποτελεσματικό εργαλείο για να συμβάλουν στην ανάπτυξη της οικονομίας. Οι γυναίκες θα έχουν ίσες ευκαιρίες να απασχοληθούν σε δραστηριότητες αυτοαπασχόλησης και να ιδρύσουν εταιρείες. Τα συστήματα άδειας μητρότητας θα πρέπει να διασφαλίσουν ότι οι αυτοαπασχολούμενες εργαζόμενες γυναίκες μπορούν να επωφεληθούν από αυτά με τον ίδιο τρόπο που επωφελούνται και οι μισθωτοί. Παράλληλα με αυτό, η ασφάλεια και η υγεία των εγκύων, λεχώνων και γαλουχουσών είναι αποφασιστικής σημασίας.
<P>
Αυτό όχι μόνο βοηθάει την Ευρώπη να μη χάσει το ταλέντο και την παρουσία των γυναικών στο εργατικό δυναμικό, αλλά συμβάλλει επίσης στην αντιμετώπιση της παρούσας δημογραφικής πρόκλησης και στη διασφάλιση της υγιούς σωματικής, συναισθηματικής και πνευματικής ανάπτυξης των παιδιών.
<SPEAKER ID="109" NAME="Rovana Plumb  " LANGUAGE="RO">
Ως Σοσιαλδημοκρατική και μητέρα, υποστηρίζω αυτή την οδηγία καθώς αφορά τα ακόλουθα θέματα: την υγεία και την ασφάλεια των εγκύων, λεχώνων και γαλουχουσών, θέματα ίσης μεταχείρισης, καθώς επίσης και το δικαίωμα να επιστρέψουν στην ίδια ή σε ισοδύναμη εργασία, το δικαίωμα σε μια σταδιοδρομία, κανονισμούς σχετικά με την άδεια και τα δικαιώματα συμβάσεων εργασίας ή την παροχή πιο γενναιόδωρης χρηματοοικονομικής υποστήριξης κατά τη διάρκεια της άδειας μητρότητας.
<P>
Επί του παρόντος η διάρκεια της άδειας μητρότητας κυμαίνεται από 14 εβδομάδες σε ορισμένα κράτη μέλη σε 28 εβδομάδες σε άλλα. Σε μερικές περιπτώσεις μπορεί να διαρκέσει μέχρι και 52 εβδομάδες, αλλά με παροχές μόνο για ένα μέρος της. Πιστεύω επομένως ότι η επιλογή επέκτασης της διάρκειας της άδειας μητρότητας και η αύξηση των σχετικών παροχών που καταβάλλονται κατά τη διάρκεια αυτής της περιόδου είναι ένας ικανοποιητικός τρόπος για να βελτιώσουμε την υγεία και την ασφάλεια των γυναικών, καθώς επίσης και για να τους επιτρέψουμε να εξισορροπήσουν τις επαγγελματικές και οικογενειακές τους υποχρεώσεις, προωθώντας με αυτό τον τρόπο ίσες ευκαιρίες για τους άνδρες και τις γυναίκες στην αγορά εργασίας.
<P>
Συνθήκες στο χώρο εργασίας που προκαλούν άγχος μπορεί να έχουν επιπτώσεις στη διανοητική κατάσταση μιας εγκύου ή μιας λεχώνας. Για το λόγο αυτό πρέπει να υιοθετήσουμε μια προληπτική προσέγγιση, η οποία θα διασφαλίσει ότι πραγματοποιείται επαρκής αξιολόγηση κινδύνων στο χώρο εργασίας.

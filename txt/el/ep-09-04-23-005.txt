<CHAPTER ID="005">
Ευρωπαϊκή δράση στον τομέα των σπάνιων νόσων (συζήτηση) 
<SPEAKER ID="089" NAME="Πρόεδρος">
Το επόμενο θέμα είναι η έκθεση του κ. Τρακατέλλη, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση σύστασης του Συμβουλίου που αφορά μια ευρωπαϊκή δράση στον τομέα των σπάνιων νόσων - C6-0455/2008 -.
<SPEAKER ID="090" NAME="Αντώνιος Τρακατέλλης">
εισηγητής. - (EL) Κύριε Πρόεδρε, η παρούσα σύσταση του Συμβουλίου είναι επίκαιρη δεδομένου ότι είναι απολύτως αναγκαίο να αναληφθεί συντονισμένη δράση στον τομέα των σπανίων νόσων, τόσο σε επίπεδο Ευρωπαϊκής Ένωσης, όσο και σε εθνικό επίπεδο.
<P>
Μολονότι η συχνότητα εμφάνισης κάθε σπανίας νόσου είναι πολύ χαμηλή, εντούτοις στην Ευρωπαϊκή Ένωση προσβάλλονται εκατομμύρια άτομα διότι ο αριθμός των νόσων αυτών είναι της τάξεως των χιλιάδων. Ωστόσο, η πρόταση, όπως πραγματικά ήρθε στο Κοινοβούλιο, ήταν ανεπαρκής στη μορφή της και δεν θα ήταν δυνατόν να οδηγήσει στην κατάρτιση βιώσιμου προγράμματος. Αυτό οφείλεται στο γεγονός ότι δεν περιγράφει, τουλάχιστον με γενικούς όρους, τόσο την απαιτούμενη χρηματοδότηση της Ευρωπαϊκής Ένωσης, όσο και τη συγχρηματοδότηση εκ μέρους των κρατών και άλλων οργανισμών.
<P>
Με τον τρόπο αυτό δεν είναι δυνατόν να προωθηθούν ορισμένα σημαντικά ζητήματα των σπανίων νόσων, και συγκεκριμένα η δημιουργία δικτύων, κέντρων εμπειρογνωμοσύνης, καταλογοποίηση των νόσων, συλλογή δεδομένων, απαιτούμενη έρευνα και άλλα. Στο κείμενο ζητείται να υποβάλει η Επιτροπή πρόταση για την εφαρμογή των μέτρων πέντε χρόνια μετά την έγκρισή τους, κάτι που συνιστά μακρά περίοδο κατά την οποία δεν παρέχεται καμία δυνατότητα για έμπρακτες ενέργειες, δεδομένου ότι δεν προβλέπεται χρηματοδότηση.
<P>
Για τον λόγο αυτό, με την ιδιότητά μου ως εισηγητής, προτείνω να κληθεί η Επιτροπή να υποβάλει την πρόταση εφαρμογής το αργότερο στα τέλη του 2012, δεδομένου ότι ως την ημερομηνία εκείνη θα διατίθενται τα απαιτούμενα στοιχεία εκ μέρους των κρατών μελών σχετικά με κέντρα εμπειρογνωμόνων και εμπειρογνωμοσύνης για τις σπάνιες νόσους.
<P>
" πρόταση αυτή εφαρμογής θα πρέπει να αναφέρεται ειδικότερα στη χρηματοδότηση και συγχρηματοδότηση, και μάλιστα στους τομείς:
<P>
Πρώτον, της συγκέντρωσης επιδημιολογικών δεδομένων και στην κατάρτιση καταλόγου σπανίων νόσων δεδομένου ότι τούτο κρίνεται αναγκαίο προκειμένου να διαμορφωθεί σαφής εικόνα του τομέα αυτών των νόσων στην Ευρωπαϊκή Ένωση.
<P>
Δεύτερον, της δημιουργίας των σχετικών δικτύων.
<P>
Τρίτον, της δημιουργίας, εκτός των υπαρχόντων κέντρων εμπειρογνωμοσύνης, και νέων κέντρων σε κράτη μέλη που δεν διαθέτουν τέτοιου είδους κέντρα, της δημιουργίας ειδικών κύκλων κατάρτισης στα υφιστάμενα κέντρα όπου θα αποκτούν οι επαγγελματίες την απαιτούμενη εμπειρογνωμοσύνη, της κινητοποίησης εμπειρογνωμόνων και επαγγελματιών ώστε να δημιουργηθούν οι απαραίτητες προϋποθέσεις για την προώθηση των υφιστάμενων γνώσεων και για τις έρευνες σχετικά με διαγνωστικά εργαλεία και διαγνωστικές δοκιμές όσον αφορά τις σπάνιες νόσους και ιδίως τις κληρονομικές.
<P>
Θα πρέπει να θεωρήσουμε την εν λόγω σύσταση του Συμβουλίου ως χάρτη πορείας για τη δημιουργία χρήσιμων προϋποθέσεων στον τομέα των σπανίων νόσων. Και ακόμη, πρέπει να αντιληφθούμε ότι έχει έναν γενικό χαρακτήρα, αλλά θα ήθελα να τονίσω, για μία ακόμη φορά, ότι για την αποτελεσματική και επιτυχή εφαρμογή της, η πρόταση πρέπει να διατυπωθεί σαφέστερα και να προβλέπει συγκεκριμένο χρονοδιάγραμμα και χρηματοδότηση.
<P>
Ένα θέμα σημαντικό για την καταπολέμηση των σπανίων νόσων είναι η κινητικότητα των ασθενών. Αυτό ήδη ελέχθη στην έκθεση Bowis, και πιστεύω ότι εδώ αιτιολογείται απολύτως η κινητικότητα των ασθενών, διότι δεν υπάρχουν ειδικά κέντρα και εμπειρογνώμονες που να μπορούν να αναλάβουν τη θεραπεία των ασθενών σε όλα τα κράτη μέλη. Επομένως, εδώ είναι απόλυτη ανάγκη να προβλέπεται η κινητικότητα των ασθενών καθώς και η κινητικότητα των επαγγελματιών, άλλοι για να προσλάβουν εμπειρογνωμοσύνη και άλλοι για να μεταδώσουν την εμπειρία την οποία έχουν.
<P>
Τέλος, θα έλεγα ότι από τις σπάνιες νόσους κληρονομικού χαρακτήρα, η έρευνα και η καινοτομία είναι απολύτως απαραίτητες για την αύξηση της διαγνωστικής ικανότητας μέσω διαφόρων δοκιμασιών.
<P>
Το μεγαλύτερο μέρος της έκθεσης αφορά τη θεραπεία, τη διάγνωση, την απόκτηση εμπειρογνωμοσύνης, τη δημιουργία κέντρων και δικτύων. Ένα σημείο της αφορά και την πρόληψη. " πρόληψη των γενετικών νόσων μπορεί να γίνει σήμερα με συνδυασμό εξωσωματικής γονιμοποίησης και προ-εμφυτευτικών δοκιμασιών. Αυτό κύριε Πρόεδρε, επειδή είναι σύσταση, δεν είναι υποχρεωτικό για τα κράτη μέλη. " έκθεση δηλώνει ότι θα γίνεται μόνο στα κράτη εκείνα, των οποίων η νομοθεσία το επιτρέπει, ότι θα γίνεται κατόπιν ελευθέρας βούλησης και επιλογής από τους ανθρώπους που θέλουν να ακολουθήσουν αυτή τη γενετική συμβουλή και, επομένως, δεν βλέπω ότι προσκρούει στην αρχή της επικουρικότητας όσον αφορά τα υπάρχοντα δεδομένα.
<SPEAKER ID="091" NAME="Daniela Filipiová">
ασκούσα την Προεδρία του Συμβουλίου. - (CS) Κύριε Επίτροπε, κυρίες και κύριοι, οι σπάνιες νόσοι είναι επικίνδυνες και πολύ πολύπλοκες νόσοι που απειλούν τη ζωή ή προκαλούν χρόνια αναπηρία. Παρά το χαμηλό τους επιπολασμό, ο αριθμός των ασθενών στην ΕΕ με αυτές τις νόσους είναι σχετικά υψηλός, και συνεπώς απαιτείται κοινή δράση σε επίπεδο ΕΕ. Αυτοί είναι ακόμη λόγοι για τους οποίους το πεδίο των σπάνιων νόσων αποτελεί προτεραιότητα της ΕΕ για τη στρατηγική υγείας.
<P>
" τσεχική Προεδρία πιστεύει ότι, μετά από την έγκριση του σχεδίου πρότασης για ευρωπαϊκή δράση από το Συμβούλιο στον τομέα των σπάνιων νόσων, θα υπάρξουν αξιοσημείωτες πρόοδοι και βελτιώσεις στη διάγνωση των σπάνιων νόσων, η οποία είναι επί του παρόντος προβληματική λόγω της φύσης των σπάνιων νόσων. Οι συνθήκες θα βελτιωθούν επίσης για μία τόσο απαραίτητη ανταλλαγή εμπειρογνωμοσύνης και εμπειρίας σε αυτό τον τομέα.
<P>
Λόγω και αυτών των λόγων, η τσεχική Προεδρία έλαβε μία ενεργή προσέγγιση στη διαπραγμάτευση του σχεδίου, προχωρώντας το έργο της γαλλικής Προεδρίας και τις συζητήσεις στο Συμβούλιο EPSCO το Δεκέμβριο του 2008.
<P>
Πιστεύω ότι το Ευρωπαϊκό Κοινοβούλιο και το Συμβούλιο έχουν παρόμοιες απόψεις για αυτό το ζήτημα. " πρωτοβουλία είναι απαραίτητη καθώς θα βελτιώσει την τρέχουσα κατάσταση για εκατομμύρια ασθενών οι οποίοι υποφέρουν από τις εν λόγω νόσους και θα οδηγήσει σε βελτίωση των πιθανοτήτων να λάβουν επαρκή φροντίδα και κατανοητή πληροφόρηση.
<P>
Αυτό πρέπει να επιτευχθεί, για παράδειγμα, μέσω της δημιουργίας κοινών ορισμών των σπάνιων νόσων, περαιτέρω ανάπτυξης των δραστηριοτήτων της ΕΕ βάσει του δικτύου Orphanet, συντονισμού της ευρωπαϊκής έρευνας περιλαμβανομένης της συνεργασίας με τρίτες χώρες, της δημιουργίας και υποστήριξης κέντρων εμπειρογνωμοσύνης και της ανάπτυξης ευρωπαϊκών δικτύων αναφοράς για σπάνιες νόσους. Το Συμβούλιο αναγνωρίζει επίσης τον κεντρικό ρόλο που διαδραματίζουν οι ανεξάρτητες οργανώσεις ασθενών στην ανάπτυξη και την υλοποίηση εθνικών πολιτικών στο πεδίο των σπάνιων νόσων.
<P>
" τσεχική Προεδρία επί του παρόντος ολοκληρώνει τις διαπραγματεύσεις σχετικά με το σχέδιο πρότασης στους φορείς εργασίας του Συμβουλίου και θα προσπαθήσει να το κάνει αποδεκτό από το Συμβούλιο EPSCO τον Ιούνιο του τρέχοντος έτους. Ωστόσο, λόγω της σημασίας αυτού του ζητήματος, το Συμβούλιο έχει αποφασίσει να συμβουλευθεί το Ευρωπαϊκό Κοινοβούλιο και σε αυτή την περίπτωση, και θα εξετάσει προσεκτικά την γνώμη του Κοινοβουλίου.
<P>
Θα ήθελα να τελειώσω ευχαριστώντας για μία ακόμη φορά όλους όσους έλαβαν μέρος στην προετοιμασία της έκθεσης του Ευρωπαϊκού Κοινοβουλίου και ιδιαίτερα τον εισηγητή Αντώνιο Τρακατέλλη ο οποίος τη συνέταξε.
<SPEAKER ID="092" NAME="Ανδρούλλα Βασιλείου">
Μέλος της Επιτροπής. - (EL) Κύριε Πρόεδρε, θα ήθελα να ευχαριστήσω όλα τα αξιότιμα μέλη που συμμετείχαν στις εργασίες του Κοινοβουλίου για την πρόταση σύστασης του Συμβουλίου στον τομέα των σπάνιων νόσων.
<P>
Ειδικότερα, θα ήθελα να ευχαριστήσω τον εισηγητή, Πρύτανη Αντώνιο Τρακατέλλη, για τον συντονισμό των συζητήσεων και, βεβαίως, για την έκθεσή του.
<P>
Οι σπάνιες νόσοι που επηρεάζουν η κάθε μια έναν πολύ χαμηλό αριθμό ατόμων και που στην πλειοψηφία τους είναι γενετικές νόσοι, μπορούν να προκαλέσουν τον θάνατο ή χρόνιες αναπηρίες. Ωστόσο, αν και η συχνότητα κάθε μιας σπάνιας νόσου ξεχωριστά μπορεί να είναι πολύ χαμηλή, συνολικά οι ασθένειες αυτές επηρεάζουν περίπου το 6% του συνολικού πληθυσμού της Ευρωπαϊκής Ένωσης σε κάποια πτυχή της ζωής τους.
<P>
Αυτό σημαίνει ότι στην Ευρωπαϊκή Ένωση, από 29 έως 36 εκατομμύρια άτομα επηρεάζονται ή πρόκειται να επηρεαστούν από μια σπάνια νόσο. Λόγω όμως της σπανιότητας της κάθε νόσου, είναι αδύνατον κάθε κράτος μέλος να διαθέτει την αναγκαία εξειδίκευση για τη διάγνωσή της και για την περίθαλψη των ασθενών. Πρόκειται επομένως για ένα κατ' εξοχήν παράδειγμα στον τομέα της υγείας όπου η Ευρώπη μπορεί να προσθέσει ιδιαίτερη αξία, και για τον λόγο αυτό η Επιτροπή έχει εγκρίνει τη στρατηγική δράσης.
<P>
" ευρωπαϊκή στρατηγική συμπληρώνεται με την πρόταση σύστασης του Συμβουλίου για δράσεις στο εσωτερικό των κρατών μελών. Σκοπός του παρόντος σχεδίου σύστασης είναι να βοηθήσει τα κράτη μέλη να αντιμετωπίσουν τις σπάνιες νόσους πιο αποδοτικά, πιο αποτελεσματικά και πιο σφαιρικά. Ένας σημαντικός τομέας δράσης αφορά τη συγκέντρωση εμπειρογνωμοσύνης μέσω των ευρωπαϊκών δικτύων αναφοράς. Τα δίκτυα αυτά μπορούν να προσθέσουν αξία στη δράση των κρατών μελών όσον αφορά τις σπάνιες νόσους, αλλά και σε άλλες περιπτώσεις. Επίσης, μπορούν να διευκολύνουν την ανταλλαγή γνώσεων και εμπειρογνωμοσύνης και, όταν είναι αναγκαίο, να κατευθύνουν τους ασθενείς σχετικά με το πού πρέπει να πάνε όταν η εμπειρογνωμοσύνη αυτή δεν μπορεί να φτάσει σ' αυτούς.
<P>
Στην πρόταση οδηγίας της Επιτροπής σχετικά με τα δικαιώματα των ασθενών στη διασυνοριακή περίθαλψη, περιλαμβάνονται ειδικές διατάξεις για την υποστήριξη της κινητικότητας των ασθενών και την παροχή νομικού πλαισίου για τα ευρωπαϊκά δίκτυα αναφοράς.
<P>
Υπάρχουν πολλοί ακόμη τρόποι με τους οποίους η ευρωπαϊκή δράση μπορεί να υποστηρίξει τα κράτη μέλη στην αντιμετώπιση των σπάνιων νόσων όπως, με την καλύτερη ταυτοποίηση και αναγνώριση των παθήσεων, με την υποστήριξη της έρευνας για τις σπάνιες νόσους, και με μηχανισμούς όπως η ρύθμιση των ορφανών φαρμάκων.
<P>
Ευχαριστώ λοιπόν το Κοινοβούλιο για την υποστήριξή του στο ευρύ φάσμα θεμάτων που καλύπτονται από την παρούσα έκθεση και περιμένω με μεγάλο ενδιαφέρον τη συζήτησή σας.
<SPEAKER ID="093" NAME="Françoise Grossetête" LANGUAGE="FR">
Κύριε Πρόεδρε, οι ασθενείς που επηρεάζονται από σπάνιες νόσους υποφέρουν από εσφαλμένες διαγνώσεις και συχνά δεν λαμβάνουν καμία θεραπεία.
<P>
" σπανιότητα αυτών των νόσων δημιουργεί προκλήσεις τόσο από επιστημονική όσο και από οικονομική άποψη. Τώρα, έχοντας χρηματίσει εισηγήτρια για τον κανονισμό σχετικά με τα ορφανά φάρμακα, πριν από δέκα χρόνια, γνωρίζω πώς αυτοί οι ασθενείς είναι πολύ ολιγάριθμοι ώστε να αποτελούν τοπικό ή περιφερειακό θέμα και πώς, από την άλλη πλευρά, οι νόσοι είναι υπερβολικά πολυάριθμες για να διδαχθούν στους επαγγελματίες της υγείας. " εμπειρογνωμοσύνη είναι συνεπώς σπάνια.
<P>
" απάντηση, της ανάγκης, περιλαμβάνει την Ευρώπη και η Επιτροπή Βιομηχανίας, Έρευνας και Ενέργειας υποστηρίζει την επιθυμία του κ. Τρακατέλλη να ενδυναμώσει την έρευνα και την πρόληψη. Πως μπορούμε να αρνηθούμε, για παράδειγμα, σε ένα ζευγάρι των οποίων τα δύο παιδιά πάσχουν από κυστική ίνωση και οι οποίοι επιθυμούν να κάνουν τρίτο παιδί την πρόοδο στην έρευνα ώστε να αποτραπεί η νόσησή του από την ίδια νόσο; Γι' αυτό το λόγο οι ασθενείς χρειάζονται περισσότερο συντονισμό, περισσότερη ασφάλεια και περισσότερη σαφήνεια. Αυτά είναι ουσιώδη ζητήματα που πληρούν τις προσδοκίες των πολιτών της Ευρώπης για μία Ευρώπη της υγείας.
<SPEAKER ID="094" NAME="Peter Liese">
εξ ονόματος της Ομάδας PPE-DE. - (DE) Κύριε Πρόεδρε, κυρία Επίτροπε, η βοήθεια προς ασθενείς που υποφέρουν από σπάνιες νόσους αποτελεί εδώ και μακρό χρονικό διάστημα μείζονα ανησυχία του Ευρωπαϊκού Κοινοβουλίου. Οι ασθενείς που υποφέρουν από σπάνιες νόσους - αυτό έχει ειπωθεί - χρειάζονται ευρωπαϊκή υποστήριξη. Οι εθνικές προσπάθειες σε αυτό τον τομέα δεν επαρκούν. Επειδή αυτές οι νόσοι είναι τόσο σπάνιες, δεν υπάρχουν κέντρα και εμπειρογνώμονες για αυτές σε κάθε κράτος μέλος. Για την έρευνα - και αυτό είναι ένα πολύ σημαντικό σημείο - χρειάζεται ένας ορισμένος αριθμός ασθενών ώστε να ξεκινήσει η έρευνα για τη νόσο και για να είναι δυνατή η ανάπτυξη νέων θεραπειών. Το ίδιο ισχύει για την ανάπτυξη νέων φαρμάκων. " κ. Grossetête αναφέρθηκε στον Κανονισμό σχετικά με τα ορφανά φάρμακα, ο οποίος είναι πολύ σημαντικός.
<P>
" πρωτοβουλία της Επιτροπής, κυρία Επίτροπε, είναι επίσης πολύ σημαντική. Εμείς, στην Ομάδα του Ευρωπαϊκού Λαϊκού Κόμματος (Χριστιανοδημοκράτες) και Ευρωπαίων Δημοκρατών, σας υποστηρίζουμε ολόθυμα σε αυτό και υποστηρίζουμε επίσης τις πολλές βελτιώσεις που έχουν συντελεστεί από τον κ. Τρακατέλλη σε αυτή την έκθεση. Οφείλω να πω, ωστόσο, εξ ονόματος της ομάδας μου, ότι υπάρχει μία τροπολογία στην έκθεση του κ. Τρακατέλλη η οποία αντίκειται στο θεμελιώδη στόχο της παροχής βοήθειας στους ασθενείς.
<P>
" τροπολογία 15 κάνει λόγο για το πώς πρέπει να αποφεύγονται οι γενετικές νόσοι και να εξαλείφονται μέσω μέτρων, όπως η γενετική συμβουλευτική και η επιλογή των εμβρύων. Αυτή η λεκτική διατύπωση σκανδάλισε πολλούς ανθρώπους, και όχι μόνο τους εμπειρογνώμονες της δεοντολογίας και τους εκπροσώπους ομάδων αναπήρων, αλλά και επιστήμονες. " Ευρωπαϊκή Εταιρεία Ανθρώπινης Γενετικής μας καλεί να απορρίψουμε την Τροπολογία 15. Κάνουν συγκρίσεις με την ευγονική του πρώτου μισού του προηγούμενου αιώνα.
<P>
" πολιτική δεν πρέπει να ασκεί πίεση. " γενετική συμβουλευτική, ομοίως, δεν πρέπει να κυριαρχείται από πολιτικό στόχο. Πρέπει, συνεπώς, να απορρίψουμε την Τροπολογία 15. Πρέπει να υπερψηφίσουμε αυτή την έκθεση - με την προϋπόθεση ότι η Τροπολογία 15 απορρίπτεται - καθώς είναι μία συνετή έκθεση. Αλλιώς, θα είναι ιδιαίτερα προβληματική. Πρέπει να βοηθάμε τους ανθρώπους με σπάνιες νόσους, όχι να τους δίνουμε την αίσθηση ότι είναι στην πραγματικότητα "υπεράριθμοι".
<SPEAKER ID="095" NAME="Dorette Corbey">
εξ ονόματος της Ομάδας PSE. - (NL) Είμαι ευγνώμων στον κ. Τρακατέλλη για την άριστη έκθεσή του. Εάν υπάρχει ένα τομέας όπου η συνεργασία στην Ευρώπη είναι χρήσιμη και παρέχει προστιθέμενη αξία, αυτός είναι οπωσδήποτε ο τομέας των σπάνιων νόσων. Στην περίπτωση των σπάνιων μεταβολικών νόσων, μυικών νόσων και ακόμη σπάνιων μορφών καρκίνου, η συνεργασία για την ανταλλαγή πληροφοριών σχετικά με τις θεραπευτικές τεχνικές και την ένωση δυνάμεων είναι πρακτική και χρήσιμη. Όλα αυτά είναι πολύ σημαντικά. " πληροφορία πρέπει επίσης να είναι προσβάσιμη και η έκθεση Τρακατέλλη προνοεί για όλα αυτά τα ζητήματα.
<P>
Θα ήθελα να εστιάσω την προσοχή σας σε τρία ζητήματα. Πρώτον, οι ασθενείς πρέπει να έχουν φωνή στην Ευρώπη. Τα τελευταία χρόνια έχουμε δει ολοένα και περισσότερες καλά οργανωμένες ομάδες ασθενών που γνωρίζουν και τα κατατόπια της Ευρώπης, των Βρυξελλών. Όλα αυτά είναι πολύ σημαντικά και κατατοπιστικά για τους πολιτικούς, αφού πολλές από αυτές τις σπάνιες νόσους είναι, λογικά, σε μεγάλο βαθμό άγνωστες. Είναι καλό, συνεπώς, να καθορίσουμε πώς χρηματοδοτούνται αυτές οι οργανώσεις ασθενών και είναι ιδιαιτέρως σημαντικό να διασφαλίσουμε ότι αυτές οι οργανώσεις χρηματοδοτούνται ανεξάρτητα και δεν εξαρτώνται αποκλειστικά από τη φαρμακευτική βιομηχανία. Για αυτό το λόγο υποστηρίζω τη χρηματοδότηση αυτών των οργανώσεων ασθενών.
<P>
Δεύτερον, η ανάπτυξη φαρμάκων για σπάνιες νόσους, τα λεγόμενα ορφανά φάρμακα, είναι ζωτικής σημασίας. Για αυτό έχουμε οδηγίες, αλλά θα ήταν καλό να αφιερώσουμε κάποια προσοχή για να δούμε εάν αυτό λειτουργεί πράγματι καλά.
<P>
Τρίτον, αυτό είναι ένα αμφιλεγόμενο θέμα που έχει αντιμετωπιστεί και από τον κ. Liese. Πολλές σπάνιες νόσοι είναι κληρονομικές. " έρευνα και η επιλογή εμβρύων μπορούν να αποτρέψουν πολύ πόνο, αλλά είναι σημαντικό τα κράτη μέλη να διατηρήσουν τη δύναμη να αποφασίζουν ως προς τις πιθανές αγωγές, όπως η προκαταρκτική υλοποίηση και η επιλογή εμβρύων. Υποστηρίζουμε την Τροπολογία 15, αλλά επιθυμούμε να διαγραφεί η αναφορά στην εξάλειψη των ασθενειών. Αυτός ο όρος συγκεντρώνει πολλούς δυσάρεστους συνειρμούς, όπως είπε ήδη ο κ. Liese. Θεωρούμε επίσης σημαντικό οι αγωγές να είναι εκούσιες και να λαμβάνουν χώρα εντός των ορίων που καθορίζονται από τις εθνικές κυβερνήσεις. Εάν πληρούνται αυτές οι προϋποθέσεις, τασσόμαστε υπέρ της τροπολογίας και καλούμε όλους να την υποστηρίξουν, αλλά η αναφορά στην εξάλειψη των ασθενειών πρέπει να διαγραφεί. Υπό αυτές τις προϋποθέσεις, μπορούμε να συμφωνήσουμε πλήρως με την έκθεση και είμαστε ενθουσιασμένοι με την εργασία του κ. Τρακατέλλη. Σας ευχαριστώ για την προσοχή σας.
<SPEAKER ID="096" NAME="Frédérique Ries" LANGUAGE="FR">
Κύριε Πρόεδρε, θα ήθελα να ευχαριστήσω τον εισηγητή μας, κύριο Τρακατέλλη, και να ζητήσω συγγνώμη για την αργοπορημένη άφιξή μου σε αυτή τη συζήτηση, καλωσορίζοντας παράλληλα την ομάδα των επισκεπτών, που είναι και ο λόγος για την μικρή αργοπορία μου.
<P>
Κατά τη διάρκεια μίας ακρόασης για τις σπάνιες νόσους που οργάνωσα στο Κοινοβούλιο πέρυσι με τη Eurordis - την ευρωπαϊκή ένωση ασθενών - υπογράμμισα ότι εξαρτάται από εμάς, εξαρτάται από την Ευρώπη, να θέσουμε τον πήχη πολύ υψηλά για αυτούς τους ασθενείς που αποθέτουν όλες τις ελπίδες τους στην έρευνα, και αυτό έπραξε ο εισηγητής μας εδώ ενδυναμώνοντας σημαντικά το κείμενο της Επιτροπής.
<P>
Ο μικρός αριθμός ασθενών που εμπλέκονται σε κάθε χώρα και η κατακερμάτιση της γνώσης σε όλη την 'Ενωση καθιστούν τις σπάνιες νόσους το κατεξοχήν παράδειγμα για το οποίο η συντονισμένη δράση σε ευρωπαϊκό επίπεδο είναι απόλυτη ανάγκη. " ομόφωνη επιθυμία μας είναι να έχουμε καλύτερη γνώση αυτών των νόσων, να βελτιώσουμε τη διάγνωσή τους και τη θεραπεία τους και να παράσχουμε καλύτερη φροντίδα στους ασθενείς και τις οικογένειές τους.
<P>
Παραμένουν, φυσικά, οι ερωτήσεις του χρονοδιαγράμματος και της χρηματοδότησης. Διάφορες εναλλακτικές είναι διαθέσιμες, και τις διερευνούμε. Εκτός από τα κεφάλαια που διατίθενται από την Ευρωπαϊκή Ένωση ή τα κράτη, είναι επίσης χρήσιμο να βρούμε άλλες πηγές χρηματοδότησης. Μία εναλλακτική που λειτουργεί καλά σε πολλά κράτη μέλη είναι η σύμπραξη μεταξύ του δημόσιου και του ιδιωτικού τομέα.
<P>
Θα ήμουν ενοχλημένος με τον εαυτό μου, εάν δεν ανέφερα εδώ τη σημαντική οικονομική ενίσχυση που παρέχεται επίσης από δράσεις πολιτών: την Téléthon στη Γαλλία και την Télévie στο γαλλόφωνο Βέλγιο. " τελευταία επέτρεψε ούτε λίγο ούτε πολύ το διπλασιασμό του προϋπολογισμού για την επιστημονική έρευνα - ενός τσιγκούνικου προϋπολογισμού, θα έλεγα παρεμπιπτόντως: 13 ευρώ το χρόνο κατά πολίτη, έναντι 50 ευρώ στη Γαλλία και 57 ευρώ στη Γερμανία, για να αναφέρουμε μόνο δύο παραδείγματα.
<P>
Τελειώνω, κύριε Πρόεδρε. Εκατομμύρια ασθενών στην Ευρώπη μας παρακολουθούν. " βούληση υπάρχει. Εξαρτάται από εμάς να διασφαλίσουμε ότι αυτή είναι πολλά περισσότερα από ένα απλό κατάλογο καλών προθέσεων. Ένα μόνο πράγμα ακόμη: " Ομάδα της Συμμαχίας Φιλελευθέρων και Δημοκρατών για την Ευρώπη υποστηρίζει την Τροπολογία 15.
<SPEAKER ID="097" NAME="Hiltrud Breyer">
εξ ονόματος της Ομάδας Verts/ALE. - (DE) Κύριε Πρόεδρε, κυρίες και κύριοι, είναι αυτονόητο ότι υποστηρίζουμε την παροχή βοήθειας προς άτομα με σπάνιους νόσους. Με αυτό ως δεδομένο, η Τροπολογία 15 είναι τελείως απαράδεκτη από ηθική άποψη.
<P>
Δεν πρέπει να υπάρξει ποτέ ξανά συζήτηση στην Ευρώπη σχετικά με το ποιου η ζωή αξίζει και ποιου όχι. Δεν πρέπει να υπάρχει καμία πολιτική και κοινωνική πίεση στους γονείς στην Ευρώπη να αποφασίζουν ενσυνείδητα κατά της γέννησης ενός ανάπηρου παιδιού. " επιλογή των εμβρύων θα αποτελούσε ένα άνοιγμα των ηθικών κρουνών. Για αυτό το λόγο πρέπει να απορρίψουμε αυτή την τροπολογία. Δεν αρκεί να αφαιρέσουμε απλώς τη λέξη "εξαλείφω", η οποία στην πραγματικότητα, είναι λυπηρό, συνάδει με τη χρήση φασιστικής γλώσσας. Κάνοντας κάτι τέτοιο θα σήμαινε ότι θα ήμαστε ακόμη αντιμέτωποι με την επιλογή των εμβρύων. Θα ήταν ανυπόφορο εάν αυτή η τροπολογία και η έννοια της επιλογής των εμβρύων θα γίνονταν ένα σκαλοπάτι προς μία νέα ηθική στην Ευρώπη.
<P>
Πρέπει να ορθωθούμε αποφασιστικά κατά της γενετικής διάκρισης. " τροπολογία 15 πρέπει συνεπώς να απορριφθεί στο σύνολό της. Σε αντίθετη περίπτωση, η ομάδα μας θα αναγκαστεί δυστυχώς να ταχθεί κατά της παρούσας έκθεσης, αν και η υπόλοιπη είναι ιδιαιτέρως θετική.
<SPEAKER ID="098" NAME="Philip Claeys" AFFILIATION="NI">
(NL) " έκθεση Τρακατέλλη αναφέρεται σε μία σειρά από ελλείψεις στις συστάσεις του Συμβουλίου, και αυτές οι παρατηρήσεις είναι, κατά τη γνώμη μου, σωστές. Είμαι και εγώ πεπεισμένος, παρεμπιπτόντως, ότι μία συντονισμένη προσέγγιση από την Ευρωπαϊκή Ένωση στον τομέα των σπάνιων νόσων είναι απαραίτητη. Ωστόσο, ούτε η σύσταση ούτε η έκθεση αναφέρουν τη διάσταση των σπάνιων νόσων που εισέρχονται από τον αναπτυσσόμενο κόσμο.
<P>
Έτσι, για παράδειγμα, βλέπουμε την επιστροφή της φυματίωσης, μίας νόσου που, έως πρόσφατα, είχε τελείως, ή σχεδόν τελείως, εξαφανιστεί από την Ευρώπη και τώρα εισάγεται ξανά μέσω της μαζικής μετανάστευσης. Και εδώ, συνεπώς, χρειάζεται επείγουσα δράση με τη μορφή του καθορισμού χώρων κινδύνου, ανταλλαγής πληροφοριών, διεξαγωγής αιφνιδιαστικών ελέγχων όπου διασχίζονται τα εξωτερικά σύνορα της Κοινότητας, κ.τ.λ.. Είναι φυσικά ύψιστης σημασίας το γεγονός ότι πρέπει να δοθεί προτεραιότητα στην πολιτική δημόσιας υγείας έναντι της πολιτικής ορθότητας.
<SPEAKER ID="099" NAME="Christa Klaß" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι, στοχεύουμε να συνεργαστούμε ώστε να επιτύχουμε τις καλύτερες συνθήκες για την παροχής υγειονομικής περίθαλψης στην Ευρώπη. Ειδικά στις αγροτικές περιοχές της Ευρωπαϊκής Ένωσης κοντά σε εθνικά σύνορα - όπως η οικία μου στην ευρύτερη διασυνοριακή περιοχή μεταξύ Γερμανίας, Βελγίου, Λουξεμβούργου και Γαλλίας - η εξέλιξη της κινητικότητας των ασθενών, την οποία μόλις συζητούσαμε, είναι ένα ιδιαίτερο σημαντικό δομικό τμήμα για τη βελτίωση της παροχής υγειονομικής περίθαλψης και για να καταστεί πιο αποδοτική. Σε καθετί που κάνουμε, ωστόσο, πρέπει να ακολουθούμε και να διατηρούμε τα ηθικά πρότυπα των κρατών μελών. Αυτό ισχύει στην ανάλυση DNA, όπως και στην τεχνητή γονιμοποίηση, και ισχύει και για τις σπάνιες νόσους, το θέμα της έκθεσης του κ. Τρακατέλλη. Οι σπάνιες νόσοι χρειάζονται ένα ισχυρότερο πολιτικό πλαίσιο προκειμένου να βελτιωθεί η έρευνα και η θεραπεία, καθώς οι εταιρείες προτιμούν να επενδύουν σε μεγάλες αγορές.
<P>
Στον αγώνα για την υγεία των λαών, δεν πρέπει να ψάχνουμε να εξαλείψουμε τις σπάνιες νόσους, επιλέγοντας, για παράδειγμα, τα έμβρυα. Το προκείμενο ζήτημα εδώ, εξάλλου, είναι η θεραπεία των ανθρώπων. Αυτό το ένα στοιχείο αποτελεί μία τελείως λανθασμένη στροφή μίας έκθεσης η οποία κατά τα άλλα έχει μία συνετή προσέγγιση, και είναι μία στροφή ηθικά επικίνδυνη. " Τροπολογία 15 δεν εστιάζει στη θεραπεία, αλλά στην επιλογή. Ποιος μπορεί να αποφασίζει ποια ζωή αξίζει; Πιστεύουμε ότι η πρόληψη σημαίνει ζωή; Δεν το νομίζω. Στη χώρα μου, και σε άλλα κράτη μέλη εξάλλου, η προεμφυτευτική διάγνωση απαγορεύεται, και ευλόγως. Το γεγονός ότι επίσημα ευρωπαϊκά έγγραφα μπορούν να χρησιμοποιούν όρους, όπως η εξάλειψη και η επιλογή υγιών εμβρύων αναίσχυντα είναι κάτι το οποίο βρίσκω συγκλονιστικό και αντίθετο προς τον δηλωμένο στόχο μας της αναγνώρισης και της ενσωμάτωσης των ατόμων με αναπηρίες και νόσους στην κοινωνία μας.
<P>
Ζητώ από όλους σας να καταψηφίσετε την Τροπολογία 15 ως ζήτημα επιτακτικής σημασίας ώστε ό,τι είναι κατά τα άλλα μία τόσο συνετή έκθεση του κ. Τρακατέλλη να έχει τη δυνατότητα να λάβει μία καλή πλειοψηφία.
<SPEAKER ID="100" NAME="Siiri Oviir" AFFILIATION="ALDE">
(ET) Βρίσκω ότι οι συντονισμένες δράσεις στο επίπεδο της Ευρωπαϊκής Ένωσης και των κρατών μελών στο πεδίο των σπάνιων νόσων είναι απολύτως καίριες. Υποστηρίζω τη θέση του εισηγητή ότι αυτή η σύσταση του Συμβουλίου και το σχέδιο δράσης στην παρούσα μορφή του είναι ανεπαρκείς και ότι δεν είναι δυνατόν να δημιουργηθεί ένα λειτουργικό πρόγραμμα στην Ευρωπαϊκή Ένωση σε αυτή τη βάση. Δεν υπάρχουν συγκεκριμένες συστάσεις και σαφείς προθεσμίες υλοποίησης.
<P>
Δεν θα είναι σίγουρα δυνατόν να επιτευχθεί σημαντική εξέλιξη σε αυτό το πεδίο χωρίς προσπάθειες και χρηματοδότηση από την Ευρωπαϊκή Ένωση και τα κράτη μέλη. Πιστεύω ότι οι σπάνιες νόσοι πρέπει αναμφισβήτητα να λάβουν ειδική προσοχή και πρέπει να εξετάσουμε τις συγκεκριμένες ανάγκες αυτών των αρκετών εκατομμυρίων πολιτών, ώστε να καταστεί δυνατόν να τους εγγυηθούμε μία αξιοπρεπή ζωή στο μέλλον. Δεν συμφωνώ με τον ισχυρισμό του προηγούμενου ομιλητή, κ. Claeys, ότι η φυματίωση εισέρχεται στα κράτη μέλη από τρίτες χώρες. Δεν συμφωνώ με αυτό. " φυματίωση προέρχεται από την φτώχεια και την έλλειψη στέγης και σε κράτη μέλη με χαμηλότερα πρότυπα διαβίωσης, αυτή η νόσος είναι συνήθης σήμερα.
<SPEAKER ID="101" NAME="Daniela Filipiová">
ασκούσα την Προεδρία του Συμβουλίου. - (CS) Κυρίες και κύριοι, θα ήθελα να ευχαριστήσω όλα τα μέλη του Ευρωπαϊκού Κοινοβουλίου για τα σχόλια τους, τις προτάσεις και τις παρατηρήσεις τους. Με χαρά άκουσα ότι κατ' αρχήν οι απόψεις του Ευρωπαϊκού Κοινοβουλίου και του Συμβουλίου συμπίπτουν σε αυτό το ζήτημα. Φυσικά, δεν μπορώ παρά να συμφωνήσω με τον ισχυρισμό του εισηγητή, κ. Τρακατέλλη, ότι το προσχέδιο ισχύει για νόσους οι οποίες μπορεί να είναι σπάνιες αλλά προσβάλλουν χιλιάδες ανθρώπους. Θεωρώ ότι είναι σημαντικό να πούμε ότι σε αυτό το πεδίο ο καλύτερος συντονισμός και η συνεργασία μεταξύ των κρατών μελών μπορεί να αποδώσει οφέλη για τους ασθενείς λόγω των εξειδικευμένων κέντρων όπου τα χρηματοοικονομικά κέντρα όπου τα οικονομικά οφέλη μπορούν να προκύψουν μέσω των οικονομιών κλίμακας για το οποίο μίλησε η Επίτροπος Βασιλείου. Το Συμβούλιο θα εξετάσει φυσικά προσεκτικά όλες τις προτάσεις τροπολογίας από το Ευρωπαϊκό Κοινοβούλιο και βάσει αυτού θα αξιολογήσει την περίληψή τους στην τελική έκδοση του σχεδίου πρότασης.
<SPEAKER ID="102" NAME="Ανδρούλλα Βασιλείου">
Μέλος της Επιτροπής. - (EL) Κύριε Πρόεδρε, αξιότιμα μέλη, η συζήτηση σήμερα απέδειξε το υψηλό επίπεδο ενδιαφέροντος για τον σημαντικό αυτόν τομέα της δημόσιας υγείας.
<P>
" ευρωπαϊκή δράση στον τομέα των σπάνιων νόσων είναι ένα θέμα που έχει αποσπάσει τη γενική συναίνεση σε όλα τα ευρωπαϊκά θεσμικά όργανα, και είμαι ευγνώμων για τη στήριξη του Κοινοβουλίου στην πρωτοβουλία αυτή.
<P>
Οι σπάνιες νόσοι αναγνωρίζονται αναμφισβήτητα ως ένας τομέας της δημόσιας υγείας στον οποίον 27 διαφορετικές εθνικές προσεγγίσεις θα ήταν ανεπαρκείς και αναποτελεσματικές. Με την παρούσα σύσταση μπορούμε να αντιμετωπίσουμε τα ιδιαίτερα προβλήματα που παρουσιάζουν οι σπάνιες νόσοι, και να επιδιώξουμε τη βελτίωση της ζωής των ατόμων που πλήττονται από αυτές, δράση η οποία, εκτός από τους ίδιους τους ασθενείς, προσεγγίζει και τους συγγενείς και φίλους τους.
<P>
Αυτό θα το πετύχουμε σε μεγάλο βαθμό μέσω της σύστασης προς τα κράτη μέλη να αναπτύξουν σχέδια και στρατηγικές για τις σπάνιες νόσους, αλλά και με τη δημιουργία ευρωπαϊκών δικτύων αναφοράς.
<P>
Σε ό,τι αφορά την πρόταση του Πρύτανη Τρακατέλλη να ετοιμάσουμε και να παρουσιάσουμε την έκθεση των αποτελεσμάτων της σύστασης μέχρι το τέλος του 2012, δεν έχουμε καμία αντίρρηση και θα το λάβουμε υπόψη.
<P>
Επιτρέψτε μου τώρα να στραφώ σε δύο ή τρεις αναφορές που έγιναν από τα αξιότιμα μέλη. Κατά πρώτον, επιτρέψτε μου να αναφερθώ στην Τροπολογία 15 και να πω ότι επιθυμώ να υπογραμμίσω ότι τα ηθικά ζητήματα είναι εκτός της αρμοδιότητας της ΕΕ. Αυτή είναι ιδιαιτέρως η περίπτωση στην προκείμενη περίπτωση, λόγω των νομικών διαφορών στα κράτη μέλη αναφορικά με την ανίχνευση και τις ηθικές επιλογές που πρέπει να γίνουν βάσει αυτών των πληροφοριών.
<P>
Έγινε αναφορά στην ανάγκη για χρηματοδότηση. " χρηματοδότηση για τη θεραπεία των σπάνιων νόσων πρέπει να εξεταστεί από τα κράτη μέλη. " Επιτροπή ελπίζει ότι αυτές οι προτάσεις θα βοηθήσουν στην υποστήριξη της σημασίας μίας τέτοιας επένδυσης, καθώς και στη βέλτιστη αξιοποίηση των κεφαλαίων που διατίθενται μέσω της ευρωπαϊκής συνεργασίας.
<P>
Αναφορικά με την πρόσθετη κοινοτική χρηματοδότηση, τα όρια στο τρέχον πρόγραμμα υγείας οφείλονται στη συνολική χρηματοοικονομική προοπτική που ορίζεται από το Κοινοβούλιο και το Συμβούλιο. Εάν το Κοινοβούλιο αισθάνεται ότι χρειάζεται μεγαλύτερη κοινοτική χρηματοδότηση για τις σπάνιες νόσους, τότε το Κοινοβούλιο πρέπει να τα αντιμετωπίσει μέσω των διαδικασιών του προϋπολογισμού.
<P>
Αναφορά έγινε επίσης από την κ. Corbey στη βοήθεια που πρέπει να δώσουμε σε ομάδες ασθενών. " Επιτροπή συμφωνεί με τη σημασία των ομάδων ασθενών. Συνεργαζόμαστε στενά μαζί τους και ιδιαίτερα με το Eurordis. Πρόσφατα φιλοξένησα την παρουσίαση ενός βιβλίου που παρείχε μαρτυρίες 12.000 ασθενών. Αυτή η εμπλοκή των πολιτών αποτελεί ζωτικό μέρος της εργασίας σε αυτό τον τομέα.
<P>
(EL) Κύριε Πρόεδρε, τελειώνοντας θα ήθελα να τονίσω ότι με τη βελτίωση της πρόσβασης των ασθενών σε εξειδικευμένη φροντίδα υγείας, με την υποστήριξη της έρευνας για την ανάπτυξη αποτελεσματικότερων θεραπειών και με τη διαμόρφωση της διασυνοριακής συνεργασίας ευελπιστούμε ότι οι ασθενείς θα βρίσκουν ευκολότερα τις ειδικότητες που χρειάζονται.
<SPEAKER ID="105" NAME="Αντώνιος Τρακατέλλης">
εισηγητής. - (EL) Κύριε Πρόεδρε, ευχαριστώ πολύ για τις παρατηρήσεις των συναδέλφων, για τις παρατηρήσεις του Συμβουλίου και για την παρέμβαση της Επιτρόπου Βασιλείου, η οποία έδειξε πολύ "ανοιχτό μυαλό" και έτοιμη να υιοθετήσει, τουλάχιστον, την τροπολογία με την οποία καλούμε την Επιτροπή να υποβάλει την πρόταση μέχρι το τέλος του 2012 ώστε να μπορέσουμε να προχωρήσουμε γρήγορα στον τομέα των σπανίων νόσων στην Ευρώπη.
<SPEAKER ID="999" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σε λίγα λεπτά.
<P>
Γραπτές δηλώσεις (Άρθρο 142 του Κανονισμού)
<SPEAKER ID="107" NAME="Carlo Casini" AFFILIATION="PPE-DE">
γραπτώς. - (IT) " πρόληψη και η θεραπεία οποιασδήποτε νόσου, περιλαμβανομένων των σπάνιων νόσων, απαιτεί τη μέγιστη δέσμευση των δημόσιων φορέων, αλλά η θεραπεία και η πρόληψη δεν μπορούν να έρχονται στο υπερβολικά υψηλό κόστος της θυσίας της ζωή οποιουδήποτε ανθρώπου, ακόμη κι αν γίνεται προς όφελος των άλλων. Αυτό θα ήταν θεμελιωδώς αντίθετο με το πνεύμα της Ευρωπαϊκής Ένωσης, η οποία θεμελιώθηκε στην αναγνώριση της ίσης αξιοπρέπειας των μελών της ανθρώπινης οικογένειας. " γενετική διάγνωση των εμβρύων για να επιλεγούν τα καλύτερα και τα υγιή, σκοτώνοντας τα υπόλοιπα αποτελεί απαράδεκτη διάκριση κατά των ανθρώπων. Κάποια κράτη μέλη το επιτρέπουν, αλλά η Ευρωπαϊκή Ένωση δεν μπορεί σε καμία περίπτωση να ενθαρρύνει ούτε νόμους ούτε πρακτικές που το επιτρέπουν.
<P>
Για αυτό το λόγο, παρά την αταλάντευτη επιθυμία μου να καταπολεμήσω κάθε νόσο, είμαι αντίθετος προς ένα κείμενο του οποίου τα αξιόλογα μέρη αντιβαίνουν στο πραγματικά αρνητικό περιεχόμενο του Άρθρου 4, όπως θα τροποποιούταν από την Τροπολογία 15.

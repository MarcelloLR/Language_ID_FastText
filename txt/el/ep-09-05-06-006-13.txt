<CHAPTER ID="006-13">
13. Eνεργητική ένταξη των αποκλεισμένων από την αγορά εργασίας ατόμων (
<SPEAKER ID="205" NAME="Πρόεδρος">
Κατ'εξαίρεση, συνάδελφοι, κι όσοι περιμένετε να προβείτε σε αιτιολογήσεις ψήφου, αντιλαμβάνεστε ότι τώρα είναι πολύ αργά. Όλοι είμαστε εδώ ήδη για πολλή ώρα, όπως και οι διερμηνείς μας. Υπάρχει ένας πολύ μεγάλος αριθμός αιτιολογήσεων ψήφου και υποψιάζομαι ότι δεν θα έχουμε τελειώσει ως τις 15.00. Αφού έχουν έτσι τα πράγματα, λαμβάνω την απόφαση, όπως και παλιότερα έχουμε πράξει, να ασχοληθούμε με αυτές στο τέλος των εργασιών απόψε το βράδυ.
<SPEAKER ID="206" NAME="Daniel Hannan" AFFILIATION="NI">
Κυρία Πρόεδρε, οι κανόνες καθιστούν πολύ σαφές ότι μετά την ψηφοφορία, κάθε βουλευτής έχει το δικαίωμα να προβεί στην αιτιολόγηση ψήφου μέσα σε 60 δευτερόλεπτα. Έχω επίγνωση του γεγονότος ότι οι διερμηνείς μας είναι εδώ ήδη για πολλή ώρα και ότι δεν αφήνουμε πολύ κόσμο να γευματίσει. Επιτρέψτε μου να προτείνω έναν συμβιβασμό που χρησιμοποίησε κι ο συνάδελφός σας, ο Αντιπρόεδρος Alejo Vidal-Quadras, την τελευταία φορά που συνέβη κάτι παρόμοιο, δηλαδή να επιτρέψετε στους συναδέλφους να προβούν σε αιτιολογήσεις ψήφου ο ένας μετά τον άλλο, πράγμα που επιτάχυνε τις διαδικασίες σημαντικά.
<SPEAKER ID="207" NAME="Πρόεδρος">
Σας ευχαριστούμε, κύριε Hannan. Σκεφτήκαμε όντως αυτή τη λύση. Είναι τόσοι πολλοί που δεν νομίζω ότι θα πετύχει. Θα έχετε τη δυνατότητα να δώσετε τις αιτιολογήσεις ψήφου μετά την ψηφοφορία, με την έννοια ότι θα γίνει απόψε. Λυπάμαι γι'αυτό, αλλά είναι πράγματι πολύ αργά - και ξέρετε πόσο απολαμβάνω τις παρεμβάσεις σας!
<P>
Γραπτές αιτιολογήσεις ψήφου
<SPEAKER ID="210" NAME="José Ribeiro e Castro  " LANGUAGE="PT">
" Ανακοίνωση της Ευρωπαϊκής Επιτροπής COM(2007) 281 έθεσε σε όλα τα ευρωπαϊκά θεσμικά όργανα μια πρόκληση: "Έχει έλθει η στιγμή να αντικρίσουμε τη Βραζιλία ως στρατηγικό εταίρο, καθώς και ως έναν μείζονα οικονομικό παράγοντα και τοπικό ηγέτη της Λατινικής Αμερικής". Αυτή η συνεργασία εδραιώθηκε στις 4 Ιουλίου 2007 στη Λισαβόνα στη διάρκεια της Πορτογαλικής Προεδρίας της Ευρωπαϊκής Ένωσης. Στις 12 Μαρτίου 2009 το Ευρωπαϊκό Κοινοβούλιο ενέκρινε μια σύσταση προς το Συμβούλιο, η οποία δήλωνε ότι "η Στρατηγική Εταιρική Σχέση θα πρέπει να μεριμνήσει για την καθιέρωση ενός τακτικού, διαρθρωμένου διαλόγου ανάμεσα στα Μέλη του Εθνικού Κογκρέσου της Βραζιλίας και τα Μέλη του Ευρωπαϊκού Κοινοβουλίου".
<P>
Παρά τη δήλωση αυτής της αρχής και τις εκκλήσεις μου στον Πρόεδρο αυτού του Σώματος, παρατηρώ με λύπη ότι το Κοινοβούλιο επιμένει στην αναχρονιστική επιλογή να κάνει τη Βραζιλία τη μοναδική οικονομία από το ΒΡΙΚ χωρίς μια ανεξάρτητη κοινοβουλευτική αντιπροσωπεία. Αυτό αντιφάσκει με την ίδια την απόφαση του Κοινοβουλίου και δείχνει μια αξιοθρήνητη αδράνεια και μια βραχυπρόθεσμη στάση, δεδομένης της πραγματικής σημασίας της Βραζιλίας παγκοσμίως. Ελπίζω ότι οι μελλοντικοί Ευρωβουλευτές, ιδιαίτερα οι Πορτογάλοι, θα συμβάλουν στην αλλαγή αυτής της αξιολύπητης κατάστασης των πραγμάτων και στην εδραίωση μιας άμεσης και παραγωγικής επικοινωνίας με το Εθνικό Κογκρέσο της Βραζιλίας.
<P>
Ψήφισα κατά.
<SPEAKER ID="211" NAME="Francis Wurtz  " AFFILIATION="GUE/NGL">
γραπτώς. - " Ομάδα GUE/NGL απείχε από την ψηφοφορία για τον αριθμό των διακοινοβουλευτικών αντιπροσωπειών, εξαιτίας της αναφοράς στο "Κόσοβο" στο σχηματισμό μιας "Αντιπροσωπείας για τις σχέσεις με την Αλβανία, τη Βοσνία-Ερζεγοβίνη, τη Σερβία, το Μαυροβούνιο και το Κόσοβο".
<P>
" σύσταση μιας αντιπροσωπείας για τις σχέσεις με ένα αυτοανακηρυχθέν κράτος, το οποίο είναι το αποτέλεσμα καταπάτησης του διεθνούς νόμου, συνιστά από μόνη της μια εκ των πραγμάτων παραβίαση του διεθνούς νόμου.
<P>
Αυτή η αποχή δεν αφορά όλες τις άλλες αντιπροσωπείες που αναφέρονται στην ίδια απόφαση, την οποία και στηρίζουμε.
<SPEAKER ID="213" NAME="Glyn Ford  " AFFILIATION="PSE">
γραπτώς. - Χαίρομαι που ψηφίζω εδώ σήμερα σχετικά με αυτή την έκθεση για την κατάργηση μιας οδηγίας και 11 αποφάσεων άνευ αντικειμένου και που παρατηρώ ότι η επόμενη έκθεσή μας από τον κύριο Morillon θα καταργήσει 14 ακόμα κανονισμούς άνευ αντικειμένου.
<P>
Συγχαίρω τον συνάδελφό μου για μια κίνηση που θα ήταν καλό να την επαναλάβουμε και εμείς σε όλες τις επιτροπές μας και σε όλους τους τομείς της αρμοδιότητάς μας. Θα ήμουν βεβαίως υπέρ του να έχουν μερικοί κανονισμοί και οδηγίες μια καθορισμένη διάρκεια ζωής που θα έβαζε ένα τέλος στην αδιάκοπη έγκριση νόμων και κανονισμών και τα βάρη που κατά συνέπεια επωμιζόμαστε.
<SPEAKER ID="215" NAME="Κατερίνα Μπατζελή" AFFILIATION="PSE">
γραπτώς. - " κοινοβουλευτική ομάδα του ΠΑΣΟΚ ψήφισε υπέρ της έκθεσης Stavreva, διότι δίνεται έτσι η δυνατότητα στα Κράτη Μέλη της επιλογής μέτρων στήριξης της αγροτικής ανάπτυξης σε μία περίοδο ιδιαίτερα κρίσιμη για την ύπαιθρο και τους αγρότες. " βελτίωση του κειμένου σε σχέση με την αρχική πρόταση της Επιτροπής έγινε και βάσει τροπολογιών οι οποίες είχαν κατατεθεί εκ μέρους μου στην Επιτροπή Γεωργίας.
<P>
Σε καμία όμως περίπτωση δεν μπορεί να γίνει αποδεκτή η ευκαιριακού τύπου μείωση των Δημοσιονομικών Ορίων της Κοινής Αγροτικής Πολιτικής χρησιμοποιώντας ως πρόσχημα αυτό των αδιάθετων κοινοτικών πόρων. Ο κοινοτικός προϋπολογισμός δεν μπορεί να αυτοτροφοδοτείται με την τακτική του μηχανισμού της ευελιξίας. Αντί της πρακτικής αυτής πολιτικά και ουσιαστικά σκόπιμο είναι να τεθεί υπό συζήτηση η αύξηση του κοινοτικού προϋπολογισμού έτσι ώστε να μην επηρεαστούν οι ήδη υπάρχουσες κοινοτικές πολιτικές και αυτή της ΚΑΠ που θα κληθούν να καλύψουν την χρηματοδότηση νέων κοινοτικών πολιτικών για την αντιμετώπιση της κρίσης και την βελτίωση της ανταγωνιστικότητας της ΕΕ.
<SPEAKER ID="216" NAME="Călin Cătălin Chiriţă  " LANGUAGE="RO">
Ψήφισα υπέρ της έκθεσης σχετικά με την πρόταση κανονισμού του Συμβουλίου που να τροποποιεί τον Κανονισμό (ΕΚ) Αριθ. 1698/2005 για τη στήριξη της αγροτικής ανάπτυξης από το Ευρωπαϊκό Γεωργικό Ταμείο Αγροτικής Ανάπτυξης (ΕΓΤΑΑ).
<P>
Στηρίζω αυτό το έγγραφο, καθώς διαθέτει επιπλέον 250 εκατ. ευρώ για τη συμπλήρωση των κονδυλίων που προορίζονται για το 2009 και προσφέρει μεγαλύτερη ευελιξία όσον αφορά τη διάθεση και χρησιμοποίηση των χρηματοδοτικών πόρων για την ανάπτυξη ευρυζωνικού Διαδικτύου σε αγροτικές περιοχές και την αντιμετώπιση των νέων προκλήσεων στον γεωργικό τομέα.
<P>
Αυτή η συμπλήρωση του ΕΓΤΑΑ είναι απαραίτητη, ειδικά σε μια περίοδο κρίσης. " Ρουμανία πρέπει να έχει πρόσβαση σε αυτό το ταμείο μέσα από την εφαρμογή βιώσιμων προγραμμάτων, με σκοπό να αναπτύξουμε τα χωριά μας και να βελτιώσουμε το επίπεδο ζωής αυτών που κατοικούν στις αγροτικές περιοχές μας.
<SPEAKER ID="217" NAME="Zita Pleštinská  " LANGUAGE="SK">
" έκθεση σχετικά με την πρόταση κανονισμού του Συμβουλίου που να τροποποιεί τον Κανονισμό (ΕΚ) Αριθ. 1698/2005 για τη στήριξη της αγροτικής ανάπτυξης από το Ευρωπαϊκό Γεωργικό Ταμείο Αγροτικής Ανάπτυξης (ΕΓΤΑΑ).
<SPEAKER ID="218" NAME="Zdzisław Zbigniew Podkański  " LANGUAGE="PL">
Το Ευρωπαϊκό Γεωργικό Ταμείο Αγροτικής Ανάπτυξης συνιστά μια σπουδαία ευκαιρία για τις παραδοσιακά υποανάπτυκτες περιοχές. Το ταμείο δίνει επίσης την ευκαιρία ώστε να μειωθεί η δυσαναλογία μεταξύ των παλιών και των νέων Κρατών Μελών της Ευρωπαϊκής Ένωσης.
<P>
Κατά τη διαχείριση του ταμείου πρέπει να θυμόμαστε ότι η κοινή αγροτική πολιτική είναι γεμάτη από αδικίες και ανισότητες. Οι διαφορές στις επιδοτήσεις και επομένως και στο εισόδημα των αγροτών έχουν σαν αποτέλεσμα τη διατήρηση αυτών των δυσαναλογιών, ακόμα και την αύξησή τους. Οι δυσαναλογίες αφορούν όχι μόνο την οικονομική κατάσταση των κατοίκων των αγροτικών περιοχών, αλλά και ολόκληρη την υποδομή συμπεριλαμβανομένης και της πρόσβασης στο Διαδίκτυο. Θα πρέπει επομένως να θυμόμαστε ότι οι Γερμανοί αγρότες, λόγου χάρη, λαμβάνουν επιδοτήσεις, οι οποίες είναι διπλάσιες από αυτές των Πολωνών αγροτών και τριπλάσιες από των Ρουμάνων.
<P>
Πρέπει επίσης να θυμόμαστε ότι οι περιοχές που χρειάζονται μεγαλύτερη βοήθεια βρίσκονται στη Ρουμανία, τη Βουλγαρία και το Ανατολικό Τείχος της Πολωνίας.
<SPEAKER ID="997" NAME="Guy Bono  " LANGUAGE="FR">
Υπερψήφισα αυτή την έκθεση που παρουσίασε ο Βρετανός μου συνάδελφος της Σοσιαλιστικής Ομάδας στο Ευρωπαϊκό Κοινοβούλιο, ο κύριος Corbett, περί της γενικής αναθεώρησης του Κανονισμού του Κοινοβουλίου.
<P>
Στηρίζω την πρωτοβουλία του Προέδρου της Σοσιαλιστικής Ομάδας, κυρίου Schulz, ο οποίος προσπάθησε να χρησιμοποιήσει αυτή την αναθεώρηση για να εμποδίσει τον Γάλλο ηγέτη ενός ακροδεξιού κόμματος από το να έχει την τιμή να προεδρεύσει στην εναρκτήρια συνεδρίαση του νέου κοινοβουλίου.
<P>
Σύμφωνα με τις νέες διατάξεις, στην εναρκτήρια συνεδρίαση του Κοινοβουλίου που θα λάβει χώρα στις 14 Ιουλίου, θα προεδρεύει ο απερχόμενος πρόεδρος, αν επανεκλεγεί, ή ένας από τους 14 αντιπροέδρους με σειρά προτεραιότητας, αν επανεκλεγούν.
<P>
" ευρωπαϊκή δημοκρατία τηρεί πράγματι τις αρχές του σεβασμού και της ανεκτικότητας ανάμεσα στους λαούς, γεγονός που ο κύριος Le Pen ηθελημένα αγνοεί με την επιμονή του να κάνει ρεβιζιονιστικά σχόλια.
<SPEAKER ID="221" NAME="Glyn Ford  " AFFILIATION="PSE">
γραπτώς. - Ψήφισα υπέρ αυτής της έκθεσης και συγκεκριμένα υπέρ των Τροπολογιών 51 και 52, οι οποίες αντικαθιστούν το ενδεχόμενο να προεδρεύσει ο πρεσβύτερος Ευρωβουλευτής στην έναρξη του νέου Κοινοβουλίου με μια "προσωρινή επιλογή". Δεν καταλαβαίνω γιατί είχαμε ποτέ αυτόν τον περίεργο κανόνα. Ίσως ο "πατέρας ή η μητέρα" του Σώματος έχει μια λογική. Ο βουλευτής με την μεγαλύτερη προϋπηρεσία έχει τουλάχιστον πείρα στην οποία μπορεί να ανατρέξει, αντί για απλά χρόνια.
<P>
Αυτό το σύστημα ήδη έχει υποστεί προσβολές από τον κύριο Le Pen και το Εθνικό του Μέτωπο, όταν το 1989 ο Claude Autant-Lara μπήκε από το πουθενά σε αυτό το Κοινοβούλιο και γελοιοποίησε τα εγκαίνια του θεσμικού οργάνου με μια μακροσκελή και άκρως προσβλητική παρέμβαση. Μέσα σε διάστημα μηνών παραιτήθηκε έχοντας παίξει το ρόλο του στη γελοιοποίηση του Ευρωπαϊκού Κοινοβουλίου. Δεν μπορούμε μετά από 20 χρόνια να επιτρέψουμε στον κύριο Le Pen μια δεύτερη ευκαιρία να δυσφημίσει την Ευρώπη.
<SPEAKER ID="222" NAME="Bruno Gollnisch  " LANGUAGE="FR">
" έκθεση του κυρίου Corbett στοχεύει να ευθυγραμμίσει τον Κανονισμό του Κοινοβουλίου με την τρέχουσα πρακτική της γενικής ομοφωνίας και του προηγούμενου παζαρέματος σε μικρές ομάδες, κάτι που μετατρέπει την ολομέλεια σε τίποτα παραπάνω από μια συνεδρίαση που καταγράφει τα κείμενα που μαγείρεψαν προηγουμένως λίγοι εμπειρογνώμονες. Συνεπώς, η θεσμοθέτηση της τελικής δημόσιας ψηφοφορίας για κάθε κείμενο είναι απλώς το ελάχιστο επίπεδο διαφάνειας που οι πολίτες μπορούν να περιμένουν από το έργο αυτού του σώματος.
<P>
Ωστόσο, αυτή η έκθεση είναι πάνω απ'όλα μια απρόσμενη ευκαιρία να εγκρίνουμε σε ακραίες περιπτώσεις μια απίστευτη τροπολογία, μολονότι απορρίφθηκε από την επιτροπή και σχεδιάστηκε αποκλειστικά για να εμποδίσει ένα μόνο άτομο από το να εκτελέσει ένα καθήκον, το οποίο επιπλέον αναγνωρίζεται σε όλα τα κοινοβούλια του κόσμου: το καθήκον δηλαδή του πρεσβύτερου βουλευτή να προεδρεύσει στις εκλογές για την ανάδειξη Προέδρου κατά την εναρκτήρια συνεδρίαση. Μια πραγματικά εξαιρετική πράξη, το έγκλημα ενός πραγματικού καθάρματος της πολιτικής! Ανήκουστο για μια δημοκρατία!
<P>
Οι υπογράφοντες δεν είναι άλλοι από τους κυρίους Daul και Schulz, οι οποίοι σίγουρα θα έπρεπε να προσπαθήσουν να γίνουν γνωστοί και αναγνωρίσιμοι στη Γερμανία παρά στη Γαλλία. Αυτό αποτελεί επιπλέον απόδειξη, αν και δεν είναι απαραίτητη, της συνεχιζόμενης συμπαιγνίας μεταξύ της μετριοπαθούς δεξιάς και της δογματικής αριστεράς, οι οποίες ψηφίζουν μαζί για σχεδόν όλα τα κείμενα που εγκρίνονται σε αυτό το Σώμα.
<SPEAKER ID="223" NAME="Jean-Marie Le Pen  " LANGUAGE="FR">
Μετά την απόρριψη της τροπολογίας για τον πρεσβύτερο βουλευτή από την Επιτροπή Συνταγματικών Υποθέσεων, ο κύριος Schulz και ο κύριος Daul, αυτοί οι δύο φιλελεύθεροι-σοσιαλδημοκράτες παλιόφιλοι, ξανα-παρουσιάζουν την ίδια τροπολογία στην ολομέλεια.
<P>
Οι Κλασικοί δίδασκαν ότι το να σφάλλεις είναι ανθρώπινο' το να επιμένεις όμως στο σφάλμα είναι διαβολικό.
<P>
Είναι ξεκάθαρο ότι δεν πήραμε το μάθημά μας. " εστίαση του έργου του Ευρωπαϊκού Κοινοβουλίου στον ταπεινό εαυτό μου αγγίζει τα όρια του αξιολύπητου. Στην πραγματικότητα, αψηφώντας τον ίδιο μας τον Κανονισμό σε τέτοιο βαθμό είναι σαν να σπέρνουμε τον σπόρο ενός λανθάνοντα ολοκληρωτισμού.
<P>
Πότε θα εξαλειφθούν οι ομάδες μειοψηφίας; Πότε θα εξαλειφθούν οι δύστροποι βουλευτές;
<P>
Από τον Claude Autant-Lara ως τον Jean-Marie Le Pen, έχουμε διαγράψει έναν κύκλο. Το 1989, μετά την αξιοσημείωτη ομιλία του σπουδαίου κινηματογραφιστή, καταργήθηκε η ομιλία του πρεσβύτερου βουλευτή. Μετά από είκοσι χρόνια, πρέπει να απαλλαγούμε από τον πρεσβύτερο βουλευτή για να εμποδίσουμε αυτόν τον σατανικό Le Pen να προεδρεύσει στις εκλογές για τον Πρόεδρο του Ευρωπαϊκού Κοινοβουλίου.
<P>
Τέτοια δημοκρατική πρόοδος, κυρίες και κύριοι!
<P>
Ο κύριος Schulz και ο κύριος Daul μου χαρίζουν ακουσίως τεράστια δωρεάν δημοσιότητα, κάτι που δεν θα το αφήσω ανεκμετάλλευτο. Μόνος ενάντια στον κόσμο θα απαντήσω στην πρόκληση και θα έχω μάρτυρες τους αληθινούς δημοκράτες και φιλαλήθεις Ευρωπαίους: αυτή η παραποίηση και αυτή η απάρνηση της δημοκρατίας δεν εξυπηρετεί την Ευρώπη, αλλά τα κρυφά, φατριαστικά συμφέροντα μιας μικρής κλίκας πολιτικών.
<SPEAKER ID="224" NAME="Patrick Louis  " LANGUAGE="FR">
Ως Γάλλος Ευρωβουλευτής και μέλος της Ομάδας Ανεξαρτησία και Δημοκρατία, επέλεξα να μην στηρίξω τις Τροπολογίες 51 και 52 στην έκθεση του κυρίου Corbett.
<P>
Είναι όντως παράλογο να αλλάζει ένας γενικός κανόνας για να ταιριάξει σε μια συγκεκριμένη περίπτωση.
<P>
Επιπλέον, αυτοί οι ελιγμοί θα έχουν αναμφίβολα το αντίθετο αποτέλεσμα από το επιθυμητό, με άλλα λόγια θα τονίσουν την έλλειψη σεβασμού που δείχνουν πολλοί βουλευτές προς ορισμένους συναδέλφους και υποψηφίους.
<P>
Εκτός αυτού, δεν υπάρχει τίποτα που να εμποδίζει ένα πολιτικό κόμμα δυσαρεστημένο με το νυν πρεσβύτερο βουλευτή από το να παρουσιάσει έναν πρεσβύτερο υποψήφιο.
<SPEAKER ID="225" NAME="Astrid Lulling  " LANGUAGE="FR">
Δεν ψήφισα υπέρ της γενικής αναθεώρησης του Κανονισμού του Κοινοβουλίου, γιατί στην προσπάθεια να αποφύγουμε την προεδρία ενός πρεσβύτερου βουλευτή ονόματι Le Pen, βρέθηκε μια άκομψη, πραγματικά μη εποικοδομητική λύση, παρ'όλο που υπήρχε λύση που θα ήταν αποδεκτή από όλους εκείνους εδώ που τάσσονται υπέρ της πολιτικής της συνεκτίμησης της ισότητας των φύλων.
<P>
Θα μπορούσαμε λοιπόν να έχουμε αντικαταστήσει το Άρθρο 11 με το ακόλουθο κείμενο: "Διαδοχικά ο πρεσβύτερος άνδρας βουλευτής ή η πρεσβύτερη γυναίκα βουλευτής από όλα τα μέλη που είναι παρόντα θα αναλάβει, ως το πρεσβύτερο μέλος, το ρόλο του Προέδρου μέχρι τη διακήρυξη της επιλογής του Κοινοβουλίου. " διαδοχική σειρά θα αρχίσει με τη πρεσβύτερη γυναίκα βουλευτή".
<P>
Με αυτόν τον τρόπο θα μπορούσαμε να έχουμε αποφύγει να έχουμε τον Le Pen ως προεδρεύοντα πρεσβύτερο βουλευτή χωρίς αυτό το Σώμα να δολοφονεί τον Κανονισμό και υιοθετώντας μια διαδικασία που δεν υπάρχει σε κανένα άλλο κοινοβούλιο δημοκρατικής χώρας.
<P>
Είναι κρίμα. Προσωπικά έχω περισσότερη εμπιστοσύνη στο Γαλλικό εκλογικό σώμα. Ελπίζω ότι θα εμποδίσει την εκλογή του κυρίου Le Pen και ότι έτσι αυτή η άσκηση θα αποδειχθεί άσκοπη.
<SPEAKER ID="226" NAME="Andreas Mölzer  " AFFILIATION="NI">
γραπτώς. - (DE) " Ευρωπαϊκή Ένωση ειδικά, η οποία πρεσβεύει τις ιδέες της δημοκρατίας, της ανεκτικότητας και της ελευθερίας της γνώμης, φαίνεται ότι τελικά δεν τις πρεσβεύει τόσο ένθερμα. Είτε πρόκειται για το δικαίωμα των λαών στην αυτοδιάθεση, είτε για κριτήρια προσχώρησης ή λύσεις σε σύγχρονα προβλήματα, εφαρμόζονται δυο διαφορετικά κριτήρια της ΕΕ ανάλογα με το τι βολεύει.
<P>
Όποιος δεν ανταποκρίνεται στις απαιτήσεις της πολιτικής ορθότητας, όποιος είναι πηγή όχλησης στο κατεστημένο της ΕΕ, όποιος περιγράφει τις δυσάρεστες αλήθειες μέσα στο κατεστημένο της ΕΕ, εξαιρείται και υπόκειται ξαφνικά σε άλλους κανόνες. " αρχή idem ius omnibus - ίδια δικαιοσύνη για όλους - πρέπει να εφαρμόζεται αυστηρά, αν η ΕΕ δεν επιθυμεί να ολισθήσει σε πολιτικώς ορθή υποκρισία. Οι προσωπικές έχθρες δεν πρέπει να αναφέρονται ως υποστήριξη μιας οιονεί "ανακλαστικής νομοθεσίας".
<SPEAKER ID="996" NAME="Andrzej Jan Szejna  " LANGUAGE="PL">
Οι τροπολογίες που προτάθηκαν από τον εισηγητή καθιστούν τους κανόνες που σχετίζονται με το μητρώο εγγράφων του Ευρωπαϊκού Κοινοβουλίου πιο ευέλικτους και απλοποιούν τον Κανονισμό. Επιπλέον, μερικοί από αυτούς στοχεύουν στην προσαρμογή του Κανονισμού σε νέους κανόνες και σύγχρονες πρακτικές.
<P>
Μια από τις σημαντικότερες αλλαγές είναι να δοθεί στον Πρόεδρο του Ευρωπαϊκού Κοινοβουλίου η εξουσία να προσκαλεί εθνικά κοινοβούλια (Κρατών που έχουν υπογράψει μια Συνθήκη για την προσχώρηση Κράτους στην Ευρωπαϊκή Ένωση) να ορίσουν από τα δικά τους μέλη μια ομάδα παρατηρητών ισάριθμη με τις μελλοντικές έδρες στο Ευρωπαϊκό Κοινοβούλιο που αναλογούν σε αυτό το Κράτος. Αυτοί οι παρατηρητές θα συμμετέχουν στις διαδικασίες του Κοινοβουλίου μέχρι να τεθεί σε ισχύ η Συνθήκη Προσχώρησης και θα έχουν το δικαίωμα να μιλούν σε επιτροπές και πολιτικές ομάδες. Δεν θα έχουν δικαίωμα ψήφου ή υποβολής υποψηφιότητας για θέσεις μέσα στο Κοινοβούλιο.
<P>
Μια άλλη αλλαγή του Κανονισμού ρυθμίζει τη διαδικασία για τις κοινές συνεδριάσεις των επιτροπών και τις κοινές ψηφοφορίες. Οι αντίστοιχοι εισηγητές θα συντάσσουν ένα μοναδικό σχέδιο έκθεσης, το οποίο θα εξετάζεται και θα ψηφίζεται από τις επιτροπές που συμμετέχουν στις κοινές συνεδριάσεις που διεξάγονται υπό την κοινή προεδρία των εν λόγω προέδρων των επιτροπών.
<P>
Σημαντικές αλλαγές από πλευράς προόδου των κοινοβουλευτικών διαδικασιών αφορούν την κατανομή του χρόνου ομιλίας και τη σύνταξη του καταλόγου αγορητών, καθώς επίσης και τροπολογίες που σχετίζονται με την τελική ψηφοφορία κάποιας νομοθεσίας. Οι ψηφοφορίες με ονομαστική κλήση αυξάνουν την ευθύνη των Ευρωβουλευτών απέναντι στους πολίτες.
<SPEAKER ID="228" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Κατά την πρώτη ανάγνωση του τηλεπικοινωνιακού πακέτου από το Ευρωπαϊκό Κοινοβούλιο, η πλειοψηφία των βουλευτών υπερψήφισε τις Τροπολογίες 138 και 166, που ήταν υπό συζήτηση. Με αυτή την πράξη το Ευρωπαϊκό Κοινοβούλιο κατέστησε σαφές ότι απαιτείται μια δικαστική απόφαση προκειμένου να αποκλειστεί κάποιος από το Διαδίκτυο και ότι οι χρήστες έχουν το δικαίωμα της ελεύθερης έκφρασης και της ιδιωτικότητας. Ωστόσο, το Συμβούλιο επέλεξε να αγνοήσει τις επιθυμίες του Ευρωπαϊκού Κοινοβουλίου και διέγραψε τις Τροπολογίες 138 και 166. Το Ευρωπαϊκό Κοινοβούλιο και το Συμβούλιο έχουν τώρα καταλήξει σε συμβιβασμό. Αυτός ο συμβιβασμός δεν περιέχει τις εν λόγω Τροπολογίες στην αρχική τους μορφή. Κατά συνέπεια, καταψηφίσαμε τον συμβιβασμό στη σημερινή ψηφοφορία.
<P>
Τα κόμματα Λίστα του Ιουνίου και Δανέζικο Κίνημα του Ιουνίου επιθυμούν να συμπεριληφθούν οι Τροπολογίες 138 και 166 στο τηλεπικοινωνιακό πακέτο και έχουν για το λόγο αυτό καταθέσει μερικές τροπολογίες, οι οποίες ονομάζονται "Τροπολογίες επί των Δικαιωμάτων των Πολιτών" από τους ακτιβιστές του Διαδικτύου και οι οποίες έχουν κερδίσει την υποστήριξη μερικών άλλων πολιτικών ομάδων του Ευρωπαϊκού Κοινοβουλίου. Αν οι προτάσεις μας είχαν κερδίσει την υποστήριξη των Ευρωβουλευτών, θα υπήρχε μεγάλη πιθανότητα το Ευρωπαϊκό Κοινοβούλιο και το Συμβούλιο να καταλήξουν τελικά σε συμφωνία για ένα τηλεπικοινωνιακό πακέτο, το οποίο να προστατεύει με σοβαρότητα τα δικαιώματα και την ιδιωτική ζωή των χρηστών του Διαδικτύου.
<SPEAKER ID="229" NAME="Andreas Mölzer  " AFFILIATION="NI">
γραπτώς. - (DE) Προσπαθούμε σήμερα να στηρίξουμε τα οικονομικά συμφέροντα με τον ένα ή τον άλλο τρόπο. Μια πληθώρα νόμων περί πνευματικής ιδιοκτησίας πρόκειται να εισαχθεί ξαφνικά σε ένα νόμο πλαίσιο για την παροχή τηλεπικοινωνιών. Αρκεί η ΕΕ να εισάγει μια προειδοποίηση προς τους πελάτες για τους κινδύνους παραβίασης των "δικαιωμάτων του δημιουργού"' οι κυρώσεις θα μπορούσαν τότε να ρυθμιστούν σε εθνικό επίπεδο. Κατόπιν ο καθένας μπορεί να κατηγορεί τον άλλο. Σε αυτή την έκθεση οι σημαντικότεροι κατασκευαστές λογισμικού έχουν επίσης προσπαθήσει να συμπεριλάβουν εμπόδια για τους μικρότερους κατασκευαστές.
<P>
Μπορεί να υπάρχουν παραβιάσεις δικαιωμάτων στο Διαδίκτυο, όπως η παιδική πορνογραφία, στις οποίες πρέπει να αντισταθούμε, αλλά αυτό δεν πρέπει να βγει εκτός ελέγχου σε βαθμό που η προστασία δεδομένων να θυσιάζεται στο βωμό των οικονομικών συμφερόντων λίγων μεγάλων εταιρειών και πολυεθνικών επιχειρήσεων. " αρχική ιδέα πίσω από το τηλεπικοινωνιακό πακέτο ήταν απολύτως λογική, αλλά με τον τεράστιο αριθμό τροπολογιών, μία ή περισσότερες τροπολογίες που ασκούσαν κριτική στο πακέτο θα μπορούσαν να μας έχουν ξεφύγει.
<SPEAKER ID="995" NAME="Guy Bono  " LANGUAGE="FR">
Υπερψήφισα την Τροπολογία 138, την οποία κατέθεσα τον Σεπτέμβριο του περασμένου χρόνου και η οποία εγκρίθηκε από το 88% των Ευρωβουλευτών.
<P>
Χαίρομαι που εγκρίθηκε πάλι από τη συντριπτική πλειοψηφία των Βουλευτών, οι οποίοι με αυτόν τον τρόπο επιβεβαιώνουν τη δέσμευσή τους στην προάσπιση των δικαιωμάτων των χρηστών του Διαδικτύου.
<P>
Ένα μήνα πριν από τις Ευρωεκλογές κάτι τέτοιο είναι ένα καλό σημάδι. Αντίθετα με όσα φαίνεται ότι πιστεύει το UMP και ο υπουργός πολιτισμού του, η γνώμη του Ευρωπαϊκού Κοινοβουλίου όντως έχει βαρύτητα.
<P>
Αυτό είναι ένα ακόμη χτύπημα στον Sarkozy και τη γαλλική κυβέρνηση: το Κοινοβούλιο είπε "όχι" στον Sarkozy και για τη μορφή και για το περιεχόμενο. Οι Ευρωβουλευτές είπαν "όχι" στην ευέλικτη απάντηση και "όχι" στην απαράδεκτη πίεση που άσκησε η Γαλλία στο κύριο δημοκρατικό όργανο της ευρωπαϊκής ηπείρου!
<SPEAKER ID="231" NAME="Ilda Figueiredo  " LANGUAGE="PT">
Εκατομμύρια Ευρωπαίοι βασίζονται στο Διαδίκτυο, άμεσα ή έμμεσα, στην καθημερινότητα τους. Ο περιορισμός, η παρεμπόδιση και η επιβολή όρων στο Διαδίκτυο θα είχε άμεσο και αρνητικό αντίκτυπο στην καθημερινή ζωή του ευρέος κοινού και σε πολλές μικροεπιχειρήσεις, οι οποίες εξαρτώνται άμεσα από αυτή την πηγή για να εκτελέσουν τις εργασίες τους.
<P>
Ήταν επομένως σημαντικό να εγκριθεί η πρόταση της ομάδας μας μέσω της θετικής μας ψήφου, καθώς έτσι θα διατηρηθεί η ελευθερία των συναλλαγών μεταξύ των χρηστών, χωρίς να ελέγχονται ή να χορηγούνται από μεσάζοντες.
<P>
Ωστόσο, φαίνεται ότι το Συμβούλιο δεν είναι έτοιμο να εγκρίνει αυτή την τροπολογία, η οποία έχει τη στήριξη της πλειοψηφίας του Κοινοβουλίου, η οποία τάσσεται κατά της συμφωνίας περιορισμού που προέκυψε από τις διαπραγματεύσεις με το Συμβούλιο. Εντούτοις, είναι μια μικρή νίκη, δεδομένου ότι έχει αποτρέψει την έγκριση μιας κακής πρότασης.
<P>
Όλοι εκείνοι που υπεραμύνονται της ελευθερίας της διακίνησης στο Διαδίκτυο και του δωρεάν λογισμικού αξίζουν συγχαρητήρια. Αυτός είναι ένας αγώνας που θα συνεχίσουμε προκειμένου να εξασφαλίσουμε την προστασία των δικαιωμάτων των πολιτών και την απεριόριστη πρόσβαση στις υπηρεσίες από τους τελικούς χρήστες.
<SPEAKER ID="232" NAME="Bruno Gollnisch  " LANGUAGE="FR">
Πρώτον, οι τροπολογίες που προστατεύουν με τον καλύτερο τρόπο τα δικαιώματα των πολιτών και τις ελευθερίες δεν εγκρίθηκαν από αυτό το Σώμα στην έκθεση Harbour, η οποία συμπληρώνει αυτή την έκθεση.
<P>
Εν συνεχεία, ένα ζήτημα με τη σειρά ψηφοφορίας, το οποίο ευτυχώς έχει επιλυθεί, έχει βάλει ένα ερωτηματικό στον τρόπο με τον οποίο ένα μείζον πολιτικό πρόβλημα μπορεί να διευθετηθεί εδώ: με ύπουλους, μικροπρεπείς πολιτικούς ελιγμούς και έπειτα με κατηγορίες προς μια διοίκηση, η οποία δεν μπορεί να κάνει τίποτα για αυτό.
<P>
Τέλος, επειδή τη δυσαρέσκεια του κυρίου Toubon, ενός εμφανώς ένθερμου υπερασπιστή του νόμου Hadopi, όταν εγκρίθηκε η Τροπολογία 1, γνωστή στους χρήστες του Διαδικτύου ως τροπολογία "Bono", τη διαδέχτηκε χαρά και επιδοκιμασία, όταν η κυρία Trautmann ανακοίνωσε ότι αυτό το κείμενο θα πήγαινε σε τρίτη ανάγνωση, αφού είχε τροποποιηθεί ολόκληρος ο συμβιβασμός, η ξεκάθαρα δηλωθείσα θέληση της πλειοψηφίας αυτού του Κοινοβουλίου κινδυνεύει να ποδοπατηθεί, όπως συνέβη και με τα αποτελέσματα των δημοψηφισμάτων στη Γαλλία, τις Κάτω Χώρες, την Ιρλανδία ...
<P>
Ο κύριος Sarkozy και οι υψηλά ιστάμενοι φίλοι του κάνουν μια ανάπαυλα. Οι πολίτες από τη μεριά τους θα πρέπει να βρίσκονται σε επιφυλακή. Το Κοινοβούλιο που θα εκλεγεί στις 7 Ιουνίου είναι αυτό που θα διαπραγματευτεί την τρίτη ανάγνωση. Δεν είναι βέβαιο αν οι σοσιαλιστές θα παραμείνουν στο πλευρό της ελευθερίας, με το που εξασφαλίσουν τις έδρες τους.
<SPEAKER ID="233" NAME="Δημήτριος Παπαδημούλης  " AFFILIATION="GUE/NGL">
γραπτώς. - Το "τηλεπικοινωνιακό πακέτο" που ζήτησε η Κομισιόν και το Συμβούλιο αποτελεί μια δυνητική απειλή για τα δικαιώματα των πολιτών. Με τις τροπολογίες μας, ζητήσαμε τη διαφύλαξη των δικαιωμάτων των πολιτών, την προσβασιμότητα για όλους καθώς και τη διαφάνεια και ελευθερία στο διαδίκτυο ως χώρο διακίνησης ιδεών και όχι ως ένα πολιτικά και επιχειρηματικά ελεγχόμενο μέσο. Οι χρήστες του ίντερνετ δεν είναι πελάτες, αλλά πολίτες. Θα συνεχίσουμε να αγωνιζόμαστε για την προστασία των ατομικών ελευθεριών όλων των ευρωπαίων πολιτών.
<SPEAKER ID="234" NAME="Vladimir Urutchev  " LANGUAGE="BG">
Σήμερα κατά τη διάρκεια της ψηφοφορίας για το πακέτο ηλεκτρονικών επικοινωνιών, αυτό το Κοινοβούλιο έδειξε ότι η προστασία των δικαιωμάτων των καταναλωτών πράγματι είναι η υπ'αριθμόν ένα προτεραιότητά του.
<P>
Άσχετα από το γεγονός ότι επιτεύχθηκε ένας σχετικά αποδεκτός συμβιβασμός των θέσεων κατά τη δεύτερη ανάγνωση, η πλειοψηφία του Κοινοβουλίου δεν φοβήθηκε να αντιταχθεί στις ρυθμίσεις και με πειθώ να επιμείνει στην αρχική της θέση κατά της πιθανής εισαγωγής περιορισμών στην πρόσβαση στο Διαδίκτυο, εκτός κι αν αυτοί επιβάλλονται με δικαστική απόφαση ή απειλείται η δημόσια ασφάλεια.
<P>
Στην πραγματικότητα ολόκληρο το πακέτο έχει φτάσει στο σημείο να είναι μια συμβιβαστική διαδικασία και η εισαγωγή του έχει καθυστερήσει. Ωστόσο, μετά τη σημερινή κοινοβουλευτική ψηφοφορία, δεν μπορούμε παρά να στείλουμε ένα ηχηρό μήνυμα στο Συμβούλιο και την Επιτροπή.
<P>
Εντούτοις, ας αναγνωρίσουμε ότι αυτό που συνέβη σήμερα οφείλεται στην ενεργή συμμετοχή των ανθρώπων που αντιπροσωπεύουν το Διαδίκτυο, οι οποίοι χρησιμοποίησαν κάθε διαθέσιμο μέσο για να εκφράσουν τις θέσεις τους στους Ευρωβουλευτές και να απαιτήσουν να προστατευτούν τα δικαιώματά τους.
<P>
Αυτό το είδος συμπεριφοράς πρέπει μοναχά να ενθαρρύνεται.
<P>
Να γιατί θα πρέπει επίσης να καταλήξουμε στο συμπέρασμα ότι πρέπει να ακούμε πάντα προσεκτικά αυτά που λένε οι άνθρωποι, έτσι ώστε η νομοθεσία της ΕΕ να εστιάζεται στις ανάγκες τους και παράλληλα να εξασφαλίζουμε τη μέγιστη δυνατή προστασία των συμφερόντων των Ευρωπαίων πολιτών.
<SPEAKER ID="236" NAME="Carl Schlyter  " AFFILIATION="Verts/ALE">
γραπτώς. - (SV) Καταψηφίζω αυτή την έκθεση, καθώς θα έπρεπε να υπάρχουν εγγυήσεις ότι μέρος των διαθέσιμων φασμάτων θα χρησιμοποιηθούν για μη κερδοσκοπικούς σκοπούς και δεν θα πάνε στις μεγάλες εταιρείες τηλεπικοινωνίας.
<SPEAKER ID="238" NAME="Robert Atkins  " AFFILIATION="PPE-DE">
γραπτώς. - Οι Βρετανοί Συντηρητικοί υποστηρίζουν την κατάργηση της μισθολογικής διαφοράς και άλλων μορφών διακρίσεων μεταξύ των ανδρών και των γυναικών. " ίση μεταχείριση σε όλες τις μορφές απασχόλησης είναι μείζονος σημασίας σε μια δίκαιη και ισότιμη κοινωνία. Ωστόσο, οι Συντηρητικοί πιστεύουν ότι οι εθνικές κυβερνήσεις και τα Κοινοβούλια είναι οι πιο αρμόδιοι για να ενεργούν με τρόπους που είναι όσο γίνεται πιο αποτελεσματικοί για τις δικές τους κοινωνίες και οικονομίες.
<P>
Οι Συντηρητικοί πρεσβεύουν την άποψη ότι οι σύζυγοι των εργαζομένων που ασκούν αυτοτελή επαγγελματική δραστηριότητα θα έπρεπε να έχουν πρόσβαση σε αμοιβές για ασθένεια, συντάξεις και δικαιώματα μητρότητας. Πιστεύουμε όμως ότι αυτές οι αποφάσεις είναι καλύτερο να λαμβάνονται από τα Κράτη Μέλη.
<P>
Καθώς το αίτημα για μια νέα νομοθετική πρόταση σχετικά με την ισότητα αμοιβών που βασίζεται στο Άρθρο 141(3) της Συνθήκης ΕΚ καλύπτεται από την υπόσχεση του Συντηρητικού Κόμματος να αποσυρθεί από το κοινωνικό κεφάλαιο, το οποίο δεν στηρίζουμε, επιλέξαμε να απέχουμε.
<SPEAKER ID="994" NAME="Avril Doyle  " AFFILIATION="PPE-DE">
γραπτώς. - Αυτή η έκθεση βελτιώνει τον τρόπο που η αρχή της ίσης μεταχείρισης εφαρμόζεται για τους εργαζομένους που ασκούν αυτοτελή επαγγελματική δραστηριότητα και για τους συμβοηθούντες συζύγους στην ΕΕ. Ωστόσο, στην Ιρλανδία ήδη ισχύει ότι οι σύζυγοι των ατόμων που ασκούν αυτοτελή επαγγελματική δραστηριότητα μπορούν να ασφαλιστούν και οι ίδιοι στο PRSI (κοινωνική ασφάλιση ανάλογα με τις αποδοχές) ως ασκούντες και οι ίδιοι αυτοτελή επαγγελματική δραστηριότητα αυτοδικαίως, αρκεί να αποδειχθεί μια εμπορική συνεργασία μεταξύ των συζύγων. Κάποιος μπορεί για παράδειγμα να επιλέξει να πληρώνει προαιρετικές εισφορές, οι οποίες του επιτρέπουν να παραμένει ασφαλισμένος με το που εγκαταλείψει το υποχρεωτικό σύστημα PRSI. " κοινωνική ασφάλιση είναι θέμα εθνικής αρμοδιότητας και για αυτόν το λόγο καταψήφισα την Τροπολογία 14. Εφόσον αυτή η Τροπολογία του Άρθρου 6 της έκθεσης εγκρίθηκε, εγώ μαζί με τους υπόλοιπους Ιρλανδούς συναδέλφους μου στην ΕΛΚ-ΕΔ αποφασίσαμε να απέχουμε από την τελική ψηφοφορία.
<SPEAKER ID="239" NAME="Edite Estrela  " LANGUAGE="PT">
Ψήφισα υπέρ της έκθεσης της Astrid Lulling για την ίση μεταχείριση ανδρών και γυναικών που ασκούν μια αυτοτελή επαγγελματική δραστηριότητα, παρ'όλο που νιώθω ότι θα έπρεπε να έχει προχωρήσει πολύ περισσότερο, όσον αφορά την ενίσχυση των δικαιωμάτων των γυναικών και την προστασία της μητρότητας. " αυτοτελής επαγγελματική δραστηριότητα παραμένει μια μειοψηφική μορφή απασχόλησης στην Ευρώπη, αντιπροσωπεύοντας το 16% του ενεργού πληθυσμού. Μόνο το 1/3 από αυτούς τους εργαζομένους είναι γυναίκες.
<P>
Αυτή η πρόταση θα έπρεπε να έχει εξαλείψει τα εμπόδια στην πρόσβαση των γυναικών στην αυτοτελή επαγγελματική δραστηριότητα, με τη λήψη μέτρων ή την παροχή συγκεκριμένων πλεονεκτημάτων που θα ήταν σχεδιασμένα έτσι ώστε να διευκολύνουν τις δραστηριότητες σε αυτό το είδος απασχόλησης.
<P>
Πιστεύω ότι οι συμβοηθούντες σύζυγοι θα έπρεπε να έχουν ένα πολύ ξεκάθαρα καθορισμένο επαγγελματικό καθεστώς και προστασία κοινωνικής ασφάλισης αντίστοιχα με αυτές των ασκούντων αυτοτελή επαγγελματική δραστηριότητα.
<SPEAKER ID="240" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Τα συστήματα κοινωνικής ασφάλισης διαφέρουν ανάλογα με τη χώρα. Αυτό δεν αποτελεί πρόβλημα, όπως πολλοί πιστεύουν. Αντίθετα, είναι φυσικό αποτέλεσμα του γεγονότος ότι οι χώρες είναι διαφορετικές και οι δημόσιες δημοκρατικές εκλογές έχουν οδηγήσει στην ψήφιση διαφορετικών πολιτικών συστημάτων. Ως υπέρμαχοι της διακυβερνητικής συνεργασίας της ΕΕ, είναι λοιπόν επόμενο να απορρίψουμε τις διατυπώσεις τόσο στην πρόταση οδηγίας της Επιτροπής όσο και στην έκθεση από το Ευρωπαϊκό Κοινοβούλιο, οι οποίες προσπαθούν να δώσουν στην ΕΕ περισσότερη εξουσία πάνω στα εθνικά συστήματα κοινωνικής ασφάλισης.
<P>
Ωστόσο, αξίζει να επισημάνουμε ότι οι αυστηρές προτάσεις που έγιναν επιζητούν πρωτίστως να εξασφαλίσουν τα κατώτατα επίπεδα. Επομένως, οι διατυπώσεις δεν εμποδίζουν τα Κράτη Μέλη να προχωρήσουν περαιτέρω, αν το επιθυμούν. Αυτό είναι θετικό, ιδίως από Σουηδικής σκοπιάς. Αυτή η ευελιξία και το γεγονός ότι η ίση μεταχείριση ανδρών και γυναικών τονίζεται τόσο ξεκάθαρα ως μια θεμελιώδης αρχή για μια εύρυθμα λειτουργούσα, δημοκρατική κοινωνία μας οδήγησαν να ψηφίσουμε υπέρ της έκθεσης στο σύνολό της.
<SPEAKER ID="993" NAME="Andrzej Jan Szejna  " LANGUAGE="PL">
Ο αριθμός αυτών που ασκούν αυτοτελή επαγγελματική δραστηριότητα στις μέρες μας αντιπροσωπεύει μόνο το 16% του ενεργού πληθυσμού. Σχεδόν το 1/3 από αυτά τα 32,5 εκατομμύρια είναι γυναίκες.
<P>
Θα πρέπει να στηρίξουμε την πρόταση να αντιμετωπιστούν τα εμπόδια στη γυναικεία πρόσβαση στην αυτοτελή επαγγελματική δραστηριότητα, μεταξύ άλλων μέσω υιοθέτησης μέτρων που παρέχουν συγκεκριμένα πλεονεκτήματα προκειμένου να διευκολύνουν το υποεκπροσωπούμενο φύλο να ασχοληθεί με αυτοτελείς επαγγελματικές δραστηριότητες.
<P>
" οδηγία 86/613/ΕΟΚ έχει οδηγήσει σε μικρή πρόοδο για τους συμβοηθούντες συζύγους των εργαζομένων σε αυτοτελή επαγγελματική δραστηριότητα από άποψη αναγνώρισης της δουλειάς τους και επαρκούς κοινωνικής προστασίας.
<P>
.
<P>
" νέα οδηγία θα έπρεπε πάνω απ'όλα να προβλέπει την υποχρεωτική καταχώρηση των συμβοηθούντων συζύγων, έτσι ώστε να πάψουν να είναι αόρατοι εργαζόμενοι και να υποχρεώσει τα Κράτη Μέλη να λάβουν τα απαραίτητα μέτρα προκειμένου να εξασφαλίσουν ότι οι συμβοηθούντες σύζυγοι μπορούν να έχουν ασφαλιστική κάλυψη για την υγειονομική περίθαλψη και τις συντάξεις γήρατος.
<P>
Παρά το γεγονός ότι τα Κράτη Μέλη απέχουν πολύ από το να συμφωνήσουν ομόφωνα για την ανάγκη βελτίωσης του νομικού πλαισίου σε αυτόν τομέα, ελπίζω ότι σύντομα θα είναι δυνατό να ληφθεί μια λογική ομόφωνη απόφαση, έτσι ώστε αυτή η οδηγία να εγκριθεί με την πρώτη ανάγνωση, πριν από τις Ευρωεκλογές τον Ιούνιο του 2009.
<P>
Ας στηρίξουμε πρωτοβουλίες για την ισότητα. Θέτοντας τον άνθρωπο πάνω από όλα, μπορούμε να χτίσουμε μια δικαιότερη κοινωνία.
<SPEAKER ID="242" NAME="Călin Cătălin Chiriţă  " LANGUAGE="RO">
Υπερψήφισα την έκθεση της Gabriele Stauner, επειδή θεωρώ ότι είναι απαραίτητο να επεκτείνουμε τις αρμοδιότητες του Ευρωπαϊκού Ταμείου Προσαρμογής στην Παγκοσμιοποίηση για να καλύψουμε επιπλέον τις περικοπές προσωπικού που οφείλονται στην οικονομική και χρηματοπιστωτική κρίση.
<P>
Ο σκοπός του Ευρωπαϊκού Ταμείου Προσαρμογής στην Παγκοσμιοποίηση είναι να προσφέρει στήριξη στο εργατικό δυναμικό που έμεινε εκτός αγοράς εργασίας λόγω της παγκοσμιοποίησης. Μετά την έγκριση αυτής της νομοθεσίας, τα χρήματα από αυτό το ταμείο μπορούν επίσης να χρησιμοποιηθούν για τη μείωση προσωπικού που έχει προκύψει από την οικονομική και χρηματοπιστωτική κρίση.
<P>
Το ποσοστό συγχρηματοδότησης για αυτό το ταμείο είναι 50% και αυτό το νούμερο μπορεί να φτάσει το 65% μέχρι το 2011.
<P>
Το μέγιστο ετήσιο χρηματοδοτικό πακέτο στη διάθεση του Ευρωπαϊκού Ταμείου Προσαρμογής στην Παγκοσμιοποίηση ανέρχεται στα 500 εκατομμύρια ευρώ, το οποίο προορίζεται να χρησιμοποιηθεί για να βοηθήσει τους ανθρώπους να βρουν εργασία ή να χρηματοδοτήσει προγράμματα επαγγελματικής κατάρτισης ή επιδόματα κινητικότητας.
<P>
Ελπίζω και η Ρουμανία να έχει πρόσβαση στα χρήματα από αυτό το ταμείο για να βοηθήσει τους ανθρώπους που χάνουν τις δουλειές τους.
<SPEAKER ID="243" NAME="Ilda Figueiredo  " LANGUAGE="PT">
Αυτή η μερική βελτίωση τoυ Ευρωπαϊκού Ταμείου Προσαρμογής στην Παγκοσμιοποίηση δεν ανταποκρίνεται στις ανάγκες αυτής της σοβαρής κρίσης που βιώνουμε. Δεν λαμβάνει καθόλου υπόψη τις προτάσεις που κάναμε για να αυξηθεί η Κοινοτική συνεισφορά στο 85% του ποσού που θα διανεμηθεί στους ανέργους ή ακόμα να διπλασιαστεί το ποσό του εν λόγω Ταμείου προκειμένου να καλύψει περισσότερους ανθρώπους που μπορεί να πέσουν θύματα του κλεισίματος εταιρειών. Για αυτό το λόγο αποφασίσαμε να απέχουμε.
<P>
Οι τροποποιημένοι κανόνες του Ευρωπαϊκού Ταμείου Προσαρμογής στην Παγκοσμιοποίηση, που εγκρίθηκαν σήμερα, στοχεύουν να επιτρέψουν στο Ταμείο αυτό να επεμβαίνει πιο αποτελεσματικά όσον αφορά τη συγχρηματοδότηση της κατάρτισης και της διαμεσολάβησης για την εξεύρεση εργασίας του εργατικού δυναμικού που έμεινε εκτός αγοράς εργασίας εξαιτίας της οικονομικής κρίσης. Οι νέοι κανόνες επεκτείνουν το πεδίο δράσης του Ταμείου και προβλέπουν μια προσωρινή αύξηση του ποσοστού συγχρηματοδότησης από 50% στο 65%, προκειμένου να παρέχουν επιπρόσθετη στήριξη από το Ταμείο στη διάρκεια της χρηματοπιστωτικής και οικονομικής κρίσης. Ωστόσο, οι χώρες που αντιμετωπίζουν οικονομικές δυσκολίες δεν θα μπορούν να προσφεύγουν σε μεγάλο βαθμό στο Ταμείο, δεδομένου ότι θα πρέπει να εξακολουθήσουν να στηρίζουν ένα υψηλό ποσοστό συγχρηματοδότησης.
<SPEAKER ID="992" NAME="Andrzej Jan Szejna  " LANGUAGE="PL">
Στην εποχή μας αντιμετωπίζουμε μια κρίση άνευ προηγουμένου. Έχει επηρεάσει όχι μόνο τις δημοσιονομικές αλλά και τις οικονομικές και κοινωνικές υποθέσεις και δεν έχει πλήξει μόνο κάποια από τα Κράτη Μέλη, αλλά ολόκληρη την Ευρωπαϊκή Ένωση και τον κόσμο.
<P>
Οι ηγέτες του Ευρωπαϊκού Σοσιαλιστικού Κόμματος έχουν εγκρίνει μια κοινή δήλωση καλώντας τα Κράτη να στηρίξουν "ένα φιλόδοξο σχέδιο ανάκαμψης για να διαφυλαχθεί η απασχόληση και να αποτραπεί η μαζική ανεργία". Ο μόνος τρόπος για να επηρεάσουμε πραγματικά την οικονομία είναι να της δώσουμε δημοσιονομικά κίνητρα, τα οποία να επαρκούν για το πρόβλημα που αντιμετωπίζουμε και να υπάρχει συντονισμός σε ολόκληρη την Ευρώπη. " προτεραιότητά μας, η οποία υπαγορεύει ό,τι λέμε ή πράττουμε, είναι να κάνουμε τις θέσεις εργασίας ασφαλείς και να καταπολεμήσουμε την ανεργία, ενώ παράλληλα να προωθούμε την ορθή οικολογική ανάπτυξη.
<P>
Αν δεν κάνουμε νέες προσπάθειες για να καταπολεμήσουμε την κρίση στην Ευρώπη, ο αριθμός των ανέργων θα φτάσει τα 25 εκατομμύρια στις αρχές του 2010 και η κατάσταση των δημοσίων οικονομικών θα χειροτερεύσει σημαντικά.
<P>
To Ευρωπαϊκό Ταμείο Προσαρμογής στην Παγκοσμιοποίηση (ΕΤΠ) ιδρύθηκε το 2006 και θα λειτουργήσει μέχρι το 2013. Ο σκοπός του ΕΤΠ είναι να παρέχει στήριξη στο εργατικό δυναμικό που έμεινε εκτός αγοράς εργασίας εξαιτίας της παγκοσμιοποίησης. Ο μέγιστος ετήσιος προϋπολογισμός του Ταμείου ανέρχεται στα 500 εκατoμμύρια ευρώ και χρησιμοποιείται για τη στήριξη ενεργητικών μέτρων για την αγορά εργασίας, όπως για βοήθεια σε άτομα που αναζητούν εργασία επιδοτώντας την περαιτέρω κατάρτισή τους ή χορηγώντας τους επιδόματα κινητικότητας.
<P>
Στηρίζω την ιδέα της μείωσης του αριθμού των απολύσεων (στις 500) που απαιτείται για να προκληθεί παρέμβαση.
<SPEAKER ID="245" NAME="Laima Liucija Andrikien " AFFILIATION="PPE-DE">
γραπτώς. - (LT) Υπερψήφισα την έκθεση του Eugenijus Maldeikis σχετικά με τον κανονισμό του Ευρωπαϊκού Κοινοβουλίου και του Συμβουλίου για την χρηματοδοτική ενίσχυση της ΕΕ σε προγράμματα στον τομέα της ενέργειας.
<P>
Με χαροποιεί το γεγονός ότι μια μεγάλη πλειοψηφία του Κοινοβουλίου (526 ψήφοι ) ψήφισε υπέρ της έκθεσης και στήριξε το κείμενο αυτό.
<P>
Θα ήθελα για μια ακόμη φορά να υπογραμμίσω τη σημασία της απόφασής μας.
<P>
Όπως η Λετονία, η Εσθονία και η Πολωνία, έτσι και η χώρα μου, η Λιθουανία, είναι ήδη κομμάτι της Ευρωπαϊκής Ένωσης από πολιτικής και οικονομικής σκοπιάς εδώ και πέντε χρόνια. Ωστόσο, στον τομέα της ενέργειας ήταν και παραμένει να είναι κάτι σαν νησί χωρίς γέφυρες που να το ενώνουν με την ενεργειακή αγορά της Κοινότητας.
<P>
Με τη σημερινή απόφαση το Ευρωπαϊκό Κοινοβούλιο διέθεσε 175 εκατομμύρια ευρώ για την κατασκευή μιας ενεργειακής γέφυρας που θα ενώσει τη Λιθουανία με τη Σουηδία.
<P>
Όταν αυτό το πρόγραμμα υλοποιηθεί, οι χώρες στην περιοχή μας, οι οποίες έγιναν Κράτη Μέλη της ΕΕ το 2004, θα συνδέσουν επιτέλους τις δικές τους αγορές ενέργειας με τα κράτη της Σκανδιναβίας και την αγορά της ΕΕ επίσης.
<P>
Αυτό είναι ένα θαυμάσιο πρόγραμμα, μια καλή αρχή και θα ήθελα να ευχαριστήσω όλους τους συναδέλφους μου που το υπερψήφισαν.
<SPEAKER ID="246" NAME="Călin Cătălin Chiriţă  " LANGUAGE="RO">
Υπερψήφισα την έκθεση για την πρόταση κανονισμού του Ευρωπαϊκού Κοινοβουλίου και του Συμβουλίου για τη θέσπιση ενός προγράμματος που θα συνδράμει στην οικονομική ανάκαμψη με τη χορήγηση Κοινοτικής οικονομικής βοήθειας σε έργα στον τομέα της ενέργειας.
<P>
Το Ευρωπαϊκό Σχέδιο για την Ανάκαμψη της Οικονομίας προβλέπει επενδύσεις που ανέρχονται σε 5 δισεκατομμύρια ευρώ για προγράμματα στον τομέα της ενέργειας, για ευρυζωνικό Διαδίκτυο και μέτρα αγροτικής ανάπτυξης. 3,98 δισεκατομμύρια ευρώ θα επενδυθούν σε υποδομή για την ηλεκτροδότηση, το φυσικό αέριο, την αιολική ενέργεια και για τη δέσμευση και αποθήκευση διοξειδίου του άνθρακα. Το Ευρωπαϊκό Κοινοβούλιο στηρίζει τη διάθεση 1,02 δισεκατομμυρίων ευρώ για προγράμματα αγροτικής ανάπτυξης.
<P>
Το σχέδιο για την ανάκαμψη της οικονομίας διαθέτει 200 εκατομμύρια ευρώ για την κατασκευή του αγωγού φυσικού αερίου του Nabucco, ο οποίος θα μεταφέρει φυσικό αέριο από την περιοχή της Κασπίας Θάλασσας στην ΕΕ. " Ρουμανία στηρίζει αυτό το πρόγραμμα. Τα βασικά σημεία ενδιαφέροντος για τη Ρουμανία περιλαμβάνουν τη χρηματοδότηση σε αυτό το σχέδιο ανάκαμψης για προγράμματα διασύνδεσης διακίνησης αερίου μεταξύ Ρουμανίας και Ουγγαρίας (30 εκατομμύρια ευρώ) και Ρουμανίας και Βουλγαρίας (10 εκατομμύρια ευρώ), καθώς και για την ανάπτυξη του εξοπλισμού υποδομής που θα επιτρέπει την αλλαγή ροής του αερίου σε περίπτωση βραχυπρόθεσμης διαταραχής του εφοδιασμού (80 εκατομμύρια ευρώ).
<SPEAKER ID="247" NAME="Edite Estrela  " LANGUAGE="PT">
Υπερψήφισα το πρόγραμμα χορήγησης οικονομικής βοήθειας σε έργα στον τομέα της ενέργειας. " πρόταση του Ευρωπαϊκού Κοινοβουλίου για επενδύσεις βασισμένη σε μια συμφωνία που επιτεύχθηκε με το Συμβούλιο, στηρίζεται σε τρεις πυλώνες και πιο συγκεκριμένα: στη διασύνδεση δικτύων φυσικού αερίου και παραγωγής ηλεκτρικής ενέργειας, στη δέσμευση και αποθήκευση άνθρακα και στα προγράμματα αιολικής ενέργειας ανοικτής θάλασσας. Ως τέτοια, η πρόταση ορίζει διαδικασίες και μεθόδους παροχής οικονομικής βοήθειας προκειμένου να υποκινήσει επενδύσεις για τη δημιουργία ενός ευρωπαϊκού ολοκληρωμένου ενεργειακού δικτύου, ενισχύοντας παράλληλα την πολιτική της Ευρωπαϊκής Ένωσης για τη μείωση των εκπομπών αερίων που συμβάλλουν στο φαινόμενο του θερμοκηπίου.
<P>
Υπάρχει ανάγκη άμεσης δράσης για τη αναζωογόνηση της ευρωπαϊκής οικονομίας και είναι επομένως ζωτικής σημασίας να ληφθούν μέτρα που να εξασφαλίζουν μια δίκαιη γεωγραφική κατανομή και γρήγορη εφαρμογή. Στην Πορτογαλία, τα προγράμματα διασύνδεσης δικτύων αερίου (υποδομές και εξοπλισμός) είναι επιλέξιμα, όπως και τα προγράμματα για τη βελτίωση της διασύνδεσης δικτύων παραγωγής ηλεκτρικής ενέργειας με την Ισπανία.
<SPEAKER ID="248" NAME="Hélène Goudin και Nils Lundgren  " LANGUAGE="SV">
" φιλοδοξία της Επιτροπής να αυξήσει τις επενδύσεις σε υποδομές στον ενεργειακό τομέα είναι το τελευταίο από μια μεγάλη σειρά παραδειγμάτων της αλαζονείας που "έχει μολύνει" τους υπαλλήλους στο Berlaymont. Οι προτεινόμενες επενδύσεις είναι όχι μόνο εκτεταμένες αλλά και δαπανηρές και πρέπει ακόμα να αποδειχθεί ότι όλες αυτές οι επενδύσεις θα γίνουν σε επίπεδο ΕΕ. Συνολικά προτείνονται επενδύσεις που φτάνουν τα 3,5 δισεκατομμύρια ευρώ για το διάστημα 2009-2010 - χρήματα που θα πρέπει να αντληθούν από τους προϋπολογισμούς των Κρατών Μελών. Όσον αφορά τη Σουηδία, αυτό σημαίνει σημαντική αύξηση των τελών συμμετοχής κατά επιπλέον 1,4 δισεκατομμύρια SEK . Το γεγονός ότι η Επιτροπή δεν πιστεύει ότι είχε τον χρόνο να διεξάγει εκτίμηση επιπτώσεων σε μια τόσο περιεκτική πρόταση είναι συνταρακτικό.
<P>
Ο εισηγητής της έκθεσης του Ευρωπαϊκού Κοινοβουλίου δεν φαίνεται να ανησυχεί ιδιαιτέρως για αυτές τις ενστάσεις. Αντ' αυτού προτείνεται αύξηση της βοήθειας από τα 3,5 δισεκατομμύρια ευρώ σε σχεδόν 4 δισεκατομμύρια ευρώ!
<P>
" αποστολή που έχουμε να εργαστούμε προς μια λιγότερο δαπανηρή συνεργασία της ΕΕ μας ωθεί να απορρίψουμε αυτή την επιπόλαιη διαχείριση των χρημάτων των φορολογούμενων. Ωστόσο, πρέπει να επισημανθεί ότι υπάρχουν πολύ καλοί λόγοι για να συνεχίσουμε να αναζητούμε τρόπους βελτίωσης και ανάπτυξης τεχνικών για τη δέσμευση και την αποθήκευση του διοξειδίου του άνθρακα. Ψηφίσαμε κατά της έκθεσης στο σύνολό της.
<SPEAKER ID="249" NAME="Anders Wijkman  " AFFILIATION="PPE-DE">
γραπτώς. - (SV) " πρόταση να αποταμιευθούν σχεδόν 4 δισεκατομμύρια ευρώ για προγράμματα στον τομέα της ενέργειας στο πλαίσιο του ευρωπαϊκού ενεργειακού προγράμματος για την ανάκαμψη είναι καλή. Ωστόσο, το περιεχόμενο έχει εστιαστεί σε υπερβολικό βαθμό στα ορυκτά καύσιμα. Επιπλέον, υπάρχει παντελής έλλειψη στήριξης των προγραμμάτων για τη βελτίωση της αποδοτικότητας της χρήσης της ενέργειας. Σε ένα πρώιμο στάδιο, η Επιτροπή πρότεινε να αποταμιευθούν 500 εκατομμύρια ευρώ για τις "βιώσιμες πόλεις" - μια πρόταση που ωστόσο αποσύρθηκε.
<P>
" βοήθεια για τις "βιώσιμες πόλεις" θα είχε δώσει τη δυνατότητα σε εκτεταμένα προγράμματα να συμβάλουν στην ανάπτυξη της θέρμανσης αστικών περιοχών και της συμπαραγωγής ηλεκτρισμού και θερμότητας καθώς και σε βελτιώσεις στον στεγαστικό τομέα. Τέτοια προγράμματα θα ήταν συμφέροντα, θα μείωναν τις εκπομπές και θα δημιουργούσαν νέες θέσεις εργασίας. Είναι πολύ λυπηρό που δεν εκμεταλλευόμαστε αυτή την ευκαιρία, σε σχέση μάλιστα με την οικονομική κρίση που διανύουμε, να δώσουμε νέα πνοή σε αυτό το είδος μέτρου.
<SPEAKER ID="251" NAME="Udo Bullmann  " AFFILIATION="PSE">
γραπτώς. - (DE) Οι Ευρωβουλευτές του SPD απέρριψαν την έκθεση για δυο λόγους:
<P>
Πρώτον, η παρακράτηση για την τιτλοποίηση των δανείων είναι ένα σημαντικό και ορθό εργαλείο για να αναγκαστούν τα χρηματοπιστωτικά ιδρύματα να συμμετάσχουν στον επιχειρηματικό κίνδυνο των εν λόγω δανείων. Ωστόσο, αυτό απαιτεί μια πολύ μεγάλη παρακράτηση. " παρακράτηση 5% που συμφωνήθηκε στην τριμερή συζήτηση δεν καλύπτει αυτή την απαίτηση. " Ευρωπαϊκή Επιτροπή αρχικά απαίτησε παρακράτηση 15% στη διαδικασία των διαβουλεύσεων, αλλά μετά υπέκυψε στις πιέσεις του κλάδου και πρότεινε 5%. Οι συντηρητικοί και οι φιλελεύθεροι στην Επιτροπή Οικονομικών και Νομισματικών Υποθέσεων ήθελαν να χαρακτηρίσουν ως περιττή ακόμα και αυτή τη μικρή συμμετοχή στον επιχειρηματικό κίνδυνο μέσω υποβολής μιας εγγύησης από τα χρηματοπιστωτικά ιδρύματα. Οι Ευρωβουλευτές του SPD υποστηρίζουν μια πολύ υψηλότερη παρακράτηση και θα τονίσουν επίσης αυτή την απαίτηση σε μελλοντικές αναθεωρήσεις της Οδηγίας περί Κεφαλαιακών Απαιτήσεων.
<P>
Δεύτερον, ο ορισμός του πρωτογενούς κεφαλαίου που δίνεται στην έκθεση Karas παραβιάζει την ανταγωνιστική ουδετερότητα του κανονισμού. Προβλέπει ότι στο μέλλον οι αφανείς εισφορές κεφαλαίων δεν θα υπολογίζονται πια πλήρως ως πρωτογενές κεφάλαιο, παρ'όλο που θα μπορούν να απορροφηθούν πλήρως σε περίπτωση ρευστότητας. Κάτι τέτοιο ανοίγει το δρόμο στον αθέμιτο ανταγωνισμό κατά των κρατικών τραπεζών στη Γερμανία. Επισημαίνουμε ότι οι αφανείς εισφορές κεφαλαίων αποτελούν ένα αποδεδειγμένο εργαλείο αναχρηματοδότησης, που είναι συμβατό με τη νομοθεσία της ΕΕ. Καθώς η έκβαση της τριμερούς συζήτησης λαμβάνει όντως υπόψη τις αιτιολογικές τροπολογίες που έχουμε προτείνει, απορρίπτουμε την έκθεση.
<SPEAKER ID="252" NAME="Astrid Lulling  " LANGUAGE="FR">
Συγχαίρω τον εισηγητή για το επιμελές έργο του, τόσο ως προς την ουσία του κειμένου, όσο και στις διαπραγματεύσεις που ακολούθησαν. Οι εξαιρετικές περιστάσεις απαιτούν τη λήψη άμεσης και σωστής δράσης.
<P>
Μπορώ να αποδεχθώ το αποτέλεσμα που μας προτάθηκε στον τομέα της τιτλοποίησης. " συστηματική καθιέρωση των πάγιων Σωμάτων Εποπτών αποτελεί μια μεγάλη πρόοδο.
<P>
Από το φθινόπωρο το σχέδιο έκθεσης έχει ανοίξει το δρόμο με την ιδέα του για ένα αποκεντρωμένο ευρωπαϊκό εποπτικό σύστημα. " έκθεση της ομάδας de Larosière και η ανακοίνωση της Επιτροπής της 4ης Μαρτίου έχουν αναπτύξει με χρήσιμο τρόπο αυτή την ιδέα. Χαίρομαι που αυτές οι ιδέες τυγχάνουν γενικής αποδοχής.
<P>
Όσο για το πεδίο εφαρμογής ένα πράγμα πρέπει να πούμε. Αντί να χρησιμοποιούμε το κάπως απλοϊκό κριτήριο των διασυνοριακών τραπεζών, ίσως να ήταν φρονιμότερο να στοχεύουμε σε τράπεζες που έχουν συστημική σημασία.
<P>
Αυτές θα υπόκειντο άμεσα στη νέα τραπεζική αρχή. Οι υπόλοιπες τράπεζες θα εποπτεύοντο από ένα σώμα ή στην περίπτωση των αμειγώς εθνικών τραπεζών, από την εθνική εποπτική αρχή. Για σκοπούς διαχείρισης κρίσεων, οι συστημικές τράπεζες θα έπρεπε επίσης να υπόκεινται σε ρυθμίσεις χρηματοοικονομικής σταθερότητας σε ευρωπαϊκό επίπεδο.
<SPEAKER ID="253" NAME="Peter Skinner  " AFFILIATION="PSE">
γραπτώς. - Συγχαίρω τον κύριο Karas. Αυτή η ψηφοφορία είναι μια έξοχη έκβαση για πολλούς λόγους.
<P>
Πρώτον, ανάμεσα σε αυτούς είναι το γεγονός ότι αυτή είναι μια δέσμη μέτρων, την οποία το Κοινοβούλιο πρότεινε και διαπραγματεύτηκε. Έχω συμμετάσχει σε τέτοιου είδους διαπραγματεύσεις και ξέρω πόσο δύσκολες μπορεί να είναι τέτοιες συνομιλίες.
<P>
Δεύτερον, είναι η ουσία, ότι δηλαδή αυτή η νομοθεσία προσφέρει καλύτερη προστασία για τους Βρετανούς και τους υπόλοιπους πολίτες της ΕΕ.
<P>
" τιτλοποίηση ήταν η μέθοδος με την οποία τα λεγόμενα "απομειωμένα περιουσιακά στοιχεία" κατανέμονταν μεταξύ των τραπεζών, αφήνοντας τεράστια χρέη σε πολλές ιδιωτικές και κρατικές τράπεζες.
<P>
" ιδέα της παρακράτησης 5% των στοιχείων ενεργητικού της μεταβιβάζουσας οντότητας, υποκείμενης σε αναθεώρηση μετά από εκτιμήσεις επιπτώσεων και διεθνείς αλλαγές, είναι ζωτικής σημασίας.
<P>
Μειώνοντας την "απομόχλευση" και εξασφαλίζοντας την κατάλληλη κεφαλαιακή επάρκεια των τραπεζών προφυλασσόμαστε από τη συμπεριφορά των τραπεζών που μας έχει φέρει στο όριο του χρηματοοικονομικού ολέθρου.
<P>
Ο κύριος Karas μπορεί να είναι ικανοποιημένος με το έργο του στις διαπραγματεύσεις. Ξέρω πόσο δύσκολο είναι για το Κοινοβούλιο να γίνουν βελτιώσεις στα κείμενα, αλλά αυτή η πρώτη ανάγνωση ρέει ομαλώς.
<SPEAKER ID="255" NAME="Ilda Figueiredo  " LANGUAGE="PT">
Αν κάποιος είχε αμφιβολίες για τον πραγματικό σκοπό αυτής της πρότασης, θα έπρεπε μοναχά να παραπεμφθεί στα λόγια του κειμένου που εγκρίθηκε σήμερα όσον αφορά τη διασφάλιση "της άρσης των υπόλοιπων φραγμών για την ομαλή λειτουργία της εσωτερικής αγοράς". Επιπλέον, το Άρθρο 2 διευκρινίζει ότι "ο γενικός σκοπός ... είναι να βελτιωθούν οι συνθήκες λειτουργίας της εσωτερικής αγοράς".
<P>
Για άλλη μια φορά πρέπει να μας παραδειγματίσει τουλάχιστον το ότι, μετά την αποτυχία του λεγόμενου "ευρωπαϊκού σχεδίου για την οικονομική ανάκαμψη" και την διακηρυχθείσα "ευρωπαϊκή αλληλεγγύη" η πρώτη, και μέχρι τώρα μοναδική πρόταση, για δημιουργία ενός Κοινοτικού προγράμματος στήριξης έχει στόχο τις χρηματοπιστωτικές υπηρεσίες! Μοιάζει σχεδόν σαν να μην αντιμετωπίζουμε μια από τις μεγαλύτερες κρίσεις του καπιταλισμού με αυξανόμενη ανεργία, καταστροφή της παραγωγικής ικανότητας, ολοένα και περισσότερες ανισότητες και δυσκολίες για τους εργαζομένους και ολόκληρο τον πληθυσμό.
<P>
Οι προτάσεις που καταθέσαμε - όπως η αύξηση του Κοινοτικού προϋπολογισμού, η δημιουργία Κοινοτικών προγραμμάτων στήριξης για τον τομέα μεταποίησης και η προστασία των θέσεων εργασίας με δικαιώματα και δημόσιες υπηρεσίες - απορρίφθηκαν. Όταν όμως πρόκειται για την ενίσχυση της χρηματοπιστωτικής αγοράς και την "ομαλή λειτουργία της εσωτερικής αγοράς", δεν υπάρχει έλλειψη Κοινοτικής χρηματοδότησης. Αυτό είναι απαράδεκτο. Γι' αυτό η ψήφος μας ήταν αρνητική.
<SPEAKER ID="256" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Εμείς οι Ευρωσκεπτικιστές προσπαθούμε διαρκώς να κάνουμε τη συνεργασία της ΕΕ λιγότερο δαπανηρή. Τα χρήματα των φορολογουμένων πρέπει να χρησιμοποιούνται με σύνεση. Είναι σημαντικό, ειδικά σε αυτούς τους χαλεπούς καιρούς, να είμαστε προσεκτικοί με τους κοινούς μας πόρους. Ο δημοσιονομικός περιορισμός πρέπει να παραμείνει μια κατευθυντήρια αρχή για μας που είμαστε εκλεγμένοι αντιπρόσωποι.
<P>
Ωστόσο, η παρούσα έκθεση μας οδηγεί σε μια εντελώς διαφορετική κατεύθυνση. " αρχική πρόταση της Επιτροπής για χρηματοδότηση κρίθηκε ανεπαρκής και σε ελάχιστο χρόνο οι μεγάλες πολιτικές ομάδες του Ευρωπαϊκού Κοινοβουλίου πρότειναν τον διπλασιασμό των πιστώσεων για τα όργανα χρηματοοικονομικής εποπτείας. Για ποιο λόγο, ίσως να αναρωτηθούμε. Αντιμετωπίζουμε μια μεγάλης κλίμακας παγκόσμια χρηματοοικονομική κατάρρευση, για την οποία πρέπει να καταβληθούν διεθνείς προσπάθειες σε παγκόσμιο επίπεδο.
<P>
" εποπτεία των χρηματοπιστωτικών ιδρυμάτων μέσα στην ΕΕ δεν είναι καθήκον της ΕΕ επί του παρόντος. Είναι σημαντικό να το θυμόμαστε αυτό. Ωστόσο, η παρούσα πρόταση αποτελεί μια ένδειξη των φιλοδοξιών της ισχυρής πολιτικής αφρόκρεμας. Με ασαφείς αναφορές στη χρηματοπιστωτική κρίση και τις πιθανές συνέπειές της προς παρακολούθηση και εξέταση, αυτή δεν είναι τίποτα άλλο από μια ξεδιάντροπη προσπάθεια να υποστηριχθεί η θέση της ΕΕ. Εμείς βέβαια δεν έχουμε άλλη επιλογή παρά να ψηφίσουμε κατά της έκθεσης και της εναλλακτικής πρότασης ψηφίσματος.
<SPEAKER ID="991" NAME="Martin Callanan  " AFFILIATION="PPE-DE">
γραπτώς. - Αν και είμαι θερμός υποστηρικτής της καλής μεταχείρισης των ζώων, αντιμετωπίζω με δισταγμό την απαγόρευση πρακτικών όπως της εισαγωγής προϊόντων φώκιας, με την προϋπόθεση ότι μπορεί να αποδειχθεί ότι ο πόνος των ζώων είναι ο ελάχιστος δυνατός κατά τη θανάτωσή τους.
<P>
Παρ'όλα αυτά, υπάρχουν μερικές πρακτικές που προκαλούν μεγάλη ανησυχία, ιδίως οι παραδόσεις που αφορούν την τελετουργική σφαγή ζώων για συγκεκριμένους θρησκευτικούς σκοπούς. Δεδομένης της πολιτιστικής πολυμορφίας της Ευρώπης μερικές από αυτές τις πρακτικές, που αντίκεινται στο σεβασμό που δείχνει η ΕΕ προς την καλή μεταχείριση των ζώων, έχουν αρχίσει να παγιώνονται, με αποτέλεσμα τα ζώα να υποφέρουν χωρίς λόγο.
<P>
Δέχομαι ότι μερικές θρησκείες προσδίδουν θεμελιώδη σημασία στον τρόπο με τον οποίο σφάζεται ένα ζώο προκειμένου να καταναλωθεί το κρέας του. Ωστόσο, η ανάπτυξη ενός πολιτισμού που σέβεται τα δικαιώματα των ζώων και την καλή μεταχείρισή τους έχει γίνει με μεγάλο κόπο στην Ευρώπη τα τελευταία 30 χρόνια και δεν θα έπρεπε να την θυσιάσουμε στο βωμό της πολιτικής ορθότητας. Τα ζώα που θανατώνονται με μεθόδους σφαγής για θρησκευτικούς λόγους θα πρέπει πρώτα να αναισθητοποιούνται ώστε να ελαχιστοποιείται ο πόνος και επιπλέον να προωθούνται οι αξίες της καλής μεταχείρισης των ζώων, αξίες που είναι τόσο σημαντικές για μας.
<SPEAKER ID="258" NAME="Edite Estrela  " LANGUAGE="PT">
Ψήφισα υπέρ της έκθεσης για την προστασία των ζώων κατά τη θανάτωσή τους. Κάθε χρόνο στην Ευρωπαϊκή Ένωση εκατομμύρια ζώα θανατώνονται. Πολλά ζώα υφίστανται μια μεταχείριση που τους προκαλεί περιττό πόνο, όχι μόνο κατά την εκτροφή και τη μεταφορά τους, αλλά και κατά τη σφαγή ή τη θανάτωση και άλλες σχετικές διαδικασίες. Ο πόνος των ζώων στα σφαγεία πρέπει να αποφεύγεται και αυτό ισχύει και για τα ζώα που εκτρέφονται για την παραγωγή τροφής και άλλων προϊόντων.
<P>
Κατά τη γνώμη μου, η πρόταση είναι ισορροπημένη και συνεπής με τους στόχους της Κοινότητας, σύμφωνα με τους οποίους πρέπει να εξασφαλίζεται η προστασία και η καλή μεταχείριση των ζώων. Δέχομαι ότι η μαζική σφαγή ζώων πρέπει να γίνεται λαμβάνοντας σοβαρά υπόψη τα ανθρωπιστικά πρότυπα και περιορίζοντας έτσι τον πόνο που βιώνουν τα ζώα.
<P>
Συνεπώς δεν υπερψήφισα την τροπολογία, η οποία αίρει την απαγόρευση χρησιμοποίησης συστημάτων ακινητοποίησης των βοοειδών με αντιστροφή ή οποιαδήποτε άλλη μη φυσιολογική θέση, γιατί κατά τη γνώμη μου αυτή η πρακτική δεν συνάδει με την καλή μεταχείριση των ζώων.
<SPEAKER ID="990" NAME="Filip Kaczmarek  " LANGUAGE="PL">
Κυρίες και κύριοι, υπερψήφισα την έκθεση Wojciechowski για την προστασία των ζώων κατά τη θανάτωσή τους. Πολλοί άνθρωποι αναρωτιούνται πώς είναι δυνατόν να προστατεύονται τα ζώα τη στιγμή που θανατώνονται. Μπορεί να ακούγεται παράδοξο, αλλά είναι δυνατόν. Όποιος έχει βιώσει τη θανάτωση ενός ζώου ή έχει παρακολουθήσει κάτι τέτοιο γνωρίζει πόσο επώδυνος μπορεί να είναι ο θάνατος του ζώου. " εισαγωγή μιας νέας νομοθεσίας σε αυτόν τον τομέα θα περιορίσει τον περιττό πόνο των ζώων και για αυτό τον λόγο είναι απαραίτητη.
<SPEAKER ID="259" NAME="Carl Lang  " LANGUAGE="FR">
Βεβαιώνοντας ότι τα ζώα θα πρέπει να σφάζονται χωρίς περιττό πόνο, εκτός από την περίπτωση των θρησκευτικών τελετουργικών, η πλειοψηφία του Σώματός μας έχει επιδείξει τόσο υποκρισία όσο και δειλία. Τα "θρησκευτικά τελετουργικά" αναφέρονται κυρίως σε σφαγές για θρησκευτικούς λόγους που λαμβάνουν χώρα συγκεκριμένα κατά τη διάρκεια της μουσουλμανικής γιορτής Eid-al-Adha, όπου αποκεφαλίζονται εκατοντάδες χιλιάδες πρόβατα.
<P>
" νομική αναγνώριση μιας τέτοιας πρακτικής είναι μέρος ενός πολύ ευρύτερου φαινομένου, δηλαδή της Ισλαμοποίησης των κοινωνιών μας. Οι νόμοι και τα έθιμά μας αλλάζουν σταδιακά για να εξυπηρετήσουν τον Ισλαμικό Νόμο Σαρία. Στη Γαλλία όλο και περισσότερες τοπικές αρχές χρηματοδοτούν έμμεσα την κατασκευή τζαμιών. Τα μενού στα σχολεία σχεδιάζονται έτσι ώστε να καλύπτουν τις ισλαμικές διατροφικές ανάγκες. Σε μερικές πόλεις, όπως η Λιλ, οι πισίνες έχουν ώρες που επιτρέπεται η είσοδος μόνο σε γυναίκες. Με τη δημιουργία του Γαλλικού Συμβουλίου Μουσουλμανικής Πίστης το 2003, ο τότε Υπουργός Εσωτερικών κύριος Sarkozy, εισήγαγε το Ισλάμ στους θεσμούς της Γαλλίας.
<P>
Για να βάλουμε ένα τέρμα σε αυτές τις εξελίξεις, πρέπει να απορρίψουμε το ισλαμικά ορθόν, να αντιστρέψουμε το ρεύμα της μη-ευρωπαϊκής μετανάστευσης και να δημιουργήσουμε μια νέα Ευρώπη, μια Ευρώπη των κυρίαρχων εθνών, χωρίς την Τουρκία να μας βεβαιώνει για τις χριστιανικές και ανθρωπιστικές αξίες του πολιτισμού της.
<SPEAKER ID="260" NAME="Cristiana Muscardini  " LANGUAGE="IT">
Κύριε Πρόεδρε, κυρίες και κύριοι, είναι λυπηρό που το Ευρωπαϊκό Κοινοβούλιο έχει επιλέξει μια σχιζοφρενική προσέγγιση στο τέλος της θητείας του και μάλιστα για ένα τόσο ευαίσθητο θέμα, γιατί όντως είναι σχιζοφρενικό, από τη μια μεριά να οραματιζόμαστε το μέλλον μας, ακόμα κι όταν αυτό φέρνει τεχνολογίες που χρησιμοποιούνται για να διδάξουν τη βία και την κακοποίηση και από την άλλη να γυρνάμε πίσω στο παρελθόν για να επιστρέψουμε σε φυλετικά τελετουργικά και να ικανοποιήσουμε αυτούς που θέλουν να βλέπουν αίμα να χύνεται και πόνο δίχως νόημα στα μάτια του θύματος.
<P>
Αντιτιθέμεθα σθεναρά στη σφαγή ζώων που συνηθίζουν κάποιες φυλές, η οποία δεν λαμβάνει υπόψη την ομόφωνη γνώμη και την ελεύθερη επιλογή των μεμονωμένων Κρατών Μελών.
<SPEAKER ID="261" NAME="Lydia Schenardi  " LANGUAGE="FR">
Τασσόμεθα υπέρ της αντικατάστασης της οδηγίας 1993 με τρόπο που να βελτιώνει και να τυποποιεί τις συνθήκες θανάτωσης σε όλη την Ευρωπαϊκή Ένωση.
<P>
Επίσης, είμαστε υπέρ της αρχής να σφάζονται τα ζώα μόνο με μεθόδους που εξασφαλίζουν ακαριαίο θάνατο ή θάνατο μετά από αναισθητοποίηση, αλλά απορρίπτουμε εντελώς την ιδέα να επιτρέπονται εξαιρέσεις στα πλαίσια θρησκευτικών τελετουργικών.
<P>
" κοινή γνώμη είναι πολύ ευαίσθητη και εκ διαμέτρου αντίθετη σε περιττές, επώδυνες πρακτικές. Γιατί λοιπόν να τις ανεχόμαστε εν ονόματι της θρησκείας, ανεξάρτητα από το γεγονός αν τα ζώα ακινητοποιούνται προτού θανατωθούν;
<P>
Αυστηρή νομοθεσία που προνοεί για τον έλεγχο των διαδικασιών πρέπει να εισαχθεί έτσι ώστε να εξασφαλίζεται ότι τα ζώα αναισθητοποιούνται και δεν μπορούν να επανακτήσουν τις αισθήσεις τους πριν πεθάνουν, αλλά θα ήταν ακόμα καλύτερο να απαγορευθούν εντελώς τέτοιες πρακτικές. Ανήκουν σε άλλη εποχή και κάλλιστα μπορούν να χαρακτηριστούν ως βάρβαρες.
<SPEAKER ID="262" NAME="Kathy Sinnott  " AFFILIATION="IND/DEM">
γραπτώς. - " προστασία των ζώων από τη σκληρότητα είναι μια πολύ σημαντική ευθύνη. Ωστόσο, μερικές από τις προτάσεις που υποβλήθηκαν ακριβώς για να αποτρέψουν αυτή τη σκληρότητα, πιστεύω ότι στην πραγματικότητα θα προκαλέσουν ακόμα μεγαλύτερη.
<P>
Ειδικότερα αναφέρομαι στην πρόταση να γίνονται όλες οι σφαγές σε εγκαταστάσεις σφαγείων. Οι εκτροφείς θα αναγκάζονταν να φορτώνουν και να μεταφέρουν τα ζώα, ακόμα κι αν είναι άρρωστα ή γέρικα, πράγμα που θα τους προκαλούσε πόνο και αναστάτωση.
<P>
Αυτή η πρόταση κρύβει επίσης κινδύνους όσον αφορά τις μολυσματικές ασθένειες και τη μετάδοσή τους. Μερικές φορές είναι καλύτερο να συγκρατήσεις την εξάπλωση μιας αρρώστιας με τη θανάτωση του ζώου στην ίδια του τη φάρμα, αρκεί αυτό να γίνεται με ανθρωπιά. Δεν προέβην στην προφορική αιτιολόγηση της ψήφου μου.
<SPEAKER ID="989" NAME="Jan Andersson, Göran Färm, Anna Hedh, Inger Segelström και Åsa Westlund  " AFFILIATION="PSE">
γραπτώς. - (SV) Εμείς οι Σουηδοί Σοσιαλδημοκράτες επιλέξαμε να υπερψηφίσουμε την έκθεση για την ανανεωμένη κοινωνική ατζέντα. Είναι μια καλή έκθεση, η οποία μεταξύ άλλων ορίζει ότι οι οικονομικές ελευθερίες και οι κανόνες ανταγωνισμού δεν θα πρέπει ποτέ να υπερισχύουν των θεμελιωδών κοινωνικών δικαιωμάτων.
<P>
Ωστόσο, η έκθεση περιέχει επίσης απαιτήσεις για συστήματα κατώτατων μισθών. Εμείς, οι Σοσιαλδημοκράτες, πιστεύουμε ότι είναι σημαντικό για τον καθένα να έχει εγγυήσεις για έναν αξιοπρεπή μισθό, με τον οποίο να μπορεί να ζήσει και νομίζουμε ότι η ΕΕ θα πρέπει να ενθαρρύνει κάτι τέτοιο. Αυτό είναι ιδιαιτέρως σημαντικό για να μας δώσει τη δυνατότητα να ασχοληθούμε με το πρόβλημα των "εργαζομένων φτωχών". Τώρα με ποιον τρόπο θα επιλέξουν τα Κράτη Μέλη να εγγυηθούν στους πολίτες τους έναν αξιοπρεπή μισθό και αν θα το κάνουν αυτό μέσω νομοθεσίας ή αναθέτοντας τη ρύθμισή του στους κοινωνικούς εταίρους μέσω συλλογικών συμβάσεων εργασίας θα πρέπει να εξακολουθήσει να αποφασίζεται από τα ίδια τα Κράτη Μέλη.
<SPEAKER ID="264" NAME="Robert Atkins  " AFFILIATION="PPE-DE">
γραπτώς. - Οι Συντηρητικοί υποστηρίζουν την αρχή του κατώτατου μισθού στο "νωμένο Βασίλειο. Ωστόσο, πιστεύουμε ότι τα συστήματα κοινωνικής ασφάλισης και ο κατώτατος μισθός θα πρέπει να καθορίζονται σε εθνικό επίπεδο.
<P>
Ως εκ τούτου, οι Συντηρητικοί απείχαν από αυτή την έκθεση.
<SPEAKER ID="265" NAME="Edite Estrela  " LANGUAGE="PT">
Υπερψήφισα την έκθεση της Silva Peneda για την Ανανεωμένη Κοινωνική Ατζέντα. Στο πλαίσιο της υπάρχουσας οικονομικής κρίσης είναι βαρύνουσας σημασίας η κοινωνική πολιτική να συμβαδίζει με την οικονομική πολιτική, στοχεύοντας στην ανάκαμψη της ευρωπαϊκής οικονομίας. Τα ευρωπαϊκά κοινωνικά μοντέλα αντιμετωπίζουν αρκετές προκλήσεις, όπως τη δημογραφική αλλαγή και την παγκοσμιοποίηση, από τις οποίες δεν μπορούν να μείνουν απρόσβλητα. Επομένως, χρειάζεται να εκσυγχρονιστούν με μια μακροπρόθεσμη προοπτική, ενώ παράλληλα να διαφυλάσσουν τις πρωταρχικές αξίες τους.
<P>
" Ευρώπη πρέπει να είναι φιλόδοξη ως προς την κοινωνική πολιτική, και ακόμα περισσότερο τώρα που αντιμετωπίζουμε μια σοβαρή κρίση. Ωστόσο, πιστεύω ότι η Ανανεωμένη Κοινωνική Ατζέντα της Επιτροπής κάθε άλλο παρά φιλόδοξη είναι, έχει αργοπορήσει πάρα πολύ και δεν είναι στην πραγματικότητα ικανή να αντιμετωπίσει τις προκλήσεις που θέτει η χρηματοπιστωτική και οικονομική κρίση. " κοινωνική πολιτική και η πολιτική απασχόλησης πρέπει να ενισχυθούν για να μειώσουν ή να αποτρέψουν τις απώλειες θέσεων εργασίας και να προστατεύσουν τους Ευρωπαίους από τον κοινωνικό αποκλεισμό και τον κίνδυνο της φτώχειας.
<SPEAKER ID="266" NAME="Ilda Figueiredo  " LANGUAGE="PT">
Αυτή η έκθεση περιέχει πολλές αντιφάσεις. Στην ουσία όμως, επιμένει στις υπάρχουσες κατευθυντήριες γραμμές του νεοφιλελεύθερου καπιταλισμού, αν και μετριασμένες κατά διαστήματα, αλλά χωρίς να αλλάζει τις βασικές πολιτικές, οι οποίες είναι η ρίζα της παρούσας οικονομικής και κοινωνικής κρίσης. " κατευθυντήρια αρχή είναι η ίδια όπως πάντα. " "κρίση" χρησιμοποιείται τώρα για να "πουλήσει" για άλλη μια φορά τη συνταγή "μια από τα ίδια": ευελιξία, εσωτερική αγορά, συμπράξεις δημοσίου και ιδιωτικού τομέα κ.ο.κ. αγνοώντας το γεγονός ότι οι πολιτικές της ΕΕ βρίσκονται επίσης στη ρίζα της κρίσης και την έχουν χειροτερεύσει.
<P>
Οι σωστές "ανησυχίες" που περιλαμβάνονται στην έκθεση δεν ασχολούνται ή δεν απαντούν στις πραγματικές αιτίες των προβλημάτων που τίθενται, ιδιαίτερα όσον αφορά τις οικονομικές πολιτικές, την εργασιακή ανασφάλεια, την ελευθέρωση και την ιδιωτικοποίηση των δημοσίων υπηρεσιών κ.ο.κ.
<P>
Δεν υπάρχουν εναλλακτικές απαντήσεις, ειδικά ως προς την ενίσχυση του ρόλου του Κράτους στην οικονομία, σε στρατηγικούς τομείς και στην επέκταση των δημοσίων υπηρεσιών υψηλής ποιότητας ή ακόμα και στην προάσπιση υψηλότερων μισθών και συντάξεων. Ωστόσο, η έκθεση λαμβάνει όντως υπόψη την ανάγκη για μια δικαιότερη κατανομή του πλούτου, χωρίς όμως να υποδεικνύει τρόπους για να την πετύχουμε ή να ζητά την κατάργηση εκείνων των πολιτικών που έχουν επιδεινώσει τις κοινωνικές ανισότητες.
<SPEAKER ID="267" NAME="Bruno Gollnisch  " LANGUAGE="FR">
Οι κοινωνικές συνθήκες στην Ευρώπη σας είναι μια παταγώδης αποτυχία. Στη Γαλλία, έχουν μόλις γίνει γνωστά τρομακτικά νούμερα: το ποσοστό των φτωχών έχει αυξηθεί κατά 15% σε δύο χρόνια, ο αριθμός των φτωχών εργαζομένων έχει αυξηθεί δραματικά και ο αριθμός των καταχρεωμένων νοικοκυριών, των οποίων οι πόροι για πολύ καιρό είναι ανεπαρκείς για να καλύψουν το καθημερινό κόστος ζωής, έχει σαν αποτέλεσμα αυξηθεί ραγδαία. Επιπλέον, βρισκόμαστε μόνο στην αρχή αυτής της βαθιάς κρίσης.
<P>
Προτρέπετε τους πολίτες να είναι "ανοιχτοί στην αλλαγή", όταν για τους εργαζόμενους η αλλαγή ισοδυναμεί με την απώλεια της εργασίας τους και τη βεβαιότητα ότι δεν θα βρουν καινούργια εξαιτίας των δικών σας πολιτικών. Μιλάτε για "κοινωνικό", ενώ το Δικαστήριο καταπατά τα δικαιώματα των εργαζομένων στο όνομα του ανταγωνισμού και της ελευθερίας παροχής υπηρεσιών. Προσθέτετε την "ευελιξία", όταν αυτή στο κοινοτικό ιδίωμα είναι συνώνυμο της "ανασφάλειας". Προσποιείστε ακόμα ότι δίνετε ιδιαίτερη προσοχή στις γυναίκες και τις μητέρες, όταν η ηλίθια πολιτική σας για την ισότητα των φύλων καταλήγει στην απώλεια των συγκεκριμένων κοινωνικών τους δικαιωμάτων, όπως αυτά που είχαν παλιά στη Γαλλία στον τομέα της συνταξιοδότησης και της νυχτερινής εργασίας.
<P>
Αυτό που είναι απαραίτητο δεν είναι η ανανέωση της κοινωνικής ατζέντας, αλλά μια εις βάθος αλλαγή του στρεβλού συστήματός σας.
<SPEAKER ID="268" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Αυτή η έκθεση επιμένει ότι τα Κράτη Μέλη χρειάζεται να εκσυγχρονίσουν και να αναμορφώσουν τα εθνικά τους συστήματα κοινωνικής ασφάλισης, να εισάγουν κατώτατους μισθούς και να αναθεωρήσουν τα προγράμματα μαθημάτων των σχολείων. Επιπλέον, πρόκειται να υπάρξει μεγαλύτερη χρηματοδοτική συμμετοχή των εργαζομένων στα έσοδα των εταιρειών και να θεσπιστεί το Ευρωπαϊκό Έτος Εθελοντισμού. Αυτά είναι ασυνήθιστα ακραία παραδείγματα για το πώς η ΕΕ σκοπεύει να αναλάβει τον εθνικό αυτοπροσδιορισμό.
<P>
Επιπρόσθετα, η έκθεση περιέχει δύο αναφορές στη Συνθήκη της Λισαβόνας, η οποία δεν έχει ακόμα τεθεί σε ισχύ. Αυτή είναι μια ξεδιάντροπη έκφραση της αλαζονείας της εξουσίας! " συνέπεια είναι ότι η δημοκρατική συζήτηση για τη Συνθήκη αντιμετωπίζεται απλά ως ευκαιρία λαϊκισμού και θεωρείται ότι δεν έχει καμιά σημασία για το αποτέλεσμα.
<P>
Ως εκ τούτου καταψηφίσαμε την έκθεση στην τελική ψηφοφορία.
<SPEAKER ID="269" NAME="Carl Schlyter  " LANGUAGE="SV">
Σε γενικές γραμμές είναι μια πολύ καλή έκθεση με πολλές καλές πλευρές, αλλά εξαιτίας των επανειλημμένων απαιτήσεων για ανάπτυξη και για την καθιέρωση από πλευράς των Κρατών Μελών κατώτατων μισθών σε συνδυασμό με τους νομικά δεσμευτικούς κοινωνικούς όρους, που θα σήμαιναν μια τεράστια μεταφορά εξουσίας προς την ΕΕ, απέχω από την ψηφοφορία.
<SPEAKER ID="988" NAME="Anja Weisgerber  " AFFILIATION="PPE-DE">
γραπτώς. - (DE) Τα ευρωπαϊκά κοινωνικά μοντέλα αντιμετωπίζουν πολύ σημαντικές προκλήσεις κατά τη διάρκεια της παρούσας χρηματοοικονομικής κρίσης.
<P>
" ομάδα των Γερμανών συντηρητικών (CDU/CSU) τάσσεται επομένως ανοιχτά υπέρ μιας κοινωνικής Ευρώπης.
<P>
Για τούτο, εγκρίνουμε την έκθεση της κυρίας Silva Peneda για την Ανανεωμένη Κοινωνική Ατζέντα.
<P>
Χαιρετίζουμε επίσης τόσο το γεγονός ότι η δημιουργία και προώθηση των θέσεων εργασίας αποτελούν προτεραιότητα σε αυτή την ώρα της κρίσης όσο και την προθυμία μας να πιέσουμε με μέτρα που αφορούν την εκπαίδευση και την κατάρτιση.
<P>
" Ευρώπη πρέπει να δημιουργήσει ένα κοινωνικό πλαίσιο και να θέσει πρότυπα σε ευρωπαϊκό επίπεδο.
<P>
Πρέπει βεβαίως να λάβουμε υπόψη τις δυνατότητες των κρατών μελών σε αυτόν τον τομέα.
<P>
Για αυτόν τον λόγο, αντιτασσόμεθα στο καθολικό κάλεσμα για την εισαγωγή κατώτατου μισθού σε όλα τα Κράτη Μέλη, όπως διατυπώθηκε αρχικά στην παράγραφο 14 της έκθεσης.
<P>
" εισαγωγή κατώτατου μισθού είναι μια απόφαση που πρέπει να μείνει στην αποκλειστική κρίση των Κρατών Μελών.
<P>
Χαιρόμαστε επομένως, που η προφορική τροπολογία σε αυτή την παράγραφο έχει εγκριθεί.
<P>
Πρέπει να εξασφαλίζονται επαρκείς παροχές για να δίνουν τη δυνατότητα σε κάθε άτομο να ζει μια αξιοπρεπή ζωή, αλλά το κάθε Κράτος Μέλος διαθέτει διαφορετικές επιλογές σε αυτό το θέμα.
<P>
Έχουμε καταστήσει σαφές στην προφορική μας τροπολογία ότι πέρα από τον κατώτατο μισθό, πρέπει να ληφθεί μέριμνα και για τις συλλογικές συμβάσεις εργασίας και γενικά για δεσμευτικούς κανονισμούς ή για ένα εγγυημένο από το κράτος ελάχιστο εισόδημα.
<P>
Με αυτόν τον τρόπο, δείχνουμε τον δέοντα σεβασμό στην αρχή της επικουρικότητας.
<SPEAKER ID="987" NAME="Jan Andersson, Göran Färm, Anna Hedh, Inger Segelström και Åsa Westlund  " AFFILIATION="PSE">
γραπτώς. - (SV) Εμείς, οι Σουηδοί Σοσιαλδημοκράτες, επιλέξαμε να ψηφίσουμε υπέρ της έκθεσης για την ενεργητική ένταξη των αποκλεισμένων από την αγορά εργασίας ατόμων. Πρόκειται για μια καλή έκθεση, η οποία είναι ιδιαιτέρως σημαντική με την οικονομική κρίση που βιώνουμε, όπου ενεργητικά μέτρα για την αγορά εργασίας είναι απαραίτητα για να εξασφαλιστεί ότι οι ασθενέστεροι στην κοινωνία δεν παραμένουν μονίμως εκτός της αγοράς εργασίας.
<P>
Ωστόσο, η έκθεση επίσης περιέχει απαιτήσεις για συστήματα κατώτατων μισθών. Εμείς, οι Σοσιαλδημοκράτες, πιστεύουμε ότι είναι σημαντικό για τον καθένα να του εγγυηθούμε έναν αξιοπρεπή μισθό, με τον οποίο να μπορεί να ζει και νομίζουμε ότι η ΕΕ πρέπει να το ενθαρρύνει αυτό. Αυτό είναι ιδιαιτέρως σημαντικό για να μας δώσει τη δυνατότητα να ασχοληθούμε με το πρόβλημα των "εργαζομένων φτωχών". Το πώς θα επιλέξουν τα Κράτη Μέλη να εγγυηθούν στους πολίτες τους έναν αξιοπρεπή μισθό και το αν θα το κάνουν αυτό μέσω νομοθεσίας ή αναθέτοντας τη ρύθμισή του στους κοινωνικούς εταίρους μέσω συλλογικών συμβάσεων εργασίας θα πρέπει να εξακολουθήσει να εναπόκειται στην απόφαση των ίδιων των Κρατών Μελών.
<SPEAKER ID="271" NAME="Robert Atkins  " AFFILIATION="PPE-DE">
γραπτώς. - Οι Βρετανοί Συντηρητικοί στηρίζουν μεγάλο μέρος της έκθεσης και τις διατάξεις που αφορούν την επαρκή στήριξη του εισοδήματος, τις αγορές εργασίας χωρίς αποκλεισμούς και την πρόσβαση σε υπηρεσίες ποιότητας. Ενθαρρύνουμε επίσης μια θετική και συνολική προσέγγιση για την ψυχική υγεία, τις ειδικές ανάγκες, και τα δικαιώματα των ηλικιωμένων στην εργασία, καθώς επίσης και μια σκληρή στάση στον αγώνα κατά της εμπορίας ανθρώπων.
<P>
Εν τούτοις οι Συντηρητικοί δεν στηρίζουν την ιδέα για μια Οδηγία της ΕΕ για τις διακρίσεις. Επιπλέον, οι Συντηρητικοί δεν ανταποκρίνονται στο κάλεσμα για τη θέσπιση ενός νομικού πλαισίου πρώτον για την ίση μεταχείριση στην απασχόληση με σκοπό την καταπολέμηση των διακρίσεων στην απασχόληση και το επάγγελμα και δεύτερον για ένα στόχο της ΕΕ περί συστημάτων κατώτατου εισοδήματος και αποδοτικών προγραμμάτων υποκατάστασης εισοδήματος που παρέχουν ενίσχυση εισοδήματος σε ποσοστό τουλάχιστον 60% του εθνικού αντίστοιχου μέσου εισοδήματος. Για αυτούς τους λόγους απείχαμε. Αυτά τα ζητήματα θα έπρεπε να είναι θέματα εθνικής αρμοδιότητας.
<SPEAKER ID="272" NAME="Philip Bushill-Matthews  " AFFILIATION="PPE-DE">
γραπτώς. - " Ομάδα EPP-ED στηρίζει σε γενικές γραμμές τα κυριότερα στοιχεία της αρχικής έκθεσης της Jean Lambert. Ωστόσο, στην επιτροπή μια άλλη πολιτική ομάδα παρενέβαλε άσχετα ζητήματα στην έκθεση, τα οποία όχι μόνο ήταν εκτός του σκοπούμενου πεδίου της έκθεσης, αλλά ήταν και γνωστό ότι η ομάδα μας τα θεωρούσε απαράδεκτα. Αυτό το έπραξαν σκόπιμα για ποταπούς κομματικούς και πολιτικούς λόγους, προκειμένου να μας αναγκάσουν να μην μπορούμε να στηρίξουμε την έκθεση, όπως παρουσιάστηκε στην ολομέλεια. Ως εκ τούτου έχουμε καταθέσει ένα εναλλακτικό ψήφισμα, το οποίο περιέχει όλα εκείνα τα στοιχεία της έκθεσής της, τα οποία όντως στηρίζουμε.
<SPEAKER ID="986" NAME="Martin Callanan  " AFFILIATION="PPE-DE">
γραπτώς. - Αυτή η έκθεση θέτει το ερώτημα: πώς εντάσσουμε στην αγορά εργασίας ανθρώπους που αυτή τη στιγμή είναι αποκλεισμένοι από αυτή; " απάντηση είναι ηλίου φαεινότερη. Πρέπει να δημιουργήσουμε περισσότερες θέσεις εργασίας και να κάνουμε πιο παραγωγικές τις αγορές εργασίας μας.
<P>
Το γεγονός ότι η ΕΕ χρειάζεται να αναρωτηθεί καν για κάτι τέτοιο καταδεικνύει ένα από τα βασικά προβλήματα με τις Βρυξέλλες. Υπερβολικά μεγάλη προσοχή δίνεται στην προστασία των θέσεων εργασίας, αλλά όχι αρκετή στη δημιουργία θέσεων εργασίας. Το ευρωπαϊκό κοινωνικό μοντέλο ευθύνεται κατά κύριο λόγο για το γεγονός ότι τόσοι πολλοί Ευρωπαίοι είναι άνεργοι. Το ευρωπαϊκό κοινωνικό μοντέλο κάνει ακριβώς το αντίθετο από αυτό που θα έπρεπε: δημιουργεί μια οικονομία της αγοράς εργασίας δύο ταχυτήτων, αποφέροντας οφέλη σε αυτούς που εργάζονται και περιορίζοντας την δυνατότητα να βρουν εργασία αυτοί που δεν έχουν. Το κοινωνικό κόστος του απεριόριστου ελέγχου της ΕΕ είναι επίσης τεράστιο, γιατί αποθαρρύνει τους εργοδότες από το να προσλάβουν νέους εργαζομένους. Αυτά λοιπόν περί του περιλάλητου σχεδίου της ΕΕ που προέβλεπε ότι θα έχει γίνει η πιο ανταγωνιστική οικονομία του κόσμου μέχρι το 2010.
<P>
Προκειμένου να δημιουργήσει θέσεις εργασίας για τους ανέργους, η ευρωπαϊκή οικονομία χρειάζεται να ακολουθήσουν οι ανάγκες της ΕΕ μια εντελώς διαφορετική κατεύθυνση. Οι Βρετανοί Συντηρητικοί έχουν δεσμευτεί να επιταχύνουν αυτή την αλλαγή κατεύθυνσης.
<SPEAKER ID="273" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Αυτή η έκθεση θίγει αρκετά σημαντικά ζητήματα, τα οποία θα έπρεπε να απασχολήσουν κατά βάση τα Κράτη Μέλη κι όχι την ΕΕ. Για παράδειγμα το Ευρωπαϊκό Κοινοβούλιο επιμένει ότι είναι αναγκαίο να εισάγει στόχους της ΕΕ περί εγγυήσεων ελάχιστου εισοδήματος και κατώτατων μισθών. " έκθεση επίσης περιέχει μια αναφορά στη Συνθήκη της Λισαβόνας (η οποία δεν έχει εφαρμοστεί ακόμα). Γι'αυτό λοιπόν καταψηφίσαμε αυτή την έκθεση.

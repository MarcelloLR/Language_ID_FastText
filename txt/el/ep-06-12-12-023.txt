<CHAPTER ID="023">
Σύσταση του Ευρωπαϊκού Ταμείου Προσαρμογής στην Παγκοσμιοποίηση (συζήτηση) 
<SPEAKER ID="347" NAME="Πρόεδρος">
" ημερήσια διάταξη προβλέπει τη συζήτηση της έκθεσης της Roselyne Bachelot-Narquin, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τη σύσταση του Ευρωπαϊκού Ταμείου Προσαρμογής στην Παγκοσμιοποίηση - C6 0082/2006 -.
<SPEAKER ID="348" NAME="Vladimír Špidla">
Μέλος της Επιτροπής. (CS) Κύριε Πρόεδρε, θέλω να ευχαριστήσω το Ευρωπαϊκό Κοινοβούλιο, ιδίως δε την κ. Bachelot για τις άοκνες προσπάθειές της με στόχο την πρόοδο των διαπραγματεύσεων για το Ευρωπαϊκό Ταμείο Προσαρμογής στην Παγκοσμιοποίηση (ΕΤΠ). Δράττομαι επίσης αυτής της ευκαιρίας προκειμένου να ευχαριστήσω τη φινλανδική Προεδρία για το επίπονο έργο της με στόχο να εξασφαλιστεί η έγκριση της πρότασης για το ΕΤΠ σε πρώτη ανάγνωση. " έγκριση του ταμείου θα στείλει ένα σαφές πολιτικό μήνυμα ότι η ΕΕ βασίζεται στους πολίτες της.
<P>
Πρέπει να έχουμε υπόψη μας τον λόγο δημιουργίας αυτού του ταμείου. Ουδείς αμφιβάλλει για τα οφέλη που κόμισε το παγκόσμιο εμπόριο στις αγορές εργασίας μας και στην οικονομία. Σε ορισμένους τομείς, όμως, το άνοιγμα του παγκόσμιου εμπορίου επέφερε αλλαγές στη διάρθρωση των οικονομιών μας, πράγμα που με τη σειρά του οδήγησε σε σημαντική απώλεια θέσεων εργασίας. Συχνά έχουμε τη δυνατότητα να προβλέπουμε τις αλλαγές και να αντιδρούμε θεσπίζοντας μηχανισμούς στήριξης, όπως το Ευρωπαϊκό Κοινωνικό Ταμείο. Ενίοτε, όμως, δεν είναι δυνατόν να προβλεφθεί πού και πότε θα απολεσθούν θέσεις εργασίας και το μέγεθος του αντίκτυπου. Τώρα πλέον έχουμε το ΕΤΠ για να αντιδρούμε σε ανάλογες κρίσεις.
<P>
" Επιτροπή επεσήμανε εξαρχής τη σημασία που διαλαμβάνει για τους Ευρωπαίους αυτό το ταμείο, το οποίο αποτελεί απτή έκφραση της ευρωπαϊκής αλληλεγγύης. Τα τελευταία χρόνια, το ΕΤΠ διαδραμάτισε, επί παραδείγματι, ρόλο αντίβαρου στις σοβαρές απώλειες θέσεων εργασίας, οι οποίες προκύπτουν από τις αλλαγές στην κλωστοϋφαντουργία. Όταν καταργήθηκαν οι ποσοστώσεις στον κλάδο της κλωστοϋφαντουργίας και της ένδυσης στα τέλη του 2004, ως τμήμα των συμφωνιών του ΠΟΕ για τα είδη κλωστοϋφαντουργίας και ένδυσης, πολλοί εργαζόμενοι του κλάδου στην Ευρώπη κινδύνευσαν να απολυθούν. Μεταξύ των περιφερειών που επλήγησαν ήταν η Βαλένθια και η Καταλονία στην Ισπανία και η νοτιοδυτική περιφέρεια της Δημοκρατίας της Τσεχίας. Σημειώθηκαν επίσης σημαντικές απώλειες θέσεων εργασίας στην υποδηματοποιία, επί παραδείγματι στη γαλλική περιφέρεια του Pas de Loire και στην ουγγρική περιφέρεια της Δυτικής Υπερδνειστερίας. Σε αυτή την περίπτωση, το ΕΤΠ κατάφερε να βοηθήσει τους εργαζομένους να βρουν νέες δουλειές, να αναπτύξουν νέες δεξιότητες, να αποκτήσουν προσόντα ή να κάνουν το μεγάλο βήμα να ξεκινήσουν τη δική τους επιχείρηση. " Επιτροπή βάσισε την πρότασή της στην εντολή του Συμβουλίου να δημιουργηθεί ένα ταμείο το οποίο να στοχεύει συγκεκριμένα στην παροχή επιπρόσθετης στήριξης στους εργαζομένους, οι οποίοι απώλεσαν τις θέσεις εργασίας τους, ως αποτέλεσμα μειζόνων διαρθρωτικών αλλαγών στο παγκόσμιο εμπόριο. Τα κριτήρια παροχής βοήθειας τα οποία πρότεινε η Επιτροπή εκφράζουν την απαίτηση του Συμβουλίου η βοήθεια από το ταμείο να υπόκειται σε σαφή κριτήρια όσον αφορά το εύρος της οικονομικής αναστάτωσης και τον αντίκτυπό της στις τοπικές, περιφερειακές και εθνικές οικονομίες.
<P>
Στην υφιστάμενη εκδοχή του κειμένου που εγκρίθηκε, οι θέσεις του Κοινοβουλίου και του Συμβουλίου ταυτίζονται απολύτως. Το Συμβούλιο και το Κοινοβούλιο υποστήριξαν τα κριτήρια παροχής βοήθειας σε σχέση με περιπτώσεις, μεγάλων εταιρειών αφενός, και μικρομεσαίων επιχειρήσεων αφετέρου. " τροπολογία για την ευελιξία, στην οποία πρέπει να ληφθούν υπόψη οι φόβοι των κρατών μελών που έχουν μικρότερες αγορές εργασίας και η οποία πρέπει να καλύπτει εξαιρετικές περιπτώσεις, έλαβε επίσης σημαντική υποστήριξη.
<P>
Ο κανονισμός παρέχει επίσης στα κράτη μέλη την ευκαιρία να ζητήσουν ενίσχυση από το ταμείο γενικότερα, με μέτρα που συναρτώνται με τη φύση της κρίσης και την πραγματική κατάσταση σε κάθε χώρα ξεχωριστά.
<P>
Για μια ακόμη φορά, θέλω να σας ευχαριστήσω, ιδίως την κ. Bachelot, για τις προσπάθειές σας να ξεκινήσει η ενεργοποίηση αυτού ταμείου στις αρχές του 2007. Πρέπει πλέον να στρωθούμε μαζί στη δουλειά ούτως ώστε όλα τα μέσα και οι πολιτικές μας να ωφελήσουν τους πολίτες της Ευρώπης. Είμαι βέβαιος ότι ο συνδυασμός πολιτικών και προσπαθειών σε εθνικό επίπεδο και σε επίπεδο ΕΕ, με το Ευρωπαϊκό Κοινωνικό Ταμείο και, τώρα, το Ευρωπαϊκό Ταμείο Προσαρμογής στην Παγκοσμιοποίηση, θα κομίσουν οφέλη στους πολίτες μας.
<SPEAKER ID="349" NAME="Roselyne Bachelot-Narquin " AFFILIATION="PPE-DE">
εισηγήτρια. - (FR) Κύριε Πρόεδρε, κύριε Επίτροπε, κυρίες και κύριοι συνάδελφοι, αύριο, θα αποφανθούμε στην πραγματικότητα για τρίτη φορά σχετικά με το Ταμείο Προσαρμογής στην Παγκοσμιοποίηση. " ιδρυτική πράξη του εγχειρήματος υπήρξε η έγκριση της έκθεσης Böge σχετικά με τις δημοσιονομικές προοπτικές 2007-2013. Το άρθρο 28 της διοργανικής συμφωνίας καθορίζει έτσι, εκτός του εγχειρήματος του Ταμείου, το ετήσιο ποσό των 500 εκατομμυρίων ευρώ, το οποίο εγγράφεται στον προϋπολογισμό σε επταετή βάση, καθώς και μέρος της δημοσιονομικής διαδικασίας.
<P>
" δεύτερη επικύρωση εκφράστηκε στο πλαίσιο της έκθεσης πρωτοβουλίας του κ. Cottigny σχετικά με τις αναδιαρθρώσεις και την απασχόληση, η οποία εγκρίθηκε τον περασμένο Μάρτιο: τα τελευταία γεγονότα στον τομέα του αυτοκινήτου μας αναγκάζουν να εντείνουμε την προσοχή μας όσον αφορά το μέλλον εύθραυστων ή παρηκμαζόντων οικονομικών τομέων. Θέλω να εκφράσω, με την ευκαιρία της συζήτησής μας, την έγνοια μου και την αλληλεγγύη μου προς τους μισθωτούς που επλήγησαν από την κοινωνική τραγωδία του εργοστασίου της Volkswagen στο Forest.
<P>
Σε δύο ευκαιρίες, επομένως, το Κοινοβούλιο εξέφρασε τη στήριξή του στα συμπεράσματα της συνόδου κορυφής του Hampton Court, που επικύρωναν το σχέδιο ταμείου, το οποίο εμπνεύστηκε ο Πρόεδρος της Επιτροπής, κ. Barroso. " Επιτροπή Απασχόλησης και Κοινωνικών Υποθέσεων ενέκρινε την έκθεση για το σχέδιο κανονισμού την Πέμπτη, 26 Οκτωβρίου, με πολύ μεγάλη πλειοψηφία, αυτό δε χρησίμευσε ως βάση για τις διαπραγματεύσεις στον τριμερή διάλογο, στόχος του οποίου είναι η επίτευξη συμφωνίας σε πρώτη ανάγνωση, ούτως ώστε, όπως είπατε, κύριε Επίτροπε, το ταμείο να καταστεί επιχειρησιακό από 1ης Ιανουαρίου. " διαπραγμάτευση του τριμερούς διαλόγου περατώθηκε θετικά την Πέμπτη, 30 Νοεμβρίου, με τη συμφωνία μου και τη συμφωνία του κ. Andersson και του κ. Lewandowski, καθώς και του συντάκτη γνωμοδότησης, του κ. Seppänen, για το δημοσιονομικό σκέλος, όπου είχε πρόσβαση σε ενισχυμένη συνεργασία.
<P>
Θέλω να ευχαριστήσω τους σκιώδεις εισηγητές για το εποικοδομητικό πνεύμα τους -αυτή η έκθεση είναι δική σας, κύριε Cottigny, κύριε Beaupuy, κυρία Schroedter- καθώς και τους συντονιστές των ομάδων. Είμαι επίσης ευγνώμων στους εκπροσώπους της Επιτροπής και της φινλανδικής Προεδρίας.
<P>
Την επαύριο του τριμερούς διαλόγου, η συμφωνία επικυρώθηκε στο Συμβούλιο από την Coreper: η συμφωνία σε πρώτη ανάγνωση για τη δημιουργία του ΕΤΠ είναι, συνεπώς, στα χέρια των ευρωπαίων βουλευτών, οι οποίοι θα ψηφίσουν αύριο.
<P>
Τέσσερις αρχές καθοδήγησαν τις εργασίες της Επιτροπής Απασχόλησης και Κοινωνικών Υποθέσεων και τις διαφυλάξαμε καθ' όλη τη διάρκεια της συζήτησης. " πρώτη αρχή είναι η ευρωπαϊκή προστιθέμενη αξία. Κατ' ουδένα τρόπο δεν τίθεται θέμα υποκατάστασης των κρατών μελών για να αντιμετωπίσουμε τις κοινωνικές συνέπειες βιομηχανικών καταστροφών. Οι παρεμβάσεις του ΕΤΠ θα εστιάζονται σε χαρακτηριστικές περιπτώσεις κοινωνικών τραγωδιών πανευρωπαϊκής διάστασης, οι οποίες είναι απόρροια αλλαγής στη δομή του διεθνούς εμπορίου. Το Ευρωπαϊκό Κοινοβούλιο επέμεινε ιδιαιτέρως να θεσπιστεί στο άρθρο 10 του κανονισμού μας ο κανόνας του 50% της συγχρηματοδότησης, υπογραμμίζοντας έτσι την ευρωπαϊκή φιλοδοξία και όχι την παροχή ευρωπαϊκής βοήθειας για διεθνή ζητήματα. Ομοίως, συμπεριλάβαμε ένα διεθνικό στοιχείο για ορισμένες υποθέσεις.
<P>
" δεύτερη αρχή είναι η ευθύνη. " Ευρωπαϊκή Ένωση, η οποία είναι υπεύθυνη για διεθνείς εμπορικές διαπραγματεύσεις, αναλαμβάνει έτσι τις δυνητικές συνέπειες των στρατηγικών αποφάσεών της. " ευθύνη μας είναι πράγματι να δεχτούμε τις θετικές πτυχές της παγκοσμιοποίησης, αλλά να συνεκτιμήσουμε επίσης τις δυνητικά αρνητικές συνέπειές της.
<P>
" τρίτη αρχή είναι η δικαιοσύνη. " δικαιοσύνη καταρχάς, αφού απευθυνόμαστε σε άνδρες και σε γυναίκες. " χωρική δικαιοσύνη επίσης, αφού αφορά όλα τα κράτη μέλη και αρνηθήκαμε τη διάκριση σε βάρος των μικρών αγορών εργασίας, οι οποίες εφεξής θα είναι επιλέξιμες μέσω της ρήτρας διασφάλισης και της επέκτασης των διατάξεων της παραγράφου β του άρθρου 2.
<P>
" τέταρτη αρχή είναι η αποτελεσματικότητα. Στο άρθρο 3, στις επιλέξιμες δράσεις, απαγορεύσαμε με σαφήνεια τα παθητικά μέτρα κοινωνικής προστασίας. Θέλουμε ενεργά μέτρα με στόχο την επανένταξη των εργαζομένων, ιδίως των ηλικιωμένων εργαζομένων, οι οποίοι δεν πρέπει να καταδικάζονται σε υποχρεωτική πρόωρη συνταξιοδότηση και παρατεταμένη ανεργία. Το πρόγραμμα του ΕΤΠ βρίσκει έτσι τη θέση που του αρμόζει στη στρατηγική της Λισαβόνας, εφόσον θα συμβάλει στην ευρωπαϊκή ανταγωνιστικότητα. " αποτελεσματικότητα αφορά επίσης τον έλεγχο και την αξιολόγηση της διαδικασίας, στα οποία το Ευρωπαϊκό Κοινοβούλιο έδωσε πολύ μεγάλη έμφαση. Ο στόχος μας είναι σαφώς να εφοδιάσουμε την Ευρώπη χάρη στο ΕΤΠ με ένα μέσο παρόμοιο με αυτό το οποίο υφίσταται ήδη εδώ και σαράντα χρόνια στις "νωμένες Πολιτείες υπό τη μορφή του νόμου προσαρμογής του εμπορίου, του Trade Adjustment Act, ο οποίος βοήθησε την περασμένη χρονιά περισσότερους από 170 000 αμερικανούς μισθωτούς, εκ των οποίων πάνω από το 70% ξαναβρήκαν απασχόληση μακράς διαρκείας.
<P>
Πολλοί από τους συναδέλφους μου υποστηρίζουν την ιδέα του Ταμείου, αλλά λυπούνται για την έλλειψη χρημάτων που συνεπάγεται αυτό. Τους κατανοώ. Ωστόσο, επιμένω στο γεγονός ότι πρόκειται για δοκιμαστικό εγχείρημα, το οποίο θα πρέπει να αναλυθεί και κατόπιν να τελειοποιηθεί και να συμπληρωθεί. Αυτό το δοκιμαστικό εγχείρημα θα αποτελέσει το πρώτο στάδιο για τη θέσπιση μιας πραγματικής, συνολικής, ευρωπαϊκής στρατηγικής για την παγκοσμιοποίηση. Αυτή η στρατηγική δεν υφίσταται σήμερα και δεν θα μπορέσουμε να παραμείνουμε επί μακρόν ο μοναδικός στρατηγικός εμπορικός παράγοντας στον κόσμο που θα έχουμε υιοθετήσει ανάλογο οδικό χάρτη.
<SPEAKER ID="350" NAME="Giulietto Chiesa " AFFILIATION="PSE">
συντάκτης γνωμοδότησης της Επιτροπής Διεθνούς Εμπορίου. - (IT) Κύριε Πρόεδρε, κυρίες και κύριοι, η παγκοσμιοποίηση δεν προκαλεί θύματα μόνο στις αναπτυσσόμενες χώρες, αλλά και σε χώρες της Ευρώπης.
<P>
Τα πρώτα θύματα της παγκοσμιοποίησης ήταν οι κάτοικοι των αναπτυσσόμενων χωρών, στις οποίες η κατάργηση των δασμών από τον ΠΟΕ δεν προκάλεσε κανένα ουσιαστικό όφελος. Ωστόσο, υπάρχουν δυστυχώς θύματα και στην Ευρώπη, όπου οι συνθήκες διαβίωσης πολλών Ευρωπαίων επιδεινώθηκαν ραγδαία. Δεν υπάρχουν θέσεις εργασίας, ή δεν αμείβονται δίκαια, ή είναι πλέον προσωρινές.
<P>
Το κράτος πρόνοιας και η κοινωνική ασφάλιση διέρχονται κρίση. Το Ταμείο Προσαρμογής στην Παγκοσμιοποίηση είναι σημαντικό, καθώς εκπέμπει ένα θετικό μήνυμα, το οποίο δυστυχώς είναι μόνο συμβολικό. Πράγματι, οι πιστώσεις που διατίθενται δεν επαρκούν για τους φιλόδοξους στόχους που εξαγγέλλονται, ενώ συμβολικός επίσης είναι και ο αριθμός των 35 000 έως 50 000 εργαζομένων που θα μπορέσουν να ενισχυθούν. Εύκολα μπορεί, συνεπώς, να προβλέψει κανείς ότι το ταμείο θα διασκορπιστεί σε χιλιάδες κατευθύνσεις αφήνοντας με άδεια χέρια όσους προσφύγουν σε αυτό.
<SPEAKER ID="351" NAME="Esko Seppänen " AFFILIATION="GUE/NGL">
συντάκτης γνωμοδότησης της Επιτροπής Προϋπολογισμών. - (FI) Κύριε Πρόεδρε, εμάς στην Επιτροπή Προϋπολογισμών, μας ενδιαφέρει ιδιαίτερα ο τρόπος με τον οποίο τα χρήματα τα οποία εξοικονομήθηκαν από άλλους τομείς δαπανών πρόκειται να μεταφερθούν σε αυτό το ταμείο. Αν ο προϋπολογισμός καταρτιστεί για το έτος N, το Συμβούλιο ήθελε να χρησιμοποιήσει τα λεφτά σύμφωνα με την ακόλουθη διαδικασία: πρώτα οι αχρησιμοποίητες πιστώσεις για το έτος N πλην 1, το οποίο προηγείται του προϋπολογισμού επί του οποίου συζητούμε, θα μεταφερθούν στο Ευρωπαϊκό Ταμείο Προσαρμογής στην Παγκοσμιοποίηση και μόνο τότε θα μεταφερθούν στο ταμείο οι αχρησιμοποίητες πιστώσεις υποχρεώσεων για το έτος N πλην 2, το οποίο προηγείται αυτού. Το Κοινοβούλιο, ωστόσο, δεν μπορεί να αποδεχθεί τη λογική αυτής της σειράς γεγονότων. Θέλαμε πρώτα να χρησιμοποιήσουμε τις γνωστές πιστώσεις υποχρεώσεων για το έτος N πλην 2 το οποίο προηγείται της κατάρτισης του προϋπολογισμού και μόνο τότε τις αχρησιμοποίητες πιστώσεις για το έτος N πλην 1.
<P>
" Επιτροπή στήριξε τη θέση του Κοινοβουλίου, και τρανή απόδειξη αυτού είναι η επιστολή για τη μεταφορά πόρων, την οποία απέστειλε στο Κοινοβούλιο η Επίτροπος Grybauskaitė. Το Συμβούλιο αποδέχθηκε αυτή τη διευθέτηση στη συνάντηση τριμερούς διαλόγου. Θέλω να ευχαριστήσω την κ. Bachelot-Narquin για το έξοχο επίπεδο συνεργασίας. " Επιτροπή Προϋπολογισμών δύναται, επομένως, να εγκρίνει την έκβαση των συζητήσεων του τριμερούς διαλόγου.
<SPEAKER ID="352" NAME="Vladimír Remek " AFFILIATION="GUE/NGL">
συντάκτης γνωμοδότησης της Επιτροπής Βιομηχανίας, Έρευνας και Ενέργειας. - (CS) Κυρίες και κύριε συνάδελφοι, παρά τις διιστάμενες απόψεις σχετικά με την ύπαρξη του Ευρωπαϊκού Ταμείου Προσαρμογής στην Παγκοσμιοποίηση (ΕΤΠ), η Επιτροπή Βιομηχανίας, Έρευνας και Ενέργειας αποφάνθηκε ότι το ταμείο μπορεί να δράσει ως έκφραση της αλληλεγγύης της ΕΕ προς τους εργαζόμενους, οι οποίοι έχασαν τη δουλειά τους λόγω αλλαγών στη δομή του παγκόσμιου εμπορίου. Κατά την άποψή μου, η αρχική πρόταση της Επιτροπής, η οποία βασίστηκε στις συζητήσεις και τις συμβιβαστικές προτάσεις στην επιτροπή, ανταποκρινόταν καλύτερα στις ανάγκες της πλειονότητας των κρατών μελών, συμπεριλαμβανομένων των αναγκών των μικρότερων, καθώς και στις συνθήκες που αντιμετωπίζουν οι ΜΜΕ. Το βασικό κριτήριο εξακολουθεί να είναι η πρόσβαση στο ταμείο.
<P>
Δυστυχώς, το έγγραφο που εξετάζουμε σήμερα και το οποίο αφορά τη θέσπιση του ταμείου δεν κατορθώνει να λάβει αρκούντως υπόψη τα συμπεράσματα, τα οποία εγκρίθηκαν ομοφώνως στην Επιτροπή Βιομηχανίας, Έρευνας και Ενέργειας. Λόγου χάρη, η παροχή χρηματοδοτικής βοήθειας εξακολουθεί να εξαρτάται από την επίτευξη ενός ελάχιστου ορίου χιλίων απολυμένων εργαζομένων. Το ΕΤΠ πρέπει να αποτελέσει πηγή ταχείας βοήθειας. Όπως λέμε στη χώρα μου, "αυτός που δίνει ταχέως, δίνει τα διπλά". Εντούτοις, δεν έχουν καθοριστεί εν προκειμένω χρονοδιαγράμματα βάσει των οποίων η Επιτροπή θα εκδίδει αποφάσεις για την παροχή πόρων από τα ταμεία. Το γεγονός ότι το ΕΤΠ περιορίζεται στην αποζημίωση για τη μετεγκατάσταση της παραγωγής εκτός της ΕΕ είναι επίσης, κατά τη γνώμη μου, αποθαρρυντικό σημάδι, μολονότι αντιλαμβάνομαι ότι με βάση το κοινοτικό δίκαιο δεν υφίστανται άλλες εναλλακτικές επιλογές. Ωστόσο, συχνά άκουσα παρόμοια άποψη να εκφράζεται κατά τις διαπραγματεύσεις στο Κοινοβούλιο και την Επιτροπή, τα δε ευρωπαϊκά συνδικάτα επίσης επέκριναν τα δύο μέτρα και σταθμά που ακολουθεί η προσέγγιση έναντι των ανέργων.
<P>
" πρόταση που εξετάζουμε σήμερα για τη θέσπιση του ΕΤΠ, σε αντιδιαστολή με την εκδοχή που ενέκρινε η Επιτροπή Βιομηχανίας, Έρευνας και Ενέργειας, δεν αντανακλά τις συνθήκες που αντιμετωπίζουν τα μικρά κράτη μέλη ή οι μικρομεσαίες επιχειρήσεις, οι οποίες είναι η σπονδυλική στήλη της ευρωπαϊκής οικονομίας. Γι' αυτόν τον λόγο, δεν θα είμαι ο μόνος που θα δυσκολευτεί να υποστηρίξει ανεπιφύλακτα αυτή την εκδοχή του ΕΤΠ.
<SPEAKER ID="353" NAME="Jamila Madeira " AFFILIATION="PSE">
συντάκτρια γνωμοδότησης της Επιτροπής Περιφερειακής Ανάπτυξης. - (PT) Κύριε Πρόεδρε, κύριε Επίτροπε, κυρίες και κύριοι συνάδελφοι, το Ευρωπαϊκό Ταμείο Προσαρμογής στην Παγκοσμιοποίηση προέκυψε ως προσπάθεια αντιμετώπισης των κοινωνικών προκλήσεων που εμφανίστηκαν στα κράτη μέλη της ΕΕ. " οικονομική μάστιγα της ανεργίας, την οποία προκαλούν φαινόμενα συνδεόμενα με την παγκοσμιοποίηση, είναι σαφώς μια τέτοια επείγουσα κατάσταση και με 19 εκατομμύρια ανέργους, πρέπει να εξευρεθούν λύσεις.
<P>
Σε αυτό το Ταμείο θα μεταφερθούν τα αχρησιμοποίητα ποσά από άλλες κατηγορίες, μέχρι του ποσού των 500 εκατομμυρίων ευρώ ετησίως. Δεν θα διαθέτει δική του χρηματοδοτική γραμμή, ούτε θα είναι δυνατό να αντλεί το ταμείο πόρους από το επόμενο οικονομικό έτος, όπως συμβαίνει με το Ταμείο Αλληλεγγύης. Αυτό συνιστά σοβαρό πρόβλημα, διότι ενδεχομένως να αρνηθούμε να παρέμβουμε σε σαφώς επιλέξιμες καταστάσεις λόγω της έλλειψης διαθέσιμης χρηματοδότησης. Επικροτώ εν γένει αυτόν τον κανονισμό. Ωστόσο, πρέπει να εκφράσω τον σκεπτικισμό μου όσον αφορά τα αυστηρά κριτήρια επιλεξιμότητας, τα οποία θεσπίζονται στο άρθρο 2. Καταφέραμε να ενσωματώσουμε μια ρήτρα ευελιξίας, φοβούμαι όμως μήπως δεν είναι επαρκής να προστατεύσει τις μικρότερες χώρες και περιφέρειες, οι οποίες ενδεχομένως δεν θα πληρούν το ποσοτικό κριτήριο, αλλά όπου ο αντίκτυπος της παγκοσμιοποίησης ενδέχεται να είναι άκρως σοβαρός.
<P>
Είναι βασικό να συμβάλουμε με ένα μέσο, το οποίο παλεύει να διαφυλάξει το ευρωπαϊκό κοινωνικό μοντέλο, το οποίο είναι η πεμπτουσία της Ευρώπης. Για να γίνει αυτό, πρέπει να χρησιμοποιήσουμε το Ταμείο Προσαρμογής στην Παγκοσμιοποίηση για τη στήριξη των εργαζομένων μας και τη στήριξη των εργαζομένων στον υπόλοιπο κόσμο καθιστώντας τα κοινωνικά κριτήρια φραγμό στην εισαγωγή ορισμένων προϊόντων στην ευρωπαϊκή επικράτεια. Μόνον κατ' αυτόν τον τρόπο και προωθώντας το δικαιότερο εμπόριο θα προασπιστούμε το κοινωνικό μοντέλο μας και θα προαγάγουμε τα συμφέροντα εκατομμυρίων πολιτών σε ολόκληρο τον κόσμο.
<P>
Τέλος, θέλω να πω ότι πρέπει να αντιμετωπίσουμε επειγόντως και προτού να είναι πολύ αργά τα σοβαρά οικονομικά και κοινωνικά προβλήματα, τα οποία προκαλεί η παγκοσμιοποίηση.
<SPEAKER ID="354" NAME="Ria Oomen-Ruijten">
εξ ονόματος της Ομάδας PPE-DE. - (NL) Κύριε Πρόεδρε, το Συμβούλιο, με την απέραντη σοφία του, αποφάσισε να συστήσει, μετά από πρόταση του κ. Barroso, το Ταμείο για την Παγκοσμιοποίηση, το οποίο αποτελεί και το θέμα της σημερινής συζήτησης. Θα μπορούσαμε επίσης να έχουμε επιλέξει τη μετατροπή του ΕΚΤ, για παράδειγμα, αλλά δεν το πράξαμε. Το θετικό είναι κατά τη γνώμη μου ότι αναγνωρίζουμε με αυτή την πρόταση ότι η παγκοσμιοποίηση έχει συνέπειες. Έχει θετικές συνέπειες υπό την έννοια ότι είναι η καλύτερη αναπτυξιακή βοήθεια, ενώ οι αρνητικές συνέπειες έγκεινται στις δικές μας αγορές εργασίας. Επιχειρούμε τώρα να τις προφυλάξουμε με 500 εκατομμύρια ευρώ ετησίως, ποσό που δεν θα επαρκέσει.
<P>
Θέλω, ωστόσο, να ευχαριστήσω την εισηγήτρια, που προέβη σε τεράστιο αριθμό βελτιώσεων σε αυτή την πρόταση τους τελευταίους μήνες και θέλω να σας δώσω μια συνοπτική περιγραφή τους. Καταρχάς, οι άνεργοι στις τρόπον τινά μικρότερες αγορές εργασίας θα μπορούν επίσης να προσφύγουν σε αυτό το ταμείο, ποσοστό 15% του οποίο τέθηκε στην άκρη προς τον σκοπό αυτόν. Δεύτερον, αν απολυθούν χιλιάδες άνθρωποι εντός των επόμενων εννέα μηνών, θα μπορούν να επωφεληθούν από αυτό το ταμείο και αυτό είναι ζωτικής σημασίας για τις ΜΜΕ. Τρίτον, απαλείφθηκε το μέτρο της συγχρηματοδότησης του 50%, πράγμα το οποίο είναι άριστο. Τέταρτον, διευρύνθηκε ο ορισμός της ΜΜΕ. Πέμπτον, δεν υφίσταται πλέον παθητική στήριξη, όπως αυτό ορίζεται στην πρόταση, για την κοινωνική ασφάλιση αντ' αυτού, μέσω του ταμείου αυτού επιδιώκεται μια ενεργός πολιτική απασχόλησης.
<P>
Τέλος, μπορούμε να αποφασίσουμε για τις δαπάνες από κοινού με το Συμβούλιο. Για να συνοψίσω, με χαροποιεί ο τρόπος που πραγματοποιήθηκαν αυτές οι προσαρμογές. Ακόμα και αν μια καταστροφή πλήξει την περιφέρειά μου, αυτό το Ταμείο μπορεί να χρησιμοποιηθεί προς ενίσχυση της περαιτέρω απασχόλησης. Θέλω γι' αυτό να εκφράσω τις θερμές μου ευχαριστίες στην κ. Bachelot, καθώς και στην Επιτροπή Προϋπολογισμών και στη δική μου Επιτροπή Απασχόλησης και Κοινωνικών Υποθέσεων.
<SPEAKER ID="355" NAME="Jean Louis Cottigny">
εξ ονόματος της Ομάδας PSE. - (FR) Κύριε Πρόεδρε, κύριε Špidla, κυρία Bachelot-Narquin, κυρίες και κύριοι συνάδελφοι, ήθελα πρωτίστως να συγχαρώ την κ. Bachelot-Narquin, την εισηγήτριά μας, όχι επειδή αυτό είθισται, αλλά διότι πραγματικά κατάφερε να αφήσει το στίγμα της σε αυτή την έκθεση. Στη διάρκεια των εργασιών μας, κατάφερε να αποκαταστήσει ένα εποικοδομητικό κλίμα με το σύνολο των εισηγητών και των ομάδων, γεγονός που μας επιτρέπει σήμερα να εξετάσουμε μια έκθεση σε πρώτη ανάγνωση, πράγμα το οποίο ήταν ανέλπιστο ακόμη και πριν από λίγο καιρό.
<P>
Όντως, αγαπητοί συνάδελφοι, προς μεγάλη δυσφορία εκείνων που θεωρούν ότι η Ευρώπη δεν είναι παρά μια μεγάλη αγορά χωρίς πολιτικό στόχο, γεννιέται το Ευρωπαϊκό Ταμείο Προσαρμογής στην Παγκοσμιοποίηση. Είναι αλήθεια ότι ο τοκετός ήταν οδυνηρός και ότι δυστυχώς η περίπτωση των εργαζομένων της Volkswagen στο Forest, τους οποίους δεν μπορώ να μην σκέφτομαι απόψε, έγειρε τη ζυγαριά. Επέτρεψε στους επιτιμητές του εγχειρήματος να συνειδητοποιήσουν τη χρησιμότητα αυτού του ταμείου και, πέραν αυτού, την αναγκαιότητά του. Είναι προφανές ότι η Σοσιαλιστική Ομάδα στο Ευρωπαϊκό Κοινοβούλιο δεν ήταν έτοιμη να αποδεχθεί τον οποιονδήποτε συμβιβασμό για να επιτύχει αυτή τη συμφωνία σε πρώτη ανάγνωση, αλλά είμαστε πραγματικά ικανοποιημένοι με τα αποτελέσματα του τριμερούς διαλόγου.
<P>
Εκφράζουμε ιδιαιτέρως την ικανοποίησή μας για την ολοκλήρωση του κανονισμού του Ταμείου για τις διαβεβαιώσεις που λάβαμε χάρη στην επιμονή των μελών της Επιτροπής Προϋπολογισμών για τη θέσπιση ρητρών διασφάλισης, οι οποίες θα επιτρέψουν την υποστήριξη των εργαζομένων που απολύονται για τη δημιουργία της ενιαίας ευρωπαϊκής θυρίδας, η οποία θα διασφαλίζει ισότιμη πρόσβαση για όλους στην πληροφόρηση για την επικύρωση των κεκτημένων από την εμπειρία που αποκομίστηκε, η οποία συνιστά την αναγνώριση των εργαζομένων που βρίσκονται στον δρόμο μετά από χρόνια δουλειάς για τη χρηματοδότηση των συνεταιριστικών σχεδίων και για την επίτευξη των μικροπιστώσεων για τη διατήρηση του άρθρου 10, το οποίο ορίζει στο 50% το ποσοστό συμμετοχής του Ευρωπαϊκού Ταμείου Προσαρμογής στην Παγκοσμιοποίηση στη χρηματοδότηση των θεμάτων, γεγονός που καθιστά αυτό το μέσο καθ' ολοκληρία ευρωπαϊκό ταμείο. Μια συμφωνία ποτέ δεν είναι τέλεια βεβαίως είναι προϊόν συμβιβασμού.
<P>
Οι σοσιαλιστές λυπούνται, επί παραδείγματι, που όσον αφορά τους πόρους που διατίθενται σε αυτό το Ταμείο σήμερα, ο ευρωπαϊκός προϋπολογισμός δεν ξεπερνά τα 115,5 δισεκατομμύρια ευρώ. Είναι κρίμα που δεν καταφέραμε να έχουμε μεγαλύτερη αύξηση γι' αυτόν τον προϋπολογισμό.
<P>
Χάρη σε αυτή τη συμφωνία σε πρώτη ανάγνωση, αυτό το ταμείο θα είναι επιχειρησιακό από 1ης Ιανουαρίου. Γεννά μια ελπίδα, να ξεκινήσει επιτέλους η οικοδόμηση μιας κοινωνικής Ευρώπης. Είναι σημαντικό να καταλάβουμε ότι η επισφαλής κατάσταση στην απασχόληση και ο ανταγωνισμός μεταξύ των ευρωπαίων εργαζομένων δεν συνιστά τον κανόνα. Εναπόκειται στην Ευρώπη να διασφαλίσει την προστασία των εργαζομένων. " κοινωνική Ευρώπη είναι η μόνη που μπορεί σήμερα να συμφιλιώσει τους πολίτες με τα θεσμικά τους όργανα.
<P>
Αυτό το Ταμείο αντιπροσωπεύει το πρώτο στάδιο προς μια πιο αλληλέγγυα Ευρώπη. Σήμερα, οι πολίτες προσμένουν από την Ευρώπη να συμβάλει στην ασφάλεια της θέσης εργασίας τους και του τρόπου ζωής τους, όπως κατάφερε να εγγυηθεί την ειρήνη και τη σταθερότητα για σχεδόν μια πεντηκονταετία.
<SPEAKER ID="356" NAME="Jean Marie Beaupuy">
εξ ονόματος της Ομάδας ALDE. - (FR) Κύριε Πρόεδρε, κύριε Špidla, κυρίες και κύριοι συνάδελφοι, σας ευχαριστώ για την παρουσία σας και κυρίως ευχαριστώ την κ. Bachelot-Narquin η οποία, όπως μόλις είπε πολύ εύστοχα ο συνάδελφος Cottigny, πέτυχε στο Ευρωπαϊκό Κοινοβούλιο να συνδυάσει τις ιδέες των μεν και των δε: βεβαίως και δεν της λείπουν ιδέες, το γεγονός όμως ότι τις συμπληρώνει με τις ιδέες των μεν και των δε εμπλούτισε πραγματικά τη συζήτηση. Θέλω να σας ευχαριστήσω, επίσης, κύριε Špidla, για τη συμμετοχή της Επιτροπής που, μετά από επιθυμία του Συμβουλίου, μας πρότεινε ένα κείμενο επί του οποίου μπορούμε να εργαστούμε. Παρατηρώ ότι το Συμβούλιο υποεκπροσωπείται απόψε: αναμφίβολα ο ισχνός αριθμός αντισταθμίζεται από την ποιότητα των παρισταμένων.
<P>
Καταλήξαμε τελικά σε μια συμφωνία: αυτό είναι το βασικό. Για μια ακόμη φορά, αν κάποιοι αμφέβαλαν ότι το Κοινοβούλιο είναι ικανό να εμπλουτίσει τα κείμενα, τα οποία του προτείνονται από την Επιτροπή, ε λοιπόν απόψε, τους το αποδεικνύουμε!
<P>
Δεν θέλω να επανέλθω σε αυτό το οποίο συνόψισε επιδέξια η κ. Bachelot-Narquin. Θέλω, ωστόσο, να υπογραμμίσω ένα σημείο, το οποίο θεωρώ βασικό ως προς τη θετική πτυχή του κειμένου το οποίο μας υποβλήθηκε και το οποίο θα εγκρίνουμε -χωρίς καμιά αμφιβολία- αύριο: είναι η πολύ προορατική πτυχή την οποία θα κομίσουμε στον τομέα της επανεκπαίδευσης, της επανένταξης, της επανενσωμάτωσης των εργαζομένων, οι οποίοι θα πληγούν από αυτά τα φαινόμενα της παγκοσμιοποίησης, στη φάση που θα χάσουν τη θέση τους. Επιμείναμε στις διάφορες συζητήσεις μας ώστε οι εργαζόμενοι, χάρη σε προγράμματα κατάρτισης, ενίσχυσης για τη δημιουργία επιχειρήσεων και απογραφής των δεξιοτήτων, για να αναφέρουμε μόνο μερικά παραδείγματα, δύνανται αμέσως να επωφεληθούν από αυτά τα χρήματα για να ξαναβρούν εργασία.
<P>
Θέλω, ωστόσο, πέραν αυτών των συγχαρητηρίων, να λάβουμε μέτρα προφύλαξης έναντι ενός μεγάλου κινδύνου: των αυταπατών που γεννώνται από την ανακοίνωση γι' αυτό το Ταμείο. Ο κ. Cottigny, προφανώς υποκινούμενος από τη μεγάλη καλοσύνη που τον χαρακτηρίζει και την επιθυμία του για τη δημιουργία μιας κοινωνικής Ευρώπης, κλπ., πολύ καλά έκανε και περιέγραψε πριν από λίγο όλες τις ελπίδες, οι οποίες μας παρουσιάζονται. Ωστόσο, συνιστώ να προσέξουμε: δεν έχουμε παρά μόνο 500 εκατομμύρια ευρώ, ακόμη δε και αν είχαμε περισσότερα, είναι άραγε ο ρόλος της Ευρωπαϊκής Ένωσης να υποκαταστήσει τους οργανισμούς κατάρτισης, το κράτος, τις περιφέρειες, την τοπική αυτοδιοίκηση και όλους τους εμπλεκόμενους, πόσο δε μάλλον που αυτοί είναι πολυάριθμοι;
<P>
Έπειτα, είναι σημαντικό να κατανοήσουμε ότι αυτός ο μηχανισμός δεν υφίσταται παρά μόνον όταν, δυστυχώς, μια επιχείρηση πνέει τα λοίσθια και πρέπει να καταθέσει αίτηση πτώχευσης, πρέπει να προβεί σε παύση εργασιών. Το ίδιο ισχύει για τους προμηθευτές της, τους διαφόρους παρόχους υπηρεσιών της. Την περασμένη εβδομάδα στις Βρυξέλλες, υπό την προεδρία και με πρωτοβουλία του Επιτρόπου Špidla, πραγματοποιήθηκε ένα διήμερο φόρουμ για τις αναδιαρθρώσεις. Ε λοιπόν, θέλω να πω αυτή τη στιγμή πόσο σημαντικό είναι το έργο που επιτελεί η Ευρωπαϊκή Ένωση σε σχέση με αυτούς τους μηχανισμούς αναδιάρθρωσης, διότι θα μας επιτρέψει ακριβώς να προσεγγίσουμε δυναμικών την πρόληψη μιας σειράς αρνητικών συνεπειών και, επομένως, το κλείσιμο εργοστασίων.
<P>
Πιστεύω ότι το μήνυμα που πρέπει να αποστείλουμε, και ιδίως εσείς, κύριε Επίτροπε, μαζί με τα όργανα της Επιτροπής εν γένει, είναι ότι αφενός υπάρχει ανθρώπινη βούληση να παράσχουμε νέα μέσα μέσω αυτού του Ταμείου για την παγκοσμιοποίηση και αφετέρου, ότι η Ευρώπη, χρησιμοποιώντας τον βασικό κορμό αυτού του προϋπολογισμού, αφιερώνεται στην προσαρμογή της Ευρωπαϊκής Ένωσης στον εκσυγχρονισμό ώστε η γενική οικονομία μας, και εν τέλει οι εργαζόμενοί μας, να είναι σε καλύτερη θέση να κυριαρχήσουν στις παγκόσμιες εξελίξεις. Πιστεύω ότι αυτό είναι το μήνυμα που πρέπει να εκπέμψουμε ώστε να μην έχουμε μια ανακοίνωση, η οποία να υπεραπλουστευθεί στο έπακρο και να τιμωρήσει την Ευρωπαϊκή Ένωση στο σύνολό της.
<SPEAKER ID="357" NAME="Elisabeth Schroedter">
εξ ονόματος της Ομάδας Verts/ALE. - (DE) Κύριε Πρόεδρε, κύριε Επίτροπε, κυρίες και κύριοι, κάνετε λάθος αν περιμένετε να αρχίσω και εγώ τους ύμνους γι' αυτό το παγκόσμιο ταμείο προσαρμογής, γιατί όπως θυμόμαστε, το ταμείο αυτό κατέστη απαραίτητο διότι η Επιτροπή και το Συμβούλιο δεν είναι διατεθειμένα να συμπεριλάβουν εκ των προτέρων τις κοινωνικές πτυχές στη διεθνή τους εμπορική πολιτική.
<P>
Κατά βάθος, το ταμείο αυτό είναι κάτι σαν πυροσβεστήρας, αν η ευρωπαϊκή οικονομική πολιτική δεν συμβαδίζει με την κοινωνική συνοχή. Στηρίζεται σε περιορισμένα έως ελάχιστα κονδύλια ενός αποθεματικού, του οποίου τα χρήματα πρέπει να συγκεντρωθούν εκ των υστέρων όταν η ευρωπαϊκή πολιτική δεν χαρακτηρίζεται από κοινωνική ισορροπία και ως εκ τούτου αποτυγχάνει. Στο σημείο αυτό, το Σώμα δεν μπορούσε να κάνει τίποτα άλλο από το να συμμετάσχει στη σύσταση του ταμείου αυτού. Θα ήταν καλύτερο να είχε διαθέσει το Συμβούλιο περισσότερους δημοσιονομικούς πόρους για τη μακροπρόθεσμη περιφερειακή και τομεακή αναδιάρθρωση, τον εκσυγχρονισμό και την απασχόληση. Ως προς αυτό, είναι επίτευγμα της εισηγήτριας κ. Bachelot-Narquin, ότι κατάφερε παρά την αντίδραση στο Κοινοβούλιο και στο Συμβούλιο να καταστεί δυνατό να αποτελέσει τη νομική βάση του ταμείου ένα πραγματικά βελτιωμένο σχέδιο.
<P>
Το γεγονός ότι η εισηγήτρια συμπεριέλαβε τις τροπολογίες μας είναι πραγματικά θετικό. Το Ευρωπαϊκό Κοινοβούλιο διέγραψε τη διάκριση σε βάρος ηλικιωμένων εργαζομένων και τους προσέφερε τις ίδιες ευκαιρίες συνέχισης της εργασίας τους με τους νεότερους εργαζομένους. Έδωσε στην αρχή της ενσωμάτωσης της διάστασης του φύλου την ίδια βαρύτητα που έχει και στο Ευρωπαϊκό Κοινωνικό Ταμείο και -πράγμα πολύ καθοριστικό- επιτεύχθηκε να διατίθενται από το ταμείο αυτό και μικρού ύψους πιστώσεις, προκειμένου οι εργαζόμενοι να μπορούν να έχουν το κεφάλαιο που αποτελεί την κατάλληλη βάση σε περίπτωση που θα αναγκαστούν να γίνουν ανεξάρτητοι εξαιτίας της απειλής της ανεργίας που δεν τους αφήνει καμία άλλη διέξοδο. Αυτό ακριβώς είναι το ζήτημα - ότι δεν τους μένει άλλη διέξοδος επειδή η Ευρώπη ασκεί μία εκ των προτέρων εσφαλμένη εμπορική πολιτική.
<P>
Υποστηρίξαμε και σε αυτόν τον τομέα την εισηγήτρια επειδή συμμετείχε στη βελτίωση των δυνατοτήτων χρησιμοποίησης του εν λόγω ταμείου.
<SPEAKER ID="358" NAME="Ilda Figueiredo">
εξ ονόματος της Ομάδας GUE/NGL. - (PT) " πρόταση της Επιτροπής δεν είναι παρά ένα καταπραϋντικό για το σοβαρό πρόβλημα του αντίκτυπου της παγκοσμιοποίησης σε μια σειρά κρατών μελών.
<P>
Οι αναδιαρθρώσεις και οι μετεγκαταστάσεις πολυεθνικών είναι γνωστό ότι από μόνες τους προκαλούν πολλές χιλιάδες απολύσεων και παρεμποδίζουν την ανάπτυξη σε ευρύτατα τμήματα διαφόρων χωρών, όπου δεν υφίστανται εναλλακτικές επιλογές απασχόλησης. Πέραν της προφανούς ανεπάρκειας του συνολικού ποσού, το οποίο προτείνεται, επιβλήθηκαν περιορισμοί που πρακτικά εμποδίζουν τη χρησιμοποίηση του Ταμείου σε χώρες όπως η Πορτογαλία, η οποία βιώνει σοβαρά προβλήματα λόγω των πολυεθνικών, οι οποίες προβαίνουν σε μετεγκατάσταση των εργοστασίων τους.
<P>
Από τη στιγμή που δεν επιτρέπεται η χρήση του Ταμείου όταν αναδιαρθρώνονται εταιρείες και μετεγκαθίστανται εντός της ΕΕ, παρεμποδίζουμε τους εργαζόμενους από το να λάβουν βοήθεια, σε πολύ γνωστές περιπτώσεις, όπως είναι αυτή της Opel στην Azambuja, η οποία πρόκειται να μετεγκατασταθεί στην Ισπανία. Το ίδιο μπορεί να συμβεί σε άλλες περιπτώσεις, όπως αυτή της Johnson Controls, η οποία απειλεί να μετεγκατασταθεί στη Ρουμανία, της Lear και πολλών άλλων εταιρειών, οι οποίες μετεγκαθίστανται στην Πολωνία και σε άλλες χώρες της ΕΕ.
<P>
Στην πραγματικότητα, λοιπόν, αυτό το Ταμείο είναι ένα συμβολικό μέτρο, το οποίο δεν παρέχει λύσεις. Ο προϋπολογισμός του είναι περιορισμένος και τα κριτήρια επιλεξιμότητάς του είναι περιοριστικά. " Επιτροπή εκτιμά ότι ένας αριθμός που κυμαίνεται μεταξύ 35 000 και 50 000 εργαζομένων δύναται να επωφεληθεί από το Ταμείο, αλλά μόνο το 2005, ο αριθμός των εργαζομένων που απολύθηκαν συνεπεία αναδιαρθρώσεων ανήλθε σε 570 000, με τις περισσότερες απολύσεις να οφείλονται σε μετεγκαταστάσεις εντός της ΕΕ. Παρά το μεγαλοπρεπές όνομά του, το Ταμείο Προσαρμογής στην Παγκοσμιοποίηση δεν είναι παρά ένα προπέτασμα καπνού, που προορίζεται να αποκρύψει τις σοβαρές συνέπειες των νεοφιλελεύθερων πολιτικών τις οποίες ακολουθεί και εφαρμόζει η ΕΕ έναντι των εργαζομένων.
<P>
Το Ταμείο δεν στοχεύει στο σταμάτημα των απολύσεων, του κλεισίματος εργοστασίων, των μετεγκαταστάσεων και της αναζήτησης της μέγιστης κερδοφορίας με το ελάχιστο δυνατό κόστος, με τους εργαζομένους να αντιμετωπίζονται ως απλοί αριθμοί, οι οποίοι πρέπει να περικοπούν. " μόνη πρόθεση είναι να αμβλύνει τη συνείδηση εκείνων που ευθύνονται για ανάλογες δράσεις.
<SPEAKER ID="359" NAME="José Albino Silva Peneda" AFFILIATION="PPE-DE">
(PT) Κύριε Πρόεδρε, η παγκοσμιοποίηση είναι ένα από τα καθοριστικά χαρακτηριστικά του καιρού μας και πρέπει να εξεταστεί υπό θετικό πρίσμα διότι, κατά πρώτον και κύριο λόγο, φέρνει σε επαφή τους πάντες, πράγμα το οποίο είναι θετικό. " παγκοσμιοποίηση ήδη ανέσυρε από τη φτώχεια εκατομμύρια ανθρώπους και αυτό είναι άλλο ένα θετικό. Έχοντας να αντιμετωπίσει την παγκοσμιοποίηση, η Ευρώπη κάνει αυτό που ανέκαθεν μπορούσε να κάνει καλά: ανοίχτηκε σε άλλες κουλτούρες. Ωστόσο, πρέπει να γνωρίζουμε ότι η παγκοσμιοποίηση έχει επίσης μερικές ανησυχητικές πτυχές, ιδίως για ορισμένες περιφέρειες της Ευρώπης.
<P>
Υπάρχει μια πολιτική σκοπιμότητα στην απόφαση της δημιουργίας του Ταμείου για την παγκοσμιοποίηση, η οποία ελήφθη ταυτόχρονα από τα τρία σημαντικότερα θεσμικά όργανα της ΕΕ. Αυτή υπήρξε η πρώτη φορά που τα τρία θεσμικά όργανα αναγνώρισαν την ύπαρξη στον ευρωπαϊκό χώρο των αρνητικών πτυχών της παγκοσμιοποίησης. Με το κλείσιμο βιομηχανικών μονάδων, υπάρχουν σαφή σημάδια μείζονος ανησυχίας σε ορισμένα στρώματα των κοινωνιών μας. Οι πολίτες για την ώρα δεν ενδιαφέρονται και τόσο να αγωνιστούν για περισσότερα δικαιώματα, αλλά μάλλον για να επιχειρήσουν τουλάχιστον να διαφυλάξουν τα κεκτημένα. Σε ευρέα στρώματα της κοινωνίας μας, υπάρχει η αίσθηση, την οποία τολμώ να χαρακτηρίσω ως έναν κάποιο φόβο, φόβο μπροστά στο μέλλον, τον οποίο θεωρώ ότι μπορούν να τον υπερβούν μόνο εάν είναι έτοιμοι να αλλάξουν. Όταν οι πολίτες ανησυχούν και φοβούνται, είναι πολύ δύσκολο να αποδεχθούν την οποιαδήποτε αλλαγή.
<P>
Κατά τη γνώμη μου, αυτό το Ταμείο συνιστά πρωτίστως έναν τρόπο για την περαιτέρω ενθάρρυνση των πλέον ευάλωτων εργαζομένων ώστε να αλλάξουν. Δεν είναι και ούτε επιδιώκει κατά τη γνώμη μου να αποτελέσει θαυματουργό φάρμακο για τις απολύσεις και για τις συνέπειες των αναδιαρθρώσεων, του κλεισίματος και των μετεγκαταστάσεων των εταιρειών. Ο λόγος ύπαρξης του Ταμείου είναι αποκλειστικά οι πολίτες που έχουν περιέλθει σε λίαν επισφαλή κατάσταση, τους οποίους θέλουμε να βοηθήσουμε να ξαναβρούν υψηλό επίπεδο αυτο-επιβεβαίωσης όσο το δυνατόν γρηγορότερα. Θέλω να συγχαρώ τον εισηγητή και να πω ότι στηρίζω την έκθεση.
<SPEAKER ID="360" NAME="Jan Andersson" AFFILIATION="PSE">
(SV) Κύριε Πρόεδρε, θέλω να ξεκινήσω ευχαριστώντας όχι μόνο την εισηγήτρια, την κ. Bachelot-Narquin, για το έξοχο έργο που παρουσίασε, αλλά και τους σκιώδεις εισηγητές, της κ. Schroedter περιλαμβανομένης, οι οποίοι αναμείχθηκαν. Θέλω, επίσης, να ευχαριστήσω το Συμβούλιο, το οποίο δεν είναι παρόν, για το γεγονός ότι επέδειξε μεγάλη προσοχή, και την Επιτροπή για την εποικοδομητική προσέγγισή της στους τριμερείς διαλόγους. Άλλοι μίλησαν για τις βελτιώσεις που έγιναν επί παραδείγματι σε ό,τι αφορά τη συγχρηματοδότηση, τις μικρές αγορές εργασίας και τα παρόμοια. Πραγματοποιήθηκε πληθώρα αλλαγών. Θέλω να τονίσω με έμφαση αυτό που είπε η κ. Bachelot-Narquin, ότι δηλαδή το Ταμείο δεν θα επιλύσει όλα τα προβλήματα, ότι αυτό που έχουμε εν προκειμένω είναι ευρωπαϊκή προστιθέμενη αξία και ότι τα κράτη μέλη, οι περιφέρειες ή οι εταιρείες δεν απαλλάσσονται της ευθύνης τους να αντεπεξέλθουν στην παγκοσμιοποίηση. Αυτό στο οποίο αναφερόμαστε είναι η προστιθέμενη αξία. Μην φανταστείτε ότι αυτό το Ταμείο θα επιλύσει όλα τα προβλήματα, τα περισσότερα εκ των οποίων θα πρέπει να επιλυθούν από τα κράτη μέλη. Ωστόσο, αποτελεί σημαντική συμβολή.
<P>
Δεύτερον, το Ταμείο δεν αφορά τη στήριξη εταιρειών ή συγκεκριμένων περιφερειών. Έχουμε άλλες μορφές βοήθειας για τους σκοπούς αυτούς. Το ζητούμενο είναι η επανένταξη των εργαζομένων οι οποίοι, χωρίς να φταίνε, επλήγησαν από την παγκοσμιοποίηση, προκειμένου ενδεχομένως να επανενταχθούν στην αγορά εργασίας το συντομότερο δυνατόν. Ευτυχώς, οι προτάσεις θα τεθούν σε ισχύ από την 1η Ιανουαρίου κιόλας. Θέλω να ευχαριστήσω άπαντες για την εποικοδομητική συνεργασία τους.
<SPEAKER ID="361" NAME="Ona Juknevičien" AFFILIATION="ALDE">
(LT) Κύριε Πρόεδρε, κυρίες και κύριοι συνάδελφοι, θέλω καταρχάς να συγχαρώ την κ. Bachelot που εκπόνησε αυτή την περίπλοκη έκθεση. Είμαι βέβαιη ότι οι έχοντες την ιδέα για το Ταμείο Παγκοσμιοποίησης και η ίδια η εισηγήτρια είχαν έναν ευγενή σκοπό - να βοηθήσουν τους πολίτες που καταλήγουν απολυμένοι.
<P>
Ωστόσο, κυρίες και κύριοι συνάδελφοι, πριν από την ψηφοφορία, θέλω να αναρωτηθείτε τα ακόλουθα:
<P>
1. Είναι, όντως, ο ρόλος της Επιτροπής να ρυθμίζει και να αναμειγνύεται στη μικροδιαχείριση των επιχειρήσεων σε ολόκληρη την Κοινότητα;
<P>
2. Με ποιον τρόπο θα καθορίζει η Επιτροπή το αν μια επιχείρηση αποσύρεται από την αγορά λόγω των συνεπειών της παγκοσμιοποίησης ή απλώς λόγω του συνήθους ανταγωνισμού; Γνωρίζουμε ότι κάθε χρόνο χιλιάδες επιχειρήσεις πτωχεύουν λόγω της φυσιολογικής εξέλιξης των πραγμάτων.
<P>
3. Με ποιον τρόπο θα εξηγήσουμε τον λόγο ότι δεν προβλέπεται καμία βοήθεια για τους εργαζομένους επιχειρήσεων, οι οποίες πτωχεύουν κατά τη φυσιολογική εξέλιξη των πραγμάτων; Είναι πιθανόν αυτό το Ταμείο να καταστεί άλλο ένα μέσο αυταρέσκειας των ιθυνόντων της Κοινότητας;
<P>
4. Για ποιον λόγο θεωρείται ότι τα προγράμματα, τα οποία η Επιτροπή σκοπεύει να προσφέρει για την επανεκπαίδευση, βοηθούν στην εύρεση εργασίας και στην παροχή άλλων συμβουλών, λειτουργούν καλύτερα σε σύγκριση με τα ήδη υπάρχοντα προγράμματα, τα οποία συχνά παρέχονται δωρεάν; Γνωρίζουμε ότι δεν είναι και πολύ αποτελεσματικά.
<P>
" ιδέα του Ταμείου για την Παγκοσμιοποίηση ενδεχομένως έχει νόημα από πολιτικής άποψης, ο προτεινόμενος όμως κανονισμός σαφώς στερείται οικονομικής λογικής. Αντίκειται στις βασικές αρχές της ελεύθερης αγοράς και ιδιαιτέρως στην αρχή του ανταγωνισμού.
<P>
Δεν υπάρχει εγγύηση ότι οι πόροι θα πάνε στους πολίτες που βρέθηκαν απολυμένοι, αντί στις εταιρείες συμβούλων ή σε άλλους ενδιάμεσους.
<P>
Κατά συνέπεια, χωρίς σαφείς απαντήσεις σε αυτά τα ερωτήματα, πιστεύω ότι δύσκολα θα υπερψηφίσω αυτό το έγγραφο.
<SPEAKER ID="362" NAME="Pierre Jonckheer" AFFILIATION="Verts/ALE">
(FR) Κύριε Πρόεδρε, κύριε Špidla, κυρία Bachelot-Narquin, όπως ήδη επεσήμανε η συνάδελφός μου κ. Schroedter, η Ομάδα μας δήλωσε ότι συμφωνεί με το αποτέλεσμα του τριμερούς διαλόγου, αυτό δε, προκειμένου να καταλήξουμε στην όσο το δυνατόν ταχύτερη υλοποίηση του Ταμείου.
<P>
Θέλω να υπογραμμίσω εδώ στο Σώμα ότι αυτές οι ενισχύσεις προορίζονται άμεσα για τους εργαζομένους και στοχεύουν κατά προτεραιότητα στην επαγγελματική επανένταξη, πράγμα που θεωρώ θετικό.
<P>
Όσον αφορά τα κριτήρια παρέμβασης, τα οποία καθορίζονται στο άρθρο 2, εξακολουθούν να υπάρχουν περιθώρια ερμηνείας, τα οποία η Επιτροπή θα πρέπει να αποσαφηνίσει στις κατευθυντήριες γραμμές της. Οι απώλειες θέσεων εργασίας, που τίθενται στο στόχαστρο, συνδέονται σαφώς με δομικές αλλαγές του διεθνούς εμπορίου για δεδομένους τομείς. Ωστόσο, το τι θεωρείται σοβαρή οικονομική διαταραχή παραμένει αντικείμενο ερμηνείας. Γι' αυτό θεωρούμε ότι ο κλάδος της αυτοκινητοβιομηχανίας μπορεί να ενταχθεί σε αυτό το σχήμα και ότι εν προκειμένω, οι εργαζόμενοι της Volkswagen στο Forest και οι επιχειρήσεις που αναλαμβάνουν υπεργολαβίες πρέπει να μπορέσουν να επωφεληθούν από αυτές τις πρόσθετες ενισχύσεις.
<P>
Όσο ευκταίο και αν είναι, αυτό το νέο Ταμείο δεν θα εμποδίσει προφανώς τη συνεχή επιδείνωση των συνθηκών εργασίας υπό την πίεση του οργανωμένου ανταγωνισμού μεταξύ των διαφόρων μονάδων παραγωγής ενός και του αυτού ομίλου, οι οποίες βρίσκονται εντός ή εκτός της Ένωσης.
<P>
" Ομάδα των Πρασίνων/Ευρωπαϊκή Ελεύθερη Συμμαχία επαναλαμβάνει το αίτημά της ώστε η Επιτροπή να προτείνει ένα νομικό πλαίσιο με στόχο τη δημιουργία ευρωπαϊκών, κλαδικών και ομαδικών συλλογικών συμβάσεων, που θα μας επιτρέπει να προλαβαίνουμε τις αναδιαρθρώσεις και όχι να τις υφιστάμεθα.
<SPEAKER ID="363" NAME="Csaba Őry" AFFILIATION="PPE-DE">
(HU) Αντιλαμβανόμαστε όλοι μας ότι διαφέρουν οι απόψεις μεταξύ των πολιτικών ομάδων όσον αφορά τις εκτιμήσεις για την παγκοσμιοποίηση, το ίδιο όμως ισχύει και στους κόλπους ολόκληρης της ευρωπαϊκής κοινωνίας. Μολονότι πλέον εκείνο που αντιλαμβάνεται η κοινή γνώμη κατά βάση είναι η διαδικασία μετεγκατάστασης επιχειρήσεων στην Ευρώπη, ας μην λησμονούμε ότι η Ευρώπη ήταν ο βασικός κερδισμένος από την παγκοσμιοποίηση τον περασμένο αιώνα.
<P>
Λαμβάνοντας υπόψη όλα αυτά, είναι καταρχήν δυνατό να συμφωνήσω επί της δημιουργίας αυτού του ταμείου. Ωστόσο, το σχετικό σχέδιο κειμένου ήγειρε επίσης σοβαρές ανησυχίες από πολλές απόψεις. Δεν ενδείκνυται αν η προσφυγή σε ευρωπαϊκούς πόρους βοηθήσει μόνο στη συγκάλυψη της έλλειψης ανταγωνισμού ή αν η μέθοδος καθορισμού των κριτηρίων για τους πόρους στρέψει παλαιά και νέα κράτη μέλη το ένα εναντίον του άλλου. Όσον αφορά το πρώτο θέμα, πρέπει να δημιουργήσουμε τις ευκαιρίες για τη βελτίωση και τη διατήρηση της ανταγωνιστικότητας εντός ενός ευρωπαϊκού πλαισίου. Εδώ ακριβώς καλείται να διαδραματίσει σοβαρό ρόλο η νομοθεσία. Θα αναφέρω πρωτίστως τις προσπάθειες δημιουργίας μιας εσωτερικής αγοράς. Αυτό σημαίνει ότι το Ταμείο για την παγκοσμιοποίηση δεν μπορεί να απαλλάξει των ευθυνών τους εκείνους που έχουν καθήκον να διασφαλίσουν ότι οι ευρωπαϊκές εταιρείες, οι οποίες εδρεύουν στην Ευρώπη και απασχολούν κοινοτικούς εργαζομένους, όχι μόνο θα συνεχίσουν τη λειτουργία τους, αλλά και θα αυξήσουν την κερδοφορία τους.
<P>
Το άλλο θέμα συνδέεται με αυτό. Θέλω να τονίσω με έμφαση ότι δεν είναι δουλειά μας να δημιουργήσουμε δυσκολίες ανάμεσα σε παλαιά και νέα κράτη μέλη, όπως συμβαίνει με την ελεύθερη κυκλοφορία των εργαζομένων, αλλά να εργαστούμε από κοινού προκειμένου να γίνει η Ένωση ανταγωνιστική από εμπορική σκοπιά. Γι' αυτό το σύστημα απονομής κριτηρίων πρέπει να είναι δίκαιο και ισότιμο έναντι όλων των κρατών μελών. Καταφέραμε να βελτιώσουμε την αρχική πρόταση, χάρη στην Roselyn Bachelot, ούτως ώστε, στην παρούσα της μορφή, να θεωρείται ήδη αποδεκτή, έστω και αν έχει κατά βάση συμβολική σημασία.
<SPEAKER ID="364" NAME="Alejandro Cercas" AFFILIATION="PSE">
(ES) Κύριε Πρόεδρε, όπως και άλλοι βουλευτές, θα αρχίσω εκφράζοντας την ικανοποίησή μου, αλλά και έναν βαθμό επιφυλακτικότητας. Έχουμε επιφυλάξεις διότι, αν και αυτή είναι μια πολύ ενδεδειγμένη απόκριση σε μια εποχή αγωνίας για τόσους συμπολίτες μας, θα ήταν λάθος να δημιουργήσουμε προσδοκίες που θα διαψευστούν τελικά.
<P>
Μπορούμε να πούμε, ωστόσο, ότι αύριο θα σταλεί ένα θετικό μήνυμα, το οποίο θα δείξει καταρχάς ότι εφαρμόστηκε ένας τρόπος εργασίας που υπερβαίνει τις διαφορές μεταξύ των κομμάτων μας, προκειμένου να επιτευχθεί συμφωνία για τα κοινά μας προβλήματα. Υπάρχει ευρεία συμφωνία μεταξύ του Συμβουλίου, της Επιτροπής και του Κοινοβουλίου που αποδεικνύει επίσης ότι έχει χρησιμοποιηθεί μια καλή μέθοδος. Πάνω απ' όλα, όμως, αυτή η νομοθεσία αποδεικνύει πως για άλλη μια φορά βλέπουμε ότι Ευρώπη σημαίνει αλληλεγγύη, ότι η Ευρώπη παρέχει ένα κοινωνικό μοντέλο και ότι είμαστε ευαισθητοποιημένοι στην απαίτηση των πολιτών μας να βρίσκεται η Ευρώπη ανάμεσα στα κράτη μας και στον κόσμο προκειμένου να στηρίξει τα θύματα της παγκοσμιοποίησης, εκείνους που πληρώνουν το τίμημα της παγκοσμιοποίησης.
<P>
Αν και με συμβολικό και περιορισμένο τρόπο, είμαστε διατεθειμένοι να τους παράσχουμε ένα νέο μέσο, το οποίο πρέπει φυσικά να έχει εξαιρετικά αποτελεσματική διαχείριση, δεδομένων των περιορισμένων πόρων του, και το οποίο προορίζεται για εκείνους που πλήττονται περισσότερο, τους εργαζόμενους, διευκολύνοντάς τους να επιστρέψουν στην αγορά εργασίας.
<P>
Κύριε Πρόεδρε, το Κοινοβούλιο έκανε καλή δουλειά και αύριο θα ψηφίσω υπέρ, όπως και η πλειοψηφία των συναδέλφων μου.
<SPEAKER ID="365" NAME="DanutBudreikait" AFFILIATION="ALDE">
(LT) Κύριε Πρόεδρε, κυρίες και κύριοι συνάδελφοι, σε αυτό το Κοινοβούλιο, όταν συζητάμε για τις συνέπειες της παγκοσμιοποίησης, ακούμε συχνά ορισμένες χώρες να εκφράζουν την υπερηφάνεια τους για το γεγονός ότι μετέφεραν τις παραγωγικές τους διαδικασίες σε τρίτες χώρες με φθηνό εργατικό κόστος.
<P>
Ωστόσο, η άλλη όψη του νομίσματος της μεταφοράς παραγωγικών διαδικασιών είναι η απώλεια θέσεων εργασίας και ευημερίας των πολιτών της ΕΕ.
<P>
Μπορούμε να δούμε το πρώτο σημάδι της ευρωπαϊκής αλληλεγγύης σε όσους καθίστανται άνεργοι - με την Ευρώπη να εγκρίνει ένα Ταμείο για τις συνέπειες της παγκοσμιοποίησης.
<P>
Σύμφωνα με τον κανονισμό, τα χρήματα του Ταμείου θα χρησιμοποιηθούν βάσει αυστηρών κριτηρίων, τα οποία αφορούν το μέγεθος της οικονομικής αναστάτωσης και τις συνέπειες στην τοπική, περιφερειακή ή εθνική οικονομία.
<P>
Με ποιον τρόπο θα καθοριστεί η κλίμακα της οικονομικής αναστάτωσης;
<P>
Ο κανονισμός προτείνει να παρέχεται βοήθεια όταν χάνουν τη δουλειά τους 1 000 εργαζόμενοι το ΕΚ προτείνει σε εξαιρετικές περιπτώσεις να παρέχεται βοήθεια και για 500 εργαζομένους. Ωστόσο, στις μικρές χώρες της ΕΕ το 90% των επιχειρήσεων είναι μικρομεσαίας κλίμακας, το δε 90% εξ αυτών είναι πολύ μικρές επιχειρήσεις.
<P>
Επομένως, στην πραγματικότητα η βοήθεια θα χορηγηθεί σε μεγάλες επιχειρήσεις σε μεγάλες χώρες.
<P>
" βοήθεια μέσω του ΕΤΠ καταβάλλεται άπαξ, πρέπει όμως να συνδέεται με τη δημιουργία νέων ευκαιριών απασχόλησης σε μια προσπάθεια για την επανενσωμάτωση εργαζομένων στην αγορά απασχόλησης.
<SPEAKER ID="366" NAME="Thomas Mann" AFFILIATION="PPE-DE">
(DE) Κύριε Πρόεδρε, η προσέγγιση του Ταμείου Παγκοσμιοποίησης είναι ασφαλώς σωστή. Σκοπός είναι η αλληλεγγύη με τους εργαζομένους που έχασαν τη θέση τους εξαιτίας διεθνών μετεγκαταστάσεων επιχειρήσεων. Προβλέπεται να διατεθούν εισοδηματικές ενισχύσεις περιορισμένης διάρκειας για μέτρα κατάρτισης και ένταξης προκειμένου να δημιουργηθούν νέες δυνατότητες απασχόλησης. Όμως η απόσταση μεταξύ μιας καλής ιδέας και της υλοποίησής της είναι μεγάλη.
<P>
Καθώς διατίθενται το πολύ 500 εκατ. ευρώ ετησίως, οι ενδιαφερόμενοι θα απογοητευθούν ασφαλώς πολύ όταν δουν πως τα ταμεία θα αδειάσουν γρήγορα. Όποιος δίνει μεγάλες ελπίδες αλλά δεν τις εκπληρώνει, είναι υπεύθυνος για μια μόνιμη απογοήτευση. Το ταμείο αντιμετωπίζει εσφαλμένα τα πράγματα, γιατί δεν αντιμετωπίζει τα αίτια των απολύσεων, αλλά μόνο τα συμπτώματα. Οι διαδικασίες έγκρισης είναι πολύ περίπλοκες, η γραφειοκρατία είναι μεγάλη και προξενεί σημαντικές δαπάνες, το κυριότερο όμως είναι πως δεν βοηθάει τις ΜΜΕ. Έτσι, δεν εγκρίθηκε η μείωση του ορίου των 1 000 απολύσεων σε 500. Εκτός αυτού, για λιγότερες από 1 000 απολύσεις μπορεί να δοθεί ποσοστό μόνο 15% και όχι 20% που επιδιώκουμε εμείς.
<P>
Το Ταμείο θα επεμβαίνει εάν ένα κράτος μέλος δηλώσει 1 000 απολύσεις σε διάστημα 9 μηνών στις ΜΜΕ του. " Επιτροπή Απασχόλησης και Κοινωνικών Υποθέσεων είχε ζητήσει διάστημα 12 μηνών. Στα κράτη μέλη μας πρέπει να γίνουν πολύ περισσότερες διαρθρωτικές επενδύσεις, αφενός στην έρευνα και την καινοτομία και αφετέρου σε ανώτερης ποιότητας παιδεία και κατάρτιση. Εδώ η Ευρωπαϊκή Ένωση βοηθά μεσοπρόθεσμα και μακροπρόθεσμα με προγράμματα για τη δια βίου μάθηση. Επιπροσθέτως, χρηματοδοτούνται από πόρους του ΕΚΤ η μετεκπαίδευση, η απόκτηση τίτλων σπουδών και η ένταξη ηλικιωμένων εργαζομένων. Το ταμείο παγκοσμιοποίησης πέρασε με μεγάλη ταχύτητα από τα θεσμικά όργανα και με τη σημερινή μορφή του δεν πρόκειται να ικανοποιήσει ούτε κατά προσέγγιση τις μεγάλες προσδοκίες των πολιτών.
<SPEAKER ID="367" NAME="Donata Gottardi" AFFILIATION="PSE">
(IT) Κύριε Πρόεδρε, κύριε Špidla, κυρίες και κύριοι, θα ήθελα και εγώ να εκφράσω την ικανοποίησή μου για το σημαντικό αυτό μέτρο.
<P>
Το ταμείο αποτελεί ένα από τα σημαντικότερα μέσα για τη δημιουργία μιας ευρωπαϊκής ταυτότητας. Είναι σημαντικό από συμβολική, αλλά και πρακτική άποψη, καθώς υποστηρίζει δυναμικές πολιτικές για τους εργαζόμενους αμφότερων των φύλων που κινδυνεύουν να χάσουν ή έχουν ήδη χάσει τη θέση εργασίας τους, κυρίως λόγω των μετεγκαταστάσεων των επιχειρήσεων.
<P>
" Επιτροπή Οικονομικών και Νομισματικών Θεμάτων δεν εξέφρασε την άποψή της εξαιτίας μιας απροσδόκητης και ανεξήγητης πλειοψηφίας αρνητικών ψήφων, η οποία διαπιστώνω πως έχει ευτυχώς αναδιαταχθεί. Με αυτόν τον τρόπο η επιτροπή αυτοαποκλείσθηκε από τη δυνατότητα να προσφέρει τη θετική της συμβολή χάνοντας την ευκαιρία να βελτιώσει το κείμενο στα ζητήματα της αρμοδιότητάς της.
<P>
Θέλω να πω ότι, παρά το μέτρο της δημιουργίας αποθεματικού για τις εξαιρέσεις, ο καθορισμός ενός ποσοτικού ορίου απειλεί να καλύψει την πολυμορφία των παραγωγικών συστημάτων των επιμέρους χωρών και να μην διατεθεί για τους πραγματικά πληγέντες: αυτούς που δεν καλύπτονται από αποτελεσματική εθνική νομοθεσία η οποία προστατεύει τους εργαζόμενους και των δύο φύλων, τις μικρές επιχειρήσεις και τις βιομηχανικές ζώνες.
<SPEAKER ID="368" NAME="Philip Bushill-Matthews" AFFILIATION="PPE-DE">
(EN) Κύριε Πρόεδρε, οι βρετανοί Συντηρητικοί δεν είναι ενθουσιασμένοι με την ύπαρξη ενός ταμείου παγκοσμιοποίησης σε κοινοτικό επίπεδο. Τα καλά νέα είναι ότι αυτή η πρόταση αποσκοπεί στο να βοηθήσει τους πολίτες, να τους βοηθήσει να αντιμετωπίσουν την πρόκληση της αλλαγής, και υποστηρίζουμε ολόψυχα αυτή την αρχή. Το θέμα είναι αν πρέπει αυτή η βοήθεια να παρέχεται σε κοινοτικό επίπεδο ή σε επίπεδο κρατών μελών. Ωστόσο, για να είμαι ειλικρινής, σκοπός του ταμείου είναι να βοηθήσει επίσης ορισμένες κυβερνήσεις να πουλήσουν την ιδέα της παγκοσμιοποίησης στους ψηφοφόρους τους. Αυτό δεν αποτελεί επίκριση. Υποστηρίζουμε και αυτή την ιδέα.
<P>
Υπάρχει πράγματι ανησυχία σε ορισμένες χώρες και σε κάποιες ομάδες ότι ο άνεμος του παγκόσμιου ανταγωνισμού μπορεί να είναι παγωμένος για ορισμένους. Αυτό είναι κατανοητό. Είναι επίσης αλήθεια. Είναι προς όφελος όλων μας να αντιμετωπιστούν οι ανησυχίες σχετικά με τα πιθανά μειονεκτήματα της παγκοσμιοποίησης ώστε να μπορέσουν να απελευθερωθούν τα πλεονεκτήματά της.
<P>
Συγχαίρω την εισηγήτρια για την προσεκτική και ώριμη έκθεσή της και για το θετικό έργο της στον τριμερή διάλογο. Εντούτοις, εξακολουθούν να υπάρχουν ανησυχίες για το ίδιο το ταμείο και δεν αποτελεί έκπληξη ότι στις διάφορες συζητήσεις στην επιτροπή ακούστηκαν φωνές που υποστήριζαν: αν είναι να δημιουργηθεί ένα τέτοιο ταμείο, ας είναι μεγαλύτερο· αν είναι να δημιουργηθεί ένα τέτοιο ταμείο, ας είναι ευκολότερο να απλώσουμε τα χέρια μας σ' αυτό. Όταν η ΕΕ προτείνει μια νέα γραμμή του προϋπολογισμού, επικρατεί συνήθως αυτή η φασαρία. Αλλά σε αυτή την περίπτωση δεν υπάρχει ξεχωριστή γραμμή του προϋπολογισμού, καθώς το διαθέσιμο ποσό θα συγκεντρωθεί κατά βάση από χρήματα που δεν δαπανήθηκαν αλλού. Αυτό δεν είναι μόνο ακατάστατο, αλλά αποτελεί και κακή λογιστική πρακτική.
<P>
Είναι ενθαρρυντικό για μένα το γεγονός ότι η εισηγήτρια και η επιτροπή υποστήριξαν μια βασική τροπολογία που κατέθεσα στο άρθρο 18, παράγραφος 3, η οποία δηλώνει ότι: "" ευθύνη για την εύρυθμη λειτουργία των συστημάτων διαχείρισης και ελέγχου βαρύνει τα κράτη μέλη· η Επιτροπή έχει την ευθύνη να εξακριβώνει εάν υπάρχουν πράγματι τέτοια συστήματα".
<P>
" παγκοσμιοποίηση μπορεί πράγματι να αποτελεί πρόκληση αλλά, στο πλαίσιο της μη έγκρισης από τους ελεγκτές όλων των ετήσιων λογαριασμών για 12η συνεχή χρονιά, η διαχείριση και ο έλεγχος αυτών των δαπανών είναι ίσως η μεγαλύτερη πρόκληση απ' όλες.
<SPEAKER ID="369" NAME="Brigitte Douay" AFFILIATION="PSE">
(FR) Κύριε Πρόεδρε, χαίρομαι, όπως και οι συνάδελφοί μου, για τη δημιουργία αυτού του Ταμείου, το οποίο γεννά πολλές ελπίδες στους εργαζομένους που ανησυχούν για τις μετεγκαταστάσεις και έχει εγείρει πολλές συζητήσεις στις αντίστοιχες επιτροπές μας, ιδίως σε σχέση με το ύψος του προϋπολογισμού του, τα κριτήρια κατανομής και, επομένως, τους ενδεχόμενους απορρέοντες κινδύνους άνισης μεταχείρισης μεταξύ των περιφερειών. Είναι όμως σημαντικό να γνωρίζουν οι ευρωπαίοι εργαζόμενοι ότι η Ένωση αποφάσισε επιτέλους να λάβει υπόψη της την απώλεια θέσεων εργασίας, την οποία μπορεί να επιφέρει μια ελλιπώς ελεγχόμενη παγκοσμιοποίηση σε κάθε μια από τις χώρες μας, ιδίως σε παραδοσιακές βιομηχανικές περιφέρειες.
<P>
Εκφράζω και εγώ τα συγχαρητήριά μου προς την κ. Bachelot-Narquin και προς το σύνολο των εισηγητών για το ενδελεχές έργο τους και χαίρομαι που το Ταμείο θα είναι επιχειρησιακό από 1ης Ιανουαρίου 2007. Συγκαταλέγομαι στους πολλούς που εκφράζουν, ωστόσο, τη λύπη τους για το γεγονός ότι το κατώφλι χορήγησης του Ταμείου δεν μειώθηκε, ότι ο προϋπολογισμός του δεν είναι σημαντικότερος και σταθερά καθορισμένος και ότι το Ταμείο δεν μπορεί να χρησιμοποιηθεί για τις μετεγκαταστάσεις στο εσωτερικό της Ευρωπαϊκής Ένωσης, που είναι και οι περισσότερες.
<P>
Αυτό όμως το Ταμείο υφίσταται και θα πρέπει τάχιστα να λειτουργήσει, αφού αυτό αποτελεί αδήριτη ανάγκη, όπως συχνά μας καταδεικνύει η επικαιρότητα, και έπειτα πρέπει να αξιολογήσουμε το πεδίο εφαρμογής και τη χρησιμότητά του για να το διορθώσουμε και να το συμπληρώσουμε, αν παραστεί ανάγκη. Είμαι επίσης ικανοποιημένη που υφίσταται υποχρέωση ενημέρωσης των εργαζομένων και των περιφερειών που θα επωφεληθούν, αφού είναι άκρως καλοδεχούμενο οτιδήποτε μπορεί να συμβάλλει στην ενίσχυση στους συχνά σκεπτικιστές συμπολίτες μας του αισθήματος της προστιθέμενης αξίας που κομίζει η Ευρωπαϊκή Ένωση στα θέματα συνοχής και αλληλεγγύης.
<SPEAKER ID="370" NAME="Iles Braghetto" AFFILIATION="PPE-DE">
(IT) Κύριε Πρόεδρε, κύριε Špidla, κυρίες και κύριοι, ενόψει της επείγουσας ανάγκης αναδιοργάνωσης του ιστού των ευρωπαϊκών επιχειρήσεων, εξαιτίας της διαδικασίας της παγκοσμιοποίησης και της προσπάθειας για τη δημιουργία μιας μεγάλης ευρωπαϊκής αγοράς, αυτό που μας ανησυχεί είναι μήπως το κόστος αυτών των, πραγματικά θετικών, πρωτοβουλιών βαρύνει μόνο τον κόσμο της εργασίας.
<P>
Για τον λόγο αυτόν χαιρετίζουμε ευρωπαϊκές πρωτοβουλίες όπως η ίδρυση ενός ταμείου για την παγκοσμιοποίηση, για την οποία συζητάμε σήμερα, και η έκθεση σχετικά με την κοινωνική ευθύνη των επιχειρήσεων που θα συζητηθεί αύριο, καθώς η ανάπτυξη της ελεύθερης αγοράς στο πλαίσιο μιας κοινωνικής οικονομίας δεν μπορεί παρά να αποτελεί συγκερασμό της δημιουργικής ώθησης της οικονομικής ελευθερίας με τις θετικές αξίες της δράσης για την προώθηση της αλληλεγγύης. Μόνον έτσι οι επιχειρήσεις και ο κόσμος της εργασίας θα αποτελέσουν κεφάλαιο για την Ευρωπαϊκή Κοινότητα. Από αυτήν την άποψη, η δημιουργία του ταμείου για την παγκοσμιοποίηση αποτελεί ένα σημαντικό μέσον για την επίτευξη αυτής της ισορροπίας, η οποία, σε διαφορετική περίπτωση, θα καταρριφθεί δημιουργώντας κοινωνική αδικία και απώλεια θέσεων απασχόλησης, ενδεικτικά παραδείγματα των οποίων αποτελούν τις τελευταίες ημέρες οι δυσκολίες που αντιμετωπίζουν μεγάλες επιχειρήσεις όπως η Volkswagen στο Βέλγιο και τα σημαντικά περιφερειακά προβλήματα, όπως αυτά της Magrini Galileo στην περιφέρειά μου, το Βένετο.
<P>
Για τον λόγο αυτόν ελπίζουμε ότι η πρωτοβουλία αυτή, μολονότι πειραματική, θα έχει θετικά αποτελέσματα και θα μπορέσει να χρηματοδοτηθεί επαρκώς. Τέλος, θα ήθελα και εγώ να ευχαριστήσω την εισηγήτρια για την αφοσίωσή της.
<SPEAKER ID="371" NAME="Gábor Harangozó" AFFILIATION="PSE">
(HU) Συνεχίζει να αποτελεί καθήκον της Ένωσης η άρση των διαρθρωτικών εμποδίων, τα οποία αντιμετωπίζει η ελευθέρωση του εμπορίου και το άνοιγμα των αγορών. Πρέπει να ελέγξουμε τα οφέλη της παγκοσμιοποίησης με στόχο την αύξηση της απασχόλησης και την άνοδο του βιοτικού επιπέδου των πολιτών μας, ειδάλλως θα υποστούμε τις παρενέργειές της. Ενώ η παγκοσμιοποίηση συνδέεται με θετικές εξελίξεις σε ευρωπαϊκό επίπεδο, μπορεί να προκαλέσει σοβαρά προβλήματα, τα οποία να οδηγήσουν σε μεγάλες οικονομικές και κοινωνικές πληγές σε μεμονωμένες περιοχές. " Κοινότητα, συνολικά, δρέπει τους καρπούς της παγκοσμιοποίησης, μπορεί όμως να προκύψουν προβλήματα σε τοπικό επίπεδο, τα οποία ενδέχεται να έχουν αρνητικό αντίκτυπο.
<P>
Το έργο της Κοινότητας είναι να παράσχει στους εργαζομένους κατάλληλη, αποτελεσματική στήριξη, η οποία να τους επιτρέψει να έχουν πρόσβαση στην αγορά εργασίας. Αυτό υπαγορεύεται επίσης από το καθήκον αλληλεγγύης. Απαιτείται ταχεία, αποτελεσματική βοήθεια σε αυτούς τους τομείς και αυτός είναι ο λόγος που επικροτώ αυτό το νέο ταμείο, το οποίο προστίθεται στα υφιστάμενα ταμεία. Για να διασφαλιστεί όμως ότι αυτό το πρόγραμμα μπορεί να παράσχει ουσιαστική θεραπεία, απαιτείται κατάλληλος προϋπολογισμός. Δεν πρέπει να μας αποτρέψει να το κάνουμε αυτό η υποχρέωση για ανέφικτα υψηλό ποσοστό συγχρηματοδότησης, ούτε είναι ιδανικό να αποκλείσουμε μικρότερους τομείς από αυτή την ευκαιρία να βελτιώσουν την κατάστασή τους.
<SPEAKER ID="372" NAME="Κωνσταντίνος Χατζηδάκης" AFFILIATION="PPE-DE">
Κύριε Πρόεδρε, αφού συγχαρώ την εισηγήτρια, κ. Bachelot-Narquin, για τη δουλειά της, θα ήθελα να πω ότι και μόνο η λίστα των ομιλητών σήμερα καταδεικνύει πως το θέμα το οποίο κουβεντιάζουμε είναι πάρα πολύ σημαντικό. Δεν θα μπορούσε να είναι αλλιώς, διότι η παγκοσμιοποίηση, που είναι μια αναπόδραστη πραγματικότητα, έχει και αρνητικές επιπτώσεις στην οικονομία. Τις επιπτώσεις αυτές πρέπει να τις αντιμετωπίσουμε και νομίζω πως η ιδέα του Ταμείου Παγκοσμιοποίησης τις αντιμετωπίζει με έναν έξυπνο τρόπο, διότι, χωρίς να χρησιμοποιούμε καινούργιους πόρους από τον προϋπολογισμό, χρησιμοποιούμε τους πόρους που δεν απορροφήθηκαν για να αντιμετωπίσουμε τις δυσμενείς συνέπειες της παγκοσμιοποίησης.
<P>
Φοβούμαι ότι η εφαρμογή της ιδέας, όπως προτάθηκε από την Ευρωπαϊκή Επιτροπή, θα είχε προβλήματα και χαίρομαι που το Κοινοβούλιο τα αντιμετώπισε. Αναφέρομαι ειδικότερα στις μικρές χώρες, που, λόγω του μεγέθους τους, κινδύνευαν να μείνουν έξω από τον σχεδιασμό του ταμείου αυτού, γιατί τα νούμερα τα οποία προβλέπονταν δεν θα μπορούσαν να καλύψουν ακόμα και τις μεγαλύτερες επιχειρήσεις στις μικρότερες χώρες.
<P>
Με τη ρύθμιση που προβλέφθηκε τελικά αντιμετωπίζεται το θέμα αυτό και περνάμε το μήνυμα ότι το Ευρωπαϊκό Κοινοβούλιο ενδιαφέρεται εξίσου για όλες τις χώρες της Ευρωπαϊκής Ένωσης. Για την πατρίδα μου τουλάχιστον την Ελλάδα, η τελική διαμόρφωση του κειμένου είναι θετική και πιστεύω πως συνολικά το μήνυμα το οποίο στέλνουμε στους πολίτες με τη δημιουργία αυτού του ταμείου είναι θετικό. " Ευρωπαϊκή Ένωση δείχνει πως είναι ευαίσθητη απέναντι στα κοινωνικά προβλήματα και πιστεύω πως μ' αυτό τον τρόπο ενισχύεται η αξιοπιστία της Ένωσης συνολικά.
<SPEAKER ID="373" NAME="Νικόλαος Βακάλης" AFFILIATION="PPE-DE">
Κύριε Πρόεδρε, κύριε Επίτροπε, κυρίες και κύριοι, νομίζω πως θα συμφωνήσετε μαζί μου ότι η παγκοσμιοποίηση που αρχίζει, θα έλεγα, με την εμφάνιση του ανθρώπου στη Γη, έχει τη μορφή φυσικού φαινομένου, δηλαδή είναι αναπότρεπτη. Σήμερα που τη ζούμε στην έντασή της, στόχος μας, όραμά μας οφείλει να είναι μια παγκοσμιοποίηση με ανθρώπινο πρόσωπο.
<P>
" Ευρωπαϊκή Ένωση, λόγω της ιδιαίτερης ευρωπαϊκής ιστορίας και κουλτούρας, μπορεί να συνδράμει τα μέγιστα σε αυτό. Πάντως οι όποιες αρνητικές επιπτώσεις, σε καμία περίπτωση δεν πρέπει να μας δημιουργήσουν προστατευτικά ανακλαστικά, που σίγουρα θα πληρώσουμε μακροπρόθεσμα. Συμφωνώ λοιπόν απόλυτα με τους σκοπούς του Ταμείου και σημειώνω ως σημαντικά στοιχεία, πρώτον, ότι όλα τα κράτη μέλη πρέπει να έχουν πρόσβαση σ' αυτό και, δεύτερον, ότι πρέπει να είναι δυναμικό και να αναπροσαρμόζεται ανάλογα με τις συνθήκες της αγοράς.
<P>
Ωστόσο, το ζητούμενο είναι να δει κανείς κατά πόσο πραγματικά όλα τα κράτη μέλη μπορούν να ωφεληθούν από το Ταμείο. Το φαινόμενο της παγκοσμιοποίησης επηρεάζει όλες τις χώρες και ίσως περισσότερο τις μικρές και αδύναμες, οι οποίες όμως, και λόγω μεγέθους, ποτέ δεν θα φθάσουν στις χίλιες απολύσεις ανά κλάδο. Συνεπώς η υιοθέτηση της εξαίρεσης, όταν τεκμηριώνεται σοβαρή επίπτωση στην απασχόληση και στην τοπική οικονομία, είναι ένα πολύ θετικό βήμα. Όμως το ποσοστό του 15% για την ενίσχυση αυτών των εξαιρέσεων πιστεύω ότι είναι μικρό. Κρατώ, ωστόσο, στα θετικά ότι το Ταμείο θα είναι δυναμικό, πράγμα που σημαίνει ότι, αν οι ανάγκες το απαιτήσουν, θα έχουμε αναπροσαρμογή αυτού του ποσοστού.
<P>
Για όλα τα παραπάνω και για όσα δεν μνημόνευσα, θα ήθελα να συγχαρώ την εισηγήτρια.
<SPEAKER ID="374" NAME="Ivo Belet" AFFILIATION="PPE-DE">
(NL) Κύριε Πρόεδρε, κύριε Επίτροπε, αυτό το ταμείο πραγματικά μας παρέχει μια ευκαιρία να προτάξουμε την κοινωνική διάσταση της Ευρώπης. Δεν θα αφήσουμε στα κρύα του λουτρού τους εργαζομένους, οι οποίοι πλήττονται από αναδιαρθρώσεις θέσεων εργασίας. Θα στείλουμε το μήνυμα -και είναι σημαντικό αυτό το μήνυμα να σταλεί και σε ευρωπαϊκό επίπεδο- ότι, σε αυτές τις περιπτώσεις, πρέπει και όντως θα άρουμε όλα τα προσκόμματα για να οδηγήσουμε με τον κατά το δυνατόν αποτελεσματικότερο τρόπο αυτούς τους ανθρώπους, οι οποίοι έχασαν τη δουλειά τους, σε αναζήτηση άλλης δουλειάς, βεβαίως. Αυτό είναι βραχυπρόθεσμα, όπως ανέφερε κάποιος προ ολίγου, η περίπτωση για την αναδιάρθρωση, η οποία διεξάγεται στο εργοστάσιο της Volkswagen Vorst στις Βρυξέλλες, όπου χιλιάδες εργαζόμενοι, ακόμη και προμηθευτές, κινδυνεύουν να χάσουν τη δουλειά τους.
<P>
Σήμερα, πολλοί από τους εργαζομένους, οι οποίοι πλήττονται, επιλέγουν υψηλές αποζημιώσεις λόγω απόλυσης, αυτό όμως, κύριε Επίτροπε, δεν καθιστά λιγότερο επιτακτική την ανάγκη για στήριξη αυτών των εργαζομένων στην αναζήτηση νέων θέσεων τουναντίον μάλιστα. Βασιζόμαστε, λοιπόν, στο γεγονός ότι θα είναι επιλέξιμοι για στήριξη από το Ταμείο, διότι αυτός είναι ένας τομέας ο οποίος πλήττεται κατεξοχήν από τις συνέπειες της παγκοσμιοποίησης.
<P>
Εν είδει συμπεράσματος, κύριε Επίτροπε, θέλω να προσθέσω ότι ένας τεράστιος αριθμός εργαζομένων εναποθέτει τις ελπίδες του στην Επιτροπή τις προσεχείς εβδομάδες και μήνες. Θεωρώ δεδομένο ότι δεν θα τους απογοητεύσουμε.
<SPEAKER ID="375" NAME="Vladimír Špidla">
Μέλος της Επιτροπής. (CS) Κυρίες και κύριοι βουλευτές, θέλω να σας ευχαριστήσω καταρχάς γι' αυτή τη συζήτηση, στην οποία εξετάστηκε το θέμα του ταμείου μέσα από διάφορες οπτικές. Θεωρώ ότι εξετάστηκε και αξιολογήθηκε κάθε πτυχή. Πρέπει να είμαι σύντομος και θέλω να επισημάνω λίγα μόνο σημεία, τα οποία αναδείχτηκαν ξεκάθαρα από τη συζήτηση. Το Ταμείο δεν αποτελεί πανάκεια, ένα γιατρικό για όλες τις αρρώστιες. Είναι απλώς ένα όπλο στο οπλοστάσιό μας, το οποίο είναι χρήσιμο και το οποίο αξιολογήσαμε από διάφορες οπτικές γωνίες. Το συμπέρασμα στο οποίο καταλήξαμε είναι ότι πρόκειται για αποτελεσματικό όπλο, ικανό να παράσχει βοήθεια σε μεγάλο αριθμό ατόμων σε σύντομο χρονικό διάστημα.
<P>
Μια επιπλέον σημαντική προοπτική, την οποία θέλω να επισημάνω, είναι ότι αυτό το Ταμείο απευθύνεται σε άτομα και δεν πρέπει, επομένως, να χρηματοδοτήσει μεγάλες εταιρείες. Αυτό είναι ένα ταμείο, το οποίο προορίζεται για εργαζόμενους, σε ατομική βάση, και αυτό δεν πρέπει να το παραβλέψουμε.
<P>
Ένα άλλο θέμα που διαφάνηκε υπόρρητα από τη σημερινή συζήτηση ήταν ο φόβος μήπως τα κριτήρια τα οποία θεσπίστηκαν δεν είναι τελικώς τα ορθά. Θεωρώ ότι μπορούμε να πούμε με ασφάλεια ότι αυτά τα κριτήρια εξετάστηκαν εξαιρετικά προσεχτικά από όλους όσοι ενδιαφέρονται για τα εργασιακά και για τη δημιουργία αυτού του Ταμείου. Κανένα ανθρώπινο εγχείρημα δεν προσφέρει ποτέ απόλυτη βεβαιότητα. Ο κανονισμός περιλαμβάνει μια έννοια, η οποία σχετίζεται με τη ρήτρα αναθεώρησης, η οποία θα επιτρέψει να εξετάσουμε άλλες αλλαγές τάχιστα, σε συνάρτηση με την εξέλιξη των πραγμάτων. Είναι, πάντως, σαφές -και είμαι πεπεισμένος μετά από αυτή τη συζήτηση- ότι όλα τα κριτήρια εξετάστηκαν επισταμένως από κάθε σχετική σκοπιά.
<P>
Όσον αφορά τις ατομικές τροπολογίες, μπορώ να πω με σαφήνεια ότι η Επιτροπή δύναται να αποδεχθεί όλες τις τροπολογίες, για τις οποίες υπάρχει συμφωνία σε πρώτη ανάγνωση. Ελπίζω ειλικρινά η αυριανή ψηφοφορία να διεξαχθεί επιτυχώς και ο κανονισμός να τεθεί σε ισχύ και να εφαρμοστεί από 1ης Ιανουαρίου. Θέλω να παραθέσω μια φράση, την οποία χρησιμοποίησε ο κ. Remek: "αυτός που δίνει ταχέως, δίνει τα διπλά", μια φράση που χρησιμοποιείται συχνά στα τσέχικα και γίνεται κατανοητή παντού. Θα είναι πολύ καλύτερα να μπορέσουμε να θεσπίσουμε αυτό το ταμείο από 1ης Ιανουαρίου, αντί αυτό να συμβεί εβδομάδες ή και μήνες μετά. Με την αυριανή ψηφοφορία το Ευρωπαϊκό Κοινοβούλιο μπορεί να στείλει ένα θετικό μήνυμα στους πολίτες της Ευρώπης. Πιστεύω ότι αυτό εξηγήθηκε στη συζήτηση από διάφορες σκοπιές.
<SPEAKER ID="376" NAME="Πρόεδρος">
Ευχαριστώ όλους τους ομιλητές που συμμετείχαν στη συζήτηση και ειδικά την Επιτροπή Απασχόλησης και Κοινωνικών Υποθέσεων για το σοβαρό έργο της σε ένα δύσκολο και απαιτητικό παγκόσμιο περιβάλλον.
<P>
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτή δήλωση (άρθρο 142 του Κανονισμού)
<SPEAKER ID="377" NAME="Véronique Mathieu" AFFILIATION="PPE-DE">
(FR) Δεν μπορούμε παρά να εκφράσουμε τη χαρά μας για την έγκριση της έκθεσης για το Ευρωπαϊκό Ταμείο Παγκοσμιοποίησης (ΕΤΠ), το οποίο σηματοδοτεί μια νέα τοποθέτηση της ΕΕ όσον αφορά την αντιμετώπιση των κοινωνικών συνεπειών της παγκοσμιοποίησης. " εφαρμογή του, από τον Ιανουάριο του 2007, μαρτυρεί τη βούληση των ευρωπαϊκών θεσμικών οργάνων να κομίσουν μια αποτελεσματική απάντηση στις μετεγκαταστάσεις και να επαναφέρουν τα κοινωνικά δικαιώματα του ατόμου στο επίκεντρο του συστήματος. Αυτό το ταμείο θα επιτρέψει την παροχή εστιασμένης και εξατομικευμένης βοήθειας προς εργαζομένους η απόλυση των οποίων συνδέεται με την παγκοσμιοποίηση, προκειμένου να τους βοηθήσει στον επαγγελματικό αναπροσανατολισμό τους.
<P>
Αν και αναγνωρίζεται ότι, σε γενικές γραμμές, το άνοιγμα των οικονομιών στον ανταγωνισμό είναι θετικό για την ανάπτυξη και την ανταγωνιστικότητα, μπορεί επίσης να επιφέρει οδυνηρές αναδιαρθρώσεις και σκληρές απώλειες θέσεων εργασίας. " περίπτωση της Volkswagen στο Βέλγιο αποτελεί χαρακτηριστικότατο παράδειγμα.
<P>
Βέβαια, υφίστανται ήδη σε επίπεδο κρατών μελών μέσα στήριξης των εργαζομένων, οι οποίοι πλήττονται από αναδιαρθρώσεις που συνδέονται με την παγκοσμιοποίηση. Ωστόσο, η έγκριση αυτής της έκθεσης επιτρέπει τη δημιουργία ενός κοινοτικού μέσου για να εκφραστεί η αλληλεγγύη της ΕΕ. Αυτό το ταμείο ανταποκρίνεται σε μια διακαή προσδοκία των Ευρωπαίων και καταδεικνύει την ικανότητα της ΕΕ για ταχεία αντίδραση όταν διακυβεύεται η αλληλεγγύη των λαών.

<CHAPTER ID="024">
Καταπολέμηση των ακρωτηριασμών των γεννητικών οργάνων των γυναικών που γίνονται στην ΕΕ (συνοπτική παρουσίαση)
<SPEAKER ID="197" NAME="Πρόεδρος">
Το επόμενο θέμα είναι η έκθεση της κυρίας Muscardini, εκ μέρους της Επιτροπής Γυναικείων Δικαιωμάτων και Ισότητας των Φύλων, περί καταπολέμησης των ακρωτηριασμών των γεννητικών οργάνων των γυναικών που γίνονται στην ΕΕ.
<SPEAKER ID="198" NAME="Cristiana Muscardini">
εισηγήτρια. - (IT) Κύριε Πρόεδρε, κυρίες και κύριοι, θεωρώ ιδιαίτερα αρμοστό το γεγονός ότι ο Επίτροπος Michel συμμετέχει στη συζήτησή μας. Όπως γνωρίζουμε, αποδίδει πάντα ιδιαίτερη προσοχή στα θέματα ανθρωπίνων δικαιωμάτων και στις τραγωδίες της Αφρικής. Στην ουσία, η παρουσία του κυρίου Michel μου δίνει ελπίδες ότι η Επιτροπή μπορεί να λάβει σοβαρά υπόψη ένα θέμα το οποίο σήμερα επηρεάζει 28 Αφρικανικές χώρες, αλλά και διάφορες χώρες της Μέσης Ανατολής και άλλες γειτονικές χώρες, αλλά το οποίο αποτελεί ανησυχητικό πρόβλημα εντός της ίδιας της Ευρωπαϊκής Ένωσης.
<P>
" μαζική ένταξη που έλαβε χώρα τα τελευταία χρόνια έφερε αυτή την τραγωδία στις χώρες της ΕΕ. Δεκάδες χιλιάδες κορίτσια και νεαρές γυναίκες κινδυνεύουν κάθε μέρα να υποφέρουν από μια τρομερή πρακτική που τις τραυματίζει ανεπανόρθωτα από σωματικής πλευράς, επιφέροντας ταυτόχρονα εξαιρετικά σοβαρά ψυχολογικά τραύματα. Παρόλο που το Κοινοβούλιο έχει ήδη καταδικάσει αυτή την πρακτική σε πολλές περιπτώσεις τα προηγούμενα χρόνια και μάλιστα έκανε επιχορήγηση μέσω του πλαισίου DAPHNE σε 14 προγράμματα με σκοπό την καταπολέμηση του ακρωτηριασμού των γεννητικών οργάνων των γυναικών- αυτός είναι ο λόγος που σήμερα ξαναβρισκόμαστε να συζητάμε το ίδιο θέμα διότι το φαινόμενο δεν έχει γίνει, δυστυχώς, λιγότερο διαδεδομένο αλλά διατηρεί αυξητική πορεία.
<P>
Πρέπει να βρούμε το θάρρος να υιοθετήσουμε μια πιο κατάλληλη προληπτική μέθοδο μέσω πολιτιστικών καμπανιών που θα μπορούν να κάνουν τις γυναίκες μετανάστριες, αλλά και τους πατέρες αυτών των κοριτσιών, να καταλάβουν ότι ακολουθώντας μια τελετή μιας φυλής, η οποία δεν έχει καμία σχέση με την θρησκεία, δεν αποτελεί τρόπο εισαγωγής ή δημιουργίας ενός μέλλοντος για τις θυγατέρες τους.
<P>
Σκεφτείτε μια νεαρή κοπέλα που φοιτά σε ένα γαλλικό, ιταλικό ή βελγικό σχολείο και ξαφνικά, αφού έχει κοινωνικοποιηθεί με τους συμμαθητές της, βρίσκει τον εαυτό της να αποκόπτεται από την καθημερινότητά της και να αναγκάζεται να υποφέρει μια τραγωδία η οποία θα την σημαδέψει για όλη της την ζωή. Αυτή η κοπέλα όχι μόνο ακρωτηριάζεται σωματικά αλλά είναι αδύνατο για αυτή να συνάψει κανονικές σχέσεις με άλλους ανθρώπους. Νιώθει μειωμένη, διαφορετική και στην κοινωνία μας οι διαφορετικοί άνθρωποι είναι ανεπιθύμητοι. Θέλουμε ανθρώπους που, ανεξάρτητα από την θρησκεία τους, το χρώμα του δέρματός τους ή την γεωγραφική τους προέλευση, να μπορούν να εργαστούν για ένα καλύτερο μέλλον για την Ευρώπη, σε στενότερη επαφή με τους πολίτες της.
<P>
Για αυτόν τον λόγο, Κύριε Πρόεδρε, Επίτροπε, εμείς ως Κοινοβούλιο- και θα ήθελα να ευχαριστήσω όλους τους συναδέλφους μου από την επιτροπή που με βοήθησαν στην σύνταξη του προσχεδίου αυτής της έκθεσης- επιθυμούμε την εναρμόνιση των νόμων όλων των ΚΜ προκειμένου ο ακρωτηριασμός των γεννητικών οργάνων των γυναικών να κατηγοριοποιηθεί ως έγκλημα. Δεν στηρίζουμε "παρηγορητικές" προτάσεις όπως το "παρακέντηση". Θέλουμε τις γυναίκες να είναι αληθινά ίσες με τους άντρες, δεν στηρίζουμε τις τελετές μύησης αλλά θέλουμε, αντ'αυτού, αληθινή ενσωμάτωση. Θέλουμε τους ΜΚΟ να είναι σε θέση να πραγματοποιήσουν το έργο τους, θέλουμε μια προληπτική πολιτική η οποία θα εμπλέκει τους συνδέσμους των γυναικών μεταναστριών, θέλουμε να τιμωρούνται όλοι όσοι αναζητούν τον ακρωτηριασμό των κοριτσιών παρασύροντάς τα σε έναν διεφθαρμένο κυκεώνα απόγνωσης και περιθωριοποίησης.
<P>
" έκθεση καλύπτει πολλούς τομείς και πιστεύω ότι τα ΚΜ είχαν την ευκαιρία να την εξετάσουν και να την αξιολογήσουν. Θεωρώ ότι όλοι θα πρέπει να στηρίξουν αυτή την έκκληση μιας σκόπιμης Ευρώπης που θα συνδυάζει τις προσπάθειες των τριών θεσμικών οργάνων της προκειμένου να καταπολεμηθεί αυτό το τρομερό έγκλημα που παραβιάζει τα ανθρώπινα δικαιώματα.
<SPEAKER ID="199" NAME="Louis Michel" LANGUAGE="FR">
Κύριε Πρόεδρε, τόσο ο ίδιος όσο και για λογαριασμό του συναδέλφου μου, θα ήθελα να ευχαριστήσω την κυρία Muscardini για την ομιλία της, καθώς πιστεύω ότι έθιξε ένα θέμα που αποτελεί ταυτόχρονα τραγωδία και σκάνδαλο. Θα ήθελα πραγματικά να ευχαριστήσω την κυρία Muscardini για την εξαιρετική έκθεσή της σχετικά με το μείζον αυτό ζήτημα της καταπολέμησης του ακρωτηριασμού των γυναικείων εξωτερικών γεννητικών οργάνων στην Ευρωπαϊκή Ένωση.
<P>
" Ευρωπαϊκή Επιτροπή έχει ξεκάθαρα καταγγείλει, τόσο εντός της Ένωσης όσο και σε τρίτες χώρες, την απαράδεκτη φύση των παραδοσιακών πρακτικών που υπονομεύουν σοβαρά το θεμελιώδες δικαίωμα των γυναικών και των νεαρών κοριτσιών για σεβασμό της σωματικής και διανοητικής ακεραιότητάς τους. Προφανώς συμφωνούμε πλήρως με την έκθεση. Πιστεύουμε ότι όλα τα κράτη μέλη της Ευρωπαϊκής Ένωσης θα πρέπει να λάβουν ισχυρά μέτρα. Θα έλεγα ότι πρέπει να ληφθούν πολύ ισχυρότερα μέτρα για να τερματιστούν αυτές οι πρακτικές, τόσο εντός της Ευρωπαϊκής Ένωσης όσο και σε τρίτες χώρες, γιατί είναι εντελώς απαράδεκτο και απίστευτο ότι κάτι τέτοιο μπορεί να εξακολουθεί να εφαρμόζεται εντός της Ευρωπαϊκής Ένωσης. Πρέπει επίσης να εξασφαλίσουμε, στα πλαίσια όλων των πολιτικών διαλόγων που διεξάγουμε με τρίτες χώρες, ότι οι τελευταίες κατανοούν πλήρως τη θέση μας. Θα ήθελα να απομακρυνθώ για λίγο από το κείμενο για να πω ότι είμαι σε θέση να σας διαβεβαιώσω ότι το ζήτημα αυτό περιλαμβάνεται πάντοτε στην ημερήσια διάταξη κάθε πολιτικού διαλόγου που διεξάγουμε με τις αναπτυσσόμενες χώρες.
<P>
Πρόσφατα, ο Πρόεδρος Compaoré της Μπουρκίνα Φάσο επικοινώνησε μαζί μου και μου είπε ότι επρόκειτο να υιοθετηθεί ένας νόμος για την απαγόρευση αυτών των πρακτικών, παρόλο που κάτι τέτοιο δεν θα είναι εύκολη υπόθεση. Θα πρέπει να επισημανθεί ότι υπάρχουν προφανώς ορισμένες φατρίες και φυλές που εξακολουθούν να εκτελούν αυτή την πρακτική και πρόκειται για ένα αρκετά ευαίσθητο ζήτημα στη χώρα, αλλά είχε την επιθυμία να σημειώσει πρόοδο και αυτό, πιστεύω, είναι σημαντικό.
<P>
Θα γνωρίζετε επίσης ότι η Επιτροπή χορηγεί τακτικά κοινοτικά κονδύλια για την υποστήριξη έργων στην Ευρώπη και τις τρίτες χώρες που αποσκοπούν στην αποτροπή και εξάλειψη του ακρωτηριασμού γυναικείων εξωτερικών γεννητικών οργάνων και στην παροχή βοήθειας στα θύματα και σε νεαρά κορίτσια που βρίσκονται σε κίνδυνο.
<P>
Στην Ευρώπη, το κύριο μέσο είναι το πρόγραμμα DAPHNE III, που υποστηρίζει τις ευρωπαϊκές μη κυβερνητικές οργανώσεις και τα τοπικά και περιφερειακά όργανα και αρχές στον αγώνα κατά του ακρωτηριασμού των γυναικείων εξωτερικών γεννητικών οργάνων. Από την έναρξή του το 1997, το DAPHNE έχει συγχρηματοδοτήσει 14 έργα που αφορούν συγκεκριμένα το ζήτημα αυτό, παρέχοντας συνολικό ποσό 2,4 εκατομμυρίων ευρώ. Τα έργα DAPHNE μας έδωσαν τη δυνατότητα να εφαρμόσουμε κοινοτικά προγράμματα κατάρτισης και υποστήριξης, να διεξάγουμε εκστρατείες ευαισθητοποίησης, να αναλύσουμε την εθνική νομοθεσία, να συγκεντρώσουμε πληροφορίες και στατιστικά στοιχεία, να αναπτύξουμε εργαλεία και να θεσπίσουμε βέλτιστες πρακτικές για χρήση από τους επί τόπου παράγοντες, καθώς και να προτείνουμε οδηγίες πολιτικής σε ευρωπαϊκούς και εθνικούς φορείς λήψης αποφάσεων.
<P>
Είμαστε προφανώς αποφασισμένοι να συνεχίσουμε να υποστηρίζουμε αυτές τις δράσεις και να συνεχίσουμε να χειριζόμαστε το ζήτημα εντός της Ευρωπαϊκής Ένωσης, όχι μόνο στα πλαίσια της πρόληψης βίας και της υποστήριξης θυμάτων, αλλά και στους τομείς της μετανάστευσης, του ασύλου και της ποινικής δικαιοσύνης.
<P>
Θα στρέψω για λίγο την προσοχή μου μακριά από το κείμενο για άλλη μια φορά. Πρέπει να σας πω ότι είμαι κάπως σοκαρισμένος από τη σχετική δειλία από μέρους των κυβερνήσεών μας και ορισμένων πολιτικών που θεωρούν ότι κάτι τέτοιο είναι μέρος του πολιτισμού και επομένως δεν πρέπει να θίγεται. Λυπάμαι: το ελάχιστο που πρέπει να περιμένουμε από όσους έρχονται στην Ευρώπη είναι να τηρούν τους ισχύοντες νόμους. Πιστεύω ότι δεν μπορεί να υπάρξει δικαιοσύνη δύο ταχυτήτων∙ δεν μπορεί να υπάρξει η έννοια των δύο ταχυτήτων. Κάτι τέτοιο δεν έχει επίπτωση στην ικανότητα μιας ευρωπαϊκής χώρας να δεχθεί εισερχόμενους αλλοδαπούς, αλλά το αντίθετο. Πρόκειται για μια συζήτηση στην οποία έχω παλαιότερα συμμετάσχει ο ίδιος στη χώρα μου. Πρέπει να πω ότι είμαι σοκαρισμένος που ορισμένοι, με το πρόσχημα του σεβασμού της κουλτούρας των μεταναστών, αρνούνται στην ουσία να ποινικοποιήσουν μια τέτοια πράξη. Πιστεύω ότι αν θέλουμε τουλάχιστον να διαλευκάνουμε το ζήτημα αυτό στην Ευρώπη, πρέπει να φτάσουμε σε ένα επίπεδο όπου οι πρακτικές αυτές ποινικοποιούνται. Πρέπει να έχουμε το πολιτικό κουράγιο και δεν πιστεύω ότι κάτι τέτοιο θα παρεμποδίσει την ικανότητα μιας χώρας να καλωσορίζει τους εισερχόμενους αλλοδαπούς, σαν να λέγαμε: "Αυτό είναι το σύνταγμά μας, αυτοί είναι οι κανόνες μας, αυτές είναι οι ανθρώπινες αξίες μας και πρέπει να τις τηρείτε. Αν δεν τις τηρείτε, θα ενεργείτε παράνομα και θα τιμωρείστε." Αυτά είχα να πω αλλά είμαι χαρούμενος που τα είπα γιατί συμμερίζομαι πλήρως την αγανάκτησή σας σχετικά με αυτό το ζήτημα.
<P>
Στα πλαίσια της εξωτερικής ενίσχυσης που παρέχει σε τρίτες χώρες, η Επιτροπή εφαρμόζει επίσης τρεις πολιτικές για την καταπολέμηση του ακρωτηριασμού γυναικείων εξωτερικών γεννητικών οργάνων. Πρώτα απ' όλα, όπως σας είπα, καθιστά το ζήτημα της χειραφέτησης των γυναικών, των ανθρωπίνων δικαιωμάτων και της υγείας αναπόσπαστο μέρος οποιουδήποτε πολιτικού και στρατηγικού διαλόγου που διεξάγει με τις συνεργαζόμενες κυβερνήσεις.
<P>
Δεύτερον, υποστηρίζει δράσεις που υποστηρίζουν και πιέζουν για βελτιωμένη εθνική νομοθεσία, καθώς και για τη δημιουργία εθνικών πολιτικών κατάλληλων για την προώθηση και προστασία των δικαιωμάτων των γυναικών και την κατάργηση όλων των επιβλαβών πρακτικών.
<P>
Τρίτον, υποστηρίζει πρωτοβουλίες που αποσκοπούν στην ενίσχυση του πεδίου δράσης των πολιτικών αρχηγών, καθώς και εκστρατείες ευαισθητοποίησης που αποσκοπούν σε όλους τους τομείς της κοινωνίας. Το πολυετές Πρόγραμμα της Χάγης, που καλύπτει τις διάφορες δράσεις που θα διεξαχθούν για την ανάπτυξη του τομέα δικαιοσύνης, ελευθερίας και ασφάλειας, ολοκληρώνεται το 2010. Θα παρουσιάσουμε το νέο Πρόγραμμα της Στοκχόλμης 2010-2014 σε μια ανακοίνωση την Άνοιξη του 2009. Μπορώ να σας διαβεβαιώσω ότι το πρόγραμμα αυτό θα εστιάσει ιδιαίτερα στο θέμα της προστασίας των θεμελιωδών δικαιωμάτων και των θυμάτων, συμπεριλαμβανομένης της προώθησης και της προστασίας των δικαιωμάτων των παιδιών και των γυναικών.
<P>
Παρόλο που η Επιτροπή δεν έχει ακόμη σχεδιάσει συγκεκριμένη στρατηγική για την καταπολέμηση του ακρωτηριασμού των γυναικείων εξωτερικών γεννητικών οργάνων, είμαστε αποφασισμένοι να συνεχίσουμε να υποστηρίζουμε τις δράσεις που αποσκοπούν στην αποτροπή του και σκοπεύουμε να συνεχίσουμε να θίγουμε το ζήτημα αυτό στο πλαίσιο των εσωτερικών και εξωτερικών πολιτικών της Ένωσης.
<SPEAKER ID="200" NAME="Πρόεδρος">
" παρουσίαση έληξε.
<P>
" ψηφοφορία θα διεξαχθεί την Τρίτη 24 Μαρτίου 2009.
<P>
Γραπτές Δηλώσεις (άρθρο 142 του Κανονισμού)
<SPEAKER ID="201" NAME="Véronique Mathieu  " LANGUAGE="FR">
Κάθε χρόνο στην Ευρώπη, 180.000 μετανάστριες υποβάλλονται ή κινδυνεύουν να υποβληθούν σε ακρωτηριασμό των εξωτερικών γεννητικών οργάνων. Είναι σημαντικό να θυμόμαστε ότι αυτοί οι ακρωτηριασμοί αποτελούν παραβίαση των ανθρωπίνων δικαιωμάτων με πολύ σοβαρές σωματικές και ψυχολογικές επιπτώσεις. Οι πρακτικές αυτές δεν μπορούν να δικαιολογούνται λόγω πολιτιστικών ή θρησκευτικών παραδόσεων. Προκειμένου να τεθεί τέρμα σε αυτές τις πρακτικές, τα κράτη μέλη πρέπει να επιβάλλουν τη συμμόρφωση προς την απαγόρευση που θεσπίζεται από την ποινική νομοθεσία τους και η πρακτική του ακρωτηριασμού πρέπει να θεωρείται ποινικό αδίκημα. Ταυτόχρονα, τα πραγματικά ή δυνητικά θύματα πρέπει να έχουν πρόσβαση σε νομική και ιατρική βοήθεια.
<P>
" ΕΕ πρέπει να αυξήσει την υποστήριξή της για τους ΜΚΟ που πραγματοποιούν εξαιρετικό έργο επιτόπου στους τομείς πρόληψης και παροχής βοήθειας. Σε εθνικό και ευρωπαϊκό επίπεδο, εστιασμένες εκστρατείες ενημέρωσης και εκπαίδευσης θα εξάλειφαν τα ταμπού που σχετίζονται με τις πρακτικές αυτές, ενημερώνοντας ταυτόχρονα τις οικογένειες για τις ποινικές επιπτώσεις αυτών των ακρωτηριασμών. Είναι επομένως σημαντικό για την ΕΕ να αντιμετωπίσει το εν λόγω πρόβλημα ορίζοντας κοινές προληπτικές δράσεις για την απαγόρευση της πρακτικής του ακρωτηριασμού στην ΕΕ και κάνοντας αναφορά στην απαγόρευση αυτή σε όλες τις συμφωνίες συνεργασίας που συνάπτονται με τρίτες χώρες. Ο ακρωτηριασμός των γυναικείων εξωτερικών γεννητικών οργάνων είναι ένα κοινωνικό πρόβλημα που μας αφορά όλους. <BRK>

<CHAPTER ID="013">
Διάταξη των εργασιών
<SPEAKER ID="017" NAME="Πρόεδρος">
Το τελικό σχέδιο της ημερήσιας διάταξης αυτής της συνόδου, που κατάρτισε η Διάσκεψη των Προέδρων κατά τη συνεδρίαση της Τετάρτης 16 Μαΐου 2007, σύμφωνα με τα άρθρα 130 και 131 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις:
<P>
Τρίτη:
<P>
" Ομάδα των Πρασίνων/Ευρωπαϊκή Ελεύθερη Συμμαχία ζήτησε να μετατεθεί για την περίοδο συνόδου του Ιουνίου στο Στρασβούργο η τελική ψηφοφορία επί της έκθεσης της κ. Aubert για τη βιολογική παραγωγή και την επισήμανση των βιολογικών προϊόντων.
<SPEAKER ID="018" NAME="Monica Frassoni">
εξ ονόματος της Ομάδας Verts/ALE. - (IT) Κύριε Πρόεδρε, κυρίες και κύριοι, θα ήθελα απλώς να αποσαφηνίσω το αίτημά μας για αναβολή της ψηφοφορίας έως την περίοδο συνόδου του Ιουνίου. Υποβάλαμε το αίτημα αυτό για λόγους "νομοθετικής τεχνικής", έναν κάπως μυστήριο όρο ο οποίος, κατά την άποψή μας, σημαίνει ότι η αναβολή της ψηφοφορίας για μερικές εβδομάδες θα μπορούσε να συνδράμει το θεσμικό μας όργανο ώστε να διαπραγματευτεί ένα αποτέλεσμα που θα είναι θετικό, ή τουλάχιστον περισσότερο θετικό από την κατάσταση που θα προέκυπτε εάν επρόκειτο να ψηφίσουμε επί του κειμένου αυτού αύριο. Όπως γνωρίζετε, το θέμα αυτό είναι ιδιαίτερα σημαντικό για τους πολίτες. Για τον λόγο αυτό, ζητήσαμε να αλλάξει η νομική βάση που υποστηρίχθηκε από το Κοινοβούλιο στο σύνολό του. Καλώ τους συναδέλφους μου βουλευτές να υποστηρίξουν το αίτημά μας για αναβολή της ψηφοφορίας, και όχι την αναπομπή του σχεδίου στην αρμόδια επιτροπή.
<SPEAKER ID="019" NAME="Πρόεδρος">
Θεωρώ ότι η εν λόγω αιτιολόγηση επιχειρηματολογούσε επίσης υπέρ της πρότασης, άρα χρειαζόμαστε τώρα κάποιον να επιχειρηματολογήσει κατά αυτής.
<SPEAKER ID="020" NAME="Struan Stevenson">
εξ ονόματος της Ομάδας PPE-DE. - (EN) Κύριε Πρόεδρε, μολονότι δεν μου αρέσει να διαφωνώ με την κ. Frassoni, αναβάλαμε τη συζήτηση της έκθεσης Aubert κατά την τελευταία περίοδο συνόδου και την αναπέμψαμε στην Επιτροπή Γεωργίας και Ανάπτυξης της Υπαίθρου. Δεν φαίνεται να υπάρχουν πολλές πιθανότητες να επιτευχθεί μια νομική βάση και, για τον λόγο αυτό, όλοι οι συντονιστές, με εξαίρεση την Ομάδα των Πρασίνων/Ευρωπαϊκή Ελεύθερη Συμμαχία, συμφώνησαν ότι το θέμα αυτό θα πρέπει να τεθεί σε τελική ψηφοφορία σε αυτήν τη συνεδρίαση - η ψηφοφορία αυτή αναμένεται να διεξαχθεί αύριο. Καλώ όλους τους συναδέλφους μου και όλες τις υπόλοιπες ομάδες που συμφώνησαν μέσω των συντονιστών τους στην επιτροπή να απορρίψουμε την εν λόγω πρόταση της Ομάδας των Πρασίνων/Ευρωπαϊκής Ελεύθερης Συμμαχίας και να διεξαχθεί αύριο η τελική ψηφοφορία.
<P>
(Το Σώμα απορρίπτει την πρόταση)
<SPEAKER ID="021" NAME="Πρόεδρος">
" Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και η Σοσιαλιστική Ομάδα στο Ευρωπαϊκό Κοινοβούλιο ζήτησαν να μην περατωθεί η συζήτηση επί των δηλώσεων του Συμβουλίου και της Επιτροπής όσον αφορά την κατάσταση στην Παλαιστίνη με την υποβολή προτάσεων ψηφίσματος.
<SPEAKER ID="022" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, κατά τον τελευταίο γύρο των συζητήσεων, η ομάδα μας εξέφρασε με σαφήνεια τη θέση της όσον αφορά το παλαιστινιακό ζήτημα, και συγκεκριμένα όσον αφορά την αναγνώριση της παλαιστινιακής κυβέρνησης.
<P>
Πιστεύω, όμως, ότι σε δύσκολους καιρούς, όπως αυτοί που διανύουμε, θα πρέπει το Σώμα αυτό να εξεύρει μία γραμμή, με την οποία θα μπορούμε όλοι να συμφωνήσουμε· ακόμη όμως δεν έχουν γίνει αρκετές συζητήσεις επ' αυτού, ενώ επιπλέον τα γεγονότα στην Παλαιστίνη απειλούν να μας προσπεράσουν, με αποτέλεσμα να είμαστε τώρα σε μια κατάσταση, στην οποία ένα κουτσοφτιαγμένο ψήφισμα χωρίς πραγματικά καμία ευρεία βάση σαφώς και δεν θα βοηθούσε, και μάλιστα όταν εσείς ετοιμάζεστε να πραγματοποιήσετε επίσκεψη, και προτείνω, συνεπώς, να αποσυρθεί το ψήφισμα για τους λόγους αυτούς - όχι επειδή έχουμε αλλάξει γνώμη, αλλά μάλλον επειδή επιθυμούμε να βρεθεί επαρκής χρόνος για τη διεξαγωγή συζητήσεων με τις άλλες ομάδες.
<SPEAKER ID="023" NAME="Francis Wurtz">
εξ ονόματος της Ομάδας GUE/NGL. - (FR) Κύριε Πρόεδρε, δεν είμαι εντελώς αντίθετος στο αίτημα.
<P>
Ομολογουμένως, λυπάμαι που δεν μπορούμε να έχουμε ένα ψήφισμα και που δεν μπορούμε να υιοθετήσουμε το πολύ εποικοδομητικό ψήφισμα στο οποίο κατέληξε σε συμφωνία η Διάσκεψη των Προέδρων την Τετάρτη. Κατανοώ, ωστόσο, το επιχείρημα του κ. Swoboda.
<P>
Αν εκφράζω μια απογοήτευση, αυτό συμβαίνει απλά επειδή αυτό είναι ακριβώς το μήνυμα που χρειαζόμαστε, ώστε να μπορέσουμε να το απευθύνουμε σε αυτόν τον λαό και να του ξαναδώσουμε λίγη ελπίδα και μία ανάσα ζωής σε αυτό που απομένει από τους πολύ εύθραυστους θεσμούς του.
<P>
Είμαι επομένως υπέρ της πρότασης του κ. Swoboda, αλλά προτείνω η Διάσκεψη των Προέδρων να εξετάσει ήρεμα, την Πέμπτη, πώς μπορούμε να σηματοδοτήσουμε την 40ή επέτειο του ψηφίσματος 242, καθώς η μικρή περίοδος συνόδου συμπίπτει ακριβώς με αυτήν τη 40ή επέτειο. Προτείνω επίσης η συναίνεση που καταφέραμε να οικοδομήσουμε μαζί σε αυτό το σημαντικό θέμα στη Διάσκεψη των Προέδρων να επισημοποιηθεί με την ευκαιρία αυτής της 40ής επετείου.
<P>
(Το Σώμα εγκρίνει την πρόταση)
<P>
(Εγκρίνεται συνεπώς η ημερήσια διάταξη)

<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 9.05)">
<SPEAKER ID="3" LANGUAGE="" NAME="Πρόεδρος." AFFILIATION="">
<P>
Μπορώ να σας πληροφορήσω ότι έλαβα μια επιστολή από τον κ. Bonde και τον κ. Farage, συμπροέδρους της Ομάδας Ανεξαρτησία και Δημοκρατία, στην οποία μου ζητούν να αποσύρω την ανακοίνωση της Προεδρίας της 15ης Μαρτίου σχετικά με την αναδιάρθρωση της εν λόγω πολιτικής ομάδας.
<P>
Συναφώς, προς απάντηση στο αίτημα των συμπροέδρων αυτής της Ομάδας, η επίμαχη δήλωση της Προεδρίας αποσύρεται και καθίσταται άκυρη και άνευ περιεχομένου και η σύνθεση της Ομάδας Ανεξαρτησίας και Δημοκρατίας παραμένει ακριβώς ως είχε πριν από τις 15 Μαρτίου 2006.
<SPEAKER ID="4" LANGUAGE="" NAME="" AFFILIATION="">
<SPEAKER ID="5" LANGUAGE="FR" NAME="Philippe Morillon (ALDE )," AFFILIATION="Πρόεδρος της Επιτροπής Αλιείας">
<P>
   Κύριε Πρόεδρε, κυρίες και κύριοι, διευκρινίζω ότι εδώ ομιλώ εξ ονόματος της Επιτροπής Αλιείας, της οποίας είμαι ο πρόεδρος, για να σας ενημερώσω ότι, χθες το απόγευμα, με μεγάλη πλειοψηφία 14 ψήφων έναντι 9, η επιτροπή ψήφισε κατά της αίτησης κατεπείγοντος του Συμβουλίου επί της πρότασης που κατέθεσε ο συνάδελφός μας κ. Varela Suanzes-Carpegna για τον κανονισμό σχετικά με τη σύναψη της συμφωνίας αλιευτικής σύμπραξης μεταξύ της Ευρωπαϊκής Κοινότητας και του Βασιλείου του Μαρόκου.
<P>
Ο λόγος είναι ότι, αν συμφωνούσαμε σε αυτήν την αίτηση κατεπείγοντος, αυτό θα ισοδυναμούσε με την παροχή υπογραφής εν λευκώ όσον αφορά αυτήν τη συμφωνία, σε μια στιγμή όπου οι συζητήσεις στους κόλπους της επιτροπής μας απέχουν πολύ από την ολοκλήρωσή τους, όπως φάνηκε από τον έντονο χαρακτήρα των χθεσινών συζητήσεων, και σε μια στιγμή κατά την οποία η Επιτροπή Ανάπτυξης, η οποία ενδιαφέρεται ιδιαίτερα για αυτού του τύπου την συμφωνία, δεν έχει ακόμη εκδώσει τη γνωμοδότησή της. Αντιλαμβανόμαστε, φυσικά, τη σημασία αυτής της συμφωνίας τόσο για τη μαροκινή κυβέρνηση όσο και για τους ίδιους τους ευρωπαίους αλιείς. Αυτός είναι και ο λόγος για τον οποίο προτείνουμε να συζητήσουμε το θέμα με την επισπευσμένη διαδικασία η οποία θα μας επιτρέψει, κατόπιν περαιτέρω συζητήσεων στη επόμενη συνεδρίαση της επιτροπής στις 18 και 19 Απριλίου, να ψηφίσουμε επί της έκθεσης στην επιτροπή στις 2 Μαΐου, και έτσι να την καταθέσουμε στο Κοινοβούλιο κατά τη διάρκεια της επόμενης Ολομέλειας του Μαΐου.
<SPEAKER ID="6" LANGUAGE="DE" NAME="Heinz Kindermann (PSE )." AFFILIATION="">
<P>
   – Κύριε Πρόεδρε, τάσσομαι υπέρ της θεώρησης του θέματος αυτού ως κατεπείγοντος. Είναι πράγματι απαραίτητο για τους ισπανούς αλιείς και προς το συμφέρον τους να μπορούν να αλιεύουν από την αρχή της περιόδου, την 1η Μαΐου. Επί χρόνια τώρα δεν είχαν τη δυνατότητα να αλιεύουν και μια καθυστέρηση δεν θα αλλάξει επί της ουσίας τίποτα όσον αφορά την τρέχουσα διαδικασία επικύρωσης ή το περιεχόμενο των συνθηκών. 
<SPEAKER ID="7" LANGUAGE="ES" NAME="Carmen Fraga Estévez," AFFILIATION="εξ ονόματος της Ομάδας PPE-DE.">
<SPEAKER ID="8" LANGUAGE="ES" NAME="Daniel Varela Suanzes-Carpegna (PPE-DE )," AFFILIATION="εισηγητής">
<P>
   Κύριε Πρόεδρε, παρεμβαίνω σύμφωνα με το άρθρο 134, παράγραφος 3, ως εισηγητής αυτής της έκθεσης, για να ενημερώσω το Κοινοβούλιο ότι ο εισηγητής είναι κατά της διαδικασίας κατεπείγοντος. Είμαι κατά διότι, δεδομένου ότι πρόκειται για ένα λεπτό ζήτημα, το οποίο δεν έχει κλείσει εντελώς, σχετικά με μια συμφωνία που εξακολουθεί να υφίσταται σημαντικές αλλαγές και από τις δύο πλευρές, δεν μπορούμε να αρνηθούμε στην αρμόδια επιτροπή, την Επιτροπή Αλιείας, τη δικαιωματική της έκθεση, συζήτηση και ψηφοφορία.
<P>
Με τον συμβιβασμό που πρότεινα χθες στον πρόεδρο της Επιτροπής Αλιείας, τον οποίο η επιτροπή αυτή ενέκρινε, πρόθεσή μου δεν είναι να καθυστερήσει η έκθεση, αλλά να επιταχυνθεί ούτως ώστε να είναι διαθέσιμη στο Κοινοβούλιο τον Μάιο και ούτως ώστε να μπορέσουμε να κλείσουμε αυτό το θέμα υπό ιδανικές συνθήκες, καθώς η πρώτη προθεσμία για την πρώτη οικονομική αποζημίωση λήγει στις 30 Ιουνίου. Θα είμαστε στην ώρα μας και, υπό το πρίσμα όσων είπε ο κ. Kindermann, θα ήθελα να επισημάνω ότι, για πολλά από τα είδη που συμπεριλαμβάνονται στη συμφωνία, η βιολογική περίοδος ανάπαυσης ξεκινά τον τρέχοντα και τον προσεχή μήνα, και συνεπώς δεν θα επηρεαστούν.
<SPEAKER ID="9" LANGUAGE="" NAME="" AFFILIATION="(Το Σώμα απορρίπτει την αίτηση για διαδικασία κατεπείγοντος)">
<P>
(1)
<SPEAKER ID="10" LANGUAGE="FR" NAME="Joseph Daul (PPE-DE )," AFFILIATION="Πρόεδρος της Επιτροπής Γεωργίας και Ανάπτυξης της Υπαίθρου">
<SPEAKER ID="11" LANGUAGE="" NAME="" AFFILIATION="(Το Σώμα εγκρίνει τη διαδικασία κατεπείγοντος)">
<P>
(2)
<SPEAKER ID="12" LANGUAGE="" NAME="Πρόεδρος." AFFILIATION="">
<P>
- A6-0086/2006 της κ. Kósáné Kovács, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την πρόταση απόφασης του Συμβουλίου που αφορά τις κατευθυντήριες γραμμές των πολιτικών απασχόλησης των κρατών μελών (COM(2006)0032 - C6-0047/2006 - 2006/0010(CNS)), 
<P>
- A6-0077/2006 του κ. García-Margallo y Marfil, εξ ονόματος της Επιτροπής Οικονομικών και Νομισματικών Θεμάτων, σχετικά με την κατάσταση της ευρωπαϊκής οικονομίας: προπαρασκευαστική έκθεση σχετικά με τους γενικούς προσανατολισμούς της οικονομικής πολιτικής για το 2006 (2006/2047(INI)). 
<SPEAKER ID="13" LANGUAGE="DE" NAME="Günther Verheugen," AFFILIATION="Αντιπρόεδρος της Επιτροπής">
<P>
Έχει σημασία να επισημάνω ότι η στρατηγική για την ανάπτυξη και την απασχόληση βασίζεται σε έναν τριετή κύκλο. Αυτό σημαίνει ότι δεν υπάρχει καμία πρόθεση τροποποίησης των κατευθυντήριων γραμμών από τη μία χρονιά στην άλλη. Μπορούν, όμως, να προσαρμοστούν, ώστε να λαμβάνουν υπόψη τη διαφοροποιημένη πραγματικότητα και τις γνώσεις που αποκομίζουμε από την εμπειρία μας, και αυτό φυσικά θα είναι απαραίτητο, αλλά δεν βλέπουμε, επί του παρόντος, κανένα λόγο τροποποίησης αυτών των κατευθυντήριων γραμμών το 2006· αποτελούν ακόμη στερεή βάση για τις συνομιλίες που διεξάγει επί του παρόντος η Κοινότητα με τα κράτη μέλη, αντικείμενο των οποίων είναι η πραγματική υλοποίηση των εθνικών προγραμμάτων μεταρρυθμίσεων.
<P>
Όσον αφορά τους μεμονωμένους πυλώνες αυτής της στρατηγικής, οι συνάδελφοι Επίτροποι κκ. Almunia και Špidla θα πουν περισσότερα για τη μακροοικονομική πτυχή και την πτυχή της απασχόλησής της. Θα ήθελα, εν συντομία, να αναφερθώ στη μακροοικονομική διάστασή της και να τονίσω τη σημαντική πρόοδο που έχει σημειωθεί εν προκειμένω σε ορισμένους τομείς, ιδιαίτερα όσον αφορά το καίριο για το οικονομικό μέλλον της Ευρώπης θέμα, δηλαδή τη μετάβαση σε μια κοινωνία βασισμένη στη γνώση και τη μετατροπή της σε μια οικονομία βασισμένη στην καινοτομία, την έρευνα και την ανάπτυξη. Για αυτόν το λόγο, επιμείναμε τόσο πολύ στην επιβολή ποσοτικών στόχων για την έρευνα και ανάπτυξη.
<P>
Θα γνωρίζετε ότι αυτός ήταν ένας τομέας στον οποίο οι επιδόσεις των εθνικών προγραμμάτων μεταρρυθμίσεων ήταν μάλλον απογοητευτικές, διότι, κατά μέσο όρο, θα επιτύγχαναν ποσοστό της τάξης του 2,2% έως το 2010 αντί του επιθυμητού 3%. Στις λίγες εβδομάδες φέτος κατά τις οποίες μπορέσαμε να επιληφθούμε του θέματος, καταφέραμε να αποσπάσουμε μεγαλύτερες δεσμεύσεις από τα κράτη μέλη. Αν εμμείνουν σε αυτές, θα μπορέσουμε να επιτύχουμε 2,6% έως το 2010, κάτι που αποτελεί βελτίωση, αλλά –και πρέπει να το διευκρινίσω– δεν είναι αρκετό και, επομένως, η Επιτροπή θα εξακολουθήσει να ασκεί πίεση.
<SPEAKER ID="14" LANGUAGE="ES" NAME="Joaquín Almunia," AFFILIATION="Μέλος της Επιτροπής">
<P>
   Κύριε Πρόεδρε, συμφωνώ με την εκτίμηση που έκανε μόλις ο Αντιπρόεδρος Verheugen σχετικά με τον τρόπο με τον οποίο εφαρμόζουμε την αναθεωρημένη στρατηγική της Λισαβόνας που θέσαμε σε εφαρμογή πέρυσι.
<P>
Διαβάζοντας την έκθεση του κ. García-Margallo σχετικά με την ευρωπαϊκή οικονομία και τους γενικούς προσανατολισμούς της οικονομικής πολιτικής, διαπιστώνω έναν σημαντικό βαθμό συμφωνίας, και επίσης διαπιστώσαμε αυτήν τη συμφωνία στο πλαίσιο της Επιτροπής, με τους ίδιους στόχους και την ίδια διαδικασία προς την επίτευξή τους, στο τελευταίο Ευρωπαϊκό Συμβούλιο. Πιστεύω ότι αυτή η βασική συμφωνία μεταξύ των τριών ευρωπαϊκών θεσμικών οργάνων είναι κρίσιμη για την αξιοπιστία της διαδικασίας, την αποδοχή των στόχων αυτής της στρατηγικής από όλους τους οικονομικούς και κοινωνικούς παράγοντες, και όχι μόνο από τα ευρωπαϊκά και εθνικά θεσμικά όργανα, και είναι μία από τις προϋποθέσεις –η οποία πιστεύω ότι είναι σημαντική– για την επίτευξη μεγαλύτερης ανάπτυξης και απασχόλησης στην Ευρωπαϊκή Ένωση.
<P>
Όσον αφορά τα μακροοικονομικά θέματα, θα ήθελα να αναφερθώ σε τρία σημεία. Καταρχάς, είναι σαφές ότι, όπως έχουμε πει σε πολλές περιπτώσεις, και πιστεύω ότι συμφωνούμε με την άποψη του Κοινοβουλίου, είναι σημαντικό να επιτευχθεί μεγαλύτερος συγχρονισμός μεταξύ των στόχων της στρατηγικής της Λισαβόνας, προκειμένου να επιτευχθεί περισσότερη ανάπτυξη και περισσότερη απασχόληση, και της εφαρμογής του Συμφώνου Σταθερότητας και Ανάπτυξης. Τον τελευταίο χρόνο, αυτό έχει επιτευχθεί. Υπάρχει περισσότερος συντονισμός και καλύτερη σχέση μεταξύ τους και πιστεύω ότι επιτυγχάνουμε πολύ θετικά αποτελέσματα στην πράξη. Η ευρωπαϊκή οικονομία σημειώνει μεγαλύτερη πρόοδο σήμερα σε σχέση με έναν χρόνο πριν προς τη φορολογική εδραίωση, ως μία από τις απαραίτητες προϋποθέσεις για πιο σταθερή ανάπτυξη και ανάπτυξη ικανή να παράγει απασχόληση. Η εμπιστοσύνη των οικονομικών παραγόντων βελτιώνεται, τα αποτελέσματα της δραστηριότητας υποδεικνύουν ότι το 2006 πρόκειται να επιφέρει καλύτερα αποτελέσματα από το 2005 και οι προοπτικές που ανοίγονται για το μέλλον είναι επίσης θετικές.
<P>
Δεύτερον, συμφωνώ απόλυτα με αυτό που λέει η έκθεση του κ. García-Margallo αναφορικά με τη σημασία της μεγαλύτερης προσοχής στη βιωσιμότητα των δημόσιων οικονομικών και, ιδιαίτερα, όσον αφορά τον τρόπο αντιμετώπισης των συνεπειών της γήρανσης του πληθυσμού. Πριν από λίγες εβδομάδες, η Επιτροπή και η Επιτροπή Οικονομικής Πολιτικής, η οποία αποτελείται από όλα τα κράτη μέλη, δημοσίευσε μια έκθεση σχετικά με τις οικονομικές και δημοσιονομικές επιπτώσεις της γήρανσης του πληθυσμού. Αυτές οι επιπτώσεις είναι σημαντικές, αλλά η εν λόγω έκθεση επισημαίνει επίσης ότι επιτυγχάνονται αποτελέσματα ενεργώντας έγκαιρα και πραγματοποιώντας μεταρρυθμίσεις, όπως αυτές που συμπεριλαμβάνονται σε πολλά εθνικά προγράμματα της στρατηγικής της Λισαβόνας και όπως αυτές τις οποίες προωθούν τα διάφορα κράτη μέλη μέσω των πρωτοβουλιών τους, ιδιαίτερα των πρωτοβουλιών του Επιτρόπου Špidla στο δημογραφικό πεδίο, και υπάρχουν τώρα ευρωπαϊκές χώρες που είναι σε καλύτερη θέση σήμερα από ό,τι ήταν δέκα χρόνια πριν αντιμετωπίσουν τις συνέπειες της γήρανσης του πληθυσμού. Τον Οκτώβριο, η Επιτροπή πρόκειται να δημοσιεύσει μια έκθεση σχετικά με αυτό το θέμα, το οποίο ελπίζω ότι και το Κοινοβούλιο θα συζητήσει και θα παρακολουθήσει.
<P>
Και ένα τελευταίο σημείο. Χαίρομαι ιδιαίτερα που, εκτός από μια γενική ανάλυση της ευρωπαϊκής οικονομίας και του ρόλου της στρατηγικής της Λισαβόνας και των διαφόρων μέσων που συμπεριλαμβάνονται στους γενικούς προσανατολισμούς της οικονομικής πολιτικής για την οικονομία των είκοσι πέντε, η έκθεση του κ. García-Margallo κάνει ιδιαίτερη αναφορά στις προκλήσεις και τις ανάγκες της ευρωζώνης, στην οποία οι δώδεκα χώρες που μοιράζονται το ενιαίο νόμισμα, το ευρώ, χρειάζονται μηχανισμούς συντονισμού και ειδική προσοχή προκειμένου να εξασφαλίσουν τα καλύτερα δυνατά αποτελέσματα από την οικονομική και νομισματική ένωση. Θα θέλαμε να ευχαριστήσουμε τον κ. García-Margallo που το επεσήμανε αυτό στην έκθεσή του. 
<SPEAKER ID="15" LANGUAGE="CS" NAME="Vladimír Špidla," AFFILIATION="Μέλος της Επιτροπής">
<P>
   . Κύριε Πρόεδρε, κυρίες και κύριοι, θέλω εξ ονόματος της Επιτροπής να ευχαριστήσω την εισηγήτρια, την κ. Kósáné Kovács, για την εξαιρετική έκθεση που παρουσίασε η Επιτροπή Απασχόλησης και Κοινωνικών Υποθέσεων. Η έκθεση αυτή είναι εποικοδομητική κατά δύο τρόπους: προσθέτει στην υφιστάμενη βάση γνώσης και θα πρέπει να επιταχύνει την έγκριση του Συμβουλίου, σε σύγκριση με τα προηγούμενα χρόνια.
<P>
Στην εαρινή σύνοδο του Ευρωπαϊκού Συμβουλίου αναφέρθηκε ότι η Ένωση θα μπορούσε να δημιουργεί 2 εκατομμύρια θέσεις εργασίας ετησίως. Ωστόσο, δεν θα υπάρξει δημιουργία θέσεων εργασίας και μείωση της ανεργίας αν δεν αξιοποιήσουμε την τρέχουσα οικονομική ανάπτυξη για να συνεχίσουμε τις απαραίτητες μεταρρυθμίσεις. Η σύνοδος επιβεβαίωσε ότι εξακολουθούν να ισχύουν οι ολοκληρωμένες κατευθυντήριες γραμμές, καθορίζοντας, συγχρόνως, τις προτεραιότητες στις οποίες θα δινόταν μεγαλύτερη έμφαση. Χαίρομαι που η κοινοβουλευτική επιτροπή υποστηρίζει παρόμοια προσέγγιση και που δεν συμφώνησε σε υπερβολικές αλλαγές των αρχών που διέπουν την πολιτική απασχόλησης. Είμαστε ανοιχτοί σε αλλαγές στα σημεία αιτιολόγησης, αλλά κατά τον ίδιο τρόπο θέλουμε να διατηρηθεί η αρχική διατύπωση του ίδιου του κειμένου.
<P>
Η σύνοδος έδωσε έμφαση στην ανάγκη αύξησης της απασχόλησης, ιδιαίτερα των νέων, των γυναικών και των ηλικιωμένων και των ατόμων με προβλήματα υγείας, των νόμιμων μεταναστών και των μειονοτήτων. Στην περίπτωση των νέων, επιβεβαιώθηκε ο στόχος της μείωσης κατά 10% του αριθμού εκείνων που δεν τελειώνουν το σχολείο και της προσφοράς σε κάθε νέο απασχόλησης, εργασιακής εμπειρίας ή περαιτέρω εκπαίδευσης εντός έξι μηνών από την αποφοίτηση από το σχολείο έως το 2007 και εντός τεσσάρων μηνών έως το 2010, όπως προβλέπεται στις υφιστάμενες κύριες αρχές. Στην περίπτωση των μεγαλύτερων σε ηλικία εργαζομένων, δόθηκε έμφαση στην ανάγκη θέσπισης ολοκληρωμένης στρατηγικής επί τη βάσει ποιοτικών θέσεων εργασίας και εξειδίκευσης. Αναφορικά με τις ίσες ευκαιρίες για άντρες και γυναίκες, η εαρινή σύνοδος του Ευρωπαϊκού Συμβουλίου ενέκρινε το Ευρωπαϊκό Σύμφωνο για την Ισότητα των Φύλων, και το Συμβούλιο επίσης ενέκρινε την πρόταση της Επιτροπής να ξεκινήσει ευρεία συζήτηση, η οποία θα πρέπει να οδηγήσει στην έγκριση κοινών αρχών όσον αφορά την ευελιξία και την ασφάλεια («») έως τα τέλη του 2007. Ο στόχος αυτής της συζήτησης με τα κράτη μέλη και τους κοινωνικούς εταίρους είναι η μείωση του κατακερματισμού της αγοράς εργασίας και η επίτευξη της κατάλληλης ισορροπίας μεταξύ της ευελιξίας και της ασφάλειας.
<SPEAKER ID="16" LANGUAGE="" NAME="" AFFILIATION="Αντιπροέδρου">
<SPEAKER ID="17" LANGUAGE="HU" NAME="Magda Kósáné Kovács (PSE )," AFFILIATION="εισηγήτρια">
<P>
   . – Στους ευρωπαίους πολίτες δεν αρέσει ο πολιτικός κώδικας που χρησιμοποιούν οι εμπειρογνώμονες. Δυστυχώς, η «διαδικασία της Λισαβόνας» αρχίζει και αυτή να γίνεται κωδικοποιημένη φράση, παρότι αποτελεί το κοινό μας μέλλον. Αν τα κράτη μέλη της Ένωσης είναι ανταγωνιστικά, θα έχουμε περισσότερες και καλύτερες θέσεις εργασίας. Αν βρίσκουν δουλειά περισσότεροι άνθρωποι, θα μειωθεί η φτώχεια. Ακόμη, θα υπάρξουν έτσι περισσότεροι πόροι για τη μεταρρύθμιση των κοινωνικών συστημάτων και θα μπορέσουμε να διατηρήσουμε το περιβάλλον μας για τα εγγόνια μας. Θα ήθελα να τονίσω ιδιαίτερα ότι η εργασία η οποία δεν συνοδεύεται από κοινωνική ασφάλιση και δεν στηρίζεται σε αυτήν δεν μπορεί να αποφέρει σημαντικά οικονομικά αποτελέσματα. Και αν αυτό αληθεύει, που αληθεύει, τότε μπορούμε να επικροτήσουμε την απόφαση του Συμβουλίου και της Επιτροπής, ότι τα κράτη μέλη θα πρέπει να αποτιμούν την εφαρμογή των οδηγιών για την απασχόληση και την οικονομική ανάπτυξη στις ολοκληρωμένες οδηγίες αξιολογώντας τα δύο θέματα σε συνδυασμό. Μπορούμε να δούμε ότι η εικόνα είναι πια πληρέστερη, ειδικά δεδομένου ότι η Ευρωπαϊκή Επιτροπή έχει τώρα αξιολογήσει τα σχέδια δράσης 25 κρατών μελών. Η Επιτροπή Απασχόλησης και Κοινωνικών Υποθέσεων αναγνώρισε και αποδέχθηκε ότι, επί τη βάσει των διοργανικών συμφωνιών, το Κοινοβούλιο δεν θα αλλάζει ετησίως τις κατευθυντήριες γραμμές –και πιστεύω ότι αυτό θα είναι επίσης προς όφελος των κρατών μελών– και ότι θα τις αλλάζει μόνο σε περίπτωση κατά την οποία προκύπτουν προβλήματα στην αγορά εργασίας της Ευρωπαϊκής Ένωσης. Συγχρόνως, στις προδιαγραφές των πολιτικών στόχων –που περιλαμβάνονται στο προοίμιο– θεωρήσαμε σημαντικό να συμπεριλάβουμε στο κοινοβουλευτικό έγγραφο τα διδάγματα που αποκομίσαμε από την πρώτη έκθεση που συντάχθηκε μετά την είσοδο των δέκα νέων κρατών μελών στην Ευρωπαϊκή Ένωση. Η επιτροπή συμφώνησε, σχεδόν ομόφωνα, ότι το Κοινοβούλιο θα πρέπει να συμμετέχει πιο ενεργά στον έλεγχο της εφαρμογής των κατευθυντήριων γραμμών. Στο πλαίσιο αυτό, θα επικοινωνήσουμε με τον αρμόδιο αξιωματούχο της Επιτροπής. Στην έκθεσή μου θέλησα να συμπληρώσω την παρουσίαση της Επιτροπής όσον αφορά τρία σημαντικά ζητήματα αρχής· οι συνάδελφοί μου, τα μέλη της επιτροπής, συνέβαλαν σημαντικά στη διασφάλιση της σαφούς και πλήρους παρουσίασής τους. Πρωτίστως, εφιστούμε ιδιαίτερα την προσοχή στη βελτίωση των ευκαιριών της αγοράς εργασίας για τις ποικίλα μειονεκτούσες κοινωνικές ομάδες. Και, όπως ανέφεραν οι κκ. Επίτροποι, αυτό αποτελεί προϋπόθεση περαιτέρω οικονομικής ανάπτυξης. Ένα μεγάλο απόθεμα για την αύξηση των εργατικών πόρων αποτελεί, κατά πρώτον, η αύξηση της δραστηριότητας των γυναικών, κατά δεύτερον, η παραμονή στην αγορά εργασίας του εργατικού δυναμικού που γερνά ή έχει γεράσει ή η ενθάρρυνσή του να επιστρέψει και, κατά τρίτον, η παροχή βοήθειας στους νέους για να βρουν δουλειά και να μπουν στην αγορά εργασίας. Ωστόσο, φρονούμε ότι είναι τουλάχιστον εξίσου σημαντική η εξάλειψη των μειονεκτημάτων που κρατούν μέρος του πληθυσμού εκτός της αγοράς εργασίας σήμερα. Εφιστούμε, επίσης, την προσοχή στην αμφιλεγόμενη κατάσταση στην οποία εργαζόμενοι από τρίτες χώρες ενδεχομένως να είναι σε ευνοϊκότερη θέση στην ευρωπαϊκή αγορά εργασίας από ό,τι πολίτες από τα νέα κράτη μέλη. Θα έχουμε την ευκαιρία να συζητήσουμε αυτό το πρόβλημα σε συνδυασμό με την έκθεση ry, αλλά θα ήθελα ήδη να πω, με βάση το νέο που πρόσφατα ακούσαμε, ότι καλωσορίζουμε τις Κάτω Χώρες στην «ομάδα των 6» (ως έβδομη χώρα από το 2007). Και τέλος, κατά τρίτον, φρονούμε ότι χωρίς μακροπρόθεσμες δημοσιονομικές προοπτικές δεν είναι επίσης δυνατόν να παρέχουμε στα κράτη μέλη επαρκείς πόρους για τις εργασίες που ορίζονται ως θεμελιώδεις στόχοι στις ολοκληρωμένες κατευθυντήριες γραμμές.
<P>
Συνηθίζονται εδώ οι ευγένειες, αλλά αυτό δεν αποτελεί ευγένεια ή συνήθεια: θα ήθελα να πω ένα ειλικρινές ευχαριστώ στους συναδέλφους μου –ανεξαρτήτως κόμματος– και στους εκπροσώπους των διαφόρων πολιτικών ομάδων για τη βοήθεια και τη συμβολή τους, και ιδιαίτερα στην Ana Mato Adrover, συνεισηγήτρια της έκθεσης. Υπάρχει ελπίδα η φράση «ενότητα μέσω της πολυμορφίας» να μην είναι μόνο ένα σύνθημα αλλά και μια ευκαιρία. 
<SPEAKER ID="18" LANGUAGE="ES" NAME="José Manuel García-Margallo y Marfil (PPE-DE )," AFFILIATION="εισηγητής">
<P>
Δεύτερον, διότι υπάρχουν ορισμένοι παράγοντες που έχουμε συμπεριλάβει σε άλλες εκθέσεις, αλλά οι οποίοι έχουν αποκτήσει μεγαλύτερη σημασία με το πέρασμα του χρόνου. Ο Επίτροπος Almunia αναφέρθηκε στη γήρανση του πληθυσμού και πρέπει να μιλήσουμε επίσης για τις επιπτώσεις της μετανάστευσης, για τις επιπτώσεις των κινεζικών εισαγωγών, μόλις τεθεί τέλος στους ποσοτικούς περιορισμούς, για τις παγκόσμιες ανισότητες, ειδικά σε σχέση με τις Ηνωμένες Πολιτείες, και τέλος για την ενεργειακή κρίση.
<P>
Ζητήσαμε τη μεταφορά των οδηγιών, η οποία δεν έχει συμβεί, τη μείωση των ελλειμμάτων –ο Επίτροπος Almunia επεσήμανε ότι 12 από τα 25 κράτη μέλη βρίσκονται αυτήν τη στιγμή σε κατάσταση υπερβολικού ελλείμματος– μια ανακοίνωση σχετικά με την παγκοσμιοποίηση προκειμένου να διασαφηνιστούν στην κοινή γνώμη οι ευκαιρίες και οι προκλήσεις που θέτει –και αν αυτή η ανακοίνωση είχε γίνει, θα μας είχε γλιτώσει από αρκετούς πονοκεφάλους– και ζητήσαμε επίσης την εφαρμογή των χαρτών των μικρομεσαίων επιχειρήσεων, κάτι που δεν έχει γίνει.
<P>
Υπάρχει μία ρητή σύσταση που θα ήθελα να ζητήσω από την Επιτροπή να λάβει ιδιαίτερα υπόψη: το Κοινοβούλιο δεν θα εγκρίνει καμία οδηγία μέσω της διαδικασίας Lamfalussy αν δεν επιλυθεί το πρόβλημα της ανάκλησης μέχρι το 2008, και τελικά η διεθνής εκπροσώπηση της ευρωζώνης.
<P>
Όσον αφορά τη φορολογία από θεσμική άποψη, ζητούμε από την Επιτροπή να ανταποκριθεί σε αυτό που είπε το Ανώτατο Δικαστήριο: ένας ομοιόμορφος ορισμός της φορολογικής κατοικίας, ως επέκταση της ιθαγένειας, η αρχή της μη διακριτικής μεταχείρισης και μια σύμβαση για τη διπλή φορολόγηση. Όσον αφορά τον συντονισμό, χαίρομαι για τα ευγενικά λόγια του Επιτρόπου Almunia: είναι αλήθεια ότι πρέπει να συντονιστούμε περισσότερο, πρέπει να κάνουμε μια ακριβή διάγνωση, να σχεδιάσουμε μια σωστή θεραπεία, μια ανάλυση των όσων έχουν συμβεί και να προσδιορίσουμε τον ρόλο της Ευρωομάδας.
<P>
Όσον αφορά το επιχειρηματικό κλίμα, ζητάμε σοβαρό προβληματισμό. Οι Ηνωμένες Πολιτείες είναι πολύ μπροστά μας. Εκατόν σαράντα τέσσερις από τις κορυφαίες επιχειρήσεις στον κόσμο είναι από την Ευρωπαϊκή Ένωση, ενώ στην περίπτωση των Ηνωμένων Πολιτειών ο αριθμός αυτός ανέρχεται στις 206. Οι μικρομεσαίες επιχειρήσεις διπλασιάζουν την απασχόλησή τους στα πρώτα δύο έτη, κάτι που δεν συμβαίνει στην Ευρώπη. Ζητάμε να εφαρμοστούν οι θετικές διακρίσεις υπέρ των μικρομεσαίων επιχειρήσεων, με ειδική αναφορά στη χρηματοδότηση κεφαλαίου επιχειρηματικών συμμετοχών.
<SPEAKER ID="19" LANGUAGE="ES" NAME="Ana Mato Adrover," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, κυρίες και κύριοι, θα ήθελα να αρχίσω επισημαίνοντας το καλό έργο και τη θαυμάσια συνεργασία της εισηγήτριας, κ. Kósáné Kovács, και θα ήθελα να την συγχαρώ για τις προσπάθειές της και για την έκθεση που παρουσίασε.
<P>
Αυτές οι κατευθυντήριες γραμμές που συζητήθηκαν από κοινού με τους γενικούς προσανατολισμούς της οικονομικής πολιτικής, τους οποίους φέτος παρουσίασε εξαιρετικά ο κ. García-Margallo y Marfil, υιοθετήθηκαν και μεταφράστηκαν σε συγκεκριμένους στόχους στα εθνικά προγράμματα μεταρρύθμισης, τα οποία εγκρίθηκαν μόλις πριν από έξι μήνες από τα κράτη μέλη. Τόσο βάσει κοινής λογικής –εγκρίθηκαν σχεδόν έναν χρόνο πριν και ισχύουν εδώ και τρία χρόνια– όσο και ως αποτέλεσμα του περιεχομένου των ίδιων των κατευθυντήριων γραμμών, προχωρήσαμε στην επικαιροποίησή τους.
<P>
Καταρχάς, συγκεντρώσαμε τα θέματα προτεραιότητας που έχουν επισημανθεί στις μεγάλες ευρωπαϊκές διασκέψεις κορυφής που διεξήχθησαν φέτος: πρώτον, επενδύσεις στην έρευνα, ανάπτυξη και καινοτομία και διάδοση των τεχνολογιών πληροφορίας, μια πτυχή που απέχει πολύ από την επίτευξη των στόχων της Λισαβόνας· δεύτερον, πραγματική και αποτελεσματική ισότητα ευκαιριών, την οποία η Ομάδα μας υποστήριζε πάντα και η οποία συμπεριλαμβάνει την ενσωμάτωση των γυναικών, μόνιμες θέσεις για τις γυναίκες και την προαγωγή τους στον χώρο εργασίας και, ασφαλώς, ίση αμοιβή· και, τρίτον, υποστηρίζουμε κατηγορηματικά τη σταθερή απασχόληση, και το λέω αυτό διότι το μεγάλο ποσοστό της απασχόλησης που δημιουργείται είναι επισφαλής απασχόληση. Στη χώρα μου, για παράδειγμα, το 52% της συνολικής απασχόλησης που έχει δημιουργηθεί τα τελευταία δύο έτη ήταν προσωρινή απασχόληση, και αυτό είναι απαράδεκτο.
<P>
Δεύτερον, επαναλάβαμε ορισμένα βασικά θέματα που δεν έχουν αντιμετωπιστεί επαρκώς από την Επιτροπή. Στην καταπολέμηση των ατυχημάτων στον χώρο εργασίας υποστηρίξαμε μια ευρεία συμφωνία σε ευρωπαϊκό επίπεδο, η οποία πιστεύουμε ότι είναι απαραίτητη, καθώς στην Ισπανία, για παράδειγμα, 990 άνθρωποι έχασαν τη ζωή τους το 2005, και επίσης βοήθεια προς τα θύματα ενδοοικογενειακής βίας προκειμένου να βρουν δουλειά.
<SPEAKER ID="20" LANGUAGE="DE" NAME="Udo Bullmann," AFFILIATION="εξ ονόματος της Ομάδας PSE.">
<P>
   – Κύριε Πρόεδρε, Επίτροπε Verheugen, Επίτροπε Almunia, Επίτροπε Špidla, κυρίες και κύριοι, όλοι συμφωνούμε ότι η ενιαία ευρωπαϊκή αγορά μας αποτελεί τη μεγάλη μας ευκαιρία, μια μεγάλη ευκαιρία για εμάς, με τα περίπου 450 εκατομμύρια πληθυσμού μας, για να βρούμε τον δρόμο μας στην παγκοσμιοποίηση, έναν δρόμο που πρέπει να χαρακτηρίζεται από οικονομική ευημερία και υγιή οικονομικά, φέροντας παράλληλα αποτελέσματα τα οποία να είναι απτά για τον απλό κόσμο.
<P>
Το λέω αυτό διότι, στην οικονομική κατάσταση στην οποία βρισκόμαστε, δεν υπάρχει πλέον καμία δικαιολογία για κανενός είδους απαγορευμένο ζήτημα. Όποιος φέρνει νέα πνοή στη συζήτηση έχει την υποστήριξή μου, διότι, αν εξετάσουμε την οικονομική κατάσταση, απλά δεν έχουμε το περιθώριο να συνεχίσουμε να επιτρέπουμε στις συζητήσεις να είναι τυπολατρικές και να αποκλείουν τη νέα πνοή από το Σώμα και τις συζητήσεις μας. Το 2005, η οικονομική μας ανάπτυξη υπολειπόταν αυτής του 2004· ο ρυθμός ανεργίας μας είναι ακόμη ανησυχητικά υψηλός, γύρω στο εννέα τοις εκατό, και η μακροχρόνια ανεργία ιδιαίτερα αυξάνεται και πάλι. Χαίρομαι πολύ που ακούω τον Επίτροπο Almunia να λέει –και έχει την υποστήριξή μου σε αυτό– ότι υπάρχουν ενδείξεις πως η οικονομία αναπτύσσεται προς τη σωστή κατεύθυνση, αλλά πρέπει να του πω ότι δεν υπάρχει καμία εγγύηση ότι η Ευρωπαϊκή Ένωση θα μπορέσει να τροφοδοτήσει την ίδια της την ανάκαμψη.
<P>
Γι’ αυτό πρέπει να μιλήσουμε για το τι πρέπει να περιλαμβάνει η ατζέντα. Πότε θα θεσπίσουμε επιτέλους στην Ευρωπαϊκή Ένωση κοινή επενδυτική πολιτική; Αυτό είναι το πιο επείγον που πρέπει να κάνουμε. Πότε θα αρχίσουμε να επενδύουμε, ως Κοινότητα, στην έρευνα και ανάπτυξη; Τα τελευταία δέκα χρόνια, καταφέραμε να αυξήσουμε αυτήν την επένδυση από το 1,8% στο 1,9%. Πότε θα ξεκινήσουμε τις καλύτερες και μακροπρόθεσμες επενδύσεις στην εκπαίδευση, με μια συντονισμένη στρατηγική στα κράτη μέλη; Πότε θα αρχίσουμε να αξιοποιούμε τις μεγάλες δυνατότητες ενεργειακής αποδοτικότητας; Εκεί βρίσκεται το κλειδί για την επόμενη τεχνολογική επανάσταση, επομένως ας στρωθούμε στη δουλειά!
<P>
Σας προτρέπω, μια για πάντα, να θέσετε τη συνεργασία με το Σώμα σε σωστή θεσμική βάση, και τότε δεν θα χρειαζόμαστε πλέον –και ευχαριστώ τον κ. García-Margallo που το επεσήμανε– να καταναλώνουμε τον χρόνο μας απλά συντάσσοντας εκθέσεις ιδίας πρωτοβουλίας, αλλά οι συζητήσεις στο Σώμα θα διεξάγονται σε διαφορετική και σταθερή βάση. 
<SPEAKER ID="21" LANGUAGE="LT" NAME="Margarita Starkevičiūtė," AFFILIATION="εξ ονόματος της Ομάδας ALDE.">
<P>
   Πριν από καιρό οι επιστήμονες απέδειξαν ότι δεν υπάρχει θαυματουργό φάρμακο που θα βοηθήσει στη δημιουργία θέσεων εργασίας, στην επίλυση όλων των προβλημάτων της απασχόλησης και στην ενθάρρυνση της ανταγωνιστικότητας· αντιθέτως, υπάρχει μια πλειάδα παραγόντων και εμείς πρέπει απλώς να βρούμε έναν καλό συνδυασμό αυτών. Το πρόβλημα είναι ότι αυτός ο συνδυασμός παραγόντων διαφέρει από χώρα σε χώρα και πρέπει να λάβει υπόψη του τις ιδιαιτερότητες της εθνικής οικονομίας. Με βάση την αποτυχημένη εμπειρία του Διεθνούς Νομισματικού Ταμείου στην προσπάθεια δημιουργίας ενός ενιαίου καθολικού προτύπου, είναι αμφίβολο αν θα πρέπει να προσπαθήσουμε να δημιουργήσουμε ένα πρότυπο οικονομικής στρατηγικής σε ευρωπαϊκή κλίμακα. Φρονώ ότι πρέπει να τονίσουμε τρία βασικά σημεία. Πρώτα από όλα, οφείλουμε να συμφωνήσουμε με την άποψη του κ. Garcia-Margallo ότι πρέπει να ενοποιήσουμε όλα τα έγγραφα οικονομικής πολιτικής· είναι πάρα πολλά και επαναλαμβανόμενα. Κατά δεύτερον, πρέπει να προσδιορίσουμε έναν μηχανισμό αλληλεπίδρασης μεταξύ των οικονομικών στρατηγικών εθνικού και ευρωπαϊκού επιπέδου. Και κατά τρίτον, αυτό μπορεί να επιτευχθεί με καθορισμό σαφών και συγκεκριμένων προτεραιοτήτων οι οποίες να αλληλοσυμπληρώνονται. 
<SPEAKER ID="22" LANGUAGE="DE" NAME="Elisabeth Schroedter," AFFILIATION="εξ ονόματος της Ομάδας Verts/ALE.">
<P>
   – Κύριε Πρόεδρε, κκ. Επίτροποι, κυρίες και κύριοι, ο Επίτροπος Verheugen είπε ότι οι κατευθυντήριες γραμμές της πολιτικής απασχόλησης πρέπει να βρίσκονται στο επίκεντρο της στρατηγικής της Λισαβόνας, και είχε δίκιο. Οι κατευθυντήριες γραμμές της πολιτικής απασχόλησης τώρα όχι μόνο αποτελούν την επίσημη βάση των εθνικών σχεδίων απασχόλησης, αλλά επηρεάζουν αισθητά τη μορφή και την ανάπτυξη των εθνικών αγορών εργασίας και, επομένως, δεν πρέπει να μας αφήνει αδιάφορους το γεγονός ότι το Συμβούλιο κέρδισε τον τέταρτο πυλώνα της ευρωπαϊκής πολιτικής απασχόλησης, την ισότητα των ευκαιριών για τις γυναίκες στην αγορά εργασίας. Η ανεργία πλήττει πολύ περισσότερο τις γυναίκες από ό,τι τους άντρες· εκείνες είναι που ακόμη καταλαμβάνουν τις περισσότερες θέσεις μερικής απασχόλησης. Κερδίζουν ακόμη 15% λιγότερα από τους άντρες για αντίστοιχη εργασία, και έχουν λιγότερες ευκαιρίες προαγωγής. Δυσκολεύονται ακόμη να επανέλθουν στην αγορά εργασίας, ιδιαίτερα όταν δεν υπάρχει γενική, ελεύθερης πρόσβασης ολοήμερη φροντίδα των παιδιών.
<P>
Η ενσωμάτωση της διάστασης των δύο φύλων πρέπει ακόμη να υποστηριχθεί με προληπτικά μέτρα για την προώθηση των συμφερόντων των γυναικών και, επομένως, είμαι ευγνώμων στην κ. Kósáné Kovács που καθιστά δυνατή τη συμφωνία επί ενός συμβιβασμού, τουλάχιστον στις αιτιολογικές σκέψεις, ούτως ώστε να ενσωματώσουμε στις κατευθυντήριες γραμμές μετρήσιμους δείκτες για την προαγωγή της ισότητας των ευκαιριών.
<P>
Θα ήθελα επίσης να επιστήσω την προσοχή σας σε μια δεύτερη τροπολογία. Θέλουμε να διαγραφεί η κατευθυντήρια γραμμή αριθ. 22. Φρονούμε ότι οι μισθοί θα πρέπει να καθορίζονται από τα ενδιαφερόμενα μέρη με συλλογική σύμβαση και δεν πρέπει να εμπλέκονται πολιτικές αποφάσεις. Πρέπει να σημειώσω, προς μεγάλη μου ανησυχία, ότι φαίνεται να υπάρχει στο Σώμα μια σιωπηρή συμφωνία μεταξύ των δύο μεγάλων Ομάδων ως προς το ότι, στο μέλλον, οι αποφάσεις κυβερνητικής πολιτικής, με τη μορφή εθνικών σχεδίων απασχόλησης, θα πρέπει να διασφαλίζουν τη συμφωνία των συνολικών τάσεων στους μισθούς με την αύξηση της παραγωγικότητας στον οικονομικό κύκλο. Πίστευα ότι η σχεδιασμένη οικονομία, με την οποία είχαμε εξοικειωθεί στην πρώην Ανατολική Γερμανία, είχε εξοστρακιστεί από την Ευρώπη μια για πάντα, έως ότου συνειδητοποίησα ότι οι κατευθυντήριες γραμμές καθορίζουν την υποστήριξη που θα χορηγηθεί από το Ευρωπαϊκό Κοινωνικό Ταμείο. Δεν είναι συμβατό με το ΕΚΤ να καθορίζει μισθούς· αυτό είναι κάτι που μπορούν κάλλιστα να κάνουν οι δύο πλευρές της αγοράς και θα πρέπει να το αφήσουμε σε αυτές. 
<SPEAKER ID="23" LANGUAGE="PT" NAME="Ilda Figueiredo," AFFILIATION="εξ ονόματος της Ομάδας GUE/NGL">
<SPEAKER ID="24" LANGUAGE="EN" NAME="Eoin Ryan," AFFILIATION="εξ ονόματος της Ομάδας UEN">
<SPEAKER ID="25" LANGUAGE="EN" NAME="Derek Roland Clark," AFFILIATION="εξ ονόματος της Ομάδας IND/DEM.">
<P>
   Κύριε Πρόεδρε, η έκθεση σχετικά με τις πολιτικές απασχόλησης βρίθει καίριων φράσεων, και το ύφος τους αποσαφηνίζεται ήδη εξαρχής: νομοθεσία, κοινοτική παρακολούθηση και επιβολή. Στη συνέχεια, έχουμε την ειδική σημασία των νεότερων και πιο ηλικιωμένων εργαζομένων· μετά, την ΕΕ χωρίς φραγμούς –δίδεται η διαταγή να αρθούν– με σαφείς και μετρήσιμες προτεραιότητες· οι κατευθυντήριες γραμμές θα επανεξετάζονται κάθε τρία χρόνια, αλλά το Κοινοβούλιο πρέπει να είναι πιο δραστήριο στα μεσοδιαστήματα· να εξετάζονται τα εθνικά μεταρρυθμιστικά προγράμματα των κρατών μελών. Λοιπόν, ας το κάνουμε. Οι Γάλλοι πέτυχαν εβδομάδα εργασίας 35 ωρών και όχι 48 ωρών. Όμως, όταν η οδηγία για τον χρόνο εργασίας απέκτησε υπόσταση πέρυσι, πολλοί εργαζόμενοι διαμαρτυρήθηκαν για παρέμβαση της ΕΕ .
<P>
Οι εργαζόμενοι στα λιμάνια διαμαρτυρήθηκαν στις αρχές του έτους για μεγαλύτερη παρέμβαση της ΕΕ. Γαλλικές πόλεις βρίσκονται τώρα υπό πολιορκία, λόγω των νέων πολιτικών απασχόλησης νέων. Ποιος θα πει στον κ. Σιράκ ή στον κ. Ντε Βιλπέν ότι κάνουν λάθος, ότι δεν ενεργούν σύμφωνα με τους προσανατολισμούς; Και βέβαια δεν θα το πείτε. Οι Γάλλοι θα ελέγξουν την κατάσταση μόνοι τους, όπως θα πρέπει να κάνουμε όλοι μας, ως ώριμες δημοκρατίες. Το πιο περίεργο όλων, όμως, στην έκθεση, είναι ο προσανατολισμός 19: συνεχής επανεξέταση των κινήτρων και αντικινήτρων τα οποία απορρέουν από τα φορολογικά συστήματα και τα συστήματα παροχών. Ήδη, σήμερα το πρωί, κάποιος συνάδελφος μίλησε για ενιαία δημοσιονομική πολιτική. Αποτελεί αυτό την απαρχή της ευρωπαϊκής εναρμόνισης της φορολογικής πολιτικής σε όλη την Ένωση – κάτι που έλεγαν ότι δεν θα συμβεί ποτέ; Κυρίες και κύριοι, τα φορολογικά συστήματά σας βρίσκονται υπό απειλή. Έχετέ το υπόψη σας! 
<SPEAKER ID="26" LANGUAGE="CS" NAME="Jana Bobošíková (NI ). –" AFFILIATION="">
<SPEAKER ID="27" LANGUAGE="PT" NAME="José Albino Silva Peneda (PPE-DE )." AFFILIATION="">
<P>
Προκειμένου να αποκτήσει η Ευρώπη μεγαλύτερο έρεισμα στον όλο και πιο παγκοσμιοποιημένο κόσμο, χρειάζεται, πρώτα και κύρια, να προχωρήσει με την απελευθέρωση των αγορών. Όπως γνωρίζουμε, η δημογραφική κατάσταση της ευρωπαϊκής ηπείρου και το φαινόμενο της παγκοσμιοποίησης καθιστούν επιτακτική την ανάγκη να προχωρήσουμε σε μια σειρά μεταρρυθμίσεων των κοινωνικών και οικονομικών μοντέλων πολλών κρατών μελών της ΕΕ. Όσο μεγαλύτερη είναι η οικονομική ανάπτυξη στην Ευρώπη, τόσο πιο εύκολη θα είναι η υλοποίηση αυτών των μεταρρυθμίσεων, αλλά, για να υπάρξει αυτή η ανάπτυξη, πρέπει να λειτουργεί πλήρως η εσωτερική αγορά. Όσο η Ευρώπη αναπτύσσεται με ρυθμούς της τάξης του 1, 2 ή ακόμα και 3%, είναι πολύ δύσκολο να υλοποιηθούν αυτές οι μεταρρυθμίσεις, οι οποίες είναι τόσο ουσιαστικές για την ειρήνη και την κοινωνική σταθερότητα στην ΕΕ.
<SPEAKER ID="28" LANGUAGE="SV" NAME="Jan Andersson (PSE ). –" AFFILIATION="">
<P>
   Κύριε Πρόεδρε, θέλω να ξεκινήσω ευχαριστώντας την εισηγήτρια, την κ. Kovács, για την πολύ εποικοδομητική εργασία της. Εμείς στο Κοινοβούλιο ταχθήκαμε, φυσικά, υπέρ του να είναι οι κατευθυντήριες γραμμές μακροπρόθεσμοι τριετείς κύκλοι και να ολοκληρωθούν. Όταν θεσπιστούν κατάλληλα μακροπρόθεσμες ολοκληρωμένες κατευθυντήριες γραμμές, είναι εξαιρετικά μεγάλης σημασίας να εξετάσουμε τα εθνικά προγράμματα μεταρρυθμίσεων. Είναι σημαντικό να το κάνει αυτό η Επιτροπή, αλλά είναι σημαντικό να συμμετάσχει και το Κοινοβούλιο στην εξέταση και την παρακολούθηση των εθνικών προγραμμάτων μεταρρυθμίσεων.
<P>
Ο Επίτροπος Almunia είπε ότι η οικονομική προοπτική είναι καλύτερη τώρα. Είναι αλήθεια, αλλά η κατάσταση της απασχόλησης στην Ευρώπη είναι κάθε άλλο παρά ενθαρρυντική. Πιθανότατα να μπορεί να βελτιωθεί, αλλά επιτρέψτε μου να εξετάσω τρεις τομείς που προκαλούν μεγάλη ανησυχία.
<SPEAKER ID="29" LANGUAGE="DE" NAME="Wolf Klinz (ALDE )." AFFILIATION="">
<P>
   – Κύριε Πρόεδρε, το κύριο πρόβλημα της Ευρωπαϊκής Ένωσης είναι η υψηλή ανεργία. Προκειμένου τα 20 εκατομμύρια των ανέργων μας να κερδίζουν τα προς το ζην τους, χρειάζεται αλλαγή πολιτικής και μάλιστα στην πράξη και όχι στη θεωρία. Οι κατευθυντήριες γραμμές αποτελούν το κύριο μέσο συντονισμού των οικονομικών πολιτικών των κρατών μελών με την απαιτούμενη αποτελεσματικότητα, όμως μέχρι στιγμής η πρόοδος δεν είναι καθόλου ικανοποιητική.
<P>
Η Ομάδα της Συμμαχίας Φιλελευθέρων και Δημοκρατών για την Ευρώπη ζητά, συνεπώς, να καταβληθούν νέες προσπάθειες· αυτό που αναμένουμε από τα κράτη μέλη είναι πιο υγιείς δημοσιονομικές πολιτικές, πραγματικές διαρθρωτικές μεταρρυθμίσεις στην αγορά εργασίας, καθώς και στην υγεία και τις συντάξεις, και σημαντικά περισσότερες επενδύσεις στην εκπαίδευση και την έρευνα. Σε ευρωπαϊκό επίπεδο, ζητάμε τη δημιουργία ενιαίας φορολογικής βάσης για τη φορολόγηση των επιχειρήσεων, βελτιώσεις στα συστήματα ΦΠΑ, την έγκριση της 14ης οδηγίας για τις εταιρείες, η οποία θα καταστήσει ευκολότερη τη διεθνή δραστηριοποίησή τους· περαιτέρω μειώσεις των επιδοτήσεων, τη θέσπιση ευρωπαϊκού διπλώματος ευρεσιτεχνίας και το συνεπές άνοιγμα των αγορών. Μόνον όταν θα έχουμε τακτοποιήσει τα του οίκου μας κατ’ αυτόν τον τρόπο θα μπορούμε να εξετάσουμε τη θέσπιση πανευρωπαϊκών φόρων, που ζητά ο κ. Bullmann. Μόνον αν υπάρξει πραγματική αλλαγή πολιτικής, θα μπορέσει η Ευρώπη να ανταποκριθεί στις μεγάλες προκλήσεις αποτελεσματικά. 
<SPEAKER ID="30" LANGUAGE="CS" NAME="Jiří Maštálka (GUE/NGL ). –" AFFILIATION="">
<P>
   Κυρίες και κύριοι, θέλω να ξεκινήσω εκφράζοντας τις ειλικρινείς ευχαριστίες μου στην κ. Kovács για την έκθεσή της. Η εισηγήτρια εξέτασε ορισμένα θεμελιώδη θέματα σχετικά με την απασχόληση, τα οποία αυτήν την εποχή –μια εποχή εμμονής με την οικονομική ανάπτυξη– συχνά παραβλέπουμε και σε αυτά περιλαμβάνονται τα θέματα των ίσων ευκαιριών για τους άντρες και τις γυναίκες, της πρόσβασης των νέων και των ηλικιωμένων στην απασχόληση, της υγείας και ασφάλειας στην εργασία και της ελεύθερης κυκλοφορίας των εργαζομένων σε όλη την Ένωση. Επί τη βάσει της εμπειρίας μου από τη Δημοκρατία της Τσεχίας και συζητήσεων με συναδέλφους, αλλά εξετάζοντας και την παρούσα κατάσταση στη Γαλλία, γνωρίζω ότι το θέμα της πρώτης εργασίας των πτυχιούχων, για παράδειγμα, είναι συχνά ένα από τα πλέον δύσκολα.
<SPEAKER ID="31" LANGUAGE="LV" NAME="Guntars Krasts (UEN ). –" AFFILIATION="">
<SPEAKER ID="32" LANGUAGE="NL" NAME="Johannes Blokland (IND/DEM ). –" AFFILIATION="">
<P>
   Ο κ. García-Margallo y Marfil συνέταξε την προηγούμενη έκθεσή του για τις οικονομικές κατευθυντήριες γραμμές το 2003 και τώρα, τρία χρόνια αργότερα, κρίνοντας από τη θέση που κατέχει το περιβάλλον στην οικονομική πολιτική, φαίνεται ότι η συνεργασία μέσω της ανοιχτής μεθόδου συντονισμού δεν κατάφερε να έχει τον απαραίτητο αντίκτυπο.
<P>
Στη Διάσκεψη Κορυφής της Στοκχόλμης αποφασίστηκε να καταβληθεί προσπάθεια ενσωμάτωσης της περιβαλλοντικής πολιτικής και της κοινωνικής πολιτικής στις κατευθυντήριες γραμμές οικονομικής πολιτικής, με στόχο τη δημιουργία μιας βιώσιμης και κοινωνικής οικονομίας της αγοράς στην Ευρωπαϊκή Ένωση. Καθώς, κατά τη γνώμη μου, οι περιβαλλοντικές πτυχές της οικονομικής πολιτικής τυγχάνουν άσχημης μεταχείρισης, ζητώ να συμπεριληφθούν στις κατευθυντήριες γραμμές της οικονομικής πολιτικής σαφείς και συγκεκριμένοι περιβαλλοντικοί στόχοι, εκτός από τις αναφορές στη σημασία του περιβάλλοντος. Θα πρέπει, επίσης, να υπάρχουν στόχοι όσον αφορά την ενεργειακή κατανάλωση και τη μείωση των εκπομπών του CO2. Η οικονομική ανάπτυξη θα πρέπει να προχωρά χέρι-χέρι με την υπεύθυνη χρήση των φυσικών πόρων και για αυτόν τον λόγο θα υποστηρίξω τις τροπολογίες του κ. Lipietz. 
<SPEAKER ID="33" LANGUAGE="DE" NAME="Hans-Peter Martin (NI )." AFFILIATION="New York Times">
<P>
   – Κύριε Πρόεδρε, το καθήκον όσων στο Σώμα είναι και βουλευτές και συντάκτες, όπως εγώ, πρέπει βέβαια να είναι, κατά τρόπο πρωτοποριακό και εποικοδομητικό, να χρησιμοποιούν την κριτική ως μέσο για να ξυπνήσουν τους μεγάλους οι οποίοι πρέπει να ανταποκριθούν στην κριτική μας με πρακτικό τρόπο. Βλέπω ότι επόμενος στον κατάλογο για να λάβει το λόγο είναι ο κ. Karas· λοιπόν, Othmar, θα κάνω τα πράγματα εύκολα για σένα. Το αποτέλεσμα αυτού που συμβαίνει τώρα είναι ότι η πλειοψηφία της ΕΕ τρίβει τα μάτια της και λέει, «ναι, πράγματι έχουμε πρόβλημα»· εγώ, όμως, σας ζητώ να σκεφτείτε την επόμενη κίνηση. Η μελέτη Prognos αποτελεί εντυπωσιακή απόδειξη του ότι δεν θα επιτύχουμε, φυσικά, πλήρη απασχόληση στις επόμενες δύο δεκαετίες. Αντιθέτως, θα κινηθούμε προς την κατεύθυνση αυτού που ένας δημοσιογράφος των αποκαλεί τον «αναλώσιμο Αμερικανό» ή, στα καθ’ ημάς, τον «αναλώσιμο Ευρωπαίο». Σε αυτό πρέπει να βρούμε λύσεις. Έχουμε ένα τεράστιο πρόβλημα με την απώλεια των υπηρεσιών οι οποίες έδιναν θέσεις εργασίας προς αντικατάσταση των θέσεων εργασίας που χάνονταν στη βιομηχανία. Ως προς αυτό πρέπει να προχωρήσουμε, ως προς αυτό χρειαζόμαστε προσεγγίσεις οι οποίες να μην είναι εφήμερες. Πράγματι, ένα κεντρικό θέμα, ένα πιθανό σημείο εκκίνησης, είναι η ανακατανομή όλων εκείνων των εκατομμυρίων και δισεκατομμυρίων που είναι ακόμα κρυμμένα στον προϋπολογισμό της ΕΕ και δαπανώνται σε ανούσια θέματα. Αναφέρομαι, για παράδειγμα, στον τρόπο με τον οποίο ο πλέον επιδοτούμενος αγροτικός τομέας στη Γαλλία είναι η παραγωγή ρυζιού. Έχουμε, επίσης, την ευκαιρία, με την υφιστάμενη απουσία διαμορφωμένων δημοσιονομικών προοπτικών, να επιφέρουμε περισσότερες βελτιώσεις εδώ και να επιτύχουμε ακόμα και τώρα αυτό που σε αντίθετη περίπτωση δεν θα κάνουμε παρά μετά από άλλα πέντε ή δέκα χρόνια, όταν, και πάλι, θα είναι μάλλον πολύ αργά. 
<SPEAKER ID="34" LANGUAGE="DE" NAME="Othmar Karas (PPE-DE )." AFFILIATION="">
<P>
   – Κύριε Πρόεδρε, Επίτροπε Almunia, Επίτροπε Špidla, κυρίες και κύριοι, γιατί χρειαζόμαστε τις κατευθυντήριες γραμμές οικονομικής πολιτικής; Τις χρειαζόμαστε διότι δεν έχουμε κοινή οικονομική πολιτική και ο λόγος για τον οποίο δεν έχουμε κοινή οικονομική πολιτική είναι ότι τα μέσα για μια προληπτική οικονομική πολιτική βρίσκονται στα χέρια των κρατών μελών – πολιτική για την έρευνα, δημοσιονομική πολιτική, εκπαιδευτική πολιτική, για να αναφέρω τρεις μόνον τομείς.
<SPEAKER ID="35" LANGUAGE="FR" NAME="Pervenche Berès (PSE ). –" AFFILIATION="">
<P>
Θα ήθελα να ολοκληρώσω τονίζοντας το θέμα της φορολογίας, η οποία αποτελεί το θεμέλιο ολόκληρου του οικονομικού μας συστήματος. Ελπίζω το σύνολο της Επιτροπής, καθώς και το Συμβούλιο, να το λάβουν υπόψη και να στηρίξουν τις προσπάθειες του Επιτρόπου Kovács στο θέμα αυτό. 
<SPEAKER ID="36" LANGUAGE="LT" NAME="Danutė Budreikaitė (ALDE )." AFFILIATION="">
<P>
   – Οι αλλαγές στην παγκόσμια οικονομία, οι διαδικασίες της παγκοσμιοποίησης και ο αντίκτυπός τους για την ανταγωνιστικότητα οικονομικών συνασπισμών και εταιρειών σε ορισμένους κλάδους των εθνικών οικονομιών – αυτές είναι οι νέες προκλήσεις ενώπιον των οποίων βρίσκεται η Ευρωπαϊκή Ένωση, η οποία χάνει όλο και περισσότερο την ανταγωνιστικότητά της και δεν είναι έτοιμη να ανταποκριθεί στις προκλήσεις της παγκοσμιοποίησης. Η ΕΕ χάνει τη μάχη του ανταγωνισμού έναντι των ΗΠΑ, της Κίνας και της Ινδίας. Η ΕΕ πρέπει να προετοιμαστεί για τις προκλήσεις της παγκοσμιοποίησης μέσω μιας διαδικασίας εσωτερικής μεταρρύθμισης. Δεν καταφέραμε να εγκρίνουμε το Σύνταγμα, οι δημοσιονομικές προοπτικές έχουν περιέλθει σε αδιέξοδο και διατίθενται λιγότεροι πόροι για τα διευρωπαϊκά δίκτυα. Χωρίς μια κοινή ενεργειακή πολιτική, η προμήθεια ενεργειακών πόρων, η οποία αποτελεί τη βάση της ανταγωνιστικότητας μιας οικονομίας, απειλείται, όπως άλλωστε και η ασφάλεια. Με την προσχώρηση των νέων υποψηφίων μελών, της Σλοβενίας και της Λιθουανίας, η διεύρυνση της ευρωζώνης μπορεί να αποτελέσει μία από τις ενέργειες και αποφάσεις που θα προαγάγουν την οικονομική ανάπτυξη. Επιτρέψτε μου να αναφέρω δύο σημαντικούς παράγοντες ενίσχυσης της ανταγωνιστικότητας της ΕΕ: την επένδυση στην πληροφορία και τις καινοτομίες και την επιτάχυνση της διαδικασίας διαμόρφωσης μιας κοινής ενεργειακής πολιτικής. Οι παράγοντες αυτοί είναι αλληλεξαρτώμενοι: οι καινοτομίες επιτρέπουν την εμφάνιση κορυφαίων εταιρειών, ενώ στον τομέα της ενέργειας, ο οποίος είναι καθοριστικός για την ανταγωνιστικότητα, οι καινοτομίες επιτρέπουν τη δημιουργία νέων πόρων ενέργειας και την ορθολογική και οικονομική χρήση των υφιστάμενων. Ενόσω εξακολουθούν να βρίσκονται σε εξέλιξη οι διαπραγματεύσεις σχετικά με τις δημοσιονομικές προοπτικές της περιόδου 2007-2013, πρέπει να επανεξετάσουμε τις χρηματοδοτικές προτεραιότητες και να αυξήσουμε τη χρηματοδότηση της επιστήμης, της έρευνας και των διευρωπαϊκών δικτύων. Ως προς το θέμα της ανταγωνιστικότητας της οικονομίας της ΕΕ, θέλω να επισημάνω ένα από τα πιο επιτυχημένα εγχειρήματα της ΕΕ – την εισαγωγή του κοινού νομίσματος, του ευρώ, σε 12 κράτη μέλη. Η επικείμενη διεύρυνση της ευρωζώνης συνοδεύεται επίσης από ορισμένα μειονεκτήματα: οι όροι του Συμφώνου Σταθερότητας και Ανάπτυξης δεν τηρούνται, παρατηρείται αυξημένο κρατικό χρέος και σε διάφορες περιόδους σχεδόν όλα τα μέλη της ευρωζώνης δεν κατάφεραν να εκπληρώσουν το κριτήριο της σταθερότητας των τιμών. Η εμπειρία των τελευταίων πέντε ετών καταδεικνύει την ανάγκη βελτίωσης των ιδίων των κριτηρίων του Μάαστριχτ. Εντούτοις, κατά βάση, η ευρωζώνη ήταν και παραμένει ένα πολιτικό εγχείρημα, το οποίο έχει αποδείξει τη χρησιμότητά του και πρέπει να προχωρήσει σε ένα νέο στάδιο διεύρυνσης. 
<SPEAKER ID="37" LANGUAGE="PL" NAME="Konrad Szymański (UEN )." AFFILIATION="">
<SPEAKER ID="38" LANGUAGE="" NAME="Γεώργιος Καρατζαφέρης (IND/DEM ). –" AFFILIATION="">
<P>
   Κύριε Πρόεδρε, χρειαζόμαστε 40 εκατομμύρια θέσεις εργασίας στην Ευρώπη. Στην Ελλάδα μόνο, χρειαζόμαστε 1 εκατομμύριο. Μπορούμε να τις υποσχεθούμε; Δεν μπορούμε να τις υποσχεθούμε. Δεν μπορεί η Ευρώπη να εξασφαλίσει αυτές τις θέσεις εργασίας. Το 10% του ενεργού πληθυσμού θα ζει κάτω από το όριο της φτώχειας. Θα ζει με επιδόματα ανεργίας. Δεν έχουμε δική μας ενέργεια. Το αέριο από τη Ρωσία, το πετρέλαιο από τη Μέση Ανατολή, ενέργεια που διαρκώς θα ακριβαίνει από την υπερζήτηση της Κίνας και των Ινδιών. Με ένα πανίσχυρο νόμισμα που απαγορεύει τις εξαγωγές· δείτε το φθηνό δολάριο τι εξαγωγές δίδει στην Αμερική. Με τους πολύ σφικτούς δείκτες του Μάαστριχτ, ευημερούν οι δείκτες και πάσχουν οι άνθρωποι. Αυτή είναι μια πραγματικότητα.
<SPEAKER ID="39" LANGUAGE="SK" NAME="Sergej Kozlík (NI )." AFFILIATION="">
<P>
   – Στη δήλωσή μου θέλω να επιστήσω την προσοχή σε αρκετές ιδέες που περιλαμβάνονται στο ψήφισμα σχετικά με την έκθεση για τον ενεργειακό τομέα, και θα το πράξω στο πλαίσιο των ευρύτερων στόχων της οικονομικής πολιτικής για το 2006.
<SPEAKER ID="40" LANGUAGE="SK" NAME="Ján Hudacký (PPE-DE )." AFFILIATION="">
<P>
   – Καταρχάς, θέλω να ευχαριστήσω τον εισηγητή, κ. García-Margallo, για την ισορροπημένη και πολύ εύστοχη έκθεσή του. Όπως συχνά επαναλαμβάνεται στην έκθεση, ένα από τα σοβαρά προβλήματα που αντιμετωπίζει επί του παρόντος η Ευρωπαϊκή Ένωση είναι το γεγονός ότι τα περισσότερα κράτη μέλη υποτιμούν την ανάγκη εφαρμογής εκτεταμένων διαρθρωτικών μεταρρυθμίσεων. Κατά παράδοξο τρόπο, ορισμένα κράτη μέλη προσπαθούν να αντιμετωπίσουν το έλλειμμα ανταγωνιστικότητας, το οποίο αποτελεί φυσική απόρροια της έλλειψης τέτοιων μεταρρυθμίσεων, εφαρμόζοντας νέα μέτρα προστασίας των αγορών τους, γεγονός που επιδεινώνει απλώς το πρόβλημα. Οφείλουμε για μία ακόμη φορά να παραδεχτούμε ότι η εσωτερική αγορά δεν λειτουργεί με ολοκληρωμένο τρόπο και δεν επιτρέπει την ελεύθερη κυκλοφορία του εργατικού δυναμικού και την ελεύθερη παροχή υπηρεσιών. Οι συνέπειες αυτής της προσέγγισης είναι εξαιρετικά αρνητικές. Πολλές επιχειρήσεις μεταφέρουν τις δραστηριότητές τους σε περιοχές με φθηνότερα εργατικά χέρια ή, εναλλακτικά, επιλέγουν τη λύση της εξωτερικής ανάθεσης, γεγονός που επίσης οδηγεί σε μείωση των θέσεων εργασίας.
<SPEAKER ID="41" LANGUAGE="EN" NAME="Zita Gurmai (PSE ). –" AFFILIATION="">
<P>
Η ευρωπαϊκή στρατηγική απασχόλησης δεν πρέπει να θεωρείται μόνο ως μέσο προσέλκυσης περισσότερων ανθρώπων στην αγορά εργασίας· θα πρέπει να αποτελεί, επίσης, ευνοϊκή και ανοικτή ευκαιρία να ενταχθούν στην αγορά εργασίας όσοι έχουν ιδιαίτερα περιορισμένη πρόσβαση στην απασχόληση, όπως οι μεγαλύτερες σε ηλικία γυναίκες, οι μονογονεϊκές οικογένειες και οι εθνικές μειονότητες. Πρέπει να παραδεχτούμε ότι η πρόκληση της γηράσκουσας κοινωνίας της Ευρώπης μπορεί να αντιμετωπιστεί μόνο με την αυξημένη συμμετοχή αυτών των κοινωνικών ομάδων στην αγορά εργασίας, όπως είπε ο Επίτροπος Špidla.
<P>
Πρέπει να αρθούν οι φραγμοί κάθε είδους. Πασχίζουμε για περισσότερες και καλύτερες θέσεις εργασίας και έχουμε ανακηρύξει το 2006 Ευρωπαϊκό Έτος Κινητικότητας Εργαζομένων. Για το εργατικό δυναμικό της Ευρώπης, η κινητικότητα προσφέρει νέες δεξιότητες, νέες εμπειρίες, ευελιξία και ικανότητα προσαρμογής στις διαφορετικές εργασιακές συνθήκες και τις διαρκώς μεταβαλλόμενες ανάγκες της αγοράς. Η κινητικότητα αποτελεί αξία, η οποία είναι προς όφελος ολόκληρης της ευρωπαϊκής οικονομίας. Αποτελεί επιτακτική ανάγκη, την οποία πρέπει να αναγνωρίσουν ορισμένα κράτη μέλη που θέτουν ακόμη φραγμούς στο εργατικό δυναμικό των νέων χωρών της ΕΕ.
<P>
Η ουγγαρέζα συνάδελφός μου, η κ. Kósáné Kovács, εκπόνησε μια εξαιρετική έκθεση μεγάλης αξίας και προτείνω την έγκριση των συστάσεών της. 
<SPEAKER ID="42" LANGUAGE="PL" NAME="Zbigniew Krzysztof Kuźmiuk (UEN )." AFFILIATION="">
<SPEAKER ID="43" LANGUAGE="PL" NAME="Leopold Józef Rutowicz (NI )." AFFILIATION="">
<P>
Το πρόγραμμα δραστηριοτήτων που αποσκοπεί στην ανάπτυξη βιομηχανικών καλλιεργειών δεν είναι αρκετά φιλόδοξο, ενώ το πρόγραμμα έρευνας και υλοποίησης δεν προσφέρει την αναγκαία υποστήριξη για την επίτευξη ταχείας προόδου. Σημειώνουμε υστέρηση έναντι χωρών οι οικονομίες των οποίων είναι αποτελεσματικές σε αυτόν τον τομέα. Το θέμα αξίζει να συζητηθεί ευρύτερα και να αναληφθεί αποτελεσματική δράση κατά τη διάρκεια του 2006. 
<SPEAKER ID="44" LANGUAGE="SV" NAME="Gunnar Hökmark (PPE-DE )." AFFILIATION="">
<P>
   – Κύριε Πρόεδρε, θέλω καταρχάς να επισημάνω δύο ζητήματα. Το πρώτο είναι ότι οι ευρωπαϊκές οικονομίες οι οποίες είναι πιο ανοικτές στην παγκοσμιοποίηση παρουσιάζουν τώρα τη μεγαλύτερη οικονομική ανάπτυξη. Το δεύτερο είναι ότι οι χώρες οι οποίες διαθέτουν τις πιο ευέλικτες αγορές εργασίας παρουσιάζουν επίσης τους μεγαλύτερους ρυθμούς ανάπτυξης όσον αφορά τις νέες θέσεις εργασίας. Υπό το πρίσμα αυτό, θέλω να ευχαριστήσω τον εισηγητή, κ. García-Margallo y Marfil, για το έργο που έχει επιτελέσει, διότι οι αλλαγές και οι πολιτικές κατευθύνσεις που προτείνονται στην έκθεσή του αποτελούν την προσέγγιση η οποία μπορεί να προσφέρει περισσότερες θέσεις εργασίας και αυξημένη ευημερία.
<P>
Το κρίσιμο ερώτημα είναι κατά πόσον όλα αυτά θα οδηγήσουν σε αλλαγές και κατά πόσον θα αλλάξει η εφαρμοζόμενη πολιτική σε ευρωπαϊκό επίπεδο και σε επίπεδο κρατών μελών. Ένας σουηδός πολιτικός είχε πει κάποτε ότι, αν αφήσουμε τα πράγματα να λειτουργούν όπως και στο παρελθόν, δεν πρόκειται να αλλάξει τίποτε. Τώρα έχουμε περισσότερους από 20 εκατομμύρια ανέργους. Αυτό είναι οικονομικό θέμα, αλλά είναι επίσης στον ύψιστο βαθμό κοινωνικό θέμα. Δεν υπάρχει τίποτε πιο σημαντικό για την κοινωνική προστασία από την ανάπτυξη νέων θέσεων εργασίας. Σε αυτόν τον τομέα, η Επιτροπή καλείται να αναλάβει τις ευθύνες της και να λάβει μια σειρά μέτρων.
<SPEAKER ID="45" LANGUAGE="PL" NAME="Dariusz Rosati (PSE )." AFFILIATION="">
<SPEAKER ID="46" LANGUAGE="DE" NAME="Andreas Schwab (PPE-DE )." AFFILIATION="">
<P>
   – Κύριε Πρόεδρε, με ευχαριστεί βεβαίως το γεγονός ότι έχω τη δυνατότητα να μιλήσω για το χρονικό διάστημα περίπου που μου δόθηκε αρχικά. Αξιότιμα μέλη της Επιτροπής, κυρίες και κύριοι, θέλω καταρχάς να ευχαριστήσω θερμά τον εισηγητή για την επιμέλεια με την οποία εργάστηκε για την εκπόνηση αυτού του κειμένου. Στην έκθεση επισημαίνεται για μία ακόμη φορά το γεγονός ότι η Ευρωπαϊκή Ένωση προσφέρει στους λαούς της Ευρώπης, ενόψει της παγκοσμιοποίησης, μια ευκαιρία να επιτύχουν έναν δίκαιο συμβιβασμό μεταξύ, αφενός, των οικονομικών προτύπων και, αφετέρου, των κοινωνικών προτύπων. Το πρόβλημα είναι, όμως, ότι αυτό το αγνοούν τελείως οι πολίτες της Ευρώπης. Τα 20 εκατομμύρια των ανέργων και τα εκατοντάδες εκατομμύρια άτομα που φοβούνται για τις θέσεις εργασίας τους αποδίδουν την κατάστασή τους στην Ευρωπαϊκή Ένωση παρά στην παγκοσμιοποίηση. Οι υπόλοιποι, οι θέσεις εργασίας των οποίων παραμένουν ασφαλείς χάρη στην Ευρωπαϊκή Ένωση και το έργο της Επιτροπής και του παρόντος Σώματος, αγνοούν παντελώς αυτό το γεγονός και το αποδίδουν στις εθνικές κυβερνήσεις.
<P>
Συμφωνώ σε μεγάλο βαθμό με τον κ. Rosati: θα ήταν πραγματικά πολύ επιθυμητό, κατά την εξέταση αυτών των σημαντικών θεμάτων, να επιδοθεί το Συμβούλιο –το οποίο είναι το μόνο αρμόδιο για τη λήψη μέτρων σε πολλά από αυτά τα θέματα στο πλαίσιο της στρατηγικής της Λισαβόνας– με μεγαλύτερο σθένος στην προσπάθεια επίτευξης των συναφών στόχων και, αν οι συζητήσεις σε αυτό το Σώμα δεν ήταν στα χέρια μόνο των μελών του και των μελών της Επιτροπής, και ενώ ισχύει όντως ότι η Επιτροπή έχει τον σημαντικό ρόλο να διασφαλίζει ότι τα μέτρα που έχουν ήδη εγκριθεί στο επίπεδο του Συμβουλίου εφαρμόζονται όντως από τα κράτη μέλη, οφείλουμε, παρόλα αυτά, να είμαστε έντιμοι, διότι –όπως πιθανώς θα διαπιστώσουμε αργότερα κατά τη συζήτηση της έκθεσης Őry– αυτό που έχει σημασία εντέλει είναι να εφαρμόζουν τα κράτη μέλη τις αποφάσεις τις οποίες τα ίδια έλαβαν στο παρελθόν.
<P>
Γι’ αυτό είναι πολύ θετικό το γεγονός ότι η Επιτροπή υποστήριξε –όπως άλλωστε δηλώνει και ο Επίτροπος Špidla στα γερμανικά μέσα ενημέρωσης– ότι η μεγαλύτερη ευελιξία στις αγορές εργασίας είναι ο μόνος τρόπος για να προσφέρουμε εδώ στην Ευρώπη περισσότερες θέσεις εργασίας στους πολίτες μας, καθώς και ότι αυτό, ως μέσο δημιουργίας θέσεων εργασίας, δεν πρέπει να αποτελεί λόγο ανησυχίας. Αυτό ακριβώς άλλωστε επιδιώκουμε όλοι μας.
<SPEAKER ID="47" LANGUAGE="ES" NAME="Alejandro Cercas (PSE ). –" AFFILIATION="">
<P>
Ο Επίτροπος Verheugen είπε ότι χρειαζόμαστε να είναι ορατή αυτή η στρατηγική. Αυτό είναι ένα από τα μειονεκτήματά μας, όπως είναι και το έλλειμμα αξιοπιστίας μας επίσης, όπως είπε ο Επίτροπος Almunia. Χρειαζόμαστε αυτές τις θέσεις εργασίας, όπως είπε ο Επίτροπος Špidla.
<P>
Παρακαλείστε να επιδείξετε συνέπεια, εξετάστε τις τροπολογίες μας. Εξετάστε την τροπολογία 2, για παράδειγμα. Πρέπει να εφαρμοστεί η ευρωπαϊκή νομοθεσία που έχουμε ήδη, καθώς καθιστά το έργο μεταξύ των κρατών μελών πολύ πιο συνεκτικό.
<P>
Διαβάστε επίσης την τροπολογία 5. Σε αυτό το ευρωπαϊκό έτος της κινητικότητας, λάβετε μέτρα για την άρση των εμποδίων στην κινητικότητα των ευρωπαίων εργαζομένων. 
<SPEAKER ID="48" LANGUAGE="PT" NAME="Manuel António dos Santos (PSE )." AFFILIATION="">
<P>
   – Κύριε Πρόεδρε, αξιότιμα μέλη της Επιτροπής, κυρίες και κύριοι, οι συστάσεις τις οποίες εκπόνησε ο κ. Garcia-Margallo, τον οποίο θέλω να συγχαρώ, έρχονται την κατάλληλη στιγμή για την αντιστροφή της οικονομικής κατάστασης της ΕΕ. Το μόνο που απομένει είναι να ληφθούν σοβαρά υπόψη.
<P>
Το Συμβούλιο αποφάσισε να στηρίξει την προσπάθεια της Επιτροπής για την κατάρτιση μιας κοινής ευρωπαϊκής ενεργειακής πολιτικής. Παρότι η απόφαση αυτή ήταν ενδιαφέρουσα, εξακολουθεί να μην ανταποκρίνεται στις τρέχουσες ανάγκες. Η ενεργειακή εξάρτηση της Ένωσης δεν είναι βιώσιμη. Οι εισαγωγές πετρελαίου ισοδυναμούν επί του παρόντος με το 2,3% του κοινοτικού ΑΕγχΠ, ποσοστό δυόμισι φορές μεγαλύτερο από τον προϋπολογισμό που διατίθεται για το σύνολο των ευρωπαϊκών πολιτικών. Έως το 2030, η εξάρτηση αυτή ενδέχεται να αποδειχθεί εξουθενωτική, ιδίως στον πετρελαϊκό τομέα (94% της εξάρτησης από το εξωτερικό). Οι απλές συμφωνίες μεταξύ των κρατών μελών τις οποίες προωθεί το Συμβούλιο είναι, συνεπώς, ανεπαρκείς.
<SPEAKER ID="49" LANGUAGE="DE" NAME="Günther Verheugen," AFFILIATION="Αντιπρόεδρος της Επιτροπής">
<SPEAKER ID="50" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<P>
Η ψηφοφορία θα διεξαχθεί σήμερα, στις 12.00.
<SPEAKER ID="51" LANGUAGE="EN" NAME="Gábor Harangozó (PSE ). –" AFFILIATION="">
<P>
Η Ευρώπη χρειάζεται να αποκτήσει σαφές όραμα για πιο ανταγωνιστική οικονομία. Σύμφωνα με τους στόχους απασχόλησης και ανάπτυξης της στρατηγικής της Λισαβόνας, απαιτούνται διαρθρωτικές αλλαγές: υποστήριξη της Ε[amp]Α, ενθάρρυνση των ιδιωτικών και δημόσιων επενδύσεων, ανάπτυξη καινοτόμων δράσεων σε τομείς όπως οι βιοτεχνολογίες, οι ανανεώσιμες πηγές ενέργειας και οι τεχνολογίες των πληροφοριών και των επικοινωνιών (ΤΠΕ). Εκτός από τις διαρθρωτικές αλλαγές και την ανάπτυξη καινοτόμων τομέων, η περιβαλλοντική προστασία και η ποιότητα των προϊόντων πρέπει να εξακολουθήσουν να αποτελούν, στο πλαίσιο της παγκόσμιας οικονομίας, πραγματική ευρωπαϊκή ιδιαιτερότητα. Τέλος, είναι υψίστης σημασίας η προώθηση της σχετικής εκπαίδευσης και επαγγελματικής κατάρτισης, προκειμένου να ικανοποιηθούν οι απαιτήσεις και να αντιμετωπιστούν οι προκλήσεις της οικονομικής ανάπτυξης. 
<SPEAKER ID="52" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A6-0069/2006) του κ. Őry, εξ ονόματος της Επιτροπής Απασχόλησης και Κοινωνικών Υποθέσεων, σχετικά με το μεταβατικό καθεστώς που περιορίζει την ελεύθερη κυκλοφορία των εργαζομένων στις αγορές εργασίας της ΕΕ (2006/2036(INI)). 
<SPEAKER ID="53" LANGUAGE="CS" NAME="Vladimír Špidla," AFFILIATION="Μέλος της Επιτροπής">
<P>
Θέλω καταρχάς, κυρίες και κύριοι, να ευχαριστήσω τον κ. Őry για τη θαυμάσια έκθεσή του σχετικά με ένα θέμα το οποίο αποτελεί έναν από τους βασικούς πυλώνες της ευρωπαϊκής ολοκλήρωσης. Στόχος των μεταβατικών μέτρων που προβλέπονται στη Συνθήκη Προσχώρησης είναι να επιτραπεί στα κράτη μέλη να επιδιώξουν σταδιακά, το ταχύτερο δυνατόν, την επίτευξη του κεντρικού στόχου της παροχής σε όλους τους μετανάστες εργαζόμενους από τα κράτη μέλη που εντάχθηκαν στην Ευρωπαϊκή Ένωση το 2004 ελεύθερης πρόσβασης στην απασχόληση σε όλα τα κράτη μέλη. Αυτή είναι μία από τις βασικές ελευθερίες που προβλέπονται στη Συνθήκη της Ρώμης. Όπως ορίζεται στη Συνθήκη Προσχώρησης, η Επιτροπή έχει αξιολογήσει την εφαρμογή αυτών των μεταβατικών μέτρων κατά τη διάρκεια του αρχικού διετούς σταδίου, προκειμένου να βοηθήσει τα κράτη μέλη να αποφασίσουν είτε να διατηρήσουν τα εν λόγω μέτρα είτε να τα εγκαταλείψουν. Βάσει των στατιστικών δεδομένων για το έτος 2004, καθώς και για το έτος 2005 σε ορισμένες περιπτώσεις, και κατόπιν διαβουλεύσεων με τους επιμέρους μετέχοντες, η Επιτροπή κατέληξε σε συγκεκριμένα συμπεράσματα σχετικά με το πρώτο στάδιο της μεταβατικής περιόδου.
<P>
Ο αριθμός των εργαζομένων που καταγράφηκε μετά την ένταξη είναι σε γενικές γραμμές πολύ μικρός, καθώς σπανίως υπερβαίνει το 1% του ενεργού πληθυσμού της χώρας υποδοχής. Επιπλέον, φαίνεται ότι η εισροή εργαζομένων από τα νέα κράτη μέλη είχε ουσιαστικά θετικό αντίκτυπο. Τούτο οφείλεται στο ότι η διεύρυνση συνέβαλε στη νομιμοποίηση των εργαζομένων από τα 8 κράτη μέλη της ΕΕ που απασχολούνταν στην παραοικονομία. Η διεύρυνση οδήγησε επίσης σε μείωση της έλλειψης εργατικού δυναμικού και σε βελτίωση των οικονομικών αποτελεσμάτων στην Ευρώπη. Στις χώρες στις οποίες δεν εισήχθησαν περιορισμοί μετά τον Μάιο του 2004 σημειώθηκε εντονότερη οικονομική ανάπτυξη, χαμηλότερα επίπεδα ανεργίας και υψηλότερα επίπεδα απασχόλησης. Οι εργαζόμενοι που απέκτησαν νόμιμη πρόσβαση στην αγορά εργασίας κάποιας τρίτης χώρας δεν αντιμετώπισαν σημαντικές δυσκολίες ένταξής τους στην εν λόγω αγορά. Βεβαίως, μόνο τα ίδια τα κράτη μέλη μπορούν να αποφασίσουν το κατά πόσον θα εφαρμόσουν τα μεταβατικά μέτρα, αλλά η Επιτροπή μπορεί να καλέσει τα κράτη μέλη να αξιολογήσουν αντικειμενικά τα πλεονεκτήματα και τα μειονεκτήματα των μέτρων αυτών. Στην πραγματικότητα, το δεύτερο στάδιο είναι το πραγματικά μεταβατικό στάδιο, το οποίο θα μας οδηγήσει, εξ ολοκλήρου ή έστω εν μέρει, στον στόχο της ελεύθερης κυκλοφορίας των εργαζομένων. Στο πνεύμα αυτό, τα κράτη μέλη τα οποία εφαρμόζουν περιορισμούς βάσει της Συνθήκης Προσχώρησης δεν πρέπει να επιβάλλουν στους υπηκόους των 8 κρατών μελών της ΕΕ που διαμένουν ήδη νομίμως στην επικράτειά τους περισσότερους περιορισμούς από ό,τι στους υπηκόους τρίτων χωρών οι οποίοι είναι επί μακρόν διαμένοντες, όπως αναφέρθηκε στην προηγούμενη συνεδρίαση της Ολομέλειας. Οι υπουργοί Εσωτερικών έχουν λάβει επιστολή στην οποία εξηγούνται αυτές οι παράμετροι, προκειμένου να διευκρινιστεί το νομικό καθεστώς. Προ ολίγου ο εισηγητής ανέφερε αυτό το πρόβλημα των πολιτών τρίτων χωρών, οπότε ευελπιστώ ότι θα μου επιτρέψετε να τονίσω για μία ακόμη φορά ότι, στο πλαίσιο των οδηγιών και των συνθηκών προσχώρησης, δεν επιτρέπεται να αντιμετωπίζονται οι πολίτες τρίτων χωρών οι οποίοι είναι επί μακρόν διαμένοντες σε κράτος μέλος της ΕΕ με πιο ευνοϊκό τρόπο από ό,τι οι πολίτες κρατών μελών της ΕΕ, δηλαδή, εφόσον ισχύουν περιορισμοί για τους πολίτες της ΕΕ, οι ίδιοι περιορισμοί πρέπει λογικά να ισχύουν και για τους πολίτες τρίτων χωρών οι οποίοι είναι επί μακρόν διαμένοντες στο εν λόγω κράτος μέλος της ΕΕ.
<P>
Για τους ίδιους λόγους, η Επιτροπή παρακολουθεί επίσης την τήρηση των διατάξεων οι οποίες απαγορεύουν στα κράτη μέλη να περιορίζουν την πρόσβαση στις αγορές εργασίας τους εργαζομένων από τα 8 κράτη μέλη σε μεγαλύτερο βαθμό από ό,τι ίσχυε πριν από την υπογραφή της Συνθήκης Προσχώρησης, ήτοι πριν από τη 16η Απριλίου 2003. Η Επιτροπή υποστηρίζει επίσης τις εκκλήσεις προς τα κράτη μέλη προκειμένου να εφαρμόσουν με συνέπεια τις νομικές διατάξεις της Κοινότητας, ιδίως στον τομέα των αποσπασμένων εργαζομένων. Αναγνωρίζω ότι πρέπει σαφώς να ενισχύσουμε τον στατιστικό έλεγχο των μετακινήσεων εργαζομένων στο πλαίσιο της ΕΕ, δεδομένου ότι διατυπώνονται πολλές υποθέσεις οι οποίες χρήζουν συζήτησης και οι οποίες είναι αδύνατον να επιβεβαιωθούν με βάση τα υπάρχοντα μέσα ανάλυσης και στατιστικού ελέγχου. Η Επιτροπή στηρίζει τις προτάσεις του Κοινοβουλίου για ενίσχυση του κοινωνικού διαλόγου τόσο σε ευρωπαϊκό όσο και σε εθνικό επίπεδο, με σκοπό την προάσπιση των δικαιωμάτων των εργαζομένων από τα νέα κράτη μέλη. Η Επιτροπή προσεγγίζει εξίσου ευνοϊκά τις προσπάθειες ενίσχυσης της ευαισθητοποίησης του κοινού σχετικά με την ελευθερία κυκλοφορίας των εργαζομένων και τη συναφή νομοθεσία. Η ανακήρυξη του 2006 ως Ευρωπαϊκού Έτους Κινητικότητας των Εργαζομένων αναμένεται να συμβάλει στην επίτευξη αυτού του στόχου.
<SPEAKER ID="54" LANGUAGE="HU" NAME="Csaba Őry (PPE-DE )," AFFILIATION="εισηγητής">
<P>
   . – Μετά τη διεύρυνση της Ευρωπαϊκής Ένωσης το 2004, το ζήτημα του ανοίγματος των αγορών εργασίας και, στο ίδιο περίπου πλαίσιο, η εφαρμογή των μεταβατικών περιορισμών τους οποίους θεώρησαν αναγκαία τα δώδεκα παλαιά κράτη μέλη, μελετήθηκαν με ιδιαίτερη προσοχή.
<P>
Όπως προβλέπεται στις Συνθήκες Προσχώρησης, τα κράτη μέλη –βάσει των εμπειριών τους στον τομέα της αγοράς εργασίας– θα άρουν σταδιακά αυτούς τους περιορισμούς μεταξύ των ετών 2004 και 2011, ενώ η Ευρωπαϊκή Επιτροπή και το Ευρωπαϊκό Κοινοβούλιο θα αξιολογούν επίσης την κατάσταση, υπό το πρίσμα των εμπειριών των κρατών μελών. Ο ρόλος που επιφυλάσσεται στα ευρωπαϊκά θεσμικά όργανα αποτελεί πολιτικό μήνυμα και αποσκοπεί πρωτίστως να αποσαφηνίσει, στα περισσότερα από τα 450 εκατομμύρια των πολιτών της Ευρωπαϊκής Ένωσης, το πανευρωπαϊκό ενδιαφέρον για το σοβαρότατο θέμα της κινητικότητας των εργαζομένων. Με άλλα λόγια: τι συμφέρει την Ευρωπαϊκή Ένωση ως σημαντικό παράγοντα της διεθνούς πολιτικής και οικονομίας; Αυτή η λογική του διαρκούς συνυπολογισμού των ευρωπαϊκών συμφερόντων υπήρξε αποφασιστική κατά την προετοιμασία της έκθεσης. Το μόνο δυνατό σημείο εκκίνησης για την αξιολόγηση της τρέχουσας κατάστασης ήταν η ανάλυση των διεθνών προκλήσεων τις οποίες αντιμετωπίζει η Ευρωπαϊκή Ένωση στις αρχές του 21ου αιώνα.
<P>
Ένα σημαντικό βήμα στο πλαίσιο της διαδικασίας ενίσχυσης της κινητικότητας είναι η άρση των μεταβατικών περιορισμών που ισχύουν για τα νέα κράτη μέλη, το ταχύτερο δυνατόν. Αρκετά κράτη μέλη έχουν ήδη συμφωνήσει να το πράξουν τον Μάιο του 2006, και ευελπιστούμε ότι εντός των προσεχών ετών –ίσως ακόμη και πριν από τον Μάιο του 2009– το παράδειγμά τους θα μιμηθούν και άλλα κράτη μέλη, καθόσον είναι σημαντικό να τονίσουμε ότι τα εν λόγω κράτη έχουν ανά πάσα στιγμή τη νομική δυνατότητα να λάβουν μια τέτοια απόφαση.
<P>
Οι φόβοι για μαζικά μεταναστευτικά ρεύματα αποδείχθηκαν αβάσιμοι. Η εμπειρία κατέδειξε πέρα από κάθε αμφιβολία ότι η παρουσία εργαζομένων από τα νέα κράτη μέλη στα παλαιά κράτη μέλη τα οποία αποφάσισαν να ανοίξουν πλήρως τις αγορές τους το 2004 δεν έχει προκαλέσει εντάσεις στην οικονομία ή την αγορά εργασίας τους. Απεναντίας! Οι εκτιμήσεις τόσο της Ευρωπαϊκής Επιτροπής όσο και μίας από τις ενδιαφερόμενες κυβερνήσεις –της βρετανικής κυβέρνησης– αποδεικνύουν ότι η μετανάστευση περιορισμένου αριθμού ατόμων από νέα κράτη μέλη προσέφερε οικονομικά πλεονεκτήματα στις χώρες υποδοχής. Συνεπώς, το συμπέρασμα είναι σαφές: η επιλογή που παρουσιάζει τα μεγαλύτερα πλεονεκτήματα για την Ευρωπαϊκή Ένωση και τα κράτη μέλη της είναι να άρουν το ταχύτερο δυνατόν οι ενδιαφερόμενες κυβερνήσεις το σύστημα μεταβατικών μέτρων το οποίο περιορίζει τις δυνατότητες απασχόλησης των εργαζομένων εντός της Ένωσης.
<P>
Σας ευχαριστώ για την προσοχή σας, και θέλω να ευχαριστήσω όλες και όλους τους συναδέλφους μου, τις πολιτικές ομάδες και την Ευρωπαϊκή Επιτροπή για τη συνεργασία τους. Δεν είναι τυχαίο το γεγονός ότι το περιεχόμενο της εισαγωγικής ομιλίας του κ. Špidla με απάλλαξε σε μεγάλο βαθμό από την υποχρέωση να παρουσιάσω λεπτομερώς την έκθεση. Οι σκέψεις μας συγκλίνουν σε μεγάλο βαθμό, ενώ και οι εμπειρίες μας είναι παρόμοιες. Ευελπιστώ ότι το ίδιο θα συνεχίσει να ισχύει και στο μέλλον. 
<SPEAKER ID="55" LANGUAGE="" NAME="" AFFILIATION="Αντιπροέδρου">
<SPEAKER ID="56" LANGUAGE="NL" NAME="Ria Oomen-Ruijten," AFFILIATION="εξ ονόματος της Ομάδας PPE-DE">
<P>
   . – Κύριε Πρόεδρε, επιτρέψτε μου να ξεκινήσω την παρέμβασή μου εκφράζοντας τα θερμά μου συγχαρητήρια στον κ. Őry, ο οποίος εκτέλεσε τα καθήκοντά του με μεγάλη ευσυνειδησία και εκπόνησε μια συγκροτημένη έκθεση.
<SPEAKER ID="57" LANGUAGE="CS" NAME="Richard Falbr," AFFILIATION="εξ ονόματος της Ομάδας PSE">
<P>
   . – Κύριε Πρόεδρε, όπως ελέχθη νωρίτερα, το 2006 έχει κηρυχθεί ευρωπαϊκό έτος κινητικότητας των εργαζομένων. Με πρωτοβουλία της Επιτροπής Απασχόλησης και Κοινωνικών Υποθέσεων, καταρτίστηκε σχέδιο κοινοβουλευτικού ψηφίσματος, το οποίο η αρμόδια επιτροπή ενέκρινε με συντριπτική πλειοψηφία στις 21 Μαρτίου. Για την προετοιμασία της έκθεσης οφείλουμε να απευθύνουμε ιδιαίτερες ευχαριστίες στον κ. Őry. Το κεντρικό χαρακτηριστικό του ψηφίσματος είναι η έκκληση για κατάργηση των υφιστάμενων μεταβατικών μέτρων. Αμέσως μετά την έγκριση άρχισαν να κατατίθενται προτάσεις τροπολογιών με σκοπό τη διαγραφή ενός τέτοιου μηνύματος του Κοινοβουλίου. Αξιοσημείωτο είναι το γεγονός ότι όλες οι προτάσεις ξεκινούν με τη φράση «Υποστηρίζω την ελεύθερη κυκλοφορία των εργαζομένων, αλλά...». Θεωρώ, συνεπώς, ότι το Κοινοβούλιο πρέπει να εγκρίνει την ίδια μορφή του κειμένου την οποία ενέκρινε η Επιτροπή Απασχόλησης και Κοινωνικών Υποθέσεων.
<SPEAKER ID="58" LANGUAGE="PL" NAME="Jan Jerzy Kułakowski," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, φρονώ ότι πρέπει να έχουμε κατά νου τέσσερα θεμελιώδη κριτήρια κατά την εξέταση της έκθεσης του κ. Őry σχετικά με το μεταβατικό καθεστώς που περιορίζει την ελεύθερη κυκλοφορία των εργαζομένων στις αγορές εργασίας της ΕΕ.
<P>
Τέλος, η ελεύθερη κυκλοφορία των προσώπων πρέπει να θεωρείται κεντρικό χαρακτηριστικό του ευρωπαϊκού κοινωνικού προτύπου. Δεδομένου ότι η έκθεση του κ. Őry και η θέση της Επιτροπής Απασχόλησης και Κοινωνικών Υποθέσεων συνάδουν με τα εν λόγω κριτήρια, η Ομάδα της Συμμαχίας Φιλελευθέρων και Δημοκρατών για την Ευρώπη θα υπερψηφίσει την έκθεση. Θέλουμε επίσης να ευχαριστήσουμε τον κ. Őry για το έργο που επιτέλεσε. 
<SPEAKER ID="59" LANGUAGE="DE" NAME="Elisabeth Schroedter," AFFILIATION="εξ ονόματος της Ομάδας Verts/ALE">
<P>
   . – Κύριε Πρόεδρε, κυρίες και κύριοι, κύριε Επίτροπε, η Ομάδα των Πρασίνων τάσσεται υπέρ της ελεύθερης κυκλοφορίας και συμφωνεί με την ισορροπημένη έκθεση του κ. Őry, καθόσον οι μεταβατικές περίοδοι, αν και είναι δημοφιλείς στις χώρες μας, δεν προοιωνίζονται την επιτυχία.
<SPEAKER ID="60" LANGUAGE="DE" NAME="Gabriele Zimmer," AFFILIATION="εξ ονόματος της Ομάδας GUE/NGL">
<P>
Ως γνωστόν, πρόκειται για μια ελευθερία η οποία ίσχυε για τους εργαζομένους από ιδρύσεως της Ευρωπαϊκής Κοινότητας το 1957. Είναι απαράδεκτο το γεγονός ότι εκατομμύρια άτομα στο εσωτερικό της Ευρωπαϊκής Ένωσης έχουν χάσει αυτό το δικαίωμα εν έτει 2006. Κατά τη διάρκεια της ενταξιακής διαδικασίας, κοινωνικώς ευαίσθητοι Αριστεροί –όπως η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών, για παράδειγμα– επέμειναν επανειλημμένα στο Ευρωπαϊκό Κοινοβούλιο να δημιουργηθούν οι κατάλληλες προϋποθέσεις ώστε, κατά την ένταξη των νέων κρατών μελών, οι εργαζόμενοι να απολαμβάνουν πλήρη ελευθερία κυκλοφορίας χωρίς αρνητικές κοινωνικές επιπτώσεις.
<P>
Καταρχήν, η Ομάδα μου συμφωνεί με τη θέση του κ. Őry ότι στην πραγματικότητα δεν χρειαζόμαστε καν μεταβατικές περιόδους, αλλά είναι απίθανο ότι η έκθεση αυτή θα ενισχύσει την ευαισθησία έναντι της ανάγκης για μεγαλύτερη κοινωνική υπευθυνότητα στην ευρωπαϊκή αγορά εργασίας. Μέχρι στιγμής, οι τροπολογίες της Ομάδας μας προς αυτήν την κατεύθυνση υπήρξαν σε γενικές γραμμές αναποτελεσματικές.
<SPEAKER ID="61" LANGUAGE="LV" NAME="Roberts Zīle," AFFILIATION="εξ ονόματος της Ομάδας UEN">
<SPEAKER ID="62" LANGUAGE="EN" NAME="Derek Roland Clark," AFFILIATION="εξ ονόματος της Ομάδας IND/DEM.">
<P>
   Κύριε Πρόεδρε, εντύπωση μου προκαλεί το γεγονός και μόνο ότι εκπονήθηκε έκθεση επ’ αυτού του θέματος. Πίστευα ότι η ΕΕ αφορούσε την ελεύθερη κυκλοφορία αγαθών, υπηρεσιών και εργασίας. Τι ανακαλύπτουμε; Όταν εντάχθηκαν το 2004 τα δέκα νέα κράτη μέλη, δεν απέκτησαν ισοτιμία. Μόνο τρία κράτη μέλη της προηγούμενης ΕΕ των 15 υποδέχτηκαν τους εργαζόμενούς τους χωρίς περιορισμούς: η Ιρλανδία, η Σουηδία και το Ηνωμένο Βασίλειο. Είναι πολύ περίεργο, αν σκεφτεί κανείς ότι είναι τρία από τα πλέον απρόθυμα κράτη μέλη της ΕΕ. Η Ιρλανδία απέρριψε τη Συνθήκη της Νίκαιας την πρώτη φορά και την ενέκρινε μόνο αργότερα χάρη σε μεγάλο εκλογικό μαγείρεμα σε δεύτερο δημοψήφισμα. Η Σουηδία εντάχθηκε στην ΕΕ με μόλις 1% πλειοψηφία στο δημοψήφισμά της. Όσο για το Ηνωμένο Βασίλειο, η ιστορία μας είναι γνωστή. Κανείς σας δεν επεφύλαξε ιδιαίτερα θερμή υποδοχή στον πρωθυπουργό κ. Μπλερ πέρυσι τον Δεκέμβριο, κατά τη λήξη της Προεδρίας του Ηνωμένου Βασιλείου, την οποία όλοι θεωρήσατε κακή. Είχατε δίκιο. Απορρίψατε ακόμα και τον επταετή προϋπολογισμό του –την πολύτιμη σανίδα σωτηρίας του– εγκρίνοντας με συντριπτική πλειοψηφία την έκθεση Böge. Βρίσκομαι, συνεπώς, τώρα στην πολύ ευχάριστη θέση να σας πω: κάνετε ό,τι έκανε το Ηνωμένο Βασίλειο, η Ιρλανδία και η Σουηδία. Μην λαμβάνετε υπόψη τις μεταβατικές ρυθμίσεις· ακολουθήστε τους δικούς σας κανόνες· ανοίξτε τα σύνορά σας· πάρτε όσους πολωνούς, για παράδειγμα, εργαζόμενους θέλετε – στο Ηνωμένο Βασίλειο έχουμε 250 000, και δεν είναι όλοι υδραυλικοί. 
<SPEAKER ID="63" LANGUAGE="PL" NAME="Marek Aleksander Czarnecki (NI )." AFFILIATION="">
<SPEAKER ID="64" LANGUAGE="DE" NAME="Thomas Mann (PPE-DE )." AFFILIATION="">
<P>
   – Κύριε Πρόεδρε, η διεύρυνση της ΕΕ με την ένταξη 10 νέων κρατών μελών ήταν κάτι που επιθυμούσαμε για πολιτιστικούς, οικονομικούς και πολιτικούς λόγους. Προσωπικά, ως γερμανός βουλευτής του ΕΚ, υποστήριξα επί σειρά ετών αυτό το εγχείρημα, προσπαθώντας να πείσω και άλλους.
<P>
Συνέβαλα στην κατάθεση ορισμένων συμβιβαστικών τροπολογιών, και είμαι ευγνώμων για αυτό στον κ. Őry, τον εισηγητή μας. Ας εξεταστεί, λοιπόν, ο περιορισμός των μεταβατικών μέτρων, αλλά αυτό πρέπει να γίνει βάσει λεπτομερών αναλύσεων των εθνικών αγορών εργασίας. Πρέπει επίσης να καταρτιστούν κανονισμοί οι οποίοι να διασφαλίζουν ότι οι εργαζόμενοι από τα νέα κράτη μέλη δεν θα βρίσκονται σε μειονεκτική θέση έναντι των πολιτών τρίτων χωρών.
<SPEAKER ID="65" LANGUAGE="FR" NAME="Jean Louis Cottigny (PSE ). –" AFFILIATION=",">
<P>
   Κύριε Πρόεδρεκύριε Επίτροπε, κυρίες και κύριοι, η έκθεση του κ. Őry, τον οποίο θα ήθελα στο σημείο αυτό να συγχαρώ για την εργασία του, θα μπορούσε να αποδειχθεί αληθινό θείο δώρο για τους ευρωπαίους εργαζόμενους Οι περιορισμοί σχετικά με την ελεύθερη κυκλοφορία των εργαζομένων έχουν ορισμένες επιζήμιες συνέπειες, περιλαμβανομένης της επέκτασης της μαύρης εργασίας. Μόλις πρόσφατα, πολωνοί εργαζόμενοι βρέθηκαν στη Γαλλία, ζώντας σε τρώγλες, υποσιτιζόμενοι, απλήρωτοι και χωρίς περίθαλψη είχαν μεταφερθεί στη χώρα από γερμανική υπεργολαβική εταιρεία. Η ειρωνεία είναι ότι οι εν λόγω εργαζόμενοι εργάζονταν στην ανέγερση δικαστικού μεγάρου. Στην περίπτωση αυτή, πού είναι η δικαιοσύνη; Τέτοιες περιπτώσεις είναι αναμφίβολα απαράδεκτες.
<SPEAKER ID="66" LANGUAGE="LT" NAME="Šarūnas Birutis (ALDE )." AFFILIATION="">
<SPEAKER ID="67" LANGUAGE="EN" NAME="Jean Lambert (Verts/ALE ). –" AFFILIATION="">
<P>
Όταν το Ηνωμένο Βασίλειο θέσπισε το σύστημα καταχώρησης των εργαζομένων του για τους υπηκόους των χωρών Α8, διαπίστωσε ότι 40% των Πολωνών οι οποίοι ενεγράφησαν βρίσκονταν ήδη στο Ηνωμένο Βασίλειο. Πιστεύω ότι αυτό αποτελεί απόδειξη ότι οι άνθρωποι θέλουν να εργάζονται νόμιμα. Πρέπει να τους ενθαρρύνουμε να το κάνουν. Χρειαζόμαστε καλύτερη πληροφόρηση εκ των προτέρων, μεγαλύτερη προσπάθεια για επιθεωρήσεις και υποστήριξη όσων προβαίνουν σε καταγγελίες, μεγαλύτερη σαφήνεια όσον αφορά τα δικαιώματα των ανθρώπων, ώστε να μην διαπιστώνουμε την εκμετάλλευση στην οποία αναφέρθηκε ο κ. Cottigny, η οποία απειλεί να υπονομεύσει τις εργασιακές συνθήκες και εκμεταλλεύεται τα άτομα. Είναι πολύ πιο εύκολο να ζητά κανείς ίση μεταχείριση όταν έχει σαφή δικαιώματα.
<SPEAKER ID="68" LANGUAGE="EN" NAME="Bairbre de Brún (GUE/NGL ). –" AFFILIATION="(Η ομιλήτρια μίλησε στα ιρλανδικά)">
<P>
 Η θετική εμπειρία της Ιρλανδίας θα πρέπει να ενθαρρύνει άλλες χώρες, οι οποίες θέσπισαν μεταβατικές ρυθμίσεις, να άρουν αυτούς τους περιορισμούς. Το Sinn Féin και το συνδικαλιστικό κίνημα υποστηρίζουν την απόφαση να μην θεσπιστούν μεταβατικές ρυθμίσεις στην Ιρλανδία. Υπέγραψα τη γραπτή δήλωση εδώ στο Κοινοβούλιο, η οποία ζητά την άρση των εν λόγω περιορισμών. Επαναλαμβάνω αυτήν την έκκληση σήμερα εδώ και στο πλαίσιο αυτό επικροτώ την έκθεση του κ. Őry.
<P>
Η κ. Oomen-Ruijten ανέφερε τους περιορισμούς στην κοινωνική ασφάλιση. Πρέπει, επίσης, να καταπολεμήσουμε κάθε διάκριση στην πρόσβαση στην κοινωνική προστασία για τους πολίτες της ΕΕ οι οποίοι μεταβαίνουν σε άλλο κράτος μέλος για να εργαστούν ή να αναζητήσουν εργασία. 
<SPEAKER ID="69" LANGUAGE="PL" NAME="Jacek Protasiewicz (PPE-DE )." AFFILIATION="">
<P>
   – Κύριε Πρόεδρε, θέλω καταρχάς να ευχαριστήσω τον κ. Őry, ο οποίος ανέλαβε την πρωτοβουλία και συνέταξε την έκθεση σχετικά με το μεταβατικό καθεστώς που περιορίζει την ελεύθερη κυκλοφορία των εργαζομένων στις αγορές εργασίας της ΕΕ. Στην αρχική του μορφή, στο έγγραφο αυτό επισημαινόταν ήδη ορθώς ότι η αδυναμία νόμιμης απασχόλησης στην πλειονότητα των λεγομένων παλαιών κρατών μελών καλλιεργεί την παράνομη απασχόληση και την εκμετάλλευση των εργαζομένων.
<P>
Ο κ. Őry ορθώς επίσης υπογραμμίζει το γεγονός ότι σε ορισμένα κράτη μέλη της Ευρωπαϊκής Ένωσης ισχύουν επί του παρόντος περισσότεροι περιορισμοί στην κυκλοφορία εργαζομένων από τα νέα κράτη μέλη από ό,τι όταν υπογράφηκε η Συνθήκη Προσχώρησης. Επισημαίνει επίσης ότι τίθεται θέμα όσον αφορά την προτιμησιακή μεταχείριση των λεγομένων επί μακρόν διαμενόντων υπηκόων τρίτων χωρών εις βάρος πολιτών της Ένωσης από τα 10 νέα κράτη μέλη.
<P>
Το αρχικό σχέδιο του κ. Őry παρουσιάστηκε επίσης στην Επιτροπή Απασχόλησης και Κοινωνικών Υποθέσεων του Κοινοβουλίου προς συζήτηση και ψηφοφορία, και βελτιώθηκε σημαντικά μέσω αυτής της διαδικασίας. Αυτό ισχύει ιδίως όσον αφορά την παράγραφο 1. Στο κείμενο που κατέθεσε η Επιτροπή Απασχόλησης και Κοινωνικών Υποθέσεων, το Κοινοβούλιο στηρίζει σαφώς τους πολίτες και το δικαίωμά τους να απολαμβάνουν τις θεμελιώδεις ελευθερίες που κατοχυρώνονται στις Συνθήκες.
<SPEAKER ID="70" LANGUAGE="DE" NAME="Karin Jöns (PSE )." AFFILIATION="">
<P>
   – Κύριε Πρόεδρε, κύριε Επίτροπε, κυρίες και κύριοι, και εγώ διαφωνώ με την ύπαρξη δεύτερης κατηγορίας μελών της ΕΕ, καθότι, πράγματι, πρέπει να εφαρμοστεί η ελευθερία κυκλοφορίας για το σύνολο των εργαζομένων στην ΕΕ, το ταχύτερο δυνατόν, όμως υπάρχουν λόγοι για τη θέσπιση αυτής της επιλογής και της χρησιμοποίησης του κανόνα 2+3+2 για τον περιορισμό της πρόσβασης στις εθνικές αγορές εργασίας, ενώ θεωρώ πολύ επικίνδυνο να προσπαθούμε να αντλήσουμε συμπεράσματα από τις εμπειρίες τριών κρατών μελών τα οποία υποτίθεται ότι ισχύουν αυτομάτως και για όλα τα υπόλοιπα.
<P>
Τρέφω ιδιαίτερο σεβασμό για τον κ. Őry, και μπορώ να του δηλώσω με κάθε ειλικρίνεια ότι κατανοώ πολύ καλά γιατί ο ίδιος, και πολλοί άλλοι βουλευτές του παρόντος Σώματος, αποδέχεται τη γραμμή της Επιτροπής, αλλά θα μπορούσα επίσης να επισημάνω ότι ο ίδιος ο υπουργός Εργασίας της Τσεχίας, μεταξύ άλλων, ανακοίνωσε στα τέλη του περασμένου έτους ότι ακόμη και η χώρα του μελετά το ενδεχόμενο εφαρμογής μεταβατικών μέτρων ως προς την κινητικότητα των εργαζομένων από τη Ρουμανία και τη Βουλγαρία.
<P>
Σε αντίθεση με το Ηνωμένο Βασίλειο, τη Σουηδία και την Ιρλανδία, το ποσοστό ανεργίας στη Γερμανία ανέρχεται σε 12% και όχι σε ένα απλό 5%. Στο κατώφλι μας υπάρχει μια χώρα με ανεργία 18%. Είμαι βέβαιη ότι είναι κατανοητό το γεγονός ότι αυτή η κατάσταση δημιουργεί ανησυχίες σε πολλούς εργαζόμενους όσον αφορά τη διατήρηση των θέσεων εργασίας τους, και σίγουρα δεν είναι παράλογο να προσπαθεί μια κυβέρνηση να λάβει υπόψη αυτήν την παράμετρο, δεδομένου ιδίως ότι η Γερμανία έχει ήδη προσφέρει τις περισσότερες, ποσοστιαία, άδειες εργασίας σε πολίτες από τα νέα κράτη μέλη. 
<SPEAKER ID="71" LANGUAGE="DE" NAME="Karin Resetarits (ALDE )." AFFILIATION="">
<P>
Τρεις χώρες έχουν ανοίξει μέχρι στιγμής τις αγορές εργασίας τους στα νέα κράτη μέλη της ΕΕ, και η εμπειρία τους υπήρξε θετική. Απευθύνω έκκληση, κατά τη διάρκεια αυτού του έτους που είναι αφιερωμένο στην κινητικότητα, να πράξουν το ίδιο και όλες οι υπόλοιπες χώρες το αργότερο έως το 2007. Ντροπή σε όσες δεν θα το πράξουν, ιδίως στη χώρα μου, την Αυστρία, αν τελικά είναι μία από αυτές! 
<SPEAKER ID="72" LANGUAGE="SK" NAME="Edit Bauer (PPE-DE )." AFFILIATION="">
<P>
   – Η ελεύθερη κυκλοφορία των προσώπων και η πρόσβαση στις αγορές εργασίας έχει αναμφίβολα μετατραπεί σε ευαίσθητο πολιτικό ζήτημα. Ο εισηγητής, κ. Őry, χειρίστηκε το θέμα επιδέξια, χωρίς να δημιουργεί ρήξεις μεταξύ των κρατών μελών. Στην έκθεσή του, εστιάζει την προσοχή του στα πραγματικά αποτελέσματα της εισόδου πολιτών από τα νέα κράτη μέλη στις αγορές εργασίας των δεκαπέντε παλαιών κρατών μελών. Υποστηρίζει δε ότι το ουσιαστικό πρόβλημα για την ευρωπαϊκή ανταγωνιστικότητα δεν δημιουργείται από τα κράτη μέλη και τις μεταξύ τους σχέσεις, αλλά από εξωτερικούς ανταγωνιστές όπως η Ινδία και η Κίνα.
<P>
Στην έκθεση εξετάζονται τα εξής δεδομένα: πρώτον, οι εργαζόμενοι από τα νέα κράτη μέλη δεν υπερβαίνουν πουθενά το 2% του πληθυσμού της χώρας υποδοχής, δεύτερον, η εσωτερική μετανάστευση εντός των παλαιών κρατών μελών είναι τετραπλάσια από ό,τι η εσωτερική μετανάστευση από τα νέα κράτη μέλη και, τρίτον, η μετανάστευση από τρίτες χώρες υπερβαίνει κατά πολύ τη συνολική εσωτερική μετανάστευση εντός της ΕΕ. Αναμφίβολα, εκτός της στάσης της Γερμανίας, της Αυστρίας και της Γαλλίας όσον αφορά τη μεταβατική περίοδο, αποκλίνουσες απόψεις επικρατούν επίσης μεταξύ των νέων κρατών μελών, καθόσον η μεταβατική περίοδος έχει σταδιακά καταστεί και στις ίδιες ευαίσθητο πολιτικό ζήτημα.
<P>
Υιοθετήσαμε τα μεταβατικά μέτρα κατά τη διάρκεια των ενταξιακών διαπραγματεύσεων, ως τμήμα της συμφωνίας. Με την πάροδο του χρόνου, όμως, έχουν καταστεί ευαίσθητο ζήτημα όσον αφορά τις πολιτικές των παλαιών κρατών μελών, τα οποία όλο και περισσότερο θεωρείται ότι εφαρμόζουν διακρίσεις. Οι συζητήσεις σχετικά με την οδηγία για τις υπηρεσίες έχουν ήδη αποκαλύψει παράλογες καταστάσεις όσον αφορά τις μεταβατικές περιόδους και τώρα, όσον αφορά την οδηγία 109, φαίνεται ότι έχει επίσης προκύψει μια νομική διαμάχη σχετικά με τη ρήτρα που αφορά τους προτιμησιακούς κανόνες. Οι φόβοι τους οποίους προκαλούν η ανασφάλεια στην εργασία και οι προκαταλήψεις αντιπροσωπεύουν σίγουρα πολιτικό κεφάλαιο το οποίο προσφέρεται για εύκολη εκμετάλλευση. Αντί να διαδίδουν, όμως, αυτόν τον μύθο, ο οποίος ουσιαστικά οδηγεί σε πολιτικό αδιέξοδο, είναι ευθύνη των πολιτικών να πουν την αλήθεια. 
<SPEAKER ID="73" LANGUAGE="HU" NAME="Csaba Sándor Tabajdi (PSE )." AFFILIATION="">
<P>
   – Συγχαίρω τον εισηγητή, κ. Csaba Őry, για το εξαίρετο έργο του, ενώ θέλω επίσης να ευχαριστήσω τον Επίτροπο Špidla για τη συνοπτική έκθεση, η οποία συχνά δημιουργεί διαφωνίες λόγω της ύπαρξης διαφορετικών συμφερόντων. Συνάδελφοι από ορισμένα κράτη επικρίνουν την έκθεση, αλλά η πλειονότητα θεωρεί πολύ χρήσιμη αυτήν την αντικειμενική έκθεση.
<P>
Απευθύνουμε ευχαριστίες στο Ηνωμένο Βασίλειο, τη Δημοκρατία της Ιρλανδίας, τη Σουηδία, τη Φινλανδία, την Ισπανία, την Πορτογαλία και τις Κάτω Χώρες, και ευελπιστούμε ότι τα υπόλοιπα οκτώ κράτη μέλη θα επανεξετάσουν επίσης τη στάση τους. Συμφωνώ με τον Επίτροπο Špidla: είναι απαράδεκτο υπήκοοι τρίτων χωρών οι οποίοι διαμένουν νομίμως επί πενταετία να βρίσκονται σε πιο ευνοϊκή θέση από ό,τι οι εργαζόμενοι από τα νέα κράτη μέλη σε χώρες οι οποίες δεν έχουν ανοίξει τις αγορές εργασίας τους σε αυτά. 
<SPEAKER ID="74" LANGUAGE="ES" NAME="Ignasi Guardans Cambó (ALDE ). –" AFFILIATION="(Χειροκροτήματα)">
<P>
Ως εκ τούτου, υποστηρίζω απόλυτα την έκθεση Öry, η οποία εφιστά την προσοχή σε αυτό το θέμα και στην κατάσταση που αντιμετωπίζουν οι πολίτες αυτών των κρατών, οι οποίοι σε ορισμένες περιπτώσεις είναι σε ακόμη χειρότερη κατάσταση από πολίτες τρίτων χωρών που είναι νόμιμοι κάτοικοι των κρατών μελών της Ευρωπαϊκής Ένωσης.
<SPEAKER ID="75" LANGUAGE="SL" NAME="Mihael Brejc (PPE-DE )." AFFILIATION="">
<P>
   – Στηρίζω την έκθεση του κ. Őry και κάθε άλλη προσπάθεια η οποία αποσκοπεί στην υλοποίηση της εσωτερικής αγοράς στην Ευρωπαϊκή Ένωση. Βεβαίως, η αποτελεσματική λειτουργία της εσωτερικής αγοράς στηρίζεται στην ελεύθερη κυκλοφορία των κεφαλαίων, των αγαθών, των υπηρεσιών και των εργαζομένων. Η ελεύθερη κυκλοφορία των κεφαλαίων και των αγαθών έχει υλοποιηθεί με σχετική επιτυχία. Αντιμετωπίζουμε, ωστόσο, τεράστιες δυσκολίες όσον αφορά την ελεύθερη κυκλοφορία των υπηρεσιών και των εργαζομένων.
<P>
Το 2006 έχει κηρυχθεί ευρωπαϊκό έτος κινητικότητας των εργαζομένων· εντούτοις, αυτό ακριβώς το έτος ορισμένα κράτη μέλη σχεδιάζουν να παρατείνουν την ισχύ των μεταβατικών μέτρων που εφαρμόζουν. Σας ερωτώ, λοιπόν, πώς μπορούμε να εξηγήσουμε αυτήν τη στάση στους πολίτες της Ευρωπαϊκής Ένωσης; Με τεράστια δυσκολία. Από την άλλη πλευρά, είναι εμφανές ότι όλες οι χώρες οι οποίες άνοιξαν τις αγορές τους σημειώνουν πρόοδο και η οικονομική τους ανάπτυξη είναι αξιόλογη.
<SPEAKER ID="76" LANGUAGE="DE" NAME="Harald Ettl (PSE )." AFFILIATION="">
<P>
Η πλειοψηφία των βουλευτών του Κοινοβουλίου μπορεί κάλλιστα να εγκρίνει τις εκθέσεις της Επιτροπής και του κ. Őry, επιδεικνύοντας πλήρη αδιαφορία για τις θέσεις και τα συμφέροντα της Γερμανίας και της Αυστρίας, οπότε: ας καταργηθούν οι μεταβατικές περίοδοι! Ως βουλευτής, οφείλω να δεχτώ την άποψη της πλειοψηφίας –αυτό είναι απολύτως σαφές– αλλά αν εσάς, ως Επίτροπο κοινωνικών υποθέσεων, δεν σας ενδιαφέρει το γεγονός ότι έτσι καλλιεργείτε περαιτέρω το αντιευρωπαϊκό αίσθημα στις χώρες μας, εμένα τουλάχιστον με ενδιαφέρει! 
<SPEAKER ID="77" LANGUAGE="EN" NAME="Philip Bushill-Matthews (PPE-DE ). –" AFFILIATION="Nous ne coalisons pas les États, nous unissons les hommes»">
<P>
   Κύριε Πρόεδρε, φρονώ ότι η έκθεση αυτή και το θέμα αυτό είναι τα πιο σημαντικά από όλα τα θέματα επί των οποίων θα ψηφίσουμε αυτήν την εβδομάδα. Το αποδεικνύει το γεγονός ότι περίπου 30 ομιλητές από πολλά διαφορετικά κόμματα θέλουν να συμμετάσχουν στη συζήτηση.
<P>
Πολλοί αναφέρθηκαν ήδη στις βασικές τέσσερις ελευθερίες της ΕΕ. Από τις ελευθερίες αυτές, η ελευθερία κυκλοφορίας είναι ίσως η πιο σημαντική. Πριν από πενήντα χρόνια, ο Jean Monnet είπε σχετικά με μία από τις κύριες αποστολές της ΕΕ: «. Αυτό ήταν απολύτως σωστό τότε, είναι απολύτως σωστό και τώρα. Αυτό θα πρέπει να κάνουμε: να ενώσουμε τους ανθρώπους.
<SPEAKER ID="78" LANGUAGE="DA" NAME="Ole Christensen (PSE )." AFFILIATION="">
<SPEAKER ID="79" LANGUAGE="FR" NAME="Roselyne Bachelot-Narquin (PPE-DE ). –" AFFILIATION="">
<P>
Αυτή η δυσπιστία είναι αδικαιολόγητη, διότι μπορούμε να δούμε ότι, στις 15 χώρες όπου οι περιορισμοί έχουν αρθεί, δεν υπήρξαν μαζικές μεταναστευτικές ροές. Προς έκπληξη όλων, μόνο το 2% των ευρωπαίων πολιτών εργάζονται εκτός της χώρας τους, τη στιγμή που το ένα τρίτο των Αμερικανών ζουν σε πολιτεία διαφορετική από αυτήν στην οποία γεννήθηκαν. Η εισβολή εργαζομένων δεν υπάρχει παρά μόνον στον χώρο της φαντασίας, ενώ η κινητικότητα των εργαζομένων είναι μια πρόκληση. Η έκθεση του κ. Őry ορίζει τον στόχο της άρσης των περιορισμών έως το 2009, και στηρίζω αυτόν τον στόχο. Ο γάλλος Πρωθυπουργός έχει επίσης δηλώσει ότι η Γαλλία θα προκαταλάβει αυτήν την κίνηση αίροντας αυτούς τους περιορισμούς με βαθμιαίο και ελεγχόμενο τρόπο.
<P>
Το ψήφισμα που εγκρίθηκε από τη Συνομοσπονδία Ευρωπαϊκών Συνδικάτων τον Δεκέμβριο του 2005 ανοίγει δρόμους που συμβιβάζουν το άνοιγμα των συνόρων με την αρμόζουσα προστασία. Οι τροπολογίες που ενέκρινε η Επιτροπή Απασχόλησης και Κοινωνιών Υποθέσεων ευθυγραμμίζονται με αυτήν την προσέγγιση, με σκοπό τη διασφάλιση ότι η εργατική νομοθεσία εφαρμόζεται στα κράτη μέλη, ιδίως δε η οδηγία σχετικά με την απόσπαση εργαζομένων, και με σκοπό να εξεταστεί η δημιουργία ευρωπαϊκού κέντρου για τον συντονισμό των υπηρεσιών επιθεώρησης. Με την παραγωγή τυποποιημένων στατιστικών στοιχείων σχετικά με την ενδοκοινοτική μετανάστευση, θα έχουμε τη δυνατότητα να δημιουργήσουμε τη δέσμη εργαλείων για μια κοινωνική Ευρώπη στους κόλπους της Ένωσης, η οποία θα επιβεβαιώνει ότι η ελεύθερη κυκλοφορία των εργαζομένων δεν πρέπει να είναι συνώνυμο του ντάμπινγκ ή του χαμηλότερου κοινού κοινωνικού παρονομαστή, αλλά πρέπει να είναι παράγοντας οικονομικού δυναμισμού που θα μας δώσει τη δυνατότητα να εξαλείψουμε θύλακες ανεργίας. 
<SPEAKER ID="80" LANGUAGE="EN" NAME="Stephen Hughes (PSE ). –" AFFILIATION="">
<P>
   Κύριε Πρόεδρε, συγχαίρω τον κ. Őry για την εκπόνηση αυτής της εξαιρετικής έκθεσης. Θα ήθελα να κάνω τρεις σύντομες παρατηρήσεις, η πρώτη εκ των οποίων αφορά την παράγραφο 1. Σύμφωνα με τη διατύπωση της επιτροπής, καλεί τώρα τα κράτη μέλη να καταργήσουν τα εν ισχύι μεταβατικά μέτρα Για πολλούς αυτό αποτέλεσε το επίκεντρο της έκθεσης. Γνωρίζω ότι ο εισηγητής αισθάνθηκε υποχρεωμένος να καταθέσει συμβιβασμό που να λέει ότι τα κράτη μέλη θα πρέπει να εξετάσουν την κατάργηση των μέτρων αυτών και να περιέχει ειδική αναφορά στα τρία κράτη μέλη που δεν τα θέσπισαν εξαρχής. Πολλοί στην Ομάδα μου υποστηρίζουν το κείμενο ως έχει τώρα, πιστεύοντας ότι θα πρέπει να είμαστε αντίθετοι με τη συνέχιση των μεταβατικών μέτρων. Ωστόσο, λέγοντας αυτό, το ερμηνεύουν σε συνδυασμό με την παράγραφο 14, η οποία λέει ότι τα κράτη μέλη τα οποία εξακολουθούν να χρησιμοποιούν τέτοια μέτρα θα πρέπει να διασφαλίσουν ότι αυτά δεν θα συνεχιστούν μετά το 2009.
<P>
Η δεύτερη παρατήρησή μου αφορά την ίση μεταχείριση. Ο εισηγητής και άλλοι σήμερα εδώ υποστήριξαν δυναμικά ότι το θέμα δεν είναι απλώς να διασφαλίσουμε ότι οι εργαζόμενοι στις χώρες Α8 έχουν το δικαίωμα της ελεύθερης κυκλοφορίας της εργασίας· πρέπει να εξασφαλίσουμε ότι το καθεστώς επιθεώρησης και εφαρμογής τους παρέχει πλήρη ίση μεταχείριση και δεν επιτρέπει την εκμετάλλευση στην Ευρώπη των 15. Σημειώθηκαν σοβαρές παραβάσεις τόσο στο Ηνωμένο Βασίλειο όσο και στη Δημοκρατία της Ιρλανδίας.
<P>
Η τελευταία παρατήρησή μου αφορά την οδηγία 2003/109/ΕΚ, στην οποία αναφέρθηκε ο Επίτροπος. Παρέχει στους υπηκόους τρίτων χωρών οι οποίοι διαμένουν επί μακρόν στα κράτη μέλη πλήρη πρόσβαση στις αγορές εργασίας των κρατών μελών. Η νομική υπηρεσία του Κοινοβουλίου δήλωσε ότι αυτό δεν κινδυνεύει να δημιουργήσει μια κατάσταση στην οποία οι υπήκοοι τρίτων χωρών θα έχουν μεγαλύτερη πρόσβαση από ό,τι οι πολίτες των χωρών Α8. Η νομική υπηρεσία επισημαίνει ότι το άρθρο 11 της οδηγίας αναφέρει ότι τα κράτη μέλη «μπορούν» να περιορίζουν την ίση μεταχείριση των υπηκόων τρίτων χωρών σε ορισμένες περιπτώσεις. Το να λέμε ότι τα κράτη μέλη «μπορούν» δεν είναι το ίδιο με το «πρέπει» ούτε με το «θα περιορίζουν». Ο μόνος τρόπος για να εξασφαλιστεί ίση μεταχείριση είναι να δοθεί τέλος στα μεταβατικά μέτρα. 
<SPEAKER ID="81" LANGUAGE="DE" NAME="Rolf Berend (PPE-DE )." AFFILIATION="">
<P>
   – Κύριε Πρόεδρε, κύριε Επίτροπε, κυρίες και κύριοι, παρά τις εκκλήσεις που διατυπώνονται στην έκθεση Őry, διατηρώ την πεποίθηση ότι τόσο οι μεταβατικές περίοδοι όσο και η ελεύθερη κυκλοφορία πρέπει να διατηρηθούν από τα κράτη μέλη τα οποία τις θεωρούν αναγκαίες. Αν μια χώρα, προσπαθώντας να προστατέψει την οικονομία και την αγορά εργασίας της, θεωρεί ότι πρέπει να συνεχίσει να περιορίζει την πρόσβαση στην αγορά εργασίας, έχει κάθε δικαίωμα να το πράξει. Και σε αυτήν την περίπτωση ισχύει η αρχή της τήρησης των συμφωνηθέντων, οπότε ούτε η Επιτροπή ούτε αυτό το Σώμα –ούτε καν η πλειοψηφία του– δεν πρέπει να επιχειρούν να ασκήσουν πίεση απευθύνοντας εκκλήσεις σε επιμέρους χώρες. Κάτι τέτοιο θα αποτελούσε, κατά τη γνώμη μου, κατάχρηση ενός εξαιρετικά ευαίσθητου θέματος για τη δημιουργία εντυπώσεων.
<SPEAKER ID="82" LANGUAGE="SV" NAME="Anna Ibrisagic (PPE-DE )." AFFILIATION="(Χειροκροτήματα)">
<P>
   – Κύριε Πρόεδρε, η 1η Μαΐου 2004 είναι μια ημέρα την οποία δεν θα ξεχάσω ποτέ. Την ημέρα εκείνη μετείχα, μαζί με τον δόκτορα Otto von Habsburg, σε μια επίσημη τελετή που πραγματοποιήθηκε στα σύνορα μεταξύ της Σλοβενίας και της Αυστρίας. Το γεγονός που εορταζόταν ήταν η επανένωση μιας πόλης η οποία είχε χωριστεί μεταπολεμικά σε δύο τμήματα –το ένα εκ των οποίων ανήκε στην Αυστρία και το άλλο στη Σλοβενία– ενόψει της ένταξης της Σλοβενίας στην ΕΕ.
<SPEAKER ID="83" LANGUAGE="LT" NAME="Laima Liucija Andrikienė, (PPE-DE )." AFFILIATION="">
<P>
   – Όλοι γνωρίζουμε πολύ καλά ότι η ελεύθερη κυκλοφορία των εργαζομένων είναι μία από τις τέσσερις θεμελιώδεις ελευθερίες στις οποίες στηρίζεται το όλο εγχείρημα της Ευρωπαϊκής Κοινότητας. Εντούτοις, γνωρίζουμε επίσης ότι η ελευθερία αυτή έχει αξία και ισχύει πλήρως μόνο για τους πολίτες των δεκαπέντε παλαιών κρατών μελών, ενώ οι πολίτες των οκτώ νέων κρατών μελών, τα οποία εντάχθηκαν την 1η Μαΐου 2004, υπόκεινται στις διατάξεις που ισχύουν για τη μεταβατική περίοδο, η οποία μπορεί να διαρκέσει ακόμη και επτά χρόνια βάσει του συστήματος των 2+3+2 ετών. Σαν να μην έφτανε αυτό, σύμφωνα με ορισμένες κοινοτικές οδηγίες, σε ορισμένες περιπτώσεις, οι επί μακρόν διαμένοντες υπήκοοι τρίτων χωρών απολαμβάνουν προνομιακό καθεστώς το οποίο τους προσφέρει περισσότερα δικαιώματα από ό,τι στους πολίτες των οκτώ νέων κρατών μελών, καθώς έχουν τη δυνατότητα να διαμένουν και να εισέρχονται στην αγορά εργασίας των δεκαπέντε κρατών μελών της ΕΕ. Τούτο δε σημαίνει ότι, προκειμένου να επιδείξουμε αλληλεγγύη προς τους εργαζόμενους από τρίτες χώρες, εφαρμόζουμε διακρίσεις εις βάρος των εργαζομένων από τα νέα κράτη μέλη της ΕΕ.
<P>
Καθώς η πρώτη μεταβατική περίοδος λήγει στις 30 Απριλίου, μας προσφέρεται μια θαυμάσια ευκαιρία να αξιολογήσουμε τα αποτελέσματα και τις συνέπειές της για τις οικονομίες τόσο των δεκαπέντε παλαιών κρατών μελών όσο και των οκτώ νέων κρατών μελών και να λάβουμε τις αναγκαίες αποφάσεις. Είναι γεγονός ότι δεν διαθέτουμε στατιστικά στοιχεία για τη μετανάστευση στο κέντρο της Κοινότητας. Είναι δύσκολο να καταλήξουμε σε αντικειμενικά συμπεράσματα, όμως έχει ήδη καταστεί σαφές ότι η μετανάστευση από τρίτες χώρες υπερβαίνει κατά πολύ τις μεταναστευτικές ροές στο κέντρο της ΕΕ, δηλαδή στα δεκαπέντε παλαιά κράτη μέλη και στο σύνολο της διευρυμένης ΕΕ. Είναι επίσης εμφανές ότι οι χώρες οι οποίες άνοιξαν τις αγορές εργασίας τους στους πολίτες των νέων κρατών μελών άντλησαν μόνον οφέλη, ενώ οι μεταβατικές περίοδοι ενθαρρύνουν την παράνομη εργασία, υπό άδικες συνθήκες εργασίας, με εκμετάλλευση και διακρίσεις εις βάρος των μεταναστών εργαζομένων. Είμαι πεπεισμένη ότι το Ευρωπαϊκό Κοινοβούλιο πρέπει να ενθαρρύνει τα κράτη μέλη να καταργήσουν τα μέτρα της μεταβατικής περιόδου που ισχύουν επί του παρόντος, καθώς υπάρχουν υπεραρκετοί λόγοι για να το πράξουν. 
<SPEAKER ID="84" LANGUAGE="PL" NAME="Czesław Adam Siekierski (PPE-DE )." AFFILIATION="(Ο Πρόεδρος διακόπτει τον ομιλητή)">
<SPEAKER ID="85" LANGUAGE="CS" NAME="Vladimír Špidla," AFFILIATION="Μέλος της Επιτροπής">
<P>
   . – Παρακολούθησα με ενδιαφέρον τη συζήτηση σχετικά με την έκθεση του κ. Őry και οφείλω να δηλώσω ότι υπήρξε εξαιρετικά εμπεριστατωμένη, καθώς φώτισε από πολλές πλευρές και οπτικές γωνίες το θέμα της ελεύθερης κυκλοφορίας των εργαζομένων. Επιτρέψτε μου να συνεισφέρω στη συζήτηση μία ακόμη πτυχή η οποία δεν αναφέρθηκε. Σε όλες τις διευρύνσεις της ΕΕ εφαρμόστηκαν μεταβατικές περίοδοι και σε όλες τις διευρύνσεις εκφράστηκαν έντονοι φόβοι, οι οποίοι, όμως, σε καμία περίπτωση δεν επαληθεύτηκαν.
<P>
Κυρίες και κύριοι, η τρέχουσα Συνθήκη Προσχώρησης προβλέπει, συνεπώς, ένα σταδιακό σύστημα το οποίο αποτελείται από διάφορες φάσεις και το οποίο έχει προγραμματιστεί κατά τέτοιο τρόπο ώστε η τελευταία φάση, το 2011, να είναι όσο το δυνατόν πιο σύντομη. Ως εκ τούτου, έχω την ιδιαίτερη χαρά να δηλώσω ότι, από την 1η Μαΐου του τρέχοντος έτους, η Ευρώπη θα αρχίσει να σημειώνει σημαντική πρόοδο προς την κατεύθυνση της πλήρους ελευθερίας όσον αφορά την κυκλοφορία των εργαζομένων.
<SPEAKER ID="86" LANGUAGE="" NAME="Πρόεδρος. –" AFFILIATION="(Η συνεδρίαση διακόπτεται για λίγα λεπτά πριν από την ώρα των ψηφοφοριών)">
<P>
Η ψηφοφορία θα διεξαχθεί αύριο, στις 11.30
<SPEAKER ID="87" LANGUAGE="HU" NAME="Katalin Lévai (PSE )." AFFILIATION="">
<P>
   – Η έκθεση του κ. Csaba Őry σχετικά με το μεταβατικό καθεστώς που περιορίζει την ελεύθερη κυκλοφορία των εργαζομένων στις αγορές εργασίας της ΕΕ αναφέρεται στις θεμελιώδεις αξίες της Ευρωπαϊκής Ένωσης. Η ελεύθερη κυκλοφορία του εργατικού δυναμικού είναι μία από τις σημαντικότερες θεμελιώδεις αρχές της Ευρωπαϊκής Ένωσης και, ως εκ τούτου, πρέπει να απορρίψουμε κάθε περιορισμό που επιβάλλεται σε αυτήν, όχι μόνο για οικονομικούς αλλά και για πολιτικούς λόγους.
<SPEAKER ID="88" LANGUAGE="" NAME="" AFFILIATION="Αντιπροέδρου">
<SPEAKER ID="89" LANGUAGE="EN" NAME="Christopher Heaton-Harris (PPE-DE ). –" AFFILIATION="(Χειροκροτήματα)">
<P>
   Κύριε Πρόεδρε, επί της διαδικασίας, την περασμένη εβδομάδα στη Διάσκεψη των Προέδρων, ανακοινώθηκαν οι ημερομηνίες για το χρονοδιάγραμμα του 2007. Η προθεσμία για την κατάθεση τροπολογιών έληγε χθες το απόγευμα στις 19.00. Στο Σώμα έχουμε πολύ αυστηρούς κανόνες σύμφωνα με τους οποίους η κατάθεση των τροπολογιών πρέπει να γίνεται με πρωτότυπες υπογραφές, αλλά πολλοί συνάδελφοί μου καθυστέρησαν στο αεροδρόμιο χθες, έφτασαν μετά τις 19.00 και, συνεπώς, δεν μπόρεσαν να υπογράψουν τις τροπολογίες τις οποίες είχε κυκλοφορήσει μεταξύ άλλων η Εκστρατεία για Κοινοβουλευτική Μεταρρύθμιση.
<SPEAKER ID="90" LANGUAGE="" NAME="Πρόεδρος. –" AFFILIATION="">
<P>
   Θα το εξετάσουμε κύριε Heaton-Harris. 
<SPEAKER ID="91" LANGUAGE="" NAME="Πρόεδρος." AFFILIATION="">
<SPEAKER ID="92" LANGUAGE="" NAME="" AFFILIATION="Πριν από την ψηφοφορία επί της πρότασης ψηφίσματος">
<SPEAKER ID="93" LANGUAGE="FR" NAME="Alain Lipietz (Verts/ALE )," AFFILIATION="εισηγητής">
<SPEAKER ID="94" LANGUAGE="" NAME="" AFFILIATION="Πριν την ψηφοφορία επί της παραγράφου 18">
<SPEAKER ID="95" LANGUAGE="" NAME="Γεώργιος Παπαστάμκος (PPE-DE )," AFFILIATION="εισηγητής">
<P>
   Κύριε Πρόεδρε, στην πρόταση που εισάγεται με τη φράση:και απολήγει στη λέξη: , προτείνεται η προσθήκη μιας λέξης. Έτσι, η πρόταση αυτή αναγιγνώσκεται ως εξής: . Kαι για να μη δημιουργηθούν συγχύσεις, και για λόγους γραμματικής και νοηματικής πληρότητας, προτείνεται η μεταφορά της πρότασης αυτής αμέσως μετά την πρόταση που καταλήγει με τις λέξεις: .
<SPEAKER ID="96" LANGUAGE="" NAME="" AFFILIATION="(Η προφορική τροπολογία κρατείται)">
<SPEAKER ID="97" LANGUAGE="" NAME="Πρόεδρος. –" AFFILIATION="">
<SPEAKER ID="98" LANGUAGE="SV" NAME="Jan Andersson, Ewa Hedkvist Petersen, Inger Segelström και Åsa Westlund (PSE )," AFFILIATION="γραπτώς">
<SPEAKER ID="99" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς">
<SPEAKER ID="100" LANGUAGE="PT" NAME="Sérgio Marques (PPE-DE )," AFFILIATION="γραπτώς">
<P>
   . – Θέλω να συγχαρώ την κ. Laperrouze για τη σθεναρή και έγκαιρη σύστασή της για δεύτερη ανάγνωση σχετικά με την κοινή θέση η οποία καθορίσθηκε από το Συμβούλιο για την έκδοση απόφασης του Ευρωπαϊκού Κοινοβουλίου και του Συμβουλίου για τον καθορισμό προσανατολισμών σχετικά με τα διευρωπαϊκά δίκτυα στον τομέα της ενέργειας.
<SPEAKER ID="101" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
Επιπλέον, ο στόχος είναι η προσαρμογή των προσανατολισμών στη νέα μορφή της Ευρωπαϊκής Ένωσης των 25 κρατών μελών, η δυνατότητα δέσμευσης πόρων για έργα κοινού ενδιαφέροντος, η προώθηση της ολοκλήρωσης της εσωτερικής αγοράς φυσικού αερίου και ηλεκτρισμού και, πάνω από όλα, η εδραίωση της ασφάλειας του ενεργειακού εφοδιασμού μέσω διασυνδέσεων μεταξύ των κρατών μελών και με γειτονικές χώρες (Nοτιοανατολική Ευρώπη, μεσογειακές χώρες, Ουκρανία, Λευκορωσία). Αυτή η προσέγγιση ως προς τα διευρωπαϊκά δίκτυα ενέργειας είναι αντίστοιχη της προσέγγισης που έχει υιοθετηθεί για τα διευρωπαϊκά δίκτυα χερσαίων μεταφορών.
<P>
Συνεπώς, υπερψήφισα την έκθεση Laperrouze. 
<SPEAKER ID="102" LANGUAGE="DE" NAME="Andreas Mölzer (NI ). –" AFFILIATION="">
<P>
   Κύριε Πρόεδρε, δεν υπάρχει αμφιβολία ότι η εκστρατεία κατά της μαύρης εργασίας είναι σίγουρα σημαντική ως μέσο για την αντιμετώπιση των αρνητικών τάσεων στην αγορά εργασίας, αλλά, αντιθέτως προς ό,τι ελπίζαμε, η ελεύθερη κυκλοφορία των εργαζομένων δεν θα μας δώσει τη δυνατότητα να λύσουμε αυτό το πρόβλημα. Οι εργοδότες που θέλουν να αποφύγουν την πληρωμή ασφαλιστικών εισφορών θα συνεχίσουν να το κάνουν και στο μέλλον. Eπίσης, αμφιβολία υπάρχει και για τον τρόπο με τον οποίο ολοένα και περισσότερες επιχειρήσεις εξαναγκάζουν το προσωπικό τους σε συνθήκες ψευδοαυτοαπασχόλησης, επιδιώκοντας με αυτόν τον τρόπο να αποφύγουν τα πρότυπα αμοιβών και τα ελάχιστα πρότυπα κοινωνικής ασφάλισης, και πρέπει να αποτρέψουμε αυτήν την εξέλιξη.
<SPEAKER ID="103" LANGUAGE="DE" NAME="Alexander Lambsdorff (ALDE ). –" AFFILIATION="">
<P>
   Κύριε Πρόεδρε, οι βουλευτές του Κοινοβουλίου που ανήκουν στο Ελεύθερο Δημοκρατικό Κόμμα συμμετείχαν στην ψηφοφορία για την έκθεση (A6-0086/2006) που αφορά τις κατευθυντήριες γραμμές των πολιτικών απασχόλησης των κρατών μελών. Αυτό το κάναμε γιατί θέλουμε να εκφράσουμε την αλληλεγγύη μας προς τους συναδέλφους για την προώθηση των συμφερόντων της Ομάδας μας, αλλά, παρόλα αυτά, επιμένουμε ότι η πολιτική απασχόλησης δεν είναι αρμοδιότητα της ΕΕ και ότι πρέπει να αντιμετωπιστεί από τα κράτη μέλη και όχι από εμάς εδώ στο Στρασβούργο ή στις Βρυξέλλες. Αν η Ευρωπαϊκή Ένωση θέλει να είναι επιτυχημένη, πρέπει να επικεντρωθεί στα βασικά της καθήκοντα, σύμφωνα με την αρχή της επικουρικότητας, η οποία στο μέλλον πρέπει να λαμβάνεται σοβαρά υπόψη και να τηρείται. 
<SPEAKER ID="104" LANGUAGE="SV" NAME="Lena Ek (ALDE )," AFFILIATION="γραπτώς">
<SPEAKER ID="105" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<P>
   . – Παρότι στην έκθεση Kovacs σχετικά με τις κατευθυντήριες γραμμές όσον αφορά τις πολιτικές απασχόλησης των κρατών μελών, επί της οποίας ψηφίζουμε σήμερα, θίγονται ζητήματα που άπτονται της ισότητας μεταξύ ανδρών και γυναικών και της καταπολέμησης των διακρίσεων, δεν αναφέρεται αυτό που θεωρούμε ότι είναι το κρίσιμο ζήτημα, ήτοι η προστασία των δικαιωμάτων των εργαζομένων.
<SPEAKER ID="106" LANGUAGE="FR" NAME="Carl Lang (NI )," AFFILIATION="γραπτώς">
<SPEAKER ID="107" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="108" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<P>
   . – Η πρωτοκαθεδρία του ανταγωνισμού είναι ένας από τους πυλώνες της εσωτερικής αγοράς και αποτέλεσε τη βάση της διαδικασίας ελευθέρωσης και ιδιωτικοποίησης ζωτικών τομέων όπως η ενέργεια, οι μεταφορές και οι επικοινωνίες. Η διαδικασία αυτή επιταχύνθηκε μετά το 2000 και την έγκριση της στρατηγικής της Λισαβόνας.
<P>
Παρότι στην έκθεση υποστηρίζεται ότι επιδιώκεται η καταπολέμηση των δεσποζουσών θέσεων και των μονοπωλίων, γίνονται αποδεκτές οι κατευθυντήριες γραμμές που περιλαμβάνονται στην έκθεση της Επιτροπής για το 2004, οι οποίες επικεντρώνονται στην ενέργεια και τις τηλεπικοινωνίες, και υποστηρίζεται για μία ακόμη φορά η πλήρης ελευθέρωση των τομέων του φυσικού αερίου και του ηλεκτρισμού, η οποία αποτέλεσε προτεραιότητα στο εαρινό Συμβούλιο του Μαρτίου του 2006.
<SPEAKER ID="109" LANGUAGE="FR" NAME="Bruno Gollnisch (NI )," AFFILIATION="γραπτώς">
<P>
   Η αιτιολογική έκθεση στην έκθεση του κ. Lipietz είναι πολύ πιο ενημερωτική από την ίδια την έκθεση, η οποία περιορίζεται να απονέμει επαίνους για τη «θαυμάσια» εργασία της Επιτροπής στο κυνήγι και του παραμικρού εμποδίου στον ελεύθερο ανταγωνισμό.
<P>
Η αιτιολογική έκθεση όντως εκφράζει λύπη για την έλλειψη μελετών σχετικά με τις πραγματικές συνέπειες των αποφάσεων της Επιτροπής ή σχετικά με τη δογματική εφαρμογή των κανόνων σχετικά με τις κρατικές ενισχύσεις. Αναφέρει ότι η αγορά, κατά τα άλλα απολύτως ενάρετη, δεν μπορεί από μόνη της να πετύχει ορισμένους πολιτικούς ή ακόμη και οικονομικούς στόχους. Διατυπώνει την άποψη ότι η ελευθέρωση ορισμένων αγορών έχει οδηγήσει στην αντικατάσταση των παλαιών γνωστών μονοπωλίων από ιδιωτικά μονοπώλια στερώντας έτσι τα οφέλη χωρίς να δημιουργείται οποιαδήποτε προστιθέμενη αξία για τους καταναλωτές. Τέλος, τονίζει την παντελή έλλειψη αυτοκριτικής της Επιτροπής όταν οι λανθασμένες αποφάσεις της οδηγούν σε καταστροφές, όπως για παράδειγμα στην υπόθεση Rhodia.
<SPEAKER ID="110" LANGUAGE="" NAME="Διαμάντω Μανωλάκου (GUE/NGL )," AFFILIATION="γραπτώς">
<SPEAKER ID="111" LANGUAGE="FI" NAME="Alexander Stubb (PPE-DE )." AFFILIATION="">
<P>
   – Κύριε Πρόεδρε, θέλω να πω λίγα λόγια για την έκθεση Hammerstein Mintz και να αιτιολογήσω την ψήφο μου. Υποστηρίζω τη δημοσιότητα, αλλά υποστηρίζω επίσης την επίδειξη ρεαλισμού. Είναι προφανές ότι οι συνεδριάσεις του Συμβουλίου πρέπει να είναι δημόσιες, αλλά στα στοιχεία 14 και 15 το Σώμα ψήφισε υπέρ του να είναι δημόσιες οι συνεδριάσεις της COREPER, της Επιτροπής των Μονίμων Αντιπροσώπων –δηλαδή των πρεσβευτών της ΕΕ– καθώς και οι συνεδριάσεις της επιτροπής συνδιαλλαγής. Μπορούμε αναμφίβολα να εμμείνουμε σε αυτήν τη θέση, αλλά τότε θα μπορούσε ενδεχομένως και το Συμβούλιο να θεωρήσει ότι έχει δικαίωμα να επιμείνει ως προς το ότι πρέπει να είναι δημόσιες όλες οι συνεδριάσεις των πολιτικών μας ομάδων, οι προπαρασκευαστικές συνεδριάσεις μας και όλες οι συνεδριάσεις της Διάσκεψης των Προέδρων. Συνεπώς, υποστηρίζω μεν τη δημοσιότητα, αλλά δεν νομίζω ότι είναι ρεαλιστικό να εμμένουμε στη δημοσιότητα των συνεδριάσεων της COREPER. 
<SPEAKER ID="112" LANGUAGE="FR" NAME="Jean-Pierre Audy (PPE-DE )," AFFILIATION="γραπτώς">
<P>
   Ψήφισα υπέρ της έκθεσης του κ. Hammerstein Mintz σχετικά με τον ανοικτό χαρακτήρα των συνεδριάσεων του Συμβουλίου όταν αυτό ασκεί τα νομοθετικά του καθήκοντα. Σε μια εποχή όπως αυτή, όπου καθίσταται απαραίτητο να προχωρήσουμε προς μια πολιτική Ευρώπη, δυσκολευόμαστε πολύ περισσότερο να κατανοήσουμε γιατί το Ευρωπαϊκό Συμβούλιο εξακολουθεί να συνεδριάζει κεκλεισμένων των θυρών όταν ασκεί τα νομοθετικά του καθήκοντα. Πέρα από το γεγονός ότι αυτή η θέση αντίκειται στο άρθρο 1, παράγραφος 2, της Συνθήκης ΕΕ (Συνθήκη του Μάαστριχτ της 7ης Φεβρουαρίου 1992), που ορίζει την αρχή των ανοικτών διαδικασιών λήψης αποφάσεων σε ευρωπαϊκό επίπεδο, δεν εξασφαλίζει επίσης τον ανοικτό χαρακτήρα τον οποίο οι συμπολίτες μας αναμένουν από τη λειτουργία των ευρωπαϊκών οργάνων. Ουδέποτε θα μπορέσουμε να μειώσουμε το χάσμα μεταξύ των ευρωπαϊκών δομών και του λαού ενεργώντας με αυτόν τον τρόπο. Με εκκρεμούσα την επικύρωση της Συνθήκης για τη θέσπιση Συντάγματος της Ευρώπης, το Ευρωπαϊκό Συμβούλιο οφείλει, ως θέμα επείγουσας φύσης, να μεταρρυθμίσει τον δικό του εσωτερικό κανονισμό ώστε να προβλέπει αυτήν την εξέλιξη προς έναν περισσότερο ανοικτό χαρακτήρα των συνεδριάσεών του όταν συνεδριάζει ως νομοθέτης, ενώ η μυστικότητα θα διατηρείται για τις ανταλλαγές απόψεων μεταξύ αρχηγών κρατών και κυβερνήσεων. 
<SPEAKER ID="113" LANGUAGE="FR" NAME="Robert Goebbels (PSE )," AFFILIATION="γραπτώς">
<SPEAKER ID="114" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς">
<P>
   . – Θεωρούμε ότι οι συνεδριάσεις του Συμβουλίου και της COREPER πρέπει να είναι δημόσιες όταν τα εν λόγω όργανα συνεδριάζουν με νομοθετική ιδιότητα. Αυτή είναι μια σημαντική δημοκρατική αρχή προκειμένου να μπορούν οι εκλεγμένοι εκπρόσωποι να λογοδοτούν στους ψηφοφόρους τους.
<P>
Ανεξαρτήτως, όμως, του αποτελέσματος αυτών των ψηφοφοριών, επιθυμούμε να υπερψηφίσουμε την έκθεση στο σύνολό της, καθόσον οι μεταρρυθμίσεις που άπτονται της δημοσιότητας του έργου του Συμβουλίου και της COREPER αποτελεί θέμα προτεραιότητας, ενώ επιθυμούμε να ασκήσουμε πίεση στο Συμβούλιο να τροποποιήσει τον εσωτερικό του κανονισμό. Εντούτοις, διαφωνούμε ριζικά με τον τρόπο κατά τον οποίο, στο πλαίσιο αυτού του σημαντικού ζητήματος της δημοσιότητας, η πλειοψηφία στο Ευρωπαϊκό Κοινοβούλιο θέλησε να παρέμβει στη συζήτηση για το μέλλον της Συνταγματικής Συνθήκης. 
<SPEAKER ID="115" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="116" LANGUAGE="EN" NAME="Alyn Smith (Verts/ALE )," AFFILIATION="γραπτώς">
<P>
   Συγχαίρω ολόψυχα τον συνάδελφο της Ομάδας μου, κ. Hammerstein Mintz, για αυτήν τη σημαντική έκθεση, η οποία αγγίζει τον πυρήνα τόσο πολλών από τα προβλήματα που αντιμετωπίζει σήμερα η ΕΕ. Στη Σκωτία από την οποία προέρχομαι, όπως και σε τόσες πολλές χώρες, η μεγαλύτερη σύγχυση σχετικά με την ΕΕ αφορά την απουσία διαφάνειας και το αίσθημα ότι η ΕΕ κατά κάποιο τρόπο δεν λογοδοτεί· κατά την άποψή μου, όλα αυτά απορρέουν από το γεγονός ότι το Συμβούλιο Υπουργών συνεδριάζει κεκλεισμένων των θυρών, συχνά μέσα στη νύχτα.
<SPEAKER ID="117" LANGUAGE="PT" NAME="Sérgio Marques (PPE-DE )," AFFILIATION="γραπτώς">
<P>
   . – Θέλω να συγχαρώ τον κ. Cashman για τη σημαντική του έκθεση η οποία περιλαμβάνει συστάσεις προς την Επιτροπή όσον αφορά την πρόσβαση στα κείμενα του εν λόγω οργάνου, και στην οποία προσφέρω τη στήριξή μου. Χαιρετίζω ιδιαιτέρως την αναφορά στην ανάγκη να καταθέσει η Επιτροπή νομοθετική πρόταση σχετικά με «το δικαίωμα πρόσβασης στα έγγραφα του Ευρωπαϊκού Κοινοβουλίου, του Συμβουλίου και της Επιτροπής, και τις γενικές αρχές και τους περιορισμούς για λόγους δημοσίου ή ιδιωτικού συμφέροντος που διέπουν αυτό το δικαίωμα πρόσβασης». Η πρόταση αυτή πρέπει να καταρτιστεί στο πλαίσιο διοργανικού διαλόγου και να ακολουθήσουν λεπτομερείς συστάσεις.
<SPEAKER ID="118" LANGUAGE="EN" NAME="David Martin (PSE )," AFFILIATION="γραπτώς">
<P>
   Αφότου κυρώθηκε η Συνθήκη του Άμστερνταμ και τέθηκε σε ισχύ το άρθρο 255 της Συνθήκης περί Ιδρύσεως της Ευρωπαϊκής Κοινότητας (ΣΕΚ), η διαφάνεια αποτελεί θεμελιώδη αρχή της Ευρωπαϊκής Ένωσης, πρωτεύων στόχος της οποίας είναι η ενίσχυση της δημοκρατικής φύσης των ευρωπαϊκών θεσμικών οργάνων.
<P>
Η έκθεση καλεί την Επιτροπή να εκπονήσει νομοθετική πρόταση σχετικά με το δικαίωμα πρόσβασης στα έγγραφα του Ευρωπαϊκού Κοινοβουλίου, του Συμβουλίου και της Επιτροπής. Μέσω της πρότασης αυτής, η έκθεση επιδιώκει τον σεβασμό της αρχής της επικουρικότητας, των θεμελιωδών δικαιωμάτων των πολιτών, της νομολογίας του Ευρωπαϊκού Δικαστηρίου Ανθρωπίνων Δικαιωμάτων, ιδίως σχετικά με το άρθρο 8 της Ευρωπαϊκής Σύμβασης για τα Δικαιώματα του Ανθρώπου, και τα άρθρα 7 και 8 του Χάρτη Θεμελιωδών Δικαιωμάτων.
<SPEAKER ID="119" LANGUAGE="EN" NAME="Alyn Smith (Verts/ALE )," AFFILIATION="γραπτώς">
<P>
   Συγχαίρω τον κ. Cashman για αυτήν την έκθεση και με χαρά την υποστήριξα σήμερα. Τα προβλήματα που αντιμετώπιζαν πολλοί βουλευτές σχετικά με την πρόσβαση στα έγγραφα έχουν απασχολήσει όλο το Σώμα και ήταν καιρός να ασχοληθούμε με το θέμα στο Σώμα. Ελπίζω μόνο ότι θα δούμε να γίνονται πράξη οι στόχοι της έκθεσης. 
<SPEAKER ID="120" LANGUAGE="DE" NAME="Andreas Mölzer (NI ). –" AFFILIATION="">
<SPEAKER ID="121" LANGUAGE="FR" NAME="Jean-Pierre Audy (PPE-DE )," AFFILIATION="γραπτώς">
<P>
   Ψήφισα υπέρ της εξαιρετικής έκθεσης του συναδέλφου και φίλου μου κ. Παπαστάμκου σχετικά με την αξιολόγηση του Γύρου της Ντόχα μετά την υπουργική διάσκεψη του ΠΟΕ στο Χονγκ Κονγκ τον Δεκέμβριο του 2005. Έχω την αίσθηση ότι οι οικονομίες, και ιδιαίτερα οι δυτικές οικονομίες, θα πρέπει να στηρίζουν το αναπτυξιακό πρόγραμμα της Ντόχα, το οποίο προβλέπει ένα είδος ανοικτού και θεμιτού εμπορίου με στόχο τη μείωση της φτώχειας στον κόσμο βοηθώντας να προχωρήσουν τόσο οι αναπτυσσόμενες όσο και οι ανεπτυγμένες χώρες. Αν δεν το κάνουμε αυτό, θα πληρώσουμε υψηλό πολιτικό τίμημα, ιδίως με τη μορφή της ενίσχυσης του εξτρεμισμού. Καλωσορίζω το γεγονός ότι αυτές οι διαπραγματεύσεις έχουν αναγνωρίσει τη δυνατότητα του πολυμερισμού και του διεθνούς εμπορίου να δημιουργήσουν πλούτο και, επομένως, κοινωνική πρόοδο. Θα μπορέσουμε όλοι να δούμε πώς μια ενωμένη, ισχυρή πολιτική Ευρωπαϊκή Ένωση μπορεί να διαδραματίζει πρωταγωνιστικό ρόλο στην παγκόσμια σκηνή σε αυτήν την καταπολέμηση μιας κατάστασης στην οποία υπερισχύει το ίδιο συμφέρον έναντι αποδυναμωμένων διεθνών οργάνων. 
<SPEAKER ID="122" LANGUAGE="FR" NAME="Bruno Gollnisch (NI )," AFFILIATION="γραπτώς">
<SPEAKER ID="123" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς">
<SPEAKER ID="124" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
   . – Με το ψήφισμα αυτό, η πλειοψηφία των βουλευτών του Κοινοβουλίου προσπαθεί να προετοιμάσει το έδαφος για την ελευθέρωση του διεθνούς εμπορίου –στους τομείς της γεωργίας, των μη γεωργικών προϊόντων και των υπηρεσιών– κατά τη διάρκεια του τρέχοντος γύρου διαπραγματεύσεων του ΠΟΕ, ο οποίος αναμένεται ότι θα έχει ολοκληρωθεί έως τα τέλη του 2006.
<P>
Δείτε το παράδειγμα των υπηρεσιών. Έως τις 28 Φεβρουαρίου, είτε η ΕΕ είτε οι ΗΠΑ είχαν καταθέσει αιτήσεις για ελευθέρωση των εξής τομέων: μεταφορές (θαλάσσιες και εναέριες), οπτικοακουστικός τομέας και πολιτισμός, τεχνολογία της πληροφορίας, κατασκευές, εκπαίδευση, ενέργεια, περιβάλλον, τηλεπικοινωνίες, τομέας διανομής, αρχιτεκτονική και σχεδιασμός, ταχυδρομικές, χρηματοπιστωτικές και νομικές υπηρεσίες.
<SPEAKER ID="125" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="126" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
Δεύτερον, το συμπέρασμα στο οποίο οφείλουμε να καταλήξουμε είναι ότι, όποιος επιθυμεί έναν κόσμο με περισσότερο εμπόριο και πιο δίκαιο εμπόριο, έναν κόσμο στον οποίο οι κανόνες γίνονται σεβαστοί, είναι σχεδόν σίγουρο ότι θα φύγει από τη διάσκεψη απογοητευμένος. Όσο προχωρεί το 2006, απομακρυνόμαστε όλο και περισσότερο από τον στόχο της επιτυχούς ολοκλήρωσης αυτού του γύρου, ο οποίος ξεκίνησε το 2001, έως τα τέλη του έτους. Αν επιθυμούμε, ωστόσο, να επιτύχουμε αυτόν τον στόχο, πρέπει να καταλήξουμε σε συμφωνία σχετικά με τα πλεονεκτήματα του ελευθέρου εμπορίου και τους κανόνες στους οποίους πρέπει αυτό να υπόκειται. 
<SPEAKER ID="127" LANGUAGE="EN" NAME="Alyn Smith (Verts/ALE )," AFFILIATION="γραπτώς">
<SPEAKER ID="128" LANGUAGE="FR" NAME="Marc Tarabella (PSE )," AFFILIATION="γραπτώς">
<P>
Η καταψήφιση οφείλεται στο γεγονός ότι απορρίφθηκε η τροπολογία 22, η οποία καταδίκαζε την επιμονή της Επιτροπής στην ελευθέρωση των υπηρεσιών στην εσωτερική αγορά της ΕΕ και αλλού χωρίς να συνοδεύει αυτήν την ελευθέρωση με μια κατάλληλη κοινωνική και περιβαλλοντική νομοθεσία.
<P>
Αυτό το τμήμα της τροπολογίας απορρίφθηκε με μικρή πλειοψηφία: 291 υπέρ, 299 κατά και 20 αποχές. Για τον λόγο αυτόν, δεν θέλησα να ψηφίσω υπέρ κατά τη διάρκεια της τελικής ψηφοφορίας. 
<SPEAKER ID="129" LANGUAGE="" NAME="Γεώργιος Τούσσας (GUE/NGL )," AFFILIATION="γραπτώς">
<SPEAKER ID="130" LANGUAGE="FR" NAME="Jean-Pierre Audy (PPE-DE )," AFFILIATION="γραπτώς">
<P>
   Ψήφισα υπέρ της εξαιρετικής έκθεσης του συναδέλφου μου κ. Garcia-Margallo y Marfil σχετικά με την κατάσταση της ευρωπαϊκής οικονομίας: προπαρασκευαστική έκθεση σχετικά με τους γενικούς προσανατολισμούς της οικονομικής πολιτικής για το 2006, η οποία υπογραμμίζει τις προϋποθέσεις που είναι απαραίτητες για μια αειφόρο οικονομική ανάπτυξη.
<SPEAKER ID="131" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<P>
Τι έχει συμβεί στο όνομα της παγκοσμιοποίησης; Έχουν υπονομευτεί τα δικαιώματα των εργαζομένων και η κοινωνική ασφάλεια, έχει επιβληθεί μεγαλύτερη ευελιξία στις αγορές εργασίας (η μαγική έννοια της «flexicurity», της ευελιξίας σε συνδυασμό με ασφάλεια, μέγιστο παράδειγμα της οποίας είναι η CPE (σύμβαση πρώτης απασχόλησης) στη Γαλλία), έχει δικαιολογηθεί η αύξηση του πραγματικού και του τυπικού ορίου ηλικίας συνταξιοδότησης, έχει προαχθεί η ελευθέρωση του τομέα της ενέργειας και ζητείται η ελευθέρωση των υπηρεσιών, συμβάλλοντας έτσι στην απορρύθμιση της εργασίας και στο κοινωνικό και περιβαλλοντικό ντάμπινγκ.
<SPEAKER ID="132" LANGUAGE="FR" NAME="Bruno Gollnisch (NI )," AFFILIATION="γραπτώς">
<SPEAKER ID="133" LANGUAGE="FR" NAME="Marie-Noëlle Lienemann (PSE )," AFFILIATION="γραπτώς">
<SPEAKER ID="134" LANGUAGE="" NAME="Διαμάντω Μανωλάκου (GUE/NGL )" AFFILIATION="γραπτώς">
<P>
   , . – Οι γενικοί προσανατολισμοί της οικονομικής πολιτικής ΕΕ για το 2006 περιέχουν όλα τα αντιλαϊκά μέτρα που θα φέρουν περισσότερη ακρίβεια, ανεργία, ανισότητα, φτώχεια, αβεβαιότητα, δυστυχία για την εργατική τάξη και τα λαϊκά στρώματα και περισσότερα πλούτη για το ευρωενωσιακό κεφάλαιο.
<SPEAKER ID="135" LANGUAGE="EN" NAME="Claude Moraes (PSE )," AFFILIATION="γραπτώς">
<P>
   Υποστήριξα αυτήν την έκθεση ως προς την πρόθεσή της να μειώσει το κόστος της υγειονομικής περίθαλψης και των φαρμάκων για πολλές από τις φτωχότερες χώρες. Αν και υποστηρίζω την πρόθεση της τροπολογίας 3 για τη μείωση αυτού του κόστους, η τροπολογία είναι ακατάλληλη καθώς προβλέπει ένα καθολικό όριο για κάθε είδους προστασία των ασθενών για προϊόντα που σχετίζονται με αυτόν τον τομέα που μπορεί να στρεβλώσει τις αγορές σε παγκόσμιο επίπεδο και δυνητικά να πλήξει την περαιτέρω ανάπτυξη. 
<SPEAKER ID="136" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
   . – Χαιρετίζω την κατεύθυνση προς την οποία κινούνται οι προβληματισμοί και οι συστάσεις που περιλαμβάνονται στους γενικούς προσανατολισμούς της οικονομικής πολιτικής για το 2006. Αυτήν τη φορά, η συζήτηση πρέπει να εστιαστεί στην αναζήτηση εφαρμόσιμων αποφάσεων οι οποίες θα έχουν ως στόχο να καταστήσουν το οικονομικό περιβάλλον πιο ευνοϊκό για την ανάπτυξη, την απασχόληση, τον ανταγωνισμό, την καινοτομία και τη δημιουργία πλούτου. Δεν πρέπει να σπαταλούμε ενέργεια σε περιφερειακά θέματα ή –και αυτό είναι εξίσου σοβαρό– σε πράγματα τα οποία έπρεπε να είναι αυτονόητα.
<SPEAKER ID="137" LANGUAGE="EN" NAME="Kathy Sinnott (IND/DEM )," AFFILIATION="γραπτώς">
<P>
   Καταψήφισα την έκθεση García-Margallo y Marfil λόγω της υποστήριξης που παρέχει στην πρόταση της Επιτροπής για κοινή ενοποιημένη βάση του φόρου εταιρειών, όπως αναφέρεται στην παράγραφο 16. Αυτή η πρόταση για κοινή ενοποιημένη φορολογική βάση για τις εταιρείες ανοίγει σαφώς το δρόμο για τη φορολογική εναρμόνιση, αυτήν τη μεγάλη αλλά κυρίως ανομολόγητη απειλή κατά της ευημερίας της Ιρλανδίας. Κατά τον ίδιο τρόπο, αντιτίθεμαι στη φορολόγηση των μικρομεσαίων επιχειρήσεων στο κράτος εγκατάστασης.
<SPEAKER ID="138" LANGUAGE="" NAME="Peter Skinner (PSE )," AFFILIATION="γραπτώς">
<P>
   Αν και υποστηρίζουμε την πρόθεση της τροπολογίας 3 για τη μείωση του κόστους της υγειονομικής περίθαλψης και των φαρμάκων για πολλές από τις φτωχότερες χώρες, η τροπολογία αυτή είναι ακατάλληλη καθώς προβλέπει ένα καθολικό όριο για κάθε είδους προστασία των ασθενών για προϊόντα που σχετίζονται με αυτόν τον τομέα που μπορεί να στρεβλώσει τις αγορές σε παγκόσμιο επίπεδο και, δυνητικά, να πλήξει την περαιτέρω ανάπτυξη. Ο χειρισμός των θεμάτων αυτών είναι καλύτερα να γίνεται σε επίπεδο ΟΗΕ και ΠΟΕ.
<SPEAKER ID="139" LANGUAGE="" NAME="" AFFILIATION="(Η συνεδρίαση διακόπτεται στις 12.50 μ.μ. και επαναλαμβάνεται στις 3.05 μ.μ.)">
<SPEAKER ID="140" LANGUAGE="" NAME="" AFFILIATION="Προέδρου">
<SPEAKER ID="141" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την ανακοίνωση της Επιτροπής για την τροποποιημένη πρόταση οδηγίας σχετικά με τις υπηρεσίες στην εσωτερική αγορά και ανακοίνωση σχετικά με την οδηγία 96/71/ΕΚ (απόσπαση εργαζομένων στο πλαίσιο παροχής υπηρεσιών).
<P>
Όπως γνωρίζουν όλοι, πρόκειται για την τροποποιημένη πρόταση της λεγόμενης «οδηγίας Bolkestein» μετά την πρώτη ανάγνωσή της στο Κοινοβούλιο. 
<SPEAKER ID="142" LANGUAGE="EN" NAME="Charlie McCreevy," AFFILIATION="Μέλος της Επιτροπής">
<P>
   Κύριε Πρόεδρε, όταν συζητήσαμε αυτήν την πρόταση στην περίοδο συνόδου του Φεβρουαρίου, είπα ότι η Επιτροπή θα βάσιζε την τροποποιημένη πρότασή της στα όσα θα ψήφιζε το Κοινοβούλιο. Διαπιστώσατε νομίζω ότι τιμήσαμε αυτήν τη δέσμευση στο κείμενο που ενέκρινε σήμερα το Σώμα. Επιχειρήσαμε να σεβαστούμε τη συναίνεση, την οποία επιτύχατε σε ορισμένα από τα κύρια άρθρα. Στην τροποποιημένη πρόταση θα βρείτε τις τροπολογίες τις οποίες ψηφίσατε στο άρθρο 16 –ελευθερία παροχής υπηρεσιών– και στο άρθρο 17– παρεκκλίσεις στην ελευθερία παροχής υπηρεσιών. Αποκλείσαμε την υγειονομική περίθαλψη κάθε είδους από το πεδίο εφαρμογής της πρότασης και, σύμφωνα με τη δέσμευσή μας, θα διατυπώσουμε ξεχωριστή πρωτοβουλία για τον τομέα της υγείας. Η τροποποιημένη πρόταση προβλέπει επίσης την εξαίρεση της φορολογίας, των γραφείων εύρεσης προσωρινής απασχόλησης, των υπηρεσιών ασφαλείας και του οπτικοακουστικού τομέα από το πεδίο εφαρμογής της πρότασης.
<P>
Ένα θέμα που άπτεται του πεδίου εφαρμογής στο οποίο δεν σας ακολουθήσαμε είναι η εξαίρεση των νομικών υπηρεσιών. Η Επιτροπή θεωρεί ότι δεν είναι απαραίτητη, δεδομένου ότι το άρθρο 3 ήδη προβλέπει ότι, σε περίπτωση σύγκρουσης μεταξύ μιας ειδικής οδηγίας και της εν λόγω πρότασης, θα υπερέχει η πρώτη. Επιπλέον, ευθυγραμμίσαμε τη διατύπωση σχετικά με την άσκηση δημόσιας εξουσίας με το άρθρο 45 της Συνθήκης ΕΚ.
<P>
Η απόφαση να εξαλειφθεί κάθε αλληλεπίδραση μεταξύ της πρότασης για τις υπηρεσίες και του εργατικού δικαίου αποτέλεσε κατά τη γνώμη μου μία από τις πλέον σημαντικές συνιστώσες της δημιουργίας ενός πιο θετικού κλίματος γύρω από αυτήν τη νέα πρόταση για τις υπηρεσίες. Αυτό μας επέτρεψε να απομακρυνθούμε από τους ισχυρισμούς περί μείωσης των κοινωνικών προτύπων και απειλών κατά του ευρωπαϊκού κοινωνικού μοντέλου. Αν και η αντίληψη αυτή ήταν λάθος, δεν εξαλείφθηκε, και δηλητηρίασε τη συζήτηση επ’ αυτής της σημαντικής πρότασης. Σε κάθε περίπτωση, η τροποποιημένη πρόταση είναι σαφής ως προς αυτό: το εργατικό δίκαιο απομακρύνθηκε πλήρως. Εν μέρει κατά συνέπεια αυτού, απομακρύνθηκαν από την τροποποιημένη πρόταση τα άρθρα 24 και 25.
<P>
Ωστόσο, όπως είπα κατά τη συζήτηση τον Φεβρουάριο, η Επιτροπή θα προβεί σε ανακοίνωση σχετικά με τα θέματα που άπτονται της απόσπασης εργαζομένων, την οποία επρόκειτο να καλύπτουν τα άρθρα 24 και 25. Σε λίγο ο συνάδελφός μου, ο κ. Vladimir Špidla, θα σας σκιαγραφήσει την προσέγγιση που ενέκρινε σήμερα η Επιτροπή. Θέλω μόνο να προσθέσω ότι η ανακοίνωση αυτή αποτελεί ουσιαστικής σημασίας συνιστώσα των προσπαθειών μας για επίτευξη συμφωνίας στο Συμβούλιο σχετικά με την πρόταση για τις υπηρεσίες.
<P>
Υπάρχουν άλλα δύο θέματα στην τροποποιημένη πρόταση τα οποία θέλω να υπογραμμίσω. Αποσαφηνίσαμε στο άρθρο 3 ότι κάθε ειδικός νόμος θα υπερέχει των διατάξεων της πρότασης για τις υπηρεσίες. Ειδικότερα, καταστήσαμε σαφές στο άρθρο 3 ότι η οδηγία δεν επηρεάζει το ιδιωτικό διεθνές δίκαιο και ότι, κατά συνέπεια, οι καταναλωτές θα απολαμβάνουν καταρχήν της προστασίας που τους παρέχουν οι κανόνες για την προστασία των καταναλωτών οι οποίοι περιλαμβάνονται στη νομοθεσία περί προστασίας των καταναλωτών που ισχύει στο κράτος μέλος τους. Η Επιτροπή αποδέχτηκε επίσης ότι η ασφάλιση επαγγελματικής αστικής ευθύνης στο άρθρο 27 θα πρέπει να είναι προαιρετική και όχι υποχρεωτική.
<SPEAKER ID="143" LANGUAGE="CS" NAME="Vladimír Špidla," AFFILIATION="Μέλος της Επιτροπής">
<P>
Η Επιτροπή εξήγγειλε αυτήν την ανακοίνωση τον περασμένο Φεβρουάριο μετά την ψηφοφορία επί της οδηγίας για τις υπηρεσίες στο Ευρωπαϊκό Κοινοβούλιο, δηλώνοντας τότε ότι οιαδήποτε κατάργηση των άρθρων 24 και 25, που περιέχουν διατάξεις για τα διοικητικά εμπόδια στην απόσπαση των εργαζομένων, θα αποφασιστεί βάσει ψηφοφορίας με πλειοψηφία. Ωστόσο, τα κράτη μέλη δεν πρέπει να πιστέψουν ότι η αφαίρεση αυτών των άρθρων τούς δίνει τη δυνατότητα να εισάγουν ή να διατηρήσουν υπερβολικά διοικητικά εμπόδια κατά των εταιρειών που τοποθετούν εργαζόμενους με απόσπαση πέρα από τα εθνικά σύνορα. Η διασυνοριακή απόσπαση εργαζομένων ρυθμίζεται από την οδηγία 96/71/ΕΚ, στόχος της οποίας είναι να εναρμονίσει, αφενός, το δικαίωμα των εταιρειών να παρέχουν διασυνοριακές υπηρεσίες και, αφετέρου, τα δικαιώματα των εργαζομένων που έχουν αποσπαστεί προσωρινά σε ένα άλλο κράτος προκειμένου να παράσχουν υπηρεσίες. Η οδηγία είναι το κύριο μέσο για τη διασφάλιση της ελεύθερης κυκλοφορίας των υπηρεσιών, και ταυτόχρονα το κύριο μέσο για την αποτροπή του κοινωνικού ντάμπινγκ. Η νομική εξήγηση που εγκρίθηκε σήμερα από την Επιτροπή παρέχει τις απαραίτητες διευκρινίσεις σε σχέση με το ποια μέτρα ελέγχου μπορούν να χρησιμοποιηθούν από τα κράτη μέλη για να παρακολουθήσουν αν τηρούνται οι συνθήκες εργασίας που ορίζει η οδηγία. Ο στόχος είναι να διασφαλιστεί ότι τα κράτη μέλη ενεργούν σύμφωνα με την αρχή της ελεύθερης κυκλοφορίας των υπηρεσιών, ενώ ταυτόχρονα αποφεύγουν το κοινωνικό ντάμπινγκ.
<P>
Η ανακοίνωση παρέχει εξηγήσεις και οδηγίες συγκεκριμένα για τέσσερις τύπους μέτρων ελέγχου: την απαίτηση απόκτησης άδειας, την υποχρέωση να υπάρχει ένας αντιπρόσωπος στο έδαφος του κράτους μέλους υποδοχής, το καθήκον δήλωσης και τις υποχρεώσεις σε σχέση με έγγραφα που αφορούν κοινωνικές συνθήκες και συνθήκες εργασίας. Τα συμπεράσματα της ανακοίνωσης είναι τα εξής: η υποχρέωση να υπάρχει ένας αντιπρόσωπος στο έδαφος του κράτους μέλους υποδοχής θεωρείται κάπως υπερβολική, ενώ θεωρείται επαρκές αν κάποιοι από τους εργαζόμενους –για παράδειγμα ένας μάνατζερ– έχουν διοριστεί ως πρόσωπα επαφής για τις αρμόδιες αρχές στα κράτη μέλη. Δεν θεωρείται λογικό ότι η υποχρέωση να γίνει μια προκαταρκτική συστηματική δήλωση πρέπει να εφαρμοστεί μόνο λόγω του ότι ενέχεται μια αποσπασμένη υπηρεσία· το καθήκον διατήρησης εγγράφων αναγνωρίζεται ασφαλώς, αλλά αυτό πρέπει να εφαρμοστεί μόνο σε έγγραφα που είναι απολύτως απαραίτητα και που δίνουν τη δυνατότητα στις αρχές των κρατών μελών να πραγματοποιήσουν αποτελεσματικές δραστηριότητες υποστήριξης και ελέγχου. Δεν εφαρμόζεται, για παράδειγμα, για τα έγγραφα της κοινωνικής ασφάλισης, διότι αυτά υπάγονται στην οδηγία 1408/71/ΕΟΚ.
<SPEAKER ID="144" LANGUAGE="NL" NAME="Marianne Thyssen," AFFILIATION="εξ ονόματος της Ομάδας PPE-DE">
<P>
Σήμερα, ακούσαμε μια λεπτομερή θέση της Επιτροπής για τις προτάσεις μας και παρατηρούμε ότι η Επιτροπή τήρησε την υπόσχεσή της και παραμένει εξαιρετικά δεσμευμένη στη στήριξη της γραμμής που υιοθέτησε αυτό το Σώμα. Οι υπηρεσίες γενικού οικονομικού συμφέροντος διατηρούνται, αν και, όπως προτείναμε, πλαισιώνονται από μια δική τους δομή. Ενώ το πεδίο εφαρμογής είναι περιορισμένο, και αυτό είναι κάτι που το θέλουμε, θα καλούσα τον Επίτροπο να ρίξει ακόμη μία ματιά στο πώς ακριβώς πρέπει να ορίσουμε αυτές τις κοινωνικές υπηρεσίες. Η οδηγία δεν έχει απολύτως κανέναν αντίκτυπο στο εργατικό δίκαιο, και ο Επίτροπος Špidla εξήγησε μόλις πριν από λίγο τις υπεσχημένες κατευθυντήριες γραμμές που σχετίζονται με την εφαρμογή της οδηγίας για την απόσπαση των εργαζομένων.
<P>
Ευτυχώς, ο καταναλωτής παραμένει επαρκώς προστατευμένος τελικά· η γραφειοκρατία περιορίζεται και η ελευθερία παροχής υπηρεσιών, όπως διαφυλάσσεται στα άρθρα 16 και 17, διασφαλίζεται. Ενώ μπορεί να αναπτύχθηκε μια διαφορετική διαδικασία συνεργασίας για σκοπούς επιθεώρησης, θεωρούμε σίγουρο ότι το Συμβούλιο θα διασφαλίσει ότι θα λειτουργήσει τόσο καλά όσο και εκείνη που είχαμε προτείνει.
<SPEAKER ID="145" LANGUAGE="DE" NAME="Evelyne Gebhardt," AFFILIATION="εξ ονόματος της Ομάδας PSE">
<P>
   – Κύριε Πρόεδρε, κυρίες και κύριοι, στη συζήτηση σχετικά με την οδηγία για τις υπηρεσίες η Επιτροπή απέφυγε τον κίνδυνο τον οποίο διέτρεξε ξαφνικά την περασμένη εβδομάδα. Επίτροπε McCreevy, αγαπητέ Charlie, ως εισηγήτρια και εξ ονόματος της Ομάδας μου, επιτρέψτε μου να εκφράσω την ικανοποίησή μου διότι η Επιτροπή τήρησε την υπόσχεσή της προς το παρόν Κοινοβούλιο και ενήργησε σύμφωνα με τη βούληση της συντριπτικής πλειοψηφίας στην Ολομέλεια.
<SPEAKER ID="146" LANGUAGE="NL" NAME="Toine Manders," AFFILIATION="εξ ονόματος της Ομάδας ALDE">
<SPEAKER ID="147" LANGUAGE="FR" NAME="Pierre Jonckheer," AFFILIATION="εξ ονόματος της Ομάδας Verts/ALE">
<P>
Η δεύτερη ένσταση αφορά τον συμβιβασμό που επιτεύχθηκε στις 16 Απριλίου, ο οποίος δεν αυξάνει τη νομική βεβαιότητα του κειμένου και, στην πραγματικότητα, μας πάει πίσω στη νομολογία του Δικαστηρίου, καθώς και στην απαίτηση το Δικαστήριο να εκδίδει απόφαση κατά περίπτωση, αντίθετα με τις επιθυμίες της Επιτροπής και του Κοινοβουλίου. Η μπάλα βρίσκεται τώρα στο γήπεδο του Συμβουλίου, στο οποίο εναπόκειται να καθορίσει την κοινή θέση του. Προς τούτο, η Ομάδα των Πρασίνων/Ευρωπαϊκή Ελεύθερη Συμμαχία ομόφωνα ζητεί από το Συμβούλιο να τροποποιήσει και να βελτιώσει αυτό το κείμενο, ιδιαίτερα σε σχέση με τα δύο σημεία που μόλις ανέφερα. 
<SPEAKER ID="148" LANGUAGE="FR" NAME="Francis Wurtz," AFFILIATION="εξ ονόματος της Ομάδας GUE/NGL">
<P>
Στην περίπτωση του αποκαλούμενου σχεδίου οδηγίας «Bolkestein», πού βρισκόμαστε από την άποψη αυτή; Οι πόντοι που έχουν σημειωθεί σε πρώτη ανάγνωση στο Κοινοβούλιο από τους αντιτιθέμενους στο αρχικό κείμενο είναι αναμφισβήτητοι. Η αφαίρεση της αναφοράς στην αρχή της χώρας υποδοχής και η προσαρμογή στην πραγματική εφαρμογή της οδηγίας είναι οι περισσότερο συμβολικές αποτυχίες που εισέπραξαν οι σκληροπυρηνικοί της φιλελεύθερης Ευρώπης. Η εξαίρεση αρκετών τομέων από το πεδίο εφαρμογής της οδηγίας και η παραχώρηση στη χώρα υποδοχής εποπτικών εξουσιών, οι οποίες είναι, ωστόσο, περιορισμένες, υπό όρους και δύσκολο να εφαρμοστούν, είναι επίσης σημαντικοί παράγοντες. Τέλος, η εξαίρεση του εργατικού δικαίου μας γυρίζει πίσω στη νομοθεσία που ισχύει σήμερα.
<P>
Θα εξετάσουμε το νέο κείμενο της Επιτροπής με το μικροσκόπιο. Αν διαπιστωθεί ότι η Επιτροπή προσπαθεί να ανακτήσει μέρος του εδάφους το οποίο είχε υποχρεωθεί να παραχωρήσει, ιδίως με τη χορήγηση σε αυτήν αυτόματου δικαιώματος επιθεώρησης, αυτό, κατά τη γνώμη μας, θα συνιστούσε απαράδεκτη απαίτηση. Αν, όμως, διαπιστωθεί ότι η Επιτροπή έχει συμπεριλάβει τα αιτήματα του Κοινοβουλίου στο νέο αναθεωρημένο σχέδιο οδηγίας, αυτό θα αποτελούσε ένα νέο σημάδι της αυξανόμενης σημασίας της Συνέλευσής μας εντός του ευρωπαϊκού θεσμικού τριγώνου και επίσης, και ίσως το σημαντικότερο, θα ήταν η επιβεβαίωση της ουσιαστικής επιρροής που ασκεί η ξαφνική εμφάνιση των πολιτών στην ευρωπαϊκή συζήτηση, ειδικά μετά την 29η Μαΐου 2005. Αυτό ακριβώς σας δείχνει ότι η Ομάδα μας δεν έχει πρόθεση να αρνηθεί αυτές τις εξελίξεις.
<SPEAKER ID="149" LANGUAGE="PL" NAME="Adam Jerzy Bielan," AFFILIATION="εξ ονόματος της Ομάδας UEN">
<P>
Επίτροπε McCreevy, σε μια συνεδρίαση της Επιτροπής Εσωτερικής Αγοράς και Προστασίας των Καταναλωτών, πριν από δύο εβδομάδες, δηλώσατε ότι το άριστο δεν πρέπει να γίνεται εχθρός του καλού. Αυτό είναι σίγουρα αλήθεια, αλλά πιστεύετε πραγματικά ότι αυτό το σχέδιο, που αποτελεί το αποτέλεσμα δύο ετών δουλειάς για την ελευθέρωση της αγοράς υπηρεσιών στην Ευρωπαϊκή Ένωση, είναι αληθινά καλό; Θεωρείτε ότι η οδηγία ως έχει αποτελεί μια πρόσφορη απάντηση στης προσδοκίες της ευρωπαϊκής οικονομίας σε μια περίοδο που ο παγκόσμιος ανταγωνισμός γίνεται ολοένα και πιο έντονος;
<P>
Πριν από δύο μήνες, το Ευρωπαϊκό Κοινοβούλιο έφερε τα πάνω κάτω στο σχέδιο της οδηγίας, όπως το έθεσε πολύ εύστοχα η κ. Gebhardt τότε. Αυτό ήταν αποτέλεσμα ενός άκρως ατυχούς συμβιβασμού μεταξύ των δύο μεγαλύτερων πολιτικών ομάδων του Σώματος. Εντούτοις, η Επιτροπή διαβεβαίωσε τότε τους υπέρμαχους της ελεύθερης αγοράς υπηρεσιών ότι θα προβλέπονταν εναλλακτικές ρυθμίσεις, ώστε να αντισταθμιστεί η αφαίρεση των φιλελεύθερων διατάξεων από το σχέδιο. Αναφέρομαι συγκεκριμένα στα άρθρα 24 και 25, τα οποία προορίζονταν να εξαλείψουν τα εμπόδια που αντιμετωπίζουν σήμερα οι αποσπασμένοι εργαζόμενοι.
<SPEAKER ID="150" LANGUAGE="FR" NAME="Fernand Le Rachinel (NI ). –" AFFILIATION="">
<P>
   Κύριε Πρόεδρε, το Συμβούλιο και η Επιτροπή έλαβαν υπόψη το αποτέλεσμα της ψηφοφορίας για την οδηγία Gebhardt σχετικά με τις υπηρεσίες στην εσωτερική αγορά, και δεν μπορούμε παρά να είμαστε ευχαριστημένοι με αυτό. Για πρώτη φορά, είμαστε στην πλειοψηφία, και θα επωφεληθούμε όσο το δυνατόν περισσότερο από αυτήν. Συμβάλαμε σε μεγάλο βαθμό στην αφαίρεση των αμφισβητούμενων πτυχών της οδηγίας σχετικά με τις υπηρεσίες στην εσωτερική αγορά, αρχίζοντας με την περιβόητη αρχή της χώρας υποδοχής. Παρά ταύτα, παραμένει μεγάλος αριθμός γκρίζων περιοχών, ιδιαίτερα σε σχέση με τις υπηρεσίες γενικού οικονομικού συμφέροντος, και εναπόκειται στο Συμβούλιο να τις επιλύσει, σε συμφωνία με το Κοινοβούλιο.
<P>
Τέλος, καταδικάζουμε με τον εντονότερο τρόπο την απόφαση της Επιτροπής να επιπλήξει την Γαλλία με το αιτιολογικό ότι ενέκρινε διάταγμα κατά των επιθετικών προσφορών εξαγοράς σε 11 ευαίσθητους και στρατηγικούς τομείς, και ιδιαίτερα σε σχέση με την άμυνα. Η Επιτροπή προτιμά να έρθει σε σύγκρουση με το δικό της στρατόπεδο, παρά να υπερασπιστεί τα συμφέροντα της Ευρώπης στον ΠΟΕ ή στις παγκόσμιες αγορές. Εναπόκειται, κατά συνέπεια, στα κράτη μέλη να διορθώσουν αυτήν τη θεσμική και πολιτική ανωμαλία. 
<SPEAKER ID="151" LANGUAGE="EN" NAME="Malcolm Harbour (PPE-DE ). –" AFFILIATION="(Χειροκροτήματα)">
<P>
   Κύριε Πρόεδρε, καταρχάς θα ήθελα να ευχαριστήσω τον Επίτροπο McCreevy που τήρησε στο έπακρο την υπόσχεση που μας έδωσε. Είπε ότι, αν εκπονούσαμε μια ισορροπημένη πρόταση η οποία θα συγκέντρωνε την ισχυρή πλειοψηφία του Κοινοβουλίου, τότε η Επιτροπή θα την αποδεχόταν και θα την παρουσίαζε ως τροποποιημένο κείμενο. Και σε μεγάλο βαθμό το έκανε, όπως είπαν πολλοί συνάδελφοι. Αυτό το υποστηρίζω πλήρως. Ήταν συμβιβασμός. Δεν κρύβω ότι θα ήθελα να δω μια πιο φιλελεύθερη οδηγία, αλλά το γεγονός παραμένει ότι η οδηγία ενώπιόν μας αποτελεί σημαντικό βήμα προόδου στην εσωτερική αγορά.
<P>
Επίτροπε McCreevy, θέλω να σας παρακαλέσω στο εξής να είστε ο μεγαλύτερος υπέρμαχος αυτής της οδηγίας. Θέλω να βγείτε και να την υποστηρίξετε συνολικά. Δεν είπατε στην ομιλία σας ότι η οδηγία αυτή περιέχει εκατό διαφορετικά μέτρα που απευθύνονται στα κράτη μέλη για να άρουν τους φραγμούς που τίθενται στις επιχειρήσεις παροχής υπηρεσιών, για να μειώσουν τη γραφειοκρατία, να απλοποιήσουν τη διοίκηση και να παρέχουν περισσότερη ενημέρωση. Ο συνάδελφος από την Πολωνία φαίνεται να το παρέβλεψε αυτό τελείως στα όσα μόλις είπε.
<P>
Εν κατακλείδι, θέλω να ευχαριστήσω θερμά τον Επίτροπο Špidla, διότι ζητήσαμε μια δήλωση για την οδηγία σχετικά με την απόσπαση εργαζομένων ως μέρος του συμβιβασμού για την απομάκρυνση των άρθρων 24 και 25 από την πρόταση, και μας την έδωσε. Πιστεύω ότι θα μπορούσε να προχωρήσει περισσότερο, αλλά είμαι ικανοποιημένος για το ότι αυτά τα δύο συνδέονται, κάτι που αποτελούσε βασική απαίτηση αυτής της πλευράς του Σώματος.
<SPEAKER ID="152" LANGUAGE="NL" NAME="Anne Van Lancker (PSE ). –" AFFILIATION="(Χειροκροτήματα)">
<P>
Είμαι ιδιαίτερα ευχαριστημένη, ωστόσο, που η Επιτροπή υιοθέτησε τις κοινωνικές ρήτρες του Κοινοβουλίου σε σχέση με τον σεβασμό της εργασιακής νομοθεσίας και της νομοθεσίας για την κοινωνική ασφάλιση και τις συλλογικές συμβάσεις εργασίας και επίσης, κύριε Επίτροπε, που η οδηγία για τις υπηρεσίες δίνει προτεραιότητα στην οδηγία για την απόσπαση των εργαζομένων και την σέβεται απολύτως. Πρέπει να πω, Επίτροπε Špidla, ωστόσο, ότι δεν είμαι καθόλου ικανοποιημένη με το περιεχόμενο της ανακοίνωσης για την απόσπαση των εργαζομένων, και συνεπώς επιμένω ότι η ανακοίνωση αυτή πρέπει να παρουσιαστεί στους κοινωνικούς εταίρους και στο Κοινοβούλιο για διαβούλευση.
<SPEAKER ID="153" LANGUAGE="FR" NAME="Nathalie Griesbeck (ALDE ). –" AFFILIATION="">
<SPEAKER ID="154" LANGUAGE="DE" NAME="Elisabeth Schroedter (Verts/ALE ). –" AFFILIATION="">
<P>
Η οδηγία για την απόσπαση των εργαζομένων διασφαλίζει την αρχή «ίσος μισθός για ίση εργασία στον ίδιο χώρο», αλλά πρέπει να πω στον κ. Špidla ότι αναρωτιέμαι πώς, ενόψει της εγκληματικής ενέργειας η οποία ξοδεύεται για να παρακαμφθεί η εν λόγω αρχή στην πράξη, ένας επί τόπου επιστάτης ως αρμόδιος ή μία δήλωση την ημέρα έναρξης της εργασίας θεωρούνται αρκετά για να διασφαλισθεί μια επιτήρηση από τα κράτη μέλη. Αν τα μέσα ελέγχου που διαθέτουν τα κράτη μέλη προορίζονται να συμβάλουν στην προστασία των εργαζομένων, τότε αυτό σημαίνει ότι δεν πρέπει να περιοριστούν, και αυτό πρέπει να είναι η βασική αρχή του εγχειριδίου και όχι ο ισχυρισμός ότι κάτι τέτοιο δεν είναι τίποτε άλλο από επιβολή γραφειοκρατίας. Η οδηγία για την απόσπαση εργαζομένων πρέπει να συνεχίσει να έχει ως πρωταρχικό στόχο την προστασία των εργαζομένων. 
<SPEAKER ID="155" LANGUAGE="NL" NAME="Ria Oomen-Ruijten (PPE-DE ). –" AFFILIATION="">
<P>
   Κύριε Πρόεδρε, θα ήθελα να προσθέσω και τις δικές μου ευχαριστίες σε αυτές που εκφράστηκαν για τους Επιτρόπους McCreevy και Špidla. Τρέφω μεγάλο θαυμασμό για τον τρόπο με τον οποίο καταφέρατε να εκπληρώσετε κάποιες από τις επιθυμίες μας προκειμένου να καταλήξουμε σε συμφωνία. Αυτό αποτελεί ένα μεγάλο βήμα προόδου. Έχω κάποιες ερωτήσεις και σχόλια.
<P>
Θα ξεκινήσω με εσάς, Επίτροπε McCreevy. Είπατε ότι θα παρουσιάσετε ένα έγγραφο για την υγεία. Τι εννοείτε; Πρόκειται για οδηγία; Πράγματι, δεν μπορούμε να δεχτούμε μια κατάσταση στην οποία το Ευρωπαϊκό Δικαστήριο αποφασίζει ότι πρέπει να παρακολουθήσουμε την κατάσταση από κοντά, και στη συνέχεια να μην γίνεται απολύτως τίποτα. Θα το εκτιμούσα ιδιαίτερα αν το έγγραφο που πρόκειται να κατατεθεί ήταν μια οδηγία, διότι δεν αναφέρατε τη μορφή που θα έχει αυτό το έγγραφο.
<P>
Στρεφόμενη στον Επίτροπο Špidla, συμφωνώ και με τους δυο σας ότι τα άρθρα 24 και 25, όπως διατυπώθηκαν αρχικά, συμπεριλήφθηκαν με σκοπό να καταστεί αδύνατο να τεθούν διοικητικά εμπόδια στο κράτος μέλος υποδοχής. Συμφωνώ απολύτως ότι πρέπει να γίνει κάτι με αυτά. Τούτου λεχθέντος, οι μισθοί και οι εργασιακές συνθήκες μπορούν επίσης να παρακαμφθούν, γεγονός που οδηγεί σε ακατάλληλο ανταγωνισμό στην αγορά εργασίας. Αυτό σημαίνει, ως εκ τούτου, ότι είναι σημαντικό να εκπονηθούν νέες κατευθυντήριες γραμμές πολιτικής και για τους εργαζόμενους που έχουν αποσπαστεί.
<P>
Έχω μια ερώτηση, παρόλα αυτά. Γιατί εκδώσατε ανακοίνωση, Επίτροπε Špidla; Σας ερωτώ, διότι η κ. Schröder εκπονεί μια έκθεση σχετικά με την οδηγία για την απόσπαση των εργαζομένων και έχετε ήδη στη διάθεσή σας μια αξιολόγηση της ίδιας οδηγίας. Γιατί εκδώσατε ένα έγγραφο που είναι δύσκολο να εφαρμοστεί; Γιατί δεν αποφασίσατε αντ’ αυτού να προσαρμόσετε τη νομοθεσία;
<SPEAKER ID="156" LANGUAGE="FR" NAME="Robert Goebbels (PSE ). –" AFFILIATION="">
<P>
   Κύριε Πρόεδρε, κύριοι Επίτροποι, κυρίες και κύριοι, κατά τη διάρκεια της πρώτης συζήτησης για την οδηγία σχετικά με τις υπηρεσίες στην εσωτερική αγορά, ένας βρετανός βουλευτής είπε: «Ο Fritz Bolkestein είναι καλά στην υγεία του και ζει κυρίως στη Γαλλία». Η Ομάδα μου εύχεται στον πρώην Επίτροπο, κ. Bolkestein, να διάγει ευτυχής τα χρόνια της συνταξιοδότησής του. Πράγματι, ελπίζουμε να έχει μια ήρεμη ζωή συνταξιούχου, αλλά η οδηγία του είναι οριστικά νεκρή. Εφεξής θα έχουμε μια οδηγία Gebhardt-McCreevy.
<P>
Υπάρχουν ακόμη, βεβαίως, τα ορφανά του Bolkestein. Στην άκρα Αριστερά και μεταξύ ορισμένων πολύ γνωστών αντιευρωπαϊστών, η οδηγία Bolkestein είχε γίνει ένας προφανής μπαμπούλας, το σύμβολο μιας αντικοινωνικής Ευρώπης. Αυτοί οι άνθρωποι δυσκολεύονται να δεχθούν ότι η οδηγία Bolkestein είναι οριστικά νεκρή και θαμμένη. Και άλλοι έχουν το ίδιο πρόβλημα, ιδίως ορισμένοι θιασώτες του υπερφιλελευθερισμού, και το μυαλό μου πηγαίνει σε αυτούς που είδαν στην αρχική πρόταση της Επιτροπής ένα είδος γενικού αντικλειδιού που παρέχει πρόσβαση σε μια εντελώς απορρυθμισμένη Ευρώπη. Σκέπτομαι ιδιαίτερα τον γάλλο βαρόνο που προσπαθεί να φανεί μοντέρνος μιλώντας αμερικανικά όταν ομιλεί εξ ονόματος μεγάλων εργοδοτών.
<P>
Ευτυχώς, όμως, το Ευρωπαϊκό Κοινοβούλιο επιτελεί το δικό του έργο, και μια ειδική πλειοψηφία του Κοινοβουλίου έχει γράψει εκ νέου το κείμενο το οποίο είχε κατατεθεί σε πρώτη ανάγνωση επί της αρχικής πρότασης της Επιτροπής με σκοπό να το καταστήσει ένα σεβαστό μέσο που ενθαρρύνει την ελεύθερη παροχή υπηρεσιών, ενώ θα αποφεύγει οποιαδήποτε μορφή κοινωνικού ντάμπινγκ. Η Επιτροπή έπραξε καλώς με το να παράσχει ευρεία στήριξη στη θέση του Ευρωπαϊκού Κοινοβουλίου, ακόμη και αν παρατηρήσαμε κάποια διστακτικότητα την τελευταία εβδομάδα. Ο Πρόεδρος Barroso ανέλαβε τα ηνία του στρατεύματός του. Οφείλουμε, φυσικά, να επαγρυπνούμε και να ζητήσουμε κάποια επιπλέον ενημέρωση. Παρά ταύτα, η αυστριακή Προεδρία καλό θα ήταν επίσης να διασφαλίσει ότι το Συμβούλιο στηρίζει το Κοινοβούλιο, έτσι ώστε να φθάσουμε γρήγορα στη σωστή οδηγία σχετικά με τις υπηρεσίες στην εσωτερική αγορά, όπως ευχόμαστε και προσευχόμαστε για αυτό. 
<SPEAKER ID="157" LANGUAGE="DA" NAME="Anne E. Jensen (ALDE ). –" AFFILIATION="">
<SPEAKER ID="158" LANGUAGE="PL" NAME="Małgorzata Handzlik (PPE-DE ). –" AFFILIATION="(Χειροκροτήματα)">
<SPEAKER ID="159" LANGUAGE="EN" NAME="Charlie McCreevy," AFFILIATION="Μέλος της Επιτροπής">
<P>
Όσον αφορά τους τομείς που εξαιρούνται, είναι σημαντικό να θυμόμαστε όλοι ότι οι διατάξεις της Συνθήκης εξακολουθούν να ισχύουν για τις υπηρεσίες που βρίσκονται εκτός του πεδίου εφαρμογής της οδηγίας. Το Σώμα των Επιτρόπων θα συζητήσει το ζήτημα της υγείας μέσα στις επόμενες δύο εβδομάδες και τότε θα αποφασιστεί το πεδίο εφαρμογής της πρωτοβουλίας. Ο κ. Κυπριανού θα είναι επικεφαλής και ο κ. Špidla και εγώ θα του υποβάλουμε τις ιδέες μας. Παρότι δεν μπορώ να είμαι πιο συγκεκριμένος σήμερα, μπορώ να πω ότι θα καλύπτεται τουλάχιστον το θέμα της κινητικότητας των ασθενών και της επιστροφής των δαπανών για την υγεία. Θα πρέπει να περιμένουμε να δούμε τι θα προτείνει ο κ. Κυπριανού.
<P>
Ο κ. Harbour είναι λίγο απαισιόδοξος όσον αφορά την υποδοχή που επιφυλάχθηκε σε αυτήν την αναθεωρημένη πρόταση. Είναι αλήθεια ότι υπήρξαν κάποια αρνητικά σχόλια σε ορισμένα μέσα μαζικής ενημέρωσης, αλλά οι απόψεις θα αλλάξουν με τον καιρό και όταν ο κόσμος θα έχει πια συνειδητοποιήσει τι είναι αυτό που ψήφισε το Κοινοβούλιο.
<P>
Υποστήριξα δυναμικά την τροποποιημένη πρόταση στο Συμβούλιο Υπουργών. Στη συνεδρίαση του Συμβουλίου Υπουργών την Κυριακή, 12 Μαρτίου 2006, υπερασπίστηκα με σθένος την προτεινόμενη αναθεωρημένη πρόταση. Είπα στους υπουργούς ότι σκόπευα να αποδεχτώ αυτό που είχε συμφωνήσει το Ευρωπαϊκό Κοινοβούλιο σε πολλά θέματα. Παρότι ορισμένοι υπουργοί ήταν ίσως κάπως επιφυλακτικοί στην αρχή, στο τέλος της συνεδρίασης οι περισσότεροι ήταν αρκετά ικανοποιημένοι με το αποτέλεσμα που θα είχαμε. Το γεγονός ότι το Ευρωπαϊκό Συμβούλιο την περασμένη εβδομάδα υποστήριξε με συντριπτική πλειοψηφία την ψήφο του Κοινοβουλίου δείχνει ότι η συζήτηση έχει προχωρήσει σημαντικά.
<P>
Είναι μια καλή πρόταση. Ο κ. Harbour παρουσιάζει πολλές από τις πρωτοβουλίες και τα καλά σημεία της, και θα πρέπει να είμαστε έτοιμοι να υποστηρίξουμε ότι αποτελεί ένα πολύ σημαντικό βήμα στον τομέα των υπηρεσιών και ότι η ημέρα έγκρισης της συγκεκριμένης οδηγίας θα είναι μια καλή ημέρα για την Ευρώπη.
<SPEAKER ID="160" LANGUAGE="CS" NAME="Vladimír Špidla," AFFILIATION="Μέλος της Επιτροπής">
<P>
Κυρίες και κύριοι, ίσως μου επιτρέψετε να σχολιάσω ένα τελευταίο σημείο, το οποίο ήδη έθιξε ο συνάδελφός μου κ. McCreevy, το οποίο είναι ότι περιμένουμε πράγματι να διατυπωθούν κάποιες νέες νομοθετικές προτάσεις σε σχέση με την υγειονομική περίθαλψη, και ιδίως σε σχέση με την κυκλοφορία των ασθενών εντός του συστήματος υγείας. 
<SPEAKER ID="161" LANGUAGE="FR" NAME="Robert Goebbels (PSE ). –" AFFILIATION="">
<SPEAKER ID="162" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<P>
   Κύριε Goebbels, θα δίσταζα να περιγράψω την παρέμβασή σας ως θέμα επί της διαδικασίας, μολονότι επηρεάζει τη διαδικασία των συζητήσεων. Πρόκειται για ένα ερώτημα σχετικά με τη διαδικασία, αλλά δεν νομίζω ότι το Συμβούλιο χρειάζεται κίνητρα από τους βουλευτές για να παρέμβει, αν το επιθυμεί. Γνωρίζει ότι μπορεί να παρέμβει, και αν δεν το έχει ζητήσει ο λόγος θα είναι ότι δεν το θεωρεί απαραίτητο. Η σιωπή ισοδυναμεί με σύμφωνη γνώμη.
<SPEAKER ID="163" LANGUAGE="IT" NAME="Alessandro Battilocchio (NI ). –" AFFILIATION="">
<SPEAKER ID="164" LANGUAGE="" NAME="Πρόεδρος." AFFILIATION="">
<P>
- A6-0089/2006 της κ. Frassoni, εξ ονόματος της Επιτροπής Νομικών Θεμάτων, σχετικά με την 21η και 22η έκθεση της Επιτροπής για τον έλεγχο της εφαρμογής του κοινοτικού δικαίου (2003 και 2004) (2005/2150(INI)),
<P>
- A6-0082/2006 του κ. Doorn, εξ ονόματος της Επιτροπής Νομικών Θεμάτων, σχετικά με τη βελτίωση της νομοθεσίας 2004: εφαρμογή της αρχής της επικουρικότητας (12η ετήσια έκθεση) (2005/2055(INI)),
<P>
- A6-0083/2006 της κ. McCarthy, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την εφαρμογή, τις συνέπειες και τον αντίκτυπο της ισχύουσας νομοθεσίας περί εσωτερικής αγοράς 2004/2224(INI) και
<P>
- A6-0080/2006)του κ. Gargani, εξ ονόματος της Επιτροπής Νομικών Θεμάτων, σχετικά με μια στρατηγική απλούστευσης του ρυθμιστικού περιβάλλοντος (2006/2006(INI)). 
<SPEAKER ID="165" LANGUAGE="IT" NAME="Monica Frassoni (Verts/ALE )," AFFILIATION="εισηγήτρια">
<P>
Για τον σκοπό αυτόν, θα ήθελα να αναφέρω ορισμένα παραδείγματα: θεωρούμε ότι η λήψη μιας σειράς αποφάσεων της Επιτροπής σχετικά με την έναρξη ορισμένων διαδικασιών, όπως οι αποφάσεις για τους ΓΤΟ στην Αυστρία, ήταν ιδιαίτερα άμεση και επιτυχής, ενώ αντιθέτως, όσον αφορά τη Γαλλία και την αδυναμία της να εφαρμόσει την οδηγία «Natura 2000», τρία χρόνια μετά την απόφαση του Ευρωπαϊκού Δικαστηρίου περιμένουμε από την Επιτροπή να παρέμβει σύμφωνα με το άρθρο 228 που αφορά τα πρόστιμα.
<P>
Εξίσου ενδιαφέρουσες καταστάσεις υπάρχουν όσον αφορά το δικαίωμα αποζημίωσης των πολιτών για τις ιατρικές τους δαπάνες. Γνωρίζουμε πως αυτό το τόσο σημαντικό ζήτημα για τους πολίτες παραμένει άλυτο, γιατί η λύση του παρουσιάζει πολιτικές δυσκολίες. Παράλληλα, το άρθρο 228 έχει εφαρμοσθεί σε δύο μόνο περιπτώσεις: για τους χώρους υγειονομικής ταφής στην Ελλάδα, όπου η εφαρμογή του ανεστάλη μετά από πολύ σύντομο χρονικό διάστημα, και στην περίπτωση των υδάτων κολύμβησης της Ισπανίας, όπου απεσύρθη την τελευταία στιγμή με μια αρκετά αμφιλεγόμενη από νομικής απόψεως αιτιολογία, όπως αναγνωρίζει και η ίδια η Επιτροπή.
<SPEAKER ID="166" LANGUAGE="NL" NAME="Bert Doorn (PPE-DE )," AFFILIATION="εισηγητής">
<P>
   . Κύριε Πρόεδρε, θα ήθελα να παραθέσω ένα άρθρο που δημοσιεύτηκε σε μια έγκυρη ολλανδική εφημερίδα τον Μάιο του περασμένου έτους, λίγο πριν από το δημοψήφισμα στις Κάτω Χώρες. Το άρθρο ξεκινά ως εξής: «Ούτε ο Barroso, ούτε ο Blair, ούτε ο κ. van Alphen από τις Κάτω Χώρες, μαζί με χιλιάδες άλλους εθνικούς δημοσίους υπαλλήλους, δεν λαμβάνουν τις καθημερινές αποφάσεις στην Ευρώπη». Το άρθρο αυτό δεν κάνει τίποτα για να δημιουργήσει μια θετική βασική αντίληψη για το δημοψήφισμα στις Κάτω Χώρες. Γνωρίζετε ότι τα πράγματα εξελίχθηκαν φρικτά άσχημα. Οι Κάτω Χώρες είπαν όχι, γεγονός που είναι ανησυχητικό. Αυτοί ακριβώς οι κανόνες και οι κανονισμοί αποτελούν πηγή ανησυχίας και πρέπει να τους συζητήσουμε πιο λεπτομερώς σήμερα.
<P>
Στρεφόμενος στην επιτροπολογία, το άρθρο που ανέφερα πριν από λίγο έλεγε κάτι σχετικό και με αυτό. Περιελάμβανε επίσης μια άλλη παράγραφο σχετικά με τις επιτροπές, την οποία θα ήθελα να μοιραστώ μαζί σας. «Δεν τις βλέπετε, δεν τις ακούτε, περίπου 450 συμβουλευτικές λέσχες στις Βρυξέλλες λαμβάνουν διαρκώς αποφάσεις που επηρεάζουν την καθημερινή ζωή των πολιτών». Χρειάζεται μεγαλύτερη διαφάνεια και σε αυτόν τον τομέα. Όταν η επιτροπολογία οδηγεί σε παράγωγη νομοθεσία, η νομοθεσία αυτή πρέπει επίσης να ελέγχεται. Πρέπει να καταδείξουμε τις επιπτώσεις της νομοθεσίας αυτού του είδους μέσω μιας αξιολόγησης του αντίκτυπου. Το κοινό θα δει τότε ότι μιλάμε σοβαρά και ότι θέλουμε πραγματικά τη διαφάνεια αυτή.
<P>
Τέλος, όπως επεσήμανε ήδη η κ. Frassoni, η εφαρμογή είναι εξαιρετικά σημαντική και το Κοινοβούλιο πρέπει να αφιερώσει πολύ μεγαλύτερη προσοχή σε αυτήν. Με τη συζήτηση μιας έκθεσης στην Ολομέλεια το έργο του εισηγητή ολοκληρώνεται. Θα σας σύστηνα να ζητήσετε από τον εν λόγω εισηγητή, τρία χρόνια μετά την έγκριση σε αυτό το Σώμα, να γνωστοποιήσει στην επιτροπή του την κατάσταση σε σχέση με την εφαρμογή. Αυτό θα συντελέσει σημαντικά στην κατάλληλη μεταφορά στο δίκαιο των κρατών μελών και επίσης σε αποτελεσματικές επαφές με τα εθνικά κοινοβούλια.
<SPEAKER ID="167" LANGUAGE="EN" NAME="Arlene McCarthy (PSE )," AFFILIATION="εισηγήτρια">
<P>
Θέλω να τονίσω την εργασία της Επιτροπής Εσωτερικής Αγοράς ως ενεργός εταίρος στη διαδικασία της βελτίωσης της νομοθεσίας. Γνωρίζω ότι οι Επίτροποι λένε συχνά πως το Κοινοβούλιο δεν παίρνει στα σοβαρά τον ρόλο του. Υπήρξαμε η πρώτη επιτροπή που παρήγγειλε τη δική της εκτίμηση επιπτώσεων, υπό την προεδρία του κ. Whitehead, για τροπολογίες επί της έκθεσης Toubon σχετικά με τις ονομαστικές ποσότητες των προϊόντων σε προσυσκευασία. Εκπονούμε εκτίμηση επιπτώσεων όσον αφορά τις τροπολογίες που προτείνει ο εισηγητής μας στην πρόταση για την πυροτεχνία. Θα εξετάσουμε την ανάλυση κόστους/οφέλους των τροπολογιών του επί της πρότασης αυτής. Διεξάγουμε ακρόαση σχετικά με τις επιπτώσεις της νομοθεσίας περί σύναψης δημοσίων συμβάσεων στην εσωτερική αγορά. Στις δημόσιες συμβάσεις της ΕΕ αναλογεί το 16% του ΑΕγχΠ της ΕΕ, ωστόσο η νομοθετική δέσμη του 1992, όπως αποδείχθηκε σε μια σειρά υποθέσεων του ΔΕΚ, δεν πέτυχε το επιθυμητό άνοιγμα της αγοράς.
<P>
Τέλος, θέλω να αναφέρω τις περιπτώσεις του SOLVIT, που πιστεύω ότι αποτελεί εξαιρετική πρωτοβουλία της Επιτροπής. Ένας γιατρός προσπαθούσε επί χρόνια να εγγραφεί ως γιατρός στην Ισπανία. Δαπάνησε μεγάλο χρηματικό ποσό σε αμοιβές νομικών, είχε χάσει την εμπιστοσύνη του στην εσωτερική αγορά, αλλά παρενέβη το σύστημα SOLVIT και τον βοήθησε να εγγραφεί στην Ισπανία ως γιατρός μέσα σε δέκα εβδομάδες. Όπως είπε ο ίδιος ο γιατρός: «Το SOLVIT με έκανε να ανακτήσω την εμπιστοσύνη μου στην εσωτερική αγορά».
<SPEAKER ID="168" LANGUAGE="DE" NAME="Klaus-Heiner Lehne (PPE-DE )," AFFILIATION="αναπληρωτής εισηγητής">
<P>
Ισχύει μια διοργανική συμφωνία από τον Δεκέμβριο του 2003, σύμφωνα με την οποία η Επιτροπή είναι καταρχήν αρμόδια για την αξιολόγηση των επιπτώσεων. Αυτό, όμως, σημαίνει επίσης ότι ασκεί αρμοδιότητα με το νομοθετικό σώμα και εξ ονόματός του, δηλαδή για το Κοινοβούλιο και το Συμβούλιο, και ως εκ τούτου πιστεύουμε ότι εμείς στο παρόν Κοινοβούλιο οφείλουμε να έχουμε –και έχουμε– δικαίωμα συναπόφασης όσον αφορά τον τρόπο εφαρμογής της αξιολόγησης αντίκτυπου.
<P>
Θα ήθελα επίσης να αναφερθώ σε ένα πολύ επίκαιρο θέμα. Στις 16 Μαρτίου, η Γενική Εισαγγελέας Sharpston δημοσίευσε τις προτάσεις της για την υπόθεση της Ισπανίας κατά του Συμβουλίου, στα συμπεράσματα της οποίας αναφέρεται ρητά στην αξιολόγηση των επιπτώσεων, δηλώνοντας ότι η απουσία επαρκούς αξιολόγησης των επιπτώσεων αποτελεί ένδειξη ότι η νομική πράξη έχει θεσπιστεί αυθαίρετα, και αυτό αποδεικνύει και επιβεβαιώνει το αυξανόμενο ενδιαφέρον του ΔΕΚ για αυτό το ζήτημα.
<P>
Εν συνεχεία όσων είπε ο κ. Doorn για το ζήτημα, πιστεύω ότι έχει μεγάλη σημασία οι αποφάσεις μέσω της επιτροπολογίας να υποβάλλονται επίσης σε αξιολόγηση επιπτώσεων. Ως παραδείγματα υπάρχουν πολλές περιπτώσεις, όπου η πραγματική γραφειοκρατική παράνοια βρίσκεται στις αποφάσεις που λαμβάνονται με τη διαδικασία της επιτροπολογίας και όχι στην ίδια τη νομοθεσία, επομένως και εδώ χρειάζεται ένας κατάλληλος έλεγχος για τις επιπτώσεις των νόμων.
<SPEAKER ID="169" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Ως γνωστόν, το πρόγραμμα της Επιτροπής για αυτό το έτος φέρει τον τίτλο «Απελευθερώνοντας ολόκληρο το δυναμικό της Ευρώπης», και δικαίως. Το Συμβούλιο είναι πεπεισμένο ότι η βελτίωση της νομοθεσίας είναι καθοριστική για να επιτευχθεί αυτό. Σκοπός μας είναι η νομοθεσία να υποστηρίζει τους πολίτες και όχι να τους περιορίζει, και το ίδιο ισχύει –όπως ανέφερε ήδη η κ. McCarthy– για τους καταναλωτές, φυσικά, αλλά ιδιαίτερα και για τη ζωή των επιχειρήσεων, όπου έγιναν ελάχιστα για να ενισχυθεί η δυναμική και η δημιουργικότητα κυρίως των μικρών και μεσαίων επιχειρήσεων. Μόλις πρόσφατα, το Ευρωπαϊκό Συμβούλιο εξέφρασε την επιθυμία να ενισχύσει τις μικρές και μεσαίες επιχειρήσεις και κατέβαλε κάποιες προσπάθειες προς αυτήν την κατεύθυνση. Έρευνες έχουν δείξει ότι τα διοικητικά βάρη για τις επιχειρήσεις και τους πολίτες ισοδυναμούν με το 2% έως 5% του ευρωπαϊκού ΑΕΠ, και ως εκ τούτου, στόχος μας είναι να πετύχουμε μια σαφή ενίσχυση της ανταγωνιστικότητας μέσω της αξιολόγησης των επιπτώσεων, της απλούστευσης και της μείωσης των διοικητικών βαρών.
<P>
Ο όρος «βελτίωση της νομοθεσίας» χρησιμοποιείται πολύ συχνά την τελευταία περίοδο, και ασφαλώς συμφωνώ με τον κ. Lehne ότι δεν πρέπει να αντιμετωπίζουμε τα πάντα με τον ίδιο τρόπο και ότι ο εν λόγω όρος πολύ συχνά χρησιμοποιείται μάλλον καταχρηστικά, με αποτέλεσμα να χάνει την αξία του, επειδή δεν είναι πάντοτε σαφές τι σημαίνει. Μπορώ να πω εξ ονόματος του Συμβουλίου ότι το γεγονός πως το Κοινοβούλιό σας ασχολείται σήμερα με αυτό το θέμα σε τέσσερις εκθέσεις είναι εξαιρετικά αξιέπαινο.
<P>
Θα ξεκινήσω με την απλούστευση. Η απλούστευση των διατάξεων της ΕΕ είναι κάτι που έχει αισθητό αντίκτυπο στις επιχειρήσεις και τους πολίτες και, ως εκ τούτου, θα είναι μεγάλο όφελος αν καταφέρουμε να αποκτήσουμε και μεγαλύτερη αξιοπιστία. Με την πρωτοβουλία περί αναλυτικής εξέτασης του Επιτρόπου Verheugen και τα τωρινά σχέδια για την τομεακή απλούστευση, καθώς και τις υπόλοιπες προσπάθειες οριζόντιας απλούστευσης, είμαστε στον σωστό δρόμο. Επίσης έχω εντυπωσιαστεί πολύ από την παρουσία του Προέδρου και του Αντιπροέδρου στο παρόν Κοινοβούλιο σήμερα και από τη συμμετοχή τους στη συζήτηση, γιατί πρέπει να ενθαρρύνουμε την περαιτέρω πρόοδο προς αυτήν την κατεύθυνση, και ακριβώς αυτό πράττουν το Συμβούλιο και η Επιτροπή στην προσπάθειά τους να φέρουν την Ευρώπη πιο κοντά στους πολίτες. Όπως γνωρίζετε, η αυστριακή Προεδρία σε κάποιο βαθμό χρησιμοποίησε ως σύνθημά της τη φράση «φέρνοντας και πάλι την Ευρώπη πιο κοντά στους πολίτες», και αυτές οι πρωτοβουλίες, συμπεριλαμβανομένων και αυτών από την πλευρά της Επιτροπής, έχουν συμβάλει ιδιαίτερα σε αυτό. Επίσης βοηθούν την Ευρώπη να πετύχει τους στόχους της Λισαβόνας. Η Προεδρία του Συμβουλίου με χαρά διαπιστώνει ότι η Επιτροπή όχι μόνο επιδιώκει «την απλούστευση της ισχύουσας νομοθεσίας» μέσω του ξεκαθαρίσματος του κεκτημένου, αλλά σχεδιάζει επίσης να συμπεριλάβει σε αυτήν και τα αποτελέσματα των προσπαθειών του Συμβουλίου.
<P>
Τόσο το Συμβούλιο όσο και το Κοινοβούλιο είναι υποχρεωμένα βάσει της διοργανικής συμφωνίας κατά τη διαδικασία λήψης αποφάσεων να καταφεύγουν στις αξιολογήσεις επιπτώσεων της Επιτροπής. Ως εκ τούτου, οι αξιολογήσεις επιπτώσεων από την Επιτροπή μπορούν επίσης να εξυπηρετήσουν ως βάση για την ενεργή συζήτηση για τις αρχές της επικουρικότητας και της αναλογικότητας. Ίσως εκμεταλλευθώ αυτήν την ευκαιρία για να επαναλάβω ότι έχουμε την πρόθεση, προκειμένου να εμβαθύνουμε στη συζήτηση, να οργανώσουμε μια διάσκεψη για την επικουρικότητα στην Αυστρία στις 18 και 19 Απριλίου, στην οποία αναμένουμε την πολύτιμη συνεισφορά του Κοινοβουλίου σας.
<SPEAKER ID="170" LANGUAGE="" NAME="" AFFILIATION="Αντιπροέδρου">
<SPEAKER ID="171" LANGUAGE="FR" NAME="José Manuel Barroso," AFFILIATION="Πρόεδρος της Επιτροπής">
<P>
Πιστεύω ότι αυτό είναι ένα σημαντικό σημείο αρχής και εδώ θα ήθελα να κάνω μια προσωπική παρατήρηση. Προ τριημέρου, στο Ευρωπαϊκό Πανεπιστημιακό Ινστιτούτο της Φλωρεντίας, έδωσα μια διάλεξη, τη διάλεξη Jean Monnet, η οποία επικεντρωνόταν ακριβώς στην ιδέα που έχω για το δίκαιο στην Ευρωπαϊκή Ένωση. Πιστεύω ότι είναι περισσότερο απαραίτητο από ποτέ να επαναβεβαιώσουμε αυτές τις αρχές μιας Κοινότητας βασισμένης στο κράτος δικαίου που είναι η δική μας Κοινότητα. Αυτό είναι που την καθιστά διαφορετική από άλλα παρόμοια πειράματα σε διεθνές επίπεδο.
<P>
Νομοθετούμε σε επίπεδο Ευρωπαϊκής Ένωσης επειδή τα κράτη μέλη έχουν συμφωνήσει ότι ορισμένα μέτρα θα πρέπει να καθορίζονται σε κοινοτικό επίπεδο. Πρακτικά, πρόκειται όντως για υποκατάσταση 25 εθνικών κανόνων με έναν ενιαίο κανόνα, εφαρμοστέο σε ολόκληρη την Ευρωπαϊκή Ένωση. Για όλα αυτά, πρέπει να διασφαλίσουμε ότι η ευρωπαϊκή νομοθεσία και κανονισμοί παρέχουν προστιθέμενη αξία: πρέπει να είναι στοχευμένοι, πρέπει να συνάδουν με τις αρχές της επικουρικότητας και πρέπει να εφαρμόζονται σωστά, ενώ ταυτόχρονα θα είναι ανάλογοι με τις ανάγκες που προορίζονται να ικανοποιήσουν. Τα μέτρα που εγκρίνονται δεν πρέπει να είναι υπερβολικά ούτε να υπερβαίνουν αυτό που είναι απολύτως αναγκαίο. Πρέπει να αποφεύγουμε κανόνες που είναι υπερβολικά ρυθμιστικοί, γιατί αυτό οδηγεί σε αδικαιολόγητες δαπάνες, ή ενδέχεται να αποδειχθεί αντιπαραγωγικό.
<P>
Επιτρέψτε μου, κατά συνέπεια, να συγχαρώ το Ευρωπαϊκό Κοινοβούλιο για την εξαιρετική πρωτοβουλία του να διεξαγάγει αυτήν τη συζήτηση για το θέμα της «βελτίωσης της νομοθεσίας». Η συζήτηση αυτή μας δίνει την ευκαιρία να εξετάσουμε αυτό το θέμα συνεκτικά. Επιθυμώ να ευχαριστήσω την κ. Frassoni, τον κ. Doorn, την κ. McCarthy και τον κ. Gargani, τον οποίο αντικαθιστά σήμερα ο κ. Lehne, για την εξαιρετική εργασία τους και για τις εκθέσεις τους.
<P>
Ας εξετάσουμε την εκτίμηση επιπτώσεων. Από το 2003, η Επιτροπή θέσπισε ένα σύστημα για να εξετάζει τις οικονομικές, κοινωνικές και περιβαλλοντικές επιπτώσεις όλων των μειζόνων προτάσεών της. Από την έγκριση μιας ολοκληρωμένης προσέγγισης, δημοσιεύτηκαν 120 εκτιμήσεις επιπτώσεων. Αναθεωρήσαμε, επίσης, τις κατευθυντήριες γραμμές μας ώστε να βοηθήσουμε το προσωπικό να εξετάζει καλύτερα τις επιλογές και τις επιπτώσεις, συμπεριλαμβανομένων αυτών που αφορούν την ανταγωνιστικότητα, και να εστιάσουμε την προσοχή σε θέματα όπως το κόστος των υπερβολικά πολλών εγγράφων. Αυτό αντανακλά μια σαφή και βαθιά αλλαγή προσέγγισης και στάσης. Πιστεύω ότι αποτελεί πραγματική πρόοδο. Γνωρίζουμε ότι οι έως τώρα εκτιμήσεις δεν πληρούν όλες τα ίδια κριτήρια. Γνωρίζουμε ότι υπάρχει περιθώριο βελτίωσης. Αναγνωρίζουμε, όπως επισημαίνεται στην έκθεση του κ. Doorn εξ ονόματος της Επιτροπής Νομικών Θεμάτων, ότι μπορεί να βελτιωθεί η ποιότητα και ότι πρέπει να ενισχυθούν οι μηχανισμοί ποιοτικού ελέγχου.
<P>
Προσυπογράφω πλήρως την ανάγκη ξεχωριστού ελέγχου των εκτιμήσεων επιπτώσεων· ένα είδος διπλού ελέγχου. Εργαζόμαστε πάνω σε μια συνεκτική προσέγγιση. Πρώτα πρέπει να διασφαλίσουμε ότι οι εκτιμήσεις επιπτώσεων που εκπονούμε είναι σωστά οργανωμένες. Όπως υποσχεθήκαμε τον Μάρτιο του 2005, δημιουργούμε ένα δίκτυο τεχνικών και επιστημονικών εμπειρογνωμόνων που θα μας βοηθήσουν να αναπτύξουμε μεθόδους που θα διασφαλίζουν ότι οι εκτιμήσεις επιπτώσεων είναι ολοκληρωμένες και υψηλής ποιότητας. Διενεργείται, επίσης, εξωτερική αξιολόγηση του συστήματος, για να προσδιορίσουμε πού πάμε καλά και πού πρέπει να βελτιωθούμε. Επίσης, οι συντάκτες των εκτιμήσεων επιπτώσεων χρειάζονται ανατροφοδότηση για να γνωρίζουν αν έκαναν καλή δουλειά. Γι’ αυτό, η διαβούλευση αποτελεί αναπόσπαστο τμήμα της διαδικασίας εκτίμησης επιπτώσεων. Είναι, επίσης, ένας λόγος γιατί όλες οι εκτιμήσεις επιπτώσεων της Επιτροπής βρίσκονται στον δικτυακό τόπο Europa.
<P>
Προχωρώντας στην απλοποίηση, κάναμε καλή αρχή. Το πρόγραμμα δράσης, που εγκρίναμε πέρυσι, προβλέπει την κατάργηση, την κωδικοποίηση, την αναδιατύπωση ή την τροποποίηση περίπου 220 νομικών πράξεων που καλύπτουν ευρύ φάσμα πολιτικών. Το πρόγραμμα, που εκπονείται ήδη στον κλάδο των αυτοκινήτων, των αποβλήτων και των κατασκευών, θα ανανεώνεται και θα ενημερώνεται σε διαβούλευση με τα ενδιαφερόμενα μέρη. Θα ακολουθήσουν άλλοι τομείς, όπως τα τρόφιμα, τα καλλυντικά, τα φαρμακευτικά προϊόντα και οι υπηρεσίες. Χρειαζόμαστε τη συμβολή σας για να καθορίσουμε τους σωστούς στόχους και να εξασφαλίσουμε τα καλύτερα αποτελέσματα.
<P>
Τέλος, θέλω να πω δυο λόγια για την εφαρμογή της νομοθεσίας. Αυτή αποτελεί υψηλή προτεραιότητα για την Επιτροπή. Σας ζητώ να κοιτάξετε τα συμπεράσματα της σημερινής συνάντησης του Σώματός μας. Εξετάσαμε 2 055 περιπτώσεις παραβάσεων. Αυτή ήταν η απόφαση της Επιτροπής σήμερα. Μερικές φορές οι αποφάσεις είναι πολύ δύσκολες και αναμένουμε την αντίδραση ορισμένων κρατών μελών. Ελπίζω ότι θα υποστηρίξετε την ισχυρή δέσμευση αυτής της Επιτροπής στην εφαρμογή και την επιβολή του κοινοτικού δικαίου.
<P>
Οι νόμοι μας πρέπει να επιβάλλονται και να εφαρμόζονται σωστά, αλλιώς οι προσπάθειές μας ως διαμορφωτές πολιτικής και δικαίου είναι μάταιες. Καθώς ωριμάζουν όλο και περισσότερες περιοχές πολιτικής, θα πρέπει να σημειωθεί μια μετατόπιση της πολιτικής προσοχής και των πόρων προς την εφαρμογή. Πράγματι, αυτό αποτελεί υψηλή προτεραιότητα αυτής της Επιτροπής. Όλο αυτό το πρόγραμμα για την καλύτερη νομοθεσία –συμπεριλαμβανομένης της εφαρμογής– έχει γίνει η ναυαρχίδα αυτής της Επιτροπής. Προσωπικά, είμαι προσηλωμένος σε αυτό, όπως και ο Αντιπρόεδρος Verheugen και όλο το Σώμα. Ως Επιτροπή, πρέπει να διαχειριζόμαστε τις διαδικασίες επί παραβάσει με αποτελεσματικότητα. Συνειδητοποιώ την ανάγκη μείωσης του χρονικού διαστήματος κάθε διαδικασίας επί παραβάσει. Χρειαζόμαστε ταχύτερους τρόπους ανταπόκρισης στα προβλήματα που αντιμετωπίζουν οι πολίτες στις επιχειρήσεις. Θα πρέπει να εξετάσουμε αυτά τα γενικά θέματα εφαρμογής μαζί και να αναζητήσουμε εποικοδομητικούς τρόπους αντιμετώπισής τους. Αργότερα φέτος αναμένω να σας υποβάλει η Επιτροπή συγκεκριμένες προτάσεις.
<SPEAKER ID="172" LANGUAGE="NL" NAME="Ieke van den Burg (PSE )," AFFILIATION="συντάκτρια γνωμοδότησης της Επιτροπής Οικονομικής και Νομισματικής Πολιτικής">
<P>
   . Υποστηρίζω πλήρως τα όσα είπε ο κ. Barroso στο τελευταίο μέρος της ομιλίας του. Εξ ονόματος της Επιτροπής Οικονομικής και Νομισματικής Πολιτικής, εκπόνησα μια γνωμοδότηση σχετικά με την έκθεση του κ. Doorn. Θα ήθελα να τον συγχαρώ και επίσης να τον ευχαριστήσω που συμπεριέλαβε σχεδόν το σύνολο των διαφόρων παραγράφων που εμείς, στην Επιτροπή Οικονομικής και Νομισματικής Πολιτικής είχαμε ενσωματώσει στη γνωμοδότησή μας, βάσει της εμπειρίας μας.
<P>
Θα ήθελα επίσης να υποστηρίξω όσα είπε ο κ. Winkler και να απαντήσω προσθέτοντας μια ελαφρώς διαφορετική διάσταση, ήτοι ότι η καλύτερη ρύθμιση δεν σημαίνει πάντα λιγότερους κανόνες και κανονισμούς ή απορρύθμιση, αλλά μάλλον αποτελεσματικότερη νομοθεσία που στρέφεται κυρίως προς την έκβαση και το τελικό αποτέλεσμα. Αυτός ο κύκλος της προπαρασκευής, διαβούλευσης, διατύπωσης των κανόνων, αξιολόγησης των επιπτώσεων και, ακολούθως, της εφαρμογής και επιβολής έχει αναφερθεί από διάφορα άτομα. Κατά την άποψή μας, υποστήριξα ότι πρέπει, στην πραγματικότητα, να ξεκινήσουμε από το τέλος και να κοιτάξουμε τη διαδικασία από αυτήν την οπτική γωνία. Πώς μπορούμε να κάνουμε τη διαδικασία αποτελεσματική και, βάσει αυτού, ποιοι είναι οι κανόνες που πρέπει να καταρτίσουμε;
<P>
Θα ήθελα επίσης να αναφέρω καλά παραδείγματα από την πανομοιότυπη Γενική Διεύθυνση για την Εσωτερική Αγορά. Ιδίως στον τομέα της παροχής χρηματοπιστωτικών υπηρεσιών, σε αυτήν τη διεύθυνση αναπτύχθηκε μια πρακτική και προτάθηκε από την επιτροπή εμπειρογνωμόνων Lamfalussy, την οποία αποκαλούμε διαδικασία Lamfalussy. Σε αυτό το πλαίσιο, είναι πράγματι εκείνοι που χρησιμοποιούν τους κανόνες και τους κανονισμούς στην πράξη, δηλαδή οι εποπτικές αρχές, οι οικονομικοί φορείς, οι καταναλωτές και οι χρήστες που συμμετέχουν στη διαδικασία, που θα έπρεπε να έχουν πολύ μεγαλύτερο λόγο όσον αφορά το περιεχόμενο αυτών των κανόνων. Χρησιμοποιήσαμε επίσης αυτό το παράδειγμα για να δείξουμε στους άλλους την κατάσταση, και αυτό είναι κάτι που θα θέλαμε να καταστήσουμε ιδιαίτερα σαφές ακόμη μία φορά σε αυτήν τη συζήτηση. Ενώ έχουμε προβλήματα με την ανάκληση και την ευθύνη του Κοινοβουλίου ως συννομοθέτη να μπορεί να παρακολουθεί αυτό που τελικά παράγεται, η διαδικασία καθαυτή είναι κάτι που υποστηρίζουμε ολόψυχα. 
<SPEAKER ID="173" LANGUAGE="FR" NAME="Pervenche Berès (PSE )," AFFILIATION="συντάκτης γνωμοδότησης της Επιτροπής Οικονομικής και Νομισματικής Πολιτικής">
<P>
   Κυρία Πρόεδρε, κύριε Winkler, κύριοι Επίτροποι, αυτή η συζήτηση είναι ουσιώδης. Ασχολείται, εξάλλου, με το δικαίωμα πρωτοβουλίας της Επιτροπής σε νομοθετικά θέματα. Είτε πρόκειται για θέμα καλύτερης ρύθμισης είτε νομοθεσίας, αυτό που είναι σημαντικό είναι ο τρόπος με τον οποίο λαμβάνεται η πρωτοβουλία για τον νόμο. Αν, στις οι Συνθήκες, παρέχεται στην Επιτροπή δικαίωμα πρωτοβουλίας, αυτό γίνεται διότι αυτή πρέπει να εκπροσωπεί το γενικό συμφέρον. Πρέπει να δείξει τη δυνατότητά της να μην είναι απλά η ηχώ για τα αιτήματα των διαφόρων ενδιαφερόμενων επιχειρήσεων, αλλά να εκπροσωπεί όλους εκείνους που δεν μπορούν απαραίτητα να οργανωθούν. Από την άποψη αυτή, πιστεύω ότι είμαστε όλοι πεπεισμένοι για το γεγονός ότι η καλύτερη ρύθμιση είναι αναμφίβολα σημαντική για τον επιχειρηματικό κόσμο, αλλά αυτή θα πρέπει ενίοτε επίσης να έχει ως αποτέλεσμα περισσότερη νομοθεσία. Αυτό σας είπε με μεγάλη σαφήνεια , κύριε Barroso, το Κοινοβούλιο, όταν η Επιτροπή σας πρότεινε να αποσύρει 68 προτάσεις κειμένων και όταν, σαφέστατα, σε σχέση με τις κερδοσκοπικές εταιρείες, μιλήσαμε για την ανάγκη νομοθεσίας.
<P>
Εξ ονόματος της Επιτροπής Οικονομικής και Νομισματικής Πολιτικής, συνέταξα γνωμοδότηση σχετικά με την έκθεση του κ. Gargani, η οποία επικεντρώνεται στην απλοποίηση της νομοθεσίας και, σε σχέση με αυτό, θα ήθελα να προβώ σε τρεις παρατηρήσεις.
<SPEAKER ID="174" LANGUAGE="EN" NAME="Eoin Ryan (UEN )," AFFILIATION="συντάκτης γνωμοδότησης της Επιτροπής Οικονομικής και Νομισματικής Πολιτικής">
<P>
Ο πρωτεύων στόχος κάθε νομοθεσίας θα πρέπει να είναι να επιτρέπει στην εσωτερική αγορά να λειτουργεί χωρίς διασυνοριακούς φραγμούς στην ανάπτυξη κλάδων. Πρέπει να αδράξουμε, συνεπώς, τις ευκαιρίες που προσφέρουν οι σημαντικές οικονομίες κλίμακας μέσω συγχωνεύσεων και εξαγορών. Αδημονώ να λάβει η Επιτροπή συγκεκριμένα μέτρα για τη μείωση του κόστους που συνεπάγεται για τις επιχειρήσεις η συμμόρφωση με 25 διαφορετικά εθνικά καθεστώτα. Επικροτώ τη λειτουργία του Προγράμματος Δράσης για τις Χρηματοπιστωτικές Υπηρεσίες. Ωστόσο, δεν θα πρέπει να επιτρέπεται στα κράτη μέλη να επαναπαύονται στην εφαρμογή αυτών των 42 οδηγιών. Αν λείπει η δέσμευση, τότε πρέπει να θεσπιστούν μέτρα επιβολής.
<SPEAKER ID="175" LANGUAGE="SL" NAME="Mihael Brejc (PPE-DE )," AFFILIATION="">
<P>
Σήμερα, ο κ. Barroso ανέφερε τομείς που απαιτούν περαιτέρω εξέταση. Πρέπει να προσθέσει την τρομοκρατία σε αυτόν τον κατάλογο. Στο πεδίο της τρομοκρατίας, έχουμε ήδη υιοθετήσει 58 κανονισμούς, οδηγίες και ούτω καθεξής – 27 εξ αυτών είναι στο στάδιο της εκπόνησης και πρόκειται να παραχθούν άλλες 15 περίπου. Με λίγα λόγια, το ρυθμιστικό μας σύστημα για την καταπολέμηση της τρομοκρατίας είναι εξαιρετικά αδιαφανές: δεν είμαι σε θέση να το κατανοήσω και να το χειριστώ και ελπίζω ότι οι τρομοκράτες δεν μπορούν επίσης να προσδιορίσουν τη θέση τους μέσα σε όλη αυτήν τη σύγχυση.
<SPEAKER ID="176" LANGUAGE="FR" NAME="Marie-Line Reynaud (PSE )," AFFILIATION="συντάκτρια γνωμοδότησης της Επιτροπής Συνταγματικών Υποθέσεων">
<P>
   Κυρία Πρόεδρε, επιθυμώ να ευχαριστήσω τον κ. Gargani για τη σαφήνεια και τη δέσμευση της έκθεσής του. Χαίρομαι διότι συμπεριέλαβε μεγάλο τμήμα της γνωμοδότησής μου, καθώς και διότι η έκθεσή του περιέλαβε τους δύο δικούς μου στόχους, που είναι, πρώτα από όλα, η έμφαση η οποία δίδεται στο γεγονός ότι η απλοποίηση είναι απαραίτητη αλλά δεν πρέπει να επιτυγχάνεται με οποιοδήποτε παλαιό τρόπο και, δεύτερον, η επιβεβαίωση της επιθυμίας του Κοινοβουλίου να συμμετάσχει πλήρως στην στρατηγική απλοποίησης. Δεν μπορούμε παρά να καλωσορίσουμε οποιαδήποτε πρωτοβουλία που στοχεύει να καταστήσει το ρυθμιστικό περιβάλλον σαφέστερο και συνεκτικότερο.
<P>
Είναι, όντως, αδύνατον να συνεχίσουμε να εργαζόμαστε σωστά με ένα κεκτημένο άνω των 80 000 σελίδων. Πώς, υπό τις συνθήκες αυτές, μπορούμε να μιλάμε στους πολίτες για προσβασιμότητα και διαφάνεια με οποιαδήποτε αξιοπιστία; Αυτός είναι ο λόγος για τον οποίο η στρατηγική απλοποίησης πρέπει καταρχήν να υποστηρίζεται. Θα πρέπει μακροπρόθεσμα να μας δίδει τη δυνατότητα να έχουμε κοινοτικά και εθνικά πρότυπα που είναι ευκολότερο και λιγότερο δαπανηρό να εφαρμοστούν. Αυτή η απλοποίηση, ωστόσο, συνεπάγεται επίσης έναν αριθμό περιορισμών, ακόμη και κινδύνων, και κατά συνέπεια χρειάζεται να είμαστε προσεκτικοί. Ιδιαίτερα, αυτή η έκθεση αναφέρει ότι η απλοποίηση δεν πρέπει να λάβει τη μορφή χαλάρωσης των προτύπων, ότι υπάρχουν προβλήματα που συνδέονται με την εφαρμογή της διοργανικής συμφωνίας που διέπει τη διαδικασία αναμόρφωσης και ότι, κατά συνέπεια, είναι απαραίτητο να διευκρινιστούν οι ισχύοντες κανόνες με σκοπό την αποφυγή συγκρούσεων αρμοδιοτήτων και διαδικαστικά εμπόδια. Η έκθεση αυτή επιβεβαιώνει με σαφήνεια την επιθυμία του Κοινοβουλίου να συμμετέχει πλήρως στη στρατηγική απλοποίησης και θέτει με την ίδια έμφαση την ανάγκη προστασίας των προνομίων σχετικά με το ζήτημα της προσαρμογής του κανονισμού του. Η απλοποίηση δεν μπορεί, στην πραγματικότητα, να πραγματοποιηθεί εκτός κάθε δημοκρατικού ελέγχου και, ιδιαίτερα, εκτός του ελέγχου του Κοινοβουλίου.
<SPEAKER ID="177" LANGUAGE="EN" NAME="Diana Wallis (ALDE )," AFFILIATION="συντάκτρια γνωμοδότησης της Επιτροπής Αναφορών">
<P>
   Κυρία Πρόεδρε, οι οδηγίες και οι κανονισμοί αποτελούν συνολικά το δίκαιο, ίσως το κυριότερο πράγμα που βλέπουν και αισθάνονται οι πολίτες μας ως αποτέλεσμα της δράσης μας. Το δίκαιο είναι, ούτως ειπείν, το κύριο προϊόν μας. Η θέσπιση νόμων, όμως, ιδιαίτερα σε ευρωπαϊκό επίπεδο, είναι μια διαδικασία –μια μακρά διαδικασία– και όχι ο σκοπός. Αυτή η αδιάκοπη διαδικασία εκφράζεται καλά στις διάφορες εκθέσεις που συζητούμε σήμερα. Έχουμε τις εκθέσεις Doorn και Frassoni, εκ των οποίων η μία εστιάζει στη νομοθεσία και την επικουρικότητα και η άλλη στον έλεγχο της εφαρμογής του δικαίου. Οι πολίτες μας, όμως, θα πρέπει να βρίσκονται στην αρχή, στο μέσον και στον πυρήνα αυτής της διαδικασίας, βοηθώντας μας να διαμορφώσουμε την ημερήσια διάταξη, ασκώντας πίεση και ενημερώνοντάς μας καθώς λαμβάνουμε αποφάσεις και επιβλέποντας την εφαρμογή των αποτελεσμάτων.
<P>
Η έκθεση Doorn εστιάζει ειδικά στη χρήση των εκτιμήσεων επιπτώσεων. Αυτό είναι πραγματικά ευπρόσδεκτο. Αλλά πρέπει να προσέξουμε. Η εκτίμηση επιπτώσεων δεν μπορεί να υποκαταστήσει την πολιτική λήψη αποφάσεων. Φυσικά, χρειαζόμαστε πλήρη και ανεξάρτητη ενημέρωση από όλες τις πλευρές για όλες τις πτυχές, όχι μόνο για τις επιπτώσεις στις επιχειρήσεις. Στη συνέχεια εμείς, ως συννομοθέτες, μπορούμε να αποφασίσουμε, αλλά πρέπει να είναι δική μας απόφαση, όχι απόφαση εμπειρογνωμόνων, ούτε τεχνοκρατών, ενδιαφερομένων μερών ή μελών ομάδων πίεσης. Δώστε μας όλες τις πληροφορίες κατά τρόπο ισορροπημένο, και τότε, με πλήρη διαφάνεια, μπορούμε να λάβουμε πολιτική απόφαση για την οποία να είμαστε υπόλογοι. Κανένας αριθμός αξιολογήσεων αντικτύπου ή επαναξιολογήσεων αντικτύπου δεν θα πρέπει να αντικαθιστά τη δημοκρατία.
<P>
Επιτρέψτε μου να επιστρέψω σε μία από τις κύριες ανησυχίες της Επιτροπής Αναφορών. Είναι ίσως η επιτροπή του Σώματος που βρίσκεται σε μεγαλύτερη επαφή με τους πολίτες. Έρχονται σε εμάς όταν το δίκαιο δεν λειτουργεί. Έργο της Επιτροπής Αναφορών είναι να βοηθά τους πολίτες να αναδεικνύουν τα προβλήματα εφαρμογής και ελέγχου του ευρωπαϊκού δικαίου. Το έργο αυτό θα πρέπει να αναδειχθεί και να αναγνωριστεί πολύ περισσότερο, ιδιαίτερα στην ετήσια έκθεση της Επιτροπής. Για πολλοστή φορά, η Επιτροπή Αναφορών τόνισε την ανάγκη να είναι περισσότερο σθεναρή η διαδικασία επί παραβάσει της Επιτροπής και χαιρετίζουμε, επομένως, τις προτάσεις της κ. Frassoni εν προκειμένω. Με χαρά, επίσης, άκουσα τις παρατηρήσεις του Προέδρου Barroso σχετικά με την εφαρμογή.
<SPEAKER ID="178" LANGUAGE="EN" NAME="Malcolm Harbour," AFFILIATION="εξ ονόματος της Ομάδας PPE-DE">
<P>
   Κυρία Πρόεδρε, θέλω να χαιρετίσω όλες τις εκθέσεις. Ως συντονιστής της Επιτροπής Εσωτερικής Αγοράς και Προστασίας των Καταναλωτών, θέλω να συγχαρώ ιδίως την κ. McCarthy για την εξαιρετική εργασία της, καθώς και την επιτροπή μας, η οποία πραγματοποίησε ακρόαση για το θέμα.
<P>
Η κύρια παρατήρηση που θέλω να κάνω απόψε, σε σχέση με τις τροπολογίες που υπέβαλα στην έκθεση της κ. McCarthy, τις οποίες αποδέχτηκε η επιτροπή, είναι ότι η βελτίωση της νομοθεσίας αποτελεί μια διαδικασία. Συμφωνώ με πολλά από όσα είπε η κ. Wallis. Το πρόβλημα είναι ότι η διαδικασία είναι δύσκολη, περίπλοκη και πολύ λίγοι την κατανοούν. Πρέπει να προσπαθήσουμε να την εξηγήσουμε και να την απλοποιήσουμε, αλλά πρέπει να την εξηγήσουμε τόσο στις ίδιες μας τις εκλογικές περιφέρειες όσο και στον κόσμο εκτός αυτών. Πόσοι στο Κοινοβούλιο μπορούν πράγματι να πουν ότι κατανοούν τις διαδικασίες που έχει θεσπίσει η Επιτροπή για να βελτιώσει την ποιότητα της νομοθεσίας; Πόσοι από εσάς γνωρίζετε ποιες είναι οι αρμοδιότητές σας σύμφωνα με την περίφημη διοργανική συμφωνία, η οποία υπογράφηκε σε αυτήν ακριβώς την Αίθουσα πριν από δύο χρόνια από τον τότε Πρόεδρό μας, τον Pat Cox; Υποψιάζομαι ότι, αν είχαμε ένα σχετικό ερωτηματολόγιο με αυτό, οι περισσότεροι από εσάς δεν θα είχαν την παραμικρή ιδέα ποιες είναι αυτές οι υποχρεώσεις.
<SPEAKER ID="179" LANGUAGE="DE" NAME="Maria Berger," AFFILIATION="εξ ονόματος της Ομάδας PSE">
<P>
Η κατάσταση έχει εν τω μεταξύ γίνει τόσο ασαφής, ώστε προσπαθούμε να επικαλεστούμε τη «βελτίωση της βελτίωσης της νομοθετικής διαδικασίας» ή την αξιολόγηση των επιπτώσεων της αξιολόγησης επιπτώσεων. Ευχαριστώ τους εισηγητές που επεξεργάστηκαν, παρόλη αυτήν την ασάφεια, συγκεκριμένα μέτρα, και ιδίως την κ. Frassoni για την έκθεσή της με τις συγκεκριμένες προτάσεις για τη βελτιωμένη επιτήρηση της διαδικασίας μεταφοράς του κοινοτικού δικαίου στο εθνικό δίκαιο, τις ταχύτερες διαδικασίες επί παραβάσει και τη μεγαλύτερη διαφάνεια για τους πολίτες που υποβάλλουν καταγγελίες.
<P>
Κυρίως επικροτώ τις προτάσεις που εκπόνησε ο κ. Doorn, ιδίως αυτές που αφορούν την αξιολόγηση επιπτώσεων. Συμφωνούμε μαζί του ότι και οι επιπτώσεις των πράξεων της επιτροπολογίας πρέπει να αξιολογούνται, και ότι η αξιολόγηση των επιπτώσεων πρέπει να υποβάλλεται σε ανεξάρτητο έλεγχο – δηλαδή ανεξάρτητα από την αρμόδια Γενική Διεύθυνση, αλλά όχι απαραιτήτως ανεξάρτητα από την Επιτροπή. Η Επιτροπή έχει τη δική της πολιτική ευθύνη, και δεν καλείται να απαλλαχθεί από αυτήν, και στην προκείμενη περίπτωση πραγματικά δεν έχει τέτοια πρόθεση.
<P>
Ωστόσο, με τον κ. Doorn δεν συμφωνούμε στο ζήτημα των υποχρεωτικών αξιολογήσεων επιπτώσεων για τροπολογίες που προτάθηκαν στο παρόν Κοινοβούλιο και στο Συμβούλιο. Δεν θεωρώ ότι εμείς, ως νομοθέτες, θα έπρεπε σε αυτήν την περίπτωση να περιοριστούμε και να παραμείνουμε σιωπηλοί. Μια καλή αξιολόγηση επιπτώσεων από την Επιτροπή θα καταστήσει εφικτό να αξιολογηθούν οι επιπτώσεις των τροπολογιών, και επίσης υπάρχει το μέσο για την εθελοντική εφαρμογή της αξιολόγησης επιπτώσεων το οποίο –όπως ήδη ακούσαμε– χρησιμοποίησε η Επιτροπή Εσωτερικής Αγοράς και Προστασίας των Καταναλωτών, και αυτό πρέπει να συζητηθεί και από άλλες επιτροπές.
<SPEAKER ID="180" LANGUAGE="EN" NAME="Elizabeth Lynne," AFFILIATION="εξ ονόματος της Ομάδας ALDE.">
<SPEAKER ID="181" LANGUAGE="IT" NAME="Monica Frassoni," AFFILIATION="εξ ονόματος της Ομάδας Verts/ALE">
<P>
   Κύριε Πρόεδρε, κυρίες και κύριοι, καταρχάς θα ήθελα να πω στον Πρόεδρο Barroso ότι οι αποφάσεις που ελήφθησαν σχετικά με την ενέργεια αποδεικνύουν πως όταν θέλετε μπορείτε και, συνεπώς, «θα θέλαμε» να «μπορείτε» σε περισσότερες περιπτώσεις, ιδίως σε θέματα που αφορούν την πολιτική περιβάλλοντος, τους καταναλωτές και την υγεία. Νομίζω, ωστόσο, πως αυτό είναι αυτονόητο.
<P>
Κύριε Winkler, με λύπη μου διαπίστωσα ότι δεν είπατε ούτε λέξη σχετικά με το ζήτημα της εφαρμογής του δικαίου, μολονότι αφορά κυρίως τα κράτη μέλη. Πιστεύω επίσης ότι θα είχε ενδιαφέρον να μάθουμε την άποψη του Συμβουλίου σχετικά με τη δυνατότητα επανέναρξης των διαπραγματεύσεων για τη συμφωνία βελτίωσης των ρυθμίσεων όσον αφορά την εφαρμογή του δικαίου, οι οποίες σημείωσαν οικτρή αποτυχία στο παρελθόν.
<P>
Επίσης, όσον αφορά το ζήτημα της εκτίμησης των επιπτώσεων, δεν μπορώ να μην εκφράσω τις ανησυχίες μου, καθώς το ζήτημα αυτό αποκτά μυθικές διαστάσεις και έχει μετατραπεί σε ένα είδος μαγικής λέξης, η οποία θα έπρεπε από μόνη της να βελτιώσει τη νομοθεσία, χρησιμοποιώντας ως βάσεις επιστημονικές και αμερόληπτες πηγές. Προσωπικά, διατηρώ αμφιβολίες ως προς αυτό το σημείο και ανησυχώ μάλιστα για την εμβέλεια που αποκτά αυτό το ζήτημα. Κατά πρώτο λόγο, γιατί ορισμένες από τις προτάσεις που περιέχουν οι εκθέσεις και προπαντός η έκθεση της κ. McCarthy, αλλά όχι μόνο, εισάγουν γραφειοκρατικά στοιχεία, η διαχείριση των οποίων παρουσιάζει πραγματικές δυσκολίες, κυρίως για την Επιτροπή. Αυτό είναι ένα αμφιλεγόμενο στοιχείο, για το οποίο η Ομάδα μου πιστεύει πως είμαστε τυχεροί που αναβλήθηκε η ψηφοφορία, καθώς θα έχουμε έτσι τη δυνατότητα να επανεξετάσουμε την κατάσταση για την εξεύρεση μιας συμφωνίας.
<P>
Πολιτική επιλογή αποτελούν επίσης τα θεωρούμενα καίρια στοιχεία που απασχολούν τους πάντες και αφορούν την εκτίμηση των επιπτώσεων, μεταξύ των οποίων το διοικητικό κόστος, η υπερβολική γραφειοκρατία και τα πραγματικά ή υποτιθέμενα υπερβολικά έξοδα για τις επιχειρήσεις. Αναφέρω ένα παράδειγμα, Πρόεδρε Barroso και Επίτροπε Verheugen: ήταν αρκετή μια επιστολή της UNICE για να αναθεωρηθεί δραστικά η στρατηγική για τις αεροπορικές μεταφορές, παρά την εκτίμηση των συνεπειών που κόστισε δύο εκατομμύρια ευρώ, η οποία κατέληγε στο συμπέρασμα ότι το κόστος δεν αφορούσε μόνον τις επιχειρήσεις αλλά και την υγεία. Συνεπώς, τελικά, μια εκτίμηση των επιπτώσεων αποτελεί και αυτή επιλογή πολιτικού χαρακτήρα και, κατά συνέπεια, θα σας καλούσα να μην της αποδίδετε τέτοια προτεραιότητα και πρωτοκαθεδρία σε σχέση με τα άλλα νομοθετικά στοιχεία.
<SPEAKER ID="182" LANGUAGE="NL" NAME="Erik Meijer," AFFILIATION="εξ ονόματος της Ομάδας GUE/NGL">
<SPEAKER ID="183" LANGUAGE="EN" NAME="Brian Crowley," AFFILIATION="εξ ονόματος της Ομάδας UEN">
<SPEAKER ID="184" LANGUAGE="DA" NAME="Jens-Peter Bonde," AFFILIATION="εξ ονόματος της Ομάδας IND/DEM.">
<P>
   Κυρία Πρόεδρε, επί του παρόντος είναι μόνο οι επιλεγμένοι ειδικοί αυτοί που μπορούν να διαβάσουν τους νόμους της ΕΕ και να κατανοήσουν το περιεχόμενο της νομοθεσίας σε έναν συγκεκριμένο τομέα. Κάθε βοσκός πρέπει να παρακολουθεί όλα του τα πρόβατα, αλλά κανένα θεσμικό όργανο της ΕΕ δεν γνωρίζει ακριβώς πόσους νόμους έχουμε. Έχουμε θεσπίσει περίπου 20 000 κανόνες που καλύπτουν περισσότερες από 100 000 σελίδες. Η νομοθεσία που διέπει, για παράδειγμα, τον τομέα της αλιείας πρέπει να αναζητηθεί σε περισσότερους από 70 διαφορετικούς κανονισμούς. Γιατί να μην συνδυαστούν όλοι οι κανόνες που διέπουν το ίδιο θέμα σε μία απλή πράξη; Με αυτόν τον τρόπο, οι πολίτες θα μπορούν μόνοι τους να δουν και να διαβάσουν την πράξη που θα προκύψει, και αυτό αποτελεί την πρώτη προϋπόθεση για να έχουν επιρροή.
<P>
Πρέπει επίσης να καταργηθούν όλες οι διαδικασίες επιτροπής στις οποίες μια μειοψηφία ενώνεται με την Επιτροπή για να νομοθετήσει ενάντια στην πλειοψηφία στα εθνικά κοινοβούλια και στο Ευρωπαϊκό Κοινοβούλιο. Είναι παράλογο ότι η Επιτροπή θα έπρεπε να είχε εγκρίνει γενετικά τροποποιημένα κορν-φλέικς όταν 14 από τις 15 χώρες, μόλις οι πολίτες τους ανακάλυψαν τι είχε πραγματικά αποφασιστεί κεκλεισμένων των θυρών, αντιτέθηκαν σε μια τέτοια έγκριση και η δέκατη πέμπτη χώρα εναντιώθηκε τελικά και αυτή. Αν το σύνολο της νομοθεσίας είναι προσβάσιμο στους πολίτες, τότε πρέπει επίσης να αποκτήσουμε καλύτερους νόμους. 
<SPEAKER ID="185" LANGUAGE="PL" NAME="Marek Aleksander Czarnecki (NI ). –" AFFILIATION="">
<P>
   Κυρία Πρόεδρε, η Ευρωπαϊκή Επιτροπή παρακολουθεί την εφαρμογή του κοινοτικού δικαίου σε ετήσια βάση. Επί του παρόντος, συζητούμε την 21η και 22η ετήσια έκθεση. Προκειμένου να εκτιμήσουμε την κλίμακα του προβλήματος, πρέπει να επισημάνουμε ότι εμπλέκονται περίπου τέσσερις χιλιάδες διαδικασίες επί παραβάσει. Μια αιτιολογημένη γνώμη, όπως ονομάζεται, έχει εκδοθεί για περίπου χίλιες από αυτές, και πάνω από 400 έχουν παραπεμφθεί στο Ευρωπαϊκό Δικαστήριο.
<P>
Είναι κρίμα που η Επιτροπή καθυστέρησε να υποβάλει την 22η ετήσια έκθεση. Αυτή παραλήφθηκε μόλις τον Ιανουάριο του 2006 και, κατά συνέπεια, το Κοινοβούλιο μπόρεσε να αναφερθεί μόνο σε ένα μέρος των πληροφοριών της Επιτροπής για το 2004 στο ψήφισμά του. Παραδόξως, μπορεί να λεχθεί ότι όσο περισσότερες καταγγελίες τόσο το καλύτερο. Αυτό γιατί οι καταγγελίες δείχνουν ότι οι πολίτες των κρατών μελών διαδραματίζουν σημαντικό ρόλο στη διαδικασία παρακολούθησης και, συνεπώς, στην εκπόνηση της νομοθεσίας της Ένωσης. Οι καταγγελίες των πολιτών δεν έχουν συμβολικό χαρακτήρα. Είναι μέρος της διαδικασίας οικοδόμησης μιας Ευρώπης των πολιτών και, γενικά, είναι ένας αποτελεσματικός τρόπος παρακολούθησης της εφαρμογής του κοινοτικού δικαίου.
<SPEAKER ID="186" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Φυσικά, η κ. Frassoni είχε δίκιο σε όσα ανέφερε για την εφαρμογή της νομοθεσίας και τη σημασία της. Είναι ένα ζήτημα που αφορά μάλλον τα κράτη μέλη παρά το Συμβούλιο υπό την τρέχουσα ιδιότητά του –εξ ονόματος του οποίου φυσικά ομιλώ– αλλά τα ανεξάρτητα κράτη μέλη ασφαλώς καταβάλλουν προσπάθειες στις συζητήσεις τους με την Επιτροπή ώστε να βρουν καλύτερους τρόπους για να διασφαλίσουν ότι το δίκαιο εφαρμόζεται. Και εμάς –και εννοώ εμάς τους Αυστριακούς– μας αφορά αυτό όσο και κάθε άλλο κράτος μέλος· οι διαδικασίες επί παραβάσει μας επηρεάζουν όσο και τους άλλους. Ως δικηγόρος μπορώ να πω ότι, φυσικά, κάθε νόμος χρειάζεται μηχανισμό για να τεθεί σε ισχύ· αυτό είναι σημαντικό, και επιδιώκουμε επίσης να δώσουμε μεγαλύτερη προσοχή στην Επιτροπή και να βρούμε καλύτερους τρόπους για να θέσουμε σε ισχύ και να εφαρμόσουμε τη νομοθεσία.
<SPEAKER ID="187" LANGUAGE="EN" NAME="Alexander Stubb (PPE-DE ). –" AFFILIATION="(Γέλια και χειροκροτήματα)">
<P>
   Κυρία Πρόεδρε, δεν το θέλω, αλλά όταν βλέπω εδώ το όνομα Winkler, αμέσως σκέφτομαι τον Henry Winkler: θυμάστε τον Fonzie στη σειρά Happy Days; Είναι ωραίο να έχουμε έναν αυστριακό υπουργό σαν τον Fonzie, να εγκρίνει τη βελτίωση του ρυθμιστικού πλαισίου !
<P>
Σε αυτήν την σύνοδο της Ολομέλειας έχουμε τρία αλληλένδετα θέματα. Το πρώτο, με το οποίο ασχοληθήκαμε χθες, αφορούσε τη διαφάνεια και τον ανοικτό χαρακτήρα του Συμβουλίου· το δεύτερο είναι η συζήτηση για τη βελτίωση της ρύθμισης και της νομοθεσίας, και το τελευταίο που έχουμε απόψε αφορά την ιθαγένεια. Υποστηρίζω όλες αυτές τις πρωτοβουλίες· πιστεύω ότι είναι πολύ καλές· πιστεύω ότι το έργο του Γενικού Γραμματέα στην Επιτροπή υπό τον κ. Ponzano είναι εξαιρετικό και θα ήθελα να συστήσω και τις τέσσερις εκθέσεις που συζητούμε σήμερα.
<P>
Τούτου λεχθέντος, και δεδομένου ότι συζητούμε για βελτίωση της νομοθεσίας, όταν άρχισα να διαβάζω τις εκθέσεις, αισθάνθηκα κάπως άβολα. Θα σας διαβάσω μόνο τη γλώσσα. Πιστεύω ότι εδώ υπάρχει πρόβλημα επικοινωνίας. Η κ. Frassoni συνέταξε μια πολύ καλή έκθεση, αλλά η παράγραφος 18, «επισημαίνει ότι το δίκτυο SOLVIT έχει αποδείξει την αποτελεσματικότητά του στο πλαίσιο της εσωτερικής αγοράς ως συμπληρωματικός μη δικαστικός μηχανισμός, ο οποίος έχει ενισχύσει την εθελοντική συνεργασία μεταξύ των κρατών μελών...». Είναι αλήθεια, αλλά, αν είστε εκεί πάνω και προσπαθείτε να ακούσετε, δεν θα καταλάβετε απαραίτητα τι σημαίνει. Ο κ. Doorn, σχετικά με τη βελτίωση της νομοθεσίας, στην παράγραφο 5, «θεωρεί τη διαδικασία Lamfalussy χρήσιμο μηχανισμό και τη σύγκλιση εποπτικών πρακτικών ιδιαίτερα σημαντική· επικροτεί το έργο των επιτροπών επιπέδου 3 στο πλαίσιο αυτό και στηρίζει την έκκληση για μια επαρκή δέσμη εργαλείων» – τέλεια. Στη συνέχεια, η έκθεση McCarthy –η οποία πιστεύω ότι είναι η σαφέστερη όλων– αναφέρει στην παράγραφο 6, «ζητεί από την Επιτροπή να διενεργεί τόσο εκ των προτέρων όσο και εκ των υστέρων αξιολογήσεις του αντικτύπου της νομοθεσίας, να συμμετέχει στην εκτίμηση του βαθμού επίτευξης βασικών στόχων πολιτικής...», και η έκθεση Gargani αναφέρει ακριβώς το ίδιο. Αυτό που προσπαθώ να πω είναι ότι χρειαζόμαστε καλύτερη ρύθμιση, καλύτερη νομοθεσία, αλλά έχει να κάνει με την απλοποίηση, με το να κατανοήσουμε τι αποφασίζουμε και με το να κατανοήσει ο κόσμος τι προσπαθούμε να αποφασίσουμε. Αυτό αφορά η βελτίωση της νομοθεσίας· επομένως, πρέπει να χρησιμοποιούμε καλύτερα τη γλώσσα. Δεν μπορώ να φανταστώ πώς ακούστηκαν αυτά στη φινλανδική διερμηνεία!
<SPEAKER ID="188" LANGUAGE="FR" NAME="Béatrice Patrie (PSE ). –" AFFILIATION="">
<SPEAKER ID="189" LANGUAGE="FR" NAME="Frédérique Ries (ALDE ). –" AFFILIATION="">
<P>
Τα πράγματα μιλούν από μόνα τους: δέκα χρόνια μετά την έναρξη του προγράμματος SLIM, και παρά την υπογραφή, προ διετίας, της διοργανικής συμφωνίας «Βελτίωση της νομοθεσίας», μένει ακόμη πολύς δρόμος να διανυθεί. Ακόμη δεν έχουμε περιορίσει την όρεξη της Ένωσης για νομοθεσία. Κατά συνέπεια, χαίρομαι που η Επιτροπή μάς προτείνει τώρα αυτήν την ισορροπημένη δίαιτα: τρεις προϋποθέσεις για να διασφαλιστεί ότι αυτή η ατζέντα λειτουργεί, ενισχύει την Ένωση και την φέρνει πιο κοντά στους Ευρωπαίους. Έχει ειπωθεί ότι η Ευρώπη θα έπρεπε να νομοθετεί μόνον όταν αυτό μπορεί να έχει καλύτερα αποτελέσματα από άλλα επίπεδα εξουσίας. Όπως μόλις ακούσαμε τον κ. Stubb να λέγει, από τις Καναρίους Νήσους έως τη Σκανδιναβία, μέσω Βρυξελλών, πρέπει να αποφύγουμε άπαξ διά παντός να χρησιμοποιούμε μια επαγγελματική γλώσσα, και να μιλάμε και να συντάσσουμε νόμους στη γλώσσα που καταλαβαίνουν καλύτερα όλοι αυτοί για τους οποίους οι νόμοι αυτοί προορίζονται. Υπάρχουν πολλά ακόμη παραδείγματα.
<P>
Τρίτον, αυτή η δίαιτα αδυνατίσματος που θέλουμε και την οποία οι ΜΜΕ, ιδιαίτερα, θέλουν επίσης, δεν είναι μια πρόχειρη, μη παρεμβατική δίαιτα. Πρέπει να υπογραμμιστεί και εδώ θα ολοκληρώσω, κυρία Πρόεδρε ότι αυτή η καλύτερη ρύθμιση δεν σημαίνει έλλειψη φιλοδοξίας. Συμφωνώ με την κ. Frassoni: είναι το REACH, για παράδειγμα, που μου έρχεται στο νου για να τονίσω αυτό το τελευταίο σημείο. 
<SPEAKER ID="190" LANGUAGE="EN" NAME="Alyn Smith (Verts/ALE ). –" AFFILIATION="">
<P>
   Κυρία Πρόεδρε, συγχαίρω όλους τους εισηγητές μας που ανέλαβαν αυτήν την κολοσσιαία προσπάθεια σήμερα και θα επικεντρωθώ σύντομα σε δύο σημεία: τη διαφάνεια του Συμβουλίου και την έκθεση του κ. Doorn σχετικά με την επικουρικότητα.
<P>
Όπως ακούσαμε χθες, η έλλειψη διαφάνειας στο Συμβούλιο εξακολουθεί να είναι το μείζον θέμα· παραμένει η πηγή πολύ μεγάλης δυσαρέσκειας σχετικά με το νομοπαρασκευαστικό έργο της ΕΕ γενικά. Σίγουρα, το Συμβούλιο μπορεί να κάνει περισσότερα ώστε να συνεδριάζει ουσιαστικά δημόσια. Επί του παρόντος, μόνον η Αβάνα και η Πιονγιάνγκ λειτουργούν κατά τρόπο τόσο αδιαφανή. Θα πρέπει να κάνουμε κάτι καλύτερο από αυτό τον 21ο αιώνα.
<P>
Ουσιαστικότερα, όσον αφορά την επικουρικότητα και ειδικότερα τις παραγράφους 25-29 της έκθεσης του κ. Doorn, αναφέρω τη χώρα μου, τη Σκωτία, ως παράδειγμα της χαμένης ευκαιρίας που αποτελεί σήμερα η επικουρικότητα. Η Σκωτία είναι επί του παρόντος τμήμα ενός κράτους μέλους, το οποίο είναι γνωστό για την καθόλου ενθουσιώδη συμμετοχή του, και όμως το κοινοβούλιό μας στο Εδιμβούργο θα αποτελούσε ενθουσιώδη εταίρο στη βελτίωση της νομοθεσίας της ΕΕ. Το κοινοβούλιό μας έχει πλήρη αρμοδιότητα για την υγεία, το περιβάλλον, τη δικαιοσύνη, την παιδεία, την αλιεία, τη γεωργία και πολλούς άλλους τομείς, και όμως η άποψη της ΕΕ για την επικουρικότητα πολύ συχνά σταματά στο κράτος μέλος όταν, στην πραγματικότητα, ο πλέον σχετικός εταίρος μπορεί να βρίσκεται σε πολύ πιο τοπικό επίπεδο.
<P>
Συμφωνώ με όλες τις συστάσεις του κ. Doorn για τις εκτιμήσεις επιπτώσεων, παρότι επαναλαμβάνω τις παρατηρήσεις της κ. Wallis για την πολιτική συμμετοχή και τονίζω ότι η συμμετοχή αυτή πρέπει να είναι σε όσο το δυνατόν πιο τοπικό επίπεδο. Τότε ίσως δούμε την επικουρικότητα να αρχίζει να λειτουργεί για τη βελτίωση της ευρωπαϊκής νομοθεσίας στο μέλλον. 
<SPEAKER ID="191" LANGUAGE="SV" NAME="Jonas Sjöstedt (GUE/NGL ). –" AFFILIATION="">
<P>
Οι αναλύσεις επιπτώσεων είναι καλές, αλλά δεν είναι πάντα εύκολο να μετράμε αυτό που θέλουμε να μετρήσουμε. Τις περισσότερες φορές, είναι απλούστερο να μετράμε τους άμεσους οικονομικούς παράγοντες παρά, για παράδειγμα, τους περιβαλλοντικούς παράγοντες. Το συζητήσαμε αυτό στο πλαίσιο της συζήτησης για την πολιτική για τα χημικά και το πρόγραμμα REACH. Ήταν εύκολο να μετρήσουμε το κόστος μιας εταιρείας, αλλά δύσκολο να μετρήσουμε τα τεράστια οφέλη σε σχέση με τη δημόσια υγεία και τη μείωση της ανθρώπινης δυστυχίας που συνεπάγεται η μείωση των ασθενειών. Αυτό σημαίνει ότι υπάρχει η ανάγκη να είμαστε μάλλον προσεκτικοί σε αυτόν τον τομέα.
<SPEAKER ID="192" LANGUAGE="PL" NAME="Konrad Szymański (UEN ). –" AFFILIATION="">
<P>
Υπάρχει μια αναφορά στην έκθεση για τον αρνητικό αντίκτυπο των πολιτικών συμβιβασμών στην ανάπτυξη του ευρωπαϊκού δικαίου. Η οδηγία για τις υπηρεσίες είναι ένα χαρακτηριστικό παράδειγμα. Καθένα από τα δύο αντίπαλα στρατόπεδα που διαμορφώθηκαν κατά τη συζήτηση υποστηρίζει ότι κέρδισε τη μάχη. Για τους Σοσιαλιστές, η κ. Gebhardt ισχυρίζεται ότι έφερε τα πάνω κάτω στην οδηγία, ενώ για τους Συντηρητικούς, ο κ. Harbour χαίρεται για το γεγονός ότι επιτεύχθηκε ένας εξαίρετος συμβιβασμός.
<SPEAKER ID="193" LANGUAGE="NL" NAME="Johannes Blokland (IND/DEM ). –" AFFILIATION="">
<P>
   Κυρία Πρόεδρε, σε συνέχεια των εκθέσεων για τη βελτίωση της νομοθεσίας που αποτελούν το θέμα της σημερινής συζήτησης, θα ήθελα να κάνω ορισμένες παρατηρήσεις σχετικά με τον ρόλο των αξιολογήσεων επιπτώσεων. Συνάγω από τα λεγόμενα του κ. Doorn ότι είναι υπέρ της διεξαγωγής τυχαίων ελέγχων από μια ομάδα έγκυρων εμπειρογνωμόνων. Υποστηρίζω ολόψυχα την ιδέα αυτή. Όπως και εκείνος, απευθύνω έκκληση για μια αληθινά ανεξάρτητη επιτροπή, μια επιτροπή που δεν θα αποτελείται από εκπροσώπους και των τριών θεσμικών οργάνων.
<P>
Έχουμε παραδείγματα αυτού στις Κάτω Χώρες, υπό τη μορφή μιας επιτροπής που παρακολουθεί τις εκθέσεις για τον περιβαλλοντικό αντίκτυπο. Αν είχατε κάποιες δυσάρεστες συμπλοκές με μια τέτοια ομάδα, τότε είστε υποχρεωμένοι να αρχίσετε να συμπεριφέρεστε πιο λογικά και υπεύθυνα την επόμενη φορά. Θα ήθελα επίσης να προσθέσω ότι η νομοθεσία είναι πάντα μια διαδικασία εκμάθησης, αλλά η εκτενής περιγραφή της στην αιτιολογική σκέψη Ι της έκθεσης Doorn είναι, κατά την άποψή μου, υπερβολικά αρνητική. Κάνουμε ό,τι μπορούμε για να υιοθετούμε καλή νομοθεσία. Είναι αναπόφευκτο ότι κάποιες φορές θα αποτύχουμε, αλλά το να το θεωρούμε αυτό ως στόχο εξαρχής μου φαίνεται ότι είναι άκρως υπερβολικό. 
<SPEAKER ID="194" LANGUAGE="FR" NAME="Bruno Gollnisch (NI ). –" AFFILIATION="">
<P>
   Κυρία Πρόεδρε, είστε διαπρεπής ειδικός για την αρχαία Ιαπωνία της εποχής Tokugawa, κατά τη διάρκεια της οποίας οι άνθρωποι αφήνονταν σκόπιμα στην άγνοια των νόμων που θεωρούνταν κρατικά μυστικά, η γνώση των οποίων περιοριζόταν σε μικρό αριθμό μεγάλων φεουδαρχών, επειδή πίστευαν ότι με τον τρόπο αυτόν ο λαός θα διατηρούσε μεγαλύτερο σεβασμό για πρότυπα για τα οποία δεν γνώριζαν τίποτε. Αναρωτιέμαι, λοιπόν, ορισμένες φορές μήπως και εμείς αντλούμε, όντως, την έμπνευσή μας από αυτήν την αρχαία ιαπωνική νομοθεσία.
<P>
Βρίσκομαι σε αυτό το Κοινοβούλιο επί 17 χρόνια και, από την πρώτη κιόλας ημέρα που κάθισα στα έδρανα της Αίθουσας αυτής, γινόταν ήδη συζήτηση σχετικά με την απλοποίηση του ευρωπαϊκού δικαίου. Έχω την εντύπωση ότι δεν έχουμε προχωρήσει περισσότερο από όσο είχαμε προχωρήσει 17 χρόνια πριν, με τη μόνη διαφορά ότι η κατάσταση έχει επιδεινωθεί.
<P>
Tι πρέπει, λοιπόν, να γίνει; Πρέπει να συμφωνήσουμε σχετικά με την έννοια των όρων που χρησιμοποιούνται. Χρειαζόμαστε ένα πραγματικό λεξικό κοινοτικού δικαίου, έναν κώδικα όπως ο Αστικός Κώδικας, ή ο Εμπορικός Κώδικας ή ο Ποινικός Κώδικας, που θα είναι οργανωμένος ορθολογικά και θα χωρίζεται σε μέρη, μικρότερα μέρη, κεφάλαια, παραγράφους και άρθρα, έτσι ώστε, όταν εργαζόμαστε πάνω σε ένα κείμενο, να γνωρίζουμε εκ των προτέρων ότι θα τροποποιήσουμε το τάδε και το δείνα άρθρο. Εν ολίγοις, προς την κατεύθυνση της απλοποίησης χρειάζεται να καταβάλουμε μεγάλη προσπάθεια. Φοβάμαι ότι, παρά τις καλές προθέσεις που εξέφρασαν οι εισηγητές, δεν έχουμε φθάσει ακόμη στο ποθούμενο αποτέλεσμα. Σας ευχαριστώ. 
<SPEAKER ID="195" LANGUAGE="DE" NAME="Andreas Schwab (PPE-DE ). –" AFFILIATION="">
<P>
   Κυρία Πρόεδρε, Επίτροπε Verheugen, θέλω να ξεκινήσω εκφράζοντας τις ευχαριστίες μου στους τέσσερις εισηγητές για την εποικοδομητική τους εργασία για αυτό το ζήτημα, που δεν αφορά μόνο τους τακτικούς θαμώνες αλλά και ολοένα και περισσότερους πολιτικούς.
<P>
Στην εν λόγω συζήτηση με ευχαρίστησε ιδιαίτερα η ομιλία του κ. Gollnisch, στην οποία έκανε μια πραγματικά εντυπωσιακή έκκληση για τη θέσπιση του Ευρωπαϊκού Συντάγματος, κάτι στο οποίο προφανώς συμφωνούμε – προηγουμένως δεν το γνώριζα. Πράγματι, πιστεύω επίσης ότι με το Ευρωπαϊκό Σύνταγμα θα ήμασταν σε πολύ καλύτερη θέση στον τομέα της κανονιστικής νομοθεσίας από ό,τι σήμερα. Χαίρομαι που αγωνιζόμαστε για τον ίδιο σκοπό.
<SPEAKER ID="196" LANGUAGE="PL" NAME="Andrzej Jan Szejna (PSE ). –" AFFILIATION="">
<P>
Επιπλέον, τα εθνικά δικαστήρια σε πολλά κράτη μέλη είναι ακόμη απρόθυμα να εφαρμόσουν την αρχή της υπεροχής της κοινοτικής νομοθεσίας. Αν η νομοθεσία της Ένωσης δεν θεωρείται δεσμευτική για όλους και εάν η μεταφορά και εφαρμογή της εξαρτώνται ολοκληρωτικά από την καλή θέληση μιας κυβέρνησης, το αποτέλεσμα θα μπορούσε να είναι η αντικειμενική επανεθνικοποίηση της κοινοτικής πολιτικής, όπως υπογραμμίζει πολύ σωστά η κ. Frassoni στην έκθεσή της. Σαφώς, αυτό θα είχε πολύ δυσμενείς επιπτώσεις στην εσωτερική αγορά και στο κοινοτικό κεκτημένο συνολικά.
<SPEAKER ID="197" LANGUAGE="DA" NAME="Karin Riis-Jørgensen (ALDE ). –" AFFILIATION="">
<SPEAKER ID="198" LANGUAGE="SK" NAME="Zita Pleštinská (PPE-DE ). –" AFFILIATION="">
<P>
   Στις συναντήσεις μου με τους ενδιαφερόμενους της εσωτερικής αγοράς, έγινα συχνά αποδέκτρια κριτικής για την κείμενη ευρωπαϊκή νομοθεσία. Η ανεπαρκώς διατυπωμένη νομοθεσία καθιστά συχνά δύσκολη τη μεταφορά των σχεδίων στα νομικά συστήματα των εν λόγω κρατών. Οι συμμετέχοντες στη δημόσια διαβούλευση για αυτό το θέμα, συμπεριλαμβανομένου του Επιτρόπου Verheugen, επιβεβαίωσαν ότι η αμφισημία του κειμένου προκαλεί συχνά νομική ανασφάλεια ή, εναλλακτικά, στρεβλώνει τον ανταγωνισμό και κατακερματίζει την εσωτερική αγορά, περιορίζοντας την ικανότητα των καταναλωτών και των επιχειρήσεων να κάνουν πλήρη χρήση των πλεονεκτημάτων της.
<P>
Χαιρετίζω, ως εκ τούτου, τις συστάσεις της εισηγήτριας, κ. McCarthy, να συνεχίσει η Επιτροπή να ενοποιεί, να απλουστεύει και να κωδικοποιεί την κοινοτική νομοθεσία προκειμένου αυτή να καταστεί πιο κατανοητή. Είναι αυτονόητο πως πρέπει να ισχύσει ο κανόνας ότι οι βελτιώσεις στη νομοθεσία δεν πρέπει να αποδυναμώσουν τα πρότυπα της περιβαλλοντικής προστασίας, της κοινωνικής προστασίας και της προστασίας των καταναλωτών. Βάσει της εμπειρίας μου από την εκπόνηση της έκθεσης για τη χρηματοδότηση της ευρωπαϊκής τυποποίησης, συμφωνώ πλήρως με την εισηγήτρια ότι μόνο οι καλοί, σαφείς και, πάνω από όλα, απλοί νόμοι για την εσωτερική αγορά θα ωφελήσουν τους πολίτες, τους καταναλωτές και τις επιχειρήσεις, βοηθώντας την Ευρωπαϊκή Ένωση να ενισχύσει τη θέση της σε σχέση με τους ανταγωνιστές στην παγκόσμια οικονομία.
<SPEAKER ID="199" LANGUAGE="ES" NAME="Manuel Medina Ortega (PSE ). –" AFFILIATION="">
<SPEAKER ID="200" LANGUAGE="CS" NAME="Zuzana Roithová (PPE-DE ). –" AFFILIATION="">
<P>
   Κυρίες και κύριοι, συνειδητοποιώ ότι η νέα προσέγγιση στην ευρωπαϊκή νομοθεσία απαιτεί αλλαγές στον τρόπο σκέψης, και πιθανώς ακόμη και αλλαγές στις συμφωνίες. Αν επιθυμούμε, ωστόσο, να διατηρήσουμε την πίστη του κοινού στην ενιαία αγορά, πρέπει να ανακόψουμε την εκροή των επενδύσεων και την απώλεια των θέσεων εργασίας. Αυτό σημαίνει ότι πρέπει όχι μόνο να μειώσουμε και να απλοποιήσουμε τη νομοθεσία, αλλά πρέπει επίσης, κατά την άποψή μου, να επανεξετάσουμε τους αρχικούς στόχους τόσο της ευρωπαϊκής όσο και της εθνικής ρύθμισης. Αυτή είναι μια σοβαρή πολιτική πρόκληση. Εναπόκειται επίσης σε εμάς, κυρίες και κύριοι, να ζητήσουμε όλα τα μέτρα ανεξαιρέτως, είτε στοχεύουν, για παράδειγμα, στην προστασία της υγείας είτε στην προστασία του περιβάλλοντος, να υπόκεινται σε μια αξιολόγηση των επιπτώσεων. Η κ. McCarthy το ζητεί αυτό στην έκθεση της Επιτροπής Εσωτερικής Αγοράς και Προστασίας των Καταναλωτών. Θα ήθελα να προσθέσω ότι πρέπει να γίνει σαφές ποιο είναι το κόστος που θα επιβαρύνει τους ευρωπαίους παραγωγούς, πόσο θα αυξηθούν ή θα μειωθούν οι δημόσιες δαπάνες και ποιος θα είναι ο αντίκτυπος της ανεργίας στις περιφέρειές μας. Συγκεκριμένα, πρέπει να γνωρίζουμε εκ των προτέρων πώς οι κανονισμοί που αποσκοπούν στη βελτίωση των προτύπων θα επηρεάσουν την ανταγωνιστικότητα των ευρωπαϊκών προϊόντων έναντι των προϊόντων τρίτων χωρών, προκειμένου να διασφαλιστεί ότι το βασικό αποτέλεσμα δεν θα είναι η περαιτέρω μετανάστευση εργοστασίων και κεφαλαίου εκτός Ευρώπης.
<SPEAKER ID="201" LANGUAGE="" NAME="Μαρία Ματσούκα (PSE ). –" AFFILIATION="">
<P>
Χρειαζόμαστε κανόνες σαφείς, πλήρεις και κατανοητούς. Τέτοια κείμενα, βεβαίως, προϋποθέτουν καθαρότερες συμφωνίες μεταξύ των συντακτών τους. Είναι πολύ σημαντική η απλοποίηση και ο εξορθολογισμός του νομοθετικού CORPUS. Θα ήταν επί πλέον προτιμότερο οι νόμοι, σεβόμενοι τις αρχές της διαφάνειας, της αναλογικότητας και της συνέπειας, να ρυθμίζουν τα βασικά σημεία ενός τομέα και να προβλέπονται μέτρα εφαρμογής, τα οποία θα αφορούν και τις τεχνικές λεπτομέρειες.
<SPEAKER ID="202" LANGUAGE="DE" NAME="Klaus-Heiner Lehne (PPE-DE ). –" AFFILIATION="">
<P>
Πρέπει να γνωρίζουμε τι κάνουμε. Οι εκτιμήσεις των κανονιστικών επιπτώσεων μας παρέχουν υποστήριξη· ενημερωνόμαστε για τις επιπτώσεις που έχουν οι ενέργειές μας και μάλιστα από ανεξάρτητους ανθρώπους. Παρότι σε τελική ανάλυση η πολιτική απόφαση είναι δική μας, εξακολουθούμε να χρειαζόμαστε αυτήν τη στήριξη. Αυτό έχει πολύ μεγάλη σημασία όταν η Επιτροπή, το Συμβούλιο και το Κοινοβούλιο καλούνται να λάβουν αποφάσεις εξ ονόματος 470 εκατομμυρίων ανθρώπων σε έναν τόσο μεγάλο οικονομικό χώρο. Και, για αυτόν τον λόγο, έχει σημασία να έχουμε ένα ανεξάρτητο στοιχείο.
<P>
Απευθύνομαι σαφώς και πάλι στην Επιτροπή και της ζητώ να εργαστεί για να διασφαλίσει και την εισαγωγή αυτού του ανεξάρτητου οργάνου μέσα στις δομές της. Αν δεν το πράξει, το Κοινοβούλιο –αν πάρει τον εαυτό του στα σοβαρά– θα αναγκαστεί να προχωρήσει στις δικές τους ανεξάρτητες αξιολογήσεις επιπτώσεων ανά περίπτωση. Αυτό αντιβαίνει στο πνεύμα της Διοργανικής Συμφωνίας του 2003. Θα θέλαμε αυτό να γίνει με πρωτοβουλία της Επιτροπής, έτσι ώστε να έχουμε ακλόνητες βάσεις για τη λήψη αποφάσεων. 
<SPEAKER ID="203" LANGUAGE="DE" NAME="Günter Verheugen," AFFILIATION="Αντιπρόεδρος της Επιτροπής">
<P>
Εδώ εκφράστηκαν ορισμένες σημαντικές απόψεις για το ζήτημα της καλύτερης δυνατής οργάνωσης τέτοιων αξιολογήσεων των επιπτώσεων, και σας λέω ειλικρινά ότι είναι σε εξέλιξη μια συζήτηση για το εν λόγω θέμα στην Επιτροπή, και τόσο ο Πρόεδρος Barroso όσο και εγώ πραγματικά πιστεύουμε ότι το σημερινό σύστημα πρέπει να αλλάξει.
<P>
Συμφωνώ απόλυτα με όσους από εσάς είχατε πει εδώ ότι η τελική απόφαση για την εγκυρότητα μιας αξιολόγησης επιπτώσεων δεν θα ληφθεί από αυτούς που την διεξήγαγαν, και η εκπόνηση της αξιολόγησης επιπτώσεων δεν μπορεί να γίνει αποκλειστικά από αυτούς που θέσπισαν τον σχετικό νόμο. Ακριβώς αυτήν την άποψη έχουμε ο Πρόεδρος Barroso και εγώ. Συζητάμε την καλύτερη δυνατή λύση. Πράγματι, στην εισαγωγική του δήλωση ο Πρόεδρος είπε ότι σκέφτεται να δημιουργήσει μια ανεξάρτητη αρχή υπό τη δική του ευθύνη για τον έλεγχο των αξιολογήσεων των επιπτώσεων. Ως εκ τούτου, είμαστε έτοιμοι και πρόθυμοι να συνεχίσουμε τον διάλογό μας με το Κοινοβούλιο. Το ίδιο ισχύει για τη διαδικασία επιτροπολογίας, στην οποία πράγματι υποστηρίζουμε κατά κύριο λόγο τα αιτήματα του Κοινοβουλίου, καθώς και όλες τις άλλες ιδέες που ακούστηκαν εδώ.
<SPEAKER ID="204" LANGUAGE="" NAME="" AFFILIATION="Αντιπροέδρου">
<SPEAKER ID="205" LANGUAGE="" NAME="Πρόεδρος." AFFILIATION="Γραπτές Δηλώσεις (Άρθρο 142)">
<P>
Η ψηφοφορία θα διεξαχθεί την Τρίτη, 16 Μαΐου.
<SPEAKER ID="206" LANGUAGE="HU" NAME="Edit Herczog (PSE ). –" AFFILIATION="">
<SPEAKER ID="207" LANGUAGE="FR" NAME="Véronique Mathieu (PPE-DE ). –" AFFILIATION="">
<SPEAKER ID="208" LANGUAGE="" NAME="Πρόεδρος." AFFILIATION="Μέρος Πρώτο">
<P>
   Η ημερήσια διάταξη προβλέπει την Ώρα των Ερωτήσεων (B6-0017/2006).
<SPEAKER ID="209" LANGUAGE="" NAME="Πρόεδρος." AFFILIATION="">
<P>
Προτίθεται η Επιτροπή να προγραμματίσει μία πανευρωπαϊκή ενημερωτική εκστρατεία για να εξασφαλίσει ότι οι οργανισμοί που θα πρέπει να τηρούν τη νέα οδηγία σχετικά με τη νομιμοποίηση εσόδων από παράνομες δραστηριότητες και τη χρηματοδότηση της τρομοκρατίας 2005/60/ΕΚ(1) (π.χ. τράπεζες και δικηγορικά γραφεία) διαθέτουν επαρκή πληροφόρηση σχετικά με τις νέες διαδικασίες; 
<SPEAKER ID="210" LANGUAGE="EN" NAME="Charlie McCreevy," AFFILIATION="Μέλος της Επιτροπής">
<SPEAKER ID="211" LANGUAGE="EN" NAME="Sarah Ludford (ALDE )," AFFILIATION="συντάκτρια">
<SPEAKER ID="212" LANGUAGE="EN" NAME="Charlie McCreevy," AFFILIATION="Μέλος της Επιτροπής.">
<SPEAKER ID="213" LANGUAGE="EN" NAME="James Hugh Allister (NI ). –" AFFILIATION="">
<P>
   Κύριε Επίτροπε, έχοντας κατά νου ότι μετά τη ληστεία της Northern Bank υπάρχει η πεποίθηση ότι ο IRA έχει εκμεταλλευτεί ευκαιρίες νομιμοποίησης εσόδων από παράνομες δραστηριότητες στη Βουλγαρία, ποια συγκεκριμένα μέτρα έχουν ληφθεί προκειμένου να διασφαλιστεί ότι οι βουλγαρικές και ρουμανικές αρχές και οργανισμοί προτίθενται και δύνανται να εφαρμόσουν τις νομοθετικές απαιτήσεις για τη νομιμοποίηση εσόδων από παράνομες δραστηριότητες και τη χρηματοδότηση της τρομοκρατίας; 
<SPEAKER ID="214" LANGUAGE="EN" NAME="Charlie McCreevy," AFFILIATION="Μέλος της Επιτροπής.">
<P>
   Ο αξιότιμος βουλευτής θα γνωρίζει ότι τμήμα της διαδικασίας την οποία πρέπει να ολοκληρώσει κάθε υποψήφια χώρα είναι η διασφάλιση της εφαρμογής των κοινοτικών οδηγιών. Η απαίτηση αυτή θα ισχύσει εξίσου και για τη Βουλγαρία και για τη Ρουμανία. Πιθανότατα ο βουλευτής γνωρίζει επίσης ότι οι εν λόγω συστάσεις προέρχονται από την Ομάδα διεθνούς χρηματοοικονομικής δράσης για το ξέπλυμα χρήματος –την FATF, όπως είναι γνωστή– και οι περισσότερες χώρες του κόσμου δεσμεύονται να εφαρμόσουν τις συστάσεις αυτού του συγκεκριμένου οργάνου. Στην ΕΕ έχουμε αναλάβει οι ίδιοι, με μια οδηγία, την εφαρμογή των συστάσεων, γεγονός το οποίο συνέβη στην τρίτη οδηγία για τη νομιμοποίηση εσόδων από παράνομες δραστηριότητες.
<SPEAKER ID="215" LANGUAGE="" NAME="Πρόεδρος." AFFILIATION="">
<SPEAKER ID="216" LANGUAGE="EN" NAME="Charlie McCreevy," AFFILIATION="Μέλος της Επιτροπής.">
<P>
   Ο Πρόεδρος επεσήμανε ότι απαντώ σε αυτήν την ερώτηση εξ ονόματος της συναδέλφου μου, κ. Kroes.
<P>
Η Επιτροπή διαθέτει σημαντικές εξουσίες προκειμένου να διασφαλίσει ότι τα κράτη μέλη σέβονται πλήρως την εσωτερική αγορά και δεν δημιουργούν αθέμιτα εμπόδια στις διασυνοριακές συγχωνεύσεις. Εάν ένα κράτος μέλος παραβιάζει τους κανόνες της εσωτερικής αγοράς, η Επιτροπή μπορεί να κινήσει διαδικασία επί παραβάσει σύμφωνα με το άρθρο 226 της Συνθήκης ΕΚ. Η εν λόγω διαδικασία μπορεί να απαιτεί ορισμένο χρονικό διάστημα, καθώς η Επιτροπή πρέπει, σε δύο ξεχωριστά στάδια, να δώσει την ευκαιρία στα κράτη μέλη να εκφράσουν την άποψή τους πριν κινήσει διαδικασία ενώπιον του Δικαστηρίου, το οποίο καλείται εν συνεχεία να λάβει την οριστική απόφαση για την εικαζόμενη παράβαση. Όπου δικαιολογείται από τις συγκεκριμένες περιστάσεις, η Επιτροπή μπορεί να δράσει ταχύτερα θέτοντας στα κράτη μέλη πολύ βραχείες προθεσμίες στο προδικαστικό στάδιο και ζητώντας από το δικαστήριο να λάβει προσωρινά μέτρα. Ακόμη και σε αυτήν την περίπτωση, η Επιτροπή υποχρεούται να λάβει υπόψη τις παρατηρήσεις των κρατών μελών, ακόμα και αν ελήφθησαν εκπρόθεσμα, διότι κατά πάγια νομολογία η σωστή διεξαγωγή της προδικαστικής διαδικασίας αποτελεί θεμελιώδη εγγύηση η οποία απαιτείται από τη Συνθήκη ΕΚ, όχι μόνον προκειμένου να προστατευτούν τα δικαιώματα των εμπλεκόμενων κρατών μελών, αλλά και για να διασφαλιστεί ότι κάθε δικαστική διαδικασία θα έχει ως αντικείμενο μια σαφώς καθορισμένη διαφορά.
<P>
Επιπλέον, σε περιπτώσεις στις οποίες ένα κράτος μέλος παρεμβαίνει όσον αφορά συγκεντρώσεις με κοινοτική διάσταση, η Επιτροπή έχει ειδική εξουσία να εγκρίνει μια απόφαση σύμφωνα με το άρθρο 21 του κανονισμού (ΕΚ) αριθ. 139/2004, του αποκαλούμενου κανονισμού για τις συγχωνεύσεις. Σύμφωνα με την εν λόγω διάταξη, η Επιτροπή διαθέτει την αποκλειστική αρμοδιότητα να αξιολογεί τις συγκεντρώσεις με κοινοτική διάσταση. Τα κράτη μέλη δύνανται να υιοθετήσουν μέτρα τα οποία μπορούν να απαγορεύσουν ή να παραβλάψουν ή ενέργειες αυτού του είδους μόνον εάν, πρώτον, τα εν λόγω μέτρα προστατεύουν και συμφέροντα τα οποία δεν λαμβάνονται υπόψη από τον κανονισμό για τις συγχωνεύσεις και, δεύτερον, τα μέτρα αυτά είναι αναγκαία και ανάλογα για την προστασία των συμφερόντων που συνάδουν με την κοινοτική νομοθεσία.
<P>
Η δημόσια ασφάλεια, ο πλουραλισμός των μέσων ενημέρωσης και οι κανόνες προληπτικής εποπτείας θεωρούνται συμφέροντα συμβατά με την κοινοτική νομοθεσία. Τα μέτρα τα οποία υιοθετούνται στο πλαίσιο της επιδίωξης αυτών των συμφερόντων πρέπει εν πάση περιπτώσει να είναι τα αναγκαία και ανάλογα, και η Επιτροπή μπορεί να ζητεί πληροφορίες για τα προβλεπόμενα μέτρα προκειμένου να ελέγχεται αυτή η προϋπόθεση. Τα υπόλοιπα συμφέροντα πρέπει να γνωστοποιούνται στην Επιτροπή πριν από την υιοθέτηση των εν λόγω μέτρων. Η Επιτροπή καλείται εν συνεχεία να αποφασίσει, εντός 25 εργάσιμων ημερών, κατά πόσον δικαιολογείται η λήψη εθνικών μέτρων για την προστασία ενός συμφέροντος συμβατού με την κοινοτική νομοθεσία.
<SPEAKER ID="217" LANGUAGE="EN" NAME="Philip Bushill-Matthews (PPE-DE )," AFFILIATION="συντάκτης">
<SPEAKER ID="218" LANGUAGE="EN" NAME="Charlie McCreevy," AFFILIATION="Μέλος της Επιτροπής.">
<SPEAKER ID="219" LANGUAGE="" NAME="Πρόεδρος." AFFILIATION="Μέρος Δεύτερο">
<P>
Η «Σύμβαση Πρώτης Πρόσληψης» που θέσπισε η Γαλλία, επιτρέπει στις επιχειρήσεις άνω των 20 υπαλλήλων να προσλαμβάνουν έναν νέο κάτω των 26 ετών με δοκιμαστική περίοδο δύο ετών, κατά τη διάρκεια της οποίας ο νέος αυτός είναι δυνατόν να απολυθεί άνευ αιτιολόγησης. Τούτο σημαίνει ότι οι εν λόγω εργαζόμενοι δεν θα απολαύουν των προστατευτικών διατάξεων του κώδικα εργασίας ο οποίος υποχρεώνει τον εργοδότη να αιτιολογεί το λόγο απόλυσης. Το άρθρο 2.2 της Οδηγίας 2000/78/ΕΚ(2) χαρακτηρίζει ως διάκριση το γεγονός ότι «ένα πρόσωπο υφίσταται μεταχείριση λιγότερο ευνοϊκή από αυτήν την οποία υφίσταται ένα άλλο πρόσωπο», συγκεκριμένα λόγω ηλικίας.
<SPEAKER ID="220" LANGUAGE="CS" NAME="Vladimír Špidla," AFFILIATION="Μέλος της Επιτροπής">
<P>
   . Κύριε Πρόεδρε, κυρίες και κύριοι, κύριε Désir, η Επιτροπή δεν έχει λάβει κοινοποίηση του γαλλικού νόμου που αναφέρθηκε νωρίτερα στην ερώτηση που έθεσε ο βουλευτής και, ως εκ τούτου, δεν είναι έτοιμη να εκφράσει λεπτομερή γνώμη για τον νόμο.
<P>
Ο στόχος της οδηγίας 2000/78/ΕΚ, όπως αναφέρθηκε ήδη, είναι στην πραγματικότητα να εμποδίσει τις διακρίσεις στον τομέα της απασχόλησης, ιδίως τις διακρίσεις λόγω ηλικίας. Η οδηγία περιλαμβάνει επίσης αρκετές εξαιρέσεις στον γενικό κανόνα. Επιτρέψτε μου να παραθέσω τμήμα της οδηγίας. 
<P>
«Κατά παρέκκλιση εκ του άρθρου 2 παράγραφος 2, τα κράτη μέλη δύνανται να προβλέπουν ότι η λόγω ηλικίας διαφορετική μεταχείριση δεν συνιστά διάκριση εφόσον δικαιολογείται στο πλαίσιο του εθνικού δικαίου αντικειμενικά και λογικά από έναν θεμιτό στόχο, ιδίως δε από θεμιτούς στόχους της πολιτικής στον τομέα της απασχόλησης, της αγοράς εργασίας και της επαγγελματικής κατάρτισης, και εφόσον τα μέσα επίτευξης του στόχου αυτού είναι πρόσφορα και αναγκαία.» Ένα ακόμη απόσπασμα: «την καθιέρωση ειδικών συνθηκών για την πρόσβαση στην απασχόληση και την επαγγελματική κατάρτιση, για την απασχόληση και την εργασία, συμπεριλαμβανομένων των όρων απόλυσης και αμοιβής, για τους νέους, τους ηλικιωμένους και τους εργαζομένους που συντηρούν άλλα πρόσωπα, προκειμένου να ευνοείται η επαγγελματική τους ένταξη ή να εξασφαλίζεται η προστασία τους». 
<SPEAKER ID="221" LANGUAGE="FR" NAME="Harlem Désir (PSE )," AFFILIATION="συντάκτης">
<P>
   Κύριε Επίτροπε, πιστεύω, πράγματι, ότι όταν η Επιτροπή λάβει γνώση του κειμένου της σύμβασης πρώτης πρόσληψης, θα είναι σημαντικό να μπορέσει να διεξαγάγει μια ακριβή ανάλυση των προϋποθέσεων υπό τις οποίες αυτός ο νόμος θα μπορούσε να επιτρέπει την καταγγελία της σύμβασης εργασίας των νέων ηλικίας κάτω των 26 ετών κατά τη διάρκεια των δύο πρώτων ετών.
<P>
Αν, όπως είπατε, η οδηγία 2000/78 επιτρέπει διαφορετική μεταχείριση, μεταξύ άλλων και για λόγους ηλικίας, αυτό γίνεται εντός του πλαισίου θετικών δράσεων, που είναι ανάλογες προς τον επιθυμητό στόχο. Πρόσφατα, το Ευρωπαϊκό Δικαστήριο εξέδωσε απόφαση απόφαση Mangold της 22ας Νοεμβρίου 2005– σχετικά με άλλον νόμο, τον γερμανικό νόμο «Hartz 4», που αφορά διατάξεις για πιο ηλικιωμένους εργαζόμενους. Η απόφαση αυτή έκρινε ότι, σε εκείνη την περίπτωση, ο τρόπος ανανέωσης των συμβάσεων ορισμένου χρόνου αποκλειστικά για αυτούς τους ηλικιωμένους εργαζόμενους δεν ήταν αναλογικός προς τον επιθυμητό στόχο.
<P>
Πιστεύω ότι, στην περίπτωση της σύμβασης πρώτης πρόσληψης, ουδείς πιστεύει ότι το εν λόγω μέτρο είναι ευνοϊκό για τους νέους ηλικίας κάτω των 26 ετών. Αυτό κατά συνέπεια συνιστά σαφώς πράξη διάκρισης εις βάρος τους, η οποία τους αρνείται το όφελος πολλών στοιχείων του εργατικού δικαίου. Ελπίζω ότι η Επιτροπή θα βασιστεί στη νομολογία του Ευρωπαϊκού Δικαστηρίου προκειμένου να καταδικάσει αυτήν τη σύμβαση πρώτης πρόσληψης. 
<SPEAKER ID="222" LANGUAGE="CS" NAME="Vladimír Špidla," AFFILIATION="Μέλος της Επιτροπής">
<P>
   . Κύριε Désir, αναφέρατε μια συγκεκριμένη περίπτωση που είναι πολύ σημαντική για την αξιολόγηση παρόμοιων καταστάσεων, εφόσον η οδηγία πράγματι υποθέτει ότι κάθε μέτρο θα είναι αφενός ανάλογο και αφετέρου δικαιολογημένο σε σχέση με τον σκοπό του. Στην περίπτωση που αναφέρατε σε σχέση με τους ηλικιωμένους εργαζόμενους, το Δικαστήριο του Λουξεμβούργου αποφάσισε ότι ο σκοπός ήταν εύλογος αλλά το μέτρο δεν ήταν ανάλογο και, ως εκ τούτου, το μέτρο απορρίφθηκε. Σε αυτήν τη χρονική στιγμή, όπως είπα, λόγω του γεγονότος ότι ο νόμος δεν έχει ακόμη κοινοποιηθεί, δεν γνωρίζουμε τι μορφή θα πάρει, και πράγματι έχω διαβάσει ακόμη και εκθέσεις στον Τύπο ότι η τελική του μορφή δεν έχει ακόμη καθοριστεί, οπότε μου είναι αδύνατον, ως εκπρόσωπος της Επιτροπής, να παράσχω περαιτέρω λεπτομέρειες. 
<SPEAKER ID="223" LANGUAGE="DE" NAME="Andreas Mölzer (NI ). –" AFFILIATION="">
<P>
   Κύριε Πρόεδρε, σε κράτη μέλη της Ευρωπαϊκής Ένωσης όπως η Γαλλία, η Γερμανία, η Ισπανία και η Ιταλία, έχει αναπτυχθεί μια ακμάζουσα αγορά εργασίας για ασκούμενους. Ολοένα και μεγαλύτεροι αριθμοί τακτικών εργαζόμενων αντικαθίστανται από άμισθους ή ελάχιστα αμειβόμενους ασκούμενους, ή στη Γερμανία, για παράδειγμα, από κρατικά χρηματοδοτούμενες «θέσεις εργασίας με 1 ευρώ» –στις οποίες άτομα που ήταν προηγουμένως άνεργοι δικαιούνται να κερδίζουν 1 ευρώ την ώρα επιπροσθέτως του επιδόματος ανεργίας τους– που δεν υπόκεινται σε φορολογία ή εισφορές κοινωνικής ασφάλισης. Σε ποιον βαθμό γνωρίζει η Επιτροπή αυτό το πρόβλημα; 
<SPEAKER ID="224" LANGUAGE="CS" NAME="Vladimír Špidla," AFFILIATION="Μέλος της Επιτροπής">
<SPEAKER ID="225" LANGUAGE="" NAME="Πρόεδρος." AFFILIATION="">
<P>
Στον κανονισμό (ΕΚ) αριθ. 485/2005(3)του Συμβουλίου, αιτιολογική σκέψη 3 ορίζεται ότι «ενδείκνυται να επεκταθεί η δυνατότητα απόσυρσης αλιευτικών σκαφών από τον κοινοτικό στόλο με κρατική δημόσια ενίσχυση σε αλιευτικά σκάφη τα οποία μεταφέρονται σε χώρες που έχουν πληγεί από το τσουνάμι προς όφελος των τοπικών αλιευτικών κοινοτήτων».
<SPEAKER ID="226" LANGUAGE="EN" NAME="Joe Borg," AFFILIATION="Μέλος της Επιτροπής.">
<P>
   Ο κανονισμός (ΕΚ) αριθ. 485/2005 του Συμβουλίου στον οποίο αναφέρεται ο αξιότιμος βουλευτής επεκτείνει τη δυνατότητα απόσυρσης των αλιευτικών σκαφών από τον κοινοτικό αλιευτικό στόλο με δημόσιες ενισχύσεις στα σκάφη τα οποία μπορούν να μεταβιβασθούν στις χώρες που έχουν πληγεί από το τσουνάμι προς όφελος των εμπλεκόμενων αλιευτικών κοινοτήτων. Η εν λόγω δυνατότητα προσφέρεται κατ’ εξαίρεση, υπό ορισμένους όρους και μόνον για περιορισμένο χρονικό διάστημα.
<P>
Μολονότι αρκετές χώρες στον Ινδικό Ωκεανό ο αλιευτικός τομέας των οποίων επλήγη από την καταστροφή του τσουνάμι ζήτησαν πληροφορίες για τη δυνατότητα μεταβίβασης σκαφών, μόνον η Σρι Λάνκα υπέβαλε επίσημη αίτηση για σκάφη. Η αίτηση αφορούσε 120 σκάφη συνολικού μήκους 9 έως 12 μέτρων. Η Επιτροπή ενημέρωσε τα κράτη μέλη για την αίτηση και τους υπενθύμισε πολλάκις την υποχρέωση υποβολής έκθεσης σχετικά με τη μεταβίβαση των σκαφών.
<P>
Παρά την ομόφωνη έγκριση του κανονισμού του Συμβουλίου, και τα 20 κράτη μέλη τα οποία επιδίδονται στη θαλάσσια αλιεία πληροφόρησαν τώρα την Επιτροπή ότι δεν έχουν εντοπίσει οιαδήποτε δυνατότητα μεταβίβασης σκαφών σε απάντηση του αιτήματος της Σρι Λάνκα. Δεδομένου ότι ο κανονισμός ορίζει ως προθεσμία την 30ή Ιουνίου 2006, δεν υπάρχουν επί του παρόντος περισσότερες προοπτικές μεταβίβασης σκαφών υπό το παρόν σύστημα. 
<SPEAKER ID="227" LANGUAGE="NL" NAME="Bart Staes (Verts/ALE )," AFFILIATION="συντάκτης">
<SPEAKER ID="228" LANGUAGE="EN" NAME="Joe Borg," AFFILIATION="Μέλος της Επιτροπής.">
<SPEAKER ID="229" LANGUAGE="DE" NAME="Reinhard Rack (PPE-DE ). –" AFFILIATION="">
<SPEAKER ID="230" LANGUAGE="EN" NAME="Joe Borg," AFFILIATION="Μέλος της Επιτροπής.">
<SPEAKER ID="231" LANGUAGE="" NAME="Πρόεδρος." AFFILIATION="">
<P>
Η Επιτροπή παραδέχεται ότι η απαγόρευση της αλιείας με στάσιμα απλάδια βυθού που ενεκρίθη από το Συμβούλιο του Δεκεμβρίου 2005 δεν στηρίζεται σε συγκεκριμένες επιστημονικές αναφορές, ούτε υπάρχουν σχετικές μελέτες κοινωνικο-οικονομικών επιπτώσεων. Η Επιτροπή, σε συνάντηση με το Συντονιστικό όργανο των θιγόμενων από την απαγόρευση αυτή, στις 25.1.2006, εξεδήλωσε την πρόθεσή της να επιλύσει το πρόβλημα το ταχύτερο δυνατόν, μέσω της τροποποίησης του Κανονισμού TAC (για το σύνολο επιτρεπομένων αλιευμάτων), δηλώνοντας ότι η απαγόρευση είναι προσωρινή, μέχρις ότου ρυθμισθούν τα θέματα των αλιευτικών αυτών μέσων. Δήλωσε ότι η έναρξη του χρονοδιαγράμματος των σχετικών ενεργειών εξαρτάται από την απόφαση που ελήφθη κατά τη συνεδρίαση του Περιφερειακού Γνωμοδοτικού Συμβουλίου των Βορειοανατολικών θαλασσών της 31.1.2006. Κατά την συνεδρίαση αυτή ενεκρίθη ομοφώνως να γίνει διάβημα προς τον Επίτροπο κ. Borg, προκειμένου να καταδειχθεί ότι η διαδικασία που οδήγησε στην απαγόρευση ήταν αντικανονική και ανεκοινώθη η σύσταση ομάδος εργασίας για την ρύθμιση των θεμάτων που αφορούν την χρησιμοποίηση αυτού του είδους των αλιευτικών μέσων.
<SPEAKER ID="232" LANGUAGE="EN" NAME="Joe Borg," AFFILIATION="Μέλος της Επιτροπής.">
<P>
   Η ερώτηση της κ. Miguélez Ramos όσον αφορά την απαγόρευση της χρήσης στάσιμων απλαδιών βυθού στα βόρεια και δυτικά της Βρετανίας και της Ιρλανδίας έπεται αρκετών γραπτών ερωτήσεων για το ίδιο θέμα από την ίδια και από την κ. Fraga Estévez και τον κ. Varela Suanzes-Carpegna.
<P>
Η απαγόρευση, η οποία τέθηκε σε ισχύ την 1η Φεβρουαρίου 2006, εισήχθη στον κανονισμό σχετικά με το σύνολο επιτρεπόμενων αλιευμάτων και τις ποσοστώσεις που εγκρίθηκε από το Συμβούλιο τον Δεκέμβριο του 2005. Προτάθηκε κατόπιν της έκθεσης της έρευνας DEEPNET, η οποία υπογράμμισε την πιθανή ζημία που δύναται να προκαλέσει η εν λόγω αλιεία στους καρχαρίες βαθέων υδάτων και τα άλλα είδη. Η έκθεση DEEPNET εκπονήθηκε από έγκυρες επιστημονικούς οργανισμούς στην Ιρλανδία, το Ηνωμένο Βασίλειο και τη Νορβηγία, και συνεπώς ελήφθη σοβαρά υπόψη από την Επιτροπή.
<P>
Παράλληλα με την απαγόρευση στα κοινοτικά ύδατα, η Επιτροπή Αλιείας Βορειοανατολικού Ατλαντικού, στην ετήσια συνεδρίασή της τον Νοέμβριο του 2005, ενέκρινε πανομοιότυπη απαγόρευση για τα στάσιμα απλάδια βυθού στην περιοχή ευθύνης της από την 1η Φεβρουαρίου 2006.
<P>
Οι υπηρεσίες της Επιτροπής θα συναντηθούν με το Περιφερειακό Γνωμοδοτικό Συμβούλιο Βορειοδυτικών Θαλασσών και με επιστήμονες την Παρασκευή, στις 7 Απριλίου 2006, όπου θα συζητήσουμε αυτές τις δυνατότητες. Αναλόγως με την έκβαση της συνάντησης, μπορεί να υποβληθεί πρόταση προκειμένου να επιτραπεί περιορισμένη αλιεία στο πλαίσιο προγράμματος με παρατηρητές τον Μάιο του 2006. Τα δεδομένα που θα συλλεγούν από ένα τέτοιο πρόγραμμα θα μπορούν εν συνεχεία να διατεθούν στην Επιστημονική, Τεχνική και Οικονομική Επιτροπή Αλιείας, η οποία θα εξετάσει το θέμα στα τέλη Ιουνίου ή τις αρχές Ιουλίου.
<P>
Τα γεωγραφικά όρια της απαγόρευσης καθορίστηκαν από την κάλυψη της μελέτης DEEPNET. Γνωρίζω ότι ενδέχεται να υπάρξουν παρεμφερή προβλήματα σε άλλους τομείς, αλλά επί του παρόντος δεν διαθέτουμε πληροφορίες που θα δικαιολογούσαν τη διεύρυνση της περιοχής απαγόρευσης. Αυτό συνιστά έναν ακόμη λόγο για την εισαγωγή αποτελεσματικής νομοθεσίας η οποία θα εφαρμόζεται σε όλους τους τομείς μόλις αυτό καταστεί εφικτό. Δυστυχώς, η απαγόρευση αναπόφευκτα ότι θα δημιουργήσει οικονομικές δυσκολίες στους εμπλεκόμενους στόλους.
<SPEAKER ID="233" LANGUAGE="ES" NAME="Rosa Miguélez Ramos (PSE )," AFFILIATION="συντάκτρια">
<P>
Αυτό που ήθελα πραγματικά να ρωτήσω είναι τι πιθανότητα υπάρχει να τροποποιηθεί αυτή η απόφαση άμεσα, τι πιθανότητα υπάρχει να τροποποιηθεί ο κανονισμός σχετικά με τα συνολικά επιτρεπόμενα αλιεύματα (TACs) και τις ποσοστώσεις, ούτως ώστε τα πελαγικά παραγάδια τουλάχιστον –τα οποία αλιεύουν τον μερλούκιο με δίχτυα που κάνουν λιγότερη ζημιά, όπως αναγνωρίζετε και ο ίδιος σε επιστολές που έχω δει– να μπορέσουν να επιστρέψουν σε αυτά τα ύδατα· και τι χρονοδιαγράμματα προβλέπει η Επιτροπή για την οριστική ρύθμιση των στάσιμων απλαδιών, προκειμένου να μην παραμένει ο τομέας σε κατάσταση αβεβαιότητας.
<SPEAKER ID="234" LANGUAGE="EN" NAME="Joe Borg," AFFILIATION="Μέλος της Επιτροπής.">
<P>
   Ναι, το θέμα έχει δύο πλευρές: η μία αφορά τη δράση που μπορεί να αναληφθεί βραχυπρόθεσμα προκειμένου να επιχειρηθεί ο μετριασμός των επιπτώσεων που θα επιφέρει η προσωρινή επιβολή της απαγόρευσης των στάσιμων απλαδιών βυθού. Το συζητούμε αυτό με το Περιφερειακό Γνωμοδοτικό Συμβούλιο Βορειοδυτικών Θαλασσών, και έχει προγραμματιστεί μια συνάντηση για τις 7 Απριλίου στην οποία ελπίζω ότι θα είμαστε σε θέση να συζητήσουμε το εν λόγω θέμα με το Περιφερειακό Γνωμοδοτικό Συμβούλιο Βορειοδυτικών Θαλασσών. Αμέσως μετά, θα είμαστε, ελπίζω, σε θέση να λάβουμε ορισμένες αποφάσεις για την εισαγωγή της δυνατότητας περιορισμένης αλιείας μερλούκιου και ίσως να εξετάσουμε τη δυνατότητα σε σχέση την πεσκαντρίτσα, θεσπίζοντας ένα σύστημα εποπτείας πάνω στα πλοία.
<SPEAKER ID="235" LANGUAGE="EN" NAME="John Purvis (PPE-DE ). –" AFFILIATION="">
<SPEAKER ID="236" LANGUAGE="EN" NAME="Joe Borg," AFFILIATION="Μέλος της Επιτροπής.">
<SPEAKER ID="237" LANGUAGE="" NAME="Πρόεδρος." AFFILIATION="">
<SPEAKER ID="238" LANGUAGE="EN" NAME="Joe Borg," AFFILIATION="Μέλος της Επιτροπής">
<P>
   Θα ήθελα να υπενθυμίσω στον αξιότιμο βουλευτή ότι οι διαπραγματεύσεις της νέας αλιευτικής συμφωνίας εταιρικής σχέσης ΕΕ-Μαρόκου έχουν ολοκληρωθεί και ότι η Επιτροπή και η μαροκινή κυβέρνηση υπέγραψαν το σχέδιο συμφωνίας τον Ιούλιο του 2005. Σε σχέση με την εδαφική εφαρμογή της, το κείμενο της νέας συμφωνίας δεν διαφέρει από την προγενέστερη συμφωνία, η ισχύς της οποίας έληξε το 2000.
<P>
Όσον αφορά τη συγκεκριμένη ερώτηση του αξιότιμου βουλευτή, θα ήθελα να επισημάνω ότι το Μέτωπο Polisario δεν είναι επίσημα διαπιστευμένο στην Ευρωπαϊκή Κοινότητα. Δεν υπάρχει επίσημος διάλογος πολιτικής μεταξύ της Επιτροπής και του Μετώπου Polisario. Όσον αφορά τις διαπραγματεύσεις για την αλιεία, η Επιτροπή έχει εξουσιοδοτηθεί από το Συμβούλιο να διαπραγματευτεί με το Βασίλειο του Μαρόκου. Δεν έχει εντολή να επεκτείνει τις διαπραγματεύσεις σε τρίτους.
<P>
Η Επιτροπή είναι πεπεισμένη ότι η νέα αλιευτική συμφωνία εταιρικής σχέσης ΕΕ-Μαρόκου είναι σύμφωνη με το διεθνές δίκαιο και με τη γνωμοδότηση του νομικού συμβούλου των Ηνωμένων Εθνών της 29ης Ιανουαρίου 2002. Η άποψη της Επιτροπής σε σχέση με το γεωγραφικό πεδίο εφαρμογής της συμφωνίας έχει επιβεβαιωθεί και επικυρωθεί από τη γνωμοδότηση της νομικής υπηρεσίας του Συμβουλίου και της νομικής υπηρεσίας του Ευρωπαϊκού Κοινοβουλίου. 
<SPEAKER ID="239" LANGUAGE="PT" NAME="Pedro Guerreiro (GUE/NGL )," AFFILIATION="συντάκτης">
<P>
   . – Στο πλαίσιο της αναπτυξιακής πολιτικής της ΕΕ, η Ένωση έχει διαθέσει χρηματοδότηση για στρατόπεδα προσφύγων για τον λαό των Σαχραουί, τα οποία διαχειρίζεται το Μέτωπο Polisario. Θα ήθελα, ως εκ τούτου, να ρωτήσω ακόμη μία φορά αν, στο πλαίσιο της προσέγγισής της στο πρόβλημα της Δυτικής Σαχάρας, η Επιτροπή σκοπεύει να ρωτήσει το Μέτωπο Polisario τι πιστεύει για αυτήν τη συμφωνία, δεδομένου ότι θα έχει εκτεταμένες επιπτώσεις για τη Δυτική Σαχάρα. 
<SPEAKER ID="240" LANGUAGE="EN" NAME="Joe Borg," AFFILIATION="Μέλος της Επιτροπής.">
<P>
   Όπως είπα στην προηγούμενη απάντησή μου, η Επιτροπή διαπραγματεύθηκε με τους εκπροσώπους της κυβέρνησης του Βασιλείου του Μαρόκου. Εξουσιοδοτηθήκαμε από το Συμβούλιο να διαπραγματευτούμε με το Μαρόκο. Οι διαπραγματεύσεις κατέληξαν σε συμφωνία η οποία συνεπάγεται ότι οιαδήποτε αλιευτική δραστηριότητα η οποία ασκείται εντός των υδάτων υπό τη δικαιοδοσία του Βασιλείου του Μαρόκου πρέπει να ευνοεί τις κοινότητες που γειτνιάζουν άμεσα με τις περιοχές στις οποίες ασκούνται οι αλιευτικές δραστηριότητες. Αποτελεί ως εκ τούτου αρμοδιότητα του Βασιλείου του Μαρόκο να μεριμνήσει ούτως ώστε τα οφέλη τα οποία προέρχονται από την αλιεία που εκτελείται εντός των υδάτων που γειτνιάζουν με την περιοχή του Μετώπου Polisario να καταλήγουν στις κοινότητες που διαβιούν εκεί. 
<SPEAKER ID="241" LANGUAGE="ES" NAME="Manuel Medina Ortega (PSE ). –" AFFILIATION="">
<SPEAKER ID="242" LANGUAGE="EN" NAME="Joe Borg," AFFILIATION="Μέλος της Επιτροπής.">
<SPEAKER ID="243" LANGUAGE="" NAME="Πρόεδρος." AFFILIATION="">
<P>
Έχοντας υπόψη την συμφωνία που επετεύχθη στο πλαίσιο του Ευρωπαϊκού Συμβουλίου σχετικά με τις δημοσιονομικές προοπτικές για την περίοδο 2007-2013, μπορεί να αναφέρει η Επιτροπή ποιες θα είναι οι επιπτώσεις τους επί των πολιτικών για την ανάπτυξη των ιδιαίτερα απομεμακρυσμένων περιφερειών; 
<SPEAKER ID="244" LANGUAGE="EN" NAME="Danuta Hübner," AFFILIATION="Μέλος της Επιτροπής.">
<P>
   Βάσει της συμφωνίας του Ευρωπαϊκού Συμβουλίου που χρονολογείται από τις 16 και 17 Δεκεμβρίου 2005, η κατάσταση των ιδιαίτερα απομακρυσμένων περιφερειών για την περίοδο 2007-2013 έχει ως εξής.
<P>
Όσον αφορά τις σχετικές περιοχές της Ευρώπης, θα υπάρξει υψηλότερο ποσοστό χρηματοδότησης στο πλαίσιο των διαρθρωτικών ταμείων και του Ταμείου Συνοχής. Θα ανέρχεται στο 85%, και για τις περιοχές του στόχου σύγκλισης και για τις ιδιαίτερα απομακρυσμένες περιφέρειες που αποτελούν τμήμα του στόχου περιφερειακής ανταγωνιστικότητας και απασχόλησης. Θα υπάρξει επίσης ειδική πρόσθετη οικονομική συνδρομή για τη χορήγηση ενισχύσεων για τα έξοδα λειτουργίας προκειμένου να αντισταθμιστεί το πρόσθετο κόστος το οποίο επιβάλλεται σε αυτές τις περιοχές λόγω της γεωγραφικής τους θέσης. Το ποσοστό συγχρηματοδότησης στο πλαίσιο αυτής της πρόσθετης συνδρομής θα κυμανθεί στο επίπεδο του 50%· η πρόσθετη αυτή συνδρομή ανέρχεται σε 35 ευρώ ετησίως κατά κεφαλήν σε κάθε μία από τις επτά ιδιαίτερα απομακρυσμένες περιφέρειες.
<P>
Έχουμε, συνεπώς, ειδικές καταστάσεις όσον αφορά τις επιμέρους ιδιαίτερα απομακρυσμένες περιφέρειες. Υπάρχει η Μαδέρα, η οποία θα διατηρήσει το καθεστώς της περιφέρειας σταδιακής εφαρμογής, ταυτόχρονα όμως θα επωφεληθεί από πιο γενναιόδωρες μεταβατικές χρηματοδοτικές ρυθμίσεις, παρόμοιες με αυτές των στατιστικών περιφερειών σταδιακής κατάργησης. Υπάρχουν επίσης οι Κανάριοι Νήσοι, που θα επωφεληθούν από πρόσθετο κονδύλι ύψους 100 εκατομμυρίων ευρώ για την περίοδο μεταξύ 2007 και 2013.
<P>
Όσον αφορά την εδαφική συνεργασία –τον καθορισμένο στόχο πολιτικής– όλες οι ιδιαίτερα απομακρυσμένες περιφέρειες θα είναι επιλέξιμες για το διεθνικό σκέλος του ευρωπαϊκού στόχου εδαφικής συνεργασίας, και οι γαλλικές ιδιαίτερα απομακρυσμένες περιφέρειεςθα είναι επιλέξιμες, όπως και οι Κανάριοι Νήσοι, για το διασυνοριακό σκέλος. Επιπλέον, η Μαδέρα, οι Αζόρες και οι Κανάριοι Νήσοι θα επωφεληθούν ειδικών διατάξεων που εφαρμόζονται στην Πορτογαλία και την Ισπανία. Όπως γνωρίζετε στην περίπτωση της Πορτογαλίας, η Μαδέρα και οι Αζόρες θα είναι επίσης επιλέξιμες για το Ταμείο Συνοχής, καθώς και για την προσωρινή εφαρμογή του κανόνα ν+3 για την περίοδο 2007-2010. Στην περίπτωση της Ισπανίας και των Καναρίων Νήσων, αυτό συνεπάγεται ότι θα είναι επίσης επιλέξιμες για το Ταμείο Συνοχής και για πρόσθετη επιχορήγηση που χορηγήθηκε στην Ισπανία υπό τη μορφή ενός τεχνολογικού ταμείου. Η συμμετοχή των Καναρίων Νήσων θα επιτευχθεί με απόφαση της κυβέρνησης.
<SPEAKER ID="245" LANGUAGE="ES" NAME="Manuel Medina Ortega (PSE )," AFFILIATION="συντάκτης">
<SPEAKER ID="246" LANGUAGE="EN" NAME="Danuta Hübner," AFFILIATION="Μέλος της Επιτροπής.">
<SPEAKER ID="247" LANGUAGE="EN" NAME="Piia-Noora Kauppi (PPE-DE ). –" AFFILIATION="">
<SPEAKER ID="248" LANGUAGE="EN" NAME="Danuta Hübner," AFFILIATION="Μέλος της Επιτροπής.">
<P>
Πρέπει να εξετάσουμε την παρούσα κατάσταση και να επιχειρήσουμε να επιτύχουμε την καλύτερη δυνατή απόδοση των εν λόγω πόρων και να προσπαθήσουμε να χρησιμοποιήσουμε τους πόρους που διατέθηκαν στις αραιοκατοικημένες περιφέρειες της Σουηδίας και της Φιλανδίας κατά τον αποτελεσματικότερο τρόπο και να κάνουμε ό,τι καλύτερο μπορούμε. Εντούτοις, δεν βλέπω την ανάγκη να συγκρίνουμε τα 540 εκατομμύρια ευρώ που έλαβαν η Φιλανδία και η Σουηδία για αυτές τις περιοχές με τα χρήματα τα οποία διατέθηκαν στις ιδιαίτερα απομακρυσμένες περιφέρειες. Οι καταστάσεις είναι πολύ διαφορετικές: τα χρήματα έχουν διαφορετική αξία. Η Επιτροπή θα ασχοληθεί ασφαλώς και με τα δύο είδη προβλημάτων –στις ιδιαίτερα απομακρυσμένες περιφέρειες και τις αραιοκατοικημένες περιφέρειες– προκειμένου να αποσπάσει ό,τι καλύτερο μπορεί από τα διαθέσιμα κονδύλια. 
<SPEAKER ID="249" LANGUAGE="DE" NAME="Richard Seeber (PPE-DE ). –" AFFILIATION="">
<SPEAKER ID="250" LANGUAGE="EN" NAME="Danuta Hübner," AFFILIATION="Μέλος της Επιτροπής.">
<SPEAKER ID="251" LANGUAGE="" NAME="Πρόεδρος." AFFILIATION="">
<P>
Ο κανόνας «ν+2» αποτελεί ένα από τα κριτήρια υλοποίησης των δράσεων του ΚΠΣ και προβλέπει ότι τα ποσά που έχουν δεσμευθεί για την χρηματοδότηση ενός προγράμματος πρέπει να εκταμιευθούν σε διάστημα δύο ετών. Θα επιθυμούσα η Επιτροπή να με ενημερώσει για ποια ποσά και ποια προγράμματα έχει υποβάλει η ελληνική κυβέρνηση αιτήσεις εξαίρεσης από την εφαρμογή του «ν+2». Σε ποιο στάδιο εξέτασης βρίσκονται οι αιτήσεις αυτές από τις υπηρεσίες της Επιτροπής;
<P>
Επιπλέον, θα επιθυμούσα να με πληροφορήσει η Επιτροπή εάν υπάρχει δυνατότητα, στο πλαίσιο του Γ'ΚΠΣ, παράτασης της χρονικής περιόδου υπογραφής νομικών συμβάσεων και μετά το 2006. Εάν ναι, υπό ποιες προϋποθέσεις; Υπάρχει δυνατότητα απορρόφησης κοινοτικών κονδυλίων από το Γ'ΚΠΣ και μετά το τέλος του 2008; Αν ναι, υπό ποιές προϋποθέσεις; 
<SPEAKER ID="252" LANGUAGE="EN" NAME="Danuta Hübner," AFFILIATION="Μέλος της Επιτροπής">
<P>
   . Ίσως γνωρίζετε ότι πριν από τα τέλη του περασμένου έτους οι ελληνικές αρχές υπέβαλαν στην Επιτροπή έναν κατάλογο αιτήσεων εξαίρεσης από τον κανόνα ν+2. Το συνολικό ποσό ήταν μεγαλύτερο των 655 εκατομμυρίων ευρώ. Η πρόθεση ήταν να καλυφθεί ένα ποσό 342 εκατομμυρίων ευρώ, ενδεχομένως επιφυλασσομένου του κανόνα ν+2. Το υποβληθέν αίτημα συνδέεται με 12 επιχειρησιακά προγράμματα στην Ελλάδα και προϋποθέτει επίσης την παρέμβαση τριών ταμείων: του ΕΤΠΑ, του ΕΚΤ και του γεωργικού ταμείου.
<P>
Η Επιτροπή έχει ολοκληρώσει την επεξεργασία του ελληνικού αιτήματος που αφορά την εφαρμογή του κανόνα ν+2 και κατέληξε στο συμπέρασμα ότι αυτό που μένει ως πιθανή περικοπή λόγω του κανόνα ν+2 είναι 8 638 000 ευρώ, ποσό το οποίο είναι μικρότερο από αυτό που υποβλήθηκε αρχικά. Περιμένουμε ακόμη την επιβεβαίωση των Ελλήνων και, εάν το επιβεβαιώσουν, αυτό θα είναι το ποσό το οποίο αναμένει ουσιαστικά η Επιτροπή ως υποχρέωση.
<P>
Το δεύτερο μέρος του ερωτήματός σας αφορά την περίοδο επιλεξιμότητας για τις αναλήψεις και τις πληρωμές. Όπως γνωρίζετε, για την προγραμματική περίοδο 2000-2006, η περίοδος επιλεξιμότητας τελειώνει στις 31 Δεκεμβρίου 2008. Οι αναλήψεις είναι, θεωρητικά, –και θα ήθελα να το τονίσω αυτό– δυνατές καθ’ όλη τη διάρκεια της περιόδου επιλεξιμότητας, δηλαδή του 2008. Εντούτοις, οι αναλήψεις πρέπει να πραγματοποιούνται αρκετά έγκαιρα ούτως ώστε να επιτρέπεται στους τελικούς δικαιούχους να εφαρμόσουν τις λειτουργίες και τα σχέδια και να εκτελέσουν τις πληρωμές πριν από την οριστική ημερομηνία επιλεξιμότητας για τις δαπάνες, η οποία είναι τα τέλη του 2008. Θα κλείσουμε τις δαπάνες για όλα τα κράτη μέλη σύμφωνα με την τρέχουσα δημοσιονομική προοπτική στις 31 Δεκεμβρίου 2008, με εξαίρεση τα προγράμματα και τα μέτρα τα οποία καλύπτονται από κρατικές ενισχύσεις. Σύμφωνα με τους κανόνες, αυτή η ημερομηνία επιλεξιμότητας είναι η 30ή Απριλίου 2009.
<P>
Θέλω επίσης να σας ενημερώσω ότι σύμφωνα με όλες τις νομικές αναλύσεις μας και τις πληροφορίες που διαθέτουμε στην Επιτροπή, δεν θα μπορούσαν να υπάρχουν εξαιρέσεις σε αυτούς τους όρους –εννοώ τα τέλη του 2008 ή τον Απρίλιο του 2009– όσον αφορά την τελική πιθανή ημερομηνία επιλεξιμότητας. Συνεπώς, η τελική ημερομηνία είναι τα τέλη του 2008 ή ο Απρίλιος του 2009, και έτσι έχει η κατάσταση. 
<SPEAKER ID="253" LANGUAGE="" NAME="Δημήτριος Παπαδημούλης (GUE/NGL )," AFFILIATION="συντάκτης">
<P>
Με δεδομένο ότι η αποδοχή των αιτήσεων εξαίρεσης μεταφέρει την πίεση στα επόμενα χρόνια, θα ήθελα να με πληροφορήσει η Επιτροπή πώς διαμορφώνονται οι υποχρεώσεις της Ελλάδας για τα έτη 2006 και 2007 και ποιά είναι η πρόβλεψη της Επιτροπής, αν υπάρχει, για την εφαρμογή του κανόνα Ν+2 για αυτά τα δύο χρόνια; 
<SPEAKER ID="254" LANGUAGE="EN" NAME="Danuta Hübner," AFFILIATION="Μέλος της Επιτροπής">
<SPEAKER ID="255" LANGUAGE="" NAME="Πρόεδρος." AFFILIATION="">
<P>
   Οι ερωτήσεις αριθ. 48 έως 59 θα απαντηθούν γραπτώς. 
<SPEAKER ID="256" LANGUAGE="" NAME="Πρόεδρος." AFFILIATION="">
<P>
Πώς κρίνει ο Επίτροπος ότι έχει η σημερινή κατάσταση των προετοιμασιών και το χρονοδιάγραμμα για την εισαγωγή του ευρώ στα δέκα κράτη μέλη, τα οποία προσχώρησαν στην ΕΕ την 1η Μαΐου 2004;
<SPEAKER ID="257" LANGUAGE="ES" NAME="Joaquín Almunia," AFFILIATION="Μέλος της Επιτροπής">
<P>
   Θα απαντήσω στην πρώτη ερώτηση του κ. Posselt λέγοντας ότι η Εσθονία, η Λιθουανία και η Σλοβενία έχουν θέσει την 1η Ιανουαρίου 2007 ως την ημερομηνία στόχο τους για την υιοθέτηση του ευρώ· η Κύπρος, η Λετονία και η Μάλτα προτίθενται να υιοθετήσουν το ευρώ την 1η Ιανουαρίου 2008· η Σλοβακία προτίθεται να το κάνει την 1η Ιανουαρίου 2009· η Τσεχική Δημοκρατία και η Ουγγαρία ελπίζουν να εισέλθουν στη ζώνη του ευρώ το 2010 και η Πολωνία δεν έχει θέσει ημερομηνία στόχο.
<P>
Τον Φεβρουάριο του 2006, η Επιτροπή, σε συμφωνία με την Ευρωπαϊκή Κεντρική Τράπεζα, ανακοίνωσε ότι η νέα έκθεση σύγκλισης, σχετικά με όλα τα κράτη που δεν είναι μέλη της ζώνης του ευρώ, εκτός από τα δυο που έχουν ρήτρα παρέκκλισης, το Ηνωμένο Βασίλειο και τη Δανία, θα δημοσιευθεί τον Οκτώβριο του 2006, δηλαδή, δύο έτη μετά την τελευταία αξιολόγηση. Ωστόσο, σύμφωνα με το άρθρο 122 της Συνθήκης, δύο κράτη μέλη, η Σλοβενία και η Λιθουανία, έχουν ζητήσει από την Επιτροπή και την Ευρωπαϊκή Κεντρική Τράπεζα ατομική έκθεση σχετικά με την πρόοδο που έχουν σημειώσει σε θέματα σύγκλισης· η Επιτροπή καθώς και η Ευρωπαϊκή Κεντρική Τράπεζα προτίθενται να εγκρίνουν αυτήν την έκθεση σχετικά με αυτά τα δύο κράτη μέλη στις 16 Μαΐου 2006.
<P>
Στην περίπτωση που η αξιολόγηση της συμμόρφωσης με τα οικονομικά και νομικά κριτήρια σύγκλισης είναι θετική, η Επιτροπή θα υποβάλει την αντίστοιχη πρόταση και, κατόπιν διαβούλευσης με το Κοινοβούλιο, στα μέσα του Ιουνίου το Ευρωπαϊκό Συμβούλιο θα μπορούσε να αναλύσει και, αν χρειάζεται, να υιοθετήσει μια απόφαση, και η οριστική πρόταση παρέκκλισης θα μπορούσε επομένως να συζητηθεί από το Συμβούλιο ECOFIN στις 11 Ιουλίου.
<P>
Απαντώντας στην ερώτηση του κ. Paleckis, πρέπει να του πω ότι ασφαλώς η Επιτροπή θα εφαρμόσει την αρχή της ίσης μεταχείρισης κατά την αξιολόγηση της προόδου των δέκα νέων κρατών μελών όσον αφορά την οικονομική και νομική σύγκλιση. Όπως είπα μόλις, οι χώρες θα αξιολογηθούν σύμφωνα με τη διαδικασία και τα κριτήρια που θεσπίζονται από τη Συνθήκη, συγκεκριμένα στο άρθρο 122, και η Επιτροπή δεν έχει προφανώς καμία πρόθεση να αλλάξει αυτήν τη διαδικασία ή να εισαγάγει επιπρόσθετα κριτήρια.
<P>
Όσον αφορά το κριτήριο του πληθωρισμού, όπως γνωρίζετε, η Συνθήκη ορίζει ότι το εν λόγω κράτος μέλος υποχρεούται να διατηρήσει βιώσιμη εξέλιξη των τιμών και ένα μέσο ποσοστό πληθωρισμού, το οποίο δεν υπερβαίνει εκείνο των τριών κρατών μελών με τα καλύτερα αποτελέσματα σταθερότητας των τιμών κατά ποσοστό άνω του 1,5%. Η Επιτροπή προτίθεται να εφαρμόσει αυστηρά αυτό το κριτήριο στο μέλλον, ακριβώς όπως έχει κάνει και στο παρελθόν. 
<SPEAKER ID="258" LANGUAGE="DE" NAME="Bernd Posselt (PPE-DE )," AFFILIATION="συντάκτης">
<P>
   . – Κύριε Πρόεδρε, είμαι πολύ υποχρεωμένος στον Επίτροπο για την ακριβή απάντησή του. Ωστόσο, επιτρέψτε μου να πω ότι μιλούσε τόσο γρήγορα στην αρχή που η διερμηνεία στα γερμανικά ήταν ουσιαστικά ακατανόητη. Θα ήθελα να ρωτήσω εάν κατάλαβα καλά, συνεπώς, ότι τα δύο τελευταία από αυτά τα δέκα κράτη μέλη, ήτοι η Τσεχική Δημοκρατία και η Ουγγαρία, πρόκειται να ενταχθούν το 2010; Θα ήθελα να ρωτήσω τον Επίτροπο αν οι εξελίξεις έχουν πραγματικά οριστικοποιηθεί, ή αν υπάρχουν κάποια από τα δέκα κράτη μέλη που έχουν ζητήσει αναβολή πέρα από το 2010. 
<SPEAKER ID="259" LANGUAGE="EN" NAME="Justas Vincas Paleckis (PSE )," AFFILIATION="συντάκτης">
<P>
   Σας ευχαριστώ για την απάντησή σας στην ερώτησή μου. Τα κριτήρια του Μάαστριχτ εφαρμόζονται αυστηρά στις χώρες που υποβάλουν αίτηση ένταξης στη ζώνη του ευρώ. Η Λιθουανία δεν μπορεί να γίνει δεκτή στη ζώνη του ευρώ, μολονότι επί του παρόντος υπερβαίνει τα κριτήρια πληθωρισμού μόλις κατά 0,1%. Η Λιθουανία πληροί αυτόν τον όρο τα τελευταία έξι χρόνια, όπως και άλλες χώρες. Στην υφιστάμενη ζώνη του ευρώ, πολλά μέλη παραβιάζουν το ένα ή το άλλο κριτήριο του Μάαστριχτ. Επί παραδείγματι, ορισμένες μεγάλες χώρες, επί πολλά χρόνια παραβίαζαν τους όρους σχετικά με το δημοσιονομικό έλλειμμα, χωρίς να δέχονται κόκκινη κάρτα, το ίδιο με τον πληθωρισμό και με άλλα κριτήρια. Δεν υπάρχει διακριτική μεταχείριση εις βάρος των νέων κρατών μελών με αυτά τα διπλά μέτρα και σταθμά; 
<SPEAKER ID="260" LANGUAGE="ES" NAME="Joaquín Almunia," AFFILIATION="Μέλος της Επιτροπής">
<P>
   Θα ξεκινήσω απαντώντας στον κ. Posselt και δεν θα μιλήσω πολύ γρήγορα.
<P>
Οι πρώτες τρεις χώρες, η Εσθονία, η Λιθουανία και η Σλοβενία, δήλωσαν αρχικά ότι επιθυμούσαν να προσχωρήσουν στη ζώνη του ευρώ το 2007. Από την πλευρά της, η Ουγγαρία έθεσε ως ημερομηνία στόχο το 2010, όπως αναφέρατε.
<P>
Στην περίπτωση της Πολωνίας, η οποία είναι το μόνο από τα κράτη μέλη που δεν έχει ορίσει ακόμη ημερομηνία στόχο για την είσοδό της στη ζώνη του ευρώ η Σουηδία είναι επίσης σε αυτήν τη θέση μετά το «όχι» στο δημοψήφισμα του 2003 η Επιτροπή επισημαίνει ότι είναι υποχρέωση των ίδιων των κρατών μελών εκτός από την περίπτωση εκείνων που έχουν ρήτρα παρέκκλισης, τα οποία είναι μόνο το Ηνωμένο Βασίλειο και η Δανία να προτείνουν την είσοδό τους στη ζώνη του ευρώ και είναι υποχρέωση και ευθύνη μας να αξιολογήσουμε αν πληρούν ή όχι τις απαιτήσεις.
<P>
Δεν μπορώ να πω στον κ. Paleckis εκ των προτέρων ποιο θα είναι το περιεχόμενο της έκθεσης που θα εγκρίνει η Επιτροπή στις 16 Μαΐου και θα ήταν ακόμη πιο δύσκολο να προβλέψω το περιεχόμενο της έκθεσης της Ευρωπαϊκής Κεντρικής Τράπεζας, για προφανείς λόγους. Αυτό που μπορώ να πω για άλλη μια φορά στον αξιότιμο βουλευτή και το έχω πει αυτό σε πολλές περιπτώσεις είναι ότι η Επιτροπή πρόκειται να εκτιμήσει αν τα κριτήρια πληρούνται ή όχι όπως καθορίζονται στη Συνθήκη.
<P>
Θα είμαι σε θέση να ενημερώσω εσάς και όλους τους αξιότιμους βουλευτές για τα συμπεράσματα αυτής της ανάλυσης στις 16 Μαΐου. 
<SPEAKER ID="261" LANGUAGE="HU" NAME="Gábor Harangozó (PSE ). –" AFFILIATION="">
<SPEAKER ID="262" LANGUAGE="ES" NAME="Joaquín Almunia," AFFILIATION="Μέλος της Επιτροπής">
<P>
   Κύριε Πρόεδρε, γενικά, για όλα τα κράτη μέλη με παρεκκλίσεις, τα οποία δεν είναι μέλη της ζώνης του ευρώ, αλλά με την υποχρέωση να γίνουν στο μέλλον, διενεργήσαμε αυτήν την αξιολόγηση τον Οκτώβριο του 2004 και θα την επαναλάβουμε τον Οκτώβριο του 2006. Στην περίπτωση των δύο κρατών μελών που έχουν υποβάλει μεμονωμένες αιτήσεις για αυτήν την αξιολόγηση όπως έχουν το δικαίωμα, σύμφωνα με τη Συνθήκη δηλαδή, για τη Σλοβενία και τη Λιθουανία, θα υποβάλουμε την ξεχωριστή αξιολόγησή μας για κάθε επιμέρους κράτος στις 16 Μαΐου. Δεν μπορώ να σας πω εκ των προτέρων το αποτέλεσμα μιας έκθεσης που θα εγκριθεί από το Σώμα των Επιτρόπων στις 16 Μαΐου.
<P>
Αν θέλετε, θα έρθω στο Κοινοβούλιο το απόγευμα της 16ης Μαΐου για να σας εξηγήσω το περιεχόμενο της έκθεσης, αλλά δεν μπορώ να πω τίποτα νωρίτερα. 
<SPEAKER ID="263" LANGUAGE="DE" NAME="Reinhard Rack (PPE-DE ). –" AFFILIATION="">
<SPEAKER ID="264" LANGUAGE="ES" NAME="Joaquín Almunia," AFFILIATION="Μέλος της Επιτροπής">
<P>
   Συμφωνώ με τον κ. Rack ότι αντιμετωπίζουμε ένα πρόβλημα, διότι υπάρχει ένα κράτος μέλος που διενήργησε ένα δημοψήφισμα, το αποτέλεσμα ήταν αρνητικό και, βάσει αυτού του αρνητικού αποτελέσματος, δεν μπορεί, δεν επιθυμεί ή δεν προτίθεται να συμμορφωθεί με μια υποχρέωση που έχει ως κράτος μέλος.
<P>
Δεν θέλουμε να ασκήσουμε πίεση, αλλά δεν πρέπει να ξεχνάμε ότι αυτή είναι μια υποχρέωση των κρατών μελών. Όπως είπα προηγουμένως, πρέπει να συνδυάσουμε την εκπλήρωση των ευθυνών μας με την πολιτική σύνεση, αλλά αυτό που θα πω και το έχω ξαναπεί δημοσίως σε άλλες περιπτώσεις είναι ότι η εκπλήρωση μιας υποχρέωσης που έχουν και οι 25 χώρες της Ευρωπαϊκής Ένωσης ως κράτη μέλη της δεν μπορεί να τίθεται σε δημοψήφισμα.
<P>
Σε αυτήν την περίπτωση υπάρχει μια εξαίρεση που ισχύει για δύο χώρες, το Ηνωμένο Βασίλειο και τη Δανία, αλλά, οι υποχρεώσεις των κρατών δεν θα πρέπει να τίθενται σε δημοψήφισμα γενικά, και ούτε πρέπει τα 23 κράτη χωρίς ρήτρα παρέκκλισης να το κάνουν, διότι το ζήτημα της τήρησης ή μη μιας Συνθήκης δεν μπορεί να αποτελεί αντικείμενο ψηφοφορίας. 
<SPEAKER ID="265" LANGUAGE="LT" NAME="Danutė Budreikaitė (ALDE ). –" AFFILIATION="">
<P>
   Κύριε Επίτροπε, ήθελα να ρωτήσω σχετικά με τον πληθωρισμό. Όπως γνωρίζουμε, ο πληθωρισμός στις έντεκα χώρες, που ήταν οι πρώτες που εντάχθηκαν στην οικονομική και νομισματική ένωση και ήταν έτοιμες για την εισαγωγή του ευρώ, είχαν ξεπεράσει τον δείκτη για μια σημαντική περίοδο. Μόνο δύο χώρες δεν υπερέβησαν τον δείκτη. Οι υπόλοιπες τον υπερέβησαν για διάστημα μεταξύ 10 μηνών και σχεδόν έξι ετών από το τέλος του 1998 ως το τέλος του 2005. Το ερώτημά μου είναι το εξής: εφαρμόζουμε διπλά μέτρα και σταθμά στα νέα κράτη και είναι η οικονομική και νομισματική ένωση μια τεχνική ένωση ή είναι απλά μια πολιτική ένωση; 
<SPEAKER ID="266" LANGUAGE="ES" NAME="Joaquín Almunia," AFFILIATION="Μέλος της Επιτροπής">
<P>
Εγώ προσωπικά ως Επίτροπος και η Επιτροπή, με επικεφαλής τον κ. Barroso, δεν πρόκειται ασφαλώς να αποτύχουμε στο καθήκον μας να εφαρμόσουμε τις Συνθήκες και να διασφαλίσουμε την τήρησή τους. Τα οικονομικά κριτήρια, συμπεριλαμβανομένου του κριτηρίου του πληθωρισμού, ορίζονται σε ένα πρωτόκολλο παράρτημα της Συνθήκης, με νομική αξία ανάλογη αυτής των διατάξεων και των άρθρων της Συνθήκης. Επομένως, δεν μπορούμε να τα αγνοήσουμε ούτε να τα τροποποιήσουμε.
<P>
Είναι αλήθεια ότι υπάρχει ασυμμετρία, επειδή απαιτείται η εκπλήρωση των κριτηρίων για την προσχώρηση στη ζώνη του ευρώ, αλλά κατόπιν, μόλις μια χώρα γίνει μέλος, μπορεί να μην πληροί τα κριτήρια· από τη στιγμή που μια χώρα είναι μέλος της ζώνης μπορεί να έχει περισσότερο πληθωρισμό, περισσότερο χρέος ή περισσότερο έλλειμμα. Στην περίπτωση του ελλείμματος και του χρέους, υπάρχουν κανόνες που σχετίζονται με τη δημοσιονομική πειθαρχία –άρθρο 104 της Συνθήκης– και το Σύμφωνο Σταθερότητας και Ανάπτυξης αλλά, στην περίπτωση του πληθωρισμού, αυτοί οι κανόνες δεν υφίστανται, αλλά υπάρχουν ορισμένοι κανόνες που είναι πιθανότατα πιο σκληροί από τους νομικούς κανόνες περί εφαρμογής της Συνθήκης: οι κανόνες της αγοράς. Σήμερα υπάρχουν χώρες στη ζώνη του ευρώ που υποφέρουν σημαντικά διότι δεν είναι ικανές να μετριάσουν την εξέλιξη του πληθωρισμού τους ούτε το μοναδιαίο κόστος εργασίας τους.
<SPEAKER ID="267" LANGUAGE="" NAME="Πρόεδρος." AFFILIATION="">
<SPEAKER ID="268" LANGUAGE="ES" NAME="Joaquín Almunia," AFFILIATION="Μέλος της Επιτροπής">
<P>
   Κύριε Crowley, το αναθεωρημένο Σύμφωνο Σταθερότητας και Ανάπτυξης συμφωνήθηκε από το Συμβούλιο ECOFIN σχεδόν πριν από έναν χρόνο, τον Ιούνιο του 2005, κατόπιν μιας πολιτικής συμφωνίας στο Ευρωπαϊκό Συμβούλιο τον Μάρτιο του περασμένου έτους.
<P>
Όσον αφορά την προληπτική πτυχή του Συμφώνου, η αξιολόγηση των προγραμμάτων σταθερότητας και σύγκλισης του 2005, τα οποία διεξήχθησαν κατά τη διάρκεια των πρώτων μηνών του 2006, έδειξαν ότι τα κράτη μέλη έχουν θέσει τους μεσοπρόθεσμους δημοσιονομικούς στόχους τους σύμφωνα με τις συμφωνημένες αρχές. Ορισμένες χώρες αποφάσισαν μάλιστα να θέσουν πιο φιλόδοξους στόχους, οι οποίοι αντανακλούν μια εθνική στρατηγική που αποσκοπεί στη διασφάλιση μεγαλύτερης βιωσιμότητας των δημόσιων οικονομικών τους. Όσον αφορά την προσαρμογή στον μεσοπρόθεσμο στόχο, τα κράτη μέλη που δεν βρίσκονται ακόμη σε κατάσταση μεσοπρόθεσμης ισορροπίας πληρούν σε γενικές γραμμές την απαίτηση να καταβάλουν δημοσιονομική προσπάθεια τουλάχιστον ισοδύναμη του 0,5% του ΑΕγχΠ τους, σε διαρθρωτικούς όρους.
<SPEAKER ID="269" LANGUAGE="EN" NAME="Brian Crowley (UEN )," AFFILIATION="συντάκτης">
<SPEAKER ID="270" LANGUAGE="ES" NAME="Joaquín Almunia," AFFILIATION="Μέλος της Επιτροπής">
<P>
   . Κύριε Crowley, κύριε Πρόεδρε, η διαδικασία υπερβολικού ελλείμματος εφαρμόζεται στη Γαλλία και υπόκειται στη διαδικασία που προβλέπεται στο άρθρο 104, παράγραφος 7, της Συνθήκης. Σύμφωνα με τις υποχρεώσεις τους να εφαρμόσουν τις συστάσεις του Συμβουλίου στο πλαίσιο της διαδικασίας του υπερβολικού ελλείμματος, οι γαλλικές αρχές ήταν υποχρεωμένες να μειώσουν το δημόσιο έλλειμμά τους κάτω από το 3% το 2005. Την περασμένη εβδομάδα, οι γαλλικές αρχές ενημέρωσαν την Επιτροπή ότι το δημόσιο έλλειμμα στα τέλη του 2005 ήταν κάτω από 3%.
<P>
Τις προσεχείς τρεις εβδομάδες, μέχρι τις 24 Απριλίου, η Eurostat πρέπει να αναλύσει το ποσοστό που ανακοίνωσαν οι γαλλικές αρχές, και θα εξηγήσει αν αυτό το ποσοστό, ενός ελλείμματος 2,87%, είναι σωστό. Στην περίπτωση που είναι –ελπίζω ότι είναι, αν και δεν μπορώ να προβλέψω την απόφαση της Eurostat– η Γαλλία θα έχει συμμορφωθεί με τις συστάσεις μέσα στο 2005.
<P>
Η γαλλική κυβέρνηση προτίθεται επίσης να μειώσει το έλλειμμά της κάτω από το 3% κατά τη διάρκεια του 2006· η Ευρωπαϊκή Επιτροπή το σημειώνει αυτό και χαιρετίζει τις προθέσεις της γαλλικής κυβέρνησης, αλλά θα δημοσιεύσουμε τις εαρινές οικονομικές προβλέψεις μας στις 8 Μαΐου. Μέχρι τότε δεν θα είμαι σε θέση να γνωρίζω ποιες θα είναι οι οικονομικές μας προβλέψεις για το τρέχον έτος, αλλά, χωρίς να περιμένω τις τελικές αξιολογήσεις, πιστεύω ότι η δημοσιονομική κατάσταση στη Γαλλία βελτιώνεται αναφορικά με τις προβλέψεις μας πριν από έναν χρόνο, μεταξύ άλλων διότι η γαλλική κυβέρνηση, και ειδικά ο Υπουργός Οικονομικών Thierry Breton –τον οποίο ευχαριστώ, όπως έκανα και δημόσια τις προάλλες στις Βρυξέλλες– έχουν δεσμευτεί πολιτικά να συμμορφωθούν με το Σύμφωνο Σταθερότητας και Ανάπτυξης.
<P>
Πριν από δύο χρόνια θα ήταν αδύνατο· πριν από ένα χρόνο ήταν δύσκολο. Σήμερα είναι πραγματικότητα, μια πραγματική πολιτική δέσμευση. Αλλά μας περιμένουν ακόμη δύσκολοι καιροί, διότι δεν πρέπει να είμαστε ικανοποιημένοι με ελλείμματα της τάξης του 2,8%. Η Ευρώπη, η Ευρωπαϊκή Ένωση και οι μεγαλύτερες οικονομίες της ζώνης του ευρώ πρέπει να επιδιώξουν τη δημοσιονομική εξυγίανση μέχρι να φτάσουν οι δημόσιοι λογαριασμοί, μεσοπρόθεσμα, σε μια κατάσταση ισορροπίας με διαρθρωτικούς όρους ούτως ώστε να μπορέσουμε να αντιμετωπίσουμε τις σημαντικές προκλήσεις που μας περιμένουν στο μέλλον, η πρώτη από τις οποίες θα είναι οι συνέπειες της γήρανσης του πληθυσμού.
<P>
Όσον αφορά το ευρώ, η εμπιστοσύνη στην οικονομία της ζώνης του ευρώ αυξάνεται μέρα με τη μέρα και ορισμένοι δείκτες εμπιστοσύνης, όπως ο γερμανικός δείκτης IFO, δείχνουν τα υψηλότερα επίπεδα των τελευταίων δεκαπέντε ετών. Τα στοιχεία σχετικά με τους δείκτες που παρουσιάζονται από τις υπηρεσίες της Επιτροπής, για τις οποίες είμαι αρμόδιος, δημοσιεύθηκαν χθες και δείχνουν ότι τα επίπεδα εμπιστοσύνης βρίσκονται στο υψηλότερο σημείο τους τα τελευταία πέντε έτη. Είχαμε να επιτύχουμε τόσο υψηλά επίπεδα εμπιστοσύνης από την προηγούμενη φάση της διεύρυνσης.
<SPEAKER ID="271" LANGUAGE="EN" NAME="Piia-Noora Kauppi (PPE-DE ). –" AFFILIATION="">
<SPEAKER ID="272" LANGUAGE="ES" NAME="Joaquín Almunia," AFFILIATION="Μέλος της Επιτροπής">
<P>
Όταν έμαθα ότι Πρόεδρος θα ήταν ο Jean-Claude Juncker, η πεποίθησή μου επιβεβαιώθηκε.
<P>
Πιστεύω ότι οι ανάγκες της ζώνης του ευρώ όσον αφορά τον συντονισμό της οικονομικής πολιτικής είναι προφανείς. Νωρίτερα ανέφερα τα προβλήματα που αντιμετωπίζουν ορισμένες οικονομίες της ευρωζώνης, στην προσπάθεια χειρισμού της μείωσης της ανταγωνιστικότητάς που οφείλεται σε μια εξέλιξη άνω του μέσου όρου του μοναδιαίου κόστους εργασίας τους, παράδειγμα. Ορισμένες οικονομίες της ευρωζώνης αντιμετωπίζουν προβλήματα με τον πληθωρισμό του ενεργητικού τους, υπάρχει μια σαφής ανάγκη να βελτιωθεί ο διάλογος μεταξύ της Ευρωομάδας και του Προέδρου της Ευρωπαϊκής Κεντρικής Τράπεζας. Όλες αυτές οι λειτουργίες εκτελούνται από την Ευρωομάδα και αυτό οφείλεται σε μεγάλο βαθμό στην αποτελεσματική και ευφυή διαχείριση των εργασιών της Ευρωομάδας από τον Πρόεδρο Juncker. 
<SPEAKER ID="273" LANGUAGE="EN" NAME="Gay Mitchell (PPE-DE ). –" AFFILIATION="">
<P>
   Θα ήθελα να ρωτήσω τον Επίτροπο σε τι επίπεδο διεξήχθησαν οι συζητήσεις με τα κράτη μέλη της ζώνης του ευρώ σε σχέση με την απόδοσή τους και την πιθανή απόδοσή τους. Στην περίπτωση της Ιρλανδίας, επί παραδείγματι, ο δείκτης τιμών για τις κατοικίες, ανήλθε σε 1,5% τον Φεβρουάριο. Το ποσοστό πληθωρισμού στη στέγαση εδώ και κάποιο διάστημα είναι διψήφιος αριθμός και φαίνεται ότι θα συνεχίσει να είναι. Εάν υπάρχει έντονη πτώση στον τομέα των κατασκευών, έχει επιπτώσεις στο εισόδημα· έχει επιπτώσεις στα επιδόματα ανεργίας και κατά συνέπεια στο εισόδημα· έχει επιπτώσεις στην εμπιστοσύνη του καταναλωτή. Διεξήγατε συζητήσεις με την ιρλανδική κυβέρνηση για αυτό το θέμα, και σε τι βαθμό έχει εξετάσει η Επιτροπή τις επιπτώσεις μιας πιθανής απότομης μείωσης για ένα μέλος της ζώνης του ευρώ; 
<SPEAKER ID="274" LANGUAGE="ES" NAME="Joaquín Almunia," AFFILIATION="Μέλος της Επιτροπής">
<SPEAKER ID="275" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 19.45 και συνεχίζεται στις 21.05)">
<SPEAKER ID="276" LANGUAGE="" NAME="" AFFILIATION="Αντιπροέδρου">
<SPEAKER ID="277" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0076/2006) του κ. Takkula, εξ ονόματος της Επιτροπής Πολιτισμού και Παιδείας, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου για τη θέσπιση του προγράμματος «Πολίτες για την Ευρώπη» για την περίοδο 2007-2013 με σκοπό την προώθηση της ενεργού συμμετοχής του ευρωπαίου πολίτη στα κοινά (COM(2005)0116 – C6-0101/2005 – 2005/0041(COD)). 
<SPEAKER ID="278" LANGUAGE="FI" NAME="Hannu Takkula (ALDE )," AFFILIATION="εισηγητής">
<P>
   . Κύριε Πρόεδρε, θα ήθελα να ξεκινήσω αυτήν την παρουσίαση της έκθεσής μου εκφράζοντας τις ευχαριστίες μου σε όλους εκείνους που συμμετείχαν σε αυτήν την εργασία. Ανατέθηκε στην επιτροπή μας πριν από έναν χρόνο, η πρόταση παρουσιάστηκε στο Κοινοβούλιο στις 6 Απριλίου 2005, και από τις αρχές Μαΐου η επιτροπή μας άρχισε να συσκέπτεται σχετικά με αυτήν. Έκτοτε, έγιναν δηλώσεις από την Επιτροπή Προϋπολογισμών, σχετικά με τις οποίες η Neena Gill έκανε τόσο καλή δουλειά και από την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με τις οποίες ο Giusto Catania έκανε επίσης καλή δουλειά. Υπήρξε επίσης μια δήλωση για το ζήτημα αυτό από την Επιτροπή Συνταγματικών Υποθέσεων, που εκπονήθηκε από τη Maria da Assunção Esteves. Θα ήθελα να τους ευχαριστήσω όλους για τις εξαιρετικές και καλά ενημερωμένες δηλώσεις.
<P>
Περιέχει τέσσερις ενέργειες. Η πρώτη είναι η «Ενεργοί πολίτες για την Ευρώπη», που περιλαμβάνει την αδελφοποίηση πόλεων και η οποία έχει λάβει μεγάλη θετική δημοσιότητα και ανατροφοδότηση μέσω του υφιστάμενου προγράμματος. Τα σχέδια των πολιτών υπάγονται επίσης στην Ενέργεια 1. Η Ενέργεια 2 είναι η «Ενεργός κοινωνία των πολιτών στην Ευρώπη». Είναι ένα μέσο απόκτησης ευρωπαϊκής διαρθρωτικής στήριξης για τις ομάδες προβληματισμού στην ΕΕ και τις οργανώσεις της κοινωνίας των πολιτών, καθώς και στήριξης σε σχέδια προτεινόμενα από τις οργανώσεις της κοινωνίας των πολιτών. Αυτή είναι επίσης μια πολύ σημαντική ενέργεια. Η Ενέργεια 3 είναι η «Μαζί για την Ευρώπη»: εκδηλώσεις ευρείας προβολής, μελέτες, ενημέρωση και διάδοση πληροφοριών. Η Ενέργεια 4 είναι η «Ενεργός Ευρωπαϊκή Μνήμη σε ολόκληρη την Ευρώπη».
<P>
Τώρα φαίνεται ότι, αν και η επιτροπή ήταν σχεδόν ομόφωνη, (μόλις δύο άτομα απείχαν, ενώ οι υπόλοιποι ψήφισαν υπέρ του προγράμματος), θα κατατεθούν ορισμένες τροπολογίες στην αυριανή περίοδο συνόδου. Αφορούν κυρίως την Ενέργεια 4, την ενεργό ευρωπαϊκή μνήμη. Αφορούν επίσης οργανώσεις που αναφέρονται ήδη σε αυτό το πρόγραμμα. Όσον αφορά αυτές τις οργανώσεις, θα ήθελα να πω τα εξής: ελπίζω ότι αυτό το τμήμα του προγράμματος που ασχολείται με την ενεργό ευρωπαϊκή μνήμη θα μας βοηθήσει να εμμείνουμε στον αρχικό σκοπό μας να υποστηρίξουμε τους μνημειακούς χώρους που σχετίζονται με τα θύματα του ναζισμού και του σταλινισμού, επειδή ο αντίκτυπος αυτών των ολοκληρωτικών καθεστώτων ήταν πανευρωπαϊκός και δεν περιοριζόταν σε μία μόνο χώρα. Όσον αφορά αυτό, θέλω να ευχαριστήσω συγκεκριμένα τη Marianne Mikko, καθώς ήταν εκείνη που υποστήριξε σθεναρά το στοιχείο για τον σταλινισμό και ήθελε να συμπεριληφθεί.
<SPEAKER ID="279" LANGUAGE="EN" NAME="Ján Figeľ," AFFILIATION="Μέλος της Επιτροπής.">
<P>
Θα ήθελα να ευχαριστήσω όλες τις συναρμόδιες επιτροπές, ιδιαίτερα την Επιτροπή Πολιτισμού και Παιδείας, και τον εισηγητή της κ. Takkula για τις προσπάθειές του, που συνδυάζουν αποφασιστικότητα και εκσυγχρονισμό.
<P>
Θα ήθελα να έρθω τώρα στο ζήτημα των επιλεγέντων δικαιούχων. Η Επιτροπή έχει προτείνει έναν περιορισμένο κατάλογο φορέων που επελέγησαν λόγω της μοναδικότητάς τους στην ευρωπαϊκή αρένα. Τρεις από αυτούς τιμούν τη μνήμη ή συνεχίζουν το έργο των ιδρυτών, ενώ οι άλλοι τρεις είναι πανευρωπαϊκές κεντρικές οργανώσεις. Όλοι τους στηρίζονται επί πολλά χρόνια από τα ευρωπαϊκά θεσμικά όργανα. Όλοι τους συμβάλλουν στους στόχους του εν λόγω προγράμματος. Εκτιμώ το γεγονός ότι η επιτροπή συμμερίζεται τη φιλοσοφία μας και επιβεβαίωσε τις επιλογές μας. Πρότεινε την προσθήκη ενός ακόμη οργανισμού: του Maison de l'Europe, ο οποίος συγκεντρώνει όλα τα προαναφερθέντα χαρακτηριστικά. Αυτό το πανευρωπαϊκό δίκτυο τοπικών οργανώσεων αποσκοπεί στη συμμετοχή πολιτών στην οικοδόμηση της Ευρώπης. Με χαρά λέω ότι η Επιτροπή θα μπορούσε να στηρίξει την εν λόγω τροπολογία, υπό την προϋπόθεση ότι αυτό δεν σημαίνει ότι άλλες οργανώσεις θα είναι επιλέξιμες για αυτόν τον τίτλο.
<P>
Αυτά ήταν, εν συντομία, τα κύρια σημεία στα οποία θα ήθελα να επιστήσω την προσοχή σας. Θα έχετε παρατηρήσει ότι οι απόψεις μας συγκλίνουν σε πολλά σημεία. Επιτρέψτε μου να υπογραμμίσω τη σημασία συνέχισης της εποικοδομητικής συνεργασίας μας, παρά τις υφιστάμενες αβεβαιότητες σχετικά με τα οικονομικά ζητήματα τα οποία συνδέονται με το εν λόγω πρόγραμμα. Προς όφελος των πολιτών, πρέπει να καταβάλουμε κάθε δυνατή προσπάθεια για την επίτευξη μιας συμφωνίας το συντομότερο δυνατόν προκειμένου να προετοιμαστούμε για την εφαρμογή αυτού του προγράμματος έως τον Ιανουάριο του 2007. Η ψήφος σας θα στείλει ένα σημαντικό μήνυμα στους ευρωπαίους πολίτες, καθώς σημειώνεται ένα ακόμη σημαντικό βήμα προς μια Ευρώπη για τους πολίτες. 
<SPEAKER ID="280" LANGUAGE="EN" NAME="Neena Gill (PSE )," AFFILIATION="συντάκτρια γνωμοδότησης της Επιτροπής Προϋπολογισμών">
<P>
   . Κύριε Πρόεδρε, επιτρέψτε μου πρώτον να ευχαριστήσω τον εισηγητή για την έκθεσή του. Πρόκειται για ένα βασικό πρόγραμμα, είτε αυτό αφορά τους πολίτες για την Ευρώπη, ή την Ευρώπη για τους πολίτες. Την τελευταία φορά που θέσαμε αυτήν την ερώτηση το 1992, το ήμισυ των πολιτών της ΕΕ που συμμετείχαν στην έρευνα δήλωσαν ότι δεν αισθάνθηκαν ποτέ Ευρωπαίοι. Πιστεύω ότι αυτό το ποσοστό έχει προφανώς μειωθεί με τον καιρό, όχι όμως όσο δραματικά θα θέλαμε. Είτε όμως το αισθανόμαστε είτε όχι, είμαστε ευρωπαίοι πολίτες και μοιραζόμαστε τα δικαιώματα και τα προνόμια που εμπεριέχει η ιθαγένεια. Αυτό το πρόγραμμα πρέπει να καταστήσει τους ανθρώπους ενήμερους και περήφανους για την ευρωπαϊκή τους ιθαγένεια.
<SPEAKER ID="281" LANGUAGE="IT" NAME="Giusto Catania (GUE/NGL )," AFFILIATION="συντάκτης γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων">
<P>
Θα ήταν άστοχο και επικίνδυνο για την προώθηση της ιθαγένειας και της κοινής ευρωπαϊκής ταυτότητας να αποκλείσουμε από το πρόγραμμα τα θύματα αυτών των αυταρχικών καθεστώτων. Για τον λόγο αυτόν ελπίζουμε ότι θα εγκριθούν οι τροπολογίες 62 και 63. 
<SPEAKER ID="282" LANGUAGE="PT" NAME="Maria da Assunção Esteves (PPE-DE )," AFFILIATION="συντάκτρια γνωμοδότησης της Επιτροπής Συνταγματικών Υποθέσεων">
<SPEAKER ID="283" LANGUAGE="DE" NAME="Rolf Berend," AFFILIATION="εξ ονόματος της Ομάδας PPE-DE">
<P>
Ο προτεινόμενος συνολικός προϋπολογισμός θα είναι 235 εκατομμύρια ευρώ στο πλαίσιο των δημοσιονομικών προοπτικών για την περίοδο 2007-2013. Ενόψει των φιλόδοξων στόχων του προγράμματος «Πολίτες για την Ευρώπη», αυτή η χρηματοδότηση δεν αντικατοπτρίζει, φυσικά, την αληθινή σημασία του προγράμματος ως εργαλείου που θα βοηθήσει τους πολίτες να συνειδητοποιήσουν την ευρωπαϊκή ταυτότητα και τις κοινές αξίες τους, αφενός, και την ενίσχυση και υποστήριξη της ευρωπαϊκής ολοκλήρωσης αφετέρου. 
<SPEAKER ID="284" LANGUAGE="NL" NAME="Emine Bozkurt," AFFILIATION="εξ ονόματος της Ομάδας PSE">
<P>
   . Κύριε Πρόεδρε, η Ευρώπη πρέπει πρώτα απ’ όλα να είναι εκεί για τους πολίτες της, και όχι μόνον οι πολίτες για την Ευρώπη. Αυτός είναι ο λόγος για τον οποίο χαίρομαι που βλέπω ότι η έκθεση του κ. Takkula έχει μετατρέψει το πρόγραμμα «Πολίτες για την Ευρώπη» σε πρόγραμμα «Η Ευρώπη για τους Πολίτες».
<P>
Κάτι που θεωρώ λιγότερο εντυπωσιακό είναι ο τρόπος με τον οποίο το Συμβούλιο της Ευρωπαϊκής Ένωσης έχει κατανοήσει πλήρως τη σημασία της συμμετοχής του πολίτη στην Ευρωπαϊκή Ένωση, αλλά στη συνέχεια μας πλασάρει μια δικαιολογία όταν πρέπει να χρηματοδοτήσει το πρόγραμμα «Η Ευρώπη για τους πολίτες». Η φειδωλή στάση του Συμβουλίου δεν το τιμά καθόλου. Το χειρότερο είναι ότι είχε καταστήσει τη συζήτηση για την έκθεση Takkula ιδιαίτερα δύσκολη, διότι όταν μιλάμε για τη συμμετοχή των πολιτών στην Ευρωπαϊκή Ένωση, εννοούμε στην πραγματικότητα όλους τους πολίτες. Αυτό επίσης περιλαμβάνει, για παράδειγμα, τους ευρωπαίους πολίτες που έπεσαν θύματα των δικτατορικών καθεστώτων ή των εμφύλιων συγκρούσεων στην Ευρώπη, ή τους νέους πολίτες, μετανάστες και πολίτες από τρίτες χώρες που ζουν στην Ευρώπη εδώ και πολύ καιρό, καθώς και πολίτες όλων των ηλικιών.
<P>
Αν υπήρχαν διαθέσιμα επαρκή κονδύλια –που δεν υπάρχουν– θα ήμασταν σίγουρα σε θέση να χρηματοδοτήσουμε ένα ευρύ φάσμα σχεδίων που θα είχαν αγγίξει όλες αυτές τις ομάδες. Όπως έχουν τα πράγματα, μπορούμε να χρηματοδοτήσουμε μόνον έναν πολύ περιορισμένο αριθμό προγραμμάτων. Για να αποφύγουμε την απογοήτευση από την πλευρά των ανθρώπων που είναι γεμάτοι ενθουσιασμό όταν έρχονται να υποβάλουν τις αιτήσεις τους, απλώς για να τις απορρίψει στη συνέχεια η Επιτροπή, ο κ. Takkula ήταν αρκετά θαρραλέος ώστε να απογοητεύσει τους ανθρώπους σε αυτό το στάδιο, έτσι ώστε να καταστήσει απολύτως σαφές ευθύς εξαρχής ποιος πληροί τις προϋποθέσεις για χρηματοδότηση και ποιος όχι. Αυτό είναι κατανοητό και γενικά, υποστηρίζω αυτόν τον τρόπο εργασίας.
<SPEAKER ID="285" LANGUAGE="DE" NAME="Karin Resetarits," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, νιώθω ιδιαίτερα υποχρεωμένη στον εισηγητή, κ. Takkula, για τη δέσμευσή του, η οποία αγγίζει την καρδιά της ΕΕ.
<P>
Θα ήθελα να απευθύνω έκκληση εδώ σήμερα για την προώθηση περισσότερων εκδηλώσεων σχετικών με τη Eurovision μέσω της τηλεόρασης. Ένας διαγωνισμός τραγουδιού της Eurovision τον χρόνο δεν επαρκεί για να δοθεί στους πολίτες μια διαρκής αντίληψη της πολυμορφίας της ηπείρου αυτής. Γιατί δεν υπάρχει ένας διαγωνισμός ευρωπαϊκού κινηματογράφου, για παράδειγμα, ή διαγωνισμοί χορού Eurovision ή μια εκπομπή «European Idol» ή ευρωπαϊκά σόου που θα προβάλλονται το βράδυ του Σαββάτου και στα οποία τα μεμονωμένα κράτη μέλη θα ανταγωνίζονται μεταξύ τους με σκοπό την ψυχαγωγία; Αυτός είναι ο μόνος τρόπος για να προκληθεί με επιτυχία ενδιαφέρον –ακόμη και ενθουσιασμός– από την πλευρά ακόμη και των πολιτικά αδιάφορων ευρωπαίων πολιτών για την Ευρώπη τους, ή μάλλον την Ευρώπη μας.
<SPEAKER ID="286" LANGUAGE="DE" NAME="Helga Trüpel," AFFILIATION="εξ ονόματος της Ομάδας Verts/ALE">
<P>
   . – Κύριε Πρόεδρε, Επίτροπε Figeľ, κυρίες και κύριοι, χαιρετίζω και εγώ θερμά αυτό το πρόγραμμα, καθώς είναι μια προσπάθεια να ανταποκριθούμε στην κρίση εμπιστοσύνης στην Ευρώπη, την οποία αντιλαμβάνονται πολλοί πολίτες.
<SPEAKER ID="287" LANGUAGE="PT" NAME="Miguel Portas," AFFILIATION="εξ ονόματος της Ομάδας GUE/NGL">
<SPEAKER ID="288" LANGUAGE="LV" NAME="Ģirts Valdis Kristovskis," AFFILIATION="εξ ονόματος της Ομάδας UEN">
<P>
   . Κυρίες και κύριοι, θα ήθελα να τονίσω ότι δεν πρέπει μόνο να μιλάμε για τις σημαντικές αξίες που είναι κοινές στον λαό της Ευρωπαϊκής Ένωσης, αλλά ότι πρέπει επίσης να θέσουμε σε εφαρμογή το περιεχόμενο της έκθεσης του κ. Takkula. Αυτό ισχύει ολοένα και περισσότερο εφόσον αυξάνονται οι ανησυχίες ότι στον παγκοσμιοποιημένο κόσμο η κατανόηση της Ευρώπης και της ταυτότητάς της εξανεμίζεται.
<P>
Η έκθεση Takkula είναι καλή. Αποτελεί την φυσιολογική πλέον επιβεβαίωση ότι η ιστορική αλήθεια δεν κάνει διάκριση μεταξύ των ναζιστικών εγκλημάτων και των κομμουνιστικών εγκλημάτων. Τα εγκλήματα είναι και παραμένουν εγκλήματα.
<SPEAKER ID="289" LANGUAGE="EN" NAME="Thomas Wise," AFFILIATION="εξ ονόματος της Ομάδας IND/DEM">
<P>
   Κύριε Πρόεδρε, θα ήθελα να κάνω ένα μικρό πείραμα. Ζητώ από τους παρισταμένους στην αίθουσα να αφαιρέσουν τα ακουστικά τους για τρία δευτερόλεπτα. Ένα, δύο, τρία. Τι ακούσατε; Απολύτως τίποτα! Αυτός είναι ο ήχος της σιωπής που προαναγγέλλει την κατακραυγή την οποία θα συγκεντρώσει αυτό το νομοθέτημα. Υπάρχουν απαιτήσεις να γίνει κάτι; Όχι! Θα ασχοληθεί με τις θεμελιώδεις ανησυχίες των 450 εκατομμυρίων ατόμων που αγωνίζονται να εξασφαλίσουν τα προς το ζην ή να εξεύρουν λύσεις σε καθημερινά προβλήματα; Όχι, και πάλι.
<P>
Συνεπώς να ’μαστε πάλι! Ακόμη ένα τεράστιο πρόγραμμα προπαγάνδας για τη διαστρέβλωση και την απόκρυψη της αλήθειας. Η ελπίδα και η πίστη φαίνεται να είναι ότι θα θεραπεύσει τον αυξανόμενο σκεπτικισμό σε ολόκληρη την ήπειρο. Το χαμηλό ποσοστό προσέλευσης στις ευρωεκλογές, η ηχηρή αντίθεση στη διεύρυνση και το απορριφθέν σύνταγμα πρόκειται, προφανώς, να αποκατασταθούν όλα ρίχνοντας 235 εκατομμύρια σε σχέδια, προκειμένου να πεισθούν οι άνθρωποι ότι η ΕΕ κάνει όντως κάτι καλό για αυτούς.
<SPEAKER ID="290" LANGUAGE="EN" NAME="James Hugh Allister (NI ). –" AFFILIATION="">
<P>
Η πραγματική ιθαγένεια, ωστόσο, δεν χρειάζεται χρήματα προκειμένου να καταστεί πραγματική ή επιθυμητή. Η πίστη σε αυτή γεννιέται από την καρδιά, όχι την τσέπη. Ασφαλώς θα μπορούσαμε να βρούμε καλύτερες χρήσεις για τα 230 εκατομμύρια ευρώ ή ακόμη και τα 290 εκατομμύρια ευρώ, όπως θέλουν ορισμένοι, αντί για την προώθηση αυτής της επινοημένης έννοιας της ευρωπαϊκής ιθαγένειας.
<SPEAKER ID="291" LANGUAGE="EN" NAME="Christopher Beazley (PPE-DE ). –" AFFILIATION="(Ο Πρόεδρος διακόπτει τον ομιλητή)">
<P>
Συνεπώς, η τροπολογία 29 του εισηγητή έχει τεράστια σημασία για τους εκατοντάδες χιλιάδες Ευρωπαίους της Κεντρικής και Ανατολικής Ευρώπης οι οικογένειες των οποίων ή μέλη των οικογενειών τους, εκτελέστηκαν, απελάθηκαν ή πέθαναν στα σταλινικά γκούλαγκ, για κανέναν άλλο λόγο εκτός του γεγονότος ότι η επιβίωσή τους θεωρήθηκε απειλή για την παράνομη κατοχή των χωρών τους, που συμφωνήθηκε από τον Χίτλερ και τον Στάλιν στο πλαίσιο του διαβόητου Συμφώνου Μολότωφ-Ρίμπεντροπ.
<P>
Σχετικά, συζητήθηκαν και άλλες τροπολογίες τις οποίες κατέθεσε ο κ. Σηφουνάκης: οι τροπολογίες 62 και 63, που αναφέρονται στις συγκρούσεις στην Ισπανία, την Πορτογαλία και την Ελλάδα. Έχω την εντύπωση ότι αυτά είναι σημαντικά θέματα, πρέπει όμως να εξεταστούν σε άλλο πλαίσιο. Ελπίζω ότι το Κοινοβούλιο στο σύνολό του θα στηρίξει την τροπολογία 29, ούτως ώστε να μην αλλοιώσουμε το μήνυμα ότι ο Χίτλερ και ο Στάλιν ήταν εγκληματίες που ξεσπούσαν από κοινού τον θυμό τους στους λαούς της Ευρώπης.
<P>
Το NKVD, το υπουργείο Εσωτερικών της Σοβιετικής Ένωσης, εξέδωσε στις 11 Οκτωβρίου 1939 το διάταγμα αριθ. 001223, με τίτλο «Περί αποτελεσματικού απολογισμού των αντισοβιετικών και παρείσακτων κοινωνικά στοιχείων», το οποίο αποτέλεσε το προοίμιο μαζικών απελάσεων διατεταγμένων από τον Merkulov, κομισάριο της ΕΣΣΔ για την κρατική ασφάλεια, που εκτελέσθηκαν από τον αναπληρωτή του, Serov. Την νύχτα της 13ης και 14ης Ιουνίου 1941, 34 260 άτομα απελάθηκαν από τη Λιθουανία, 15 081 από τη Λεττονία και 10 205 από την Εσθονία. Αυτή ήταν απλώς η πλέον διαβόητη από τις πολλές απελάσεις που συνεχίστηκαν έως το 1951. Είναι σημαντικό να στηρίξει τώρα η ΕΕ τον εορτασμό εις μνήμην των θυμάτων και των δύο δικτατοριών.
<SPEAKER ID="292" LANGUAGE="" NAME="Πρόεδρος." AFFILIATION="">
<SPEAKER ID="293" LANGUAGE="" NAME="Νικόλαος Σηφουνάκης (PSE ). –" AFFILIATION="">
<P>
Σε ό,τι αφορά το πρόγραμμα "Πολίτες της Ευρώπης", ο συνάδελφός μας, κ. Takkula, στην εισήγηση της προτάσεώς του για την οποία εργάσθηκε με πολύ ζήλο, το μετονομάζει από «Πολίτες για την Ευρώπη», που ήταν ο αρχικός του τίτλος, σε «Ευρώπη για τους Πολίτες» και καλύπτει με τον τρόπο αυτό ένα κενό στο πρόγραμμα το οποίο έρχεται να προστεθεί στα υπάρχοντα κοινοτικά προγράμματα όπως είναι τα προγράμματα "Δια βίου μάθηση" και "Νεολαία σε δράση" τα οποία στοχεύουν κυρίως στους νέους.
<P>
Αναπόσπαστο όμως μέρος της ευρωπαϊκής ιστορίας είναι και δύο δύσκολες περίοδοι κατά τη διάρκεια του εικοστού αιώνα οι οποίες αποτελούν επίσης μέρος της κοινής μας μνήμης και ιστορίας. Η μνήμη των θυμάτων που εξοντώθηκαν και εκτοπίστηκαν και φυλακίστηκαν από τα αυταρχικά καθεστώτα πρέπει να παραμείνει ζωντανή. Δεν μπορούμε και δεν πρέπει να ξεχάσουμε τις τραγικές στιγμές που έζησε η ήπειρός μας πριν από 60 χρόνια στα στρατόπεδα συγκέντρωσης και εξόντωσης, έργο του ναζισμού, αλλά βέβαια δεν μπορούμε και δεν πρέπει να ξεχάσουμε και τα εγκλήματα που διέπραξε ο σταλινισμός. Η διαφύλαξη της μνήμης όμως δεν μπορεί να είναι αποσπασματική. Δεν γίνεται να τιμάμε μνήμη των θυμάτων του ναζισμού και του σταλινισμού και να ξεχνάμε, την ίδια στιγμή, τον φασισμό και τις δικτατορίες της Νότιας Ευρώπης.
<P>
Γιορτάζουμε φέτος τα 20 χρόνια από την ένταξη της Ισπανίας και της Πορτογαλίας στην Ευρωπαϊκή Κοινότητα. Δύο χώρες στις οποίες ο φασισμός, στα 40 χρόνια παρουσίας του, άφησε πίσω του τραγικά κατάλοιπα. Γιορτάζουμε επίσης φέτος τα 25 χρόνια από την ένταξη της Ελλάδας στην Ευρωπαϊκή Κοινότητα. Από το 1946 έως το 1974, λειτούργησαν στην Ελλάδα στρατόπεδα συγκέντρωσης όπου εξορίστηκαν χιλιάδες πολίτες για τις πολιτικές τους ιδέες. Το νησί Γυάρος, που το χρησιμοποίησαν ως τόπο εξορίας και οι Ρωμαίοι, αλλά και η Μακρόνησος, έγιναν ο τάφος πάρα πολλών ανθρώπων που άφησαν εκεί τη ζωή τους από τις κακουχίες και τους βασανισμούς τις οποίες υπέστησαν μαζί με χιλιάδες άλλους πολίτες που εξορίσθηκαν εκείνα τα χρόνια στα νησιά αυτά.
<P>
Το πρόγραμμα λοιπόν «Πολίτες για την Ευρώπη», για το οποίο συζητάμε σήμερα, θα αποκτήσει ουσιαστική και συνολική αξία. Γι' αυτό, και οι τροπολογίες που ανέφερε πριν και ο συνάδελφος, κ. Catania, αλλά και άλλοι συνάδελφοι, πρέπει να υπερψηφιστούν επίσης διότι συμπληρώνουν την εκτενέστατη και πολύ σημαντική εισήγηση του συναδέλφου μας, κ. Takkula. 
<SPEAKER ID="294" LANGUAGE="LT" NAME="Šarūnas Birutis (ALDE ). –" AFFILIATION="">
<P>
   Χαιρετίζω και υποστηρίζω τη νέα πρωτοβουλία της Ευρωπαϊκής Επιτροπής «Ενεργός συμμετοχή του ευρωπαίου πολίτη στα κοινά». Θα ήθελα επίσης να συγχαρώ τον εισηγητή για την επιμελημένη έκθεση. Η προαγωγή της ευρωπαϊκής ιθαγένειας είναι απαραίτητη προϋπόθεση για τη λειτουργία της Ευρωπαϊκής Ένωσης, η οποία διευρύνθηκε επιτυχώς. Η Ευρωπαϊκή Ένωση χρειάζεται ένα πρόγραμμα, ιδίως μετά τη διεύρυνση του 2004, το οποίο να δίνει ιδιαίτερη προσοχή στους πολίτες της. Επί του παρόντος, το έλλειμμα ενεργού δημοκρατίας είναι ένα από τα σοβαρότερα προβλήματα που αντιμετωπίζει σήμερα η Ευρωπαϊκή Ένωση και, ως εκ τούτου, χαιρετίζουμε τις προσπάθειες για τη διαμόρφωση μιας ευρωπαϊκής ταυτότητας, για την καλλιέργεια της ιθαγένειας και την προώθηση της ενεργού συμμετοχής στον τομέα της ευρωπαϊκής ολοκλήρωσης. Στη Λιθουανία, οι σφυγμομετρήσεις της κοινής γνώμης δείχνουν μεγάλη δυσπιστία των κατοίκων σε σημαντικά κρατικά ιδρύματα, και υπάρχει η αίσθηση ότι η συμμετοχή στις εκλογές μειώνεται. Αυτοί οι δείκτες είναι παρόμοιοι σε όλη την Ευρωπαϊκή Ένωση. Ένας μέσος Ευρωπαίος έχει επίσης ελάχιστη εμπιστοσύνη, είτε πρόκειται για τα πολιτικά κόμματα, την κυβέρνηση ή το κοινοβούλιο της χώρας του. Με την εισαγωγή της πρωτοβουλίας για την ενεργό ιθαγένεια, η ενσωμάτωση των ευρωπαϊκών αξιών θα είναι αξιοσημείωτη σε μεμονωμένες εθνικές κοινωνίες, και η ευρωπαϊκή ταυτότητα, που διαμορφώνεται ενεργά, θα έχει επίσης θετική επιρροή στις κοινές αποφάσεις της Ευρωπαϊκής Ένωσης.
<SPEAKER ID="295" LANGUAGE="EN" NAME="Bernat Joan i Marí (Verts/ALE ). –" AFFILIATION="">
<P>
Στην έκθεση του κ. Takkula υπάρχει πρόταση για τη χρηματοδότηση των ιστορικών τοποθεσιών που συνδέονται με τα κυριότερα ολοκληρωτικά καθεστώτα που υπέμεινε η Ευρώπη κατά τη διάρκεια του 20ού αιώνα – τον ναζισμό και τον σταλινισμό. Συμφωνώ μαζί του, θα θέλαμε όμως να επεκτείνουμε αυτήν την πρόταση και σε άλλες πτυχές που συνδέονται άμεσα με αυτό το είδος απολυταρχισμού.
<P>
Στην περίπτωσή μας, στην Καταλωνία, υποστήκαμε τη δικτατορία του Φράνκο η προέλευση της οποίας συνδέεται άμεσα με τον ναζισμό και τον ιταλικό φασισμό. Ο μόνος πρόεδρος δημοκρατικού έθνους ο οποίος σκοτώθηκε ως συνέπεια του Β´ Παγκοσμίου Πολέμου ήταν ο Lluís Companys, πρόεδρος της αυτόνομης κυβέρνησης της Καταλωνίας. Ο πρώτος άμαχος πληθυσμός ο οποίος βομβαρδίστηκε αδιακρίτως από εχθρικό αεροσκάφος ήταν στη Γκερνίκα, τη συμβολική πόλη στη Χώρα των Βάσκων.
<SPEAKER ID="296" LANGUAGE="" NAME="Zdzisław Zbigniew Podkański (UEN ). –" AFFILIATION="(PL) ">
<P>
Σε ολόκληρη την ιστορία της, η Ευρώπη υπέφερε από πάρα πολλούς σκληρούς και απάνθρωπους δικτάτορες, και κανένα από αυτά τα δεινά δεν πρέπει να ξεχαστεί. Λόγω του πενιχρού προϋπολογισμού που διατίθεται για αυτόν τον συγκεκριμένο στόχο, ωστόσο, οι προσπάθειές μας πρέπει να εστιαστούν όχι μόνο στα δύο πλέον απαράδεκτα και φρικιαστικά από αυτά τα καθεστώτα, οι επιπτώσεις των οποίων έγιναν αισθητές σε μαζική κλίμακα, καθώς είχαν συνέπειες σε παγκόσμιο επίπεδο. Τα καθεστώτα του Στάλιν και του Χίτλερ πρέπει να γίνουν σύμβολα του κακού και πρέπει να εντυπωθούν στη συνείδηση των παιδιών μας ως φονικά συστήματα. Αυτό θα εμποδίσει οιαδήποτε επανεμφάνιση τέτοιου είδους καθεστώτων. Κατά συνέπεια, πρέπει επίσης να διασφαλίσουμε ότι θα διατεθούν κατάλληλα ποσά για την εφαρμογή ενδεδειγμένων πολιτιστικών προγραμμάτων στη Δημοσιονομική Προοπτική για την περίοδο 2007-2013. 
<SPEAKER ID="297" LANGUAGE="IT" NAME="Alessandro Battilocchio (NI ). –" AFFILIATION="">
<P>
Πράγματι, πιστεύω πως οι πολίτες που αντιμετωπίζουν καθημερινά προβλήματα, τα οποία συχνά απέχουν πολύ από τα προβλήματα που απασχολούν το Κοινοβούλιο, έχουν ανάγκη από απτές αποδείξεις της ύπαρξης μιας βάσης κοινών αξιών για τα 450 εκατομμύρια Ευρωπαίων. Μόνον εάν ενισχυθεί αυτό το αίσθημα μπορούμε να ελπίζουμε ότι οι πολίτες θα πλησιάσουν τα ευρωπαϊκά όργανα. Τάσσομαι, συνεπώς, υπέρ της πρότασης της Επιτροπής για όλες τις προτεινόμενες δράσεις και προπαντός εκείνες που προάγουν τις ευρωπαϊκές αξίες της δημοκρατίας, της ελευθερίας και του σεβασμού των ανθρωπίνων δικαιωμάτων: πιστεύω πως είναι αποτελεσματικές και κοινά αποδεκτές δράσεις. Εύχομαι λοιπόν το σχέδιο αυτό να υλοποιηθεί με τη μεγαλύτερη δυνατή θεσμική και οικονομική στήριξη.
<SPEAKER ID="298" LANGUAGE="DE" NAME="Doris Pack (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, είμαι ιδιαίτερα ευγνώμων στον κ. Takkula για το έργο που επιτέλεσε και είμαι επίσης ευχαριστημένη που είχε πραγματικά τη στήριξη ολόκληρης της επιτροπής. Το πρόγραμμα αυτό αποτελεί τη μοναδική ευκαιρία για τους περισσότερους πολίτες να συμμετάσχουν στον κορμό της ευρωπαϊκής σκέψης, και να εμπλακούν ως ενεργά μέλη της κοινωνίας των πολιτών μας.
<P>
Στον κ. Allister –δυστυχώς, δεν βρίσκεται πλέον εδώ– που είπε νωρίτερα ότι δεν θέλει να είναι Ευρωπαίος, το μόνο που μπορώ να πω είναι ότι εγώ είμαι πολίτης της Saarland –ενός μικρού γερμανικού ομόσπονδου κρατιδίου– και είμαι Γερμανίδα, και είμαι Ευρωπαία. Είναι σαν μια ρώσικη κούκλα· είναι δυνατόν να είναι κανείς όλα αυτά, τίποτα από αυτά δεν αποκλείεται. Συλλογικά, είμαστε όλοι δεσμευμένοι στις ευρωπαϊκές αξίες, ωστόσο.
<P>
Θλίβομαι για το γεγονός ότι ασχοληθήκαμε υπερβολικά με το ζήτημα των μνημειακών χώρων για τον ναζισμό και τον σταλινισμό. Εν προκειμένω, θα ήθελα να πω στον κ. Σηφουνάκη –ο οποίος έχει επίσης φύγει, δυστυχώς– ότι στην πραγματικότητα υπερέβη τις δικαιοδοσίες του. Η πρότασή του όσον αφορά αυτούς τους μνημειακούς χώρους ηττήθηκε στην επιτροπή. Η επιτροπή την καταψήφισε. Ο κ. Σηφουνάκης προχώρησε τότε στην αποστολή επιστολής σε όλα τα μέλη της επιτροπής ως πρόεδρός της, ζητώντας τους να τον ακολουθήσουν αυτήν τη φορά. Από όσο γνωρίζω, αυτό είναι κάτι που δεν έχει ξανασυμβεί ποτέ σε αυτό το Σώμα στα 16 έτη της θητείας μου. Ελπίζω ότι οι συνάδελφοί μου βουλευτές δεν θα τον ακολουθήσουν.
<P>
Θα ήθελα να σχολιάσω ένα τελευταίο σημείο – ένα σημείο το οποίο ήδη έθιξε ο κ. Battilocchio: χρειαζόμαστε δραστηριότητες αδελφοποίησης πόλεων, που επιτελούν ένα θαυμάσιο έργο. Αυτός είναι ένας ακόμη τομέας στον οποίο είναι δυνατό να επιτύχουμε περισσότερα με λίγο περισσότερα χρήματα από ό,τι πολλά άλλα πράγματα που θα μπορούσαν να είχαν επινοηθεί. Θα ήθελα να ζητήσω από τον Επίτροπο να συμπεριλάβει τις τρεις πρόσθετες οργανώσεις που θέλουμε να εμπλέξουμε. Έκαναν εξαιρετική δουλειά και μπορεί να στηριχθεί σε αυτές. 
<SPEAKER ID="299" LANGUAGE="DE" NAME="Christa Prets (PSE ). –" AFFILIATION="">
<P>
Όπως μόλις είπε η κ. Pack, μια βασική πτυχή είναι οι δραστηριότητες αδελφοποίησης, που προάγουν την αμοιβαία εξοικείωση και κατανόηση μέσω κοινών επιλεκτικών, αλλά επίσης διαρθρωμένων, πολυετών συμφωνιών. Πρόκειται για ένα πολύ ανέξοδο σχέδιο επικοινωνίας αλλά, δυστυχώς, δεν αναγνωρίζεται ως τέτοιο. Αν θέλαμε να αυξήσουμε τις επενδύσεις σε αυτό το σχέδιο, θα μπορούσαμε να απαλλαγούμε από πολλά φυλλάδια.
<SPEAKER ID="300" LANGUAGE="IT" NAME="Alfonso Andria (ALDE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, καταρχάς θέλω να συγχαρώ τον κ. Takkula για την εξαιρετική εργασία του και την εμπεριστατωμένη έκθεση, από την οποία εκτίμησα κυρίως την πρόταση αλλαγής του τίτλου του προγράμματος από «πολίτες για την Ευρώπη» σε «Ευρώπη για τους πολίτες». Στην αντιστροφή αυτών των όρων περικλείεται όλο το νόημα του πνεύματος που πρέπει να εμπνέει στο εξής την κοινοτική δράση, η οποία πρέπει να αποτελεί μέσο και όχι σκοπό των ευρωπαϊκών λαών για την υλοποίηση των προσδοκιών τους.
<P>
Επικροτώ το γεγονός ότι η ημερήσια διάταξη της ολομέλειας περιλαμβάνει και τις εκθέσεις του κ. Hammerstein Mintz, σχετικά με τον ανοικτό χαρακτήρα των συνεδριάσεων του Συμβουλίου, του κ. Cashman, σχετικά με την πρόσβαση στα κείμενα των θεσμικών οργάνων, και της κ. Prets, σχετικά με τις πολιτιστικές πρωτεύουσες της Ευρώπης, ως απόδειξη ενός μεγαλύτερου ενδιαφέροντος για τους πολίτες και μιας νέας ευαισθησίας για τα ζητήματα του πολιτισμού και της ευρωπαϊκής ταυτότητας.
<SPEAKER ID="301" LANGUAGE="LV" NAME="Aldis Kušķis (PPE-DE ). –" AFFILIATION="">
<P>
   Κύριε Πρόεδρε, κύριε Figel’, κύριε Takkula, κυρίες και κύριοι, τον περασμένο αιώνα, η διακεκριμένη ιστορικός Hannah Arendt κατέληξε με μια θαυμαστή απλότητα στο συμπέρασμα ότι δεν υπάρχει καταρχήν τίποτα πιο χαρακτηριστικό για τα ολοκληρωτικά καθεστώτα και τους δικτάτορες από το εκπληκτικά σύντομο χρονικό διάστημα που χρειάζεται για να ξεχαστούν τα εγκλήματά τους κατά της ανθρωπότητας και, εξίσου εκπληκτικά, από το γεγονός ότι νέοι τύραννοι μπορούν να εμφανιστούν ήρεμα στη θέση τους.
<P>
Ανεξαρτήτως των διαφορών των επί μέρους ιδεών τους, και τα δύο ολοκληρωτικά καθεστώτα μπορούν να θεωρηθούν ίσα. Τόσο ο Χίτλερ όσο και ο Στάλιν οργάνωναν μαζικές εκτοπίσεις, έστησαν στρατόπεδα θανάτου και διέταζαν μαζικές δολοφονίες, σφαγιάζοντας εκατομμύρια ανθρώπους, μεταξύ των οποίων και ανυπεράσπιστα παιδιά. Μπορώ να πω με βεβαιότητα ότι σχεδόν κάθε ευρωπαϊκή οικογένεια έχει να διηγηθεί μια ιστορία σχετικά με την καταραμένη μοίρα πατεράδων ή αδερφών. Τα εγκλήματα των Ναζί του Χίτλερ και του σταλινισμού δεν μπορούν και δεν πρέπει να ξεχαστούν, ιδίως φέτος, καθώς στις 14 Ιουνίου συμπληρώνονται 65 έτη από την έναρξη των ανηλεών μαζικών εκτοπίσεων από τα κράτη της Βαλτικής. Ευχαριστούμε, Christopher Beazley, που μας υπενθυμίσατε αυτά τα γεγονότα.
<SPEAKER ID="302" LANGUAGE="ES" NAME="Maria Badia I Cutchet (PSE ). –" AFFILIATION="">
<P>
   Κύριε Πρόεδρε, αύριο θα ψηφίσουμε επί αυτής της έκθεσης σχετικά με το πρόγραμμα «Πολίτες για την Ευρώπη», η οποία, όπως είπαν και άλλοι ομιλητές, έχει σκοπό να προωθήσει την ενεργό συμμετοχή του ευρωπαίου πολίτη και εντάσσεται στο πλαίσιο της ανησυχίας της Ένωσης για την απόσταση που κρατούν οι πολίτες απέναντι στα ευρωπαϊκά θεσμικά όργανα και τις δυσκολίες που αντιμετωπίζουν να ταυτιστούν με τη διαδικασία της ολοκλήρωσης. Θα ήθελα να εκφράσω την απόλυτη υποστήριξή μου σε αυτό το πρόγραμμα και να συγχαρώ τον κ. Takkula για το έργο που επιτέλεσε.
<P>
Ας μιλήσουμε για την Ενέργεια 4 αυτού του προγράμματος, που αποσκοπεί στη διατήρηση των μνημείων που σχετίζονται με τις μαζικές εκτοπίσεις και τη μαζική εξόντωση από το ναζιστικό και το σταλινικό καθεστώς· επίσης, υποστηρίζω πλήρως τη διατήρηση της μνήμης των θυμάτων αυτών των τρομερών καθεστώτων που σημάδεψαν την ευρωπαϊκή και την παγκόσμια ιστορία του 20ού αιώνα.
<P>
Ως εκ τούτου, κυρίες και κύριοι, σας ζητώ να υποστηρίξετε τις τροπολογίες που υποστήριξαν περισσότεροι από 60 βουλευτές από διάφορες ομάδες του Κοινοβουλίου, διότι εμπλουτίζουν το πρόγραμμα, στη βάση της πλήρους αναγνώρισης της ευρωπαϊκής ιστορικής μνήμης και με στόχο την ενίσχυση της αίσθησης της ιθαγένειας. 
<SPEAKER ID="303" LANGUAGE="CS" NAME="Tomáš Zatloukal (PPE-DE ). –" AFFILIATION="">
<P>
Και σε άλλες χώρες, ωστόσο, συμπεριλαμβανομένων εκείνων που προσχώρησαν τον Μάιο του 2004, υπάρχουν αρνητικές εκδηλώσεις του ελλείμματος πληροφόρησης. Μια θετική πτυχή είναι η επιθυμία του κοινού για περισσότερη πληροφόρηση, και επίσης το ενδιαφέρον του για ορθολογικές και συνετές δραστηριότητες. Το πρόγραμμα «Πολίτες για την Ευρώπη» που συζητείται σήμερα είναι ένα μέσο με τη δυνατότητα ικανοποίησης αυτού του αιτήματος. Κάποιες από τις ενέργειες που ορίζονται σε αυτό αποδεικνύουν ήδη σήμερα την αξία τους και εφαρμόζονται εντατικά. Ένα θετικό παράδειγμα είναι το πρόγραμμα αδελφοποίησης, στο οποίο μπορεί να συμμετάσχει οιαδήποτε κοινότητα ανεξάρτητα από το μέγεθός της. Το πρόγραμμα είναι ιδιαίτερα επιδεκτικό σε μικρές κοινότητες, καθώς είναι πολύ εύκολο να εξασφαλίσουν μια επιχορήγηση και δεν υπάρχουν περιττά γραφειοκρατικά εμπόδια. Η ελάχιστη επιδότηση για χρηματοδότηση, για παράδειγμα, των συνεδριάσεων μεταξύ των μελών των κοινοτήτων που συνεργάζονται διαμορφώνεται σε τόσο χαμηλά επίπεδα έτσι ώστε εκεί που υπάρχει ζήτηση, δεν θα είναι δύσκολο να βρεθεί οικονομική στήριξη.
<SPEAKER ID="304" LANGUAGE="ET" NAME="Marianne Mikko (PSE ). –" AFFILIATION="">
<P>
   Κυρίες και κύριοι, η έκθεση του κ. Takkula αφορά ένα εξαιρετικά σημαντικό θέμα. Συγχαρητήρια για την καλή δουλειά σας.
<P>
Κυβερνήτες όπως ο Franco, ο Mussolini και ο Salazar βασάνισαν τα θύματά τους κατά το παράδειγμα του Χίτλερ και του Στάλιν. Όλα τα κράτη μέλη της Ευρωπαϊκής Ένωσης οφείλουν να αναλάβουν την ευθύνη για τη δίκαιη αξιολόγηση των ενεργειών του δικτάτορά τους στην πατρίδα τους. Αυτήν τη στιγμή, ωστόσο, συζητάμε για τον σταλινισμό και τον ναζισμό, που υπερέβησαν τα κρατικά σύνορα και δεν τα σεβάστηκαν.
<SPEAKER ID="305" LANGUAGE="EN" NAME="Alexander Stubb (PPE-DE ). –" AFFILIATION="">
<P>
Πρώτον, θα ήθελα να συγχαρώ τον φίλο μου κ. Takkula για την έκθεσή του. Είναι η πρώτη έκθεσή του, είναι μια μεγάλη έκθεση και έκανε εξαιρετική δουλειά θίγοντας όλα τα καίρια θέματα. Τη στηρίζω στο σύνολό της. Στηρίζω επίσης τη διατύπωση για τον Στάλιν και τον Χίτλερ. Πρέπει να παραδεχτώ ότι, αν και δεν είμαι μέλος της επιτροπής, στηρίζω πλήρως ό,τι είπε η κ. Pack. Είναι αρκετά εκπληκτικό το γεγονός ότι ο πρόεδρος της επιτροπής, κ. Σηφουνάκης, υιοθετεί μια εντελώς αντίθετη άποψη από αυτήν που αποφασίστηκε στην επιτροπή, αλλά ας είναι.
<P>
Εάν δεν γνώριζα καλά τον κ. Takkula, διαβάζοντας αυτήν την έκθεση, ενδεχομένως να πίστευα ότι είναι φεντεραλιστής, ίσως όμως όχι αυτή τη φορά.
<P>
Έχω ζήσει στις Βρυξέλλες για επτά χρόνια. Για να είμαι ειλικρινής, όταν ήρθα στις Βρυξέλλες, είχα ορισμένες προκαταλήψεις σχετικά με τις ιθαγένειες. Επί παραδείγματι: οι Φιλανδοί δεν μιλούν καθόλου· όλοι οι Γερμανοί έχουν την ίδια αίσθηση του χιούμορ με τον Πρόεδρό μας σήμερα· όλοι οι Γάλλοι μιλούν με τρία επιχειρήματα· κανένας Ιταλός δεν έχει ποτέ συναγάγει ένα πρακτικό συμπέρασμα. Αυτή ήταν η αίσθηση που είχα όταν ήρθα στις Βρυξέλλες. Αυτά είναι τα εθνικά στερεότυπα τα οποία έχουμε. Για να είμαι ειλικρινής, μετά από επτά χρόνια πιστεύω ότι οι προκαταλήψεις μου έχουν μόνο ενισχυθεί – με πολύ θετικό τρόπο, αλλά, έχουν ωστόσο ενισχυθεί. Συνεπώς, δεν δημιουργούμε ασφαλώς κανένα ευρωπαϊκό στερεότυπο. Έχω την εντύπωση ότι η μόνη στιγμή κατά την οποία μπορούμε πράγματι να αισθανθούμε Ευρωπαίοι είναι, επί παραδείγματι, μέσω του αθλητισμού: το Ryder Cup στο γκολφ είναι άριστο παράδειγμα, και η Eurovision είναι κάτι το οποίο μας ενώνει.
<P>
Ωστόσο, εν γένει, πιστεύω ότι αυτή η έκθεση είναι σπουδαία, επειδή μας δίνει τέσσερα θέματα δράσης. Μπορώ να τα στηρίξω όλα ανεξαιρέτως. Δεν περιλαμβάνει προπαγάνδα, συνεπώς ελπίζω ότι η Επιτροπή θα λάβει σοβαρά υπόψη όλες τις αλλαγές που πρότεινε ο κ. Takkula. 
<SPEAKER ID="306" LANGUAGE="DE" NAME="Lissy Gröner (PSE ). –" AFFILIATION="">
<P>
Με έναν προϋπολογισμό μικρότερο από 300 εκατομμύρια ευρώ για επτά χρόνια και με 36 χώρες να εμπλέκονται, οι προσδοκίες είναι υψηλές. Εντούτοις, λόγω των τεσσάρων διαφορετικών πεδίων δράσης, η εφαρμογή θα είναι δύσκολη. Για τον λόγο αυτόν, θα ήθελα να ευχαριστήσω τον κ. Takkula, που έκανε πραγματικές προσπάθειες για την επίτευξη μιας ισορροπίας, καθώς και για την αποφυγή περικοπών στον μικρό προϋπολογισμό, για παράδειγμα στο πεδίο των δραστηριοτήτων αδελφοποίησης πόλεων. Αυτές είναι σχέδια των πολιτών που ενισχύουν την ευρωπαϊκή συνείδηση και ταυτότητα σε επίπεδο καθημερινών ανθρώπων. Θέλουμε να προαγάγουμε τα δυναμικά σχέδια της κοινωνίας των πολιτών στην ΕΕ, στα οποία υπάρχει τόσος πολύς ιδεαλισμός: χρειάζονται την προσοχή και τη στήριξή μας. Θέλουμε να υποστηρίξουμε τις δραστηριότητες δημοσίων σχέσεων των «Οίκων της Ευρώπης» και των ιδρυμάτων που δραστηριοποιούνται σε ολόκληρη την Ευρώπη. Θα ζητήσω από τον Επίτροπο να ενσωματώσει τις προτάσεις μας.
<P>
Όποιος θέλει να διαμορφώσει δυναμικά το μέλλον πρέπει να γνωρίζει το παρελθόν του, και αυτός είναι ο λόγος που η ενέργεια 4 «Ενεργός ευρωπαϊκή μνήμη» είναι τόσο σημαντική. Χρειάζεται να θυμηθούμε τα θύματα των βίαιων καθεστώτων του ναζισμού και του σταλινισμού, καθώς και τους σχετικούς τόπους και μνημειακούς χώρους. Χρειάζεται επίσης να θυμηθούμε όλα τα θύματα των δικτατοριών, ωστόσο, και συνεπώς θα σας ζητήσω να υποστηρίξετε τις τροπολογίες 54 και 55 της Ομάδας μου. Ο λόγος που το ζητώ είναι ότι πρέπει να είμαστε πολύ προσεκτικοί να μην δημιουργήσουμε αντιπαλότητα μεταξύ των θυμάτων. 
<SPEAKER ID="307" LANGUAGE="" NAME="Bogusław Sonik (PPE-DE ). –" AFFILIATION="(PL) ">
<P>
   Κύριε Πρόεδρε, χαιρετίζω την έκθεση του κ. Takkula και την πρόταση για τη δημιουργία μιας πρόσθετης, τέταρτης ενέργειας με τον τίτλο «Ενεργός Ευρωπαϊκή Μνήμη». Πολλά έχουν ειπωθεί σε αυτό το Σώμα σχετικά με την οικονομική και κοινωνική ολοκλήρωση, αλλά υπάρχει μια τάση να παραβλέπουμε τον ρόλο της ιστορικής ολοκλήρωσης ως βασικού στοιχείου της ολοκλήρωσης. Η Ευρώπη ανέκαθεν αντικατόπτριζε το παρελθόν της και εξακολουθεί να στηρίζεται σε αυτήν την κληρονομιά και σήμερα ακόμη. Ο κομμουνισμός και ο ναζισμός ήταν δύο ολοκληρωτικά καθεστώτα που συνέβαλαν εξίσου στην αιματηρή ιστορία του 20ού αιώνα. Δεν είναι πρόσφορο να χρησιμοποιούμε τον όρο «σταλινισμός». Ο κομμουνισμός γενικότερα ήταν μια κατάρα για τον 20ό αιώνα.
<P>
Ο χαρακτήρας των σχέσεων μεταξύ των ευρωπαϊκών χωρών και εθνών χρωματίζεται από τις ιστορικές εμπειρίες, αλλά ακόμη και οι πλέον δύσκολες και οδυνηρές από αυτές μπορούν να μετασχηματιστούν σε ισχυρούς δεσμούς στοργής. Ο Πάπας Ιωάννης Παύλος Β´ είπε ότι παρά τα τρομερά επιτεύγματα σε μια σειρά τομέων, ο 20ός αιώνας χαρακτηρίστηκε από το μυστήριο του κακού. Μεταφέραμε αυτήν την κληρονομιά του καλού και του κακού μαζί μας στον 21ο αιώνα.
<P>
Το Σώμα έχει συζητήσει ζητήματα που σχετίζονται με την ιστορική πολιτική σε αρκετές περιπτώσεις. Θα μπορούσα να αναφέρω τις συζητήσεις για την 60ή επέτειο της ελευθέρωσης του στρατοπέδου συγκέντρωσης Άουσβιτς-Μπιρκενάου, την επέτειο του τέλους του Δευτέρου Παγκοσμίου Πολέμου και την 25η επέτειο της Αλληλεγγύης, για παράδειγμα. Αυτές οι συζητήσεις αποκάλυψαν τον βαθμό παρανόησης των βασικών ιστορικών γεγονότων και της ιστορικής κληρονομιάς μας.
<SPEAKER ID="308" LANGUAGE="" NAME="Ján Figeľ," AFFILIATION="Μέλος της Επιτροπής.">
<P>
Το τελευταίο θέμα αφορά τον τίτλο. Πιστεύω ότι και η Επιτροπή και το Κοινοβούλιο έχουν εν μέρει δίκιο. Είναι μόνον εν μέρει σωστό να δηλώνει κανείς ότι υπάρχει είτε η Ευρώπη για τους πολίτες ή οι πολίτες για την Ευρώπη. Εάν θυμόσαστε το μήνυμα του Τζον Φιτζέραλντ Κένεντι προς τον λαό, η Ευρώπη μπορεί να οικοδομηθεί μόνον πάνω στα θεμέλια ώριμων πολιτών, και μια ώριμη Ευρώπη μπορεί να δώσει πολλές απαντήσεις στους πολίτες μας. Κατά συνέπεια, χρειαζόμαστε και τα δύο: την Ευρώπη για τους πολίτες και τους πολίτες για την Ευρώπη. Πιστεύω ότι αυτό το πρόγραμμα μπορεί να συμβάλει σε μια τόσο ώριμη κοινωνία(1).
<SPEAKER ID="309" LANGUAGE="" NAME="Πρόεδρος." AFFILIATION="Γραπτή Δήλωση (άρθρο 142)">
<SPEAKER ID="310" LANGUAGE="IT" NAME="Iles Braghetto (PPE-DE ). –" AFFILIATION="">
<P>
Πρέπει να κρατήσουμε ζωντανή την ευρωπαϊκή μνήμη και οι φρικαλεότητες που ζήσαμε εμείς οι Ευρωπαίοι πρέπει να χρησιμεύσουν ως δίδαγμα για ένα διαφορετικό μέλλον. Η διατήρηση της μνήμης στην πόλη μου, την Πάδοβα, και στην περιφέρειά μου, το Βένετο, θα έχει ως αποτέλεσμα την ίδρυση του Μουσείου της Μνήμης στη Villa Venier, του Δήμου Vo' Euganeo. Αυτός είναι ο λόγος για τον οποίο το πρόγραμμα «Πολίτες για την Ευρώπη» είναι μια σωστή ιδέα, την οποία πρέπει να αναπτύξουμε και να μεταφέρουμε σε όλες τις πόλεις και τους δήμους της Ευρώπης παρέχοντας την αμέριστη υποστήριξή μας. 
<SPEAKER ID="311" LANGUAGE="" NAME="" AFFILIATION="">
<SPEAKER ID="312" LANGUAGE="" NAME="" AFFILIATION="Έκθεση Takkula (A6-0076/2006 )">
<P>
Η Επιτροπή μπορεί να δεχτεί τις τροπολογίες 1, 2, 3, 4, 5, 6, 7, 10, 15, 17, 18, 19, 21, 22, 24, 25, 28, 29, 31, 34, 39, 43, 46, 50(2), 51 και 61.
<P>
Οι τροπολογίες 12, 14, 16, 20, 27, 30, 32, 37, 41, 42, 44, 48 και 52 μπορούν να γίνουν δεκτές επί της αρχής υπό την προϋπόθεση ότι θα αναδιατυπωθούν.
<P>
Η Επιτροπή επιφυλάσσεται να εκφράσει τη θέση της επί των τροπολογιών 36, 45, 49 και 50(3) εν αναμονή της συμφωνίας για τις δημοσιονομικές προοπτικές.
<P>
Η Επιτροπή δεν μπορεί να δεχτεί τις τροπολογίες 8, 9, 11, 13, 23, 26, 33, 35, 38, 40, 47, 53, 54, 55, 56, 57, 58, 59, 60, 62 και 63. 
<SPEAKER ID="313" LANGUAGE="" NAME="" AFFILIATION="Θέση της Επιτροπής σχετικά με τις τροπολογίες του Κοινοβουλίου:"/>
<SPEAKER ID="314" LANGUAGE="" NAME="Πρόεδρος" AFFILIATION="">
<P>
   . Η ημερήσια διάταξη προβλέπει τη συζήτηση της έκθεσης (A6-0061/2006) της κ. Prets, εξ ονόματος της Επιτροπής Πολιτισμού και Παιδείας, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου που αφορά τη θέσπιση κοινοτικής δράσης όσον αφορά την εκδήλωση Πολιτιστική Πρωτεύουσα της Ευρώπης για το διάστημα 2007 έως 2019 (COM(2005)0209 – C6-0157/2005 – 2005/0102(COD)). 
<SPEAKER ID="315" LANGUAGE="EN" NAME="Ján Figeľ," AFFILIATION="Μέλος της Επιτροπής.">
<P>
   Κύριε Πρόεδρε, η δράση για τις Πολιτιστικές Πρωτεύουσες της Ευρώπης είναι προφανώς μια από τις πλέον δημοφιλείς ευρωπαϊκές πρωτοβουλίες. Χαίρει της εκτίμησης τόσο των κρατών μελών όσο και του ευρύτερου κοινού από τη γέννησή της πριν από 20 χρόνια το 1985, χάρη στη Μελίνα Μερκούρη. Η βασική ιδέα εξακολουθεί να είναι η υπογράμμιση του πλούτου και της ποικιλομορφίας των ευρωπαϊκών πολιτισμών και των κοινών τους γνωρισμάτων, καθώς και η προώθηση της μεγαλύτερης αμοιβαίας εξοικείωσης μεταξύ των ευρωπαίων πολιτών. Αυτό είναι επίσης ένα θέμα σε στενή συνάφεια με το προηγούμενο.
<P>
Ωστόσο, η εμπειρία μας έχει δείξει ότι ορισμένες πτυχές του υφιστάμενου προγράμματος συνεργασίας χρειάζονται βελτίωση, σε τέσσερις τομείς κυρίως: τον ανταγωνισμό μεταξύ των πόλεων, τον ρόλο της επιτροπής επιλογής, την ευρωπαϊκή διάσταση της δράσης, και τη διαδικασία παρακολούθησης. Αυτός είναι ο λόγος για τον οποίο πέρυσι, η Επιτροπή ενέκρινε την πρόταση που πρόκειται να αντικαταστήσει την απόφαση του 1999. Επρόκειτο για ένα κοινοβουλευτικό αίτημα το οποίο διατυπώθηκε από την κ. Prets και δεσμεύτηκα τότε προσωπικά να υποβάλω νέα πρόταση.
<P>
Θα απονέμεται βραβείο στις ευρωπαϊκές πολιτιστικές πρωτεύουσες που θα πληρούν τα κριτήρια και τους στόχους της πρωτοβουλίας. Παράλληλα, θα προτείνω σημαντική αύξηση της κοινοτικής συνεισφοράς στις εν λόγω πόλεις που θα συμμετέχουν στο πρόγραμμα μέσω του προγράμματος Πολιτισμός 2007.
<P>
Θα ήθελα να επιβεβαιώσω ότι η Επιτροπή επικροτεί αυτήν την έκθεση και αποδέχεται όλες τις συμβιβαστικές τροπολογίες. Κατά συνέπεια, αναμένω την έγκριση της τροποποιημένης πρότασης σε πρώτη ανάγνωση. Θα ήθελα πραγματικά να ευχαριστήσω την Επιτροπή Πολιτισμού και Παιδείας και ιδίως την εισηγήτρια κ. Prets για την ικανότητα και την προσπάθειά της. 
<SPEAKER ID="316" LANGUAGE="DE" NAME="Christa Prets (PSE )," AFFILIATION="">
<P>
   Κύριε Πρόεδρε, όπως ήδη ανέφερε ο Επίτροπος, ορισμένες πτυχές της εικοσαετούς αυτής συμφωνίας χρειάζονταν μεταρρύθμιση. Παρότι ελήφθη νέα απόφαση το 1999, παρέβλεψε το γεγονός ότι λίγα χρόνια αργότερα επρόκειτο να προσχωρήσουν στην ένωσή μας δέκα νέα κράτη μέλη –ίσως και περισσότερα– και ως εκ τούτου έπρεπε να ληφθούν υπόψη αυτά να νέα κράτη μέλη. Συνεπώς, έχουμε πλέον ένα σύστημα εταιρικής σχέσης.
<P>
Η πρόταση η οποία μας υποβλήθηκε τότε δεν ήταν ικανοποιητική. Το 2004, συντάξαμε νέα πρόταση, συνοπτική όμως, καθώς βιαζόμαστε προκειμένου να μην παρεμποδίσουμε τη διαδικασία για τις πόλεις των ετών 2009 και 2010, και κατά συνέπεια αποδεχτήκαμε τις ελλείψεις της. Η Επιτροπή τήρησε ωστόσο την υπόσχεσή της και έξι μήνες αργότερα, υπέβαλε όντως νέο σχέδιο.
<P>
Μια ικανοποιητική πτυχή είναι η χρηματοδότηση – όχι όσον αφορά το ποσό, καθώς θα υπάρξει άλλο πρόβλημα από την άποψη αυτή. Οι νέες δημοσιονομικές προοπτικές ενδέχεται να μειώσουν το προβλεπόμενο ποσό για τις Πολιτιστικές Πρωτεύουσες της Ευρώπης, επίσης, κάτι το οποίο μας λυπεί σε μεγάλο βαθμό. Εάν πάρω ως παράδειγμα την πόλη Linz, ο όγκος επενδύσεων της οποίας ανέρχεται τώρα σε 60 εκατομμύρια ευρώ, εκ των οποίων όμως μόνον το 0,86% προέρχεται από την ΕΕ, διερωτώμαι για ποιον λόγο είναι τόσο μεγάλες οι επιβαρύνσεις. Φυσικά, θα μπορούσε κανείς να πει ότι είναι ζήτημα εικόνας: βοηθά την περιοχή, βοηθά την πόλη, επενδύουμε στο μέλλον, επενδύουμε στην αειφορία – αυτό αποτελεί μια ακόμη σημαντική πτυχή.
<SPEAKER ID="317" LANGUAGE="DE" NAME="Doris Pack," AFFILIATION="">
<P>
   Κύριε Πρόεδρε, αν και στην πραγματικότητα έχουν ήδη ειπωθεί τα πάντα, θα ήθελα να προσθέσω κάτι, καθώς πρόκειται για ένα θέμα άκρως ενδιαφέρον για εμένα το γεγονός ότι η Πολιτιστική Πρωτεύουσα της Ευρώπης εξελίχτηκε πράγματι σε αυτό που πιστεύαμε ότι έπρεπε να είναι από την αρχή, ήτοι ένα μέσο διαφήμισης για τον ευρωπαϊκό πολιτισμό. Η συνεργασία αυτή, η οποία ήταν παλαιότερα διακυβερνητική –ήταν στην πραγματικότητα μια κυβερνητική δράση– έχει πλέον εξελιχθεί σε διοργανικό ζήτημα. Αυτό σημαίνει ότι απολαμβάνουμε εξαιρετική συνεργασία, και επίσης, όπως έχει ήδη πει η κ. Prets, η φωνή μας έχει εισακουστεί.
<P>
Συμφωνώ απολύτως για τη σημασία διεξαγωγής ενός διαγωνισμού για αυτόν τον σκοπό. Παίρνοντας τη Γερμανία ως παράδειγμα, μπορώ να πω ότι ο ανταγωνισμός για την ανάδειξη της Πολιτιστικής Πρωτεύουσας της Ευρώπης για το 2010 ήταν ένα θαυμάσιο γεγονός, όπου 10 πόλεις φιλοδοξούσαν να είναι πρώτες. Οι πρωτοβουλίες που ανέλαβαν δεν έσβησαν αλλά μεταβιβάζονται. Συγκρότησαν ένα δίκτυο με τις ουγγρικές πόλεις, και πιστεύω ότι η Επιτροπή πρέπει να το εκτιμά πολύ αυτό. Ο ιστότοπος συνιστά επίσης ένα δυναμικό εργαλείο για τη μεταβίβαση τέτοιων πραγμάτων.
<SPEAKER ID="318" LANGUAGE="" NAME="Νικόλαος Σηφουνάκης," AFFILIATION="εξ ονόματος της Ομάδας PSE">
<P>
   Κύριε Πρόεδρε, κύριε Επίτροπε, θέλω να δώσω μία εξήγηση στην αγαπητή συνάδελφο, κυρία Pack, όσον αφορά την επιστολή. Όλοι οι βουλευτές για σας το λέω κυρία Pack λαμβάνουμε επιστολές που μας παρακινούν να στηρίξουμε τις τροπολογίες τις οποίες έχουν καταθέσει οι συνάδελφοί μας. Και αυτό, για τον απλούστατο λόγο ότι δεν μπορούν να γνωρίζουν όλοι το περιεχόμενο των εκατοντάδων τροπολογιών που έχουν κατατεθεί. Εγώ είμαι αποδέκτης τέτοιων επιστολών όπως είμαστε όλοι μας αποδέκτες.
<P>
Το κύριο ζητούμενο είναι η βελτίωση της μεθόδου επιλογής των πολιτιστικών πρωτευουσών. Κάτι το οποίο έγινε, και οι συνάδελφοι που συμμετείχαν στην προηγούμενη επιτροπή με πρόεδρο τότε τον κύριο Michel Rocard, είχαν εργασθεί πάρα πολύ επ' αυτού. Το σημερινό πλαίσιο, πράγματι, δεν διασφαλίζει τον ανταγωνισμό, όπως ειπώθηκε.
<P>
Η νέα πρόταση, για την οποία η εισηγήτριά μας κυρία Prets έκανε πάρα πολύ καλή δουλειά, προσπαθεί να συμβιβάσει τις διαφορετικές απόψεις τόσο εντός του Κοινοβουλίου όσο και στους κόλπους του Συμβουλίου.
<P>
Τέλος, θέλω να πω δύο λόγια όσον αφορά το Βραβείο. Είναι σημαντικό το ότι προτάθηκε από την Επιτροπή να υπάρξει αυτό το βραβείο προς τιμήν της Μελίνας Μερκούρη. Η πρόταση που έγινε το βραβείο να φέρει το όνομά της δεν ήταν τυχαίο γεγονός από πλευράς Επιτροπής και, βεβαίως, από πλευράς των 25 εκπροσώπων του Συμβουλίου που την αποδέχθηκαν. Γιατί η Μελίνα Μερκούρη υπήρξε η εμπνεύστρια, η δημιουργός που δούλεψε όλα τα χρόνια που ήταν Υπουργός Πολιτισμού για να καθιερωθεί το βραβείο αυτό. Ήταν λοιπόν μια δικιά της ιδέα και νομίζω ότι είναι σημαντικό το ότι στο μέλλον θα φέρει το όνομά της. Βεβαίως, υπήρξε ένας συμβιβασμός σε σχέση με την αρχική πρόταση.
<SPEAKER ID="319" LANGUAGE="IT" NAME="Alfonso Andria," AFFILIATION="εξ ονόματος της Ομάδας ALDE">
<P>
Το περιεχόμενο της έκθεσης Prets είναι εξαιρετικά διαρθρωμένο και για τον λόγο αυτόν θέλω να συγχαρώ την εισηγήτρια. Για τους λόγους που υπενθύμισε προ ολίγου ο κ. Σηφουνάκης, βρίσκω ιδιαίτερα πειστική και ενδιαφέρουσα την πρόταση να αφιερωθεί στη μνήμη της Μελίνας Μερκούρη το βραβείο που θα απονέμεται σύμφωνα με την πρόταση της Επιτροπής στην επιλεγείσα πόλη, καθώς επίσης και την πρόταση για τη δημιουργία ενός ιστοτόπου που θα δημιουργεί δεσμούς ανάμεσα στις επιλεγείσες πόλεις, θα διευκολύνει την ανταλλαγή της τεχνογνωσίας και των ορθών πρακτικών και θα παρέχει πληροφορίες για τις υποψήφιες πόλεις.
<P>
Για τον σκοπό αυτόν, θα ήθελα να επαναφέρω την πρόταση που είχα καταθέσει στο Κοινοβούλιο κατά τη συζήτηση της έκθεσης Queiró, για τη θέσπιση μιας ευρωπαϊκής πρωτεύουσας τουρισμού. Η πρόταση αυτή ενδυναμώνεται και από την ενίσχυση της αστικής διάστασης. Πράγματι, η νέα Ατζέντα 2007-2013 θα επικεντρώνεται αποφασιστικά στον ρόλο των πόλεων.
<P>
Όπως μπορείτε να διαπιστώσετε, οι Ιταλοί είναι δραστήριοι. Εάν ήταν παρών ο κ. Stubb, ο οποίος, αστειευόμενος, είπε ότι οι συμπατριώτες μου δεν είναι ικανοί να καταλήξουν σε πρακτικά συμπεράσματα, θα του έλεγα, επίσης χαριτολογώντας, ότι πιθανόν να επηρεάζεται από κάποια κακά παραδείγματα και από τις πολιτικές του φιλίες.
<P>
Εν κατακλείδι, εύχομαι, κύριε Πρόεδρε, το Κοινοβούλιο να εγκρίνει αύριο την έκθεση Prets, καθώς αποτελεί ένα διεξοδικό και πλούσιο κείμενο, το οποίο ενισχύει ένα σημαντικό κοινοτικό σχέδιο, προκειμένου να πλησιάσει η Ευρώπη τους πολίτες μέσω του πολιτισμού και να ενισχυθεί η ανάπτυξη και η αναζωογόνηση των πόλεων. 
<SPEAKER ID="320" LANGUAGE="DE" NAME="Helga Trüpel," AFFILIATION="">
<P>
   Κύριε Πρόεδρε, θα ήθελα να ξεκινήσω ευχαριστώντας την κ. Prets για το αφοσιωμένο και αξιόλογο έργο της σε αυτήν την έκθεση. Αν και ορισμένοι από τους προηγούμενους ομιλητές έχουν ήδη αναφέρει τα προβλήματα τα οποία ανέκυψαν σε συγκεκριμένες περιπτώσεις, θα ήθελα να τονίσω ότι, έως τώρα, η ιστορία των Πολιτιστικών Πρωτευουσών της Ευρώπης υπήρξε από κάθε άποψη επιτυχής. Οι επιμέρους πόλεις που αναγορεύτηκαν σε πολιτιστικές πρωτεύουσες έχουν ωφεληθεί, έχει όμως εξίσου ωφεληθεί και η Ευρώπη στο σύνολό της, επειδή, κατ’ επανάληψη, αυτές οι ευρωπαϊκές πρωτεύουσες έχουν καταστήσει σαφή την πολυμορφία, τον πλούτο και την ποικιλία που χαρακτηρίζουν τον ευρωπαϊκό πολιτισμό.
<SPEAKER ID="321" LANGUAGE="PL" NAME="Zdzisław Zbigniew Podkański," AFFILIATION="εξ ονόματος της Ομάδας UEN">
<P>
Οφείλουμε να ευχαριστήσουμε την κ. Prets για την έκθεσή της και όλες τις ενεχόμενες προσπάθειες. Ευελπιστώ ότι κατά την εξέλιξη του μελλοντικού έργου θα προσπαθήσουμε να επωφεληθούμε από τις θετικές εμπειρίες. Ελπίζω επίσης ότι θα εξαλείψουμε τις πτυχές που δεν προσφέρονται για περαιτέρω ανάπτυξη και οι οποίες, αντιθέτως περιορίζουν την πολιτιστική ποικιλομορφία που είναι ζωτικής σημασίας για την επίτευξη της ολοκλήρωσης και του εθνικού διαλόγου. 
<SPEAKER ID="322" LANGUAGE="FR" NAME="Erna Hennicot-Schoepges (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, κατέθεσα στα πρακτικά τη γνώμη της μειοψηφίας σύμφωνα με το άρθρο 48 του Κανονισμού μας και δεν θα ψηφίσω υπέρ αυτού του σχεδίου. Ωστόσο, ευχαριστώ την κ. Prets για την εργασία της. Θα σας εκθέσω τώρα τους λόγους της τοποθέτησής μου.
<P>
Η γραφειοκρατία υψώνεται σαν τείχος ανάμεσα στις τοπικές πρωτοβουλίες και, κύριε Επίτροπε, μπορώ μόνο να ελπίζω ότι οι μελλοντικές επιτροπές θα είναι περισσότερο ευσυνείδητες από αυτές που έκριναν το σχέδιο Λουξεμβούργο 2007 χωρίς καν να είναι όλοι παρόντες και χωρίς να είναι ενήμεροι όσον αφορά την επέκταση του σχεδίου στην ευρύτερη περιοχή και χωρίς να συνειδητοποιούν ότι η πρόταση του Λουξεμβούργου να επιλέξει την πόλη Sibiu της Ρουμανίας ως πόλη εταίρο επρόκειτο να καταστεί τόσο καινοτόμος. Ο πολιτισμός είναι κάτι παραπάνω από σκέτες εκδηλώσεις.
<SPEAKER ID="323" LANGUAGE="EN" NAME="Μάριος Ματσάκης (ALDE ). –" AFFILIATION="">
<P>
   Κύριε Πρόεδρε, περιττό να πω ότι διαφωνώ πλήρως με την προηγούμενη ομιλήτρια, με όλο τον σεβασμό. Θα ήθελα να συγχαρώ την κ. Prets για την ενδελεχή και προσεκτικά διατυπωμένη έκθεση. Αναγνωρίζεται ευρέως ότι το πρόγραμμα της Ευρωπαϊκής Πολιτιστικής Πόλης, ή της Πολιτιστικής Πρωτεύουσας της Ευρώπης όπως μετονομάστηκε αργότερα, είναι μια καλά δοκιμασμένη και πολύ χρήσιμη ιδέα και πρέπει να αναγνωριστεί σε αυτούς που τη δημιούργησαν στα μέσα της δεκαετίας του 1980, ειδικά στην τότε ελληνίδα υπουργό Πολιτισμού, τη Μελίνα Μερκούρη. Ήταν πράγματι μια εμπνευσμένη και ταλαντούχα γυναίκα η οποία, στη θυελλώδη ζωή της, αγωνίστηκε θαρραλέα για τη δημοκρατία και την προώθηση της ευρωπαϊκής ενότητας μέσω του πολιτισμού.
<P>
Βάσει της αποκτηθείσας εμπειρίας κατά τη διάρκεια των 20 ετών εφαρμογής του προγράμματος, και λόγω των αλλαγών που απαιτούνται από την πρόσφατη διεύρυνση, χρειάζεται τώρα επειγόντως αναθεώρηση. Δύο από τις κύριες αλλαγές που είναι απαραίτητες είναι η υιοθέτηση βελτιώσεων στη διαδικασία επιλογής και η θέσπιση ενός συστήματος που θα διασφαλίζει ότι κατόπιν της επιλογής της πόλης, θα διεξάγεται επιτυχώς ένα καλοσχεδιασμένο πρόγραμμα.
<SPEAKER ID="324" LANGUAGE="SL" NAME="Ljudmila Novak (PPE-DE ). –" AFFILIATION="">
<SPEAKER ID="325" LANGUAGE="PL" NAME="Bogusław Sonik (PPE-DE )." AFFILIATION="–">
<P>
    Κύριε Πρόεδρε, μαζί με άλλες οκτώ ευρωπαϊκές πόλεις, η γενέτειρά μου η Κρακοβία, στην Πολωνία, ήταν η Πολιτιστική Πρωτεύουσα της Ευρώπης για το 2000. Είχα την ευχαρίστηση να εκτελέσω τότε καθήκοντα Διευθυντή του προγράμματος της Πολιτιστικής Πρωτεύουσας της Ευρώπης.
<P>
Πώς πρέπει να καθοριστεί ο ρόλος της Ευρωπαϊκής Επιτροπής; Απευθύνομαι τώρα συγκεκριμένα στον Επίτροπο Figeľ. Ο ρόλος της Επιτροπής πρέπει να είναι η παροχή στήριξης και συμβουλών, η επισήμανση λαθών και η υπόδειξη κατάλληλων μέτρων. Δεν πρέπει να εμπλακεί σε διοικητικά θέματα, όπως το συνηθίζει. Συγκεκριμένα, πρέπει να αποφύγει μια τέτοια προσέγγιση στην προκειμένη περίπτωση, καθώς το βραβείο των 500 000 ευρώ ανέρχεται μόνον στο 2% έως 5% του συνολικού κονδυλίου που διατίθεται για την υλοποίηση του προγράμματος των Πολιτιστικών Πρωτευουσών της Ευρώπης.
<P>
Κύριε Επίτροπε, πρέπει να εξευρεθεί ένας τρόπος για τη διάδοση σχετικών πληροφοριών και τη στήριξη ιστότοπων στο διαδίκτυο και άλλων δημοσιεύσεων. Πρέπει να διδαχθούμε από τις επιτυχίες και τις αποτυχίες των προηγούμενων Πολιτιστικών Πρωτευουσών της Ευρώπης. Αποτελούν όλα τμήμα της Ένωσης των Πολιτιστικών Πρωτευουσών της Ευρώπης. Κύριε Figeľ, είστε υπεύθυνος για τη χρηματοδότηση 25 δικτύων, και η Ένωση των Πολιτιστικών Πρωτευουσών της Ευρώπης θα πρέπει είναι ένα από αυτά, ούτως ώστε να διασφαλιστεί ότι οι υπηρεσίες είναι διαθέσιμες σε πόλεις που πρόκειται να διαδραματίσουν τον σημαντικό αυτόν ρόλο στο εγγύς μέλλον. 
<SPEAKER ID="326" LANGUAGE="SK" NAME="Ján Figeľ," AFFILIATION="">
<P>
   Πιστεύω ότι το πρόγραμμα για την Πολιτιστική Πρωτεύουσα είναι τόσο δημοφιλές στον τομέα του πολιτισμού όσο και το Erasmus στον τομέα της εκπαίδευσης. Και τα δύο προγράμματα είναι σχεδόν 20 ετών, και αν το θέλαμε, θα μπορούσαμε να πούμε πολλά για το παρελθόν και το μέλλον αυτών των προγραμμάτων. Είμαι πεπεισμένος ότι όχι μόνον η Επιτροπή αλλά και το Κοινοβούλιο είναι πρόθυμο να εξασφαλίσει ότι το πρόγραμμα για τις Πολιτιστικές Πρωτεύουσες θα γίνει ακόμη καλύτερο και περισσότερο δημοφιλές, και πιστεύω ότι οδεύουμε προς αυτήν την κατεύθυνση.
<P>
Θα ήθελα μόνον να προσθέσω πως το γεγονός ότι δέκα πόλεις στη Γερμανία και έντεκα πόλεις στην Ουγγαρία διαγωνίζονται για τον τίτλο του 2010 αντικατοπτρίζει ενδιαφέρον, ανταγωνιστικότητα και κινητικότητα ή δυναμισμό στον τομέα του πολιτισμού και της πολιτιστικής κληρονομιάς, το οποίο είναι καλό για το σύνολο της Ευρώπης. Θα ήθελα να σας ευχαριστήσω όλους και να πω ότι πράγματι πράττουμε πολλά από αυτά που ανέφερε ο κ. Sonik στον τομέα της ενημέρωσης, της παροχής συμβουλών και της βοήθειας. Θα θέλαμε επίσης να αυξήσουμε την αξία του βραβείου ή τη χρηματοδοτική ενίσχυση σε 1,5 εκατ. ευρώ. Όλα αυτά, εντούτοις, εξαρτώνται από την έκβαση της αυριανής ψηφοφορίας και από τις συζητήσεις σχετικά με τη δημοσιονομική προοπτική. Τούτου λεχθέντος, είμαι πεπεισμένος ότι η εν λόγω δραστηριότητα, αυτό το στοιχείο πολιτιστικής συνεργασίας, χρήζει σημαντικής στήριξης. 
<SPEAKER ID="327" LANGUAGE="" NAME="Πρόεδρος." AFFILIATION="Γραπτές Δηλώσεις (άρθρο 142)">
<SPEAKER ID="328" LANGUAGE="PL" NAME="Bogdan Golik (PSE ). –" AFFILIATION="">
<P>
Δεν μπορώ να μην αναφέρω μια εξέχουσα υποψηφιότητα μεταξύ των πόλεων που ευελπιστούν να αναδειχθούν σε Πολιτιστική Πρωτεύουσα της Ευρώπης για το 2010. Αναφέρομαι στην πόλη Goerlitz-Zgorzelec, όπου είχα την ευτυχία να ανατραφώ και να μορφωθώ. Πρόκειται για μια αξιοσημείωτη πόλη, επειδή παρά την πολυτάραχη ιστορία της με τις βίαιες διαιρέσεις, ο λαός της πόλης Goerlitz-Zgorzelec έχει αγωνιστεί προκειμένου να διατηρήσει ζωντανούς τους ανθρώπινους, οικονομικούς και ιδίως τους πολιτιστικούς δεσμούς.
<SPEAKER ID="329" LANGUAGE="EN" NAME="Zita Gurmai (PSE ). –" AFFILIATION="">
<SPEAKER ID="330" LANGUAGE="" NAME="Πρόεδρος." AFFILIATION="">
<P>
– (A6-0087/2006) της κ. Doyle, εξ ονόματος της αντιπροσωπείας του Ευρωπαϊκού Κοινοβουλίου στην επιτροπή συνδιαλλαγής σχετικά με το κοινό σχέδιο που εγκρίθηκε από την επιτροπή συνδιαλλαγής για την έκδοση κανονισμού του Ευρωπαϊκού Κοινοβουλίου και του Συμβουλίου για ορισμένα φθοριούχα αέρια θερμοκηπίου (PE-CONS 3604/2006 – C6-0065/2006 – 2003/0189A(COD)) και
<P>
– (A6-0090/2006) της κ. Doyle, εξ ονόματος της αντιπροσωπείας του Ευρωπαϊκού Κοινοβουλίου στην επιτροπή συνδιαλλαγής, σχετικά με το εγκριθέν από την επιτροπή συνδιαλλαγής κοινό σχέδιο οδηγίας του Ευρωπαϊκού Κοινοβουλίου και του Συμβουλίου, που αφορά τις εκπομπές από τα συστήματα κλιματισμού των μηχανοκίνητων οχημάτων και την αναθεώρηση της οδηγίας αριθ. 70/156/ΕΟΚ του Συμβουλίου (PE-CONS 3605/2006 – C6-0066/2006 – 2003/0189B(COD)). 
<SPEAKER ID="331" LANGUAGE="EN" NAME="Avril Doyle (PPE-DE )," AFFILIATION="εισηγήτρια">
<SPEAKER ID="332" LANGUAGE="EN" NAME="Ján Figeľ," AFFILIATION="Μέλος της Επιτροπής.">
<P>
Πρώτα από όλα, θα ήθελα να εκφράσω την εκτίμησή μου στην αντιπροσωπεία του Κοινοβουλίου που συμμετείχε στη συνεδρίαση συνδιαλλαγής με το Συμβούλιο την 31η Ιανουαρίου. Θα ήθελα να εκφράσω ιδιαίτερα τις ευχαριστίες μου στον Αντιπρόεδρο κ. Τρακατέλλη και την εισηγήτρια, κ. Doyle, και να τους συγχαρώ για το αποτέλεσμα.
<P>
Η Επιτροπή εκτιμά ότι η νομοθεσία που συζητούμε σήμερα θα περικόψει, έως το 2012, τις εκπομπές φθοριούχων αερίων κατά περίπου 20 εκατομμύρια τόνους ισοδύναμου CO2 ετησίως. Αυτό σημαίνει μείωση 20% σε σύγκριση με το 1995. Ελλείψει μέτρων, οι εκπομπές φθοριούχων αερίων θα αυξάνονταν κατά 50% την ίδια περίοδο. Από το 2020, όταν εφαρμοστούν πλήρως όλα τα μέτρα, το αποτέλεσμα θα είναι μείωση 40-50 εκατομμυρίων τόνων ισοδύναμου CO2.
<P>
«Η Επιτροπή επισημαίνει τη συμφωνία μεταξύ του Ευρωπαϊκού Κοινοβουλίου και του Συμβουλίου σχετικά με την εισαγωγή στον κανονισμό μιας διάταξης η οποία θα επιτρέπει στα κράτη μέλη να διατηρήσουν, έως το 2012, περισσότερο αυστηρά εθνικά μέτρα σε σύγκριση με αυτά που προβλέπονται στον κανονισμό, σε περίπτωση που τα εν λόγω μέτρα εγκριθούν πριν από την 31η Δεκεμβρίου 2005. Προκύπτει από τη Συνθήκη ότι εάν, κατόπιν της έγκρισης ενός εναρμονισμένου μέτρου, ένα κράτος μέλος θεωρεί απαραίτητο να διατηρήσει εθνικά μέτρα τα οποία δικαιολογούνται από σημαντικές απαιτήσεις που καθορίζονται στο άρθρο 30 της Συνθήκης ΕΚ, ή σχετικά με την προστασία του περιβάλλοντος ή του εργασιακού περιβάλλοντος, το εν λόγω κράτος μέλος τα γνωστοποιεί στην Επιτροπή, επισημαίνοντας τους λόγους για τη διατήρησή τους. Επίσης, η Συνθήκη καθορίζει τους κανόνες για την αποδοχή ή την απόρριψη των μέτρων αυτών από την Επιτροπή. Η Επιτροπή υποχρεούται συνεπώς να διατηρήσει τη θέση της σχετικά με το θέμα, συμπεριλαμβανομένου οιουδήποτε δικαιώματος έχει ενδεχομένως σύμφωνα με τη Συνθήκη».
<SPEAKER ID="333" LANGUAGE="EN" NAME="Avril Doyle (PPE-DE )," AFFILIATION="εισηγήτρια">
<P>
Το παρόν νομοθέτημα είναι μια συναρπαστική μελέτη περιπτώσεων για οιονδήποτε τυχόν ενδιαφέρεται για τις θεσμικές διαδικασίες λήψης αποφάσεων του Ευρωπαϊκού Κοινοβουλίου. Πρώτον, θα ήθελα να ευχαριστήσω όλους τους συναδέλφους μου, ιδίως τη σκιώδη εισηγήτρια, κ. Corbey, για τη συνεργασία την οποία είχαμε κατά τη διάρκεια μιας μακράς και ενίοτε αρκετά δύσκολης συζήτησης.
<P>
Τα φθοριούχα αέρια εισήχθησαν τη δεκαετία του 1990 για την αντικατάσταση των επιβλαβών για το όζον χλωροφθορανθράκων και υδροχλωροφθορανθράκων. Χρησιμοποιούνται σε κάθε είδους εφαρμογές, ορισμένες θεμελιώδεις, άλλες λιγότερο: σε μονωτικούς αφρούς, σε αερολύματα, σε συστήματα ψύξης και κλιματισμού· σε εξοπλισμούς και συσκευές πυροπροστασίας και ακόμη στις αερόσολες των παπουτσιών τρεξίματος, καθώς και, ασφαλώς, σε υαλοπίνακες διπλής επίστρωσης. Ο κατάλογος είναι πολύ μακρύς.
<P>
Καθώς η συζήτηση για την αλλαγή του κλίματος εξελίχθηκε σύμφωνα με τη Σύμβαση Πλαίσιο των Ηνωμένων Εθνών για τις κλιματικές μεταβολές, οι επιβλαβείς επιπτώσεις αυτών των φθοριούχων αερίων, λόγω του υψηλού δυναμικού πλανητικής αύξησης της θερμοκρασίας –GWP– επέτυχε να αναγνωριστεί ως μείζων συντελεστής –έως 5% και ακόμη υψηλότερος– του φαινομένου του θερμοκηπίου. Όχι μόνον τα αέρια αυτά έχουν υψηλό GWP, το πλέον δραστικό –το εξαφθοριούχο θείο ή SF6– έχει GWP σχεδόν 24 000 φορές μεγαλύτερο του CO2, του πιο κοινού αερίου του θερμοκηπίου. Έχουν επίσης πολύ μεγάλο χρόνο υποδιπλασιασμού.
<P>
Εάν δεν ληφθούν μέτρα, η Επιτροπή εκτιμά ότι οι εκπομπές των φθοριούχων αερίων θα είναι κατά 50% ανώτερες από τα επίπεδα του 1995 έως το 2010. Άλλοι αναφέρουν πολύ μεγαλύτερο ποσοστό. Με τα συμφωνηθέντα μέτρα σε αυτήν τη δέσμη νομοθεσίας, θα μειωθούν κατά περισσότερο του 20% από τα επίπεδα του 1995 έως το 2012. Από τα έξι αέρια του θερμοκηπίου που παρατίθενται στο παράρτημα του Πρωτοκόλλου του Κιότο το 1997, τα τρία από αυτά είναι φθοριούχα αέρια. Συνολικά, η ισχύουσα νομοθεσία ενθαρρύνει τη μείωση στις εκπομπές των 25 φθοριούχων αερίων –υδροφθορανθράκων, υπερφθορανθράκων και εξαφθοριούχου θείου– μέσω του περιορισμού, της υπεύθυνης χρήσης, της ανάκτησης, της καταστροφής και της διάθεσης. Ο στόχος της νομοθεσίας είναι να δώσει τη δυνατότητα στα κράτη μέλη να εκπληρώσουν τους στόχους του Κιότο περιορίζοντας τη διαρροή και περιστέλλοντας τη χρήση των φθοριούχων αερίων.
<P>
Ενώ το αρχικό σχέδιο πρότασης της Επιτροπής είχε τη μορφή κανονισμού με νομική βάση την ενιαία αγορά, και κυρίως το άρθρο 95, το Συμβούλιο επέτυχε κοινή θέση η οποία προσέλαβε τη μορφή δύο ξεχωριστών κειμένων: μιας οδηγίας βασισμένης στο άρθρο 95 και ενός κανονισμού βασισμένου σε διττή νομική βάση αποτελούμενη από τα άρθρα 175 και 95. Το σκεπτικό του διαχωρισμού της αρχικής πρότασης σε δύο διαφορετικά κείμενα, που προτάθηκε από το Ευρωπαϊκό Κοινοβούλιο στην πρώτη της ανάγνωση, ήταν να μετακινηθούν όλες οι απαιτήσεις που σχετίζονται με τις εκπομπές από τα συστήματα κλιματισμού των μηχανοκίνητων οχημάτων από τον προταθέντα κανονισμό στην οδηγία πλαίσιο 70/156/ΕΟΚ σχετικά με την έγκριση των οχημάτων με κινητήρα. Ο προταθείς κανονισμός θα εστιάσει συνεπώς στις εναπομείνασες νομικές εφαρμογές. Κατά συνέπεια, τεμαχίζοντας την πρόταση στα δύο και λαμβάνοντας το άκρως αμφίβολο μέτρο της διαίρεσης του κανονισμού μεταξύ δύο νομικών βάσεων –με βασικό κίνητρο το περιβάλλον και ορισμένες δευτερεύουσες διατάξεις που βασίζονται στη νομική βάση της ενιαίας αγοράς– το Συμβούλιο πέταξε το μπαλάκι στο Κοινοβούλιο. Κατά τη δεύτερη ανάγνωση στο Κοινοβούλιο, δεν υπήρξε οριστικό ψήφισμα σχετικά με το επίμαχο θέμα ζωτικής σημασίας για τη διπλή νομική βάση του κανονισμού, η οποία διατηρήθηκε.
<P>
Η πρότασή μου, ως εισηγήτριας, για την έγκριση μιας ενιαίας νομικής βάσης σε σχέση με το περιβάλλον ως μοναδικό μέσο επίτευξης ασφάλειας δικαίου, δεν επέτυχε την απαιτούμενη ειδική πλειοψηφία. Εγκρίθηκαν ωστόσο τροπολογίες, οι οποίες επιχείρησαν να υπογραμμίσουν το γεγονός ότι επιτρέπονται αυστηρότερα εθνικά μέτρα στο πλαίσιο των μέτρων της ενιαίας αγοράς, υπό την προϋπόθεση ότι είναι ενδεδειγμένα, δεν είναι μεροληπτικά ούτε αμιγώς οικονομικού χαρακτήρα. Το άρθρο 176 της Συνθήκης εξηγεί τον εν λόγω μηχανισμό σχετικά με το περιβάλλον ή τους νόμους του άρθρου 175.
<P>
Μετά από πολλές εξαντλητικές εβδομάδες ενημερωτικών προπαρασκευαστικών εργασιών και συνεδριάσεων, η Επιτροπή Συνδιαλλαγής επέτυχε συμφωνία για κοινό κείμενο για τον κανονισμό που αφορά ορισμένα φθοριούχα αέρια θερμοκηπίου –φθοριούχα αέρια– την 31η Ιανουαρίου 2006, το οποίο πραγματευόταν τα κύρια σημεία διαφωνίας μεταξύ του Κοινοβουλίου και του Συμβουλίου, τα οποία είναι συγκεκριμένα: η δυνατότητα των κρατών μελών να διατηρούν ή να εισάγουν εθνικά μέτρα αυστηρότερα από ό,τι τα μέτρα που προβλέπονται από τον κανονισμό· τεχνικές διατάξεις όσον αφορά τον περιορισμό των φθοριούχων αερίων· ο απολογισμός και η αναθεώρηση του κανονισμού· ο καθορισμός της διάθεσης στην αγορά· η διασυνοριακή μεταφορά ή αποστολή των φθοριούχων αερίων για ανάκτηση· η σήμανση· η γνωστοποίηση των μέτρων που εισάγουν περαιτέρω απαγορεύσεις για τα φθοριούχα αέρια· και ο τομέας της κατάρτισης και της πιστοποίησης.
<P>
Ωστόσο, το καίριο ζήτημα στο οποίο θέλω να αναφερθώ εκ νέου είναι το θέμα των αυστηρότερων εθνικών μέτρων. Σημαντική για την ενθάρρυνση μιας προς τα άνω περιβαλλοντικής εναρμόνισης ήταν η συμφωνία σχετικά με τη γενική αρχή ότι τα κράτη μέλη μπορούν να διατηρήσουν ή να εισαγάγουν αυστηρότερα εθνικά μέτρα σύμφωνα με τις διατάξεις της Συνθήκης. Στη συγκεκριμένη περίπτωση των υφιστάμενων εθνικών μέτρων στη Δανία και την Αυστρία, κατά των οποίων η Επιτροπή εξετάζει το ενδεχόμενο νομικής δράσης, εισήχθη ρήτρα διασφάλισης η οποία θα επέτρεπε στα δύο κράτη μέλη να διατηρήσουν τη νομοθεσία τους έως την 31η Δεκεμβρίου 2012. Και οι δύο χώρες διαθέτουν ήδη αυστηρή νομοθεσία για τα φθοριούχα αέρια –από τη δεκαετία του 1970 στην περίπτωση της Δανίας– και τη θεωρούν καίριο μέτρο στο συνδυασμό πολιτικών τους για την επίτευξη των στόχων του Κιότο για την αλλαγή του κλίματος.
<P>
Η συμβιβαστική λύση συνδιαλλαγής επικροτήθηκε από τα τρία θεσμικά όργανα, από εμένα προσωπικά, από τους συναδέλφους μου στο Ευρωπαϊκό Κοινοβούλιο, από τον υπουργό Pröll, εξ ονόματος του Ευρωπαϊκού Συμβουλίου, και από τον Επίτροπο Περιβάλλοντος, τον κ. Δήμα. Ήταν η μόνη δίκαιη και έντιμη έκβαση. Για να αναφέρω τα λόγια του, ο Επίτροπος Δήμας χαιρέτισε τη συμφωνία ως «ένα σαφές και θετικό πολιτικό μήνυμα», έθιξε όμως το γεγονός ότι η Επιτροπή θα αποφάσιζε αργότερα κατά πόσον θα εξέδιδε δήλωση όταν θα εγκρινόταν τελικά η νομοθεσία, όπως έχει προγραμματιστεί για αύριο.
<P>
Θα ήθελα να κάνω μια επισήμανση σε σχέση με τη δήλωση που ακούσαμε μόλις από τον Επίτροπο Figeľ, ο οποίος μίλησε εξ ονόματος του Επιτρόπου Δήμα. Στην επίπονη διαδικασία διαπραγμάτευσης της εν λόγω νομοθεσίας, ήταν σαφής πρόθεση των νομοθετών –του Κοινοβουλίου και του Συμβουλίου– να παράσχουν την ευρύτερη δυνατή ερμηνεία των εξουσιών για τη λήψη περιβαλλοντικών μέτρων βάσει μιας νομικής βάσης ενιαίας αγοράς. Απορρίπτω σθεναρά οιαδήποτε απόπειρα της Επιτροπής να αναλύσει τους όρους της εν λόγω νομικής βάσης ούτως ώστε να την περιορίσει στο άρθρο 95 παράγραφος 4, το οποίο περιγράφει μια διαδικασία πρότερης γνωστοποίησης. Μια τέτοια δήλωση αποτελεί παρερμηνεία της έκβασης της συνδιαλλαγής, όπου διατυπώθηκε εμμέσως πλην σαφώς η πρόθεση να επιτραπούν αυστηρότερα εθνικά μέτρα βάσει του άρθρου 95 παράγραφος 10. Ενώ οιαδήποτε δήλωση από την Επιτροπή σε αυτό το πλαίσιο δεν είναι δεσμευτική, δύναται να διαδραματίσει έναν ρόλο στην ερμηνεία του ΔΕΚ σε αυτό το θέμα, εάν ενδεχομένως η εν λόγω νομοθεσία, η οποία εκτείνεται ήδη σε δύο νομοθετικά σώματα, καταλήξει σε τέταρτη ανάγνωση στο Δικαστήριο στο Λουξεμβούργο, όπως ήταν η αρχική μου ανησυχία.
<P>
Απόψε θέλω να καταστήσω σαφές ότι οι κύριοι στόχοι του εν λόγω κανονισμού –για τη μείωση των εκπομπών φθοριούχων αερίων– πρέπει να γίνονται σεβαστοί και να τηρούνται όσον το δυνατόν πληρέστερα. Λυπάμαι για το γεγονός ότι η Επιτροπή δεν έχει έως σήμερα προβεί στη χειρονομία απόσυρσης της προειδοποιητικής της επιστολής προς τη δανική κυβέρνηση. Θα προέτρεπα τον Επίτροπο Figeľ να δηλώσει απόψε την πρόθεση της Επιτροπής να το πράξει το συντομότερο δυνατόν.
<P>
Η οδηγία για τα συστήματα κλιματισμού των μηχανοκίνητων οχημάτων ήταν ο δεύτερος βραχίονας της δέσμης των δύο προτάσεων που αναδύθηκε από την πρώτη ανάγνωση του Συμβουλίου σχετικά με τη σύσταση του προκατόχου μου ως εισηγητή, του κ. Goodwill. Επικροτώ την καινοτόμο απόφαση για την εισαγωγή σταδιακής απαγόρευσης των φθοριούχων αερίων με δυναμικό πλανητικής αύξησης της θερμοκρασίας 150 φορές μεγαλύτερο της ισχύος του διοξειδίου του άνθρακα στα μηχανοκίνητα οχήματα. Η απαγόρευση αυτή θα ισχύσει στους νέους τύπους οχημάτων το 2011 και σε όλα τα νέα οχήματα το 2017. Η ευθυγράμμιση του μέτρου με το επί μακρόν καθιερωμένο σύστημα έγκρισης οχημάτων θα διατηρήσει επίσης την ανταγωνιστικότητα και θα διασφαλίσει τη συμμόρφωση των ευρωπαίων αυτοκινητοβιομηχάνων. Το όριο κινδύνου θα εξαλείψει το κύριο αέριο που χρησιμοποιείται επί του παρόντος στον κλιματισμό και θα επιτρέψει τη χρήση λιγότερο επιβλαβών αερίων αντί αυτού. Στην πράξη, οι περισσότεροι κατασκευαστές αυτοκινήτων είναι πιθανό να εισαγάγουν συστήματα που βασίζονται στο διοξείδιο του άνθρακα. Το σημαντικό θέμα όμως, είναι ότι επιτρέπουμε την ανάπτυξη αυτών των νέων συστημάτων χωρίς να ρυθμίζουμε την τεχνολογία και χωρίς να παραβιάζουμε τις υποχρεώσεις μας στο πλαίσιο του ΠΟΕ. 
<SPEAKER ID="334" LANGUAGE="DE" NAME="Richard Seeber," AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω την εισηγήτριά μας, κ. Doyle. Η δήλωση της έδειξε πόσο σθεναρά αγωνίστηκε, τόσο στην επιτροπή όσο και στην ολομέλεια, για αυτό το θέμα, το οποίο έχει ιδιαίτερη σημασία για την Αυστρία και τη Δανία, επειδή είμαστε τα δύο κράτη μέλη με τους αυστηρότερους κανονισμούς σε αυτόν τον τομέα. Έχουμε δείξει, πρωτίστως, ότι είναι δυνατόν να έχουμε αυστηρότερους κανονισμούς χωρίς να προξενούμε οικονομική ζημία. Πρέπει, ως εκ τούτου, να ρωτήσω την Επιτροπή για ποιον λόγο προσπάθησε για μια ακόμη φορά, στη δήλωσή της, να διασπάσει την ευρωπαϊκή ενότητα.
<P>
Η περιβαλλοντική πολιτική και η λαϊκή ικανοποίηση είναι έννοιες συνδεδεμένες, και εμείς στην Ευρώπη είμαστε συνδεδεμένοι. Η στάση της Επιτροπής συνεπώς με εκπλήσσει σε μεγάλο βαθμό, επειδή ολοκληρώσαμε επιτυχώς τη διαδικασία συνδιαλλαγής μεταξύ του Συμβουλίου και του Κοινοβουλίου. Το κοινό σχέδιο του Ευρωπαϊκού Κοινοβουλίου και του Συμβουλίου, το οποίο εγκρίθηκε από την επιτροπή συνδιαλλαγής την 31η Ιανουαρίου 2006, προβλέπει ότι τα κράτη μέλη μπορούν να διατηρήσουν αυστηρότερες εθνικές απαιτήσεις από αυτές που προβλέπονται από τον κανονισμό έως τα τέλη του 2012. Η πρόσθετη παράγραφος 3 στο άρθρο 9 δίνει στα κράτη μέλη, και ιδιαίτερα στην Αυστρία και τη Δανία, την επιλογή να διατηρήσουν τις υφιστάμενες εκτενέστερες απαγορεύσεις σχετικά με τη διάθεση στην αγορά φθοριούχων αερίων. Εάν δεν είχε εισαχθεί μία τέτοια ρήτρα διασφάλισης, τα κράτη μέλη θα ήταν υποχρεωμένα να ανακαλέσουν τις υφιστάμενες απαγορεύσεις που εκτείνονται πέραν των προβλεπόμενων στο παράρτημα II του κανονισμού, ή έχουν εγκριθεί από την Επιτροπή. Σύμφωνα με το άρθρο 95 παράγραφος 10 της Συνθήκης ΕΚ, μέτρα εναρμόνισης όπως ο κανονισμός σχετικά με τα φθοριούχα αέρια θερμοκηπίου μπορούν να περιλαμβάνουν ρήτρα διασφάλισης η οποία επιτρέπει προσωρινά στα κράτη μέλη να λαμβάνουν διαφορετικά μέτρα. Η έγκριση αυτή πρέπει να χορηγηθεί σύμφωνα με τη διαδικασία που προβλέπεται στον κανονισμό και υπό τη μορφή που καθορίζεται σε αυτόν. Παρά το γεγονός αυτό, ωστόσο, η Επιτροπή δεν αναφέρει, στη δήλωσή της σχετικά με το άρθρο 9 παράγραφος 3, τη διαδικασία που προβλέπεται στον κανονισμό, αλλά επαναλαμβάνει τη διατύπωση του άρθρου 95 παράγραφος 4, σύμφωνα με την οποία οι αυστηρότερες εθνικές διατάξεις –οι οποίες, συν τοις άλλοις, δικαιολογούνται από τα πρόσφατα επιστημονικά πορίσματα– πρέπει να γνωστοποιηθούν στην Επιτροπή για έγκριση. Πιστεύω ότι αυτό προχωρά σαφώς μακρύτερα και δεν αντιστοιχεί σε ό,τι συμφώνησε το Συμβούλιο και το Κοινοβούλιο. 
<SPEAKER ID="335" LANGUAGE="NL" NAME="Dorette Corbey," AFFILIATION="">
<P>
   Κύριε Πρόεδρε, θα ήθελα πρωτίστως να εκφράσω τις θερμές μου ευχαριστίες στην εισηγήτρια, κ. Doyle, που έδωσε το αρχικό έναυσμα σε αρκετούς σημαντικούς τομείς προκειμένου να διατηρηθεί η περιβαλλοντική ποιότητα των εν λόγω προτάσεων άθικτη. Αναπολώ με ευχαρίστηση την επιμονή της κατά τη διάρκεια των τριμερών διαλόγων.
<P>
Κύριε Επίτροπε, με κάθε ειλικρίνεια, θεωρώ τη δήλωσή σας, αξιοθρήνητα ανυπόστατη. Περίμενα τουλάχιστον από εσάς να επιδείξετε την πολιτική βούληση να δώσετε στα κράτη μέλη που επιθυμούν να λάβουν αυτά τα εκτενέστερα μέτρα την άνεση κινήσεων που χρειάζονται. Ήταν πραγματικά περιττό να διαβάσετε μεγαλοφώνως το άρθρο 95, το οποίο γνωρίζουμε όλοι μας, και στην πραγματικότητα αναμένουμε από εσάς την πολιτική βούληση να χορηγήσετε στα κράτη μέλη αυτήν την άνεση κινήσεων. Είναι απολύτως αναγκαία, επειδή η καινοτομία είναι σημαντική για την πολιτική σχετικά με την αλλαγή του κλίματος, αλλά επίσης σε τελική ανάλυση για την οικονομία μας και την ατζέντα της Λισαβόνας. Συνεπώς, από αυτήν την άποψη, θα ήθελα να αποσύρετε τη δήλωση στην οποία προβήκατε προ ολίγου. Πιστεύω ότι δεν έχουμε ακόμη απαλλαγεί από αυτή. 
<SPEAKER ID="336" LANGUAGE="DA" NAME="Niels Busk," AFFILIATION="">
<P>
   Κύριε Πρόεδρε, θα αρχίσω ευχαριστώντας την εισηγήτρια του Κοινοβουλίου, την κ. Doyle, που έχει επιτελέσει υποδειγματικό έργο σχετικά με αυτό το θέμα. Ήταν πραγματική ευχαρίστηση να συμμετέχω στην αντιπροσωπεία συνδιαλλαγής. Εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη θα ήθελα να προσφέρω τις ειλικρινείς μου ευχαριστίες για την εποικοδομητική συνεργασία. Το αποτέλεσμα που επιτεύχθηκε από την επιτροπή συνδιαλλαγής αποτελεί νίκη για το ευρωπαϊκό περιβάλλον και για τον λαό της Ευρώπης. Εξετάστηκε η περίπτωση χωρών όπως η Δανία και η Αυστρία, που έχουν επεκτείνει περαιτέρω την απαγόρευση για τα φθοριούχα αέρια, και άλλες χώρες μπορούν να τις ακολουθήσουν. Αυτό αποδεικνύει ότι η ΕΕ προτάσσει το περιβάλλον σε σχέση με οτιδήποτε άλλο.
<P>
Ήταν αποκαρδιωτική η είδηση στους διαδρόμους ότι η νομική υπηρεσία της Επιτροπής αρνήθηκε να δεχτεί την έκβαση της συνδιαλλαγής ή ότι προσπάθησε να την παρερμηνεύσει. Επιτρέψτε μου να υπενθυμίσω στην Επιτροπή ότι θα είναι πρωτοφανές και εντελώς απαράδεκτο εάν η νέα κοινοτική νομοθεσία δεν εφαρμόζεται από την Επιτροπή. Θα είναι επίσης επιζήμιο για τη συνεργασία με την Επιτροπή και την εμπιστοσύνη σε αυτήν. Το Συμβούλιο και το Ευρωπαϊκό Κοινοβούλιο έχουν εγκρίνει τη συμφωνία και το περιεχόμενο του εγγράφου συνδιαλλαγής. Η Επιτροπή ήταν συμβαλλόμενο μέρος της συμφωνίας της 31ης Ιανουαρίου 2006 και, ως εκ τούτου, εν μέρει υπεύθυνη για αυτήν. Σας ζητώ, συνεπώς, κύριε Επίτροπε, να αποσύρετε την προειδοποιητική επιστολή προς τη Δανία κατόπιν της αυριανής ψηφοφορίας, όταν η μεγάλη πλειοψηφία του Κοινοβουλίου θα έχει υπερψηφίσει το έγγραφο. Οτιδήποτε άλλο θα είναι απαράδεκτο ως προς τη μελλοντική συνεργασία. 
<SPEAKER ID="337" LANGUAGE="EN" NAME="Caroline Lucas," AFFILIATION="εξ ονόματος της Ομάδας Verts/ALE">
<P>
   Κύριε Πρόεδρε, θα ήθελα να ευχαριστήσω την κ. Doyle για την εξαιρετική συνεργασία της και για την προθυμία της να εξεύρει συμβιβαστικές λύσεις στις οποίες θα μπορούσαμε να συμφωνήσουμε όλοι. Ωστόσο, τούτου λεχθέντος, ενώ η Ομάδα μου μπορεί να συμβιβαστεί με την οδηγία σχετικά με τα κινητά συστήματα κλιματισμού –παρότι κατά τη γνώμη μας εξακολουθεί να είναι πολύ ασθενής– δεν μπορούμε να δεχτούμε τα αποτελέσματα της συνδιαλλαγής για τον κανονισμό σχετικά με τα φθοριούχα αέρια, παρά τις προσπάθειες της κ. Doyle να επιτύχει καλύτερη συμφωνία, που όμως τελικά απέτυχαν.
<P>
Τα ευρωπαϊκά θεσμικά όργανα αρέσκονται να καυχώνται για τον διεθνή ηγετικό ρόλο τους από την άποψη της πολιτικής σχετικά με την αλλαγή του κλίματος, τη μεγαλύτερη απειλή που αντιμετωπίζουμε, και ωστόσο ο εν λόγω κανονισμός είναι μια τραγωδία χαμένης ευκαιρίας και παρακωλύει το δυναμικό της πολιτικής μας για την αλλαγή του κλίματος επί δεκαετίες. Μιλούμε για αέρια που έχουν τεράστιο δυναμικό πλανητικής αύξησης της θερμοκρασίας. Σε αυτά περιλαμβάνεται το εξαφθοριούχο θείο, το οποίο είναι περισσότερο από 23 000 φορές ισχυρότερο ως αέριο του θερμοκηπίου από ό,τι το διοξείδιο του άνθρακα και εντούτοις η χρήση του θα συνεχίσει να επιτρέπεται σε ορισμένες εφαρμογές.
<SPEAKER ID="338" LANGUAGE="SV" NAME="Jonas Sjöstedt," AFFILIATION="εξ ονόματος της Ομάδας GUE/NGL">
<P>
   . – Κύριε Πρόεδρε, η ομάδα μας δεν υπερψήφισε τη συμβιβαστική λύση στην επιτροπή συνδιαλλαγής, και δεν θα την υπερψηφίσουμε στην ολομέλεια αύριο. Δεν είμαστε ικανοποιημένοι με το περιεχόμενο, και ασφαλώς δεν είμαστε ικανοποιημένοι με τη νομική βάση. Αυτό δεν αποτελεί επίκριση για την εισηγήτρια. Πιστεύουμε ότι η κ. Doyle έπραξε ό,τι καλύτερο μπορούσε σε μια δύσκολη κατάσταση και επιχείρησε να προχωρήσει όσο ήταν ανθρωπίνως δυνατό προκειμένου να διεκδικήσει το δικαίωμα για τη διατήρηση και την εισαγωγή καλύτερων περιβαλλοντικών απαιτήσεων. Δεδομένης, ωστόσο, της πολύ ανίσχυρης θέσης στην οποία περιήλθε κατόπιν της δεύτερης ανάγνωσης του Κοινοβουλίου, δεν μπόρεσε να επιτύχει τον μοναδικό εύλογο στόχο, ήτοι τον στόχο για την έγκριση του περιβαλλοντικού άρθρου 175 ως μοναδική νομική βάση. Κατά τη γνώμη μας, η μόνη αποδεκτή έκβαση είναι να επιτραπεί στην περιβαλλοντική νομοθεσία να είναι ακριβώς αυτό.
<P>
Όσον αφορά τη Δανία και την Αυστρία, πρόκειται να τους δοθεί εγγύηση έως το έτος 2012, κατόπιν αυτού η εγγύηση θα λάβει τέλος. Σε περίπτωση που δεν ξέρουμε τι θα συμβεί μετά, θα υπάρξει πάλι ο κίνδυνος οι εν λόγω χώρες να εξαναγκαστούν να κάμψουν τη νομοθεσία που έχουν ήδη. Όσον αφορά τις άλλες χώρες, η μεταρρύθμιση θα λάβει αναμφισβήτητα τέλος, εάν η Επιτροπή δεν λάβει διαφορετική απόφαση. Η κατάσταση αυτή είναι εντελώς απαράδεκτη.
<P>
Σημαίνει επίσης ότι χώρες εντός της ΕΕ θα αντιμετωπίσουν δυσκολίες κατά την ανάπτυξη νέας τεχνολογίας –που σύμφωνα με το παρόν έγγραφο είναι ακριβώς αυτό το οποίο πρέπει να πράξουν– με στόχο να πρωτοστατήσουν απαγορεύοντας επικίνδυνα αέρια και επιβάλλοντας εναλλακτικές λύσεις οι οποίες θα αναπτυχθούν χρησιμοποιώντας μόνον αυτήν τη νέα τεχνολογία. Μέσω της δράσης τους, το Συμβούλιο και η Επιτροπή αποτρέπουν την ανάπτυξη νέας τεχνολογίας. Στις συζητήσεις μας, συνήθως συμφωνούμε σχετικά με τη σοβαρότητα των θεμάτων που αφορούν την αλλαγή του κλίματος, και συνήθως συμφωνούμε με τις εκθέσεις των ερευνητών, σύμφωνα με τις οποίες η κατάσταση είναι σοβαρότερη από ό,τι πιστεύαμε πριν από μερικά χρόνια. Εν συνεχεία, έρχεται αυτή η δήλωση από την Επιτροπή, δείχνοντας ότι δεν έχει διδαχθεί τίποτα σχετικά με τα θέματα για την αλλαγή του κλίματος. Αυτό το οποίο λέτε είναι ότι η αγορά παραμένει σημαντικότερη από το περιβάλλον. Το δικαίωμα των εταιρειών να πωλούν επικίνδυνα αέρια είναι σημαντικότερο από τις πολιτικές ευκαιρίες για την καταπολέμηση του φαινομένου του θερμοκηπίου και της αλλαγής του κλίματος. Είναι αξιοσημείωτο ότι κάτι τέτοιο μπορεί να ειπωθεί εν έτει 2006.
<SPEAKER ID="339" LANGUAGE="DA" NAME="Jens-Peter Bonde," AFFILIATION="εξ ονόματος της Ομάδας IND/DEM">
<P>
   . – Κύριε Πρόεδρε, έχω ορισμένα πραγματικά καλά νέα: ο Πρόεδρος της Επιτροπής, κ. Barroso, και ο Αντιπρόεδρος, κ. Verheugen, υποσχέθηκαν σήμερα να αποσύρουν τις τρεις υφιστάμενες προειδοποιητικές επιστολές σχετικά με τα φθοριούχα αέρια. Η Επιτροπή θα είναι συνεπώς συμβαλλόμενο μέρος στη συμβιβαστική λύση που θα επιτευχθεί μεταξύ του Συμβουλίου και του Κοινοβουλίου στη διαδικασία συνδιαλλαγής. Το εγχείρημα είναι ιδιαίτερα ικανοποιητικό επειδή η Επιτροπή είχε εγκρίνει μια δήλωση, επιφυλασσόμενη του δικαιώματος να κηρύξει παράνομες τις απαγορεύσεις της Αυστρίας και της Δανίας σχετικά με τα φθοριούχα αέρια. Η δήλωση αποτελούσε πρόκληση, την οποία μπορούμε πλέον να θέσουμε κατά μέρος.
<P>
Θα ήθελα να ευχαριστήσω τον κ. Barroso και τον κ. Verheugen για την προσωπική τους στήριξη σε αυτό το θέμα, και θέλω επίσης να ευχαριστήσω τον Πρόεδρο του Ευρωπαϊκού Συμβουλίου, κ. Schüssel, που προσέφερε την προσωπική του στήριξη σε ένα ζήτημα το οποίο είχε αρχικά εγκαταλειφθεί από το Συμβούλιο Υπουργών, όταν η Αυστρία ανέλαβε την Προεδρία. Υπάρχουν επίσης, στην πραγματικότητα, λόγοι για να ευχαριστούμε τους εαυτούς μας εδώ σε αυτήν την αίθουσα, επειδή ψηφίσαμε υπέρ της πολυσυζητημένης τροπολογίας 45, που κατέστησε εφικτή τη νίκη. Μέσω των τροπολογιών πρέπει να μετατρέψουμε την απόφαση σχετικά με τα φθοριούχα αέρια σε έναν ελάχιστο κανόνα με τον οποίο δίνεται η άδεια στις χώρες να προχωρήσουν περαιτέρω στην προστασία του κοινού μας κλίματος. Απαιτούνται τριακόσιες εξήντα επτά ψήφοι προκειμένου να έχουμε πραγματική επιρροή εμείς οι εκλεγμένοι αντιπρόσωποι, και επιτύχαμε 370. Οφείλουμε, συνεπώς, στον Πρόεδρο της Επιτροπής Περιβάλλοντος, Δημόσιας Υγείας και Ασφάλειας των Τροφίμων, κ. Florenz, και στην εισηγήτρια, κ. Doyle, μεγάλη ευγνωμοσύνη επειδή στήριξαν σθεναρά τους ελάχιστους κανόνες, παρότι τους ασκήθηκε έντονη πίεση, και από την ίδια τους την ομάδα.
<P>
Ο κ. Verheugen, ο κ. Δήμας και ο κ. Barroso θα απορήσουν επίσης. Οι ευρωκράτες στα τμήματα της Επιτροπής έχουν τώρα ευτυχώς μπει στη θέση τους. Εμείς οι εκπρόσωποι του λαού κάναμε τη διαφορά, και μπορούμε να είμαστε υπερήφανοι για τις κοινές μας προσπάθειες. Η επόμενη αποστολή μας πρέπει, ασφαλώς, να είναι να πείσουμε όλες τις χώρες ότι υπάρχουν τεχνικές εναλλακτικές λύσεις, ούτως ώστε να μπορέσουμε να επιτύχουμε μια κοινή απαγόρευση της ΕΕ για τα φθοριούχα αέρια, κατά προτίμηση πριν από το 2012, οπότε πρόκειται να ανανεωθεί η συμφωνία του Κιότο ώστε να ληφθούν υπόψη οι μελλοντικές γενιές. Ελπίζω ότι ο κ. Barroso και ο κ. Verheugen θα αντισταθούν σθεναρά σε αυτούς που προσπαθούν να τους παρασύρουν στη λάσπη. 
<SPEAKER ID="340" LANGUAGE="FI" NAME="Eija-Riitta Korhola (PPE-DE ). –" AFFILIATION="">
<P>
   Κύριε Πρόεδρε, θέλω να ευχαριστήσω τη συνάδελφό μου, κ. Doyle, για τον συνδιαλλακτικό ρόλο της ως εισηγήτριας του Κοινοβουλίου σε αυτήν την απαιτητική δέσμη κανονισμού και οδηγίας. Ο κανονισμός και η οδηγία που έχουμε ενώπιόν μας αποτελούν και τα δύο σημαντικά μέτρα για τον στόχο μας να μειώσουμε τις εκπομπές αερίων του θερμοκηπίου. Γνωρίζω εκ πείρας ότι η διεύθυνση της διαδικασίας συνδιαλλαγής είναι ένα επίμοχθο καθήκον με μεγάλες απαιτήσεις από τον εισηγητή.
<P>
Όταν κάποια στιγμή στραφήκαμε στη χρήση φθοριούχων υδρογονανθράκων στα συστήματα ψύξης, τα αερολύματα και άλλες εφαρμογές, επιτύχαμε να μειώσουμε δραστικά τη χρήση χλωροφθοριούχων υδρογονανθράκων, οι οποίοι εξασθενούν το στρώμα του όζοντος. Το πρωτόκολλο του Μόντρεαλ ήταν μία απόπειρα σταδιακής κατάργησης των χλωροφθορανθράκων, καθώς τα εν λόγω αέρια είναι επιβλαβή για το όζον της στρατόσφαιρας. Αυτό ήταν καλό, αλλά παράγοντες οι οποίοι μειώνουν το στρώμα του όζοντος αντικαταστάθηκαν από ισχυρά αέρια του θερμοκηπίου. Το δυναμικό τους για την αύξηση της θερμοκρασίας του πλανήτη είναι 100 ή 1000 φορές μεγαλύτερο από αυτό του διοξειδίου του άνθρακα, και ο χρόνος ο οποίος απαιτείται προκειμένου το αέριο να διασκορπιστεί στην ατμόσφαιρα είναι πράγματι πολύ μεγάλος. Τα φθοριούχα αέρια ανέρχονται τουλάχιστον σε ποσοστό 5% του φαινομένου του θερμοκηπίου. Αυτός είναι ο λόγος για τον οποίο η απειλή της αλλαγής του κλίματος σημαίνει ότι πρέπει να περικόψουμε τη χρήση των φθοριούχων υδρογονανθράκων.
<P>
Ένα από τα μεγαλύτερα προβλήματα στον υπό συζήτηση κανονισμό ήταν η νομική του βάση. Ελπίζω ότι οι δύο νομικές βάσεις που επιλέχθηκαν τώρα θα αποδειχτούν, μολαταύτα, μια λειτουργική συμβιβαστική λύση και δεν θα προξενήσουν προβλήματα αλληλεπικάλυψης. Τότε, ψήφισα υπέρ της μίας νομικής βάσης, το άρθρο 95, με τις υψηλότερες όμως προδιαγραφές. Ανέκαθεν διερωτόμουν για ποιον λόγο η περιβαλλοντική συλλογιστική θεωρείται αυτόματα περισσότερο φιλική προς το περιβάλλον, ενώ αυτή της εσωτερικής αγοράς στιγματίζεται ότι υπηρετεί τα συμφέροντα του τομέα. Θα ήταν προς το συμφέρον του περιβάλλοντος να συνδυάσει μια εναρμονισμένη αγορά με φιλόδοξους στόχους. Μόνον τότε θα υπήρχε ένα κατάλληλο κίνητρο για τη βιομηχανία μας προκειμένου να ανταγωνιστεί επί ίσοις όροις με φιλικό προς το περιβάλλον τρόπο. 
<SPEAKER ID="341" LANGUAGE="DE" NAME="Eva Lichtenberger (Verts/ALE ). –" AFFILIATION="">
<SPEAKER ID="342" LANGUAGE="DE" NAME="Karin Scheele (PSE ). –" AFFILIATION="">
<P>
Η Αυστρία και η Δανία –όπως έχει πολλάκις αναφερθεί, και, με θετικά σχόλια, από την εισηγήτρια, που υποστήριξε σταθερά αυτήν τη θέση– έχουν ορίσει γενικές απαγορεύσεις σχετικά με τη χρήση των φθοριούχων αερίων θερμοκηπίου. Η εμπειρία σε αυτές τις χώρες έχει δείξει ότι υπάρχουν εναλλακτικές λύσεις για αυτά τα αέρια. Το σχέδιο το οποίο εγκρίθηκε από την επιτροπή συνδιαλλαγής στα τέλη Ιανουαρίου προβλέπει ότι τα κράτη μέλη δύνανται να διατηρήσουν αυστηρότερες εθνικές απαιτήσεις έως το 2012. Το μέτρο αυτό είναι εφικτό σύμφωνα με το άρθρο 95 παράγραφος 10 της Συνθήκης – τη «ρήτρα διασφάλισης», η οποία επιτρέπει τη διατήρηση αυστηρότερων μέτρων προσωρινά.
<P>
Το Ευρωπαϊκό Κοινοβούλιο και το Συμβούλιο συμφώνησαν με την εν λόγω ρήτρα διασφάλισης. Αυτό διασφαλίζει –τουλάχιστον επί του παρόντος– ότι η Αυστρία και η Δανία μπορούν να συνεχίσουν να εφαρμόζουν τους αυστηρότερους κανονισμούς τους. Σημαίνει επίσης ότι δεν είναι απαραίτητο να παρασχεθούν τα επιστημονικά στοιχεία που αναφέρονται στο άρθρο 95 παράγραφος 4. Χαίρομαι που ο κ. Bonde έχει προφανώς πρόσβαση σε πιο πρόσφατες πληροφορίες σύμφωνα με τις οποίες υπάρχει καλύτερη δήλωση από την Επιτροπή.
<SPEAKER ID="343" LANGUAGE="DA" NAME="Margrete Auken (Verts/ALE ). –" AFFILIATION="">
<P>
   Κύριε Πρόεδρε, είχα όντως την πρόθεση να εκφωνήσω έναν διαφορετικό λόγο, έχοντας όμως ακούσει τη συζήτηση σε αυτήν την αίθουσα, πρέπει να ευχαριστήσω την κ. Doyle για τη θαυμάσια συμβολή της. Δεν μπορώ, ωστόσο, επ’ ουδενί να κατανοήσω με ποιον τρόπο οι προσπάθειές της θα αποφέρουν καρπούς, καθώς η Επιτροπή δηλώνει κατηγορηματικά ότι μπορεί να επιτραπεί μόνον στις χώρες που διαθέτουν τώρα αυστηρότερους κανόνες να τους διατηρήσουν. Δεν υπάρχει τίποτα σχετικά με τη δυνατότητα των χωρών να προχωρήσουν περαιτέρω και καμία διαβεβαίωση για τη δυνατότητα της Δανίας να προχωρήσει περαιτέρω. Όταν αναλογίζομαι τον ζήλο με τον οποίο πολεμήθηκε η πρόταση της κ. Doyle σε δεύτερη ανάγνωση, δεν καταλαβαίνω από πού αντλούν την αισιοδοξία τους ο κ. Bonde, ο κ. Busk και οι υπόλοιποι. Δεν υπάρχουν καθησυχαστικές ενδείξεις. Βρισκόμαστε αντιμέτωποι εδώ με μια πρόταση που αποτελεί προσβολή για όλες τις εποικοδομητικές δυνάμεις που εργάζονται υπέρ του περιβάλλοντος. Υπάρχει, μάλιστα, και η υποκατάσταση. Υπάρχουν όντως εναλλακτικές λύσεις. Έχουμε αποτελεσματικά ψυγεία στη Δανία και στην Αυστρία, ωστόσο επελέγη να υποταγούμε στη βιομηχανία των φθοριούχων αερίων αντί για το περιβάλλον. Δεν μπορώ να δω τίποτα στη δήλωση της Επιτροπής το οποίο να προχωρεί έστω και ελάχιστα προς την υπόσχεση για κάτι πιο εποικοδομητικό. Πρέπει, συνεπώς, να ευχαριστήσω αποκλειστικά την κ. Doyle για τις θαυμάσιες αλλά, πρέπει να ειπωθεί, εντελώς άκαρπες προσπάθειές της. 
<SPEAKER ID="344" LANGUAGE="SV" NAME="Carl Schlyter (Verts/ALE ). –" AFFILIATION="">
<P>
   Κύριε Πρόεδρε, θέλω και εγώ επίσης να ευχαριστήσω την κ. Doyle για την ηρωική στάση που τήρησε στο παρόν Κοινοβούλιο. Το Συμβούλιο και η Επιτροπή προστάτευσαν την παλαιά, παρωχημένη τεχνολογία στην εσωτερική αγορά αντί να προστατεύσουν το κλίμα. Η ιστορία δεν θα είναι ευγενική στην κρίση της για μια τέτοια ενέργεια.
<P>
Επί παραδείγματι, για ποιον λόγο δεν απαγορεύουμε τα φθοριούχα αέρια θερμοκηπίου στα ψυγεία που πωλούνται στους καταναλωτές; Το ενενήντα τοις εκατό της αγοράς είναι ήδη απαλλαγμένο από τα φθοριούχα αέρια θερμοκηπίου. Είναι ένα εξαιρετικά ξεκάθαρο θέμα να αποφασίσουμε απλώς την απαγόρευσή τους. Για ποιον λόγο επιτρέπουμε το εξαφθοριούχο θείο, το οποίο επιφέρει 23 000 φορές μεγαλύτερη βλάβη στο κλίμα από ό,τι το διοξείδιο του άνθρακα; Ο μόνος τρόπος για να επιτευχθεί μια εναλλακτική λύση είναι, ασφαλώς, να καθοριστεί ένα χρονικό όριο, εντός του οποίου η έρευνα θα παρουσιάσει τις κατάλληλες εναλλακτικές λύσεις. Εξάλλου, υπάρχουν ήδη αρκετές εναλλακτικές λύσεις.
<SPEAKER ID="345" LANGUAGE="EN" NAME="Avril Doyle (PPE-DE )," AFFILIATION="εισηγήτρια">
<P>
Θα ήθελα να υποβάλω επίσης ένα αίτημα τώρα, ούτως ώστε να διαβιβασθεί το μήνυμα, ότι θα καλέσουμε την αυστριακή Προεδρία να σχολιάσει αύριο ειδικά αυτό το θέμα. Θα μπορούσαν οι υπεύθυνοι να διαβιβάσουν το μήνυμα, ούτως ώστε να μην υπάρξει παρανόηση: τους θέλουμε παρόντες αύριο. Εκτός του ότι ασκούν την Προεδρία, είναι μια ιδιαίτερα σημαντική υπόθεση για την Αυστρία. Υπήρξαν πολλά σημαντικά θέματα τα οποία ετέθησαν απευθείας στον Επίτροπο Figel'· θα ήμουν περιχαρής εάν απαντούσε σε αυτά. Υπάρχει διάχυτη δυσαρέσκεια εδώ όσον αφορά τη δήλωση της Επιτροπής.
<SPEAKER ID="346" LANGUAGE="" NAME="Πρόεδρος." AFFILIATION="">
<P>
   Το Συμβούλιο θα είναι εδώ αύριο. Ο Επίτροπος μπορεί να απαντήσει σήμερα. Εξ όσων γνωρίζω, ο Επίτροπος κ. Δήμας θα είναι εδώ αύριο. Επίτροπε Figeľ, θα θέλατε να προσθέσετε κάτι; 
<SPEAKER ID="347" LANGUAGE="EN" NAME="Ján Figeľ," AFFILIATION="Μέλος της Επιτροπής">
<SPEAKER ID="348" LANGUAGE="EN" NAME="Avril Doyle (PPE-DE )," AFFILIATION="εισηγήτρια">
<SPEAKER ID="349" LANGUAGE="EN" NAME="Ján Figeľ," AFFILIATION="Μέλος της Επιτροπής">
<SPEAKER ID="350" LANGUAGE="" NAME="Πρόεδρος." AFFILIATION="">
<SPEAKER ID="351" LANGUAGE="" NAME="" AFFILIATION="(Η συνεδρίαση λήγει στις 23.45.)">

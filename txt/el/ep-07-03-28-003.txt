<CHAPTER ID="003">
Δήλωση του Προεδρείου (Ζιμπάμπουε) 
<SPEAKER ID="007" NAME="Πρόεδρος">
Κυρίες και κύριοι, οι πρόεδροι των Ομάδων με παρακάλεσαν ομόφωνα να προβώ στην εξής δήλωση για τη Ζιμπάμπουε. Πρόκειται για ένα πολύ σημαντικό γεγονός. Την περασμένη εβδομάδα σημειώθηκε περαιτέρω κλιμάκωση της πολιτικής κατάστασης στη Ζιμπάμπουε και σημειώθηκαν πράξεις βίας από τις δυνάμεις που βρίσκονται υπό τον έλεγχο της κυβέρνησης. Στις 11 Μαρτίου διαλύθηκε από ένοπλους αστυνομικούς μια συγκέντρωση σε προάστιο της πρωτεύουσας Χαράρε, όπου έπεσε νεκρός από πυροβολισμούς ο Gift Tandare, μέλος της αντιπολίτευσης, και πολλοί διαδηλωτές τραυματίστηκαν. Σαράντα σημαντικοί πολιτικοί της αντιπολίτευσης, μεταξύ των οποίων και οι πρόεδροι του σημαντικότερου κόμματος της αντιπολίτευσης, του Κινήματος Δημοκρατικής Αλλαγής (MDC), Morgan Tsvangirai και Arthur Mutambara, συνελήφθησαν και υπέστησαν κακομεταχείριση ενόσω κρατούνταν από την αστυνομία. Στις 18 Μαρτίου, ο βουλευτής της αντιπολίτευσης Nelson Chamisa, που βρισκόταν καθ' οδόν προς τις συνεδριάσεις των επιτροπών της Συνέλευσης Ίσης Εκπροσώπησης ΑΚΕ-ΕΕ, υπέστη ξυλοδαρμό και μεταφέρθηκε βαριά τραυματισμένος στο νοσοκομείο. " επίθεση αυτή έδωσε αφορμή στην προεδρία της Συνέλευσης Ίσης Εκπροσώπησης να καταδικάσει, με την έγκριση των αφρικανικών μελών, το γεγονός αυτό. " προεδρία κάλεσε την κυβέρνηση της Ζιμπάμπουε να δώσει τέλος στη βία στη χώρα και να σεβαστεί τα ανθρώπινα δικαιώματα και το κράτος δικαίου.
<P>
Κυρίες και κύριοι, καταδικάζουμε απερίφραστα κάθε πράξη βίας και καταπίεσης που διαπράττεται από την κυβέρνηση του προέδρου Μουγκάμπε. Το Συμβούλιο και η Επιτροπή πρέπει να συνεργαστούν με όλες τις ενδιαφερόμενες διεθνείς, περιφερειακές και εθνικές δυνάμεις προκειμένου να επιβληθεί λύση για τη μετάβαση από το σημερινό καθεστώς σε μια πραγματική δημοκρατία.
<P>
(Χειροκροτήματα)
<SPEAKER ID="008" NAME="Glenys Kinnock" AFFILIATION="PSE">
(EN) Κύριε Πρόεδρε, ήθελα να επισημάνω στο Σώμα ότι πριν από μία ώρα ο Morgan Tsvangirai συνελήφθη εκ νέου από τις δυνάμεις ασφαλείας και την αστυνομία στο Χαράρε. Ετοιμαζόταν, μαζί με συνεργάτες του, να πραγματοποιήσει συνέντευξη Τύπου σχετικά με τα γεγονότα που περιγράψατε στην ομιλία σας.
<P>
Καλώ, συνεπώς, το Σώμα να καταδικάσει την εκ νέου σύλληψη του Morgan Tsvangirai και να δηλώσει ότι πρέπει να τεθεί τέρμα στην ωμή καταστολή εις βάρος των δυνάμεων της αντιπολίτευσης. " Κοινότητα για την Ανάπτυξη της Μεσημβρινής Αφρικής οφείλει να αντιδράσει στη διάσκεψη που πραγματοποιεί στην Τανζανία αυτήν την εβδομάδα.
<P>
(Χειροκροτήματα)

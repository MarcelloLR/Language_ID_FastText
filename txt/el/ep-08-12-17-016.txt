<CHAPTER ID="016">
Ώρα των ερωτήσεων (ερωτήσεις προς την Επιτροπή) 
<SPEAKER ID="357" NAME="Πρόεδρος">
" ημερήσια διάταξη προβλέπει την Ώρα την ερωτήσεων (B6-0491/2008).
<P>
Οι ακόλουθες ερωτήσεις απευθύνονται στην Επιτροπή.
<P>
Μέρος πρώτο
<P>

<P>
Θέμα: Σχέδια έκτακτων μέτρων για τις ΜΜΕ
<P>
Λαμβάνοντας υπόψη την τρέχουσα χρηματοοικονομική κρίση, τη σοβαρότερη, κατά τον Jean Claude Trichet, κρίση μετά το δεύτερο παγκόσμιο πόλεμο, θα ήθελα να ρωτήσω την Επιτροπή για τα σχέδια έκτακτων μέτρων για τις ΜΜΕ.
<P>
Το σχέδιο πλαισίου ανάκαμψης, που αναμένεται στις 26 Νοεμβρίου, υποτίθεται ότι θα συμπεριλάβει βραχυπρόθεσμα μέτρα για την αποτροπή της ύφεσης. " Επιτροπή εξετάζει την περίπτωση νέας χρηματοδότησης και νέων χρήσεων για τα υπάρχοντα κεφάλαια. Θέλει επίσης να αυξήσει το διαθέσιμο κεφάλαιο για την Ευρωπαϊκή Τράπεζα Επενδύσεων, τον οργανισμό μακροπρόθεσμης δανειοδότησης της ΕΕ. " τράπεζα έχει ήδη συγκεντρώσει ένα δανειακό πακέτο ύψους 30 δις ευρώ για να βοηθήσει τις μικρές επιχειρήσεις που αγωνίζονται να χρηματοδοτηθούν. Τέτοιου είδους ενέργειες είναι ιδιαίτερα αξιέπαινες. Ωστόσο, ένα από τα σοβαρότερα ζητήματα που απασχολούν τις ΜΜΕ είναι, σε αυτή τη φάση, το πρόβλημα της αθέτησης αποπληρωμής των δανείων. " Ευρωπαϊκή Επιτροπή έχει επινοήσει σχέδια έκτακτων μέτρων τα οποία να στοχεύουν ειδικά στην επίλυση αυτού του συγκεκριμένου προβλήματος;
<SPEAKER ID="359" NAME="Joaquín Almunia" LANGUAGE="ES">
Κυρία Πρόεδρε, στην πρόταση της Επιτροπής για "Προτεραιότητα στις μικρές επιχειρήσεις", αναγνωρίστηκαν πλήρως τα προβλήματα που αντιμετωπίζουν οι μικρού και μέσου μεγέθους επιχειρήσεις.
<P>
Όσον αφορά την πρόσβαση στη χρηματοδότηση, που αποτελεί το αντικείμενο της ερώτησης του κ. Zwiefka, η Επιτροπή, μαζί με την Ευρωπαϊκή Τράπεζα Επενδύσεων (ΕΤΕ), έχει αναγγείλει συγκεκριμένα μέτρα για τη βελτίωση της κατάστασης.
<P>
Φυσικά, συμφωνούμε με την ανάγκη παροχής ειδικής βοήθειας στις ΜΜΕ. " οικονομική κρίση έχει εξασθενίσει σημαντικά τα κανάλια χρηματοδότησης που είναι διαθέσιμα για τις επιχειρήσεις, ιδιαίτερα τις ΜΜΕ, σε πολλά κράτη μέλη. Τα θεσμικά όργανα της Κοινότητας και τα κράτη μέλη έχουν λάβει συγκεκριμένα μέτρα, μέσα στους τομείς της αρμοδιότητάς τους, για να αντιμετωπίσουν αυτά τα φαινόμενα.
<P>
" Επιτροπή έχει θεσπίσει μέτρα για τη σταθεροποίηση του οικονομικού συστήματος, τα οποία θα βοηθήσουν τις τράπεζες να αρχίσουν να δανειοδοτούν εκ νέου τους πελάτες τους. Υποστηρίξαμε, επίσης, ορισμένες αλλαγές για τους λογιστικούς κανόνες και τη γρήγορη παρακολούθηση της ενίσχυσης των ιδίων κεφαλαίων των τραπεζών και των τραπεζικών συστημάτων εγγύησης των καταθέσεων.
<P>
Επιπλέον, όπως γνωρίζετε, στις 26 Νοεμβρίου, η Επιτροπή ενέκρινε για το σχέδιο ανάκαμψης το ποσό των 200 δισεκατομμυρίων ευρώ. Αυτό το σχέδιο υποστηρίχθηκε και επικυρώθηκε από το Ευρωπαϊκό Συμβούλιο την προηγούμενη εβδομάδα. Όπως αναφέρει η ανακοίνωσή μας, αυτό το ποσό των 200 δις ευρώ, περιλαμβάνει 30 δις ευρώ από τον προϋπολογισμό της ΕΕ ή από τις δράσεις χρηματοδότησης της ΕΤΕ με σκοπό να συμβάλει στην αναζωογόνηση της οικονομίας.
<P>
Είτε μέσω των πόρων του προϋπολογισμού είτε μέσω της χρηματοδότησης δράσεων, τα μέτρα αυτά περιλαμβάνουν σαφώς κανάλια χρηματοδότησης και βοήθειας που θα ωφελήσουν σημαντικά τις ΜΜΕ. Αυτό είναι πέρα από τη συμφωνία που επετεύχθη στο άτυπο Συμβούλιο Ecofin που πραγματοποιήθηκε στη Νίκαια τον Σεπτέμβριο του τρέχοντος έτους, ουτωσώστε η ΕΤΕ να εντείνει και, ταυτόχρονα, να προτείνει ειδικά κονδύλια χρηματοδότησης για τις ΜΜΕ.
<P>
Ως επιστέγασμα αυτών των συμφωνιών, η ΕΤΕ έχει ανακοινώσει ότι θα παράσχει στις ΜΜΕ ενδιάμεση χρηματοδότηση - τεχνική γνωστή ως "ενδιάμεση χρηματοδότηση" - μέσω του Ευρωπαϊκού Ταμείου Επενδύσεων, συνολικής αξίας 1 δις ευρώ.
<P>
Όπως είπα πριν, στα σχέδια των διάφορων κρατών μελών, και στα πλαίσια του σχεδίου ανάκαμψης που επικυρώθηκε από το Ευρωπαϊκό Συμβούλιο την προηγούμενη εβδομάδα, υπάρχουν ήδη διάφορα παραδείγματα σημαντικών χωρών της ΕΕ από την άποψη του οικονομικού μεγέθους, όπως το "νωμένο Βασίλειο, η Γαλλία, η Γερμανία και η Ισπανία, που έχουν θέσει σε ισχύ συγκεκριμένα μέτρα χρηματοδότησης για τις ΜΜΕ, οι οποίες όλοι γνωρίζουμε ότι αντιπροσωπεύουν ένα σημαντικό μέγεθος από την άποψη των στοιχείων πωλήσεων, της απασχόλησης και του παραγωγικού ιστού σε όλες τις χώρες μας.
<P>
Τέλος, θα ήθελα να αναφέρω τις συμφωνίες που έχει εγκρίνει η Επιτροπή, αυτή τη στιγμή των ειδικών οικονομικών δυσκολιών, κάνοντας χρήση των διατάξεων που ορίζονται και προβλέπονται στη Συνθήκη, για την εισαγωγή της απαραίτητης ευελιξίας στο πλαίσιο των κρατικών ενισχύσεων. Επίσης, θα επωφεληθούν ιδιαίτερα οι ΜΜΕ. Ένα παράδειγμα είναι η συμφωνία που ενέκρινε χθες την αύξηση του κανόνα περί ελαχίστων για τις κρατικές ενισχύσεις.
<P>
Τέλος, τον Ιανουάριο πρόκειται να πραγματοποιηθεί μια σύσκεψη "εποικοδομητικού διαλόγου", μεταξύ της Επιτροπής, των ΜΜΕ, των εκπροσώπων τους καθώς επίσης και των τραπεζών, για την ανταλλαγή απόψεων σχετικά με την αποτελεσματικότητα των κρατικών ενισχύσεων, την τρέχουσα κατάσταση και την ενδεχόμενη ανάγκη να ενισχυθούν οι αποφάσεις που ελήφθησαν τους τελευταίους μήνες.
<SPEAKER ID="360" NAME="Tadeusz Zwiefka" AFFILIATION="PPE-DE">
(PL) Κυρία Πρόεδρε, κ. Επίτροπε, σας ευχαριστώ πάρα πολύ για τις λεπτομερείς εξηγήσεις σας. Δεδομένου ότι αναφέρατε την εργασία της Επιτροπής και τις δεσμεύσεις της Ευρωπαϊκής Τράπεζας Επενδύσεων, θα ήθελα να ρωτήσω εάν, σε γενικές γραμμές, οι τράπεζες, οι οποίες συμμετέχουν σε έναν τρέχοντα διάλογο, και οι οποίες τυγχάνουν μεγάλης υποστήριξης, έχουν επίσης στρατευτεί σε μια πολιτική η οποία να εξασφαλίζει την περισσότερο ή λιγότερο ομαλή λειτουργία του τομέα των ΜΜΕ. Έχουν επίσης αναλάβει την ίδια δέσμευση;
<SPEAKER ID="361" NAME="Joaquín Almunia" LANGUAGE="ES">
Απαντώντας στην ερώτηση του κ. Zwiefka, βεβαίως θα μιλήσουμε στις τράπεζες. Οι δυσκολίες που περνούν αποκαλύπτονται επίσης μέσω των ισολογισμών τους και των χρηματοοικονομικών καταστάσεών τους.
<P>
Προφανώς, όλα τα μέσα, όλες οι αποφάσεις και όλα τα μέτρα που λαμβάνονται, τόσο σε ευρωπαϊκό επίπεδο όσο και σε επίπεδο κρατών μελών, καθώς και η παροχή ρευστότητας και η μείωση των επιτοκίων από την Ευρωπαϊκή Κεντρική Τράπεζα και τις άλλες κεντρικές τράπεζες, έχουν σχεδιαστεί για να αποφευχθεί η πιστωτική κατάρρευση καθώς και για να τονωθεί και να δημιουργηθεί ένα κατάλληλο πλαίσιο για την ανάκτηση των επιπέδων πίστωσης και χρηματοδότησης που απαιτούνται για τις οικογένειες και τις επιχειρήσεις.
<P>
Οι μικρές και μεσαίες επιχειρήσεις εξαρτώνται αναμφίβολα πολύ περισσότερο σε σχέση με τις μεγάλες επιχειρήσεις από τις τραπεζικές πιστώσεις για τη χρηματοδότηση τους. Αυτό οφείλεται στο γεγονός ότι, παρά τις σημερινές δυσκολίες της αγοράς, οι μεγάλες επιχειρήσεις μπορούν να εκδίδουν απευθείας τίτλους ή ομολογίες και να χρηματοδοτούνται για τις αγορές κινητών αξιών ή τις αγορές σταθερού εισοδήματος.
<P>
Ελπίζουμε ειλικρινά ότι οι τράπεζες και το πιστωτικό σύστημα θα ανταποκριθούν θετικά σε αυτή τη σημαντική βοήθεια και υποστήριξη, η οποία είναι τώρα απαραίτητη, αλλά της οποίας το μέγεθος θα ήταν αδιανόητο μόλις πριν από λίγους μήνες.
<P>
Πιστεύω ότι δεν είναι μόνο οι κυβερνήσεις μας, τα ευρωπαϊκά θεσμικά όργανα και οι κεντρικές τράπεζες που πρέπει να αναλάβουν ευθύνες - και εμείς τις αποδεχόμαστε. Και οι τράπεζες, επίσης, έχουν ευθύνες, στο βαθμό που τους έχει δοθεί στήριξη με τη μορφή ανακεφαλαιοποίησης που βασίζεται στο δημόσιο χρήμα ή τις καταθέσεις με την εγγύηση του δημοσίου ταμείου. Έχουν ευθύνες για την υπόλοιπη κοινωνία και, ειδικότερα, για τις ΜΜΕ.
<SPEAKER ID="362" NAME="Mairead McGuinness" AFFILIATION="PPE-DE">
Κύριε Επίτροπε, πιστεύω ότι το τελευταίο σχόλιό σας δεν ήταν και τόσο σωστό. Οι τράπεζες πρέπει να συνειδητοποιήσουν ότι χρειάζονται τις ΜΜΕ και ότι έχουν κερδίσει χρήματα από αυτές κατά το παρελθόν.
<P>
Υποθέτω ότι η ερώτησή μου είναι πολύ στοιχειώδης: Θα λειτουργήσει αυτό το σχέδιο; Μπορεί τώρα να μην γνωρίζουμε αν είναι λειτουργικό, αλλά πότε θα το γνωρίζουμε και σε ποια χρονική στιγμή θα πούμε ότι πρέπει να κάνουμε κάτι άλλο; Το ποσό των 30 δις ευρώ είναι ένα σημαντικό ποσό, αλλά οι ιρλανδικές αρχές χρειάστηκε να δώσουν 10 δις ευρώ στις τράπεζες, ενώ παράλληλα ορισμένοι ανεξάρτητοι ειδικοί λένε ότι για την ανακεφαλαιοποίηση των ιρλανδικών τραπεζών απαιτούνται 30 δις ευρώ. Ίσως θα θέλατε να σχολιάσετε.
<SPEAKER ID="363" NAME="Silvia-Adriana Ţicău" AFFILIATION="PSE">
(RO) Θα ήθελα να σας ρωτήσω ποια είναι η διαδικασία που επιτρέπει στις ΜΜΕ της Ρουμανίας να έχουν πρόσβαση στη χρηματοδότηση που αντλείται από αυτό το κονδύλι των 30 δις ευρώ. Ποια είναι η διαδικασία μέσω της οποίας τα κράτη μέλη μπορούν να χρησιμοποιούν τη διευκόλυνση πρόσβασης των ΜΜΕ σε αυτή τη χρηματοδότηση; Μιλήσατε για ένα σχέδιο που εκπονήθηκε από τη Γαλλία, το "νωμένο Βασίλειο... Το ερώτημά μου είναι: θα είναι μια διαδικασία του τύπου "ο πρώτος αφιχθείς εξυπηρετείται πρώτος" ή τα κράτη μέλη, και, συνεπώς, οι ΜΜΕ της Ρουμανίας, θα έχουν την ευκαιρία πρόσβασης σε ανάλογη χρηματοδότηση;
<SPEAKER ID="364" NAME="Joaquín Almunia" LANGUAGE="ES">
Κυρία Πρόεδρε, κυρίες και κύριοι, βρισκόμαστε σε μια οικονομία της αγοράς και, από εκεί όπου κάθεστε, είμαι βέβαιος ότι συμφωνείτε με τη δήλωση αυτή. Οι κανόνες του παιχνιδιού στην οικονομία της αγοράς είναι αυτές που είναι.
<P>
Δεν πιστεύω, επομένως, ότι μπορεί κάποιος να νομίζει ότι το πιστωτικό σύστημα, το χρηματοπιστωτικό σύστημα ή το οικονομικό σύστημα εν γένει θα λειτουργούσε καλύτερα εάν όλες οι αποφάσεις που λαμβάνονται από τους οικονομικούς φορείς και, ιδιαίτερα στην περίπτωση αυτή, τους χρηματοπιστωτικούς φορείς, λαμβάνονταν αντίστοιχα από τα εθνικά υπουργεία ή τις Βρυξέλλες, σε ένα από τα πολλά κτίρια στα οποία δραστηριοποιούνται τα ευρωπαϊκά θεσμικά όργανα.
<P>
Κατά συνέπεια, πρέπει να είναι οι τράπεζες που θα αποφασίζουν κατά πόσον ή όχι θα δώσουν πίστωση. Το γεγονός είναι ότι, όταν οι τράπεζες επικαλούνται το δημόσιο χρήμα και τις κρατικές εγγυήσεις, θα πρέπει επίσης να συμμορφώνονται με ορισμένες προϋποθέσεις. Τα εθνικά καθεστώτα στήριξης του τραπεζικού τομέα ποικίλλουν ως προς το είδος των όρων, ανάλογα με τις περιστάσεις, τα χαρακτηριστικά και το είδος του μέσου που χρησιμοποιείται σε κάθε χώρα.
<P>
Από την πλευρά μας, στην Ευρωπαϊκή Επιτροπή, έχουμε εγκρίνει τα συστήματα εγγύησης καταθέσεων που υποβλήθηκαν από κάθε κράτος μέλος προκειμένου να εξασφαλιστεί ότι συμμορφώνονται με τους κανόνες για τον ανταγωνισμό και τις κρατικές ενισχύσεις. Αυτή τη στιγμή βρισκόμαστε στην τελική έγκριση των πλέον πρόσφατων εθνικών σχεδίων ανακεφαλαιοποίησης.
<P>
" Επιτροπή ενέκρινε και δημοσίευσε ορισμένα στρατηγικά πρότυπα που εξηγούν τα κριτήρια που χρησιμοποιούμε σε αυτές τις εξαιρετικές περιστάσεις, προκειμένου να αναλυθεί το κατά πόσον τα εν λόγω σχέδια συμμορφώνονται με τους κανόνες της Συνθήκης. Εμείς, στην Επιτροπή έχουμε θέσει προθεσμία έξι μηνών σε όλες τις περιπτώσεις, γιατί τότε θα πρέπει να - και θα ήθελα να - μάθετε τι συνέβη κατά τους έξι μήνες που μεσολάβησαν από την αρχική έγκριση αυτών των σχεδίων.
<P>
Στην περίπτωση που τα χρήματα των φορολογουμένων - τα χρήματα των πολιτών - που παρέχονται μέσω αυτών των καθεστώτων ενίσχυσης αξιοποιηθούν σωστά αλλά οι δύσκολες οικονομικές συνθήκες εξακολουθήσουν να πλήττουν τη λειτουργία των χρηματοπιστωτικών αγορών, ενδέχεται να εγκρίνουμε τη συνέχιση των προγραμμάτων. Στην περίπτωση που η οικονομία βελτιωθεί - όπως όλοι ελπίζουμε - ή, στην περίπτωση που τα χρήματα δεν χρησιμοποιηθούν για το σκοπό για τον οποίο εγκρίθηκαν, θα πρέπει επίσης να ενεργήσουμε ανάλογα και να λάβουμε τις αναγκαίες αποφάσεις.
<P>
" διακινδύνευση των χρημάτων των φορολογουμένων γίνεται με σκοπό τη βελτίωση της λειτουργίας των χρηματοπιστωτικών κυκλωμάτων και των πιστωτικών αγορών και κυκλωμάτων, και δεν είμαστε διατεθειμένοι να επιτρέψουμε την άσκοπη σπατάλη τους ή τη χρησιμοποίησή τους χωρίς να αποκομίζονται ικανοποιητικά αποτελέσματα.
<P>
Όσον αφορά το δεύτερο ερώτημα, στα προγράμματα ενίσχυσης για τις μικρές και μεσαίες επιχειρήσεις, η Ευρωπαϊκή Τράπεζα Επενδύσεων ενεργεί μέσω μεσαζόντων σε κάθε κράτος μέλος. Ως εκ τούτου, ο μεσάζων ή οι μεσάζοντες σε κάθε κράτος μέλος είναι αυτοί που προσφέρουν τα πιστωτικά και χρηματοδοτικά μέσα, βάσει της υποστήριξης των προγραμμάτων που έχουμε θεσπίσει, στον παραγωγικό ιστό, δηλαδή τις ΜΜΕ. Οι εν λόγω μεσάζοντες ή οικονομικοί παράγοντες πρέπει επίσης να παρέχουν τις πληροφορίες που αναφέρονται.
<P>
Θέμα: Καταπολέμηση της τρομοκρατίας
<P>
Οι 10 τρομοκρατικές επιθέσεις στη Βομβάη, την περασμένη εβδομάδα είχαν σαν συνέπεια το θάνατο τουλάχιστον 188 ατόμων και τον τραυματισμό εκατοντάδων άλλων. Ποια μέτρα λαμβάνει η Επιτροπή για να αναγκάσει την κυβέρνηση του Πακιστάν να σταματήσει να υποστηρίζει τρομοκρατικές ομάδες στο έδαφός του;
<P>
Θέμα: Δράση της Ευρωπαϊκής Επιτροπής σχετικά με τις τρομοκρατικές ομάδες στο Πακιστάν
<P>
Τι είδους μέτρα πρόκειται να πάρει η Ευρωπαϊκή Επιτροπή προκειμένου να υποχρεώσει τις πακιστανικές αρχές να απέχουν από την υποστήριξη και τη διευκόλυνση των δραστηριοτήτων τρομοκρατικών ομάδων;
<SPEAKER ID="366" NAME="Ján Figeľ">
Μέλος της Επιτροπής. - Νομίζω ότι μπορώ να πω πως η Επιτροπή συμμερίζεται με πολλούς το σοκ των πρόσφατων γεγονότων στη Βομβάη, τα οποία καταδικάστηκαν επίσης με πολύ έντονο και ξεκάθαρο τρόπο από το Συμβούλιο της Ευρωπαϊκής Ένωσης στις 8 Δεκεμβρίου.
<P>
Στο πλαίσιο αυτό, η Ευρωπαϊκή Ένωση εξέφρασε την ελπίδα ότι το Πακιστάν θα συνεργαστεί πλήρως με την έρευνα που διεξάγεται από την Ινδία και ότι οι δύο χώρες θα εργαστούν από κοινού προκειμένου να φέρουν τους υπευθύνους ενώπιον της δικαιοσύνης. Τα τρομοκρατικά δίκτυα που στοχεύουν στην υπονόμευση της περιφερειακής ειρήνης και σταθερότητας δεν πρέπει να έχουν τη δυνατότητα να πετύχουν το στόχο τους. " ΕΕ έχει, ως εκ τούτου, επιμείνει ότι η περιφερειακή συνεργασία για την καταπολέμηση της τρομοκρατίας πρέπει να ενταθεί.
<P>
Ο διάλογος και η συνεργασία είναι ο δρόμος που πρέπει να ακολουθήσουμε, έτσι ώστε να μπορέσουν να αντιμετωπιστούν τα κενά στις αμοιβαίες αντιλήψεις και προσεγγίσεις. Δεν υπάρχει εναλλακτική λύση στη συνεργασία με την πολιτική της κυβέρνησης του Πακιστάν. Ο Πρόεδρος Zardari, όπως γνωρίζετε, έδειξε να δεσμεύεται ο ίδιος για τη συμφιλίωση. Οι αρχές του Πακιστάν έχουν πραγματοποιήσει συλλήψεις στα πλαίσια των ισχυρισμών για συμμετοχή δικών τους πολιτών και οργανώσεων στις επιθέσεις στη Βομβάη. Αυτά είναι πολύ σημαντικά βήματα.
<P>
Αυτό που χρειάζεται τώρα είναι η σταθερή δέσμευση από την κυβέρνηση του Πακιστάν να πατάξει τα τρομοκρατικά δίκτυα, έτσι ώστε να είναι δυνατή η πρόληψη περαιτέρω επιθέσων. " Επιτροπή εξετάζει το ενδεχόμενο να ξεκινήσει σχέδια με στόχο την ενίσχυση των δυνατοτήτων του Πακιστάν γαι την καταπολέμηση της τρομοκρατίας.
<P>
Μια επίσκεψη από το συντονιστή της ΕΕ για την καταπολέμηση της τρομοκρατίας, κ. Gilles de Kerchove, μαζί με την Επιτροπή, έχει προγραμματιστεί για τον επόμενο Ιανουάριο. Αυτό είναι το μόνο που μπορώ να πω ως απάντηση στα δύο ερωτήματα.
<SPEAKER ID="367" NAME="Ryszard Czarnecki" AFFILIATION="UEN">
(PL) Κυρία Πρόεδρε, κύριε Επίτροπε, γράψαμε αυτά τα θέματα πριν από τρεις εβδομάδες, μαζί με τον κ. Kuc. Όπως και ο ίδιος αναφέρατε, ορισμένα πράγματα έχουν αλλάξει από τότε. Ως εκ τούτου, θα ήθελα να αξιολογήσετε και να σχολιάσετε τη δήλωση της πακιστανικής κυβέρνησης, η οποία δηλώνει ότι δεν μπορεί να παραδίδει οποιονδήποτε τρομοκράτη συλλαμβάνεται στις ινδικές αρχές. Μήπως αυτού του είδους η δήλωση έχει αντίκτυπο στις σχέσεις μεταξύ Νέου Δελχί, Ισλαμαμπάντ και Καράτσι;
<SPEAKER ID="368" NAME="Wiesław Stefan Kuc" AFFILIATION="UEN">
(PL) Θα ήθελα να προσθέσω κάτι στην ερώτησή μου. Πώς μπορούμε να αποτρέψουμε τη χρήση του εδάφους του Πακιστάν για την εκπαίδευση των μαχητών Ταλιμπάν, οι οποίοι στην συνέχεια παίζουν σημαντικό ρόλο στις μάχες που διεξάγονται στο Αφγανιστάν, όπου αναπτύσσονται ευρωπαϊκά και αμερικανικά στρατεύματα;
<SPEAKER ID="369" NAME="Ján Figeľ">
Μέλος της Επιτροπής. - Όπως έχω πει, είναι ένα πραγματικά δύσκολο, ευαίσθητο και σημαντικό θέμα. Ένας από τους τρόπους με τους οποίους μπορούμε να βοηθήσουμε είναι η προώθηση της δημοκρατίας, του κράτους δικαίου, των αντιτρομοκρατικών πολιτικών και της συνεργασίας στην περιοχή, αλλά, και στη συγκεκριμένη χώρα. Νομίζω ότι υπάρχει ένα παραθυράκι ευκαιρίας. Από τη μία πλευρά, προσπαθούμε να βοηθήσουμε στην οικοδόμηση εμπιστοσύνης, αλλά, από την άλλη, παρακολουθούμε επίσης στενά τις διαδικασίες και τα μέτρα τα οποία λαμβάνονται. Φυσικά, αυτό που είπατε σχετικά με την απόφαση σημαίνει της μη έκδοσης σημαίνει να μην ακολουθούμε τη δικαιοσύνη, αλλά να κάνουμε αυτό που είναι σημαντικό για το σύστημα του Πακιστάν μέσα στο ίδιο το Πακιστάν, με στόχο την εξάλειψη του χώρου για την τρομοκρατία, είτε σε αυτή τη χώρα είτε στις γειτονικές, πράγμα που είχε τόσο τραγικές συνέπειες στην περίπτωση της Βομβάης στην Ινδία.
<P>
Όσον αφορά τη γενική συνεργασία, πιστεύω ότι η Ευρωπαϊκή Ένωση, μαζί με πολλές άλλες χώρες εταίρους, μπορούν να οικοδομήσουν ισχυρότερους δεσμούς με τις κυβερνήσεις, οι οποίες στην πραγματικότητα λειτουργούν περισσότερο προληπτικά και εκτελούν από κοινού περισσότερες ενέργειες κατά των δικτύων. Ελπίζω ότι η καταστολή του δικτύου τις τελευταίες ημέρες στο Πακιστάν θα είναι ένα καλό παράδειγμα, αλλά θα πρέπει ακόμα να δούμε πώς συνεχίζεται η διαδικασία σε αυτή τη χώρα. Είμαστε εκεί, τουλάχιστον με περιορισμένες δυνατότητες. Αυξήσαμε τη χρηματοδότηση για τη συνεργασία με το Πακιστάν για την επόμενη περίοδο, 2007-2010. Ο φάκελος περιλαμβάνει 200 εκατ. ευρώ. Μέρος της δραστηριότητας είναι στην πραγματικότητα η ενίσχυση του κράτους δικαίου, των δημοκρατικών θεσμών και της ικανότητας δράσης προς αυτή την κατεύθυνση.
<P>
Αυτό είναι το μόνο που μπορώ να πω προς το παρόν. Ίσως να έχουμε όχι μόνο περισσότερες πληροφορίες αλλά και πραγματικά αποτελέσματα τον Ιανουάριο, μετά την επίσκεψη στη χώρα από την Επιτροπή και το συντονιστή από το Συμβούλιο.
<P>
Θέμα: Επενδύσεις σε ενεργειακές υποδομές
<P>
" οικονομική και χρηματοπιστωτική κρίση πλήττει πολλά από τα κράτη μέλη. Κάθε εβδομάδα, ακούμε για νέα μέτρα που επηρεάζουν χιλιάδες εργαζομένων στα διάφορα κράτη μέλη. Οι επενδύσεις σε ενεργειακές υποδομές είναι ένα από τα μέσα που διαθέτει η Ευρώπη για την αντιμετώπιση της οικονομικής κρίσης. " κατασκευή τέτοιων υποδομών (αγωγοί πετρελαίου και φυσικού αερίου ή υποδομών παραγωγής και μεταφοράς ηλεκτρικής ενέργειας) απαιτεί επενδύσεις μεγάλης κλίμακας, με μεσοπρόθεσμο ή μακροπρόθεσμο χρονοδιάγραμμα υλοποίησης του έργου. Αν πρόκειται να γίνουν επαρκείς επενδύσεις σε ενεργειακές υποδομές, κάθε ένα από τα κράτη μέλη θα πρέπει να είναι σε θέση να αντλήσουν μεγαλύτερη χρηματοδότηση για το Δ.Δ.Μ., διαφορετικά, το δημοσιονομικό τους έλλειμμα θα αυξηθεί για ένα ορισμένο χρονικό διάστημα. Ποια μέτρα σχεδιάζει η Επιτροπή για τη στήριξη των κρατών μελών, σε αυτή την περίοδο της οικονομικής και χρηματοπιστωτικής κρίσης, στις προσπάθειές τους να επιτύχουν μια σημαντική αύξηση των επενδύσεων σε ενεργειακές υποδομές;
<SPEAKER ID="371" NAME="Joaquín Almunia" LANGUAGE="ES">
Κυρία Ţicău, ρωτήσατε σχετικά με τις επενδύσεις σε ενεργειακές υποδομές. " δεύτερη στρατηγική επισκόπηση του τομέα της ενέργειας, που εγκρίθηκε από την Επιτροπή, υπογραμμίζει την επείγουσα ανάγκη για την Ευρωπαϊκή Ένωση να αυξήσει τις επενδύσεις της σε ενεργειακές υποδομές ώστε να διευκολύνει τους στόχους της ενεργειακής μας πολιτικής, οι οποίοι περιλαμβάνουν την ασφάλεια τροφοδοσίας, τη βιωσιμότητα και την ανταγωνιστικότητα. Το Συμβούλιο των Υπουργών Ενέργειας, που συσκέφθηκε την περασμένη εβδομάδα, τόνισε επίσης τη σημασία της αύξησης των επενδύσεών μας σε υποδομές, για να μην αναφέρουμε τη συμφωνία για την ενέργεια και την κλιματική αλλαγή, η οποία εγκρίθηκε από το Ευρωπαϊκό Συμβούλιο το περασμένο Σαββατοκύριακο και υιοθετήθηκε από εσάς σήμερα σε αυτό το Σώμα.
<P>
" Επιτροπή επιμένει - και πιστεύω ότι μπορούμε να υπολογίζουμε στην υποστήριξη του Συμβουλίου και του Κοινοβουλίου - ότι η τρέχουσα οικονομική ύφεση δεν θα πρέπει να αποτελεί λόγο αναβολής ή μείωσης των επενδύσεων σε ενεργειακές υποδομές. Οι επενδύσεις στον τομέα της ενέργειας και, ιδίως, σε ενεργειακές υποδομές, θα πρέπει να προωθούν τη δημιουργία θέσεων εργασίας, να προωθούν την καινοτομία, να ενθαρρύνουν την ανάπτυξη νέων δραστηριοτήτων και τη χρήση νέων τεχνολογιών και να προάγουν την οικονομική εμπιστοσύνη. Θα πρέπει επίσης να παρέχουν οφέλη υπό την έννοια ότι η οικονομία μας, με την εν λόγω επένδυση, θα κινηθεί πιο γρήγορα προς την κατεύθυνση μιας οικονομίας χαμηλών επιπέδων εκπομπών CO2.
<P>
Στο σχέδιο οικονομικής ανάκαμψης που εγκρίθηκε από την Επιτροπή και υιοθετήθηκε από το Συμβούλιο, προτείνουμε ότι, έως το 2010, ένα επιπλέον ποσό ύψους 4 δις ευρώ από αχρησιμοποίητους πόρους του κοινοτικού προϋπολογισμού θα κινητοποιηθεί για τα διευρωπαϊκά δίκτυα ενέργειας και τις σχετικές επενδύσεις. Αυτό σημαίνει ότι τα 4 από τα 5 δις ευρώ που αναφέρονται στην ανακοίνωση, στο σχέδιο μας, τα οποία προτείναμε να χρησιμοποιηθούν, θα διατεθούν για τους σκοπούς αυτούς.
<P>
Την περασμένη εβδομάδα, το Ευρωπαϊκό Συμβούλιο ενέκρινε τα βασικά σημεία της πρότασής μας για το θέμα αυτό, αν και απομένει ακόμα να δούμε πώς η αρμόδια για τον προϋπολογισμό αρχή - τόσο το Συμβούλιο όσο και το Κοινοβούλιο - θα ερμηνεύσει τις γενικές δηλώσεις που περιλαμβάνονται στα συμπεράσματα της Προεδρίας του Ευρωπαϊκού Συμβουλίου.
<P>
Επιπλέον, η Ευρωπαϊκή Τράπεζα Επενδύσεων έχει δεσμευτεί για σημαντική αύξηση έως και 6 δις ευρώ ετησίως για τη χρηματοδότηση επενδύσεων που αφορούν την κλιματική αλλαγή, την ασφάλεια, τον ενεργειακό εφοδιασμό και τις ενεργειακές υποδομές. Ανακοίνωσε επίσης τη δέσμευσή της για την επιτάχυνση της χρήσης του τρέχοντος οργάνου πιστωτικής εγγύησης προκειμένου να βοηθήσει τη χρηματοδότηση των έργων ΔΕΔ, προκειμένου να ενθαρρυνθεί μεγαλύτερη συμμετοχή του ιδιωτικού τομέα, η οποία είναι απαραίτητη. Δεν μπορούμε να χρηματοδοτήσουμε τον όγκο των επενδύσεων που απαιτούνται από σήμερα έως το 2020 ή το 2030, σύμφωνα με διάφορες εκτιμήσεις, μόνο από δημόσια κονδύλια.
<P>
Τέλος, υπάρχει ένας παράγοντας που ελπίζω ότι θα είναι σημαντικός, ο οποίος επίσης εγκρίθηκε από το Ευρωπαϊκό Συμβούλιο και συμπεριλήφθηκε στις προτάσεις μας. Αυτός είναι η απόφαση να ξεκινήσει το Ευρωπαϊκό Ταμείο για την ενέργεια, την αλλαγή του κλίματος και τις υποδομές με ορίζοντα το 2020, ένα εγχείρημα στο οποίο συμμετέχουν η Ευρωπαϊκή Τράπεζα Επενδύσεων, οι εθνικοί φορείς χρηματοδότησης των υποδομών και άλλα πιθανά όργανα, με σκοπό τη χρηματοδότηση των κεφαλαίων και έργων οιονεί κεφαλαίου στον τομέα των υποδομών γενικά και των ενεργειακών υποδομών, ειδικότερα.
<P>
Στον τομέα που αφορά η ερώτησή σας, επομένως, θα δείτε ότι έχουν ανακοινωθεί πολλές σημαντικές αποφάσεις τις τελευταίες εβδομάδες ή τίθενται τώρα σε εφαρμογή.
<SPEAKER ID="372" NAME="Silvia-Adriana Ţicău" AFFILIATION="PSE">
(RO) Σας ευχαριστώ πολύ για την απάντησή σας. Θα ήθελα να αναφέρω το γεγονός ότι έχουν ζωτική σημασία οι επενδύσεις που έγιναν στο δίκτυο παροχής ηλεκτρικής ενέργειας. Αν θέλουμε να προωθήσουμε τις ανανεώσιμες πηγές ενέργειας ή την ενέργεια που παράγεται από ανανεώσιμες πηγές, οι παραγωγοί αυτού του είδους ενέργειας πρέπει να είναι σε θέση να έχουν πρόσβαση στο δίκτυο παροχής ηλεκτρικής ενέργειας, έτσι ώστε να μπορούν να φθάσουν στον τελικό καταναλωτή. Γι' αυτό ελπίζω ότι αυτά τα χρηματοδοτικά μέσα θα αρχίσουν να λειτουργούν το συντομότερο δυνατό με διαφανή τρόπο.
<SPEAKER ID="373" NAME="Joaquín Almunia" LANGUAGE="ES">
Κυρία Πρόεδρε, θα είμαι πολύ σύντομος.
<P>
Συμφωνώ απόλυτα. Το Συμβούλιο Ενέργειας που αναφέρθηκε, το οποίο διεξήχθη στις 8 και 9 Δεκεμβρίου, εξέδωσε την οδηγία για τις ανανεώσιμες πηγές. Νομίζω ότι είναι ένα ακόμη βήμα προς την κατεύθυνση που εσείς επισημάνατε.
<P>
Συμφωνώ απόλυτα με την πρότασή σας και τις προτεραιότητες που έχετε θέσει στο πεδίο αυτό.
<P>
Θέμα: Εκπαίδευση των παιδιών των μεταναστών
<P>
Σε πρόσφατη ανακοίνωσή της (COM (2008) 0423), η Επιτροπή πρότεινε ότι θα πρέπει να διεξαχθεί διάλογος σχετικά με το θέμα της εκπαίδευσης των παιδιών των μεταναστών, η οποία αναφέρεται επίσης στα παιδιά των Ευρωπαίων διακινούμενων εργαζομένων. Τι είδους χρηματοδοτικούς μηχανισμούς θα θέσει η Επιτροπή στη διάθεση των κρατών μελών προκειμένου να βελτιωθεί η διδασκαλία της μητρικής γλώσσας των παιδιών αυτών, ιδίως όταν η εν λόγω γλώσσα αποτελεί επίσημη γλώσσα της ΕΕ;
<SPEAKER ID="375" NAME="Ján Figeľ">
Μέλος της Επιτροπής . - Θα ήθελα να ευχαριστήσω την κυρία Μαρία Παναγιωτοπούλου-Κασσιώτου όχι μόνο για την ερώτησή της αλλά και για τη δέσμευσή της για καλύτερη και περισσότερη συνεργασία στο θέμα της εκπαίδευσης.
<P>
Σε αυτό το συγκεκριμένο θέμα, μπορώ να πω ότι το Πρόγραμμα Δια Βίου Μάθησης δεν είναι μόνο ένας καλός τίτλος, αλλά και ένα πολύ ισχυρό μέσο, καθώς και το βασικό μέσο για να καταστεί διαθέσιμη στην Επιτροπή μια πηγή χρηματοδότησης που σχετίζεται με την εκπαίδευση. " προώθηση της εκμάθησης γλωσσών και της γλωσσικής πολυμορφίας αποτελεί μέρος των ειδικών στόχων του συνόλου του προγράμματος.
<P>
Ένα σκέλος του προγράμματος, που ονομάζεται "Comenius", υποστηρίζει διακρατικά σχέδια με στόχο την αντιμετώπιση των ειδικών αναγκών των παιδιών που προέρχονται από οικογένειες μεταναστών, συμπεριλαμβανομένου ενός γλωσσικού οργάνου ή της γλωσσικής διδασκαλίας ξένων γλωσσών. " λεγόμενη Βασική Γλωσσική Δραστηριότητα στο Comenius υποστηρίζει τη διδασκαλία όλων των γλωσσών του κόσμου, συμπεριλαμβανομένων των επίσημων γλωσσών της Ευρωπαϊκής Ένωσης. " Βασική Δραστηριότητα ΤΠΕ - ένα άλλο μέρος του προγράμματος Comenius - υποστηρίζει επίσης σχέδια για την ανάπτυξη καινοτόμων χρήσεων των τεχνολογιών πληροφόρησης και επικοινωνίας που εφαρμόζονται στη διδασκαλία των γλωσσών, ιδίως, για τις ειδικές εκπαιδευτικές ανάγκες και για τις ανάγκες των παιδιών που προέρχονται από οικογένειες μεταναστών.
<P>
Το Ευρωπαϊκό Κοινωνικό Ταμείο αποτελεί την κύρια πηγή χρηματοδότησης για την ειδική υποστήριξη της εκπαίδευσης και της κατάρτισης των μεταναστών και άλλων λιγότερο προνομιούχων ομάδων του πληθυσμού. Οι εθνικές αρχές είναι υπεύθυνες, κατά κύριο λόγο, για την εφαρμογή.
<P>
Τέλος, το Ευρωπαϊκό Ταμείο Ένταξης, το οποίο απευθύνεται σε νεοαφιχθέντες υπηκόους τρίτων χωρών, υποστηρίζει τις πολιτικές ένταξης, μεταξύ άλλων, στον τομέα της εκπαίδευσης και της διδασκαλίας της γλώσσας.
<P>
" συζήτηση σχετικά με τα αποτελέσματα του δημόσιου διαλόγου για την Πράσινη Βίβλο για τη μετανάστευση και την κινητικότητα θα πρέπει να ολοκληρωθεί μέχρι το τέλος του έτους. Είναι ανοικτή και αφορά όλους τους ενδιαφερόμενους, και καλώ και πάλι όλους όσους ενδιαφέρονται να απαντήσουν. Υπάρχουν ζητήματα που σχετίζονται με τα χρηματοδοτικά μέσα για την εκπαίδευση των παιδιών που προέρχονται από οικογένειες μεταναστών. Τα θέματα αυτά θα περιληφθούν σε ένα έγγραφο πολιτικής που θα ανταποκρίνεται στην Πράσινη Βίβλο για το επόμενο έτος, κατά τη διάρκεια της Τσεχικής Προεδρίας.
<SPEAKER ID="376" NAME="Μαρία Παναγιωτοπούλου-Κασσιώτου" AFFILIATION="PPE-DE">
(EL) Κύρια Πρόεδρε, ευχαριστώ τον Επίτροπο για την απάντησή του! Εκφράζω τα συγχαρητήριά μου, που είναι ανοικτή η διαβούλευση! Είναι μια ευκαιρία να δηλώσω και εγώ δημόσια πως η διατήρηση της μητρικής γλώσσας των παιδιών των Ευρωπαίων μεταναστών είναι ένα ευρωπαϊκό κεφάλαιο, που πρέπει να διαφυλάσσεται. Οι συμπατριώτες του Επιτρόπου από την Ισπανία στη Γερμανία και σε άλλες ευρωπαϊκές χώρες, όταν πήγαν ως μετανάστες μαζί με τους Έλληνες, ήθελαν τα παιδιά τους να μαθαίνουν Ελληνικά και Ισπανικά. Οι καινούργιοι λοιπόν μετανάστες από τις καινούργιες ευρωπαϊκές χώρες θα πρέπει επίσης να διατηρούν τις γλώσσες τους, το ίδιο όμως πρέπει να κάνει και η δεύτερη γενιά, που προέρχεται από τους παλιούς μετανάστες. Είναι κεφάλαιο για την Ευρώπη οι επίσημες ευρωπαϊκές γλώσσες·και πρέπει να έχουν το προβάδισμα!
<SPEAKER ID="377" NAME="Ján Figeľ" LANGUAGE="SK">
Κυρία Πρόεδρε, κυρίες και κύριοι, ο στόχος της συνεργασίας στον τομέα της εκπαίδευσης και της επαγγελματικής κατάρτισης είναι η υποστήριξη της πολιτιστικής ποικιλομορφίας που καταδεικνύεται επίσης εμφανώς από τη σύνθεση των γλωσσών μας. Ένα εξαιρετικό πόρισμα που, κατά τη γνώμη μου, είναι πολύ ευαίσθητο και πολιτικά σημαντικό για το μέλλον της Ένωσης, εγκρίθηκε το Νοέμβριο, όταν οι υπουργοί των 27 χωρών επιβεβαίωσαν την αποφασιστικότητά τους να τεθούν όροι υπό τους οποίους η κινητικότητα των νέων θα γίνει ο κανόνας και όχι η εξαίρεση.
<P>
" κινητικότητα είναι σήμερα μάλλον περιορισμένη λόγω έλλειψης πόρων, αλλά στο μέλλον, θα μπορούσε να είναι ένα από τα μεγάλα μέσα για την υποστήριξη της πολυμορφίας, της διαφάνειας καθώς και της επικοινωνίας και του διαλόγου μεταξύ των πολιτισμών.
<P>
Χαίρομαι που η υποστήριξη για τη συνεργασία αυτή αυξάνεται, ιδιαίτερα στο Ευρωπαϊκό Κοινοβούλιο. Επομένως, θα ήθελα να εκφράσω την ευγνωμοσύνη μου για την κατανόηση και τη συνεπή υποστήριξή σας.
<SPEAKER ID="378" NAME="Justas Vincas Paleckis" AFFILIATION="PSE">
(LT) Μια ερώτηση από το χώρο της εκπαίδευσης, που σχετίζεται με τη μετανάστευση, αλλά αυτή τη φορά από τα νέα κράτη μέλη της ΕΕ προς τα παλιά. Όπως γνωρίζουμε, ορισμένα από τα νέα κράτη μέλη της ΕΕ αντιμετωπίζουν ένα πρόβλημα "διαρροής εγκεφάλων", για παράδειγμα, καθηγητές που, έχοντας ολοκληρώσει την τριτοβάθμια εκπαίδευση σε μια χώρα, φεύγουν για μια άλλη χώρα, όπου δεν ασκούν το επάγγελμά τους, αλλά παίρνουν μεγαλύτερο μισθό. Πώς κρίνει η Επιτροπή το πρόβλημα αυτό και ποια μέτρα προτείνει να πάρουμε;
<SPEAKER ID="379" NAME="Silvia-Adriana Ţicău" AFFILIATION="PSE">
(RO) Κύριε Επίτροπε, σας ευχαριστώ για τις πληροφορίες που μας δώσατε. Θα ήθελα, ωστόσο, να επεκτείνω λίγο το θέμα, αναφερόμενη στα παιδιά που παραμένουν στο σπίτι, ενώ οι γονείς τους έχουν φύγει για να εργαστούν στο εξωτερικό. Είναι καλό για αυτά τα παιδιά να μάθουν τη γλώσσα της χώρας όπου εργάζονται οι γονείς τους και για μας να μεριμνούμε για την απασχόληση στη χώρα τους. Αναφέρομαι στις περιπτώσεις όπου τα παιδιά έχουν μείνει με τους παππούδες τους. Θα ήθελα επίσης να αναφέρω ότι είναι σημαντικό για αυτά τα παιδιά που έχουν φύγει με τις οικογένειά τους για άλλες χώρες, όπου οι γονείς τους έχουν βρει δουλειά, να υποστηριχθούν προκειμένου να μάθουν τη γλώσσα της χώρας προορισμού, πιο εύκολα και γρήγορα, ώστε να μπορούν αποδεικνύουν την πνευματική τους ικανότητα και να αποκτούν γνώσεις κατά τη διάρκεια της εκπαίδευσής τους.
<SPEAKER ID="380" NAME="Ján Figeľ" LANGUAGE="SK">
Κυρία Πρόεδρε, δεν μπορώ παρά να συμφωνήσω με όσα ειπώθηκαν μόλις τώρα. Θα ξεκινήσω με το δεύτερο ερώτημα.
<P>
" οδηγία ή ο κανονισμός της Ευρωπαϊκής Κοινότητας για την εκπαίδευση των παιδιών των διακινούμενων εργαζομένων υφίσταται από το 1977, δηλαδή πάνω από 30 χρόνια, οπότε το θέμα είναι να συμμετέχουν τα κράτη μέλη - παλαιά, νέα, λιγότερο παλαιά και λιγότερο νέα - σε ό,τι αφορά τους όρους για την εκπαίδευση των μελλοντικών γενεών.
<P>
" οδηγία αυτή υποχρεώνει στην πραγματικότητα τα κράτη μέλη να παρέχουν εκπαίδευση για τα παιδιά αυτά στη γλώσσα της χώρας υποδοχής, με άλλα λόγια, στην επίσημη γλώσσα της χώρας και, ταυτόχρονα, να στηρίζουν την εκμάθηση της πρωτότυπης μητρικής γλώσσας και του πολιτισμού της χώρας προέλευσης, σε συνεργασία με την εν λόγω χώρα. Ως εκ τούτου, από τη μια πλευρά, υπάρχει το καθήκον να παρέχουν και, αφετέρου, την υποχρέωση να βοηθήσουν. Σε κάθε περίπτωση, το θέμα των παιδιών των μεταναστών αποτελεί μέρος της παρούσας Πράσινης Βίβλου ή Πράσινης Έκθεσης, οπότε θα υπάρξουν συζητήσεις και πιθανώς περαιτέρω μέτρα ή συστάσεις. Αυτή τη στιγμή είμαστε στη φάση της ακρόασης και μπορούμε, στη συνέχεια, να αναλάβουμε συγκεκριμένη δράση, συμπεριλαμβανομένης της νομοθεσίας, καθώς η εκπαίδευση των παιδιών των διακινουμένων εργαζομένων αποτελεί ένα πολύ σημαντικό κομμάτι της προσαρμογής και της ένταξής τους. Υπάρχουν ενδείξεις ότι σε πολλές περιπτώσεις, τα προβλήματα ανακύπτουν ακριβώς λόγω της απουσίας ή της κακής ποιότητας της εκπαίδευσης που προβλέπεται στο πλαίσιο αυτό.
<P>
Όσον αφορά το πρώτο ερώτημα σχετικά με τους εκπαιδευτικούς και τη διαρροή εγκεφάλων - πρώτον, νομίζω ότι είναι πολύ σημαντικό για την Ένωση να δώσει μεγαλύτερη προσοχή στην υψηλής ποιότητας κατάρτιση των εκπαιδευτικών. Αυτό συνέβη για πρώτη φορά πέρυσι και το θέμα είναι εξαιρετικά σημαντικό, διότι ανεξάρτητα από τις μεταρρυθμίσεις ή τους εκσυγχρονισμούς που συζητούνται ή υλοποιούνται στην εκπαίδευση, οι καθηγητές θα αποτελούν το κεντρικό στοιχείο αυτής της διαδικασίας και θα πρέπει να είναι τα υποκείμενα και όχι τα αντικείμενά της. Θέματα όπως η δια βίου μάθηση, φυσικά, ξεκινούν με τους εκπαιδευτικούς. Οι εκπαιδευτικοί πρέπει να είναι στην πρώτη γραμμή για τη δια βίου μάθηση, αν πρόκειται να μεταφερθεί στη νεότερη γενιά. " επαρκής γνώση πολλών νέων θεμάτων και εμπειριών και η τεχνολογία στην εκπαιδευτική διαδικασία είναι πολύ σημαντικές. " γήρανση του πληθυσμού ισχύει και για τους εκπαιδευτικούς. Πολλές χώρες της Ένωσης αντιμετωπίζουν αυξανόμενη έλλειψη ή έλλειμμα εκπαιδευτικών και εκτιμάται ότι θα υπάρξει έλλειμμα άνω του ενός εκατομμυρίου εκπαιδευτικών κατά την προσεχή δεκαετία, δεδομένου ότι σε πολλές χώρες πάνω από το ήμισυ των εκπαιδευτικών είναι ηλικίας άνω των 50 ετών.
<P>
Αγγίζω μόνο τις άκρες του όλου προβλήματος, όμως, η διαρροή εγκεφάλων σχετίζεται με το πόσο πολύ αξία δίνουμε στο πνευματικό δυναμικό και το πώς επενδύουμε στον τομέα της πνευματικής ιδιοκτησίας, του ταλέντου και της διασφάλισης της δυνατότητας να αναπτύσσουν τα ταλέντα τους στη χώρα τους αντί να φεύγουν προς αναζήτηση καλύτερων ευκαιριών . Είναι ακριβώς για αυτόν το λόγο που θα πρέπει να δοθεί υποστήριξη, για παράδειγμα, όχι μόνο για να βελτιωθεί σημαντικά η ποιότητα και η προσβασιμότητα αλλά και η συνάφεια της εκπαίδευσης. Αυτοί θα πρέπει να είναι οι στόχοι για το επόμενο έτος, το οποίο έχει κηρυχθεί Ευρωπαϊκό Έτος Δημιουργικότητας και Καινοτομίας. Το σύνολο της Ένωσης πρέπει να καταβάλει μεγαλύτερες προσπάθειες για να γίνει περισσότερο ελκυστική για τα άτομα με υψηλή κατάρτιση καθώς και για να προσελκύσει ταλέντα αντί απλά να θρηνεί για την φυγή τους. Και, βεβαίως, εναπόκειται στις επιμέρους χώρες να επενδύσουν περισσότερο στην εκπαίδευση, ακόμη και τώρα, ακόμη και λόγω της κρίσης, καθώς οι επενδύσεις στην εκπαίδευση είναι αποφασιστικός και θεμελιώδης παράγοντας ακόμη και σε μια εποχή όπως αυτή, αν θέλουμε να βγει από την κρίση καλύτερα προετοιμασμένοι για ανταγωνισμό, περισσότερο ικανοί για καινοτομίες και απλά με ισχυρότερο ανθρώπινο δυναμικό.
<P>
Θα ήθελα να κλείσω λέγοντας ότι δεν είναι δυνατόν να επιτευχθεί μακροπρόθεσμη σοβαρή και αξιόπιστη συνεργασία στον τομέα της εκπαίδευσης χωρίς να δώσουμε ιδιαίτερη προσοχή στο θέμα των εκπαιδευτικών, στην υψηλής ποιότητας κατάρτισης των εκπαιδευτικών και στη στήριξη της συνεχούς εκπαίδευσής τους, όχι μόνο στην αρχή, αλλά και σε ολόκληρη τη σταδιοδρομία τους.
<P>
Θέμα: Λευκή Βίβλος για τον αθλητισμό
<P>
Ποια στοιχεία της Λευκής Βίβλου για τον Αθλητισμό έχουν εφαρμοστεί μέχρι σήμερα και ποιες είναι οι μελλοντικές πολιτικές προτεραιότητες της Επιτροπής στον τομέα του αθλητισμού κατά τους επόμενους μήνες;
<SPEAKER ID="382" NAME="Ján Figeľ">
Μέλος της Επιτροπής. - Νομίζω ότι η Λευκή Βίβλος αποτελεί ήδη μια πολύ επιτυχημένη συμβολή της Ευρωπαϊκής Ένωσης, ξεκινώντας από την Επιτροπή, και με την πολύ θετική ανταπόκριση του Κοινοβουλίου (ο κ. Μαυρομμάτης κάθεται εδώ ως εισηγητής για τη Λευκή Βίβλο), καθώς επίσης και από τα κράτη μέλη. Σας υπενθυμίζω ότι την περασμένη εβδομάδα, το Ευρωπαϊκό Συμβούλιο υιοθέτησε συγκεκριμένα συμπεράσματα για τον αθλητισμό - για πρώτη φορά μετά το Συμβούλιο της Νίκαιας το Δεκέμβριο του 2000 - και νομίζω ότι αυτό αποτελεί επίσης απεικόνιση της νέας κατάστασης.
<P>
Στην πραγματικότητα, μέσα σε ένα χρόνο, έχουν γίνει και εξακολουθούν να γίνονται πολλά σε αυτό τον τομέα. Για παράδειγμα, 38 από τις 53 δράσεις που προβλέπει το λεγόμενο σχέδιο δράσης με την ονομασία "Pierre de Coubertin" είτε είχαν ξεκινήσει είτε έχουν ήδη τεθεί σε εφαρμογή, ενώ ορισμένες από αυτές έχουν ήδη επιτευχθεί ή ολοκληρωθεί: μιλάμε για τα δύο τρίτα των δράσεων. Γι' αυτό μιλάει για επιθυμία και επιδίωξη για αποτελέσματα, και είμαι ευτυχής που το διαπιστώνω αυτό. Φυσικά, μέρος αυτών των αποτελεσμάτων οφείλεται στην πλευρά της Επιτροπής.
<P>
" επίτευξη αυτών των ικανοποιητικών αποτελεσμάτων έγινε δυνατή λόγω των δεσμεύσεων εκ μέρους των κρατών μελών, αλλά και των αθλητικών οργανώσεων.
<P>
Θεωρώ ότι η Λευκή Βίβλος επέτρεψε επίσης ή βοήθησε στην ένταξη του αθλητισμού και των έργων που σχετίζονται με τον αθλητισμό στα υφιστάμενα προγράμματα της Ευρωπαϊκής Ένωσης. Τα έργα που σχετίζονται με τον αθλητισμό ενισχύθηκαν πρόσφατα, για παράδειγμα, από το Ευρωπαϊκό Ταμείο Περιφερειακής Ανάπτυξης, το Ευρωπαϊκό Κοινωνικό Ταμείο, το Πρόγραμμα δια βίου μάθησης, το Πρόγραμμα Δημόσιας Υγείας και το πρόγραμμα Νεολαία σε Δράση, καθώς και από τα προγράμματα της δράσης Ευρώπη για τους Πολίτες.
<P>
" πρόοδος σε ορισμένους τομείς είναι εξασφαλισμένη. Θέλω να αναφέρω μερικούς από αυτούς. Οι Συστάσεις για τη Σωματική Δραστηριότητα που εγκρίθηκαν πρόσφατα από τους Υπουργούς Αθλητισμού και μεταβιβάστηκαν στους Υπουργούς Υγείας, η καταπολέμηση του ντόπινγκ, ένα ευρωπαϊκό πλαίσιο προσόντων για τη δια βίου μάθηση και ένα ευρωπαϊκό σύστημα ακαδημαϊκών μονάδων για την επαγγελματική εκπαίδευση και κατάρτιση, όπου ο τομέας του αθλητισμού είναι ένας από τους πρώτους που χρησιμοποιούνται ως πιλοτικοί τομείς για δοκιμή. Τοπικά εκπαιδευμένοι παίκτες: σας θυμίζω ότι τον Μάιο του τρέχοντος έτους εκδώσαμε απόφαση για τους αποκαλούμενους "γηγενείς" ή τοπικά εκπαιδευμένους παίκτες. " μελέτη για τον εθελοντισμό στον αθλητισμό: ένα πολύ σημαντικό θέμα. " καταπολέμηση του ρατσισμού και της ξενοφοβίας: πολλές δράσεις, επίσης στο Ευρωπαϊκό Κοινοβούλιο. Ο αθλητισμός ως μέσο για τις εξωτερικές σχέσεις της Ευρωπαϊκής Ένωσης. Μια ευρωπαϊκή στατιστική μέθοδο για τη μέτρηση του οικονομικού αντίκτυπου του αθλητισμού. Και, στη συνέχεια, "την καταπολέμηση των διακρίσεων λόγω εθνικότητας". Την αξιολόγηση του αντίκτυπου σχετικά με τους μάνατζερ των παικτών, η οποία αρχίζει να εφαρμόζεται. Ένα συνέδριο για τα συστήματα αδειοδότησης στο ποδόσφαιρο. Προετοιμαζόμαστε για το επόμενο εκπαιδευτικό εξάμηνο και τον ευρωπαϊκό κοινωνικό διάλογο, ο οποίος, πιστεύω, ξεκίνησε την 1η Ιουλίου στο Παρίσι μεταξύ των εταίρων του επαγγελματικού ποδοσφαίρου - της UEFA, της FIFPro, της APFL και του Ελεγκτικού Συνεδρίου. Πολλές συντομογραφίες, αλλά έχουν να κάνουν με τους εργοδότες και τους εργαζομένους, καθώς και με την UEFA ως φορέα-ομπρέλα του ευρωπαϊκού ποδοσφαίρου.
<P>
Είμαι χαρούμενος για την έναρξη αυτού του κοινωνικού διαλόγου. Έτσι, παρόλο που δεν είναι δυνατόν με αυτή την ευκαιρία να προβώ σε λεπτομερή έκθεση προόδου σχετικά με όλες τις δράσεις που αναφέρονται παραπάνω, μπορούμε τώρα να καταλήξουμε, με αρκετή ασφάλεια, στο συμπέρασμα ότι ένα μεγάλο και αντιπροσωπευτικό μέρος του σχεδίου δράσης έχει ήδη προχωρήσει αρκετά όσον αφορά την εφαρμογή του.
<P>
Τελευταίο αλλά εξίσου σημαντικό, θέλω να σας πω ότι, στα τέλη Νοεμβρίου, πραγματοποιήσαμε, με τη βοήθεια της Επιτροπής που το διοργάνωσε, το πρώτο ευρωπαϊκό φόρουμ για τον αθλητισμό στο Biarritz, όπου συναντήθηκαν άνθρωποι από τον αθλητισμό - 300 συμμετέχοντες από διάφορες ενώσεις, ομοσπονδίες, αλλά και από την Επιτροπή και τα κράτη μέλη. Τη συνάντηση αυτή ακολούθησε μια υπουργική διάσκεψη. Νομίζω ότι αυτό ήταν πολύ σημαντικό, καθώς ήταν η πρώτη εκδήλωση αυτού του είδους, αλλά υπάρχουν πολλά μηνύματα για συνέχεια και διαφάνεια στον τομέα αυτό για τις επόμενες Προεδρίες και την επόμενη συνεδρίαση.
<P>
Κατά συνέπεια, είμαι χαρούμενος που αυτή η αναζήτηση για συνεργασία μεταξύ των ενδιαφερομένων μερών στον τομέα του αθλητισμού είναι πλέον πολύ πιο ορατή και γόνιμη.
<SPEAKER ID="383" NAME="Seán Ó Neachtain" AFFILIATION="UEN">
- (GA) Κυρία Πρόεδρε, ο Επίτροπος θα μπορούσε να επεκταθεί σε όσα είπε σχετικά με τον εθελοντισμό ή την εθελοντική εργασία στον αθλητισμό και για το πώς η Επιτροπή θα προωθήσει αυτό το σχέδιο;
<SPEAKER ID="384" NAME="Ján Figeľ" LANGUAGE="SK">
Κατά τη γνώμη μου, ο εθελοντισμός στον αθλητισμό αποτελεί μια από τις βασικές πτυχές και δραστηριότητες για να γίνει ο αθλητισμός χρήσιμος για όλους, καθώς και για τη συνολική οργάνωση της ιεραρχίας του αθλητισμού ή, τουλάχιστον, του ευρωπαϊκού προτύπου για τον αθλητισμό. Με αυτό, θέλω να πω ότι η παροχή πεδίου δράσης και υποστήριξης για τον εθελοντισμό στον αθλητισμό είναι μια πολύ σημαντική προϋπόθεση.
<P>
Στη Λευκή Βίβλο, υποσχεθήκαμε μια μελέτη για τον εθελοντισμό στον αθλητισμό. Για τη μελέτη αυτή ξεκίνησε διαγωνισμός ο οποίος έχει όντως λήξει, επομένως, η μελέτη θα ξεκινήσει το 2009. Αυτό σημαίνει ότι μπορούμε να αναμένουμε αποτελέσματα στο τέλος του έτους ή στις αρχές του 2010 ενώ οι κοινωνικές, οικονομικές και νομικές πτυχές του εθελοντισμού στον αθλητισμό θα αποτελέσουν μέρος της ανάλυσης, έτσι ώστε να μας βοηθήσουν στην προετοιμασία των συστάσεων για το επόμενο στάδιο της διαδικασίας . Είμαι στην ευχάριστη θέση να προσθέσω ότι, στο πλαίσιο του προγράμματος με τίτλο Ευρωπαϊκή εθελοντική υπηρεσία των νέων, ο εθελοντισμός αυξάνεται σε όγκο και τυγχάνει επίσης μεγάλης υποστήριξης σε αυτή την Ολομέλεια. Υπάρχει επίσης ένα σχέδιο για τη διοργάνωση ενός Ευρωπαϊκού Έτους Εθελοντισμού.
<P>
Κατά την άποψή μου, ο εθελοντισμός αποκτά επίσης καινούργια σημασία από το γεγονός ότι αναγνωρίζεται ως μια μορφή άτυπης εκπαίδευσης. Τον Νοέμβριο, για πρώτη φορά στην ιστορία, το Συμβούλιο εξέδωσε την πρώτη του σύσταση σχετικά με την εθελοντική υπηρεσία των νέων στην Ευρωπαϊκή Ένωση. Είναι η πρώτη νομοθετική δράση στον τομέα των νέων αφότου ξεκίνησε να λειτουργεί αυτή τη συνεργασία πάνω από 20 πριν και χαίρομαι που είναι επίσης στενά συνδεδεμένη με τον εθελοντισμό στον αθλητισμό.
<P>
Μια σειρά πρόσφατων έργων της Ευρωπαϊκής Ένωσης, ιδίως, εκείνα που έχουν αναληφθεί από την Επιτροπή και το Κοινοβούλιο, έχουν ως στόχο τη στήριξη του εθελοντισμού στο πλαίσιο των διεθνών αθλητικών εκδηλώσεων. Κατά συνέπεια, η παρούσα μελέτη θα μας βοηθήσει να προετοιμαστούν οι επόμενες κινήσεις. Κατά τη γνώμη μου, ο τομέας του εθελοντισμού αυξάνεται σημαντικά, τόσο από ποιοτική όσο και από ποσοτική άποψη.
<SPEAKER ID="385" NAME="Μανώλης Μαυρομμάτης" AFFILIATION="PPE-DE">
(EL) Κυρία Πρόεδρε, κύριε Επίτροπε, θα ήθελα για μια ακόμη φορά να σας συγχαρώ για την πρωτοβουλία της Επιτροπής να φέρει στο Κοινοβούλιο τη Λευκή Βίβλο για τον αθλητισμό και ως εισηγητής του Ευρωπαϊκού Κοινοβουλίου θα ήθελα συμπληρωματικά να σας ρωτήσω: όπως μας είπαν χθες, τόσο ο Νικολά Σαρκοζί όσο και ο Ζοσέ Μπαρόσο, η Μεταρρυθμιστική Συνθήκη θα μπει σε εφαρμογή, εφόσον την εγκρίνει η Ιρλανδία, μέχρι το τέλος του 2009, άρα και ο αθλητισμός είναι πλέον ενεργό σκέλος και μέρος της Μεταρρυθμιστικής Συνθήκης της Λισαβόνας. Ακούσαμε το πρόγραμμά σας. Εγώ θα ήθελα να επικεντρωθώ στο ποια θα είναι η οικονομική γραμμή και ο προϋπολογισμός τον επόμενο χρόνο και τα επόμενα χρόνια αποκλειστικά για τον αθλητισμό, εάν μπορούμε από τώρα να τον υπολογίσουμε.
<SPEAKER ID="386" NAME="Avril Doyle" AFFILIATION="PPE-DE">
Θα ήθελα να ρωτήσω τον Επίτροπο εάν θα μπορούσε να σχολιάσει τις απόψεις του για τον αθλητισμό στα σχολικά μας προγράμματα σπουδών, την τρέχουσα επιδημία της παιδικής παχυσαρκίας και τη σοβαρή σχέση μεταξύ των δύο, καθώς επίσης και αν μπορεί να αναφέρει το λόγο που κανένα κράτος μέλος δεν εκπροσωπήθηκε στο Αθλητικό Φόρουμ στο Biarritz τον Νοέμβριο.
<SPEAKER ID="387" NAME="Ján Figeľ" LANGUAGE="SK">
Κατά τη γνώμη μου, η νέα συμφωνία παρέχει μια ευκαιρία όχι μόνο για τον καθορισμό μιας πολιτικής της ΕΕ σε θέματα αθλητισμού, αλλά και για τη σύνταξη ενός προγράμματος της ΕΕ για τον αθλητισμό, του οποίου πιστεύω ότι η δημοτικότητα και η εγγύτητα προς τους πολίτες της Ένωσης θα είναι παρόμοια με εκείνη του προγράμματος Erasmus, το οποίο έχει γίνει τόσο πολύ δημοφιλές και αποτελεσματικό. Αυτό δεν έχει να κάνει μόνο με το θέμα της αυξανόμενης κινητικότητας των ατόμων, αλλά και της Διαδικασίας της Μπολόνια και του πλήθους των εκπαιδευτικών ευκαιριών που αντικρίζουμε μετά από είκοσι χρόνια ως μια ευρωπαϊκή πορεία για μεγαλύτερη διαφάνεια και συνάφεια της εκπαίδευσης, των προσόντων και της ελκυστικότητας της Ευρώπης. Και αυτό είναι κάτι πολύ σημαντικό.
<P>
Ο αθλητισμός είναι άκρως απαραίτητος αλλά και δημοφιλής και αυτός είναι ο λόγος που κάθε πρόγραμμα που σχετίζεται με το άρθρο 149 θα πρέπει να συνδέεται στενά με το χώρο και την ατζέντα της εκπαίδευσης και των νέων, επειδή ο αθλητισμός έχει, για πρώτη φορά, προστεθεί ρητά στο άρθρο 149. Παρόμοια μέσα και παρόμοιες συνθέσεις του Συμβουλίου των Υπουργών θα καθορίζονται βάσει αυτού του άρθρου.
<P>
Βρίσκομαι στην ευχάριστη θέση να δηλώσω ότι η Επιτροπή είναι έτοιμη να λάβει μέρος στην προετοιμασία της εφαρμογής του παρόντος άρθρου, και η Λευκή Βίβλος αποτελεί μια εξαιρετική προϋπόθεση ή βήμα προς αυτή την κατεύθυνση, η οποία, ταυτόχρονα, δεν προκρίνει αλλά, περισσότερο, τοποθετεί τον αθλητισμό στο κέντρο της συνεργασίας τόσο μεταξύ των χωρών όσο και μεταξύ των αθλητικών φορέων στην Ευρώπη.
<P>
Όσον αφορά τη χρηματοδότηση, οι ενάρξεις είναι συνήθως μάλλον μέτριες αλλά, ταυτόχρονα, πολύ αναγκαίες. Πιστεύω ότι ένα ειδικό κεφάλαιο του προϋπολογισμού ή ένα κονδύλι που θα εγκριθεί στο Κοινοβούλιο για το επόμενο έτος, με συνολικό ύψος 6 εκατ. ευρώ, θα βοηθήσει ορισμένες δραστηριότητες ή τις προετοιμασίες για τη μελλοντική περίοδο του αθλητικού προγράμματος. Θα ήταν πρόωρο να μιλήσω σήμερα για τις δημοσιονομικές συνέπειες. Θα μιλήσω κυρίως για τις προπαρασκευαστικές εργασίες. Μερικές ιδέες έχουν ήδη εγκριθεί από το Κοινοβούλιο.
<P>
Όσον αφορά το Biarritz, την εκπαίδευση και τον αθλητισμό, η άποψή μου είναι ότι το Biarritz ήταν μια επιτυχία και έχω ήδη δηλώσει ότι ήταν ένα αρχικό φόρουμ. Την ίδια στιγμή, τα συμπεράσματα του Ευρωπαϊκού Συμβουλίου βγήκαν μέσα σε δύο εβδομάδες, και δεν πρόκειται για μια καθημερινή εκδήλωση που κάνει πρεμιέρα και οι πρόεδροι μιλούν για τον αθλητισμό. Τα επίσημα συμπεράσματα είναι πολύ ενθαρρυντικά, δεν αφορούν μόνο το φόρουμ του Biarritz, αλλά και την περαιτέρω συνεργασία καθώς και το περιεχόμενο της εν λόγω συνεργασίας.
<P>
" παχυσαρκία και ο αθλητισμός είναι για όλους στενά συνδεδεμένες έννοιες, καθώς ο αθλητισμός αποτελεί ένα από τα πιο αποτελεσματικά αντίδοτα ή όπλα στον αγώνα κατά της παχυσαρκίας. Στην Ευρώπη, υπάρχει δυστυχώς μια γενική μείωση των επιπέδων της φυσικής αγωγής ως προς τον αριθμό των ωρών ανά μαθητή κατά τη διάρκεια του σχολικού έτους, και αυτή είναι μια κακή τάση η οποία πρέπει να αλλάξει. Ταυτόχρονα, η ποιότητα του χρόνου που δαπανάται σε αυτό το είδος της εκπαίδευσης πρέπει να βελτιωθεί και χαίρομαι που καταφέραμε, για πρώτη φορά, να συντάξουμε τη λεγόμενη δέσμη κατευθυντήριων γραμμών για τη σωματική αγωγή, η οποία όντως εγκρίθηκε στο Biarritz. Έχει συνταχθεί από εμπειρογνώμονες και πιστεύω ότι θα εγκριθεί, πιθανώς και να τεθεί σε εφαρμογή, αλλά κυρίως έχει εγκριθεί, και υιοθετηθεί σε επίπεδο κρατών μελών από τους υπουργούς Υγείας του Συμβουλίου Υγείας. Αυτό αποδεικνύει απλώς ότι ο αθλητισμός απαιτεί μια στρατηγική προσέγγιση. Απαιτεί περισσότερο συντονισμό και συνοχή σε διάφορους τομείς της πολιτικής μας και η Επιτροπή θα προσπαθήσει να το επιτύχει αυτό με τη βοήθειά σας.
<SPEAKER ID="388" NAME="Christopher Beazley" AFFILIATION="PPE-DE">
Κυρία Πρόεδρε, σαν παρατήρηση επί της σωστής εφαρμογής της διαδικασίας, θα ήθελα απλώς να πω, παρουσία του κ. Cappato, ότι είμαι πολύ απογοητευμένος που η Ερώτηση 38 δεν πήρε απάντηση από την Ευρωπαϊκή Επιτροπή. Αν κατάλαβα καλά από τη διαδικασία που ακολουθείτε, ο κ. Cappato θα δώσει γραπτή απάντηση ή μήπως η Ερώτηση 38 θα απαντηθεί αργότερα;
<SPEAKER ID="389" NAME="Πρόεδρος">
Κύριε Beazley, μόλις ήμουν έτοιμος να πω ότι η Ερώτηση αριθ. 38 θα απαντηθεί γραπτώς.
<P>
Κι εγώ, με τη σειρά μου, είμαι απογοητευμένος που δεν ασχοληθήκαμε με αυτό, αλλά, εδώ που τα λέμε, η Ώρα των ερωτήσεων είναι έτσι κατανεμημένη ώστε να διατίθενται 20 λεπτά ανά Επίτροπο και ο Επίτροπος Figel έχει ήδη ξεπεράσει κατά πολύ αυτό το χρόνο. Κατά συνέπεια, είμαστε τώρα υποχρεωμένοι να περάσουμε στον Επίτροπο Almunia.
<SPEAKER ID="390" NAME="Christopher Beazley" AFFILIATION="PPE-DE">
Θα μπορούσε ο Επίτροπος να μου στείλει ένα αντίγραφο της απάντησής του προς τον κ. Cappato, επειδή έχω ιδιαίτερο ενδιαφέρον για αυτό το θέμα;
<P>
Θα μπορούσατε να υποστηρίξετε ότι αυτή δεν είναι η κατάλληλη στιγμή να συζητήσουμε το θέμα. Δεν πρέπει να υπάρχουν στους Ολυμπιακούς Αγώνες άλλες σημαίες εκτός από την Ολυμπιακή σημαία. Αν είχαμε την ευρωπαϊκή σημαία, οι συμπατριώτες μου και οι δικοί σας μπορεί να κέρδιζαν μερικά ακόμη μετάλλια.
<SPEAKER ID="391" NAME="Πρόεδρος">
Κ. Beazley, γνωρίζω ότι πρέπει να συνεχίσουμε με αυτούς που έθεσαν ερωτήσεις. Είμαι βέβαιη ότι ο κ. Cappato θα έχει την καλοσύνη να σας στείλει ένα αντίγραφο της απάντησής του.
<P>
Θέμα: Ευρώ και πληθωρισμός
<P>
Λαμβάνοντας υπόψη τις πληθωριστικές πιέσεις που παρατηρήθηκαν σε παγκόσμιο επίπεδο κατά το παρελθόν έτος, πώς αντέδρασε η ζώνη του ευρώ και ποιες είναι οι τρέχουσες προοπτικές όσον αφορά τη διατήρηση της αγοραστικής δύναμης του κοινού νομίσματος;
<SPEAKER ID="393" NAME="Joaquín Almunia" LANGUAGE="ES">
Κυρία Πρόεδρε, κύριε Medina Ortega, με ρωτάτε για την πορεία του πληθωρισμού στη ζώνη του ευρώ και τις συνέπειές της, από την άποψη του τρόπου με τον οποίο έχει αντιδράσει η ζώνη του ευρώ.
<P>
Κατά τη διάρκεια των τελευταίων 15 μηνών, ζήσαμε αναμφίβολα δύο φαινομενικά αντιφατικές διαδικασίες, που όμως, και οι δύο συνέβησαν στις οικονομίες μας. Από τη μια πλευρά, κατά την περίοδο μέχρι τον Ιούλιο του 2008, οι οικονομίες της ζώνης του ευρώ, όλες οι υπόλοιπες ευρωπαϊκές οικονομίες και πολλές άλλες, τόσο στις βιομηχανικές χώρες όσο και σε αυτές με αναδυόμενη οικονομία, υπέστησαν ένα σοβαρό σοκ από την άνοδο των τιμών του πετρελαίου και άλλων τροφίμων και των πρώτων υλών των μη εδώδιμα προϊόντων.
<P>
Αυτές οι εξαιρετικά μεγάλες αυξήσεις προκάλεσαν άλμα της τιμής του βαρελιού του πετρελαίου στα περίπου 150 δολάρια τον Ιούλιο ενώ οι τιμές του σιταριού, του καλαμποκιού, του ρυζιού και άλλων πρώτων υλών αυξήθηκαν σε εξαιρετικά υψηλά επίπεδα, προκαλώντας προφανή κοινωνικά προβλήματα και αύξηση των δεικτών τιμών. " ζώνη του ευρώ είχε μια αύξηση του δείκτη τιμών της τάξης του 4% το διάστημα Ιουνίου-Ιουλίου του τρέχοντος έτους.
<P>
Ξεκινώντας από το καλοκαίρι, η σοβαρή οικονομική επιβράδυνση - και τώρα, σε πολλές περιπτώσεις, ύφεση, - σε σημαντικές οικονομίες σε όλη τη ζώνη του ευρώ και στις "νωμένες Πολιτείες και την Ιαπωνία προκάλεσε ένα ιδιαίτερα έντονο αρνητικό σοκ της ζήτησης, πράγμα το οποίο μπορούμε να δούμε επίσης να συμβαίνει στις χώρες με αναδυόμενη οικονομία, όπως η Κίνα, η Ινδία και άλλες. Οι τιμές των πρώτων υλών έχουν πλέον πέσει κατακόρυφα, έτσι ώστε ένα βαρέλι πετρελαίου να κοστίζει τώρα γύρω στα 43 ή 45 δολάρια, αλλά η ίδια γενική εικόνα της πολύ απότομης πτώσης μπορεί να παρατηρηθεί στην εξέλιξη των τιμών πολλών άλλων πρώτων υλών. Όσο για το δείκτη τιμών μας, η Eurostat δημοσίευσε σήμερα το πρωί το δείκτη τιμών για το Νοέμβριο, που δείχνει ότι ο ετήσιος ρυθμός πληθωρισμού στη ζώνη του ευρώ είναι 2,1%.
<P>
Λαμβάνοντας υπόψη το γεγονός ότι οι τιμές αυξήθηκαν σημαντικά κατά το πρώτο εξάμηνο του τρέχοντος έτους, ο μέσος πληθωρισμός στη ζώνη του ευρώ θα κυμαίνεται περίπου στο 3% για το 2008. Δεν μπορώ να σας πω το ακριβές ποσό, αλλά θα μάθουμε ακριβώς σε ένα μήνα από τώρα. Σε γενικές γραμμές, όμως, μπορούμε να πούμε τώρα ότι, κάτι τέτοιο συνέβη για πρώτη φορά από την ύπαρξη της ζώνης του ευρώ, δηλαδή από το 1999, ενώ ο μέσος πληθωρισμός για το επόμενο έτος στη ζώνη των 16 χωρών του ευρώ θα είναι λιγότερο από 2%, το οποίο είναι κάτω από το όριο του πληθωρισμού που καθορίζεται από την Ευρωπαϊκή Κεντρική Τράπεζα ως συνεπές με τη σταθερότητα των τιμών. Πράγματι, δεν μπορούμε να αποκλείσουμε το ενδεχόμενο ότι στα μέσα του έτους, τον Ιούνιο ή τον Ιούλιο, ο ετήσιος πληθωρισμός μπορεί να είναι ακόμη και αρνητικός, ως αποτέλεσμα της απότομης αύξησης του πετρελαίου και των τιμών των πρώτων υλών.
<P>
Αυτό, ωστόσο, δεν σημαίνει ότι δεν υπάρχουν προβλήματα διαμόρφωσης των τιμών. Ακόμη και σε μια περίοδο χαμηλού πληθωρισμού, που προκύπτει από την κρίση και την εξέλιξη των τιμών των πρώτων υλών, εξακολουθούν να υπάρχουν προβλήματα μικροοικονομικής διαμόρφωσης των τιμών. " Επιτροπή δημοσίευσε πρόσφατα μια ανακοίνωση σχετικά με τις τιμές των τροφίμων, στην οποία θα αναλύσει τις ενέργειες που εφαρμόζουμε για την εξάλειψη καταστάσεων κατάχρησης της λιανικής αγοράς ή δυσλειτουργίας της αγοράς όσον αφορά τις τιμές των τροφίμων. Στο πλαίσιο της επανεξέτασης της εσωτερικής αγοράς, υπάρχει επίσης μια σειρά από δράσεις που έχουν εξαγγελθεί από την Επιτροπή για την παρακολούθηση των αγορών εκείνων όπου οι τιμές δεν διαμορφώνονται σωστά.
<P>
Γι' αυτόν το λόγο, ενεργούμε μακροοικονομικά στους τομείς όπου εμείς και η Κεντρική Τράπεζα έχουμε αρμοδιότητα, αλλά, ενεργούμε επίσης και μικροοικονομικά.
<P>
Τέλος, αναφερθήκατε επίσης στα ζητήματα της εξωτερικής αγοραστικής δύναμης. Το ευρώ ανατιμήθηκε σημαντικά έναντι του αμερικανικού δολαρίου και άλλων νομισμάτων. Τον Ιούλιο, η πραγματική σταθμισμένη συναλλαγματική ισοτιμία του ευρώ έναντι των υπόλοιπων εταίρων μας καθώς και των νομισμάτων των ανταγωνιστών ήταν εξαιρετικά υψηλή, και υπήρξε σαφής υπερεκτίμηση της σταθμισμένης συναλλαγματικής ισοτιμίας του ευρώ. Σήμερα η κατάσταση έχει επανέλθει σε πιο φυσιολογικά επίπεδα, τα οποία μπορούν να θεωρηθούν ότι βρίσκονται πιο κοντά σε αυτό, που μια ακαδημαϊκή ή αναλυτική εργασία, θα μπορούσε να θεωρήσει ως συναλλαγματική ισοτιμία ισορροπίας για το ευρώ.
<SPEAKER ID="394" NAME="Manuel Medina Ortega" AFFILIATION="PSE">
(ES) Σας ευχαριστώ, κύριε Επίτροπε, για την πολύ ουσιώδη, σωστή και ολοκληρωμένη απάντησή σας.
<P>
Θα προσπαθήσω να είμαι ιδιαίτερα προσεκτικός στη διατύπωση της συμπληρωματικής μου ερώτησης, επειδή ο καθορισμός των επιτοκίων δεν είναι δουλειά της Επιτροπής, αλλά της Ευρωπαϊκής Κεντρικής Τράπεζας, δεδομένου ότι οι δύο οργανισμοί είναι ανεξάρτητοι μεταξύ τους. Φαίνεται, ωστόσο, ότι ο πληθωρισμός και τα επιτόκια είναι αλληλένδετα.
<P>
Μερικοί άνθρωποι πιστεύουν ότι η Ευρωπαϊκή Κεντρική Τράπεζα αύξησε τα επιτόκια για ένα ορισμένο χρονικό διάστημα, κατά το οποίο θα ήταν ίσως περιττό να το πράξει, προκαλώντας έτσι σημαντικές δυσκολίες στους καταναλωτές, ενώ τώρα βλέπουμε μια διαφορετική διαδικασία, ένα είδος ανταγωνιστικότητας, να περιβάλλει τις μειώσεις των επιτοκίων. Πιστεύω ότι το επιτόκιο στις "νωμένες Πολιτείες είναι 0,25%, δηλαδή σχεδόν μηδενικό.
<P>
" Επιτροπή πραγματοποιεί κάποια εκτίμηση για το αποτέλεσμα των αποφάσεων της Ευρωπαϊκής Κεντρικής Τράπεζας σχετικά με τον πληθωρισμό και είναι σε θέση να προβλέψει ποιες μπορεί να είναι οι συνέπειές τους στο μέλλον;
<SPEAKER ID="395" NAME="Joaquín Almunia" LANGUAGE="ES">
Κυρία Πρόεδρε, η έκθεσή μας για τα πρώτα δέκα χρόνια του ευρώ - ΟΝΕ 10 - την οποία είχα την ευκαιρία να παρουσιάσω στους βουλευτές αυτού του Σώματος και στην Κοινοβουλευτική Επιτροπή Οικονομικών και Νομισματικών Θεμάτων, περιλαμβάνει μια ανάλυση της πορείας του πληθωρισμού καθώς και, μεταξύ άλλων, τα μέσα που χρησιμοποιούνται στη νομισματική πολιτική.
<P>
Πραγματοποιήσαμε αυτή την ανάλυση πολύ προσεκτικά, ώστε να μην υπάρχει η παραμικρή αμφιβολία σχετικά με το σεβασμό μας στην ανεξαρτησία της Ευρωπαϊκής Κεντρικής Τράπεζας. Παρόλα αυτά, μπορώ να πω επίσης ότι, αν δει κανείς τα στοιχεία για τον πληθωρισμό για την ευρωζώνη ανάμεσα στο 1999 και το 2007, ο μέσος πληθωρισμός στη ζώνη του ευρώ κάθε τέλος του έτους, όταν είναι δυνατόν να υπολογιστεί κατά μέσο όρο για το σύνολο του έτους, ήταν πάντοτε ελαφρά υψηλότερος από το στόχο της σταθερότητας των τιμών της ΕΚΤ, αν και πολύ κοντά σε αυτόν.
<P>
Κατά συνέπεια, πιστεύω ότι μπορούμε να πούμε ότι τα ετήσια αποτελέσματα από τότε που εισήχθη το ευρώ και από τότε που η ΕΚΤ τέθηκε υπεύθυνη για τη νομισματική πολιτική ήταν σαφώς θετικά, και πολύ καλύτερα από τα αποτελέσματα που είχαν πολλές οικονομίες που βρίσκονται σήμερα στη ζώνη του ευρώ όταν ασκούσαν τη δική τους νομισματική πολιτική και είχαν, φυσικά, τις δικές τους κεντρικές τράπεζες.
<P>
Για τους λόγους που σας εξήγησα στην πρώτη απάντησή μου, αυτό το τελευταίο έτος, το 2008, αποδείχτηκε πολύ πιο περίπλοκο, επειδή είχε δύο ριζικά διαφορετικά εξάμηνα. Το πρώτο εξάμηνο του έτους χαρακτηρίστηκε από την αύξηση των τιμών που προκλήθηκε από ένα εξωτερικό, εξαιρετικά παθογόνο πληθωριστικό σοκ. Το δεύτερο εξάμηνο είδε τις τιμές να κατρακυλούν για διάφορους λόγους, αλλά κυρίως λόγω της οικονομικής επιβράδυνσης και, στην περίπτωσή μας, της ύφεσης στην οποία δυστυχώς βουλιάζουμε.
<P>
Υπό αυτές τις συνθήκες, είναι πολύ εύκολο να επικρίνουμε κάθε κεντρική τράπεζα, είτε η έδρα της είναι στη Φραγκφούρτη, είτε στην Ουάσιγκτον, το Λονδίνο ή οποιαδήποτε άλλη πρωτεύουσα του κόσμου. Ακόμα κι έτσι, σε όλη αυτή την κρίση, από τον Αύγουστο του 2007, η ΕΚΤ έχει αποδειχθεί ότι είναι σωστή στις αναλύσεις της, ήρεμη κατά τη λήψη αποφάσεων και επιτυχής στους προσανατολισμούς της πολιτικής της.
<P>
" τράπεζα ήταν αυτή που μπήκε επικεφαλής της αντίδρασης στην τομέα δανείων μειωμένης εξασφάλισης (subprime crisis) τον Αύγουστο του 2007. Νομίζω ότι οι ενέργειές της ήταν συνεπείς με την εντολή που δόθηκε από τη Συνθήκη, το Συμβούλιο, το Κοινοβούλιο και την Ευρωπαϊκή Ένωση γενικότερα. Αυτήν τη στιγμή, νομίζω ότι κάνει αυτό που θα όφειλε να κάνει κάθε τράπεζα, το οποίο είναι, πάνω απ' όλα, η παροχή ρευστότητας και η πρόληψη μιας πιστωτικής κρίσης λόγω έλλειψης ρευστότητας, η οποία θα μπορούσε να κάνει τα πράγματα ακόμη χειρότερα.
<P>
Ποια κατεύθυνση θα πάρουν οι αποφάσεις της ΕΚΤ στο μέλλον, δεν μπορώ να πω. Ο κ. Trichet, ο οποίος βρίσκεται τακτικά ενώπιόν σας, μπορεί να σας τα εξηγήσει με τα λόγια ενός στελέχους της κεντρικής τράπεζας. Ωστόσο, έχοντας παρακολουθήσει για πολλά χρόνια την ανακοίνωση της ΕΚΤ την Πέμπτη της πρώτης εβδομάδας κάθε μήνα, αμέσως μετά τη συνεδρίαση του διοικητικού της συμβουλίου, νομίζω ότι είναι πολύ εύκολο όχι μόνο να προβλέψω τις αποφάσεις της, αλλά επίσης, χωρίς να τις ανακοινώσει εκ των προτέρων, τις κατευθύνσεις της αγοράς και τον τρόπο με τον οποίο αναλύει τη νομισματική πολιτική της για τους επόμενους μήνες.
<SPEAKER ID="396" NAME="Gay Mitchell" AFFILIATION="PPE-DE">
Συντάσσομαι με τον Επίτροπο ως προς το θαυμασμό του για τις δράσεις που έχει αναλάβει η Ευρωπαϊκή Κεντρική Τράπεζα. Νομίζω ότι ήταν πολύ συνεπής και πολύ συγκρατημένη. Όμως, έχω μια ερώτηση για τον Επίτροπο, παρά την ανεξαρτησία της Κεντρικής Τράπεζας, για την οποία όλοι συμφωνούμε και υποστηρίζουμε σε αυτό το Σώμα. " διατήρηση του πληθωρισμού υπό έλεγχο έχει συμβάλει στη δημιουργία 16 περίπου εκατομμυρίων θέσεων εργασίας στη ζώνη του ευρώ στα 10 έτη της λειτουργίας της. Δεδομένου ότι ο πληθωρισμός έχει πέσει τόσο χαμηλά, ποιες θεωρεί ο Επίτροπος ότι πρέπει να είναι τώρα οι προτεραιότητες της Ευρωπαϊκής Κεντρικής Τράπεζας; " ανεξαρτησία της Κεντρικής Τράπεζας, πρέπει να προστατεύεται, αλλά αυτό δεν μας εμποδίζει να πούμε την άποψή μας. Επομένως, μήπως ο Επίτροπος αισθάνεται ότι η προτεραιότητα για την ΕΚΤ θα πρέπει να αλλάξει τώρα, δεδομένου ότι το ποσοστό του πληθωρισμού είναι πολύ χαμηλό και ότι τα επιτόκια δεν μπορούν πλέον να μειώσουν τον πληθωρισμό;
<SPEAKER ID="397" NAME="Paul Rübig" AFFILIATION="PPE-DE">
(DE) Κυρία Πρόεδρε, σε ποιο βαθμό η ζώνη του ευρώ και η ζώνη εκτός ευρώ διαφέρουν επ' αυτού, και σε ποιους τομείς αναμένετε το υψηλότερο ποσοστό πληθωρισμού στο άμεσο μέλλον;
<SPEAKER ID="398" NAME="Joaquín Almunia" LANGUAGE="ES">
Κύριε Mitchell, η σταθερότητα των τιμών καθορίζεται στη Συνθήκη ως η κύρια εντολή. Κύρια αποστολή της Ευρωπαϊκής Κεντρικής Τράπεζας είναι να διατηρεί τις τιμές σταθερές. Μόλις επιτευχθεί αυτή η κύρια εντολή ή στόχος ή στο βαθμό που αυτό επιτευχθεί, η εντολή είναι να εξασφαλιστεί ότι η νομισματική πολιτική συντονίζεται με τους υπόλοιπους στόχους της οικονομικής πολιτικής. Αυτό είναι κάτι που η ίδια η ΕΚΤ και τα άλλα ευρωπαϊκά θεσμικά όργανα πρέπει να διασφαλίσουν.
<P>
Τι εννοεί η ΕΚΤ με τη σταθερότητα των τιμών; Πιστεύω ότι αυτό ορίστηκε σαφέστατα πίσω στο 2003, αν δεν κάνω λάθος. Αυτό σημαίνει πληθωρισμό κάτω του 2% αλλά κοντά στο 2% σε μεσοπρόθεσμη βάση.
<P>
Όλα αυτά τα χρόνια, από το 1999 μέχρι σήμερα, η επίτευξη αυτού του στόχου, μόλις κάτω του 2%, είχε ως αποτέλεσμα την προσπάθεια συγκράτησης του πληθωρισμού. Το επόμενο έτος, εάν οι προβλέψεις είναι σωστές, η σταθερότητα των τιμών μπορεί να ερμηνευθεί για πρώτη φορά, ως προσπάθεια να διατηρηθεί το 2% χωρίς να το υπερβούμε, γιατί είναι πιθανό να ζούμε σε μια κατάσταση στην οποία όχι μόνο ο μηνιαίος πληθωρισμός αλλά ίσως ακόμη και οι προβλέψεις για τον πληθωρισμό να πέσουν μεσοπρόθεσμα κάτω του 2%.
<P>
" εντολή θα συνεχίσει να είναι όμως η ίδια. Τα μέσα που χρησιμοποιούνται και οι μέθοδοι για την επίτευξη του στόχου θα είναι διαφορετικά, βεβαίως, αλλά ο στόχος θα συνεχίσει να είναι ο ίδιος.
<P>
Ο δεύτερος τομέας δραστηριότητας ή το σύνολο των δράσεων της κάθε κεντρικής τράπεζας και, βεβαίως, της Ευρωπαϊκής Κεντρικής Τράπεζας, είναι η παροχή ρευστότητας. Αυτό είναι εξαιρετικά σημαντικό κατά την παρούσα χρονική στιγμή.
<P>
Νομίζω ότι η ΕΚΤ κάνει αυτό που πρέπει να κάνει, αλλά δεν κρύβει το γεγονός, λέγοντάς το απερίφραστα, ότι παρέχει ρευστότητα το πρωί, αλλά κανονικά, πριν το κλείσιμο του μαγαζιού στο τέλος της ημέρας, παίρνει πίσω τη ρευστότητα από εκείνα τα χρηματοπιστωτικά ιδρύματα που δεν την έχουν χρησιμοποιήσει για τις πιστωτικές τους πράξεις. Αυτό έχει δώσει τώρα αφορμή για συζήτηση: οι εφημερίδες αυτές τις μέρες φιλοξενούν δηλώσεις του Αντιπροέδρου της ΕΚΤ, κ. Παπαδήμου, καθώς και ορισμένων άλλων στελεχών, σύμφωνα με τις οποίες η τράπεζα εξετάζει το πώς θα πρέπει να χρησιμοποιήσει τα μέσα που απαιτούνται για να εξασφαλιστεί ότι αυτή η παροχή ρευστότητας είναι αποτελεσματική και δεν είναι απλά μια κυκλική λειτουργία που καταλήγει να επιστρέφουν τα χρήματα κάθε απόγευμα στη θέση από την οποία εκταμιεύτηκαν το πρωί.
<P>
Έρχομαι τώρα στο δεύτερο ερώτημα, σχετικά με τη διαφορά. Σε ορισμένα κράτη μέλη της ΕΕ που βρίσκονται εκτός της ζώνης του ευρώ, ο πληθωρισμός είναι υψηλότερος από ό, τι η συντριπτική πλειοψηφία των χωρών της ζώνης του ευρώ. Αν δει κανείς το σημείωμα που κυκλοφόρησε σήμερα το πρωί η Eurostat σχετικά με τον πληθωρισμό στο τέλος του Νοεμβρίου, θα δείτε ότι οι περισσότερες χώρες της ΕΕ εκτός της ζώνης του ευρώ έχουν υψηλότερο ποσοστό πληθωρισμού σε σχέση με τη χώρα που έχει τον υψηλότερο πληθωρισμό στη ζώνη του ευρώ.
<P>
Ως εκ τούτου, ο πληθωρισμός είναι αυτή τη στιγμή μεγαλύτερος εκτός της ζώνης του ευρώ, κυρίως επειδή υπάρχουν χώρες εκτός της περιοχής που περνούν μια ταχεία διαδικασία σύγκλισης και στις οποίες υπάρχει μεγαλύτερη πληθωριστική πίεση, η οποία οφείλεται σε μια σειρά από πιο έντονες επιδράσεις της χρήσης της ενέργειας, από τη μεγαλύτερη εξάρτηση από πηγές ενέργειας άλλων χωρών με αυξημένο κόστος ή από το "φαινόμενο Balassa-Samuelson", κατά την τεχνική ορολογία.
<P>
Σε μια σύγκριση κατά τομέα, ο πληθωρισμός είναι σαφώς υψηλότερος στον τομέα των υπηρεσιών. Παρά τη ραγδαία πτώση του ετήσιου πληθωρισμού τους τελευταίους μήνες, θα δείτε ότι ο πληθωρισμός στον τομέα των υπηρεσιών παρέμεινε σχετικά σταθερός στο 2,5-2,6%. Ο πληθωρισμός στα προϊόντα διατροφής, τα μεταποιημένα τρόφιμα και τους κλάδους των βιομηχανικών προϊόντων είχε πολύ μεγαλύτερες διακυμάνσεις για τους λόγους που εξέθεσα πριν στην απάντησή μου στον κ. Medina Ortega. Ο τομέας των υπηρεσιών, ωστόσο, παρέμεινε σε ένα ποσοστό πληθωρισμού που είναι πάνω από τον στόχο της σταθερότητας των τιμών, ο οποίος είναι να παραμείνει κάτω του 2%. Ακόμα κι έτσι, το ποσοστό του είναι κοντά στο 2%.
<P>
Θέμα: Οργάνωση της οικονομικής διακυβέρνησης στην ΕΕ
<P>
Σε σχέση με την αυστηρότητα και την πλήρως δεσμευτική φύση του κανονισμού, υπάρχει μία ασυμμετρία μεταξύ της πλήρους νομισματικής ένωσης και μιας οικονομικής ένωσης η οποία παραμένει ατελής.
<P>
Κατά την άποψη της Επιτροπής, ποια στρατηγική κατεύθυνση θα πρέπει να ακολουθηθεί για την οργάνωση της οικονομικής διακυβέρνησης της ΕΕ, προκειμένου να διορθωθεί αυτή η ασυμμετρία;
<SPEAKER ID="400" NAME="Joaquín Almunia" LANGUAGE="ES">
Κυρία Πρόεδρε, ο κ. Παπαστάμκος ρωτά σχετικά με τη διακυβέρνηση στη ζώνη του ευρώ.
<P>
Μόλις μίλησα για τη διακυβέρνηση στο νομισματικό πυλώνα της Οικονομικής και Νομισματικής Ένωσης, της Ευρωπαϊκής Κεντρικής Τράπεζας και του Ευρωπαϊκού Συστήματος Κεντρικών Τραπεζών. Ειλικρινά, πιστεύω ότι λειτουργεί πολύ καλά. Νομίζω ότι είναι επιτυχημένη.
<P>
" διακυβέρνηση στον άλλο πυλώνα, τον οικονομικό πυλώνα της Οικονομικής και Νομισματικής Ένωσης, λειτουργεί, αλλά έχουμε ακόμα πολύ δρόμο να διανύσουμε. Ο συντονισμός των φορολογικών και δημοσιονομικών πολιτικών λειτουργεί και νομίζω ότι μέχρι στιγμής, αφότου έγινε η αναθεώρηση του 2005, το Σύμφωνο Σταθερότητας και Ανάπτυξης και ο προϋπολογισμός του συντονισμού που υπονοείται στην εφαρμογή του συμφώνου λειτούργησαν πολύ καλά.
<P>
Αυτήν την εποχή δοκιμαζόμαστε πολύ σοβαρά, διότι, εξαιτίας της οικονομικής επιβράδυνσης και των φορολογικών μέτρων τόνωσης της οικονομίας, καθώς και των πακέτων στήριξης του χρηματοπιστωτικού συστήματος, τα δημόσια οικονομικά βρίσκονται υπό εξαιρετική πίεση και το Σύμφωνο Σταθερότητας και Ανάπτυξης πρέπει να εφαρμοστεί σε μια πολύ δύσκολη κατάσταση.
<P>
Πρέπει να εφαρμοστεί με την ευελιξία που διαθέτει, διατηρώντας παράλληλα και τη συμμόρφωση με τους κανόνες του συμφώνου, και αυτή θα είναι μια σημαντική δοκιμασία.
<P>
Υπάρχει ένα δεύτερο στοιχείο που αναλύεται, επίσης, στην έκθεσή μας για τα πρώτα δέκα χρόνια της Οικονομικής και Νομισματικής Ένωσης. Κοιτάζοντας πέρα από το συντονισμό των φορολογικών και δημοσιονομικών πολιτικών μας, πιστεύω ότι είναι απαραίτητο να βελτιωθεί ο συντονισμός των μακροοικονομικών πολιτικών μας. Υπάρχουν πολύ σημαντικές μακροοικονομικές ανισορροπίες σε ορισμένες χώρες, συμπεριλαμβανομένης της Ουγγαρίας και της Λετονίας, οι οποίες έχουν επί του παρόντος μεγάλες δυσκολίες με τα ισοζύγια πληρωμών τους και απαιτούν σημαντική χρηματοδοτική στήριξη από εμάς, από το νομισματικό ταμείο. Αυτό δείχνει ότι έχουν υπάρξει σωρευτικές ανισορροπίες που δεν μπορέσαμε να διορθώσουμε εγκαίρως μέσω του συστήματος συντονισμού μας.
<P>
Πρόκειται για χώρες εκτός της Οικονομικής και Νομισματικής Ένωσης, στην Τρίτη φάση της με το ευρώ. Ακόμη και εντός της ζώνης του ευρώ, ωστόσο, υπάρχουν αποκλίσεις στα ελλείμματα τρεχουσών συναλλαγών και στην εξέλιξη του κόστους εργασίας ανά μονάδα. Κατά τη γνώμη μου, χρειάζεται πολύ πιο αποτελεσματικός συντονισμός από αυτόν που έχουμε καταφέρει να παρέχουμε μέχρι σήμερα, παρά τις προσπάθειες της Ευρωομάδας να το καταφέρει.
<P>
Νομίζω ότι η Ευρωομάδα έχει εργαστεί πολύ καλύτερα από τότε που ο Πρωθυπουργός του Λουξεμβούργου, κ. Jean-Claude Juncker, ανέλαβε την Προεδρία το 2005 και δημιούργησε μια σταθερή προεδρία. Ωστόσο, υπάρχει ακόμα πολύς δρόμος μπροστά μας, όσον αφορά τον εσωτερικό συντονισμό των μακροοικονομικών πολιτικών ή ορισμένων διαρθρωτικών μεταρρυθμίσεων, οι οποίες υπερβαίνουν τον προϋπολογισμό του συντονισμού, και σαφώς έχουμε πολύ δρόμο να διανύσουμε όσον αφορά τον εξωτερικό συντονισμό.
<P>
Πιστεύω ότι το ευρώ ως νόμισμα είναι αρκετά σημαντικό για εμάς και για τον υπόλοιπο κόσμο για να μην επιτρέψουμε στους εαυτούς μας την πολυτέλεια να παραλείψουμε να διασφαλίσουμε ότι τα συμφέροντα, οι θέσεις και οι προτεραιότητες του ευρώ στις χώρες της ευρωζώνης εκπροσωπούνται στο πλαίσιο πολυμερών φόρουμ και θεσμικών οργάνων με κατανοητό, συνεπή και ολοκληρωμένο τρόπο.
<SPEAKER ID="401" NAME="Γεώργιος Παπαστάμκος" AFFILIATION="PPE-DE">
(EL) Κύρια Πρόεδρε, ευχαριστώ τον κ. Επίτροπο για την απάντησή του. Χαίρομαι που αναφέρθηκε στο ότι η οικονομική διακυβέρνηση έχει να διανύσει ακόμη πολύ δρόμο και που επιβεβαιώνει αυτή την ασυμμετρία μεταξύ μιας αυστηρής νομισματικής κατασκευής και μιας χαλαρής, ατελούς, ελλειπτικής οικονομικής διακυβέρνησης. Θέλω να ρωτήσω τον κ. Επίτροπο:
<P>
Με το χέρι στην καρδιά, από τη μέχρι τώρα εμπειρία σας και λαμβανομένης υπόψη της πρόσφατης χρηματοπιστωτικής κρίσης και της μετακύλισής της σε οικονομική κρίση, εάν θα αναθεωρούσαμε σήμερα τη Συνθήκη, ποιες προτάσεις θα κάνατε ως προς τα θεσμικά θεμέλια ανάδειξης μιας οικονομικής διακυβέρνησης της Ευρωπαϊκής Ένωσης;
<SPEAKER ID="402" NAME="Joaquín Almunia" LANGUAGE="ES">
Νομίζω ότι μπορώ να δώσω μια πολύ γρήγορη απάντηση σε αυτό, ούτως ώστε να μην επαναλάβω ορισμένα από τα σημεία που ανέφερα στην προηγούμενη απάντησή μου.
<P>
Οι ιδέες μου σχετικά με το τι πρέπει να γίνει αντικατοπτρίζονται στην έκθεση για τα πρώτα δέκα χρόνια της Οικονομικής και Νομισματικής Ένωσης και στη μεγαλύτερη πολιτική ανακοίνωση που εξέδωσε η Επιτροπή με πρωτοβουλία μου και που συζητούμε εδώ στο Κοινοβούλιο και στο Συμβούλιο. Χρειαζόμαστε καλύτερο συντονισμό των φορολογικών και δημοσιονομικών πολιτικών, όχι μόνο βραχυπρόθεσμα, αλλά και μεσοπρόθεσμα και μακροπρόθεσμα. Χρειαζόμαστε συντονισμό - ο οποίος μέχρι τώρα ήταν πολύ άτολμος - των μη φορολογικών μακροοικονομικών πολιτικών, για να βελτιώσουμε τη δυνατότητα προσαρμογής των οικονομιών της ευρωζώνης και να βελτιώσουμε τη διαδικασία προετοιμασίας των χωρών που έχουν στόχο να ενταχθούν στη ζώνη του ευρώ τα επόμενα χρόνια, δεδομένου ότι όλο και περισσότερες υποβάλλουν αίτηση. Χρειαζόμαστε συντονισμό στη βάση μιας σαφούς και ξεκάθαρης στρατηγικής, με σαφείς προτεραιότητες και με ενιαία φωνή εκτός της ζώνης του ευρώ, και χρειαζόμαστε επίσης διακυβέρνηση η οποία να συνίσταται στην ολοένα και περισσότερο αποτελεσματική εργασία της Ευρωομάδας, κατά το πρότυπο των όσων έχουμε κάνει υπό την προεδρία του κ. Juncker από 1ης Ιανουαρίου 2005.
<SPEAKER ID="403" NAME="Armando França" AFFILIATION="PSE">
(PT) Εκτιμώ ιδιαίτερα τις απόψεις σας. Θα ήθελα να ακούσω τη γνώμη σας για το εξής: κατά τη γνώμη μου, η οικονομική και νομισματική οργάνωση της ΕΕ θα ολοκληρωθεί μόνο όταν εδραιωθεί ο κοινός χώρος ελευθερίας, ασφάλειας και δικαιοσύνης. Με άλλα λόγια, χρειαζόμαστε κοινούς νόμους που να είναι ίδιοι για όλους και τα δικαστήρια θα πρέπει να εφαρμόζουν τους νόμους αυτούς κατά τον ίδιο τρόπο σε ολόκληρη την Ένωση. Ωστόσο, απέχουμε πολύ από τη θέσπιση ενός κοινού χώρου ελευθερίας, ασφάλειας και, κυρίως, δικαιοσύνης. " ερώτησή μου είναι η εξής: εάν, για οποιονδήποτε λόγο, η Συνθήκη της Λισσαβόνας δεν τεθεί σε ισχύ, κάτι που δεν θα ήθελα να δω, αισθάνεστε ότι αυτό θα έθετε σε κίνδυνο τη διαδικασία της ευρωπαϊκής ολοκλήρωσης και ιδιαίτερα την Οικονομική και Νομισματική Ένωση;
<SPEAKER ID="404" NAME="Joaquín Almunia" LANGUAGE="ES">
Κύριε França, η απάντησή μου πρέπει να είναι σύντομη, αν και η ερώτησή σας είναι πολύ ενδιαφέρουσα.
<P>
Από την άποψη του νομικού κειμένου - του γράμματος της Συνθήκης - οφείλω να πω ότι η συντριπτική πλειοψηφία των κανόνων του πρωτογενούς δικαίου που χρειάζεται η Οικονομική και Νομισματική Ένωση προκειμένου να εργαστεί όπως όλοι θέλουμε υπάρχουν στα βιβλία από την εποχή της Συνθήκης του Μάαστριχτ και έχουν υιοθετηθεί από τις μετέπειτα συνθήκες. Σήμερα, περιλαμβάνονται στη Συνθήκη της Νίκαιας και αύριο θα συμπεριληφθούν στη Συνθήκη της Λισαβόνας.
<P>
Υπάρχουν κάποιες πρόσθετες βελτιώσεις στη Συνθήκη της Λισαβόνας, αλλά τα βασικά σημεία για το τι χρειάζεται η Οικονομική και Νομισματική Ένωση όσον αφορά τη συνθήκη υπάρχουν στα βιβλία από την εποχή του Μάαστριχτ.
<P>
Ωστόσο, η έναρξη ισχύος της Συνθήκης της Λισσαβόνας, καθώς και οι αποφάσεις που αποσκοπούν στην ενίσχυση της ευρωπαϊκής ολοκλήρωσης, όπως αυτές που εγκρίθηκαν την περασμένη εβδομάδα στο Ευρωπαϊκό Συμβούλιο και σήμερα το πρωί από εσάς εδώ, δημιουργούν ένα πλαίσιο για την οικονομική και νομισματική ενοποίηση προκειμένου να προχωρήσει προς την κατεύθυνση προς την οποία πρέπει να πάει. Το ίδιο το κείμενο της Συνθήκης θα μπορούσε να καθορίσει τον βαθμό προόδου που έχει γίνει με την Οικονομική και Νομισματική Ένωση, καθώς και αν πηγαίνει προς τη σωστή ή προς τη λάθος κατεύθυνση.
<P>
Πιστεύω ότι η Συνθήκη της Λισσαβόνας ως πολιτικός στόχος και η πολιτική βούληση που επιδεικνύεται από τους ηγέτες, τα κράτη μέλη, το Ευρωπαϊκό Κοινοβούλιο και την Επιτροπή για την προώθηση της Συνθήκης της Λισσαβόνας, παρά τις δυσκολίες των διαδοχικών αποτυχημένων δημοψηφισμάτων, είναι αυτό που έχει ανάγκη η Οικονομική και Νομισματική Ένωση, από την άποψη ενός πολιτικού χώρου, ενός πολιτικού περιβάλλοντος, προκειμένου να οδηγηθεί προς τη σωστή κατεύθυνση.
<SPEAKER ID="405" NAME="Gay Mitchell" AFFILIATION="PPE-DE">
Δεν θα καθυστερήσω τη διαδικασία. Αντιλαμβάνομαι ότι υπάρχουν δυσκολίες, όμως, χθες το βράδυ, η ώρα των ερωτήσεων ακυρώθηκε.
<P>
Δουλεύω σε επιτροπές όπως και πολλοί βουλευτές εδώ. Υπάρχουν άλλοι που δεν συμμετέχουν στις εργασίες του Κοινοβουλίου, είτε σε επιτροπές είτε στην ολομέλεια. " μόνη ευκαιρία που έχουμε να δείξουμε ότι συμμετέχουμε είναι η ομιλία στην ολομέλεια.
<P>
Γνωρίζω βουλευτές που δεν έρχονται στο Κοινοβούλιο, αλλά παίρνουν το μισθό τους. Όσοι από εμάς έρχονται θα πρέπει να έχουν την ευκαιρία να θέτουν ερωτήσεις στους Επιτρόπους. " ερώτησή μου έχει σειρά μετά από άλλες δύο ερωτήσεις. Ίσως είναι καιρός να υιοθετήσουμε ένα σύστημα λαχειοφόρου αγοράς όπου κάθε Επίτροπος θα πρέπει να απαντά σε τέσσερις ή πέντε ερωτήσεις και οι υπόλοιπες να απαντώνται γραπτώς. Όπως και να έχει όμως, είναι πραγματικά απαράδεκτο να συνεχιστεί το σημερινό σύστημα.
<P>
Ευχαριστώ για την υπομονή σας να με ακούσετε. Αυτό το ανέφερα απλώς για τα πρακτικά, επειδή θεωρώ ότι είναι πολύ άδικο.
<SPEAKER ID="406" NAME="Πρόεδρος">
Κύριε Mitchell, θα πρέπει να πω ότι το να κάθομαι απόψε σε αυτήν τη θέση με κάνει να νιώθω κάπως άβολα. Υπάρχουν προβλήματα, όμως εμείς πρέπει να βρούμε έναν τρόπο να προχωρήσουμε. Θα μπορούσα ίσως να πω, κατά την ακρόαση των μελών της Επιτροπής, ότι θα μπορούσαν να κατανοήσουν πως υπάρχει μια σειρά βουλευτών που περιμένουν απαντήσεις και, αν και εκτιμούμε τις λεπτομερείς απαντήσεις, μερικές φορές θα θέλαμε γρήγορες απαντήσεις. Δεν θέλω να ασκήσω κριτική, αλλά ίσως θα μπορούσατε να σημειώσετε το σχόλιο.
<P>
Θέμα: Φαρμακευτική περίθαλψη - διασυνοριακή υγειονομική περίθαλψη
<P>
Το άρθρο 14 της πρότασης οδηγίας σχετικά με την εφαρμογή των δικαιωμάτων των ασθενών στη διασυνοριακή υγειονομική περίθαλψη, αναφέρεται στην αναγνώριση των συνταγών που εκδίδονται σε άλλο κράτος μέλος. Δεδομένου ότι δεν διατίθενται όλα τα φαρμακευτικά ιδιοσκευάσματα στο εμπόριο σε όλα τα κράτη μέλη, ότι το ίδιο φαρμακευτικό ιδιοσκεύασμα μπορεί να πωλείται με διαφορετική συσκευασία ή περιεχόμενο σε διαφορετικά κράτη μέλη, ότι σε ορισμένα κράτη μέλη, τα φαρμακευτικά ιδιοσκευάσματα μπορούν να πωλούνται μόνο με τη μάρκα και όχι με τη γενική ονομασία τους, και ότι τα φάρμακα που αναφέρονται σε μια συνταγή μπορεί να είναι σε γλώσσα άγνωστη στο γιατρό ή τον φαρμακοποιό που παρέχει την υγειονομική περίθαλψη, ποια είναι η άποψη της Επιτροπής ως προς το αν ένα προϊόν που προβλέπεται στη συνταγή, αλλά δεν διατίθεται στην αγορά σε ένα συγκεκριμένο κράτος μέλος , μπορεί να αντικατασταθεί από ένα άλλο φαρμακευτικό προϊόν (αρχέτυπο ή γενικό), έχοντας κατά νου ότι η πρακτική αυτή είναι εκτός νόμου σε ορισμένα κράτη μέλη;
<P>
Προτίθεται να παρέχει πιο λεπτομερείς πληροφορίες σχετικά με τα μέτρα που πρόκειται να λάβει (σύμφωνα με το άρθρο 14(2)(α) και (β)) για να εξασφαλιστεί ότι μπορεί να επαληθευτεί η αυθεντικότητα των συνταγών και ότι τα φάρμακα που συνταγογραφούνται αναγνωρίζονται σωστά;
<SPEAKER ID="408" NAME="Ανδρούλα Βασιλείου">
Μέλος της Επιτροπής. - (EL) Κυρία Πρόεδρε, όπως έχει επανειλημμένα σημειωθεί και τονιστεί από την Επιτροπή, ο κανόνας που απαγορεύει στους φαρμακοποιούς οι οποίοι είναι εγκατεστημένοι σε ένα κράτος μέλος να δεχθούν συνταγή για προσωπική χρήση από γιατρό ο οποίος είναι εγκατεστημένος σε άλλο κράτος μέλος υπερβαίνει τις αναγκαίες ρυθμίσεις που αποσκοπούν στην προστασία της δημόσιας υγείας και κατά συνέπεια αντίκειται στην κοινοτική νομοθεσία και συγκεκριμένα στο άρθρο 49 της Συνθήκης. Επομένως, εάν ένα φαρμακευτικό προϊόν έχει άδεια κυκλοφορίας στην επικράτεια ενός κράτους μέλους σύμφωνα με το άρθρο 6, παράγραφος 1, της οδηγίας 2001/83, το κράτος μέλος αυτό πρέπει να εξασφαλίσει ότι οι συνταγές που υπογράφονται από εξουσιοδοτημένα πρόσωπα σε άλλα κράτη μέλη μπορούν να χρησιμοποιούνται στην επικράτειά του. Σύμφωνα με τη νομολογία του Ευρωπαϊκού Δικαστηρίου οποιοσδήποτε περιορισμός της αναγνώρισης αυτής πρέπει να μη δημιουργεί διακρίσεις, να είναι αιτιολογημένος και να είναι αναλογικός.
<P>
Επιπλέον, η Επιτροπή θεωρεί ότι για λόγους δημόσιας υγείας θα είναι αναλογικό για την εθνική νομοθεσία να προβλέπεται ότι ο φαρμακοποιός μπορεί να αρνηθεί να εκτελέσει μια συνταγή, εάν υπάρχουν θεμιτές και αιτιολογημένες αμφιβολίες για τη γνησιότητα της συνταγής, και να εξαιρούνται τα φαρμακευτικά προϊόντα για τα οποία απαιτούνται ειδικές ιατρικές συνταγές όπως προβλέπεται στο άρθρο 71(2), της οδηγίας 2001/83.
<P>
Όσον αφορά το άρθρο 14 της προτεινόμενης οδηγίας σχετικά με την εφαρμογή των δικαιωμάτων των ασθενών στη διασυνοριακή υγειονομική περίθαλψη, αυτό αποσκοπεί στην εξασφάλιση της αναγνώρισης των συνταγών που εκδίδονται νόμιμα σε άλλο κράτος μέλος εντός των ορίων που προανέφερα. Σκοπός του άρθρου 14, παράγραφος 2, είναι να διευκολύνει την εφαρμογή της αναγνώρισης των ιατρικών συνταγών που εκδίδονται σε άλλο κράτος μέλος με την έγκριση μέτρων που θα βοηθήσουν τους φαρμακοποιούς να εκτελούν συνταγές οι οποίες έχουν εκδοθεί σε άλλο κράτος μέλος χωρίς την παραμικρή αμφιβολία ούτε για τη γνησιότητα της συνταγής ούτε για την ορθή ταυτοποίηση από μέρους του συνταγογραφούμενου φαρμάκου. " Επιτροπή δεν μπορεί να δώσει λεπτομερείς πληροφορίες για τα μέτρα που πρόκειται να εγκριθούν δυνάμει του άρθρου 14, επειδή τα μέτρα αυτά θα εγκριθούν φυσικά σύμφωνα με την κανονιστική διαδικασία στα πλαίσια επιτροπής που θα αποτελείται από εκπρόσωπους των κρατών μελών, επομένως η Επιτροπή δεν μπορεί να προεξοφλήσει από τώρα ποια μέτρα θα αποφασιστούν από τους αντιπροσώπους των κρατών μελών. Επίσης η Επιτροπή θέλει να τονίσει ότι το άρθρο 14(2), αναφέρεται απλώς στα μέτρα που εξασφαλίζουν την ορθή ταυτοποίηση των συνταγογραφούμενων φαρμάκων και δεν προβλέπει κάποια συγκεκριμένη λύση για την επίτευξη του σκοπού αυτού.
<P>
Πέραν αυτού, η Επιτροπή γνωρίζει το θέμα που ανέφερε το αξιότιμο μέλος του Ευρωπαϊκού Κοινοβουλίου σχετικά με τις διαφορετικές πολιτικές που ακολουθούνται στα διάφορα κράτη μέλη όσον αφορά τη δυνατότητα αντικατάστασης ενός φαρμάκου το οποίο εκδίδεται ίσως στο πρωτότυπο από άλλο φάρμακο το οποίο είναι γενόσημο προϊόν, ωστόσο το θέμα αυτό αντιμετωπίζεται από τα ίδια τα κράτη μέλη. Δεν μπορούμε εμείς ως Επιτροπή να αναγκάσουμε τα κράτη μέλη να αποφασίσουν για το αν θα μπορούν οι φαρμακοποιοί να αντικαταστήσουν το ένα φάρμακο με κάποιο άλλο. Αυτό εναπόκειται φυσικά στα κράτη μέλη.
<P>
Κατά συνέπεια θα ήθελα να καταλήξω δηλώνοντας ότι μια ιατρική συνταγή που εκδίδεται από γιατρό εγκατεστημένο σε άλλο κράτος μέλος παρέχει τις ίδιες εγγυήσεις για τους ασθενείς με μια συνταγή που εκδίδεται από γιατρό που είναι εγκατεστημένος στο οικείο κράτος μέλος και, σύμφωνα με τις αποφάσεις του Δικαστηρίου της 7ης Μαρτίου στην υπόθεση Schumacher και στην υπόθεση "Επιτροπή κατά της Γερμανίας" το 1990, το ίδιο ισχύει και για τα φάρμακα που αγοράζονται από φαρμακοποιούς σε άλλα κράτη μέλη.
<SPEAKER ID="409" NAME="Εμμανουήλ Αγγελάκας" AFFILIATION="PPE-DE">
(EL) Κυρία Πρόεδρε, κατ' αρχήν θέλω να ευχηθώ καλή επιτυχία στην προσπάθεια που κάνει η Επίτροπος για το νομοθέτημα σχετικά με τη διασυνοριακή υγειονομική περίθαλψη. Θέλω να θέσω το εξής ερώτημα:
<P>
Mε δεδομένο ότι ο ασθενής που ταξιδεύει στα κράτη μέλη πρέπει να βρίσκει πάντα το φάρμακό του, και αυτό είναι ιδιαίτερα σημαντικό για ασθενείς με χρόνιες παθήσεις όπως οι καρδιοπαθείς, οι έχοντες ψυχικά και άλλα ανάλογα νοσήματα, σκέφτεστε μήπως να δημιουργήσετε μια βάση δεδομένων των κυκλοφορούντων ιδιοσκευασμάτων στην Ευρωπαϊκή Ένωση, ούτως ώστε ο θεράπων ιατρός να ξέρει ότι ο ασθενής που ταξιδεύει από το άλφα κράτος μέλος στο βήτα κράτος μέλος θα βρει σίγουρα το φάρμακό του; Και, αν ναι, πώς το σκέφτεστε;
<SPEAKER ID="410" NAME="Ανδρούλα Βασιλείου">
Μέλος της Επιτροπής. - (EL) Κυρία Πρόεδρε, να πληροφορήσω ότι η ΕΜΕΑ, που είναι όπως ξέρετε ο Ευρωπαϊκός Οργανισμός Φαρμάκων, που εδρεύει στο Λονδίνο, επιτελεί αυτή τη στιγμή ένα πολύ μεγάλο έργο, καταγράφοντας ακριβώς όλα τα φάρμακα τα οποία είναι εξουσιοδοτημένα στα διάφορα κράτη μέλη και τα οποία ίσως έχουν τα ίδια συστατικά, ούτως ώστε να ξέρει ο ένας φαρμακοποιός που λαμβάνει μια συνταγή ποιο άλλο φάρμακο στο κράτος μέλος του αντιστοιχεί στο φάρμακο που αναγράφεται στη συνταγή, εάν φυσικά κυκλοφορεί με διαφορετική ονομασία στα διάφορα κράτη μέλη. Αυτό νομίζω ότι είναι ένα πολύ σημαντικό έργο. Δεν ξέρω πότε ακριβώς θα τελειώσει αλλά είναι στα σκαριά.
<P>
Θέμα: Σήμανση των τροφίμων
<P>
Το πρόσφατο σκάνδαλο των τροφίμων στην Κίνα έχει για μια ακόμη φορά τονίσει την ανάγκη καλύτερης σήμανσης των τροφίμων και βελτίωσης της ιχνηλασιμότητας των συστατικών που χρησιμοποιούνται στην κατασκευή τους. Σύμφωνα με την ισχύουσα κοινοτική νομοθεσία που διέπει την ενημέρωση των καταναλωτών σχετικά με τα τρόφιμα, ορισμένες ενδείξεις είναι υποχρεωτικές, ενώ άλλες είναι προαιρετικές.
<P>
Θα γίνει υποχρεωτική η ένδειξη προέλευσης του προϊόντος;
<P>
Προβλέπονται αλλαγές στη σήμανση των μεταποιημένων προϊόντων ζωικής προέλευσης; Θα πρέπει να δηλώνεται ο τόπος προέλευσης των ζωικών υποπροϊόντων που χρησιμοποιούνται; Αυτό θα είναι υποχρεωτικό για όλα τα κράτη μέλη;
<P>
Προβλέπονται ειδικές διατάξεις για τα μεταποιημένα προϊόντα ζωικής προέλευσης από τρίτες χώρες;
<P>
Ποια μέτρα πρόκειται να θεσπιστούν για την εξ αποστάσεως ή ηλεκτρονική πώληση των τροφίμων;
<SPEAKER ID="412" NAME="Ανδρούλα Βασιλείου">
Μέλος της Επιτροπής. - (EL) Κυρία Πρόεδρε, θα ήθελα να αναφέρω ότι η θεμελιώδης αρχή της νομοθεσίας της Ευρωπαϊκής Ένωσης για τα τρόφιμα είναι ότι μόνο ασφαλή τρόφιμα διατίθενται στην κοινοτική αγορά, και όλα τα τρόφιμα και οι ζωοτροφές που διατίθενται νόμιμα στην αγορά της Ευρωπαϊκής Ένωσης πρέπει να είναι ασφαλή ανεξάρτητα από την προέλευσή τους. Στο πλαίσιο της κοινοτικής νομοθεσίας έχει εισαχθεί ευρύ φάσμα μέτρων για την ασφάλεια των τροφίμων και τη διευκόλυνση της απόσυρσης των μη ασφαλών τροφών και ζωοτροφών από την αγορά.
<P>
Σύμφωνα με το γενικό κανονισμό για τα τρόφιμα η ιχνηλασιμότητα στην επικράτεια της Ευρωπαϊκής Ένωσης είναι υποχρεωτική για τις επιχειρήσεις τροφίμων σε όλα τα επίπεδα και τα στάδια της τροφικής αλυσίδας, από τους εισαγωγείς μέχρι τους λιανοπώλες. Όσον αφορά ιδιαίτερα τα προϊόντα ζωικής προέλευσης, συμπεριλαμβανομένων των προϊόντων καταγωγής τρίτων χωρών, η νομοθεσία περί υγιεινής των τροφίμων ενισχύει περισσότερο τους κανόνες ιχνηλασιμότητας για τα προϊόντα ζωικής προέλευσης που καλύπτονται από τον κανονισμό 853/2004 μέσω των ακόλουθων απαιτήσεων:
<P>
Οι υπεύθυνοι των επιχειρήσεων τροφίμων πρέπει να διαθέτουν συστήματα και διαδικασίες για την ταυτοποίηση των υπευθύνων επιχειρήσεων τροφίμων από τους οποίους έχουν λάβει και στους οποίους έχουν παραδώσει προϊόντα ζωικής προέλευσης. Τα προϊόντα αυτά επίσης πρέπει να φέρουν σήμα καταλληλότητας ή αναγνωριστικό σήμα. " Επιτροπή δεν προβλέπει αλλαγές όσον αφορά τους κανόνες ιχνηλασιμότητας και τη σήμανση καταλληλότητας ή την αναγνωριστική σήμανση για τα επεξεργασμένα τρόφιμα ζωικής προέλευσης.
<P>
Όσον αφορά την υποχρεωτική αναγραφή του τόπου καταγωγής όλων των τροφίμων γενικά, πρέπει να υπογραμμιστεί ότι η επισήμανση καταγωγής των τροφίμων δεν αποτελεί μέσο για την ασφάλεια των τροφίμων αλλά ένα εργαλείο με το οποίο ο πολίτης γνωρίζει τα χαρακτηριστικά κάθε προϊόντος. " ένδειξη του τόπου καταγωγής απαιτείται όμως κατ' αρχήν στις περιπτώσεις όπου υπάρχει κίνδυνος παραπλάνησης των καταναλωτών σχετικά με την πραγματική καταγωγή ή την προέλευση των τροφίμων αλλά και κατ' εφαρμογήν ειδικών κανόνων, όπως αυτών που αφορούν τα φρούτα, τα λαχανικά, το βόειο κρέας, το κρασί, το μέλι και τα ψάρια. Σε αυτές τις περιπτώσεις είναι υποχρεωτική η σήμανση καταγωγής. Επίσης, ένδειξη της καταγωγής απαιτείται για το εισαγόμενο κρέας πουλερικών, ενώ από την 1η Ιουλίου 2010 θα πρέπει να δηλώνεται και στα προσυσκευασμένα τρόφιμα που φέρουν επισήμανση ότι είναι βιολογικής παρασκευής. Σε αυτές τις περιπτώσεις η επισήμανση καταγωγής είναι αναγκαία και υποχρεωτική.
<P>
Φυσικά η Επιτροπή γνωρίζει ότι αυτό είναι ένα ζήτημα που απαιτεί περαιτέρω συζητήσεις και ξέρουμε ότι πολλές φορές οι πολίτες ζητούν να γνωρίζουν την προέλευση των προϊόντων. Αυτό όμως δεν είναι επαρκής λόγος για να καταστήσουμε την επισήμανση καταγωγής υποχρεωτική, ακριβώς επειδή θεωρούμε ότι δεν είναι μέσο για την ασφάλεια των τροφίμων αλλά, όπως εξήγησα, ένα εργαλείο για να γνωρίζουν οι πολίτες τα χαρακτηριστικά της προέλευσης των προϊόντων. " επισήμανση των τροφίμων μπορεί να είναι φυσικά όχι υποχρεωτική αλλά εθελοντική, σε αυτή την περίπτωση όμως πρέπει να ακολουθούμε ορισμένους κοινούς κανόνες, ούτως ώστε να υπάρχει συμμόρφωση από όλα τα κράτη μέλη.
<P>
Παρόλα αυτά η πρόταση της Επιτροπής για την πληροφόρηση σχετικά με τα τρόφιμα καλύπτει όλους τους τρόπους προμήθειας τροφίμων στους καταναλωτές, συμπεριλαμβανομένης και της εξ αποστάσεως πώλησης. Στόχος είναι να αποσαφηνιστεί ότι στις περιπτώσεις αυτές οι σχετικές υποχρεωτικές πληροφορίες, όπως π.χ. τα συστατικά και τα αλλεργιογόνα στα τρόφιμα, θα πρέπει και κατά την πώληση εξ αποστάσεως να δίνονται στον αγοραστή· όχι μόνον κατά την παράδοση των προϊόντων αλλά από την πρώτη στιγμή που μπαίνει κανείς στη διαδικασία της παραγγελίας πρέπει να γνωρίζει ακριβώς ποια είναι τα συστατικά και εάν τα προϊόντα τα οποία πρόκειται να παραγγείλει είναι αλλεργιογόνα ή οτιδήποτε άλλο.
<SPEAKER ID="413" NAME="Ιωάννης Γκλαβάκης" AFFILIATION="PPE-DE">
Κυρία Πρόεδρε, ευχαριστώ την κυρία Επίτροπο. Θα ήθελα όμως να αναφέρω το εξής:
<P>
" Ευρωπαϊκή Ένωση στο δικό της χώρο παίρνει όλα τα γνωστά μέτρα στη γεωργική παραγωγή και στην εμπορία των προϊόντων με στόχο την προστασία και των καταναλωτών και του περιβάλλοντος. Στο συγκεκριμένο θέμα η Επιτροπή σκέφτεται να λάβει εξασφαλισμένα μέτρα όσον αφορά τα προϊόντα των τρίτων χωρών, για να ισχύσουν οι ίδιοι κανόνες επισήμανσης; Διότι, ενώ στο χώρο της Ευρωπαϊκής Ένωσης αυτές οι ετικέτες που βλέπουμε είναι αξιόπιστες, από τις τρίτες χώρες φοβόμαστε ότι δεν είναι αξιόπιστες.
<P>
Εάν δεν κάνετε κάτι γι' αυτό, ο μεν Ευρωπαίος γεωργός, ο οποίος υφίσταται τα μέτρα, θα έχει οικονομικό κόστος και θα βουλιάξει, τα δε προϊόντα που θα έρχονται από τρίτες χώρες θα είναι αμφιβόλου ποιότητος για τον καταναλωτή, πράγμα που σημαίνει ότι και δεν κάνουμε τίποτα και αποδυναμώνουμε την Ευρώπη.
<SPEAKER ID="414" NAME="Ανδρούλα Βασιλείου">
Μέλος της Επιτροπής. - (EL) Κυρία Πρόεδρε, να μου επιτρέψετε να πω ότι οι κανονισμοί που ισχύουν για τα προϊόντα που παράγονται στην Ευρωπαϊκή Ένωση απαιτούμε να υιοθετούνται και από χώρες οι οποίες εξάγουν προς την Ευρωπαϊκή Ένωση. Εξάλλου να σας υπενθυμίσω και κάτι ακόμη: Εάν αυτό δεν ίσχυε, τότε δεν θα είμαστε στη θέση να απαγορεύσουμε την εισαγωγή κρέατος από τη Βραζιλία, δεν θα μπορούσαμε να σταματήσουμε την εισαγωγή γάλακτος και γαλακτοκομικών προϊόντων από την Κίνα κ.ο.κ. Ακριβώς επειδή έχουμε αυτούς τους κανόνες ασφαλείας, πρέπει να νιώθουμε ασφαλείς, ότι τα προϊόντα τα οποία εισάγονται στην Ευρωπαϊκή Ένωση είναι εξίσου ασφαλή όπως τα προϊόντα που παράγονται στην Ευρωπαϊκή Ένωση.
<P>
Φυσικά να μη μας διαφεύγει το γεγονός ότι δόλος μπορεί να υπάρξει είτε αυτά τα προϊόντα παράγονται μέσα στην Ευρωπαϊκή Ένωση είτε εισάγονται! Βρέθηκε π.χ. μια μικρή ποσότητα γαλακτοκομικών προϊόντων στην Ιταλία, τα οποία με δόλιο τρόπο εισήχθησαν από την Κίνα, αυτό όμως δεν σημαίνει ότι εμείς δεν έχουμε σωστούς κανονισμούς. Απλά οι πολίτες πολλές φορές βρίσκουν δόλιους τρόπους να εισαγάγουν τέτοια προϊόντα.
<SPEAKER ID="415" NAME="Jim Allister" AFFILIATION="NI">
Κύριε Επίτροπε, θα έλεγα ότι το παρόν καθεστώς δεν είναι λειτουργικό. Αυτό αποδεικνύεται από την πρόσφατη εμπειρία στη δική μου εκλογική περιφέρεια. Στο νησί της Ιρλανδίας υπήρξε πρόσφατα πανικός σχετικά με μόλυνση των ζωοτροφών από διοξίνη στη Δημοκρατία της Ιρλανδίας, πράγμα που επηρέασε την κυκλοφορία των προϊόντων σε ολόκληρο το νησί.
<P>
Στην εκλογική μου περιφέρεια της Βόρειας Ιρλανδίας, όπου δεν καταναλώθηκε κανένα από αυτά τα μολυσμένα τρόφιμα, όλα τα προϊόντα χοιρινού κρέατος έπρεπε να αποσυρθούν από τα ράφια. Για ποιο λόγο; Επειδή δεν μπορούσε να δοθεί ικανοποιητική απάντηση για το ποια ήταν η χώρα προέλευσης των προϊόντων από χοιρινό.
<P>
Αυτό αποτελεί ζωντανό παράδειγμα ότι το παρόν καθεστώς δεν είναι λειτουργικό. Δεν θα έπρεπε να έχουμε προξενήσει όλη αυτή τη ζημιά στην τοπική μας βιομηχανία χοιρινού επειδή δεν γνωρίζουμε από πού ακριβώς προέρχονται τα προϊόντα χοιρινού που βρίσκονται στα ράφια μας. Έτσι, υπό αυτό το πρίσμα, προτίθεστε να εξετάσετε τα ζητήματα και να μας πείτε τι μαθήματα πήρατε από αυτό;
<SPEAKER ID="416" NAME="Marian Harkin" AFFILIATION="ALDE">
Ιδιαίτερα ήθελα να ρωτήσω την Επίτροπο για τις μεταποιημένες τροφές που προέρχονται από τρίτες χώρες, ιδιαίτερα τα φιλέτα κοτόπουλου που φθάνουν σε κατεψυγμένες συσκευασίες του ενός τόνου από τη Νότια Αμερική, αποψύχονται σε κάποια χώρα της ΕΕ, πανάρονται με τρίμμα ψωμιού ή βούτυρο και στη συνέχεια πωλούνται ως προϊόντα της ΕΕ. Με ποιον τρόπο μπορεί η Επιτροπή να εποπτεύσει αυτή τη διαδικασία; Μας λέτε ότι η σήμανση της χώρας προέλευσης δεν αποτελεί εγγύηση για την ασφάλεια των τροφίμων - και έχετε δίκιο - και αυτό είναι ένα άλλο μέσο για να βοηθήσουμε τους καταναλωτές. Βοηθάμε όμως επίσης και τους παραγωγούς, γιατί τότε οι καταναλωτές είναι σε θέση να συγκρίνουν ομοειδή προϊόντα.
<P>
Είπατε ότι το 2010, θα υπάρχει υποχρέωση να αναφέρονται τα μέρη όπου θα πωλούνται όλα τα παρασκευασμένα τρόφιμα. Μήπως αυτό σημαίνει ειδικότερα ότι στα εστιατόρια, όπου πωλούν τρόφιμα κ.λπ., θα πρέπει να αναφέρεται η χώρα προέλευσης των ζωικών προϊόντων;
<P>
Τέλος, κυρία Επίτροπε, θα ήθελα απλά να σας συγχαρώ για την εξαιρετικά σκληρή και καινοτόμο εργασία σας.
<SPEAKER ID="417" NAME="Ανδρούλα Βασιλείου">
Μέλος της Επιτροπής. - Πρώτα απ' όλα, πιστεύω ότι το ζήτημα της ιρλανδικής κρίσης είναι η απόδειξη ότι διαθέτουμε καλά συστήματα. Δεν συμφωνείτε, αλλά πιστεύω ότι, αν δεν είχαμε καλά συστήματα, η ιρλανδική κρίση θα είχε περάσει απαρατήρητη.
<P>
Στην πραγματικότητα, ακριβώς επειδή ανακαλύψαμε την ύπαρξη αυτού του κρέατος με διοξίνες - λόγω της ιχνηλασιμότητας των εμπόρων καθώς και των σημείων αγοράς και παράδοσης του κρέατός τους - ήμασταν σε θέση να το αποσύρουμε άμεσα.
<P>
(Παρεμβολή από τα έδρανα)
<P>
Ήταν ένα προληπτικό μέτρο που αποφάσισε να λάβει η κυβέρνηση της Ιρλανδίας. " ιχνηλασιμότητα είναι δυνατή, επειδή διατηρούν αρχεία για το πού πωλούν τα προϊόντα τους.
<P>
Μπορείτε να έχετε τη δική σας άποψη γι' αυτό. Φυσικά, είμαι βέβαιη ότι οι υπηρεσίες μου θα εξετάσουν την ιρλανδική κρίση γιατί κόστισε στην Ευρωπαϊκή Ένωση πολλά εκατομμύρια ευρώ καθώς και άλλο ένα μεγάλο χρηματικό ποσό που δόθηκε στην ιρλανδική κυβέρνηση. Επομένως, αυτό είναι κάτι που δεν θα περάσει απαρατήρητο, αλλά θα εξεταστεί.
<P>
Πιστεύω, ωστόσο, και αυτό είναι προσωπική μου άποψη, ότι ακριβώς επειδή υπάρχουν οι κανόνες ιχνηλασιμότητας είμαστε πραγματικά σε θέση να αντιμετωπίσουμε την κρίση.
<SPEAKER ID="418" NAME="Πρόεδρος">
Δεν είμαι βέβαιη ότι απαντήσατε στην ερώτηση της κας Harkin.
<SPEAKER ID="419" NAME="Ανδρούλα Βασιλείου">
Μέλος της Επιτροπής. - Αυτό που είπα σχετικά με τη σήμανση αφορούσε τα κοτόπουλα που εισήχθησαν. Εάν το κοτόπουλο ήταν εισαγόμενο, θα έπρεπε να φέρει σήμανση και είπα συγκεκριμένα ότι η υποχρεωτική σήμανση είναι απαραίτητη στην περίπτωση του κρέατος των πουλερικών.
<P>
Ωστόσο, αν το κρέας έχει αποψυχθεί και πωληθεί σε άλλη μορφή, θα πρέπει να τηρούνται οι κανόνες της Ευρωπαϊκής Ένωσης και όχι αυτοί της χώρας προέλευσης. Κάθε παραγωγός κρέατος, είτε πρόκειται για το πρόσωπο που παράγει τα πουλερικά είτε για το πρόσωπο που παράγει τα τρόφιμα, πρέπει να συμμορφώνεται με τους πολύ αυστηρούς μας νόμους για τα τρόφιμα. Εάν αυτό δεν συμβεί, τότε είναι υπόλογος.
<SPEAKER ID="420" NAME="Avril Doyle" AFFILIATION="PPE-DE">
Σήμερα, στις 12 το μεσημέρι, έλαβα μια επιστολή από τις Υπηρεσίες Προφορικών Ερωτήσεων που έλεγε: "" ερώτησή σας είναι μια από τις πρώτες ερωτήσεις προς την Επιτροπή. Κανονικά θα πρέπει να απαντηθεί προφορικά. Στην περίπτωση που δεν παρευρεθείτε, η ερώτηση καταπίπτει και δεν πρόκειται να λάβετε απάντηση."
<P>
Κατά συνέπεια, επειδή θα ήθελα μια απάντηση, όπως και όλοι όσοι θέτουν μια ερώτηση, κάθομαι εδώ μία ώρα, σε μία από τις ίσως πιο πολυσύχναστες κοινοβουλευτικές ημέρες της καριέρας μου. Κατά τη διάρκεια αυτής της τελευταίας ώρας θα έπρεπε να είχα πάει σε τρία άλλα μέρη.
<P>
Τα παράπονά μου δεν απευθύνονται τώρα σε σας, κυρία Πρόεδρε, αφού το μόνο που μπορείτε να κάνετε είναι να εφαρμόσετε τους κανόνες που σας δίνονται. Ωστόσο, αν θα μπορούσατε να λάβετε υπόψη στη λίστα σας για τον υπολογισμό της αναλογικότητας των συμπληρωματικών ερωτήσεων (και δικαιούμαι περισσότερο από το μερίδιο μου), το χρονικό διάστημα που οι βουλευτές παρευρίσκονται στο Σώμα - και όχι κάποιοι βουλευτές να μπορούν να έρχονται και να δικαιούνται αμέσως συμπληρωματική ερώτηση, μόνο και μόνο επειδή θέλετε να κρατήσετε τις ισορροπίες ανάμεσα στις πολιτικές ομάδες ή οτιδήποτε άλλο - νομίζω ότι όλοι θα συμφωνούσαμε μετά χαράς με την πρακτική σας.
<P>
Όπως έχουν τα πράγματα, έχετε να εκτελέσετε ένα αδύνατο καθήκον. Μπορείτε να ανατρέξετε στη Διάσκεψη των Προέδρων και να εξετάσετε το σύστημα ως προς τον τρόπο διάταξης των ερωτημάτων. Αν δεν παραμείνουμε στο Σώμα - στη δική μου περίπτωση για μία ώρα, έχοντας κληθεί να παρευρεθώ επειδή μία από τις ερωτήσεις ήταν δική μου - δεν λαμβάνουμε καμία απάντηση, ούτε καν γραπτή. Αυτό είναι απογοητευτικό για μας. Σας ευχαριστώ για την υπομονή σας.
<SPEAKER ID="421" NAME="Πρόεδρος">
Κατανοώ την απογοήτευσή σας, κ. Doyle, και πιστέψτε με, οι υπηρεσίες και εγώ θα προσπαθήσουμε να κάνουμε το καλύτερο δυνατό - και γνωρίζω ότι θα έπρεπε να λειτουργούμε καλύτερα.
<P>
Σας ευχαριστώ όλους για την υπομονή σας και, καθώς είναι η τελευταία Ώρα Των Ερωτήσεων πριν από τα Χριστούγεννα, θα ήθελα επίσης να σας ευχηθώ Καλά Χριστούγεννα και Καλή Πρωτοχρονιά!
<P>
Οι ερωτήσεις που δεν απαντήθηκαν λόγω έλλειψης χρόνου θα απαντηθούν γραπτώς (βλ. Παράρτημα).
<P>
" ώρα των ερωτήσεων έληξε.
<P>
(" συνεδρίαση διακόπτεται στις 19.55 και συνεχίζεται στις 21.05)

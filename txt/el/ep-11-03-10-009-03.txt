<CHAPTER ID="009-03">
3. Η προσέγγιση της ΕΕ έναντι του Ιράν (
<SPEAKER ID="130" NAME="Bastiaan Belder" LANGUAGE="NL">
Κύριε Πρόεδρε, με πρωτοβουλία της Ομάδας των Σοσιαλιστών και Δημοκρατών στο Ευρωπαϊκό Κοινοβούλιο, και με την έγκριση και τη συναίνεση των άλλων Ομάδων, προτείνω να προστεθεί η ακόλουθη προφορική τροπολογία μετά την παράγραφο 6:
<P>
(EN) "Καταδικάζει κατηγορηματικά την παράνομη κράτηση των ιρανών ηγετών της αντιπολίτευσης Mir Hossein Mousavi και Mehdi Karroubi μαζί με τις συζύγους τους από τις ιρανικές δυνάμεις ασφαλείας και καλεί για την άμεση και άνευ όρων απελευθέρωσή τους· τονίζει ότι η κράτηση έλαβε χώρα με παραβίαση του ιρανικού νόμου· καταδικάζει τη στάση των ιρανικών αρχών έναντι της αντιπολίτευσης, που ασκεί το νόμιμο δικαίωμά της να διαμαρτύρεται, και δηλώνει την αλληλεγγύη του στον ιρανικό λαό ως προς τις δημοκρατικές του φιλοδοξίες· εκφράζει τη λύπη του για την υποκρισία της ιρανικής κυβέρνησης, η οποία έκανε χρήση υπερβολικής βίας, εκφοβισμών και αυθαίρετων συλλήψεων εναντίον ειρηνικών διαδηλωτών αλληλέγγυων στον αιγυπτιακό λαό την 14η Φεβρουαρίου 2011, ενώ παράλληλα ισχυριζόταν ότι υποστήριζε την ελευθερία στην Αίγυπτο."
<SPEAKER ID="133" NAME="Anna Ibrisagic" AFFILIATION="PPE">
(SV) " προφορική τροπολογία αφορά τη διαγραφή μίας λέξης, συγκεκριμένα της λέξης "και". Θα διαβάσω το κείμενο στα αγγλικά και στη συνέχεια θα εξηγήσω τον λόγο:
<P>
(EN) "λαμβάνοντας υπόψη ότι έχει σημειωθεί αξιοσημείωτη εμβάθυνση των σχέσεων μεταξύ Ιράν και Τουρκίας", η επόμενη λέξη, "και", διαγράφεται και η αιτιολογική σκέψη συνεχίζεται: "ότι το Ιράν χρησιμοποιεί τους κρατικούς και μη κρατικούς συμμάχους του, δηλαδή τη Συρία, τη Χεσμπολάχ και τη Χαμάς καθώς και τους Αδελφούς Μουσουλμάνους, για να αποσταθεροποιήσει την περιοχή".
<P>
(SV) Θέλουμε να διαγραφεί η λέξη "και" στη μέση, διότι δεν θέλουμε να συνδέσουμε τις σχέσεις μεταξύ Τουρκίας και Ιράν με τις σχέσεις του Ιράν με τη Χεσμπολάχ και τη Χαμάς.

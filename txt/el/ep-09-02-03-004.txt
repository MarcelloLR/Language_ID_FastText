<CHAPTER ID="004">
Καταπολέμηση της σεξουαλικής εκμετάλλευσης παιδιών και της παιδικής πορνογραφίας (συζήτηση) 
<SPEAKER ID="008" NAME="Πρόεδρος">
" ημερήσια διάταξη προβλέπει την έκθεση της κυρίας Angelilli, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με πρόταση για σύσταση του Ευρωπαϊκού Κοινοβουλίου προς το Συμβούλιο για την καταπολέμηση της σεξουαλικής εκμετάλλευσης παιδιών και της παιδικής πορνογραφίας.
<SPEAKER ID="009" NAME="Roberta Angelilli" LANGUAGE="IT">
Κύριε Πρόεδρε, κυρίες και κύριοι, θα ήθελα να εκφράσω τις ευχαριστίες μου προς τους συναδέλφους βουλευτές για την εξαιρετική συνεργασία τους, η οποία μας έδωσε τη δυνατότητα, κατά τη γνώμη μου, να συντάξουμε ένα ιδιαίτερα ικανοποιητικό κείμενο. Είμαι επίσης ευγνώμων προς όλες τις μη κυβερνητικές οργανώσεις και τους οργανισμούς που παρακολούθησαν στενά την εργασία μας. Οι πολύτιμες προτάσεις τους βελτίωσαν την έκθεση.
<P>
Ξεκινήσαμε με δύο βασικούς στόχους, ο πρώτος να ελέγξουμε προσεκτικά το βαθμό εφαρμογής της απόφασης-πλαίσιο του 2003 στα 27 κράτη-μέλη, και ο δεύτερος να προτείνουμε βελτιώσεις, εάν χρειάζεται. Το γεγονός είναι ότι η απόφαση-πλαίσιο πρέπει να επικαιροποιηθεί προκειμένου να αυξηθεί το επίπεδο προστασίας των ανηλίκων, ενόψει της αύξησης νέων και ανησυχητικών περιπτώσεων εκμετάλλευσης που σχετίζονται με τις νέες τεχνολογίες.
<P>
" πρώτη από τις προτεραιότητες που προσδιορίστηκαν είναι η καταπολέμηση του σεξουαλικού τουρισμού, ο οποίος παρουσιάζει ανησυχητική αύξηση, εν μέρει λόγω του μειωμένου κόστους των ταξιδιών. Από αυτή την άποψη, θα πρέπει να βελτιωθεί η εξωεδαφική συνεργασία και θα πρέπει να ζητηθεί από τα κράτη μέλη να αποκλείουν την αρχή του διττού αξιοποίνου όσον αφορά εγκλήματα που σχετίζονται με την εκμετάλλευση και την κακοποίηση παιδιών.
<P>
Δεύτερον, το αδίκημα που αποκαλείται "ηλεκτρονική παρενόχληση" (grooming), ήτοι, η ψυχολογική χειραγώγηση παιδιών για σεξουαλικούς σκοπούς μέσω του Ίντερνετ, θα πρέπει να θεωρείται ποινικό αδίκημα σε όλα τα κράτη μέλη.
<P>
Τρίτον, τα κράτη μέλη πρέπει να δεσμεύονται για την ανταλλαγή των πληροφοριών που περιέχονται στα ποινικά μητρώα που σχετίζονται με καταδίκες για σεξουαλική κακοποίηση. Στόχος αυτού είναι η κατηγορηματική εξάλειψη της δυνατότητας για τους δράστες σεξουαλικής κακοποίησης να κατέχουν θέσεις εργασίας που σχετίζονται με παιδιά.
<P>
Μεταξύ των προτάσεων που πρέπει να εφαρμοστούν το συντομότερο δυνατό είναι η εγκαινίαση του συστήματος ταχείας ειδοποίησης αγνοουμένων παιδιών. Αυτό το σύστημα έχει ήδη δοκιμαστεί και εφαρμοστεί, αν και από μικρό μόνο αριθμό κρατών μελών και μόνο σε δοκιμαστικό επίπεδο, αλλά τα αποτελέσματα ήταν εξαιρετικά. Συνεπώς, πρέπει να το εφαρμόσουμε σε όλα τα 27 κράτη μέλη. Αξίζει, πράγματι, να θυμόμαστε ότι κάθε χρόνο στην Ευρώπη, χιλιάδες και χιλιάδες παιδιά εξαφανίζονται χωρίς να αφήνουν ίχνος.
<P>
Θα ήθελα να επισημάνω και μια άλλη πτυχή: γενικά, οι εθνικές νομοθετικές αρχές πρέπει να δεσμευτούν ότι θα καταβάλουν προσπάθειες για τη βελτίωση της προστασίας των παιδιών θυμάτων στη διάρκεια των ερευνών καθώς και πριν και μετά από οποιαδήποτε δικαστική υπόθεση στην οποία εμπλέκονται παιδιά. Αυτό θα αποτρέψει να θυματοποιούνται τα παιδιά δύο φορές, πρώτα ως θύματα της βίας, και μετά ως θύματα των μέσων ενημέρωσης ή της παραβίασης των νομικών δικαιωμάτων τους.
<P>
Τέλος, επισημάναμε την ανάγκη της επείγουσας ποινικοποίησης των καταναγκαστικών γάμων, που στην πλειοψηφία τους αφορούν παιδιά.
<P>
Ολοκληρώνοντας, κύριε πρόεδρε, θεωρώ ότι είναι σημαντικό να ζητήσω από όλα τα κράτη μέλη να κυρώσουν το συντομότερο δυνατόν την πλέον πρόσφατη σύμβαση του Συμβουλίου της Ευρώπης για την προστασία των παιδιών κατά της γενετήσιας εκμετάλλευσης και κακοποίησης. Πρόκειται για τη σύμβαση του Οκτωβρίου 2007 που αποτελεί το ορόσημο που αντιπροσωπεύει την πλέον καινοτόμο και επικαιροποιημένη πράξη για την προστασία των παιδιών.
<SPEAKER ID="010" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, κυρίες και κύριοι, θα ήθελα καταρχήν να εκφράσω τις θερμές ευχαριστίες μου προς την κυρία Angelilli για την αξιοσημείωτη έκθεση της. Θα ήθελα επίσης να την ευχαριστήσω για τον τρόπο που συνεργάστηκε με την Επιτροπή σε ένα πολύ λεπτό, ευαίσθητο θέμα για το οποίο είμαστε τόσο ευαισθητοποιημένοι.
<P>
Τα παιδιά είναι ευάλωτα και δικαιούνται προστασίας προκειμένου να διασφαλισθεί η αρμονική ανάπτυξή τους. " σεξουαλική κακοποίηση και οι διάφοροι τύποι εκμετάλλευσης, ιδίως η παιδική πορνογραφία, είναι να αχαρακτήριστα εγκλήματα με βαθιές και μακροχρόνιες συνέπειες για τα νεαρά θύματά τους.
<P>
Πρόκειται για ένα τρομακτικό φαινόμενο του οποίου το μέγεθος είναι άγνωστο. Ορισμένες πηγές αναφέρουν ότι μεταξύ 10 και 20% των παιδιών στην Ευρώπη έχουν υποστεί κάποια μορφή σεξουαλικής παρενόχλησης στη διάρκεια της παιδικής τους ηλικίας.
<P>
" ΕΕ έχει εξοπλιστεί με νομοθεσία επί του θέματος. " απόφαση-πλαίσιο του 2004 καθορίζει ένα ελάχιστο επίπεδο εναρμόνισης των εθνικών νομοθεσιών σε ό,τι αφορά την ποινικοποίηση και τη δικαιοδοσία. Παρά τις ελλείψεις στις πληροφορίες, η Επιτροπή αποφάνθηκε, σε μια έκθεση του 2007, ότι η απόφαση-πλαίσιο είχε, σε γενικές γραμμές, εφαρμοστεί σε ικανοποιητικό βαθμό. Αυτό, ωστόσο, δεν είναι αρκετό.
<P>
" ανάπτυξη του Ίντερνετ συμβάλει στην αύξηση των νέων απειλών για τα παιδιά μας. " παιδική πορνογραφία είναι μία από αυτές, ενώ υπάρχουν και άλλες, όπως η άγρα παιδιών, στην οποία αναφέρθηκε η κυρία Angelilli. Ο σεξουαλικός τουρισμός σε τρίτες χώρες με σκοπό την κακοποίηση παιδιών αποτελεί μια πραγματικότητα, ενώ δεν είναι άγνωστη και η κακοποίηση που διαπράττεται από άτομα που έχουν καταδικασθεί σε άλλα κράτη μέλη.
<P>
Τα κράτη μέλη δεν είναι ικανοποιημένα. Στο τέλος του 2007, διαπραγματεύτηκαν μια σύμβαση με το Συμβούλιο της Ευρώπης για την εισαγωγή ενός πολύ υψηλού προτύπου προστασίας. Στη διάρκεια του πρώτου έτους, 20 από τα 27 κράτη μέλη υπέγραψαν αυτή τη σύμβαση.
<P>
Δεδομένων των παραπάνω, το Ευρωκοινοβούλιο συνεχίζει να μην είναι ικανοποιημένο, και η έκθεση της κυρίας Angelilli αποτελεί απόδειξη γι' αυτό. Το Ευρωκοινοβούλιο απαιτεί βελτιωμένη εφαρμογή και ιδίως την ουσιαστική βελτίωση του ευρωπαϊκού πλαισίου, με ένα σύνολο στοιχείων για την ενίσχυση της καταπολέμησης αυτών των εγκλημάτων.
<P>
Πρέπει να πω ότι ούτε κι εγώ είμαι ικανοποιημένος. Έχω ανακοινώσει αναθεώρηση της ισχύουσας ευρωπαϊκής νομοθεσίας σχετικά με το συγκεκριμένο θέμα και θα υποβάλω πρόταση προς έγκριση από τους Επιτρόπους το Μάρτιο. Θέλω να υποβάλω ένα φιλόδοξο κείμενο προς συζήτηση που δεν ασχολείται μόνο με την επιβολή της νομοθεσίας αλλά και με την προστασία των θυμάτων και την πρόληψη.
<P>
Οι προτάσεις που περιέχονται σε αυτήν την έκθεση θα μας βοηθήσουν να εφαρμόσουμε αυτή την πρόταση. Το μεγαλύτερο μέρος των περιεχομένων της έκθεσης αναμένεται ότι θα βρουν τη θέση τους στη νέα απόφαση-πλαίσιο, αλλά σε περίπτωση που κάτι τέτοιο δεν είναι εφικτό, για τεχνικούς ή νομικούς λόγους, θα προσπαθήσουμε να προσδιορίσουμε τα καταλληλότερα εργαλεία για την εφαρμογή τυχόν προτάσεων που θα μείνουν έξω από αυτή την απόφαση-πλαίσιο. Θα διερευνήσουμε τη δυνατότητα πολιτικών πρωτοβουλιών, ιδίως της χρήσης διαλόγου με τρίτες χώρες, ή ακόμη και τις δυνατότητες να παρέχουμε στους εαυτούς μας χρηματοδοτικά μέσα, όπως συμβαίνει και για τα υφιστάμενα προγράμματα.
<P>
Ορίστε λοιπόν. Κύριε Πρόεδρε, κυρίες και κύριοι, διαπιστώνω με ικανοποίηση την επιθυμία του Ευρωκοινοβουλίου να προχωρήσει στην έγκριση της παροχής μηχανισμών 'ειδοποίησης απαγωγών' σε κάθε κράτος μέλος. Πρέπει να πω ότι, στην τελευταία συνάντηση των υπουργών εσωτερικών και δικαιοσύνης, υποστήριξα αποφασιστικά την άποψη ότι είναι απαραίτητο να παρέχουμε σε κάθε κράτος μέλος ένα σύστημα 'προειδοποίησης απαγωγών'. Για να είναι πλήρως αποτελεσματικά, αυτά τα συστήματα θα πρέπει, φυσικά, να είναι αλληλοσυνδεόμενα.
<P>
Θα ήθελα, και πάλι, να ευχαριστήσω το Ευρωκοινοβούλιο για την αποφασιστική δέσμευσή του. Ευχαριστώ επίσης την κυρία Angelilli, η οποία μας έδωσε αναμφισβήτητα μια έκθεση υψηλής ποιότητας.
<SPEAKER ID="011" NAME="Lissy Gröner">
εισηγήτρια της γνωμοδότησης της Επιτροπής Δικαιωμάτων των Γυναικών και Ισότητας των Φύλων. - (DE) Κύριε Πρόεδρε, κυρίες και κύριοι, η νέα πρόταση που υποβλήθηκε από την Επιτροπή μάς χρειάζεται επειγόντως. Τα μέλη της Επιτροπής Δικαιωμάτων των Γυναικών και Ισότητας των Φύλων έχουν να υποβάλουν συγκεκριμένα ερωτήματα και προτάσεις σε σχέση με την πρόταση. Είναι απολύτως απαραίτητο να προχωρήσουμε πέρα από τα όρια του προγράμματος Daphne και να ξεκινήσουμε νομοθετικές πρωτοβουλίες στον τομέα της παιδικής πορνογραφίας. Φυσικά, αυτό αποτελεί επίσης ευθύνη των χρηστών, αλλά τα κράτη πρέπει να αναλάβουν δράση.. Για παράδειγμα, πιστεύω ότι η Ευρωπόλ αποτελεί σημαντικό εργαλείο το οποίο, σε συνδυασμό με ένα αποτελεσματικό δίκτυο εμπειρογνωμόνων και μια ειδική μονάδα της οποίας τα μέλη θα έχουν εκπαιδευτεί σε πολύ συγκεκριμένα ζητήματα, μπορεί να χρησιμοποιηθεί για την καταπολέμηση της παιδικής πορνογραφίας και πορνείας. Πρέπει επίσης να επιλύσουμε το ζήτημα της ετεροδικίας υιοθετώντας μια κοινή ευρωπαϊκή προσέγγιση.
<P>
Χρειαζόμαστε περισσότερες βασικές πληροφορίες με τη μορφή ειδικών μελετών σχετικά με την κοινωνική κατάσταση των θυμάτων, διότι συχνά είναι τα ίδια τα μέλη της οικογένειας που ευθύνονται για την κακοποίηση των παιδιών και την έκθεσή τους στο Ίντερνετ. Είναι σημαντικό για μας να πραγματοποιήσουμε οριστική πρόοδο σε αυτόν τον τομέα.
<P>
Ελπίζω ότι η Επιτροπή είναι έτοιμη να συνεργαστεί στενά με την Επιτροπή Δικαιωμάτων των Γυναικών και Ισότητας των Φύλων, ούτως ώστε να μπορέσουμε να επιλύσουμε αυτά τα ζητήματα μαζί.
<SPEAKER ID="012" NAME="Edit Bauer">
εξ ονόματος της Ομάδας PPE-DE. - Κύριε Πρόεδρε, στην έκθεση του 2006 της Ευρωπόλ για το οργανωμένο έγκλημα αναφέρεται ότι τα πλεονεκτήματα που προσφέρει το Ίντερνετ από την άποψη της τεχνολογίας των πληροφοριών και επικοινωνιών είναι εξαιρετικά επωφελή για το οργανωμένο έγκλημα. Δεν υπάρχει αμφιβολία ότι, από αυτή την άποψη, τα παιδιά είναι η πιο ευπαθής ομάδα. Σύμφωνα με τους εμπειρογνώμονες, το 90% περίπου των παιδιών ηλικίας από 12 έως 17 ετών συζητούν στο Ίντερνετ. Πέραν των συζητήσεών τους με συμμαθητές και το παίξιμο παιχνιδιών, χρησιμοποιούν δίκτυα 'άγνωστων χρηστών' μέσω χώρων συζητήσεων (chatrooms) σε δικτυακούς τόπους, τα οποία αποτελούν τέλεια σημεία επαφής για τους παιδόφιλους που χρησιμοποιούν ψευδείς ταυτότητες για να δελεάσουν ενδεχόμενα θύματα.
<P>
Σύμφωνα με το Ίδρυμα Παρακολούθησης του Ίντερνετ, που επεξεργάστηκε πάνω από 30.000 εκθέσεις το 2006, το 91% των θυμάτων ήταν κάτω από 12 ετών. Το ογδόντα τοις εκατό ήταν κορίτσια, ενώ οι δικτυακοί τόποι κακοποίησης παιδιών ανέρχονταν σε πάνω από 3.000. Επίσης, το 55% του συνόλου των δικτυακών τομέων κακοποίησης παιδιών φιλοξενούνταν στις "ΠΑ, το 28% στη Ρωσία και μόνο το 8% στην Ευρώπη. Θα πρέπει, στο πλαίσιο της ατζέντας μιας συνάντησης ΕΕ"ΠΑ, να συμπεριληφθεί η συνεργασία στον τομέα της απενεργοποίησης δικτυακών τόπων που κακοποιούν παιδιά.
<P>
Είμαστε μάρτυρες ενός καλά οργανωμένου διεθνούς δικτύου παιδόφιλων και οργανωμένου εγκλήματος που σχετίζεται με την βιομηχανία του σεξ, όπως ανέφερε η κυρία Angelilli. Από την άλλη μεριά, η διεθνής συνεργασία των αρχών επιβολής του νόμου είναι περιορισμένη. Είναι σχεδόν απίστευτο το γεγονός ότι οκτώ ακυρώσεις λείπουν ακόμη στην περίπτωση του Προαιρετικού πρωτοκόλλου της Σύμβασης για τα δικαιώματα του παιδιού, το οποίο αφορά την εμπορία παιδιών, την παιδική πορνεία και την παιδική πορνογραφία·. τέσσερις στην περίπτωση του πρωτοκόλλου του Παλέρμο, που είναι το βασικό έγγραφο για τη διεθνή συνεργασία για την καταπολέμηση της εμπορίας ανθρώπων. Λίγο λιγότερα από τα μισά κράτη μέλη δεν έχουν ακόμη κυρώσει τη σύμβαση του Συμβουλίου της Ευρώπης για το έγκλημα στον κυβερνοχώρο.
<P>
Υπάρχουν πολλά να κάνουμε ακόμη σε αυτόν τον τομέα. Συνεπώς, είναι καιρός να στείλουμε ένα ισχυρό και σαφές μήνυμα προς το Συμβούλιο για να αναθεωρήσει την απόφασή-πλαίσιο του Συμβουλίου για την καταπολέμηση της σεξουαλικής εκμετάλλευσης των παιδιών και της παιδικής πορνογραφίας.
<SPEAKER ID="013" NAME="Inger Segelström">
εξ ονόματος της Ομάδας PSE. - (SV), Κύριε Πρόεδρε, Επίτροπε Barrot, κυρίες και κύριοι, θα ήθελα να ξεκινήσω ευχαριστώντας την κυρία Angelilli και όλους τους άλλους για την πολύ εποικοδομητική συνεργασία τους. Θα θυμάστε σίγουρα πόσο λίγα είχαν γίνει κατά την έναρξη αυτής της κοινοβουλευτικής θητείας, αλλά με τη στρατηγική για τα παιδιά ένα χρόνο πριν, το ζήτημα των δικαιωμάτων των παιδιών σημείωσε σημαντική πρόοδο. " απόφαση που πρέπει να λάβουμε εδώ αφορά το δικαίωμα των παιδιών να μην υφίστανται σεξουαλική κακοποίηση και την καταπολέμηση της παιδικής πορνογραφίας.
<P>
Είμαι, φυσικά, ιδιαίτερα ευτυχής με τις τρεις προτάσεις που κατάφερα να γίνουν αποδεκτές στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων και οι οποίες πιστεύω ότι θα περάσουν από τη σημερινή ψηφοφορία. " πρώτη πρόταση είναι ότι ένα παιδί θα πρέπει να θεωρείται ως τέτοιο μέχρι την ηλικία των 18 ετών. Είναι πολύ σημαντικό να μπορέσουμε να προστατεύσουμε τόσο τα νεαρά κορίτσια όσο και τα αγόρια από σεξουαλικά εγκλήματα, σεξουαλική κακοποίηση και σεξουαλική εκμετάλλευση σε όλη την ΕΕ.
<P>
" δεύτερη πρόταση αφορά την προστασία των παιδιών από τον σεξουαλικό τουρισμό εις βάρος παιδιών από όλα τα κράτη μέλη μέσω της ποινικοποίησης των σεξουαλικών εγκλημάτων τόσο εντός όσο και εκτός της ΕΕ. Αυτό σημαίνει ότι όσοι διαπράττουν εγκλήματα δεν θα μπορούν ποτέ να γίνουν σεξουαλικοί τουρίστες και να εκμεταλλεύονται τα φτωχότερα και νεαρότερα παιδιά και νέους σε άλλες χώρες, διότι κατά την επιστροφή στη χώρα τους, οπουδήποτε στην ΕΕ, θα τους περιμένει δίωξη και τιμωρία.
<P>
" τρίτη πρόταση είναι ότι πρέπει τώρα να αντιμετωπίσουμε σοβαρά το Ίντερνετ και, μαζί με τις μεγάλες πιστωτικές εταιρείες, να αναπτύξουμε τα τεχνικά μέσα, με τη βοήθεια των τραπεζών και των ανταλλακτηρίων συναλλάγματος, τους παροχείς υπηρεσιών Ίντερνετ και τους παροχείς υπηρεσιών μηχανών αναζήτησης και, φυσικά, τη βιομηχανία ταξιδίων, ώστε να είναι δυνατό το κλείσιμο των συστημάτων πληρωμής, όταν η πληρωμή πραγματοποιείται για σεξουαλικά εγκλήματα και παραβάσεις ή για τη σεξουαλική εκμετάλλευση παιδιών και νεαρών ατόμων. Την ίδια γνώμη συμμερίζονται παντού οι άνθρωποι που προσπαθούν να κλείσουν δικτυακούς τόπους, και αυτή είναι ότι τα παιδιά έχουν προτεραιότητα έναντι της εμπιστευτικότητας και ότι η κακοποίηση παιδιών και νεαρών ατόμων πρέπει να αναφέρεται.
<P>
Με αυτή την έκθεση μπορούμε να είμαστε πλέον ικανοποιημένοι ότι, στο Ευρωκοινοβούλιο, κάναμε το πρώτο βήμα σε ό,τι αφορά τα δικαιώματα των παιδιών, και όταν θα έχουμε μια νέα Συνθήκη της Λισσαβόνας, τα δικαιώματα των παιδιών θα αποτελούν επίσης νομική βάση και στόχο εντός της ΕΕ, και αυτό δεν είναι πρόωρο. Σας ευχαριστώ.
<SPEAKER ID="014" NAME="Alexander Alvaro">
εξ ονόματος της Ομάδας ALDE. - (DE) Κύριε Πρόεδρε, κύριε Αντιπρόεδρε της Επιτροπής, θα ήθελα να ευχαριστήσω την εισηγήτρια για τις προσπάθειές της και την πρωτοβουλία της για αυτή την έκθεση. " προστασία των παιδιών ενώ χρησιμοποιούν το Ίντερνετ και η καταπολέμηση της παιδικής πορνογραφίας είναι δύο από τα πλέον επείγοντα ζητήματα που πρέπει να αντιμετωπίσουμε. Για μένα, είναι πολύ σημαντικό να διασφαλίσουμε ότι αυτή η απόφαση-πλαίσιο για την καταπολέμηση της σεξουαλικής εκμετάλλευσης των παιδιών και της παιδικής πορνογραφίας παρέχει ένα υψηλότερο επίπεδο προστασίας. " κακοποίηση παιδιών μέσω του Ίντερνετ μπορεί να αντιμετωπισθεί μόνο ως κοινή πρωτοβουλία σε ευρωπαϊκό επίπεδο, διότι το Ίντερνετ δεν υπόκειται σε εθνικά σύνορα.
<P>
" έκθεση αυτή περιλαμβάνει τρία σημεία τα οποία, πιστεύω, ότι χρειάζονται βελτίωση. Πρώτον, πρέπει να τηρηθεί μια ισορροπία μεταξύ της ασφάλειας των παιδιών και της προστασίας των δεδομένων. Πρέπει να λάβουμε υπόψη όχι μόνο τα προσωπικά δεδομένα των παιδιών, αλλά και τα προσωπικά δεδομένα των ανθρώπων και το περιεχόμενο που είναι συναφές με το σκοπό της παροχής αυτής της προστασίας στα παιδιά. Ταυτόχρονα με τη δημιουργία ποινικών αδικημάτων για τους χρήστες του Ίντερνετ και τους παροχείς παιδικής πορνογραφίας, πρέπει πρώτα να εντοπίσουμε τους ανθρώπους που κρύβονται πίσω από αυτές τις τρομερές δραστηριότητες και να τους συλλάβουμε. Μπορούμε να καταπολεμήσουμε αυτήν την κακοποίηση με επιτυχία μόνο χτυπώντας την στις ρίζες. Πρέπει επίσης να στοχοποιήσουμε τους ανθρώπους που παρέχουν αυτές τις υπηρεσίες, αυτές τις φρικτές εγκληματικές δραστηριότητες, σε άλλους και από τις οποίες επωφελούνται οικονομικά.
<P>
Μαζί με την ποινικοποίηση των παραβατών, όπως περιγράφεται στην έκθεση της κυρίας Angelilli, πρέπει επίσης να ευαισθητοποιήσουμε τους ανθρώπους που φροντίζουν παιδιά και να τους εξηγήσουμε τους κινδύνους που ενέχονται στη χρήση του Ίντερνετ. Πρέπει να επικεντρώσουμε το ενδιαφέρον μας στην ανάπτυξη νέων τεχνολογικών μεθόδων και να καθιερώσουμε την αρχή της ιδιωτικότητας στον σχεδιασμό. Επιπλέον, πρέπει να προωθήσουμε την ανταλλαγή πληροφοριών και εμπειριών μεταξύ των μεμονωμένων αρχών στα κράτη μέλη. Οι αρχές προστασίας δεδομένων στα κράτη μέλη μπορούν να λειτουργήσουν ως σημαντικοί ενδιάμεσοι από αυτή την άποψη. Μόνο μια συνολική προσέγγιση θα είναι επιτυχής.
<P>
Ωστόσο, δεν συμμερίζομαι την ιδέα να καταστούν οι παροχείς υπηρεσιών Ίντερνετ προέκταση των υπηρεσιών επιβολής του νόμου. Μια πολύ καλύτερη λύση είναι η εφαρμογή συμφωνιών που επιτρέπουν στους παροχείς υπηρεσιών Ίντερνετ να συνεργάζονται προαιρετικά με τις υπηρεσίες επιβολής του νόμου, όπως ήδη συμβαίνει.
<P>
" παιδική πορνογραφία, σε όλες τις εκδηλώσεις της, δεν είναι τίποτα περισσότερο και τίποτε λιγότερο από έγκλημα κατά της ανθρωπότητας. Πρέπει να καταβάλουμε κάθε προσπάθεια για την καταπολέμηση της. Πρέπει να διασφαλίσουμε τη συνεργασία των κρατών μελών με μας καθώς και ότι όλοι στο Ευρωκοινοβούλιο κινούμαστε προς την ίδια κατεύθυνση. Σε αυτή τη βάση, τα μέλη της Ομάδας Συμμαχίας των Δημοκρατών και των Φιλελευθέρων για την Ευρώπη θα στηρίξουν την έκθεση της κυρίας Angelilli.
<SPEAKER ID="015" NAME="Bogusław Rogalski" LANGUAGE="PL">
Κύριε Πρόεδρε, αν και τα νομικά συστήματα των κρατών μελών προβλέπουν κυρώσεις κατά της σεξουαλικής εκμετάλλευσης παιδιών και της παιδικής πορνογραφίας, υπάρχει ακόμη ανάγκη να αυξήσουμε το επίπεδο προστασίας των παιδιών μας.
<P>
Πρέπει να τονιστεί ότι τα παιδιά που χρησιμοποιούν νέες τεχνολογίες, και ειδικά το Ίντερνετ, διατρέχουν τον κίνδυνο να έρθουν σε επαφή με εν δυνάμει δράστες σεξουαλικών αδικημάτων. Σε σχέση με τον εν λόγω υφιστάμενο κίνδυνο, τα κράτη μέλη πρέπει να κληθούν να απαγορεύουν την πρόσβαση σε δικτυακούς τόπους στο Ίντερνετ που περιέχουν παιδική πορνογραφία. Αυτή πρέπει να είναι μια νομικά δεσμευτική υποχρέωση.
<P>
Υπάρχει επίσης επείγουσα ανάγκη να διεξαχθεί μια πανευρωπαϊκή εκστρατεία για την ευαισθητοποίηση των γονέων και των εφήβων σχετικά με τους κινδύνους της παιδικής πορνογραφίας στο Ίντερνετ. Ένα σημαντικό θέμα είναι και η στήριξη των θυμάτων, και των οικογενειών τους, αυτής της αξιοκατάκριτης δραστηριότητας. Συνήθως εγκαταλείπονται χωρίς βοήθεια. Αποτελεί υποχρέωσή μας να προστατεύσουμε με τον καλύτερο δυνατό τρόπο τα παιδιά μας.
<SPEAKER ID="016" NAME="Jean Lambert">
εξ ονόματός της Ομάδας Verts/ALE. - Κύριε Πρόεδρε, θα ήθελα να ευχαριστήσω την κυρία Angelilli για αυτή την έκθεση. Θα ήθελα να επαναλάβω αυτό που είπε η συνάδελφός μας, κυρία Bauer, σχετικά με το ότι πρέπει τα κράτη μέλη μας να υπογράψουν και να επικυρώσουν τις συμβάσεις και τα πρωτόκολλα που λείπουν αυτή τη στιγμή. Εάν αναζητούμε ένα κοινό πλαίσιο και μια κοινή προσέγγιση, αυτά είναι πολύ βασικά σημεία αναφοράς που βοηθούν επίσης τα κράτη μέλη να στείλουν το μήνυμα ότι ανησυχούν και αυτά για τα εν λόγω ζητήματα. Πιστεύω ότι αυτό είναι ένα από τα βασικά πράγματα που πρέπει να κάνουν, και θα ήταν ενδιαφέρον να γνωρίζουμε γιατί ορισμένα κράτη μέλη δεν έχουν ακόμη υπογράψει τις σχετικές συμβάσεις και τα πρωτόκολλα.
<P>
Χαιρετίζουμε με ιδιαίτερη ικανοποίηση την έκθεση διότι υιοθετεί μια προσέγγιση με βάση τα δικαιώματα, η οποία θα επιθυμούσα να έχει ως αποτέλεσμα να προχωρήσουμε πέρα από την αντίληψη ότι το εν λόγω θέμα αφορά μόνο την ποινική δικαιοσύνη. Το θέμα αφορά, στην πραγματικότητα, τα δικαιώματα και την προστασία των παιδιών και των νέων ανθρώπων. Χρειαζόμαστε αυτά τα σαφή μέτρα για τη στήριξη των παιδιών που έχουν πέσει θύματα - είτε μέσω δικαστικών διαδικασιών, όπου προφανώς το βασικό είναι η ανεύρεση της αλήθειας αλλά όχι κατά τρόπο που να τραυματίζει τα παιδιά περισσότερο από ό,τι ήταν στην αρχή της δίκης, ή μέσω της συλλογικής εργασίας για τον εντοπισμό των παιδιών.
<P>
Ωστόσο, στην προστασία πρέπει να συμμετέχουν και τα ίδια τα παιδιά. Πρέπει να ενθαρρύνουμε την εκμάθηση του Ίντερνετ από τα παιδιά, και πρέπει να τα βοηθήσουμε να κατανοούν μόνα τους τους κινδύνους καθώς και το τι να αναζητούν, ούτως ώστε να μπορούν και αυτά να συμμετέχουν ενεργά στην καταπολέμηση αυτών των εγκλημάτων.
<P>
Σκοπεύουμε να στηρίξουμε κάποιες από τις τροπολογίες σήμερα το πρωί, ιδιαίτερα σε σημεία όπου πιστεύουμε ότι υπάρχουν κάποιες αρχές στις οποίες παρεμβαίνουμε με δικό μας κίνδυνο -, όπως το διττό αξιόποινο και η εμπιστευτικότητα σε ορισμένα επαγγέλματα - και σε ένα ή δύο άλλα σημεία όπου πιστεύουμε ότι η σύλληψη χρήζει μεγαλύτερης διασαφήνισης. Στηρίζουμε, ωστόσο, γενικά, ιδιαίτερα αυτή την έκθεση και περιμένουμε την περαιτέρω πρόοδο της.
<SPEAKER ID="017" NAME="Eva-Britt Svensson">
εξ ονόματος της Ομάδας GUE/NGL. - (SV) Αυτή η έκθεση έχει τη στήριξη της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών. " σεξουαλική εκμετάλλευση των παιδιών και η παιδική πορνογραφία είναι φρικτά εγκλήματα, για την πρόληψη των οποίων απαιτείται διεθνής συνεργασία. Τα παιδιά κακοποιούνται εξαναγκαζόμενα να ποζάρουν σε σεξουαλικά σκηνικά, να φωτογραφίζονται ή να κινηματογραφούνται και να εκτίθενται στο Ίντερνετ. Αυτές τις ταινίες και τις εικόνες μπορεί να τις δει κανείς σε όλο τον κόσμο και, ως εκ τούτου, απαιτείται αυξημένη διεθνή συνεργασία για τον τερματισμό αυτών των παραβάσεων. Γνωρίζουμε ότι υπάρχουν συγκεκριμένοι δεσμοί μεταξύ του σεξουαλικού δουλεμπορίου και της σεξουαλικής εκμετάλλευσης των παιδιών. Τα "νωμένα Έθνη εκτιμούν ότι το 85% των θυμάτων του σεξουαλικού δουλεμπορίου είναι παιδιά κάτω των 18.
<P>
Δεν γνωρίζουμε τον αριθμό των παιδιών που αγοράζονται και πωλούνται ως προϊόντα σεξουαλικής εκμετάλλευσης, αλλά γνωρίζουμε ότι είναι μεγάλος, και γνωρίζουμε ότι και ένα παιδί να πέφτει θύμα εκμετάλλευσης είναι ήδη πολύ. Ο κόσμος των ενηλίκων πρέπει να αναλάβει την ευθύνη της προστασίας των παιδιών μας από αυτά τα εγκλήματα, που είναι από τα χειρότερα εγκλήματα των οποίων μπορεί να την πέσει θύμα ένα παιδί.
<P>
Σε αυτή τη συζήτηση δεν πρέπει να ξεχνάμε ότι πολλά από τα εγκλήματα κατά των παιδιών πραγματοποιούνται εντός της οικογένειας ή εντός του οικογενειακού κύκλου των φίλων και, ως εκ τούτου, είναι σημαντικό η κοινωνία να διασφαλίσει ότι τα παιδιά έχουν και άλλες επαφές με ενήλικους ούτως ώστε να έχουν κάποιον ο οποίος μπορεί να τα βοηθήσει.
<P>
Κάθε είδους σεξουαλική κακοποίηση παιδιών είναι έγκλημα και πρέπει να θεωρείται ως έγκλημα σε όλα τα κράτη μέλη. Κάθε πολίτης που διαπράττει σεξουαλικά εγκλήματα κατά των παιδιών πρέπει να τιμωρείται, ανεξαρτήτως του εάν το έγκλημα διαπράττεται εντός ή εκτός της ΕΕ.
<SPEAKER ID="018" NAME="Johannes Blokland">
εξ ονόματος της Ομάδας IND/DEM. - (NL) Θα ήθελα να συγχαρώ την κυρία Angelilli για αυτή τη σαφή έκθεση. Είναι καταφανές ότι η σεξουαλική εκμετάλλευση των παιδιών θα πρέπει να τερματιστεί. " εκρηκτική αύξηση των εγκληματικών δραστηριοτήτων μέσω του Ίντερνετ απαιτεί συντονισμένη προσέγγιση.
<P>
Θα πρέπει, ωστόσο, να είμαστε προσεκτικοί όταν πρόκειται για την θέσπιση συγκεκριμένων ποινών για αυτού του είδους την κατάχρηση σε ευρωπαϊκό επίπεδο. Πρέπει τα ίδια τα κράτη μέλη να καταβάλουν κάθε προσπάθεια ποινικοποίησης της κατάχρησης των σύγχρονων μέσων ενημέρωσης. " παιδική πορνογραφία στο Ίντερνετ θα πρέπει να ρυθμιστεί στο πλαίσιο του ποινικού δικαίου των κρατών μελών. Το Συμβούλιο θα πρέπει, σε ευθυγράμμιση με την απαγόρευση άσκησης επαγγέλματος, να δεσμευτεί να κλείσει τα παραθυράκια που υφίστανται στο νομικό δίκτυο, ούτως ώστε η εκμετάλλευση και η μετάδοση μέσω Ίντερνετ να μην μετακινηθούν σε χώρες όπου η νομοθεσία είναι ανεπαρκής. Θα ήθελα να ακούσω από την Επιτροπή εάν θα ήταν επίσης δυνατόν να συζητηθεί αυτό το θέμα με χώρες εκτός ΕΕ, αλλά, δυστυχώς, το Συμβούλιο απουσιάζει.
<P>
Επιπλέον, θα ήθελα να στηρίξω την ενίσχυση της συνεργασίας με την Ευρωπόλ και τη Eurojust. Θα πρέπει να δοθεί προτεραιότητα, στους οργανισμούς τους, στην καταπολέμηση των δικτύων παιδικής πορνογραφίας, διότι κάτι τέτοιο ενδυναμώνει, πράγματι, το πεδίο εφαρμογής ανάληψης κατάλληλης δράσης εκτός της ΕΕ.
<P>
Εφόσον συμφωνούμε σε ό,τι αφορά την καταπολέμηση της σεξουαλικής εκμετάλλευσης των παιδιών, προτείνω να συζητήσουμε επίσης την εκμετάλλευση των ενηλίκων. Οι πρωτοβουλίες για τη μείωση της πορνείας στο πλαίσιο εκδηλώσεων μεγάλης κλίμακας, όπως τα ποδοσφαιρικά πρωταθλήματα και οι Ολυμπιακοί αγώνες, αξίζουν περισσότερης στήριξης στο Ευρωκοινοβούλιο.
<SPEAKER ID="019" NAME="Roberto Fiore" AFFILIATION="NI">
(IT) Κύριε Πρόεδρε, κυρίες και κύριοι, οι οργανώσεις παιδόφιλων είναι απειλή για τους πολίτες και, ως τέτοια, θα πρέπει να τις μεταχειριζόμαστε όπως η μαφία για τις τρομοκρατικές οργανώσεις, με ειδικούς, αυστηρούς νόμους.
<P>
Είναι εξοργιστικό το γεγονός ότι χιλιάδες ανθρώπων έχουν κατηγορηθεί για αδικήματα παιδικής πορνογραφίας και δεν έχουν περάσει ούτε μια μέρα στη φυλακή. Θα ήθελα επίσης να υπενθυμίσω στην εισηγήτρια, κυρία Angelilli, την ποιότητα της εργασίας της οποίας έχουν όλοι θαυμάσει, ότι, στην πόλη της πέρυσι, υπήρχε μια υπόθεση γνωστή ως 'Lotus flower' (Άνθος του Λωτού), στην οποία εμπλέκονταν 200 παιδιά Ρομ. Όταν η υπόθεση έκλεισε, αυτά τα παιδιά Ρομ κυριολεκτικά εξαφανίστηκαν· κανείς δεν γνωρίζει εάν στην πραγματικότητα επέστρεψαν στους ίδιους καταυλισμούς όπου πραγματοποιήθηκε η κακοποίησή τους.
<P>
Ως εκ τούτου, όλα τα κράτη μέλη πρέπει να επαγρυπνούν, πρέπει να θεσπίσουν ειδική νομοθεσία, και αυτό το αίσχος, αυτή η φρικτή απειλή για την κοινωνία, πρέπει να αντιμετωπιστεί με ειδικούς και ιδιαίτερα αυστηρούς νόμους.
<SPEAKER ID="020" NAME="Kinga Gál" AFFILIATION="PPE-DE">
(HU) Κύριε Πρόεδρε, Επίτροπε, κυρίες και κύριοι, το Ευρωκοινοβούλιο συζητά σήμερα ένα θέμα που δικαίως εξοργίζει κάθε άνθρωπο καλής θέλησης. Καταδικάζουμε το φαινόμενο και, στη συνέχεια, πιστεύουμε ότι ένα τέτοιο κακό μπορεί να συμβεί μόνο στα παιδιά των άλλων. Ωστόσο, όλα τα παιδιά μας βρίσκονται σε κίνδυνο, καθώς τα θύματα της σεξουαλικής εκμετάλλευσης παιδιών και της παιδικής πορνογραφίας πολλαπλασιάζονται. Πρέπει, συνεπώς, να αγωνιστούμε να αποτρέψουμε τέτοιες πράξεις χρησιμοποιώντας κάθε διαθέσιμο μέσο. Πρέπει να διασφαλίσουμε την αποτελεσματική εφαρμογή των κυρώσεων που θεσπίζονται στα εθνικά νομικά συστήματα, καθώς και ότι αυτός ο αγώνας αντικατοπτρίζεται στην καθημερινή πράξη. Τα κράτη μέλη πρέπει να κάνουν ό,τι είναι δυνατόν για να εξαλείψουν ολοκληρωτικά τη ζήτηση.
<P>
Πρέπει να επαγρυπνούμε ιδιαίτερα σε ό,τι αφορά τη διαρκή πρόκληση που αποτελεί, από αυτή την άποψη, η χρήση νέων επιγραμμικών τεχνολογιών - δικτυακών καμερών, κινητών τηλεφώνων και, ιδίως, η χρήση του Ίντερνετ -. Ένας τρόπος για να το πράξουμε, πέραν της ευαισθητοποίησης των οικογενειών και των παιδιών σχετικά με τους κινδύνους, είναι η χρήση τεχνολογιών που απαγορεύουν την πρόσβαση. Σε κάθε περίπτωση, πρέπει να τονίσουμε ότι αυτά είναι σοβαρά εγκλήματα, και ότι προκειμένου να τα εντοπίσουμε είναι απαραίτητο να καταργήσουμε κάθε εμπόδιο στην ομαλή ανταλλαγή των αρχείων των αρχών επιβολής του νόμου μεταξύ των κρατών μελών, ώστε να υπάρχει η δυνατότητα δημιουργίας κεντρικοποιημένων βάσεων δεδομένων για πληροφορίες σχετικά με παραβάτες.
<P>
Θεωρώ ότι είναι πολύ σημαντικό και απολύτως απαραίτητο να κυρωθούν τα υφιστάμενα διεθνή έγγραφα από τα κράτη μέλη και να εφαρμοστεί αποτελεσματικά το περιεχόμενό τους. Πρέπει να φροντίσουμε ώστε η ασφάλεια των παιδιών να καταστεί κεντρικό ζήτημα σε όλα τα κράτη μέλη της ΕΕ. " εξαιρετική έκθεση της κυρίας Angelilli συμβάλει σε αυτή την προσπάθεια και τη στηρίζουμε με την ψήφο μας. Σας ευχαριστώ πάρα πολύ.
<SPEAKER ID="021" NAME="Iratxe García Pérez" AFFILIATION="PSE">
(ES) Κύριε Πρόεδρε, η σεξουαλική εκμετάλλευση είναι μια πραγματικότητα την οποία υφίστανται αγόρια και κορίτσια σε όλο τον κόσμο, δεδομένου ότι υπάρχει προσφορά σεξουαλικής εκμετάλλευσης παιδιών, ιδίως στις φτωχές χώρες, και ζήτηση για πορνογραφία στο Ίντερνετ και σεξουαλικό τουρισμό από την πλευρά των πλούσιων χωρών.
<P>
Με αυτή τη σύσταση, τασσόμαστε υπέρ της λήψης πραγματικών μέτρων: ζητούμε ευρωπαϊκή εναρμόνιση των διαφορών στην ηλικία συναίνεσης· αυστηρότερες ποινές για τη σεξουαλική κακοποίηση· και ενισχυμένα και αυξημένα εθνικά προγράμματα και συστήματα παρέμβασης. Για την επίτευξη των παραπάνω, πρέπει να επικεντρώσουμε την προσοχή μας στα κράτη μέλη ούτως ώστε - όπως έπραξε η Ισπανία, πέραν της μεταφοράς της απόφασης-πλαίσιο του Συμβουλίου επί αυτού του θέματος, - να μπορούμε να αναπτύξουμε και να εφαρμόσουμε σχέδια δράσης στα οποία συμμετέχουν οι ομάδες συμφερόντων, συμπεριλαμβανομένων προγραμμάτων δημόσιας ευαισθητοποίησης και κοινωνικής κινητοποίησης, χωρίς να παραμελούμε την εργασία για τη διεθνή συνεργασία.
<P>
Τέλος, θα ήθελα να προσθέσω και τη δική μου φωνή στις εκκλήσεις προς τα κράτη μέλη να υπογράψουν, να κυρώσουν και να εφαρμόσουν όλες τις συναφείς διεθνείς συμβάσεις, ούτως ώστε να μπορούμε να διασφαλίσουμε το σεβασμό των δικαιωμάτων των ανηλίκων.
<SPEAKER ID="022" NAME="Siiri Oviir" AFFILIATION="ALDE">
(ET) Κύριε Πρόεδρε, κύριε Αντιπρόεδρε της Επιτροπής, κυρία Angelilli, κυρίες και κύριοι, η ταχεία ανάπτυξη των τεχνολογιών των πληροφοριών και των επικοινωνιών έχει δημιουργήσει ένα νέο δίαυλο όπου οι εγκληματίες μπορούν να διαπράττουν ή να παρουσιάζουν τα εγκλήματά τους. Τα εγκλήματα που αποτελούν το αντικείμενο της έκθεσης έχουν συζητηθεί σε διάφορα παγκόσμια και ευρωπαϊκά φόρα.
<P>
Το 2003, το Συμβούλιο της Ευρωπαϊκής Ένωσης ψήφισε ένα δεσμευτικό ψήφισμα-πλαίσιο για τη σεξουαλική εκμετάλλευση των παιδιών κα τον αγώνα κατά της παιδικής πορνογραφίας, και τα περιεχόμενα αυτού του ψηφίσματος έχουν σε μεγάλο βαθμό ενσωματωθεί σήμερα στα νομικά συστήματα των κρατών μελών. Ωστόσο, σε σχέση με την ταχεία εξέλιξη της τεχνολογίας των πληροφοριών, το ψήφισμα αυτό πρέπει να επικαιροποιηθεί και, φυσικά, δεν μπορούμε να χρονοτριβούμε. Εκφράζω τη χαρά μου για το ότι η Επιτροπή θα έχει σύντομα ολοκληρώσει ένα νέο επικαιροποιημένο ψήφισμα-πλαίσιο.
<P>
Πολλά κράτη μέλη πρέπει να προσδιορίσουν την έννοια της 'παιδικής πορνογραφίας' και να χαρακτηρίσουν την σεξουαλική άγρα παιδιών μέσω του Ίντερνετ έγκλημα. Οι παρενοχλούντες που χρησιμοποιούν το Ίντερνετ είναι δύσκολο να συλληφθούν, αλλά όχι αδύνατον. Ταυτόχρονα, αρκετοί εθνικοί νόμοι περιορίζουν τον έλεγχο του Ίντερνετ. Κατ' αυτόν τον τρόπο, ο έλεγχος δεν μπορεί να χρησιμοποιηθεί σε περίπτωση εγκλημάτων δεύτερου βαθμού, ενώ η προστασία των δεδομένων αποτελεί συχνά εμπόδιο.
<P>
Στη χώρα μου, υπήρξαν περιπτώσεις, ακόμη και πρόσφατα, ανηλίκου που αυτοκτόνησε λόγω των δραστηριοτήτων ενός παρενοχλούντα στο Ίντερνετ. Παρόμοιες περιπτώσεις παρουσιάστηκαν και σε άλλα κράτη μέλη. Πρέπει να μπορέσουν να προστατεύσουμε τα παιδιά μας πριν γίνουν θύματα. Πρέπει να υπάρξει μηδενική ανοχή για την παιδοφιλία και την παιδική πορνογραφία στην ΕΕ. Αυτό είναι κάτι που πρέπει να το επιτύχουμε.
<SPEAKER ID="023" NAME="Salvatore Tatarella" AFFILIATION="UEN">
(IT) Κύριε Πρόεδρε, κυρίες και κύριοι, η σεξουαλική εκμετάλλευση των παιδιών αποτελεί ένα φοβερό πρόβλημα. Αποτελεί ντροπή του σημερινού κόσμου και σοβαρή ένδειξη της παρακμής μας.
<P>
Τα τελευταία χρόνια έχει παρατηρηθεί οξεία επιδείνωση του φαινομένου, λόγω της ιλιγγιώδους διάδοσης του Ίντερνετ και των νέων και προηγμένων τεχνολογιών στις οποίες εκτίθενται τα παιδιά και στις οποίες έχουν πρόσβαση, χωρίς κανένα όριο, κανόνες, ελέγχους ή κυρώσεις. Όλα αυτά είναι πλέον επειγόντως απαραίτητα και πρέπει να αρχίσουν να εφαρμόζονται κατά τρόπο όλο και περισσότερο επαρκή και παραδειγματικό.
<P>
" εξαιρετική έκθεση της κυρίας Angelilli, για την οποία την συγχαίρω θερμά, και οι ειδικές συστάσεις που θα υποβάλει το Ευρωκοινοβούλιο προς την Επιτροπή, υποδεικνύουν και προτείνουν μέτρα που μπορούν πραγματικά να μετριάσουν τη διάδοση της παιδικής πορνογραφίας, της ηλεκτρονικής παρενόχλησης παιδιών, του σεξουαλικού τουρισμού και κάθε μορφής κακοποίησης των παιδιών.
<P>
Πρόσφατα ανησυχητικά δεδομένα, συμπεριλαμβανομένης μιας μελέτης των "νωμένων Εθνών για τη βία κατά των παιδιών, υποδεικνύουν ότι η σεξουαλική εκμετάλλευση των παιδιών αυξάνεται με ταχείς ρυθμούς και ότι, μαζί με την εμπορία ανθρώπων, καθίσταται μια από τις βασικές πηγές κέρδους και ένα από τα ταχύτερα αυξανόμενα εγκλήματα σε διεθνές επίπεδο, με ετήσιο τζίρο κατά προσέγγιση 10 δισεκατομμύρια δολάρια.
<P>
Σύμφωνα με εκτίμηση της Διεθνούς Οργάνωσης Εργασίας, πάνω από 12 εκατομμύρια ανθρώπων είναι θύματα καταναγκαστικής εργασίας, 1 εκατομμύριο εκ των οποίων σχετίζονται με σεξουαλική εκμετάλλευση, ενώ ένα ποσοστό μεταξύ 45% και 50% είναι παιδιά.
<SPEAKER ID="024" NAME="Luca Romagnoli" AFFILIATION="NI">
(IT) Κύριε Πρόεδρε, κυρίες και κύριοι, η πρόταση για σύσταση του Ευρωκοινοβουλίου προς το Συμβούλιο για την καταπολέμηση της σεξουαλικής εκμετάλλευσης των παιδιών και της παιδικής πορνογραφίας γενικά οφείλεται στη σαφή ανάπτυξη των νέων τεχνολογιών τηλεπικοινωνιών.
<P>
Είναι βέβαιο ότι οι μορφές ηλεκτρονικής παρενόχλησης παιδιών έχουν αυξηθεί, αλλά θα ήθελα να εκμεταλλευτώ αυτή την ευκαιρία για να αποδοκιμάσω και την εκμετάλλευση εικόνων γυναικών. Στην πλειονότητα των χωρών της ΕΕ, αναπαράγεται μια συχνά αποκρουστική εικόνα της γυναικείας ιδιότητας, καθώς ο εμπορικός στόχος επιδιώκεται όχι μόνο με χυδαιότητα αλλά και με πραγματική περιφρόνηση για την αξιοπρέπεια των γυναικών, για να μην αναφερθώ στη χρήση της παρασυνειδησιακής διαφήμισης και στα τηλεοπτικά προγράμματα -, κυρίως στη χώρα μου, πρέπει να πω.
<P>
Συμφωνώ με την εισηγήτρια ότι η απόφαση-πλαίσιο 2004/68 του Συμβουλίου πρέπει να επικαιροποιηθεί ώστε να αυξηθεί το επίπεδο προστασίας των παιδιών και να καταπολεμηθεί καλύτερα η σεξουαλική εκμετάλλευση γενικά. " κύρωση της σύμβασης του Συμβουλίου της Ευρώπης είναι το ίδιο σημαντική, αλλά δεν πρέπει να σταματήσουμε εκεί: πρέπει επίσης να ποινικοποιήσουμε την ηλεκτρονική παρενόχληση παιδιών και να πιέσουμε προς την κατεύθυνση διασυνοριακής συνεργασίας σε αυτόν τον τομέα.
<P>
Κατά τη γνώμη μου, τα κράτη μέλη πρέπει να υποχρεώνονται να ανταλλάσσουν τις πληροφορίες που περιλαμβάνονται στα ποινικά μητρώα που σχετίζονται με καταδίκες για σεξουαλική κακοποίηση - και πιστεύω ότι το σύστημα ECRIS αποτελεί οπωσδήποτε μία πρόοδο σε αυτό το μέτωπο - προκειμένου να αποτρέψουμε αυτούς που έχουν διαπράξει ορισμένα εγκλήματα να έρχονται σε επαφή με παιδιά, και, ως εκ τούτου, να βελτιώσουμε την προστασία των θυμάτων, όχι μόνο κατά τη διάρκεια των ερευνών, αλλά και μετά την ολοκλήρωση των δικών.
<P>
Θα ήθελα να ολοκληρώσω τονίζοντας ότι στις μορφές παιδικής εκμετάλλευσης περιλαμβάνονται, δυστυχώς, και άλλα αδικήματα εκτός της σεξουαλικής κακοποίησης, και θα ήθελα να δω μεγαλύτερη δέσμευση από τα θεσμικά όργανα μας σε αυτούς τους άλλους τομείς.
<SPEAKER ID="025" NAME="Μανόλης Μαυρομάτης" AFFILIATION="PPE-DE">
(EL) Κύριε Πρόεδρε, κύριε Επίτροπε, αγαπητοί συνάδελφοι. Κατ' αρχήν θα ήθελα να συγχαρώ τη συνάδελφο Angelilli για την εξαιρετική δουλειά της πάνω σε ένα τόσο ευαίσθητο θέμα που αφορά όλους μας. " σεξουαλική εκμετάλλευση παιδιών είναι ένα φαινόμενο που εξακολουθεί να σοκάρει τις κοινωνίες των κρατών μελών της Ευρωπαϊκής Ένωσης και όχι μόνο. " παιδική πορνογραφία στο Ίντερνετ αποτελεί εντεινόμενο πρόβλημα εφόσον υπολογίζεται ότι στο διάστημα 1997-2007 ο αριθμός των ιστοσελίδων με υλικό σεξουαλικής κακοποίησης παιδιών έχει αυξηθεί κατά χίλια τοις εκατό. " ενισχυμένη συνεργασία με τον ιδιωτικό τομέα θα μπορούσε να συμβάλει αποτελεσματικά στον περιορισμό των ιστοσελίδων που φιλοξενούν υλικό παιδικής πορνογραφίας. Για παράδειγμα, θα μπορούσε να προαχθεί η συνεργασία με τις εταιρείες πιστωτικών καρτών για την καταπολέμηση σε ευρωπαϊκό επίπεδο της παιδικής πορνογραφίας στο Ίντερνετ μέσω της χρησιμοποίησης των συστημάτων τους για πληρωμές σε εμπορικές ιστοσελίδες που πωλούν φωτογραφίες παιδιών.
<P>
Επιπλέον, το νέο κοινοτικό πρόγραμμα για την προστασία των παιδιών κατά τη χρήση του Ίντερνετ θα βοηθήσει στην προώθηση ενός ασφαλέστερου ηλεκτρονικού περιβάλλοντος. " σύμβαση του Συμβουλίου της Ευρώπης που έχει υπογραφεί από 20 κράτη μέλη της Ευρωπαϊκής Ένωσης αποτελεί την πρώτη διεθνή νομική πράξη που χαρακτηρίζει τις διάφορες μορφές σεξουαλικής κακοποίησης παιδιών ως ποινικό αδίκημα. Για την αποτελεσματική αντιμετώπιση του φαινομένου, θα πρέπει, κύριε Επίτροπε και αγαπητοί συνάδελφοι, τα κράτη μέλη να ποινικοποιήσουν κάθε είδους εξαναγκασμού παιδιών για συμμετοχή σε σεξουαλικές δραστηριότητες. Τέλος, θεωρώ πολύ σημαντικό να λαμβάνονται υπόψη τα ποινικά μητρώα παιδόφιλων και να απαγορεύεται η πρόσβασή τους σε θέσεις εργασίας ή σε εθελοντικές δραστηριότητες που περιλαμβάνουν άμεση επαφή με ανηλίκους.
<SPEAKER ID="026" NAME="Katalin Lévai" AFFILIATION="PSE">
(HU) Σας ευχαριστώ πάρα πολύ, κύριε Πρόεδρε, κυρίες και κύριοι, σε όλο τον κόσμο, 40 περίπου εκατομμύρια παιδιά κάτω των 12 είναι θύματα κάποιας μορφής βίαιης πράξης. Δεδομένων των νέων τεχνολογιών και, ειδικότερα, της διαρκούς ανάπτυξης του Ίντερνετ και των νέων ηλεκτρονικών μεθόδων που χρησιμοποιούν οι παιδόφιλοι, είναι απόλυτη ανάγκη να αυξηθεί το επίπεδο της προστασίας των παιδιών. Σύμφωνα με το Ευρωβαρόμετρο, το 74% των ανήλικων παιδιών χρησιμοποιούν το Ίντερνετ σε καθημερινή βάση, και, ως εκ τούτου, πολλά από αυτά εκτίθενται σε στοιχεία βίας ή πορνογραφίας.
<P>
Προς την κατεύθυνση της αποτελεσματικής προστασίας, θα ήθελα να προτείνω την εισαγωγή των αποκαλούμενων δωρεάν οικογενειακών πακέτων ενημέρωσης στην Ευρώπη. Αυτά τα πακέτα χρησιμοποιούνται ήδη ευρέως από ορισμένους ευρωπαίους παροχείς υπηρεσιών Ίντερνετ, και πιστεύω ότι και άλλοι μπορούν να συνεργαστούν σε αυτή την προσπάθεια. Τα εν λόγω πακέτα αφορούν τέσσερα βασικά θέματα ασφάλειας - ασφάλεια και επικοινωνία, ψυχαγωγία, μεταφόρτωση, εικονική βία, και παρέχουν, με έναν ευχάριστο τρόπο, στις οικογένειες βοήθεια για την ασφαλή χρήση του Ίντερνετ. Προτείνω, επιπλέον, αυτά τα πακέτα να περιλαμβάνουν ένα δωρεάν, φιλικό προς τα παιδιά πρόγραμμα πλοήγησης στο Ίντερνετ που θα μπορούσε να λειτουργεί ως δικτυακό φίλτρο, ούτως ώστε τα παιδιά να παραμένουν μακριά από ανεπιθύμητο περιεχόμενο στον παγκόσμιο ιστό. Πρέπει να είμαστε σίγουροι ότι τα παιδιά μας είναι ασφαλή, όχι μόνο στο Ίντερνετ, αλλά και στα δημόσια και ιδιωτικά ιδρύματα. Συνεπώς, είναι απολύτως απαραίτητο κάθε άτομο του οποίου η εργασία περιλαμβάνει τακτική επαφή με παιδιά να είναι υποχρεωμένο να αναφέρει οποιαδήποτε περίπτωση σεξουαλικής κακοποίησης. Σας ευχαριστώ.
<SPEAKER ID="027" NAME="Cristian Silviu Buşoi" AFFILIATION="ALDE">
(RO) " σεξουαλική εκμετάλλευση παιδιών και η παιδική πορνογραφία αποτελούν πολύ σοβαρά εγκλήματα. Αν και η νομοθεσία σε πολλές χώρες της ΕΕ είναι επαρκώς αυστηρή, υπάρχουν ακόμη πολλά μέτρα που πρέπει να ληφθούν για τη διασφάλιση επαρκούς προστασίας των παιδιών. Όλα τα κράτη μέλη θα πρέπει να κυρώσουν τη σύμβαση του Συμβουλίου της Ευρώπης και να εφαρμόσουν πλήρως την απόφαση-πλαίσιο προκειμένου να διαμορφωθεί μια ενιαία προσέγγιση σε επίπεδο ΕΕ.
<P>
Παράνομο υλικό που περιλαμβάνει κακοποίηση παιδιών θα πρέπει να αφαιρείται από το Ίντερνετ στην πηγή του ενώ οι δικτυακοί τόποι θα πρέπει να κλείνουν από τους παροχείς. Πράγματι, η αναθεώρηση της νομοθεσίας για τις τηλεπικοινωνίες που συζητούμε αυτή τη στιγμή στο Ευρωκοινοβούλιο, μαζί με το Συμβούλιο και την Επιτροπή, προσφέρει μια καλή ευκαιρία για τη βελτίωση της νομοθεσίας.
<P>
Οι δράστες σεξουαλικής κακοποίησης δεν θα πρέπει να έχουν την ευκαιρία να δραστηριοποιούνται σε επαγγελματικές δραστηριότητες που περιλαμβάνουν επαφή με παιδιά. Στην πραγματικότητα, τα ειδικά ορφανοτροφεία θα πρέπει να επιτηρούνται πολύ στενότερα από τις τοπικές αρχές.
<P>
Τέλος, πιστεύω ότι η Ευρωπαϊκή Επιτροπή και τα κράτη μέλη θα πρέπει να παρέχουν οικονομική και υλικοτεχνική στήριξη για τις εκστρατείες που στοχεύουν στους γονείς και στα παιδιά.
<SPEAKER ID="028" NAME="Andrzej Tomasz Zapałowski" AFFILIATION="UEN">
(PL) Κύριε Πρόεδρε, είμαι ιδιαίτερα ικανοποιημένος που το Ευρωκοινοβούλιο έχει πάρει σοβαρά το ζήτημα της καταπολέμησης της σεξουαλικής εκμετάλλευσης παιδιών και της παιδικής πορνογραφίας. Είμαι ιδιαίτερα ευτυχής διότι, μέχρι τώρα, πολλές αριστερές ομάδες στην Ευρώπη αγωνίζονταν ανοιχτά για την μεγαλύτερη δυνατή σεξουαλική ελευθερία, χωρίς να δίνουν προσοχή στις συνέπειες αυτής της δράσης σε σχέση με τα παιδιά. Υπήρξαν ακόμη και προσπάθειες σχηματισμού πολιτικών κομμάτων παιδόφιλων. Αυτό πρέπει να γεμίζει με φρίκη κάθε αξιοπρεπή πολίτη της ΕΕ. Το μέγεθος αυτού του φαινομένου είναι τεράστιο, όπως μπορεί να διαπιστώσει κανείς κοιτώντας απλώς τις καθημερινές εφημερίδες.
<P>
Με ευκαιρία αυτή τη συζήτηση, θα πρέπει να δοθεί προσοχή στην παραβίαση των δικαιωμάτων των παιδιών και στη σεξουαλική εκμετάλλευση των παιδιών μεταναστών από χώρες εκτός της Ευρώπης. Το γεγονός ότι κάτι τέτοιο επιτρέπεται στις πατρίδες τους είναι ένα θέμα, αλλά όταν ζουν στις χώρες της ΕE πρέπει να συμμορφώνονται αυστηρά με την ισχύουσα νομοθεσία ή να εγκαταλείπουν την Ευρώπη. Δεν μπορούν να υπάρχουν κάποιοι νόμοι που ισχύουν για τους παραδοσιακούς λαούς της Ευρώπης και άλλοι νόμοι για τους μετανάστες. Αυτό αφορά κάθε πτυχή της ζωής.
<SPEAKER ID="029" NAME="Jaroslav Zvěřina" AFFILIATION="PPE-DE">
(CS) Κύριε Πρόεδρε, κυρίες και κύριοι, πρόκειται αναμφισβήτητα για σημαντικό θέμα που απαιτεί την αποτελεσματική συνεργασία όλων των κρατών μελών. Θα ήθελα να επισημάνω ότι η προστασία των παιδιών από την κακοποίηση στη σύγχρονη κοινωνία έχει εξασθενήσει από πολλές απόψεις. Οι λόγοι γι' αυτό ποικίλλουν από την αύξηση των διαλυμένων οικογενειών και τον αυξανόμενο αριθμό παιδιών που μεγαλώνουν σε μονογονεϊκές οικογένειες, έως τη μεγαλύτερη κινητικότητα των πολιτών και τη διάδοση των σύγχρονων τεχνολογιών της πληροφορίας. Αυτός είναι ο λόγος για τον οποίον τάσσομαι έντονα υπέρ της έκθεσης.
<P>
Πιστεύω ότι η ειλικρινής σεξουαλική διαπαιδαγώγηση των παιδιών σχετίζεται με την πρόληψη της σεξουαλικής κακοποίησης παιδιών, αλλά θα πρέπει να απευθύνεται και στους γονείς, τους εκπαιδευτικούς και τους επαγγελματίες που δραστηριοποιούνται στην παροχή κοινωνικών υπηρεσιών και υπηρεσιών υγείας. Είναι σημαντικό να ευαισθητοποιηθούν κατάλληλα όλοι σχετικά με αυτού του είδους τα εγκλήματα, αναγνωρίζοντας καταρχήν την ύπαρξή τους, ούτως ώστε να μπορούν να εντοπίζουν ενδεχόμενους παραβάτες και να αποτρέπουν την κακοποίηση.
<P>
Θα ήθελε να επιστήσω την προσοχή σας στο γεγονός ότι οι δράστες σεξουαλικών αδικημάτων εις βάρος παιδιών παρουσιάζουν υψηλό βαθμό υποτροπής. Σε κάποιο βαθμό, ισχύει εδώ η παροιμία των φίλων μας των Γερμανών, μια φορά ίσον καμιά φορά. Ωστόσο, εάν κάποιος διαπράξει ένα τέτοιο αδίκημα δύο ή περισσότερες φορές, τότε θα πρέπει να μπορούμε να τον αποτρέψουμε από τη διάπραξη και άλλων εγκλημάτων. Σε αυτές τις περιπτώσεις, θα πρέπει να χρησιμοποιούνται θεραπευτικά και ποικίλα προληπτικά μέτρα, όπως η απαγόρευση εργασίας με παιδιά και εφήβους. Δεδομένου ότι μπορεί να μεσολαβούν μεγάλα χρονικά διαστήματα μεταξύ της επανειλημμένης διάπραξης αδικημάτων, θα πρέπει να τηρούνται μακροπρόθεσμα αρχεία που περιλαμβάνουν πληροφορίες σχετικά με την τάση διάπραξης τέτοιων εγκλημάτων. Θα πρότεινα επίσης την υποχρεωτική εξέταση των ατόμων που υποβάλλουν αίτηση για εργασία ως εκπαιδευτικοί, προπονητές και επόπτες νεαρών ατόμων για την ύπαρξη τυχόν σεξουαλικών αδικημάτων κατά το παρελθόν.
<P>
Σύμφωνα με την πείρα μου, οι δράστες σεξουαλικών αδικημάτων εις βάρος παιδιών προσπαθούν να παρακάμπτουν την απαγόρευση εργασίας με παιδιά χρησιμοποιώντας διάφορα τεχνάσματα, συμπεριλαμβανομένης της χρήσης ψευδών ταυτοτήτων, προκειμένου να αποκτήσουν ξανά πρόσβαση στους στόχους τους. " ελεύθερη κυκλοφορία των ανθρώπων στην ΕΕ τους παρέχει μεγαλύτερες δυνατότητες να το πράξουν.
<SPEAKER ID="030" NAME="Proinsias De Rossa" AFFILIATION="PSE">
Κύριε Πρόεδρε, θα ήθελα να ευχαριστήσω την Roberta Angelilli για αυτή την εξαιρετική έκθεση.
<P>
" σεξουαλική εκμετάλλευση παιδιών είναι ένα έγκλημα που στρέφεται κατά του πλέον ευάλωτου τμήματος της κοινωνίας μας και, ως εκ τούτου, είμαι σοκαρισμένος από το γεγονός ότι επτά από τα κράτη μέλη μας στην ΕΕ δεν έχουν ακόμη υπογράψει τη σύμβαση του Συμβουλίου της Ευρώπης· επίσης, οκτώ από αυτά τα κράτη μέλη δεν έχουν κυρώσει το Προαιρετικό πρωτόκολλο της Σύμβασης για τα δικαιώματα του παιδιού, το οποίο αφορά την εμπορία παιδιών, την παιδική πορνεία και την παιδική πορνογραφία.
<P>
Το γεγονός είναι ότι τώρα το Ίντερνετ παρέχει νέες διαδρομές για τα εγκλήματα, και, ως εκ τούτου, έχουμε ηθική υποχρέωση να παροτρύνουμε να καταστούν ποινικά αδικήματα οι πράξεις χρήσης του Ίντερνετ για σκοπούς παιδικής πορνογραφίας και παρενόχλησης παιδιών. Δεν αρκεί τα κράτη να επικαλούνται τη δυσκολία εφαρμογής αυτού του μέτρου. Πρέπει να συνεργαστούμε και να συντονίσουμε τις προσπάθειές μας ώστε να μπορέσουμε να το πράξουμε. Θα πρέπει, πράγματι, σε όλα τα κράτη μέλη να είναι εφικτή η παράδοση στα δικαστήρια κάθε πολίτη ή ατόμου που ζει στην ΕΕ και διαπράττει έγκλημα εκτός της ΕΕ.
<SPEAKER ID="031" NAME="Eoin Ryan" AFFILIATION="UEN">
Κύριε πρόεδρε, θα ήθελα να συγχαρώ κι εγώ την κυρία Angelilli για την πολύ καλή έκθεση της Νομίζω ότι όλοι θα στηρίξουμε μια τέτοια έκθεση.
<P>
Όπως ειπώθηκε, πρόκειται για έγκλημα, και οποιοσδήποτε επιτίθεται ή με οιονδήποτε τρόπο βλάπτει τα παιδιά θα πρέπει να αντιμετωπίζεται ως εγκληματίας. Δυστυχώς, αυτό συμβαίνει στο Ίντερνετ. Το Ίντερνετ είναι ένα θαυμάσιο εργαλείο, πηγή πληροφοριών για όλους μας και ένα μέσο που θα αποτελέσει μέρος της ζωής μας στο μέλλον. Ωστόσο, υπάρχουν και κάποιοι που λυμαίνονται τα παιδιά και θα χρησιμοποιήσουν το Ίντερνετ όπως μπορούν για να βλάψουν τα παιδιά.
<P>
Περίπου 8 στα 10 παιδιά στην ΕΕ χρησιμοποιούν το Ίντερνετ και πιστεύω ότι πρέπει να δώσουν ιδιαίτερη προσοχή στην προστασία των περισσότερο ευάλωτων παιδιών από την παρενόχληση και τον εκφοβισμό. Πρέπει να προάγουμε τη δημόσια ευαισθητοποίηση και την ηλεκτρονική ασφάλεια, ιδίως μεταξύ των παιδιών, αλλά και μεταξύ των γονέων ούτως ώστε να γνωρίζουν ακριβώς τι συμβαίνει και τι μπορεί να συμβεί στο Ίντερνετ.
<P>
Πιστεύω ότι τα κράτη μέλη πρέπει να συνεργαστούν για τη δημιουργία ενός δικτύου σημείων επαφής για το κοινό ούτως ώστε να αναφέρεται η ύπαρξη παράνομου και επιβλαβούς περιεχομένου και συμπεριφοράς. Είναι σημαντικό οι γονείς και τα παιδιά να νιώθουν ασφάλεια όταν χρησιμοποιούν το Ίντερνετ και να έχουν ένα σημείο επαφής για την αναφορά τυχόν αδικημάτων. Για να καταστήσουμε υπόλογους όσους είναι υπεύθυνοι για την ηλεκτρονική παρενόχληση και την πορνογραφία, θα πρέπει να αντιμετωπίσουμε το ζήτημα στις πραγματικές διαστάσεις. Πρόκειται για έγκλημα και έτσι πρέπει να το αντιμετωπίζουμε.
<SPEAKER ID="032" NAME="Carlos Coelho" AFFILIATION="PPE-DE">
(PT) Κύριε Πρόεδρε, κύριε Barrot, κυρίες και κύριοι: η απόφαση-πλαίσιο του 2003 στοχεύει στον περιορισμό του νομοθετικού χάσματος μεταξύ των κρατών μελών σε ό,τι αφορά την καταπολέμηση της σεξουαλικής εκμετάλλευσης παιδιών και της παιδικής πορνογραφίας. Γι' αυτό το σκοπό, η απόφαση υιοθετούσε ένα κοινό πλαίσιο διατάξεων για τη ρύθμιση, μεταξύ άλλων, της ποινικοποίησης, των ισχυουσών κυρώσεων και της προστασίας και της παροχής βοήθειας στα θύματα. Θεωρώ ότι είναι λυπηρό ότι ορισμένα κράτη μέλη δεν έχουν ακόμη εγκρίνει τα απαραίτητα μέτρα για την εφαρμογή αυτής της απόφασης-πλαίσιο, παρά το ότι έχει πλέον παρέλθει η προθεσμία για να το πράξουν.
<P>
Είναι ουσιαστικής σημασίας όλα τα κράτη μέλη να ποινικοποιήσουν κάθε μορφή σεξουαλικής κακοποίησης των παιδιών, και όλοι οι ευρωπαίοι πολίτες που διαπράττουν σεξουαλικό έγκλημα εις βάρος παιδιών σε οποιαδήποτε χώρα εντός και εκτός της ΕΕ να υπόκεινται σε ομοιόμορφη ετερόδικη ποινική νομοθεσία που θα ισχύει σε όλη την Ένωση. Είναι σημαντικό να διασφαλισθεί ότι οι δράστες τέτοιων εγκλημάτων δεν μπορούν να διαφεύγουν από την τσιμπίδα του νόμου. Στηρίζω επίσης την αναθεώρηση της απόφασης-πλαίσιο, ούτως ώστε να διασφαλίζεται τουλάχιστον το ίδιο επίπεδο προστασίας με αυτό της σύμβασης του 2007 του Συμβουλίου της Ευρώπης. Είναι λυπηρό το γεγονός ότι ορισμένα κράτη μέλη δεν έχουν ακόμη υπογράψει τη σύμβαση.
<P>
Είναι επίσης σημαντικό να ενισχυθεί αυτή η απόφαση-πλαίσιο, ούτως ώστε να ληφθούν υπόψη οι πλέον πρόσφατες τεχνολογικές εξελίξεις στον τομέα των επικοινωνιών. Τα παιδιά κάνουν ακόμη μεγαλύτερη χρήση του Ίντερνετ που οποίο έχει καταστεί ένα από τα προτιμώμενα εργαλεία των εν δυνάμει και των υφιστάμενων παραβατών, ιδίως μέσω της παρενόχλησης και της δόλιας προσέγγισης παιδιών για αθέμιτους σκοπούς στις οποίες έχει ήδη αναφερθεί η κυρία Angelilli. Δράττομαι της ευκαιρίας για να συγχαρώ την εισηγήτρια για την εξαιρετική εργασία της και για την έκθεση που μας υπέβαλε.
<P>
Γνωρίζω την πολυπλοκότητα και τη δυσκολία αυτού του αγώνα, αλλά πιστεύω ότι μπορούμε να αντιμετωπίσουμε τη σεξουαλική εκμετάλλευση των παιδιών με ενότητα δράσης και κοινή προσπάθεια. Έμφαση θα πρέπει να δοθεί στην πρόληψη, μέσω της προώθησης εκστρατειών για την ευαισθητοποίηση γονέων και παιδιών σχετικά με τους κινδύνους της παιδικής πορνογραφίας, ειδικά στο Ίντερνετ και, ειδικότερα, σχετικά με τον κίνδυνο σεξουαλικής εκμετάλλευσης σε ηλεκτρονικούς χώρους συζητήσεων (chat rooms) και φόρουμ.
<SPEAKER ID="033" NAME="Mieczysław Edmund Janowski" AFFILIATION="UEN">
(PL) Κύριε Πρόεδρε, ήταν ο ποιητής Zbigniew Herbert που είπε, "Πρέπει να μάθουμε να λέμε "όχι" (...), το "όχι" είναι ένα πολύ σημαντικό μέρος του λόγου. Είναι η διαφωνία με το κακό." Σήμερα πρέπει να πούμε 'όχι' στην παραβίαση των θεμελιωδών δικαιωμάτων των παιδιών, "όχι" στην κακοποίηση και στη σεξουαλική εκμετάλλευση των παιδιών, 'όχι' στην εξαχρείωση και στην πορνογραφία στο Ίντερνετ και "όχι" στον σεξουαλικό τουρισμό.
<P>
Ως εκ τούτου, ευχαριστώ την κυρία Angelilli για την έκθεση της. Έχω θίξει και ο ίδιος πολλές φορές αυτό το θέμα. Σε αυτόν τον τομέα είναι απαραίτητα μέτρα προφύλαξης και πρόληψης. Είναι απαραίτητο να υπάρξει ευαισθητοποίηση σχετικά με τους κινδύνους, τόσο μεταξύ των παιδιών όσο και μεταξύ των γονέων και των ατόμων που τα φροντίζουν. Ο ταχύς εντοπισμός των εγκλημάτων και η αυστηρή εφαρμογή των ποινών είναι επιβεβλημένα. Απαραίτητη είναι η συνεργασία των μέσων μαζικής ενημέρωσης. Τα μέτρα αυτά πρέπει να αφορούν ολόκληρο τον κόσμο, διότι σε ορισμένες χώρες υπάρχουν οργανώσεις που αμφισβητούν την ποινικοποίηση της σεξουαλικής επαφής με παιδιά. Υπάρχουν, πράγματι, ακόμη και παραπειστικές ιδέες περί της αποκαλούμενης 'καλής παιδοφιλίας'. Δεν θα πρέπει να είμαστε αδιάφοροι στον υποβιβασμό των παιδιών μας, η στον πόνο και τον εξευτελισμό τους. Αυτό αποτελεί μια μομφή για την εποχή μας.
<SPEAKER ID="034" NAME="Μαρία Παναγιωτοπούλου-Κασσιώτου" AFFILIATION="PPE-DE">
(EL) Κύριε Αντιπρόεδρε, η σημερινή σύσταση, την οποία παρουσίασε τόσο τέλεια η κ. Angelilli και υποστήριξαν οι συνάδελφοί μου, απευθύνεται κατά κύριο λόγο στο Συμβούλιο. Όμως, επειδή είπατε ότι τον Μάρτιο θα προτείνετε μια δική σας πρόταση, θα ήθελα να ζητήσω η πρόταση αυτή να συνδυάζει πολλές πολιτικές της Ευρωπαϊκής Ένωσης και όχι μόνο προς μια κατεύθυνση: θα πρέπει στην πρόταση αυτή να προβλέπονται ποινικοποίηση, αυστηρά μέτρα και συνεργασία με την Ευρωπόλ, στη σύμβαση της οποίας αναφέρεται για πρώτη αφορά η εμπορία ανθρώπων. Ας μην ξεχνούμε ότι εκτός από την απειλή, τη βία, τον δόλο, την κατάχρηση της σχέσης εξάρτησης, κυρίως στις σχέσεις συγγένειας, έχουμε και εκμετάλλευση που προέρχεται από την ηθελημένη προβολή κυρίως ατόμων που βρίσκονται σε τέτοια ηλικία ώστε να μην μπορούν να αντιδράσουν. Αναφέρομαι στο φαινόμενο της εμπορίας των έκθετων βρεφών που είδαμε να εμφανίζεται στο Ίντερνετ. Και, όταν λέω Διαδίκτυο, δεν εννοώ μόνο το σταθερό 'Ίντερνετ' και τις διαδικτυακές συζητήσεις που έχουν τα παιδιά από το δωμάτιό τους, αλλά και τα πολλά άλλα μέσα, ακόμη και κινητά, τα οποία μπορούν να χρησιμοποιούν τα παιδιά και, για τον λόγο αυτό, πρέπει να προβλέψουμε όλες τις παραμέτρους.
<P>
Όταν μιλούμε για ποινικό αδίκημα πρέπει να σκεφτούμε και την κατάσταση στα σωφρονιστικά καταστήματα και στις φυλακές. Όταν κάνουμε αποσυμφόρηση στα ιδρύματα αυτά έχουμε αυξημένο κίνδυνο παρουσίασης τέτοιων φαινομένων. Επίσης, πρέπει να υπάρξει πρόβλεψη για τη βελτίωση των συνθηκών διαβίωσης των θυμάτων, πρέπει να προστατέψουμε τα θύματα και τις οικογένειές τους δεδομένου ότι η βία των καταχραστών απλώνεται και τα μέσα που χρησιμοποιούν είναι ισχυρότερα από τα μέσα άμυνας που διαθέτουν τα θύματα γιατί είναι κυρίως οικονομικά. Ελπίζω λοιπόν ότι η καινούργια σας πρόταση θα χαρακτηρίζεται από την ενίσχυση του επιπέδου προστασίας των ανηλίκων και από μέσα υψηλών προδιαγραφών.
<SPEAKER ID="035" NAME="Urszula Gacek" AFFILIATION="PPE-DE">
(PL) Κύριε Πρόεδρε, η έκθεση της κυρίας Angelilli θα βοηθήσει όλους τους γονείς να προστατεύσουν τα παιδιά τους από τους παιδόφιλους που λυμαίνονται το Ίντερνετ. Θα πρέπει να θυμόμαστε ότι οποιοδήποτε βοήθημα έχουμε με τη μορφή φίλτρων και παρόχων υπηρεσιών παρακολούθησης στο Ίντερνετ δεν μας απαλλάσσει, ως γονείς, από την υποχρέωσή μας να προστατεύουμε και να προειδοποιούμε τα παιδιά μας.
<P>
Ζω σε ένα μικρό χωριό όπου οι άνθρωποι γνωρίζονται μεταξύ τους και ενδιαφέρονται για το τι συμβαίνει γύρω τους. " παρουσία ενός ξένου τραβάει το ενδιαφέρον. Σε ένα μικρό χωριό στη νότια Πολωνία θα ήταν δύσκολο για κάποιον να έρθει σε επαφή με παιδιά, χωρίς να τον παρατηρήσουν, αλλά τολμώ να πω ότι ακριβώς σε τέτοια φιλειρηνικά και ασφαλή μέρη σε όλη την Ευρώπη, όταν οι γονείς διαβάζουν ήσυχα την εφημερίδα ή παρακολουθούν τηλεόραση, κάποιος ανεπιθύμητος άγνωστος βρίσκεται στο δωμάτιο των παιδιών τους και έρχεται σε επαφή μαζί τους μέσω του Ίντερνετ. Είμαστε, ως γονείς, αβοήθητοι; Όχι, δεν είμαστε αβοήθητοι. Ίσως τα παιδιά μας είναι ικανότερα στη χρήση των νέων τεχνολογιών. Ίσως είναι δύσκολο να τα απομακρύνουμε από τους υπολογιστές τους.
<P>
Αγαπητοί γονείς, κάντε κάτι σήμερα για να προστατεύσετε τα παιδιά σας. Θυμίστε τους κάτι που εμείς είχαμε διδαχθεί, δηλαδή: 'μην μιλάτε σε αγνώστους'. το μήνυμα είναι τόσο απλό. Σήμερα, αυτοί οι άγνωστοι δεν καραδοκούν έξω από το σχολείο με μια σακούλα γλυκά, μπαίνουν στους χώρους συζήτησης (chatrooms) στο Ίντερνετ και αναζητούν εκεί τα θύματά τους. Είναι πιο επικίνδυνοι, διότι δεν μπορούμε να τους δούμε να γλιστρούν από το ένα παιδικό υπνοδωμάτιο στο άλλο. Πρέπει να διδάξουμε στα παιδιά μας να μην μιλούν σε αγνώστους και να τους κλείνουν την πόρτα κατάμουτρα και στο Ίντερνετ.
<SPEAKER ID="037" NAME="Mairead McGuinness" AFFILIATION="PPE-DE">
Κυρία Πρόεδρε, η πολιτική συμφωνία σε αυτό το ζήτημα είναι τόσο μεγάλη που είναι παράδοξο το πόσο λίγα συμβαίνουν στα κράτη μέλη.
<P>
" επικέντρωση της προσοχής μας στο Ίντερνετ είναι προφανώς πολύ σημαντική, αλλά υποδηλώνει ότι πρόκειται για ένα νέο πρόβλημα, όταν γνωρίζουμε πολύ καλά ότι πρόκειται για ένα πολύ παλαιό και καλά κρυμμένο πρόβλημα. Συνέβαινε όχι μόνο έξω από τα σχολεία με σακούλες με γλυκά, αλλά συνέβαινε και στα σπίτια, σε όλα τα κράτη μέλη μας, στις εκκλησίες και στα νοσοκομεία.
<P>
Ίσως το Ίντερνετ ρίξει κάποιο φως σε αυτή την πολύ σκοτεινή πλευρά της κοινωνίας με την οποία ακόμη παλεύουμε, και παλεύουμε πολύ ανεπαρκώς. Είναι ιδιαιτέρως επείγον τα κράτη μέλη να πάρουν στα σοβαρά τα πολλά καλά λόγια τους για την προστασία των παιδιών, όπως ακριβώς και εμείς, στο Ευρωκοινοβούλιο, έχουμε μιλήσει πολύ για το πόσο αγαπούμε και προστατεύουμε τα παιδιά, ενώ στην πραγματικότητα, οι ενέργειές μας είναι πολύ πιο αδύναμες από τις μεγάλες λέξεις μας.
<P>
Ανέφερα ότι μερικές φορές το σπίτι είναι το πιο επικίνδυνο μέρος για τα παιδιά. Πρόσφατα στην Ιρλανδία είχαμε μια υπόθεση που ανέδειξε αυτό το γεγονός. Θα ήθελα επίσης να προσθέσω ότι όσοι πιστεύουν ότι οι μικρές πόλεις, όπου όλοι γνωρίζονται μεταξύ τους, είναι ασφαλή μέρη για παιδιά, πρέπει να το ξανασκεφτούν. Στις μικρές πόλεις, οι άνθρωποι πολύ συχνά κλείνουν τα μάτια τους διότι δεν θέλουν να μιλήσουν για 'ευαίσθητες πληροφορίες' που γνωρίζουν, και ίσως φοβούνται να ενημερώσουν τις αρχές.
<P>
Πρόκειται για κάτι που πρέπει όλοι να εξετάσουμε και να είμαστε έτοιμοι να το συζητήσουμε, διότι η σιωπή προκαλεί την αύξηση της κακοποίησης, και προκαλεί τρομακτικές βλάβες στα παιδιά που εμπλέκονται σε μια τέτοια κατάσταση. Καλώ την ιρλανδική κυβέρνηση να καταθέσει νομοσχέδιο για ένα ευρύ φάσμα μέτρων για την προστασία των παιδιών από την σεξουαλική κακοποίηση. Πιστεύω ότι πρέπει επίσης να εξετάσουμε και το σύνταγμα μας, το οποίο θέτει την οικογένεια πριν από τα δικαιώματα του παιδιού. Τα δύο αυτά ζητήματα δεν πρέπει να έρχονται σε σύγκρουση: και τα δύο αξίζουν της προστασίας του συντάγματος μας.
<SPEAKER ID="038" NAME="Colm Burke" AFFILIATION="PPE-DE">
Κυρία Πρόεδρε, χαιρετίζω αυτή τη συζήτηση και, σε ευθυγράμμιση με την συνοδευτική πρόταση ψηφίσματος, ενθαρρύνω όλα τα κράτη μέλη της ΕΕ να υπογράψουν και να κυρώσουν τη σύμβαση του Συμβουλίου της Ευρώπης για την προστασία των παιδιών κατά της γενετήσιας εκμετάλλευσης και κακοποίησης. Παροτρύνω επίσης όλα τα κράτη μέλη της ΕΕ να υπογράψουν το Προαιρετικό πρωτόκολλο της Σύμβασης για τα δικαιώματα του παιδιού, το οποίο αφορά την εμπορία παιδιών, την παιδική πορνεία και την παιδική πορνογραφία.
<P>
" σύμβαση του Συμβουλίου της Ευρώπης είναι το πρώτο διεθνές νομικό μέσο για την κατηγοριοποίηση των διαφόρων μορφών σεξουαλικής κακοποίησης των παιδιών ως ποινικών αδικημάτων, συμπεριλαμβανομένης της σεξουαλικής κακοποίησης που διαπράττεται με τη χρήση βίας, καταναγκασμού ή απειλών, ακόμη και μέσα στην οικογένεια. Ωστόσο, επτά κράτη μέλη της ΕΕ δεν έχουν ακόμη υπογράψει τη σύμβαση, ενώ οκτώ κράτη μέλη δεν έχουν ακόμη κυρώσει το Προαιρετικό πρωτόκολλο των "νωμένων Εθνών.
<P>
Το Ίντερνετ χρησιμοποιείται ολοένα και περισσότερο από εν δυνάμει και υφιστάμενους δράστες σεξουαλικών αδικημάτων για τη σεξουαλική κακοποίηση παιδιών, ιδίως μέσω της παρενόχλησης και της παιδικής πορνογραφίας.
<P>
Παρότι δέχομαι ότι το ιρλανδικό ποινικό δίκαιο για την προστασία των παιδιών από τη σεξουαλική κακοποίηση και εκμετάλλευση είναι αρκετά περιεκτικό, θα παρότρυνα, εν τούτοις, την ιρλανδική κυβέρνηση να καταθέσει επικαιροποιημένη νομοθεσία, το συντομότερο δυνατό, για την αντιμετώπιση του πολλαπλασιασμού των νέων τρόπων με τους οποίους τα παιδιά μπορούν να αποτελέσουν θύματα σεξουαλικής κακοποίησης.
<SPEAKER ID="039" NAME="Marusya Ivanova Lyubcheva" AFFILIATION="PSE">
(BG) " έκθεση της κυρίας Angelilli είναι πολύ επίκαιρη και σημαντική. Ζούμε σε έναν κόσμο όπου οι κίνδυνοι για τα παιδιά τους εφήβους αυξάνονται συνεχώς.
<P>
" εκμετάλλευση των παιδιών, συμπεριλαμβανομένης της σεξουαλικής εκμετάλλευσης, αποτελεί ένα από τα μεγαλύτερα κοινωνικά δεινά. " καταπολέμηση αυτού του φαινομένου απαιτεί σε μεγάλο βαθμό κοινή προσπάθεια και ενοποίηση των μέτρων, των μεθόδων και των πόρων. Τα δικαστικά και ποινικά μέτρα είναι πολύ σημαντικά, όπως η ποινικοποίηση της σεξουαλικής εκμετάλλευσης, ιδίως η νομοθεσία σχετικά με την τεχνολογία του Ίντερνετ που χρησιμοποιείται εις βάρος των παιδιών.
<P>
Δεν μπορούμε να επιτρέψουμε να αγνοηθεί το γεγονός ότι η πρόληψη αυτού του φαινομένου αποτελεί μέρος της καταπολέμησης του: η εκπαίδευση των παιδιών και των γονέων σχετικά με τον τρόπο που μπορούν να αποφύγουν την επαφή με αυτό το φαινόμενο και τους ανθρώπους που συμμετέχουν σε αυτό· ο περιορισμός κάθε είδους διαφήμισης που προκαλεί ανοικτή και επιθετική σεξουαλικότητα· η μεγαλύτερη μέριμνα για παιδιά που βρίσκονται σε διάφορα ιδρύματα και τα οποία γίνονται συχνά θύματα σεξουαλικής βίας· η ενοποίηση των προσπαθειών για την πρόληψη της εμπορίας παιδιών - μια από τις βασικές αιτίες της εμπορίας είναι η σεξουαλική εκμετάλλευση· και η δημιουργία δικτύων μη κυβερνητικών και κυβερνητικών δομών ως αντίμετρο.
<SPEAKER ID="040" NAME="Μάριος Ματσάκης" AFFILIATION="ALDE">
Κυρία Πρόεδρε, είναι πραγματικά αδιανόητο και επαίσχυντο το γεγονός ότι, στον 21ο αιώνα και σε ό,τι αφορά τα σεξουαλικά αδικήματα εις βάρος παιδιών, το επίπεδο συνεργασίας μεταξύ των διαφορετικών υπηρεσιών εντός ενός κράτους - αλλά και της συνεργασίας μεταξύ των ίδιων των κρατών μελών - δεν είναι αυτό που θα έπρεπε. Συγχαίρω τον Επίτροπο και την εισηγήτρια για τις τόσο σαφείς ομιλίες τους και για το ότι τόνισαν την ανάγκη πραγματικής βελτίωσης.
<P>
Επίσης, τους ζητώ να ονομάσουν δημόσια τα κράτη μέλη των οποίων η νομοθεσία είναι ανεπαρκής από αυτήν την άποψη. Ένα μέτρο το οποίο προτείνω ότι θα έπρεπε να εξεταστεί η δημιουργία ενός πανευρωπαϊκού - ή, ακόμη καλύτερα, διεθνούς - δημόσιου καταλόγου των δραστών που έχουν καταδικαστεί για σεξουαλικά αδικήματα εις βάρος παιδιών. Προτείνω αυτός ο κατάλογος να είναι μόνιμος, χωρίς δυνατότητα διαγραφής του ονόματος κανενός, εκτός εάν υπάρχει δικαστική απόφαση που ανατρέπει την αρχική καταδίκη. Ένα σεξουαλικό αδίκημα εις βάρος παιδιών προκαλεί μόνιμη βλάβη στο θύμα και θα πρέπει να έχει επίσης ως αποτέλεσμα το ομώνυμο στιγματισμό του δράστη. Αυτό θα είναι ένα πρόσθετο μέτρο τιμωρίας, αλλά θα λειτουργήσει και προληπτικά.
<SPEAKER ID="041" NAME="Ewa Tomaszewska" AFFILIATION="UEN">
(PL) Κυρία Πρόεδρε, 20 κράτη μέλη έχουν υπογράψει τη σύμβαση του Συμβουλίου της Ευρώπης, η οποία είναι το πρώτο διεθνές νομικό έγγραφο που ταξινομεί την σεξουαλική εκμετάλλευση παιδιών ως έγκλημα.
<P>
Οι εξελίξεις της επιστήμης και της τεχνολογίας καθώς και οι νέες μέθοδοι επικοινωνιών, και ιδίως το Ίντερνετ και η κινητή τηλεφωνία, έχουν επίσης αποκαλύψει ένα νέο τρόπο δελεασμού των παιδιών για σεξουαλική εκμετάλλευση, καθώς και έναν νέο τρόπο διανομής της παιδικής πορνογραφίας. " θέσπιση ποινών για αυτού του είδους τη δραστηριότητα στο πλαίσιο του ποινικού δικαίου όλων των κρατών μελών είναι απολύτως απαραίτητη. Ωστόσο, η θέσπιση ποινικής ευθύνης για αυτού του είδους τις πράξεις δεν επαρκεί. Επιβάλλεται επίσης η δημιουργία συστημάτων που θα αποτρέπουν τη διαμόρφωση συνθηκών στις οποίες μπορεί να ενυπάρχει ο κίνδυνος σεξουαλικής εκμετάλλευσης ενός παιδιού, όπως η εκπαίδευση των γονέων και των παιδιών και ο εντοπισμός οργανώσεων παιδόφιλων που δραστηριοποιούνται στο Ίντερνετ.
<P>
Ευχαριστώ την κυρία Angelilli για την πολύ σημαντική και καλά προετοιμασμένη έκθεση.
<SPEAKER ID="042" NAME="Miroslav Mikolášik" AFFILIATION="PPE-DE">
(SK) Συμφωνώ με αυτό το σχέδιο σύστασης του Ευρωπαϊκού Κοινοβουλίου προς το Συμβούλιο. " προστασία των παιδιών πρέπει να αποτελεί πάντα ζήτημα προτεραιότητας σε όλες τις χώρες της ΕΕ δεδομένου ότι τα παιδιά είναι η πλέον ευάλωτη κοινωνική ομάδα. " εναρμόνιση της νομοθεσίας θα συνέβαλε σημαντικά στην αποτροπή των εγκλημάτων αυτού του είδους και θα βοηθούσε στην αποτελεσματικότερη ποινική δίωξη των δραστών σε όλα τα κράτη μέλη. Επακολούθως, η εναρμονισμένη νομοθεσία μπορεί να αποτρέψει τον σεξουαλικό τουρισμό εις βάρος παιδιών, ο οποίος συνεχίζει να υπάρχει στην ΕΕ λόγω των διαφορετικών νομοθεσιών.
<P>
Απαραίτητη είναι επίσης η προστασία των παιδιών σε ό,τι αφορά την πρόσβασή τους στο Ίντερνετ, όπου εκτίθενται σε κάθε μορφής περιεχόμενο, συμπεριλαμβανομένης της πιθανής κακοποίησης από παιδόφιλους, και στην παρενόχληση. " σεξουαλική κακοποίηση παιδιών και η παιδική πορνογραφία αντιβαίνουν στον παγκόσμιο κώδικα των δικαιωμάτων των παιδιών των "νωμένων Εθνών και, ταυτόχρονα, αντιβαίνουν στα θεμελιώδη ανθρώπινα δικαιώματα.
<SPEAKER ID="043" NAME="Rovana Plumb" AFFILIATION="PSE">
(RO) " σεξουαλική εκμετάλλευση παιδιών και η παιδική πορνογραφία είναι πολύ σοβαρά εγκλήματα που σημειώνουν αύξηση, αλλά τα οποία μπορούν να καταπολεμηθούν μέσω της νομοθεσίας, συμπεριλαμβανομένων των εκστρατειών ευαισθητοποίησης. Ως μητέρα και η ίδια και βουλευτής από μια χώρα που είναι από τις κύριες τοποθεσίες φιλοξενίας δικτυακών τόπων με πορνογραφικό περιεχόμενο, έχω την αίσθηση ότι τα κράτη μέλη της ΕΕ χρειάζονται σαφή νομοθεσία που διασφαλίζει την απαγόρευση της παιδικής πορνογραφίας από το Ίντερνετ, και η οποία υποχρεώνει τους παρόχους υπηρεσιών Ίντερνετ να απαγορεύουν τη δημόσια πρόσβαση σε δικτυακούς τόπους που αναρτούν τέτοιες εικόνες.
<P>
Δεδομένου ότι η πρόσβαση και η διάδοση του πορνογραφικού υλικού δεν εξαρτώνται από το χρόνο και τον τόπο, χαιρετίζω την επίκαιρη πρόταση σύστασης, σε ευρωπαϊκό επίπεδο, μιας ειδικής μονάδας για την καταπολέμηση της παιδικής πορνογραφίας και πορνείας και προτείνω τα κράτη μέλη και η Επιτροπή να παρέχουν οικονομική στήριξη για τη διεξαγωγή εκστρατειών ενημέρωσης και ευαισθητοποίησης.
<SPEAKER ID="044" NAME="Zuzana Roithová" AFFILIATION="PPE-DE">
(CS) Κυρία Πρόεδρε, χαιρετίζω αυτή την έκθεση για την οποία διατηρώ δύο μόνο επιφυλάξεις. Πρώτον, δεν πιστεύω ότι η ποινική δίωξη γονέων που εξαναγκάζουν τα παιδιά τους σε καταναγκαστικό γάμο είναι αποτελεσματική. Αν δούμε το ζήτημα ρεαλιστικά, είναι αδύνατο να αποδειχθεί κάτι τέτοιο μέσα σε μια οικογένεια όπου υφίσταται επίσης κατ' εξαίρεση το δικαίωμα σιωπής. Δεύτερον, η διάταξη σχετικά με την υπερπήδηση του εμποδίου του επαγγελματικού απορρήτου θα πρέπει να τύχει μεγαλύτερης επεξεργασίας. Πέραν αυτών των δύο επιφυλάξεων, καλώ τα κράτη μέλη, το Συμβούλιο και την Επιτροπή, συμπεριλαμβανομένης της Τσεχικής Προεδρίας, να προβούν επειγόντως στην επικαιροποίηση της σχετικής ευρωπαϊκής και εθνικής νομοθεσίας και να κυρώσουν τις διεθνείς συμφωνίες με σκοπό την αποτελεσματική καταπολέμηση της παιδοφιλίας. Πρέπει να συσταθεί το συντομότερο δυνατό μια ευρωπαϊκής κλίμακας βάση δεδομένων παιδόφιλων, ούτως ώστε να αποτρέπεται η απασχόληση αυτών των ανθρώπων στην εκπαίδευση ή σε υπηρεσίες φροντίδας παιδιών σε άλλα κράτη μέλη. Πρέπει επίσης να εναρμονιστεί το ηλικιακό όριο για το έγκλημα με κίνητρο το σεξ. Θα ήθελα επίσης να επισημάνω ότι τα κράτη μέλη πρέπει να χρηματοδοτήσουν την ανάπτυξη και επέκταση προγραμμάτων που θα βοηθούν τους γονείς να προστατεύουν τα παιδιά τους από την παρενόχληση στο Ίντερνετ.
<SPEAKER ID="045" NAME="Jacques Barrot" LANGUAGE="FR">
Κυρία Πρόεδρε, πιστεύω ότι αυτή η συζήτηση έδειξε την ομόφωνη δέσμευση του Ευρωκοινοβουλίου όσον αφορά την προστασία των παιδιών.
<P>
Προσπαθώ να είμαι όσο το δυνατόν σαφέστερος: θα επισήμαινα ότι πρόκειται να αναθεωρήσουμε την απόφαση-πλαίσιο που σχετίζεται με την προστασία των παιδιών. Επιθυμούμε να βελτιώσουμε το περιεχόμενο της, ούτως ώστε να αναβαθμίσουμε την προστασία των παιδιών στην ΕΕ στο επίπεδο των υψηλότερων διεθνών προτύπων, ιδίως της νέας σύμβασης του 2007 του Συμβουλίου της Ευρώπης, και των βέλτιστων εθνικών πρακτικών.
<P>
Από την άποψη της διερεύνησης ποινικών υποθέσεων, η νομοθετική πρόταση θα περιλαμβάνει νέα ποινικά αδικήματα για την αντιμετώπιση των νέων μορφών κακοποίησης που διευκολύνουν οι νέες τεχνολογίες. " διεξαγωγή της διερεύνησης και η απαγγελία κατηγοριών θα είναι ευκολότερες. Δεν θα πω περισσότερα πάνω σε αυτό. Σε ό,τι αφορά την παροχή βοήθειας στα θύματα, θα διευκολύνουμε την πρόσβασή τους στη δικαιοσύνη.
<P>
Επιπλέον, και ειδικότερα, θα οργανώσουμε την πρόληψη μεταχειριζόμενοι τους δράστες βάσει ατομικής διάγνωσης και αξιολόγησης κινδύνου για κάθε δράστη. Επίσης, θα προσπαθήσουμε να αποτρέψουμε και να ελαχιστοποιήσουμε τους κινδύνους της υποτροπής και να εγκαινιάσουμε μέτρα διασφάλισης της βέλτιστης αποτελεσματικότητας των μηχανισμών ασφάλειας σε ολόκληρη την Ένωση. Από αυτή την άποψη, το σύστημα ECRIS, που θα επιτρέψει τη δικτύωση των ποινικών μητρώων, θα είναι ιδιαίτερα πολύτιμο.
<P>
Μου τέθηκαν επίσης ερωτήματα σχετικά με την ετεροδικία. Θα εκμεταλλευτούμε επίσης την ευκαιρία να προτείνουμε αυστηρότερα μέτρα σε αυτό το επίπεδο για την ποινική δίωξη εγκλημάτων σεξουαλικής εκμετάλλευσης που διαπράττονται σε τρίτες χώρες από πολίτες των χωρών της ΕΕ, ακόμη και αν η τρίτη χώρα στην οποία διαπράττεται το έγκλημα δεν μπορεί να το πράξει.
<P>
Αυτή είναι η τρέχουσα συλλογιστική. Προφανώς, κυρία Angelilli, θα ακολουθήσουμε όλες τις συστάσεις της έκθεσής σας με τον πλέον προσεκτικό τρόπο καθώς θα αναπτύσσουμε αυτή την οδηγία-πλαίσιο.
<P>
Κυρία Πρόεδρε, κυρίες και κύριοι, θα ήθελα επίσης να πω προς το Κοινοβούλιο ότι δεν αρκεί να έχουμε ένα καλό νομικό πλαίσιο. Χρειάζονται και τα αντίστοιχα εργαλεία. Αυτός είναι ο λόγος για τον οποίο, σε ευρωπαϊκό επίπεδο και γύρω από την Ευρωπόλ, προσπαθούμε να δημιουργήσουμε μια πλατφόρμα για τη συγκέντρωση των πληροφοριών που έχουν στη διάθεσή τους τα κράτη μέλη, καθώς και τη διανομή εκθέσεων και στατιστικών στοιχείων που προέρχονται από τις εθνικές πλατφόρμες. Αρκετές χώρες της ΕΕ διαθέτουν τέτοιες πλατφόρμες, αλλά υπάρχει πλέον η ανάγκη σε κοινοτικό επίπεδο να διασφαλιστεί ότι μπορούν όλοι να έχουν πρόσβαση σε όλες αυτές τις πληροφορίες, Σε αυτό το θέμα, η ΕΕ μπορεί να προσφέρει προστιθέμενη αξία, υπό την προϋπόθεση ότι θα επιτύχουμε να δημιουργήσουμε αυτή την πλατφόρμα γύρω από την Ευρωπόλ.
<P>
Θα ήθελα επίσης να πω ότι διαθέτουμε ένα ακόμη εργαλείο στο οποίο έχω επενδύσει πολλές ελπίδες, με άλλα λόγια, την ανεπίσημη δημόσια-ιδιωτική ομάδα που δημιουργήθηκε από την Επιτροπή και η οποία έχει δημιουργήσει μια οικονομική συμμαχία κατά των εμπορικών εικόνων παιδικής πορνογραφίας. Δεδομένου του τετραπλασιασμού του αριθμού δικτυακών τόπων μεταξύ 2003 και 2007, πρέπει να εμπλέξουμε και τον ιδιωτικό τομέα, καθώς ελέγχει μεγάλο μέρος των υποδομών τεχνολογίας των πληροφοριών. Ειδικότερα, πρέπει να κινητοποιηθούν οι πάροχοι πρόσβασης. Αυτό είναι θεμελιώδες στοιχείο.
<P>
" συμμαχία θα συνενώσει όλους τους ενδιαφερόμενους: τους μη κυβερνητικούς οργανισμούς, τις τράπεζες, τις εταιρείες που εκδίδουν πιστωτικές κάρτες, τους οργανισμούς ηλεκτρονικών πληρωμών, τους παρόχους υπηρεσιών Ίντερνετ και άλλους ιδιωτικούς φορείς με παρουσία στο Ίντερνετ. Θα ασχοληθεί με τον εντοπισμό και την κατάσχεση των κερδών που αποκτώνται από εγκληματικές δραστηριότητες. Αυτός είναι ένας πολύ σημαντικός παράγοντας για τον τερματισμό μιας σειράς εμπορικών πρακτικών που εκμεταλλεύονται αυτού του είδους την παιδική πορνογραφία.
<P>
Αυτή, εν συντομία, είναι η απάντησή μου, κυρία Πρόεδρε, αλλά θα έχουμε την ευκαιρία να επανέλθουμε σε αυτό το μείζον θέμα. Θα ήθελα να προσθέσω ότι, την περασμένη βδομάδα, είχαμε μια πολύ καλή ημέρα προστασίας δεδομένων. Νεαρά άτομα έστειλαν αξιοσημείωτα μηνύματα προειδοποίησης σε άλλα νερά άτομα να είναι προσεκτικά όταν χρησιμοποιούν το Ίντερνετ.
<P>
Γνωρίζετε ότι υπάρχει πλέον ένας αυξανόμενος αριθμός μηχανισμών παρακολούθησης τους οποίους οι οικογένειες μπορούν να χρησιμοποιούν για να καταστήσουν το Ίντερνετ ασφαλέστερο για χρήση από τα παιδιά τους. Δεν λέω ότι τα πράγματα είναι τέλεια, αλλά καταβάλλεται μια μείζων προσπάθεια και, φυσικά, πρέπει να κινητοποιήσουμε ολόκληρη την κοινότητα του Ίντερνετ.
<P>
Θα ήθελα να τονίσω την έννοια των 'προειδοποιήσεων απαγωγής', διότι δεν αποτέλεσε αντικείμενο πολλών ομιλιών. Είναι πραγματικά σημαντικό το Ευρωκοινοβούλιο να ενθαρρύνει τα κράτη μέλη, όπως το έπραξε με τη δήλωση του της 2ης Σεπτεμβρίου 2008, να εξοπλιστούν με συστήματα προειδοποίησης και να συνάψουν συμφωνίες συνεργασίας με τη δημιουργία διασυνοριακών μηχανισμών ενεργοποίησης.
<P>
Επιπλέον, έχετε επίσης, πολύ γενναιόδωρα, δημιουργήσει μια γραμμή προϋπολογισμού για να ενθαρρύνετε τα κράτη μέλη να δημιουργήσουν αυτούς τους μηχανισμούς, ή τουλάχιστον να δημιουργήσουν δεσμούς μεταξύ τους για την αντιμετώπιση των 'συναγερμών απαγωγής'. Γνωρίζουμε ότι ένας 'συναγερμός απαγωγής' μπορεί να είναι πολύ αποτελεσματικός, εάν ενεργοποιηθεί γρήγορα. Τώρα, ενώπιον του Ευρωκοινοβουλίου, θα ήθελα να τονίσω ιδιαίτερα τη φρίκη που αποτελεί η απαγωγή παιδιών, η οποία συχνά πραγματοποιείται για τους σκοπούς της πορνογραφίας.
<P>
Θα ήθελα να ευχαριστήσω και πάλι το Ευρωκοινοβούλιο για τη στήριξή του στον αγώνα για την προστασία των παιδιών. Θα ήθελα επίσης να προσθέσω ότι έλαβα υπόψη μου τις ομιλίες για την προστασία των δεδομένων στη διάρκεια νομικών διαδικασιών που αφορούν παιδιά. Δεν μπορώ να επεκταθώ επί του θέματος, αλλά θα ήθελα να τονίσω ότι το Μάρτιο θα προσπαθήσουμε να παράσχουμε στην ΕΕ ένα παραδειγματικό νομικό πλαίσιο σύμφωνα με τα αυστηρότερα πρότυπα προστασία των παιδιών.
<SPEAKER ID="046" NAME="Roberta Angelilli" LANGUAGE="IT">
Κυρία Πρόεδρε, κυρίες και κύριοι, θα ήθελα να ευχαριστήσω και πάλι τους συναδέλφους μου για τις σκέψεις τους και τη στήριξή τους στη διάρκεια της συζήτησης και, συμπερασματικά, θα ήθελα να εκφράσω τις ευχαριστίες μου προς την Ευρωπαϊκή Επιτροπή για την ενεργό συνεργασία της. Είμαι ιδιαίτερα ευγνώμων προς τον κ. Barrot, δεδομένου ότι ακόμη και σήμερα το πρωί επέδειξε εξαιρετικά ισχυρή πολιτική και νομοθετική βούληση σε ό,τι αφορά την προστασία των παιδιών. Παρέσχε πραγματικά πολλή τροφή για σκέψη και, πάνω απ' όλα, πρακτική δέσμευση.
<P>
Θα ήθελα, επί τη ευκαιρία, να πω κάποια ακόμη πράγματα. Πρώτον, υπάρχει έλλειψη δεδομένων. Πολύ συχνά μας λείπουν επαρκή δεδομένα, στατιστικά στοιχεία τα οποία είναι απαραίτητα ως βάση για την εργασία μας όσον αφορά την καλύτερη παρακολούθηση, την καλύτερη κατανόηση και, φυσικά, την καλύτερη καταπολέμηση της κακοποίησης των παιδιών. Αυτή η έλλειψη δεδομένων αποτελεί - πώς να πω - υποτροπιάζον ζήτημα, αλλά νομίζω ότι είναι σημαντικό να το τονίζουμε διότι αποτελεί ανεπάρκεια που πρέπει να εξαλείψουμε.
<P>
Σε ό,τι αφορά την προστασία των δεδομένων, ορισμένοι βουλευτές έθιξαν αυτό το θέμα και ο Επίτροπος τούς έχει ήδη απαντήσει πολύ συγκεκριμένα. Θα θέλω να τονίσω ότι γνωρίζω το θέμα της προστασίας των δεδομένων και δεν πιστεύω ότι υπάρχει σύγκρουση μεταξύ απορρήτου και δικαιωμάτων των παιδιών, εφόσον, φυσικά, οι θεσμοί λειτουργούν και εφόσον όλοι, από τους παρόχους μέχρι την αστυνομία, σέβονται τους κανόνες.
<P>
Επιπλέον, θα ήθελα να τονίσω ότι, στην πραγματικότητα, τα παιδιά είναι αυτά που έχουν τη μεγαλύτερη ανάγκη απορρήτου και προστασίας των δεδομένων. Ο κ. Barrot το ανέφερε και αυτό: συχνά στη διάρκεια των νομικών διαδικασιών, όταν ξεσπά σκάνδαλο στο οποίο, δυστυχώς, το θύμα είναι παιδί, είναι ακριβώς αυτό το παιδί που πέφτει και θύμα των μέσων ενημέρωσης χωρίς καμιά μορφή προστασίας και θα έλεγα χωρίς κανενός είδους συμπόνια είτε για την εικόνα του είτε για το απόρρητό του, ενώ όλα αυτά γίνονται απλώς για την τηλεθέαση και την πώληση μερικών ακόμη εφημερίδων. Θα ήθελα επίσης να προσθέσω ότι κανένα παιδί δεν είναι προφυλαγμένο από αυτούς τους κινδύνους, διότι τα μη συνοδευόμενα παιδιά και τα παιδιά Ρομ είναι συχνά ακόμη πιο ευάλωτα.
<P>
Θα ολοκληρώσω, Κυρία Πρόεδρε, λέγοντας ότι είναι σαφές ότι χρειάζεται να καταβληθεί σημαντική προσπάθεια σε πολιτισμικό και πολιτικό επίπεδο από τις οικογένειες, τα σχολεία και τα μέσα ενημέρωσης. Πολλά μπορούν να γίνουν από την άποψη της αυτορρύθμισης, αλλά χωρίς δεσμευτικά, σοβαρά νομοθετικά μέσα, είναι σαφές ότι δεν μπορούμε να καταπολεμήσουμε τις περιπτώσεις εκμετάλλευσης πίσω από τις οποίες κρύβονται όχι μόνο άτομα αλλά συχνά πραγματικές εγκληματικές οργανώσεις.
<SPEAKER ID="047" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα.
<P>
Γραπτές δηλώσεις (άρθρο 142)
<SPEAKER ID="999" NAME="Corina Creţu  " LANGUAGE="RO">
Ένα από τα χαρακτηριστικά της σεξουαλικής κακοποίησης παιδιών είναι η ταχεία εξάπλωση της με τη βοήθεια του Ίντερνετ, γεγονός που καθιστά την καταπολέμηση της ακόμη δυσκολότερη. Θα πρέπει να καταστεί νομικά υποχρεωτική η απαγόρευση της πρόσβασης σε δικτυακούς τόπους που διαδίδουν παιδική πορνογραφία. Πράγματι, η παρενόχληση παιδιών πρέπει να θεωρηθεί αδίκημα.
<P>
Πρέπει να επαγρυπνούμε πολύ περισσότερο σε ό,τι αφορά τον κίνδυνο της χρήσης των νέων τεχνολογιών από τους παιδόφιλους σε μια περίοδο κατά την οποία τα παιδιά χρησιμοποιούν όλο και περισσότερο το Ίντερνετ. Δεν μπορούμε παρά να ανησυχούμε για το χάσμα των γενεών σε ό,τι αφορά τη χρήση του Ίντερνετ και, κατ' επέκταση, σε ό,τι αφορά τον έλεγχο της πρόσβασης από τα παιδιά σε δικτυακούς τόπους που ενέχουν υψηλό βαθμό κινδύνου.
<P>
Είναι εξαιρετικά σημαντικό να εδραιωθεί επικοινωνία μεταξύ του σχολείου και της οικογένειας προκειμένου να εκπαιδεύονται τα παιδιά όσον αφορά τον τρόπο προσδιορισμού των καταστάσεων κινδύνου και τον τρόπο αντιμετώπισής τους. Αυτός είναι ο λόγος για τον οποίο είναι χρήσιμα τα ειδικά προγράμματα ενημέρωσης και εκπαίδευσης, για να μην αναφερθώ σε μια ευρωπαϊκή στρατηγική για την καταπολέμηση της σεξουαλικής κακοποίησης, καθώς και σε μια περισσότερο ενεργό συνεργασία μεταξύ των κρατών μελών με στόχο την σύσταση ενός διακρατικού αστυνομικού δικτύου για την αντιμετώπιση της παιδικής πορνογραφίας και πορνείας, και ενός δικτύου διαχείρισης βάσης δεδομένων που θα περιλαμβάνει τα στοιχεία των ατόμων που έχουν καταδικαστεί για τέτοιου είδους πράξεις.
<P>
Από την άποψη της ευρωπαϊκής συνεργασίας, είναι λυπηρό το γεγονός ότι η διαδικασία κύρωσης της σύμβασης του 2007 του Συμβουλίου της Ευρώπης είναι τόσο αργή.
<SPEAKER ID="998" NAME="Louis Grech  " AFFILIATION="PSE">
γραπτώς. - Σε αυτή την έκθεση αναγνωρίζεται ότι η κακοποίηση της αξιοπρέπειας ενός παιδιού αποτελεί σοβαρή παραβίαση ανθρωπίνων δικαιωμάτων, καθώς και μια αχαρακτήριστη πράξη, η οποία, δυστυχώς, δεν αντιμετωπίζεται με τον ίδιο τρόπο σε όλη την ΕΕ. Είναι ανησυχητικό το γεγονός ότι ορισμένα κράτη μέλη δεν έχουν εφαρμόσει όλες τις σχετικές διεθνείς συμβάσεις για την προστασία των παιδιών. Παροτρύνω την Επιτροπή να χρησιμοποιήσει κάθε μέσο που έχει στη διάθεσή της για να ασκήσει πίεση στα εν λόγω κράτη μέλη προκειμένου να συμμορφωθούν.
<P>
Για την καταπολέμηση της παιδικής πορνογραφίας, η ΕΕ θα πρέπει να εφαρμόσει αυστηρή νομοθεσία αλλά και να αναλάβει την υλοποίηση εκπαιδευτικών προγραμμάτων ενημέρωσης των ανθρώπων επί του θέματος. Θα πρέπει να πραγματοποιηθεί προώθηση μεταξύ των γονέων των υφιστάμενων τεχνικών λύσεων για την προστασία των παιδιών, ειδικότερα, των εύχρηστων εργαλείων λογισμικού που διατίθενται δωρεάν ή με χαμηλό κόστος.
<P>
" εύκολη είσοδος και ο ελάχιστος κίνδυνος κάνουν εύκολη την είσοδο των εγκληματικών οργανώσεων στον κυβερνοχώρο. Για να αντιμετωπίσουμε αυτή τη νέα απειλή, πρέπει να εναρμονίσουμε τη νομοθεσία και να ενισχύσουμε την επιβολή του νόμου και την αστυνομική συνεργασία. Επιπλέον, η κοινοτική νομοθεσία θα έλυνε εν μέρει μόνο το πρόβλημα, εφόσον πρόκειται για ένα πρόβλημα με παγκόσμια διάσταση και, ως εκ τούτου, χρήζει ενός παγκόσμιου πλαισίου για την επιβολή του νόμου διεθνώς. Από αυτή την άποψη, παροτρύνω την ΕΕ να ηγηθεί της προσπάθειας.
<SPEAKER ID="048" NAME="Tunne Kelam  " AFFILIATION="PPE-DE">
γραπτώς. - " εκμετάλλευση των παιδιών καθ' οιονδήποτε τρόπο είναι απαράδεκτη. Όντας το μέλλον οποιασδήποτε κοινωνίας, τα παιδιά είναι, ταυτόχρονα, η πιο ευάλωτη ομάδα της. Ως εκ τούτου, αποτελεί κατά προτεραιότητα καθήκον των πολιτικών να προστατεύσουν τα παιδιά από οποιαδήποτε κακοποίηση και, ειδικότερα, να τα απαλλάξουν από τους κινδύνους της σεξουαλικής κακοποίησης.
<P>
Χαιρετίζω θερμά την περιεκτική έκθεση που καλεί όλα τα κράτη μέλη να αντιμετωπίσουν το εν λόγω πρόβλημα με την ύψιστη σοβαρότητα.
<P>
Στηρίζω την έκκληση προς τα 7 κράτη μέλη που δεν έχουν ακόμη υπογράψει τη σύμβαση του Συμβουλίου της Ευρώπης για την προστασία των παιδιών κατά της γενετήσιας εκμετάλλευσης και κακοποίησης.. Επιπλέον, συμμετέχω στην έκκληση προς όλα τα κράτη μέλη να υπογράψουν, να κυρώσουν και να εφαρμόσουν όλες τις σχετικές διεθνείς συμβάσεις για την προστασία των παιδιών μας.
<P>
Παρά ταύτα, η υπογραφή και κύρωση των συμβάσεων παρέχει απλώς ένα πλαίσιο βελτίωσης. Χρειάζονται πρακτικές ενέργειες λόγω των αυξανόμενων αποδείξεων σεξουαλικής εκμετάλλευσης παιδιών. Τα παιδιά πρέπει να μεγαλώνουν σε ασφαλές περιβάλλον για το οποίο την κύρια ευθύνη έχουν οι γονείς. Παροτρύνοντας τα κράτη μέλη να συντονίσουν τις ενέργειές τους, στηρίζω επίσης την ιδέα σύστασης ενός συστήματος ταχείας ειδοποίησης αγνοούμενων παιδιών που θα βελτιώνει τη συνεργασία σε αυτό το ζήτημα σε ευρωπαϊκό επίπεδο.
<SPEAKER ID="049" NAME="Marianne Mikko  " LANGUAGE="ET">
Τα παιδιά χρειάζονται την φροντίδα και την προστασία μας ως νομοθετών. Είναι πολύ σημαντικό τα επτά κράτη μέλη και οι γειτονικές χώρες να υπογράψουν τη σύμβαση του Συμβουλίου της Ευρώπης για την προστασία των παιδιών κατά της γενετήσιας εκμετάλλευσης και κακοποίησης.. " εφαρμογή του ψηφίσματος-πλαίσιο του Συμβουλίου είναι επίσης σημαντική.
<P>
Σε όλους όσοι έχουν πέσει θύματα κακοποίησης σε μικρή ηλικία πρέπει να διασφαλισθεί η πλήρης προστασία στη διάρκεια της ποινικής διερεύνησης, πριν και μετά τη δικαστική διαδικασία. Πρέπει να εφαρμοστούν αμέσως οι μηχανισμοί προστασίας θυμάτων, όπως η παροχή της κατάλληλης συνδρομής στις οικογένειες των θυμάτων και η μεταχείριση των θυμάτων ως ιδιαιτέρως ανυπεράσπιστων θυμάτων.
<P>
Πρέπει να αυξήσουμε το επίπεδο της προστασίας. Αυτό που συμβαίνει στο Ίντερνετ έχει ξεπεράσει κάθε όριο. Τα παιδιά συχνά δεν είναι σε θέση να κατανοήσουν τη σοβαρότητα και τις συνέπειες μιας κατάστασης. Αυτό που συχνά μοιάζει να είναι παιχνίδι μπορεί να έχει ως αποτέλεσμα την πρόκληση ψυχολογικής βλάβης για μια ολόκληρη ζωή.
<P>
Συνεπώς, πρέπει να απαγορεύσουμε τους χώρους συζήτησης (chatrooms) και τα φόρουμ των παιδόφιλων στο Ίντερνετ, και να καταστήσουμε την άγρα παιδιών με χρήση τέτοιων μεθόδων ποινικό αδίκημα. Πρέπει να το κάνουμε οπωσδήποτε.
<P>
Είναι καθήκον μας να προστατεύσουμε τα παιδιά από έναν κόσμο που μπορεί να τα καταστρέψει. Πρέπει να κρατήσουμε τους δράστες σεξουαλικών εγκλημάτων μακριά από τα παιδιά, και πρέπει να λάβουμε τα απαραίτητα για αυτό μέτρα.
<SPEAKER ID="050" NAME="Katrin Saks  " LANGUAGE="ET">
" Εσθονία είναι μια από τις χώρες στις οποίες η διαδικασία αυστηροποίησης των ποινών κατά όσων έχουν διαπράξει εγκλήματα κατά των παιδιών βρίσκεται σε εξέλιξη. Αυτό, ωστόσο, αποτελεί καταπολέμηση των επιπτώσεων.
<P>
Για την πρόληψη των εγκλημάτων πρέπει να προάγουμε την 'εκμάθηση του Ίντερνετ', στην οποία πρέπει επίσης να περιλαμβάνεται η εκπαίδευση των ανθρώπων σχετικά με τους κινδύνους. Ο κόσμος των υπολογιστών είναι, δυστυχώς, ακριβώς ο χώρος στον οποίο οι γονείς δεν μπόρεσαν να καθοδηγήσουν τα παιδιά τους.
<P>
Για την πρόληψη των εγκλημάτων πρέπει να αυξήσουμε την ευαισθητοποίηση. " μελέτη του 2008 του Ευρωβαρόμετρου δείχνει ότι ένα μεγάλο ποσοστό των γονέων δεν δίνουν προσοχή στο τι κάνουν τα παιδιά τους στο Ίντερνετ. Εγώ, για παράδειγμα, εκπροσωπώ μια χώρα στην οποία η χρήση του Ίντερνετ είναι από τις υψηλότερες στην ΕΕ, αλλά από τις υψηλότερες στην ΕΕ είναι και η αμέλεια των γονέων. Δηλαδή, το 60% των γονέων δεν ανησυχούν μήπως τα παιδιά τους πέσουν θύματα παρενόχλησης· το 47% δεν ανησυχούν για το ότι τα παιδιά τους βλέπουν πορνογραφικό ή βίαιο υλικό· το 62% δεν ανησυχούν ότι τα παιδιά τους μπορεί να αποκαλύψουν προσωπικά δεδομένα.
<P>
Είναι πολύ σημαντικό οι γονείς να είναι ενημερωμένοι, και να ξεκινήσουν προγράμματα ευαισθητοποίησης για τα παιδιά στο Ίντερνετ, διότι μόνο το 10% των παιδιών (της Εσθονίας) δηλώνουν ότι έχουν προσεγγίσει τους γονείς τους για να τους ζητήσουν βοήθεια σε σχέση με δυσάρεστα περιστατικά που έχουν βιώσει στο Ίντερνετ.

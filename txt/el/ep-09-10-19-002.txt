<CHAPTER ID="002">
Δήλωση της Προεδρίας
<SPEAKER ID="006" NAME="Πρόεδρος">
Κυρίες και κύριοι, πριν αρχίσουμε τη συνεδρίαση θα ήθελα να πω δυο λόγια. Όπως γνωρίζετε, πριν από 10 ημέρες, ο πρόεδρος της Πολωνίας Lech Kaczyński υπέγραψε τη Συνθήκη της Λισαβόνας. Είμαι βέβαιος ότι είμαστε ένα βήμα πιο κοντά στην ολοκλήρωση της διαδικασίας επικύρωσης. Είμαι επίσης βέβαιος ότι και η Τσεχική Δημοκρατία θα ολοκληρώσει σύντομα την επικύρωση.
<P>
Θα ήθελα να σας ενημερώσω ότι αυτήν την εβδομάδα, την Τρίτη στις 15.00, θα διεξαχθεί η πρώτη μας Ώρα των Ερωτήσεων με τον Πρόεδρο της Ευρωπαϊκής Επιτροπής José Manuel Barroso. " συζήτηση αυτή συνιστά μια σημαντική θεσμική αλλαγή, που θα βελτιώσει ουσιαστικά τη συνεργασία του Ευρωπαϊκού Κοινοβουλίου με την Επιτροπή. Εργάσθηκα για το ζήτημα αυτό μαζί με τους προέδρους των πολιτικών Ομάδων και τον Πρόεδρο Barroso και χαίρομαι διότι η νέα διαδικασία θα γίνει μόνιμο στοιχείο των συνεδριάσεων της Ολομέλειας στο Στρασβούργο. Είμαι βέβαιος ότι θα κάνει τις συζητήσεις μας πιο ζωηρές και θα τις διευρύνει ακόμα περισσότερο.
<P>

<P>
Κυρίες και κύριοι, στις 10 Οκτωβρίου, εορτάσαμε την παγκόσμια ημέρα κατά της θανατικής ποινής. " ημερομηνία αυτή είναι από το 2007 και η ευρωπαϊκή ημέρα κατά της θανατικής ποινής, κατά την οποία εκφράζουμε την αποφασιστικότητα και τη δέσμευσή μας κατά αυτής της απάνθρωπης πρακτικής. Επίσης, παρουσιάζουμε τη θέση μας υποστηρίζοντας ένα παγκόσμιο μορατόριουμ σύμφωνα με τη δήλωση που έκανε το Κοινοβούλιο σε ψήφισμα του 2007 και σύμφωνα με το ψήφισμα της γενικής συνέλευσης των "νωμένων Εθνών.
<P>
Σε δελτίο Τύπου της 9ης Οκτωβρίου υπογράμμισα, προσωπικά και εξ ονόματος του Ευρωπαϊκού Κοινοβουλίου, τη δέσμευσή μας για τη δημιουργία μιας Ευρώπης χωρίς θανατική ποινή, καθώς και για την κατάργησή της παντού σε ολόκληρο τον κόσμο. Αυτό αποτελεί κοινή μας υποχρέωση. Δυστυχώς, στην Ευρώπη υπάρχει ακόμα μία χώρα όπου επιβάλλεται και εκτελείται η θανατική ποινή. " χώρα αυτή είναι η Λευκορωσία. Καταδικάζουμε τις εκτελέσεις στο Ιράν και εκφράζουμε ιδιαίτερη ανησυχία για τους ιρανούς που καταδικάσθηκαν σε θάνατο μετά από τις διαδηλώσεις κατά τις προεδρικές εκλογές του Ιουνίου. Είμαστε, προ παντός, αντίθετοι στην επιβολή θανατικής ποινής σε εφήβους και θέλουμε να υπογραμμίσουμε ότι εφέτος είναι η εικοστή επέτειος της έγκρισης της Σύμβασης για τα Δικαιώματα του Παιδιού, που απαγορεύει κατηγορηματικά την εκτέλεση ανηλίκων.
<P>
Πρέπει να συνεχίσουμε να αντιτασσόμαστε σθεναρά στη θανατική ποινή και να εκφράζουμε την αντίθεσή μας στις περιπτώσεις επιβολής της οπουδήποτε στον κόσμο. Μας ανησυχούν τα πρόσφατα γεγονότα στην Κίνα, όπου δώδεκα άτομα καταδικάστηκαν σε θάνατο μετά από τις εθνοτικές αναταραχές και τη βία στο Urumchi της επαρχίας Xinjiang. Παρά τα σοβαρά εγκλήματα που διαπράχθηκαν κατά τις αναταραχές του Ιουνίου, ζητούμε από τις κινεζικές αρχές να τηρήσουν τις προδιαγραφές της δίκαιης δίκης. Επίσης, μας ανησυχούν οι περιπτώσεις επιβολής και εκτέλεσης της θανατικής ποινής στις "νωμένες Πολιτείες και ιδίως στην πολιτεία του Οχάιο, όπου, μετά από μερικές ανεπιτυχείς προσπάθειες, αναβλήθηκαν κάποιες εκτελέσεις με θανατηφόρα ένεση.
<P>
Θα ήθελα να επαναλάβω την έκκλησή μας προς κάθε χώρα που εξακολουθεί να εφαρμόζει τη θανατική ποινή να την διαγράψει από τον ποινικό της κώδικα ή να θεσπίσει, όσο αυτή η κατάργηση εκκρεμεί, μορατόριουμ για την επιβολή και την εκτέλεση της θανατικής ποινής.
<P>
(Χειροκροτήματα)

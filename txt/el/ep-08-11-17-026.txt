<CHAPTER ID="026">
Πίνακας αποτελεσμάτων για τους καταναλωτές (συνοπτική παρουσίαση) 
<SPEAKER ID="208" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Anna Hedh, εκ μέρους της Επιτροπής Εσωτερικής Αγοράς και Προστασίας των Καταναλωτών, για τον πίνακα αποτελεσμάτων για τους καταναλωτές.
<SPEAKER ID="209" NAME="Anna Hedh" LANGUAGE="SV">
Κύριε Πρόεδρε, η εσωτερική αγορά είναι ένα εξαιρετικά σημαντικό μέρος της ευρωπαϊκής συνεργασίας, αλλά για πολλούς καταναλωτές δεν είναι τίποτα περισσότερο από μια αόριστη έννοια. Ανεξάρτητα από το πόσο καλά αναγνωρίζουμε τη σημασία, τους κανόνες και τις διατάξεις της, είμαστε όλοι καταναλωτές και επηρεαζόμαστε όλοι από τον τρόπο με τον οποίο λειτουργεί η εσωτερική αγορά. Πάντα υποστήριζα ότι, αν έχουμε ικανοποιημένους και με αυτοπεποίθηση Ευρωπαίους καταναλωτές, θα έχουμε επίσης μια εσωτερική αγορά που λειτουργεί αποδοτικά και ακμάζει.
<P>
Προκειμένου να κερδίσουμε αυτή την εμπιστοσύνη, πρέπει να κάνουμε την εσωτερική αγορά πιο αποδοτική και ευαίσθητη στις προσδοκίες και στα προβλήματα των πολιτών. Αυτό δεν σημαίνει απαραίτητα περισσότερη ή αυστηρότερη νομοθεσία και κανόνες που επιβάλλονται από την ΕΕ. " πληροφόρηση, η εκπαίδευση και η αυτορρύθμιση μπορούν συχνά να είναι μια πιο κατάλληλη και αποτελεσματική λύση. Ανεξάρτητα από τον τρόπο με τον οποίο επιλύουμε τα προβλήματα, ο στόχος πρέπει να είναι πάντα να εξασφαλίζουμε ότι προφυλάσσουμε τα δικαιώματα των καταναλωτών, ώστε να μπορούν να λαμβάνουν ορθές και καλά θεμελιωμένες αποφάσεις. Αυτό, φυσικά, είναι θετικό και για την ίδια την αγορά. Ως εκ τούτου, η Επιτροπή για την Εσωτερική Αγορά και την Προστασία των Καταναλωτών και εγώ χαιρετίζουμε τον πίνακα αποτελεσμάτων για τους καταναλωτές που παρουσίασε η (Ευρωπαϊκή) Επιτροπή κατόπιν αίτησης της Επιτροπής. Πιστεύουμε ότι θα μπορούσε να αποτελέσει ένα σημαντικό εργαλείο για τη μελλοντική ανάπτυξη της καταναλωτικής πολιτικής.
<P>
" εσωτερική αγορά αποτελείται από 500 εκατομμύρια καταναλωτές περίπου και έχει ένα μεγάλο απόθεμα αγαθών και υπηρεσιών. Φυσικά, είναι αδύνατο να εξεταστούν λεπτομερώς όλες οι πτυχές της εσωτερικής αγοράς. Ως εκ τούτου, είναι σημαντικό να χρησιμοποιηθούν αναλυτικοί πόροι εκεί όπου πραγματικά χρειάζονται περισσότερο. Χαιρετίζω τους πέντε τομείς στους οποίους έχει εστιάσει η Επιτροπή, δηλαδή καταγγελίες, επίπεδα τιμών, ικανοποίηση, μεταφορά από ένα αμοιβαίο κεφάλαιο σε άλλο (switching) και ασφάλεια. Αυτοί οι πέντε κύριοι ενδείκτες είναι σχετικοί και εφαρμόσιμοι, ακόμα και αν πρόκειται, με την πάροδο του χρόνου, να υπάρξει ανάγκη για περαιτέρω ανάπτυξη και βελτίωσή τους και ενδεχομένως επίσης για συμπερίληψη ορισμένων νέων κατηγοριών.
<P>
Θα ήθελα επίσης να τονίσω τη σπουδαιότητα της ενημέρωσης σχετικά με τον πίνακα αποτελεσμάτων μεταξύ των ίδιων των καταναλωτών και του γενικού κοινού. Επομένως, είναι σημαντικό να συνταχθεί σε εύκολα καταληπτή γλώσσα. Επιπλέον, ο πίνακας αποτελεσμάτων πρέπει να προβάλλεται στους σχετικούς δικτυακούς τόπους.
<P>
Τέλος, θα ήθελα να πω ότι θα διαρκέσει καιρό η ανάπτυξη του πίνακα αποτελεσμάτων, εν μέρει επειδή έχουμε κάνει πολύ διαφορετικούς βαθμούς προόδου στα διάφορα κράτη μέλη όσον αφορά την πολιτική και την προστασία των καταναλωτών, αλλά και επειδή είμαστε διαφορετικοί, με διαφορετικές κουλτούρες και παραδόσεις. Πρέπει να έχουμε υπομονή και να δώσουμε πίστωση χρόνου σε αυτό τον πίνακα αποτελεσμάτων για τους καταναλωτές.
<P>
Θα ήθελα επίσης να εκμεταλλευτώ την ευκαιρία, για να ευχαριστήσω την Επίτροπο Kuneva και τη γραμματεία της, καθώς και τη δική μου γραμματεία, για την πολύ εποικοδομητική συνεργασία τους.
<SPEAKER ID="210" NAME="Danuta Hübner">
Μέλος της Επιτροπής. - Κύριε Πρόεδρε, η πρωτοβουλία του πίνακα αποτελεσμάτων πήρε σάρκα και οστά πριν από λιγότερο από ένα έτος και στη διάρκεια αυτού του χρονικού διαστήματος η Επιτροπή έχει εκτιμήσει πολύ το ενδιαφέρον και την υποστήριξη του Κοινοβουλίου.
<P>
Ο πίνακας αποτελεσμάτων ήταν το θέμα πολλών συζητήσεων στην Επιτροπή Εσωτερικής Αγοράς και Προστασίας των Καταναλωτών και μάθαμε πολλά από αυτές τις συζητήσεις και από τις προτάσεις που έγιναν. Σας ευχαριστούμε πάρα πολύ για όλα αυτά, αλλά ευχαριστούμε ιδίως την κ. Anna Hedh για την άριστη έκθεση.
<P>
Επιτρέψτε μου να επαναλάβω σύντομα γιατί ο πίνακας αποτελεσμάτων για τους καταναλωτές είναι τόσο σημαντικός για όλους μας. Αν πρόκειται να παρέχουμε έργο στους καταναλωτές, πρέπει να ανταποκρινόμαστε περισσότερο στις προσδοκίες τους και να κατανοήσουμε καλύτερα τα προβλήματα που αντιμετωπίζουν στην καθημερινότητά τους. Για να το κάνουμε αυτό, χρειαζόμαστε μια βάση τεκμηρίωσης που υποδεικνύει τις επιδόσεις των αγορών ως προς τα οικονομικά και κοινωνικά αποτελέσματα για τους καταναλωτές, καθώς και τη συμπεριφορά των καταναλωτών στην αγορά. " ορθή χάραξη πολιτικής απαιτεί ακριβή δεδομένα και συμμεριζόμαστε πλήρως την άποψή σας επ' αυτού.
<P>
Ο πίνακας αποτελεσμάτων συγκεντρώνει αποδείξεις για τον προσδιορισμό αγορών που κινδυνεύουν να μην αποδώσουν καλά για τους καταναλωτές και, επομένως, χρήζουν περαιτέρω προσοχής. Επιτρέπει επίσης την παρακολούθηση της προόδου στην ολοκλήρωση της αγοράς λιανικής και συμβάλλει στην επιβολή σημείων αναφοράς στο καταναλωτικό περιβάλλον στα κράτη μέλη, ιδίως όσον αφορά τη συμμόρφωση με την καταναλωτική νομοθεσία, επιβολή, αποκατάσταση και ενδυνάμωση των καταναλωτών. Συμμεριζόμαστε τις απόψεις σας για τους ενδείκτες που πρέπει να συμπεριληφθούν σε αυτό τον πίνακα αποτελεσμάτων και πιστεύουμε ότι η καθιέρωση μιας εναρμονισμένης βάσης δεδομένων καταγγελιών των καταναλωτών σε όλη την ΕΕ θα είναι ένα βασικό βήμα προόδου. Θα μας επιτρέψει να εντοπίζουμε προβλήματα στις αγορές των καταναλωτών σε αρχικό στάδιο και, αν χρειάζεται, να αναλαμβάνουμε την κατάλληλη δράση.
<P>
" Επιτροπή πιστεύει ακράδαντα ότι είναι σημαντικό να περιληφθούν δεδομένα τιμής, εφόσον οι τιμές είναι ένα από τα κύρια θέματα που απασχολούν τους καταναλωτές. Το τρέχον πολιτικό και οικονομικό κλίμα ενισχύει περαιτέρω την ανάγκη για καλά δεδομένα τιμών. Πρέπει να στείλουμε ένα σαφές μήνυμα προς τους καταναλωτές μας ότι επιβλέπουμε τη σύγκριση τιμών σε όλη την εσωτερική αγορά. " Επιτροπή μπορεί να σας διαβεβαιώσει ότι γνωρίζει πλήρως την πολυπλοκότητα αυτού του ζητήματος και φυσικά θα ερμηνεύσει αυτά τα δεδομένα προσεκτικά και θα διασφαλίσει ότι τα δεδομένα τίθενται στο σωστό πλαίσιο. Οι τιμές μπορεί να συγκλίνουν στην εσωτερική αγορά για ορθούς οικονομικούς λόγους, αλλά επίσης εξαιτίας δυσλειτουργίας της αγοράς, και ο στόχος μας είναι να εξεύρουμε τρόπους να εντοπίζουμε τη διαφορά.
<P>
Συμμεριζόμαστε την άποψη της κ. Hedh για τη σπουδαιότητα της στενής συνεργασίας με τα κράτη μέλη. Φέτος, η Επιτροπή άρχισε να συνεργάζεται με εθνικούς υπεύθυνους για τη χάραξη πολιτικής, στατιστικές υπηρεσίες, αρχές επιβολής και καταναλωτικές οργανώσεις, για την περαιτέρω ανάπτυξη των ενδεικτών του πίνακα αποτελεσμάτων, και θα συνεχίσουμε με αυτήν τη συνεργασία κατά τα προσεχή έτη. " κ. Hedh τόνισε ότι πρέπει να κάνουμε αυτό τον πίνακα αποτελεσμάτων πιο προσιτό σε ένα ευρύτερο κοινό και ότι πρέπει να αυξήσουμε την ενημέρωση. " Επιτροπή αποδέχεται αυτό το σημείο και θα εντείνει τις προσπάθειες για την επίτευξή του. Σας προσκαλώ να δείτε τα αποτελέσματα στη δεύτερη έκδοση του πίνακα αποτελεσμάτων.
<P>
Τέλος, αυτό που η Επιτροπή θέλει να ξεχωρίσει από την έκθεση της κ. Hedh - παρότι θα μπορούσα να αναφέρω πολλά άλλα σημεία, αν είχα περισσότερο χρόνο - είναι η επιθυμία για περισσότερους ενδείκτες ενδυνάμωσης, όπως η παιδεία και οι δεξιότητες. Εντός του πλαισίου του αναθεωρημένου προγράμματος Ευρωπαϊκής Κοινωνικής Έρευνας του Eurostat, η Επιτροπή σχεδιάζει να θέσει σε λειτουργία μια μονάδα για την ενδυνάμωση των καταναλωτών μέσω της οποίας θέλει να μετρήσει τις δεξιότητες των καταναλωτών, την πληροφόρηση των καταναλωτών και την ενημέρωση για τα δικαιώματα και την επιβολή. Αυτό θα μας επέτρεπε να αρχίσουμε να σχεδιάζουμε ένα στατιστικό στιγμιότυπο των πολιτών της Ευρώπης στην ιδιότητά τους ως καταναλωτών. Αυτό το θεωρούμε ως το κύριο θέμα του πιλοτικού έργου που προτάθηκε από το Κοινοβούλιο για το 2009. Επιτρέψτε μου να ολοκληρώσω ευχαριστώντας ξανά την κ. Hedh για το ενδιαφέρον και την υποστήριξη, και ως προς τους οικονομικούς όρους.
<SPEAKER ID="211" NAME="Πρόεδρος">
Ολοκληρώνεται το θέμα συζήτησης.
<P>
" ψηφοφορία θα διεξαχθεί αύριο στις 12 το μεσημέρι.
<P>
Γραπτές δηλώσεις (άρθρο 142 του Κανονισμού)
<SPEAKER ID="212" NAME="Slavi Binev  " AFFILIATION="NI">
γραπτώς. - (BG) Χαιρετίζω την έκθεση της Anna Hedh για τον πίνακα αποτελεσμάτων για τους καταναλωτές και το στόχο της να κάνει την εσωτερική αγορά πιο ευαίσθητη στις προσδοκίες και τις ανησυχίες των πολιτών. Κατά τα τελευταία 19 έτη της αποκαλούμενης δημοκρατικής μετάβασης της Βουλγαρίας, ένα πλήθος διάφορων λύσεων ιδιωτικοποίησης κατατέθηκαν από τις κυβερνώσες αρχές στη Βουλγαρία. Μια αξιοσημείωτη περίπτωση είναι όταν επετράπη η είσοδος αποδεδειγμένων κλεφτών από την ενεργειακή εταιρεία ČEZ Měření στη βουλγαρική εγχώρια αγορά. Οι κύριοι της ČEZ, τους οποίους εμείς, τα μέλη του κόμματος ATAKA, έχουμε εδώ και πολύ καιρό αναγνωρίσει ως κατάφωρους κακοποιούς, έχουν παραπεμφθεί στην ίδια τους τη χώρα. 32 εκ των υπαλλήλων τους έχουν συλληφθεί για εκβιασμό πελατών τους οποίους κατηγόρησαν για κλοπή ηλεκτρισμού. Ωστόσο, προφανώς πολύ απασχολημένος με τη διαφθορά, ο τρικομματικός συνασπισμός στη Βουλγαρία δεν θεώρησε αυτόν το λόγο επαρκή για την εκδίωξη αυτών των εγκληματιών, όπως έκαναν οι κυβερνήσεις του Καναδά και της Ουγγαρίας, και έτσι η ČEZ συνεχίζει να ληστεύει και να εκβιάζει τον Βούλγαρο φορολογούμενο υπό το πρόσχημα των πρόσφορων συμφωνιών ιδιωτικοποίησής τους.
<P>
Πιστεύω ότι η υιοθέτηση του πίνακα αποτελεσμάτων για τους καταναλωτές θα βελτιώσει τα εργαλεία για την παρακολούθηση τομέων που χρήζουν διερεύνησης για αδυναμίες και παραβιάσεις, θα εμπλέξει τις εθνικές αρχές προστασίας των καταναλωτών στη διαφύλαξη της ποιότητας των κοινωνικών υπηρεσιών και θα συμβάλει στην αποκατάσταση της εμπιστοσύνης των καταναλωτών στην εσωτερική αγορά.
<SPEAKER ID="213" NAME="Zita Pleštinská  " AFFILIATION="PPE-DE">
γραπτώς. - (SK) " Επιτροπή Εσωτερικής Αγοράς και Προστασίας των Καταναλωτών του Ευρωπαϊκού Κοινοβουλίου έχει τον κατά προτεραιότητα στόχο της βελτίωσης της θέσης των Ευρωπαίων καταναλωτών στην εσωτερική αγορά. Συνεχώς καλεί την Επιτροπή και τα κράτη μέλη να ερευνήσουν τη γνώμη των καταναλωτών για την εσωτερική αγορά και ιδίως τις ανάγκες τους. " κύρια προϋπόθεση για μια αποδοτική και εύρυθμη εσωτερική αγορά είναι η εμπιστοσύνη των καταναλωτών.
<P>
Αναγνωρίζοντας τα πλεονεκτήματα του πίνακα αξιολόγησης για την εσωτερική αγορά που χρησιμοποιείται από το 1997, η επιτροπή έχει καλέσει την Επιτροπή να υποβάλει μια πρόταση για έναν πίνακα αξιολόγησης για τις αγορές των καταναλωτών ως μέσο για την αποτίμηση της αγοράς και από μια προοπτική των καταναλωτών.
<P>
Οι καταγγελίες, τα επίπεδα τιμολόγησης, η ικανοποίηση, οι διασυνδέσεις και η ασφάλεια είναι οι πέντε κύριοι ενδείκτες που χρησιμοποιούνται στον πίνακα αξιολόγησης. " επιτροπή αντιλαμβάνεται ότι, εφόσον αυτός θα είναι πρώτος πίνακας αξιολόγησης για τις αγορές των καταναλωτών, ορισμένοι από αυτούς τους ενδείκτες πρέπει να αντικατασταθούν με νέους στο μέλλον. Ο ενδείκτης που αναφέρεται στα επίπεδα τιμολόγησης είναι ιδιαίτερα αμφίβολος.
<P>
Συμφωνώ με τη γνώμη της εισηγήτριας, Anna Hedh, ότι ο πίνακας πρέπει να προωθηθεί σωστά από τα μέσα ενημέρωσης και να τοποθετηθεί στους σχετικούς δικτυακούς τόπους. Θα προτιμούσα η Επιτροπή να παρείχε οικονομική στήριξη για μια ενημερωτική εκστρατεία που θα διεξαγόταν από τις καταναλωτικές οργανώσεις. Λόγω της εμπειρίας τους στον τομέα της πολιτικής καταναλωτών, θα γνωρίζουν τον βέλτιστο τρόπο να κάνουν τον πίνακα κατανοητό στους καταναλωτές.
<P>
Πιστεύω ακράδαντα ότι ο πίνακας θα πρέπει να προσελκύσει το ενδιαφέρον των καταναλωτών, αν πρόκειται να γίνει ένα σημαντικό μέσο για τη μελλοντική ανάπτυξη της πολιτικής καταναλωτών.

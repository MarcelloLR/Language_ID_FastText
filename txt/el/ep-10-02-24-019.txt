<CHAPTER ID="019">
«Πεκίνο, 15 χρόνια μετά» - Πρόγραμμα Δράσης του ΟΗΕ για την Ισότητα των Φύλων (συζήτηση) 
<SPEAKER ID="201" NAME="Πρόεδρος">
" ημερήσια διάταξη προβλέπει τη συζήτηση επί:
<P>
της προφορικής ερώτησης προς το Συμβούλιο: "Πεκίνο, 15 χρόνια μετά" - Πρόγραμμα Δράσης του Ο"Ε για την Ισότητα των Φύλων, της κ. Svensson, εξ ονόματος της Επιτροπής Δικαιωμάτων των Γυναικών και Ισότητας των Φύλων - B7-0007/2010), και
<P>
της προφορικής ερώτησης προς την Επιτροπή: "Πεκίνο, 15 χρόνια μετά" - Πρόγραμμα Δράσης του Ο"Ε για την Ισότητα των Φύλων, της κ. Svensson, εξ ονόματος της Επιτροπής Δικαιωμάτων των Γυναικών και Ισότητας των Φύλων - B7-0008/2010).
<SPEAKER ID="202" NAME="Eva-Britt Svensson" LANGUAGE="SV">
Το ζήτημα των δικαιωμάτων των γυναικών κατέχει πάντοτε υψηλή θέση στην ημερήσια διάταξή μου και, ως εκ τούτου, είμαι ιδιαίτερα ευτυχής όταν αυτά αποτελούν επίσης το επίκεντρο των συζητήσεών μας εδώ στην Ολομέλεια, όπως συμβαίνει σήμερα. " Επιτροπή Δικαιωμάτων των Γυναικών και Ισότητας των Φύλων έχει εγκρίνει ένα ψήφισμα που αντιπροσωπεύει τη θέση του Κοινοβουλίου σε σχέση με το πρόγραμμα δράσης του Πεκίνου. Θα ήθελα να ευχαριστήσω πάρα πολύ τους συναδέλφους μας στην επιτροπή για την καλή τους συνεργασία.
<P>
Το πρόγραμμα δράσης που εγκρίθηκε το 1995 στο πλαίσιο των "νωμένων Εθνών αποτελούσε από ιστορικής πλευράς ένα σημαντικό βήμα. Το πρόγραμμα δράσης που εγκρίθηκε αποτελούσε το πρώτο παγκόσμιο έγγραφο του είδους του. Εξέταζε συνολικά τις συνθήκες διαβίωσης και τα δικαιώματα των γυναικών. Ο Ο"Ε έχει μακρά και υπερήφανη παράδοση στον τομέα των ανθρωπίνων δικαιωμάτων και έχει εγκρίνει μια διακήρυξη ήδη από το 1948.
<P>
" Οικουμενική Διακήρυξη περιλαμβάνει 30 άρθρα, τα οποία μνημονεύονται συχνά. " εν λόγω διακήρυξη επεσήμανε ήδη - στο άρθρο 2 - ότι κάθε άνθρωπος δικαιούται να επικαλείται όλα τα δικαιώματα και όλες τις ελευθερίες, χωρίς καμία απολύτως διάκριση, και το φύλο αναφέρεται ρητά. Στο πλαίσιο της ΕΕ, το ζήτημα της ισότητας μεταξύ γυναικών και ανδρών κατέχει σαφή θέση τόσο στις συνθήκες όσο και στον Χάρτη Θεμελιωδών Δικαιωμάτων.
<P>
Στην επιτροπή υπήρχε συμφωνία ως προς τη σημασία του προγράμματος δράσης του Πεκίνου και την ανάγκη να εργαστούμε περισσότερο εξειδικευμένα στο πλαίσιο της ΕΕ όσον αφορά τη συστηματική παρακολούθηση των εξελίξεων και τη διασφάλιση της προϋπόθεσης ότι θα κινηθούμε προς την κατεύθυνση της αύξησης της ισότητας σε όλους τους τομείς. Το νέο Ευρωπαϊκό Ινστιτούτο για την Ισότητα των Φύλων, το οποίο έχει την έδρα του στην πόλη Vilnius, θα είναι ένας τρόπος να λάβουμε βοήθεια στο έργο αυτό και θα μπορεί επίσης να διεξάγει έρευνα, προκειμένου να καταδείξει ποια πολιτικά μέτρα είναι περισσότερο αποτελεσματικά, καθώς υπάρχουν πολλοί τομείς στους οποίους δεν διαθέτουμε τα απαραίτητα στοιχεία ή γνώσεις.
<P>
Υποστηρίζω την πρόταση για μια ευρωπαϊκή εντολή προστασίας και είμαι ιδιαίτερα ευτυχής για το γεγονός ότι την πρόταση αυτήν κατέθεσε η ισπανική Προεδρία. Το πρόγραμμα δράσης του Πεκίνου περιλαμβάνει μια σειρά τομέων, οι οποίοι είναι εξαιρετικά σημαντικοί, εάν επιθυμούμε να σημειώσουμε πρόοδο. Οι τομείς αυτοί είναι, για παράδειγμα, η φτώχεια, η οποία επηρεάζει κατά κύριο λόγο τις γυναίκες, η ανεπαρκής πρόσβαση των γυναικών στην ιατρική περίθαλψη, η βία κατά των γυναικών σε όλες της τις μορφές και η ανισότητα στις οικονομικές δομές και την οικονομική πολιτική.
<P>
Όπως γνωρίζετε, μια αντιπροσωπεία οκτώ βουλευτών του ΕΚ πρόκειται να ταξιδέψει στη Νέα Υόρκη, για να εκπροσωπήσει το Ευρωπαϊκό Κοινοβούλιο. Θα παρακολουθήσουμε τις συζητήσεις και τις διαπραγματεύσεις που αποτελούν μέρος μιας αξιολόγησης σχετικά με την πρόοδο που έχει σημειώσει ο κόσμος σε διάστημα 15 ετών προς την κατεύθυνση της επίτευξης των στόχων του προγράμματος δράσης. Μαζί μας στη Νέα Υόρκη θα πάρουμε και το ψήφισμα που θα εγκρίνουμε αύριο, καθώς είναι σημαντικό να το έχουμε μαζί μας.
<P>
" επιτροπή ενέκρινε μια παράγραφο, η οποία επισημαίνει ότι η σεξουαλική και αναπαραγωγική υγεία, καθώς και τα σεξουαλικά και αναπαραγωγικά δικαιώματα αποτελούν μέρος των δικαιωμάτων των γυναικών και ότι πρέπει να βελτιωθούν τόσο στο πλαίσιο της Ευρώπης όσο και παγκοσμίως. " Ομάδα του Ευρωπαϊκού Λαϊκού Κόμματος (Χριστιανοδημοκράτες) ζήτησε να πραγματοποιηθεί μια ξεχωριστή ψηφοφορία σχετικά με την εν λόγω παράγραφο. Όλοι γνωρίζουμε ότι όταν κάποιος επιθυμεί να ψηφίσει ξεχωριστά επί μιας παραγράφου, αυτό συμβαίνει επειδή είναι ιδιαίτερα σημαντική και γι' αυτόν τον λόγο δεν θέλει να ψηφίσει επ' αυτής συνολικά με το υπόλοιπο κείμενο του ψηφίσματος.
<P>
Συμφωνώ απολύτως με την Ομάδα του Ευρωπαϊκού Λαϊκού Κόμματος (Χριστιανοδημοκράτες) όσον αφορά την κεντρική σημασία της παραγράφου 9. Εντούτοις, φοβάμαι ότι η εν λόγω πολιτική Ομάδα επιθυμεί να καταψηφίσει τη συγκεκριμένη παράγραφο, πράγμα για το οποίο θα λυπόμουν ιδιαιτέρως. Γνωρίζω πολύ καλά ότι οι βουλευτές του Κοινοβουλίου έχουν αποκλίνουσες απόψεις και αξίες και αυτό είναι κάτι θεμιτό. Αυτός είναι ο λόγος για τον οποίον πραγματοποιούμε διαλόγους και συζητήσεις. Ωστόσο, η διατύπωση αυτή είναι μόνο η ουσιώδης και θα πρέπει να μπορούν να την υποστηρίξουν όλοι. Καμία άλλη διατύπωση δεν έχει προταθεί για την αντικατάσταση της παραγράφου 9. Θα ήταν δυστύχημα εάν πηγαίναμε στη Νέα Υόρκη με ένα ψήφισμα που δεν επισημαίνει καν τα ουσιώδη ως προς το θεμελιώδες αυτό ζήτημα, το οποίο αποτελεί εξάλλου παγκοσμίως ένα εξαιρετικά σημαντικό ζήτημα.
<P>
Ελπίζω και πιστεύω ότι όλοι θα μπορέσουν να αποδεχθούν την εν λόγω διατύπωση ως έχει, διότι απλώς επισημαίνει ό,τι είναι αυταπόδεικτο σε όλους μας. Στο μεταξύ, εργαστήκαμε επίσης στενά με χιλιάδες διαφορετικές γυναίκες και οργανώσεις γυναικών, γεγονός που παρέχει στο έγγραφο αυτό μια μοναδική βάση.
<SPEAKER ID="203" NAME="Diego López Garrido" LANGUAGE="ES">
Κυρία Svensson, σας ευχαριστώ πολύ για την ερώτησή σας, διότι γνωρίζετε ότι ένα από τα ζητήματα που κατέχουν βασική, κεντρική και πρωταρχική σημασία για την ισπανική Προεδρία του Συμβουλίου της Ευρωπαϊκής Ένωσης είναι η ισότητα των φύλων. " Προεδρία διαθέτει μια σειρά στόχων, οι οποίοι εκφράζουν την ιδέα της ισότητας σε σχέση με τη σημασία της οδηγίας κατά των διακρίσεων και επίσης σε σχέση με κάτι που αναφέρατε, ήτοι την καταπολέμηση της βίας που συνδέεται με το φύλο και το πόσο σημαντικό είναι να διαθέτουμε μια εντολή για την προστασία των θυμάτων της εν λόγω βίας.
<P>
Από την άποψη αυτήν, είμαι ιδιαίτερα ευτυχής που βλέπω εδώ την Επίτροπο Reding, η οποία είναι αρμόδια για την εφαρμογή όλων όσα σχετίζονται με την ισότητα μεταξύ ανδρών και γυναικών από δικαστικής πλευράς. Επίσης, θα ήθελα να ξεκινήσω ζητώντας συγγνώμη για το γεγονός ότι η ισπανίδα υπουργός που είναι αρμόδια για την ισότητα δεν παρευρίσκεται εδώ, καθώς μόλις παρέστη σε μια ψηφοφορία της ισπανικής γερουσίας σχετικά με τη μεταρρύθμιση της νομοθεσίας περί των εκτρώσεων, η οποία συμπτωματικά είχε θετική έκβαση, καθώς μόλις έγινε δεκτή σήμερα το απόγευμα από το ισπανικό κοινοβούλιο.
<P>
Το Συμβούλιο της Ευρωπαϊκής Ένωσης πάντοτε ενέκρινε και πάντοτε στήριζε την Ένωση και τα "νωμένη Έθνη στον τομέα της ισότητας των φύλων. " σουηδική Προεδρία συνέταξε την έκθεση "Πεκίνο, 15 χρόνια μετά", την οποία η ισπανική Προεδρία πρόκειται να παρουσιάσει στην 54η συνεδρίαση της Επιτροπής για το Καθεστώς των Γυναικών, και πρέπει να ειπωθεί ότι, παρά το γεγονός ότι έχει σημειωθεί μεγάλη πρόοδος στον τομέα αυτόν, πρέπει ακόμη να γίνουν πολλά.
<P>
Από την άποψη αυτήν, η Προεδρία επεσήμανε, για παράδειγμα, την ανάγκη βελτίωσης των δεδομένων και την καλύτερη χρήση των δεικτών που δημιουργήσαμε στο πλαίσιο του προγράμματος δράσης του Πεκίνου. Όπως γνωρίζετε, στο πλαίσιο της Ευρωπαϊκής Ένωσης έχουν δημιουργηθεί δώδεκα δείκτες για την παρακολούθηση, την αξιολόγηση και την εκτίμηση της πραγματικής ισότητας των φύλων, αν και σε ορισμένες περιπτώσεις δεν έχουμε ακόμη καταφέρει να τους ορίσουμε, για παράδειγμα, στους τομείς των ανθρωπίνων δικαιωμάτων, των μέσων επικοινωνίας και του περιβάλλοντος.
<P>
Θα ήθελα να πω ότι η ισπανική Προεδρία πρόκειται να πραγματοποιήσει τον Μάιο μια εξειδικευμένη συνεδρίαση, για να συζητήσει για τις γυναίκες, τα μέσα επικοινωνίας και τα στερεότυπα, ως ένα θέμα που σχετίζεται με τα μέσα επικοινωνίας, κάτι που εμπίπτει επίσης στο πεδίο αρμοδιότητας της Επιτρόπου Reding.
<P>
Θα ήθελα να ολοκληρώσω λέγοντας ότι επί του παρόντος υπάρχει ένα πολύ σημαντικό ζήτημα, όπως όλοι γνωρίζουν, το οποίο είναι η οικονομική κρίση. Σε συνδυασμό με τη ζημία που προκαλείται, η κρίση θα μπορούσε να αποτελέσει εμπόδιο στην πρόοδο της ισότητας μεταξύ ανδρών και γυναικών. Εντούτοις, αληθεύει εξίσου ότι η ισότητα των φύλων θα μπορούσε παραδόξως να μας βοηθήσει να υπερβούμε και να καταπολεμήσουμε την κρίση: μέσω της ισότητας των φύλων και της ισότιμης πρόσβασης ανδρών και γυναικών στις θέσεις εργασίας.
<P>
Μιλώ πολύ συγκεκριμένα για τη στρατηγική "Ευρώπη 2020". Τα θεσμικά όργανα της Ευρωπαϊκής Ένωσης έχουν καταστήσει σαφές ότι επιθυμούν να διέπεται η στρατηγική "Ευρώπη 2020" από τη διάσταση της ισότητας των φύλων, έτσι ώστε το ζήτημα της ισότητας μεταξύ ανδρών και γυναικών να αποτελεί επίσης μέρος της στρατηγικής.
<P>
Στην περσινή του έκθεση, το Ευρωπαϊκό Κοινοβούλιο ζήτησε από το Συμβούλιο και την Επιτροπή να συμπεριλάβουν ένα κεφάλαιο σχετικά με την ενσωμάτωση της διάστασης του φύλου στη στρατηγική για το 2020. Στις 30 Νοεμβρίου του περασμένου έτους, το Συμβούλιο Απασχόλησης, Κοινωνικής Πολιτικής, Υγείας και Καταναλωτών, δηλαδή το ανεπίσημο συμβούλιο EPSCO, αυτό που μόλις πραγματοποιήθηκε στη Βαρκελώνη, είπε επίσης ότι τα κράτη μέλη και η Επιτροπή πρέπει να εργαστούν προκειμένου να διασφαλίσουν ότι η διάσταση του φύλου θα μπορέσει, σύμφωνα με την αρμοδιότητά τους, να ενσωματωθεί στη στρατηγική για το 2020 και ότι θα ληφθούν υπόψη όλοι οι σχετικοί πολιτικοί τομείς. Ως εκ τούτου, είμαι βέβαιος ότι αυτό, σε συνδυασμό με το πρόγραμμα εργασίας της Επιτροπής, ένα μείζονος σημασίας πρόγραμμα εργασίας που πάντοτε αποτελούσε θεμελιώδες εργαλείο για την καθοδήγηση της εν λόγω στρατηγικής, θα σημαίνει ότι η πτυχή αυτή θα συμπεριληφθεί στο έγγραφο σχετικά με τη στρατηγική για το 2020, το οποίο μας υποσχέθηκε η Επιτροπή για τις 3 Μαρτίου (και στο οποίο αναφέρθηκαν τόσο ο Πρόεδρος Van Rompuy όσο και ο Πρόεδρος της Επιτροπής κ. José Manuel Barroso).
<P>
Πρέπει να συνεχίσουμε να εργαζόμαστε, πρέπει να συνεχίσουμε να δίνουμε ώθηση στις πολιτικές για την ισότητα των φύλων. Δεν πρόκειται απλά για ένα ζήτημα δικαιοσύνης, αλλά για ένα ζήτημα συνέπειας προς το πνεύμα της Ευρωπαϊκής Ένωσης, έτσι ώστε να συνεχίσει η τελευταία να αποτελεί παγκοσμίως σημείο αναφοράς για την ισότητα μεταξύ ανδρών και γυναικών.
<SPEAKER ID="204" NAME="Viviane Reding" LANGUAGE="FR">
Κύριε Πρόεδρε, με τιμά το γεγονός ότι η πρώτη μου ομιλία κατά τη διάρκεια της Ώρας των Ερωτήσεων στο Κοινοβούλιο θα αποτελεί απάντηση σε ερωτήματα αναφορικά με τις γυναίκες. Πράγματι, ως Επίτροπος αρμόδια για τα θεμελιώδη δικαιώματα, θεωρώ ότι το θέμα των θεμελιωδών δικαιωμάτων που συνδέεται με την ισότιμη μεταχείριση ανδρών και γυναικών είναι ένα από τα σημαντικότερα, καθώς και ένα από τα παλαιότερα θέματα. Επιπλέον, θυμάμαι με μεγάλη συγκίνηση πώς προετοίμαζα στο Λουξεμβούργο, περισσότερο από 15 χρόνια πριν, ως νεαρή λουξεμβουργιανή βουλευτής του ΕΚ, το πρόγραμμα δράσης του Πεκίνου· σήμερα, να 'μαστε εδώ στο Ευρωπαϊκό Κοινοβούλιο να προετοιμάζουμε τη συνέχεια που θα δοθεί στο πρόγραμμα δράσης του Πεκίνου. Έχουμε ολοκληρώσει έναν κύκλο.
<P>
Δεν χρειάζεται να υπογραμμίσω ότι, όπως γνωρίζετε, η ισότητα μεταξύ ανδρών και γυναικών αποτελεί μία από τις θεμελιώδεις αξίες της Ευρωπαϊκής Ένωσης και μπορείτε να βασίζεστε στη διαρκή δέσμευση της Επιτροπής στον τομέα αυτόν.
<P>
Κατά τη διάρκεια του τρέχοντος έτους, θα παρουσιάσω μια νέα στρατηγική της Επιτροπής για την ισότητα των φύλων, η οποία θα αποτελεί τη συνέχεια του υφιστάμενου χάρτη πορείας για την ισότητα για το διάστημα 2006-2010. Σε μερικές ημέρες, όταν θα ξεκινήσει στα "νωμένα Έθνη το έργο της 54ης Επιτροπής για το Καθεστώς των Γυναικών, σηματοδοτώντας την 15η επέτειο του Πεκίνου, το Ευρωπαϊκό Κοινοβούλιο θα αποστείλει μια πολύ σημαντική αντιπροσωπεία. Θα παραστώ και εγώ η ίδια εκεί, μαζί με τον Πρόεδρο του Συμβουλίου, πράγμα που θα συμβεί για πρώτη φορά. Κατά τη διάρκεια της συνόδου της Ολομέλειας, θα λάβουμε και οι δύο τον λόγο. Θεωρώ ότι το γεγονός αυτό κατέχει επίσης έναν πολύ ισχυρό συμβολισμό.
<P>
Θα αποτελέσει επίσης μια ευκαιρία να αξιολογήσουμε, σε διεθνές επίπεδο, την πρόοδο που έχει σημειωθεί στους δώδεκα τομείς δράσης που προσδιορίστηκαν στο Πεκίνο, αλλά και να δούμε επίσης ποιες ανισότητες εμμένουν, διότι αν και έχουν υπάρξει επιτυχίες, εξακολουθούν να υπάρχουν προκλήσεις, στις οποίες πρέπει να ανταποκριθούμε. Επιπλέον, πρέπει να πω ότι η Ευρωπαϊκή Ένωση είναι και θα παραμείνει ένας σημαντικός υποστηρικτής του έργου των "νωμένων Εθνών, όσον αφορά τόσο τη συνεχιζόμενη μεταρρύθμιση των θεσμικών μηχανισμών όσο και τη δημιουργία αυτού του οργάνου για τα φύλα στο πλαίσιο των "νωμένων Εθνών.
<P>
" Ευρωπαϊκή Ένωση αντιπροσωπεύει επίσης έναν ισχυρό υποστηρικτή από πλευράς ανάπτυξης, ιδιαίτερα στο πλαίσιο των αναπτυξιακών στόχων της χιλιετίας, οι οποίοι διασφαλίζουν μια σημαντική θέση για το 50% των πολιτών που συμβάλλουν παγκοσμίως στην εν λόγω ανάπτυξη. Πράγματι, γνωρίζουμε πολύ καλά ότι χωρίς τη συμβολή των γυναικών δεν θα υπάρξει ανάπτυξη. Αυτός είναι ο λόγος για τον οποίον η ισότιμη μεταχείριση ανδρών και γυναικών αποτελεί για την Επιτροπή μια οριζόντια πολιτική, η οποία διεξάγεται όχι μόνο από τον αρμόδιο για τον τομέα αυτόν Επίτροπο, αλλά και από άλλους Επιτρόπους στους ιδιαίτερους τομείς της αρμοδιότητάς τους, δηλαδή στους τομείς που αφορούν πολιτικές στο πλαίσιο της Ευρωπαϊκής Ένωσης, αλλά και τομείς στις εξωτερικές πολιτικές της και, συγκεκριμένα, στις πολιτικές της για τη συνεργασία και την ανάπτυξη.
<P>
Όλοι γνωρίζουμε ότι η δημιουργία του προγράμματος δράσης του Πεκίνου αντιπροσώπευε μια σημαντική πρόοδο. Έπειτα από την έγκριση του εν λόγω προγράμματος δράσης, η ενσωμάτωση της διάστασης του φύλου διαδόθηκε ευρέως σε ολόκληρη την Ευρωπαϊκή Ένωση. Αυτό ήταν το μήνυμα που εστάλη στο Πεκίνο. Και ο αντίκτυπος ήταν πραγματικά αξιοσημείωτος, δεδομένου ότι, σε όλα τα κράτη μέλη μας, οι πολιτικές μας για την ισότητα δεν περιορίζονται πλέον σε στοχευμένες δράσεις, αλλά είναι από εδώ και στο εξής ενσωματωμένες σε όλες τις σχετικές πολιτικές.
<P>
Το πρόγραμμα δράσης του Πεκίνου μας έχει δώσει επίσης τη δυνατότητα να παρακολουθούμε την πρόοδο που σημειώνεται σε σχέση με την ισότητα επί τη βάσει δεικτών, τους οποίους ανέπτυξε το Συμβούλιο για την πλειονότητα των τομέων δράσης. Υπάρχουν δώδεκα δράσεις και εννέα δείκτες. Είμαστε πολύ υπερήφανοι για τα αποτελέσματα, όμως μένει ακόμη να καθοριστούν τρεις δείκτες, κάτι που νομίζω ότι το Συμβούλιο έχει δεσμευθεί να κάνει, εγκρίνοντας συμπεράσματα ώστε να προχωρήσει με αποφασιστικότητα και να αναπτύξει τους εν λόγω ανολοκλήρωτους δείκτες.
<P>
" 15η επέτειος του προγράμματος δράσης του Πεκίνου. " σουηδική Προεδρία προέβη σε εκτιμήσεις σχετικά με το τι πρέπει να γίνει στην ΕΕ σε σχέση με την ισότητα. Το Συμβούλιο ενέκρινε ορισμένα συμπεράσματα και το Κοινοβούλιο θα παρουσιάσει τα έγγραφα αυτά, τα οποία φυσικά θα βρουν επίσης τη θέση τους σε όλες τις άλλες πολιτικές που θα αναπτύξει η Ευρωπαϊκή Ένωση.
<P>
Και οι δύο Πρόεδροι εξέφρασαν μόλις την άποψή τους σχετικά με τη στρατηγική "Ευρώπη 2020". Είναι απολύτως φυσικό μέσα στο σύστημα αυτό, το οποίο πρόκειται να θέσει και πάλι την Ευρώπη σε κίνηση, να διαδραματίζουν οι γυναίκες έναν ειδικό ρόλο, ιδιαίτερα σε μια περίοδο κατά την οποία ολοένα και περισσότεροι άνθρωποι είναι άνεργοι. Στην πραγματικότητα, πλέον δεν έχουμε καν επιλογή: χρειαζόμαστε τις γυναίκες για την οικονομική ανάπτυξη. Πλέον δεν αποτελεί καν ένα ζήτημα που σχετίζεται απλώς με την ισότητα των φύλων, αλλά ένα ζήτημα οικονομικής πολιτικής και μόνον αυτό. Ως εκ τούτου, δεν έχουμε άλλη επιλογή σε αυτό το θέμα. Εάν θέλουμε να υπερβεί η Ευρώπη τις δυσκολίες, χρειαζόμαστε τις γυναίκες και αυτοί οι νέοι δείκτες θα μας βοηθήσουν φυσικά να κινηθούμε προς την κατεύθυνση αυτήν. Στο πλαίσιο της ομάδας υψηλού επιπέδου, αναπτύξαμε ένα πρόγραμμα εργασίας που θα μας επιτρέψει να παρακολουθήσουμε τους υφιστάμενους δείκτες και να δημιουργήσουμε δείκτες που πρέπει ακόμη να εφαρμοστούν. Όπως είναι φυσικό, στο έργο αυτό θα μας βοηθήσει το Ευρωπαϊκό Ινστιτούτο για την Ισότητα των Φύλων, το οποίο από την επόμενη εβδομάδα -και αυτός είναι ένας άλλος συμβολισμός που κάνει την εμφάνισή του ακριβώς την ίδια στιγμή που θα πραγματοποιηθεί η συνεδρίαση στη Νέα Υόρκη- θα συσταθεί σε μόνιμη βάση στην πόλη Vilnius.
<P>
Κύριε Πρόεδρε, κατά την επιστροφή μου από τη Νέα Υόρκη θα σας επισκεφτώ, προκειμένου να συζητήσουμε τη στρατηγική της Επιτροπής για την ισότητα. Θα το κάνουμε από κοινού. Θα το κάνουμε για το 50% του πληθυσμού μας, για το 50% των πολιτών μας, και θα επιτύχουμε.
<SPEAKER ID="206" NAME="Christa Klaß">
εξ ονόματος της Ομάδας PPE. - (DE) Κύριε Πρόεδρε, κυρία Επίτροπε, κυρίες και κύριοι, η παγκόσμια διάσκεψη για τις γυναίκες που θα πραγματοποιηθεί την επόμενη εβδομάδα στη Νέα Υόρκη θα μας δώσει την ευκαιρία να φέρουμε την ισότητα μεταξύ ανδρών και γυναικών στο επίκεντρο της προσοχής της διεθνούς κοινωνίας. Με τον τρόπο αυτόν, θα υποβάλουμε οπωσδήποτε σε στενή κριτική αξιολόγηση τη σημερινή μας θέση αναφορικά με το τι έχουμε επιτύχει και τι θέλουμε να επιτύχουμε ακόμη. Το αίτημα για ισότητα, ανάπτυξη και ειρήνη που τέθηκε στην παγκόσμια διάσκεψη για τις γυναίκες, η οποία πραγματοποιήθηκε στις 15 Ιουνίου 1995 στο Πεκίνο, εξακολουθεί να αποτελεί μια σταθερή δήλωση ως προς τους σημερινούς μας στόχους, ακόμη και στο πλαίσιο της Ευρώπης.
<P>
Προχωρούμε, έχοντας σταθερά υπόψη μας τον στόχο αυτόν. Εντούτοις, πρέπει να παραδεχθούμε ότι ο δρόμος που ακολουθούμε δεν είναι εύκολος, ότι στην πορεία μας υπάρχουν μποτιλιαρίσματα, μπλόκα και ορισμένες φορές ακόμη και μονόδρομοι. Πρέπει να επαναπροσδιορίζουμε διαρκώς την πορεία μας, έχοντας πάντοτε το βλέμμα μας σταθερά στραμμένο στον προορισμό μας. Υπάρχει ένα παλιό γερμανικό ρητό: πολλοί δρόμοι οδηγούν στη Ρώμη. Ως εκ τούτου, κατά την αναζήτηση της σωστής κοινής πορείας, καλώ όλους εμάς να βρούμε περισσότερα κοινά σημεία.
<P>
" πολιτική για την ισότητα των φύλων δεν μπορεί και δεν πρέπει να αποτελεί αντικείμενο ψηφοφορίας για τις κοντόφθαλμες, επιβληθείσες πλειοψηφίες. " πολιτική μου Ομάδα παρέχει την ελευθερία να αποφασίσουμε επί του θέματος αυτού και, κατά συνέπεια, κυρία Svensson, θα θέλαμε μια ψηφοφορία κατά τμήματα. " ισότητα πρέπει να γίνει τρόπος σκέψης. Αυτό είναι κάτι που απαιτεί ευαισθησία, καθώς και τη δύναμη της πειθούς. Με το ψήφισμά της, η κ. Svensson άγγιξε πολλές ανοιχτές πληγές. Εξακολουθούν να υπάρχουν πολλά ανολοκλήρωτα ζητήματα που πρέπει να αντιμετωπισθούν και αυτά τα έχουμε ήδη αναφέρει: πρόκειται για τον απαλλαγμένο από στερεότυπα τρόπο σκέψης, για την παροχή ίσης αμοιβής για ίση εργασία, για τη φτώχεια μεταξύ των γυναικών, για τη βία κατά των γυναικών και για τη γηράσκουσα κοινωνία, η οποία επηρεάζει ιδιαιτέρως τις γυναίκες. Για εμάς, τα εν λόγω ζητήματα έχουν οπωσδήποτε κεντρική σημασία σε αυτό το ψήφισμα που επιθυμούμε να εξετάσουμε.
<P>
Ελάχιστα βοηθούν οι απλές δηλώσεις προθέσεων. Μόνο ο κατάλογος με τα πολλά ψηφίσματα, τις στρατηγικές και τα σύμφωνα καταλαμβάνει δύο σελίδες από την έκθεση της κ. Svensson. Για την πολιτική μου Ομάδα είναι πολύ σημαντικό να αναφερόμαστε τόσο στους άνδρες όσο και στις γυναίκες -επί ίσης βάσης, που λέει ο λόγος- όποτε συζητούμε για την ισότητα, και ελπίζουμε ότι η διάσκεψη παρακολούθησης του προγράμματος δράσης του Πεκίνου θα συντελέσει επίσης στο να προχωρήσουμε ένα βήμα μπροστά προς την κατεύθυνση της επίτευξης μεγαλύτερης ισότητας.
<SPEAKER ID="207" NAME="Zita Gurmai" LANGUAGE="EN">
Κύριε Πρόεδρε, το 2010 σηματοδοτεί τη 15η επέτειο για τη δρομολόγηση του προγράμματος δράσης του Πεκίνου. Πρόκειται για μια στιγμή περισυλλογής, κατά την οποία δεν πρέπει μόνο να αξιολογήσουμε όσα έχουμε επιτύχει έως τώρα, αλλά και να σκεφτούμε νέους τρόπους για την επίτευξη των στόχων που καθορίστηκαν το 1995.
<P>
" αρχή ήταν καθησυχαστική: το 1995, επιτεύχθηκε μια παγκόσμια συναίνεση, σύμφωνα με την οποία οι γυναίκες και οι άνδρες ήταν ίσοι από κάθε άποψη, συμπεριλαμβανομένων της πολιτικής, της οικονομικής, της νομικής και της κοινωνικής. Εντούτοις, παρά τη συναίνεση αυτήν, η συνέχεια είναι λιγότερο ενδιαφέρουσα. Πολλοί από τους στόχους του προγράμματος δράσης του Πεκίνου απέχουν ακόμη πολύ από την επίτευξή τους. Σε πολλές χώρες, οι γυναίκες εξακολουθούν να μην διαθέτουν επαρκή δικαιώματα και η φτώχεια έχει γυναικείο πρόσωπο.
<P>
Επιπλέον, ακόμη και στον 21ο αιώνα, ακόμη και στις ανεπτυγμένες χώρες, παρατηρούμε και πάλι την πραγματοποίηση συζητήσεων επί ορισμένων βασικών ζητημάτων, τα οποία αμφισβητούν τα ήδη καθιερωμένα δικαιώματα, όπως τα σεξουαλικά δικαιώματα και τα δικαιώματα που συνδέονται με την αναπαραγωγική υγεία. Είμαι ιδιαίτερα ευτυχής για το γεγονός ότι το Ευρωπαϊκό Κοινοβούλιο δεν ακολουθεί τις τάσεις αυτές, αλλά αντίθετα δεσμεύεται απέναντι σε αυτά τα βασικά δικαιώματα. Παρ' όλα αυτά, οι πολιτικές συζητήσεις και οι συντηρητικές επιθέσεις κατά των ανθρωπίνων δικαιωμάτων είναι ανησυχητικές και υπογραμμίζουν με σαφήνεια το γεγονός ότι ο αγώνας για τα δικαιώματα των γυναικών δεν έχει σε καμία περίπτωση τελειώσει.
<P>
Δεν πιστεύω ότι τα ανθρώπινα δικαιώματα μπορούν να αποτελέσουν αντικείμενο συμβιβασμών. Δεν πρέπει να ανεχθούμε τον ελάχιστο κοινό παρονομαστή. Ως εκ τούτου, όταν σε μερικές ημέρες πάμε στη Νέα Υόρκη, πρέπει να καταβάλουμε προσπάθειες, έτσι ώστε όλες οι γυναίκες να έχουν τα ίδια δικαιώματα και τα δικαιώματα αυτά να προστατεύονται. Προσωπικά, θα το πράξω αυτό σύμφωνα με το σύνθημα "Είναι σώμα μου, είναι δικαίωμά μου", το οποίο πρέπει να γνωστοποιήσουμε σε όλες τις γυναίκες του κόσμου.
<SPEAKER ID="208" NAME="Antonyia Parvanova" LANGUAGE="EN">
Κύριε Πρόεδρε, κοιτώντας πίσω στα όσα έχουμε επιτύχει από την έγκριση της διακήρυξης και του προγράμματος δράσης του Πεκίνου πριν από 15 χρόνια, δεν μπορεί να αρνηθεί κανείς ότι πολλά μένουν ακόμη να γίνουν. Εξακολουθούμε να απέχουμε πολύ από τους στρατηγικούς στόχους του Πεκίνου. " ανισότητα και τα στερεότυπα που συνδέονται με το φύλο συνεχίζονται σε όλες τις περιοχές του κόσμου, συμπεριλαμβανομένης και της Ευρωπαϊκής Ένωσης. Εάν θέλουμε να σημειώσουμε πρόοδο σε σχέση με την ατζέντα αυτήν, είναι κρίσιμης σημασίας να έχουμε, σε εθνικό και κοινοτικό επίπεδο, αξιόπιστα και συγκρίσιμα δεδομένα σχετικά με τους δείκτες του Πεκίνου. Στη συνέχεια, πρέπει επίσης να βεβαιωθούμε ότι οι εν λόγω δείκτες θα παρακολουθούνται εγκαίρως, προκειμένου να ενημερώνουμε αναλόγως την κοινοτική στρατηγική για την ισότητα των φύλων.
<P>
Πολλά είναι ακόμη τα ζητήματα που πρέπει να εξετάσουμε εδώ στην Ευρώπη.
<P>
Ας πάρουμε για παράδειγμα την κατάσταση που επικρατεί στην αγορά εργασίας: πρέπει να καλύψουμε το μισθολογικό χάσμα που υφίσταται μεταξύ των δύο φύλων, εξετάζοντας ταυτόχρονα τη θέση και την εκπροσώπηση των γυναικών στις διευθυντικές θέσεις τόσο των δημόσιων όσο και των ιδιωτικών οργανισμών.
<P>
Εξετάζοντας ακόμη βαθύτερα τους κοινωνικούς προβληματισμούς, οι ανισότητες και οι διακρίσεις που επηρεάζουν τις γυναίκες οδηγούν τις περισσότερες φορές στον αποκλεισμό και τη φτώχεια. " φτώχεια είναι ο μεγαλύτερος και μοναδικός καθοριστικός παράγοντας για την υγεία. " εκθήλυνση της φτώχειας έχει πραγματικές επιπτώσεις στη σωματική και ψυχική υγεία των γυναικών.
<P>
Οι γυναίκες των μειονοτικών ομάδων βιώνουν τη φτώχεια, τον αποκλεισμό και τις διακρίσεις. Οι ανάγκες τους είναι σε μεγάλο βαθμό άγνωστες και παραμελημένες και οι φωνές τους δεν εισακούονται. Για τις γυναίκες Ρομά, το προσδόκιμο ζωής μπορεί να είναι έως και δέκα χρόνια μικρότερο από το αντίστοιχο της πλειονότητας των γυναικών. " παιδική θνησιμότητα είναι τρεις έως τέσσερις φορές μεγαλύτερη από την αντίστοιχη της πλειονότητας του πληθυσμού.
<P>
Οι διακρίσεις, ο αποκλεισμός και η φτώχεια πρέπει επίσης να εξετασθούν υπό το πρίσμα του γηράσκοντος πληθυσμού. Οι διαφορές στο προσδόκιμο ζωής μεταξύ ανδρών και γυναικών θα συνεπάγονται αυξημένες οικονομικές και κοινωνικές δυσκολίες για τις ανύπαντρες ηλικιωμένες γυναίκες. Αυτό είναι το νέο ανερχόμενο φαινόμενο και πρόκειται για ένα σοβαρό φαινόμενο, το οποίο πρέπει να εξετασθεί στενά και να αντιμετωπισθεί καταλλήλως.
<P>
Τέλος, κυρία Επίτροπε, θα ήθελα να σας ενθαρρύνω ιδιαιτέρως να δημιουργήσετε μια οδηγία για τη βία κατά των γυναικών. Θα έχετε τη στήριξη όλων μας.
<SPEAKER ID="209" NAME="Nicole Kiil-Nielsen" LANGUAGE="FR">
Ήδη το 2006, ο Ο"Ε αναγνώρισε ότι οι περισσότερο ευάλωτοι και φτωχοί πληθυσμοί ήταν τα κύρια θύματα της αλλαγής του κλίματος. " αλήθεια είναι ότι οι γυναίκες συνιστούν την πλειονότητα και στις δύο αυτές κατηγορίες.
<P>
Στην υποσαχάρια Αφρική, για παράδειγμα, παρά το γεγονός ότι οι γυναίκες αποτελούν ήδη αντικείμενο διακρίσεων όσον αφορά τη πρόσβασή τους στη γη και τον έλεγχο επ' αυτής, η ολοένα και μεγαλύτερη έλλειψη καλλιεργήσιμων εδαφών εξαιτίας της ξηρασίας μειώνει ακόμη περισσότερο τα μέσα διαβίωσής τους.
<P>
Μια πρόσφατη αναφορά προβλέπει ότι, το 2050, ένα δισεκατομμύριο άνθρωποι θα έχουν εγκαταλείψει τα εχθρικά περιβάλλοντα. " έλλειψη ασφάλειας των κλιματικών αυτών μεταναστών, οι οποίοι αναγκάζονται να βρουν καταφύγιο σε αυτοσχέδιους καταυλισμούς, αυξάνει το επίπεδο κινδύνου που αντιμετωπίζουν οι γυναίκες.
<P>
Εντούτοις, οφείλουμε να παραδεχθούμε ότι, τα τελευταία 15 χρόνια, ούτε ένα ευρωπαϊκό νομοθετικό κείμενο για το περιβάλλον δεν έχει συμπεριλάβει την πτυχή του φύλου.
<P>
Ως εκ τούτου, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, καλώ την Ευρωπαϊκή Ένωση και τα κράτη μέλη της να ενσωματώσουν τη διάσταση της ισότητας μεταξύ ανδρών και γυναικών σε όλες τις αξιολογήσεις αντικτύπου, στη νομοθεσία και στις πολιτικές που σχετίζονται με το περιβάλλον.
<SPEAKER ID="210" NAME="Μαρίνα Γιαννακουδάκη" LANGUAGE="EN">
Κύριε Πρόεδρε, έχουν συμπληρωθεί μόλις 100 χρόνια από τότε που δόθηκε σε όλες τις γυναίκες στο "νωμένο Βασίλειο το δικαίωμα της ψήφου. Ο αγώνας για τα δικαιώματα των γυναικών δεν είναι ένα νέο φαινόμενο, και θέλω να αποτίσω φόρο τιμής σε όλες τις οργανώσεις γυναικών ανά τον κόσμο που εξακολουθούν να μάχονται για την ισότητα μεταξύ ανδρών και γυναικών.
<P>
Οι γυναίκες θέλουν να μπορούν να κάνουν ανεξάρτητες επιλογές όσον αφορά την επαγγελματική τους σταδιοδρομία ή τις οικογενειακές τους προσδοκίες: την επιλογή να εργάζονται σε ένα παραδοσιακά ανδρικό επάγγελμα ή, ομοίως, την επιλογή να φροντίζουν τα παιδιά και να εργάζονται στο σπίτι. Αυτό που πραγματικά πρέπει να κάνουμε είναι να παράσχουμε στις γυναίκες δικαιώματα. Εμείς, ως Συντηρητικοί, πιστεύουμε στο δικαίωμα της επιλογής και, μέσω της επιλογής, στην ευελιξία για τις γυναίκες και, κατά συνέπεια, στην ισότητα.
<P>
Μήπως με το να απαιτούμε από τις επιχειρήσεις να προσφέρουν δικαιώματα που δεν μπορούν στο σημερινό οικονομικό περιβάλλον, καθιστούμε άθελά μας τις γυναίκες λιγότερο προσλήψιμες; Ομοίως, μήπως αποτρέπουμε τις γυναίκες από το να μένουν στο σπίτι με τα παιδιά, επειδή εμείς, ως κοινωνία, θεωρούμε ότι αυτό είναι λιγότερο σημαντικό από τον χώρο εργασίας;
<P>
" Επίτροπος είπε ορθώς ότι πρέπει να βγάλουμε τις γυναίκες από την ύφεση και να τις επαναφέρουμε στην εργασία. Εγώ λέω ότι πρέπει επίσης να εξασφαλίσουμε θέσεις εργασίας σε μικρές επιχειρήσεις, και αυτό είναι κάτι που θα μας βοηθήσει να επιτύχουμε τον στόχο αυτόν. Μέσω της υπερνομοθέτησης, διατρέχουμε τον κίνδυνο αφανισμού των μικρών επιχειρήσεων, περιορίζοντας με τον τρόπο αυτόν τις ίδιες τις επιλογές, τις οποίες αγωνιζόμαστε να προσφέρουμε στις γυναίκες και, κατά συνέπεια, την ισότητα που αξίζουν.
<SPEAKER ID="211" NAME="Mara Bizzotto" LANGUAGE="IT">
Κύριε Πρόεδρε, κυρίες και κύριοι, στην έκθεση της σουηδικής Προεδρίας για το Πεκίνο δεν γίνεται καμία απολύτως αναφορά στην κατάσταση των μη-δυτικών γυναικών στην Ευρώπη. Ως εκ τούτου, είτε το πρόβλημα δεν υφίσταται είτε δεν θέλουμε να το δούμε. Εντούτοις, σήμερα η κατάσταση των μουσουλμάνων γυναικών στον κόσμο, συμπεριλαμβανομένης της Ευρώπης, είναι τραγική.
<P>
Εάν ο δυτικός φεμινισμός διέρχεται μια κρίση ταυτότητας, αυτό οφείλεται στο γεγονός ότι η μόδα της πολυπολιτισμικότητας έχει οδηγήσει πάρα πολλούς από εμάς στο να αποφεύγουμε την εξέταση των ζητημάτων, τα οποία βρίσκονται στο επίκεντρο των αγώνων που αντιμετωπίζουν πάρα πολλές μουσουλμάνες γυναίκες στην Ευρώπη και τον κόσμο.
<P>
Ας αφήσουμε την πολυπολιτισμικότητα και την πολιτική ορθότητα εκεί που τις βρήκαμε και ας αντεπεξέλθουμε στη νέα πρόκληση: οι ευρωπαίοι άνδρες και γυναίκες πρέπει τώρα, και όχι αργότερα, να στηρίξουν τις μουσουλμάνες γυναίκες της Ευρώπης στον αγώνα τους για χειραφέτηση και, κατά συνέπεια, να βοηθήσουν επίσης τα κινήματα εκείνα του κόσμου που ορθώνουν το ανάστημα ενάντια στον ισλαμικό φονταμενταλισμό.
<P>
Είμαστε πρόθυμοι να αγωνιστούμε προκειμένου να διασφαλίσουμε ότι οι γυναίκες στην Ευρώπη θα είναι απαλλαγμένες από το σύμβολο του πνευματικού θανάτου, δηλαδή από τη μπούργκα; Είμαστε έτοιμοι να συζητήσουμε για την επιδείνωση των συνθηκών διαβίωσης των γυναικών στις μουσουλμανικές κοινότητες της Ευρώπης;
<P>
Εάν επί της σιωπής κυριαρχήσει το πνεύμα του διαλόγου σε σχέση με τα ζητήματα αυτά, τότε θα έχουμε επίσης και το σθένος να στηρίξουμε τον αγώνα της απελευθέρωσης των γυναικών παγκοσμίως από την ισλαμική καταπίεση.
<SPEAKER ID="212" NAME="Edit Bauer" AFFILIATION="PPE">
(HU) Δεκαπέντε χρόνια μετά την έγκριση του προγράμματος δράσης του Πεκίνου, θα μπορούσαμε και θα έπρεπε προφανώς να συζητήσουμε για πολλά πράγματα. Ωστόσο, θα προτιμούσα να συζητήσω για αυτό που αποτελεί καθήκον μας. Στα χέρια μας έχουμε ένα εργαλείο και αυτό είναι η νομοθεσία. Πολλά έχουν συμβεί κατά τη διάρκεια αυτών των 15 ετών, τόσο στα κράτη μέλη όσο και σε επίπεδο ΕΕ· έχουν σημειωθεί μεγάλες πρόοδοι, κυρίως ως αποτέλεσμα της έγκρισης των νόμων κατά των διακρίσεων. Το γεγονός αυτό αποτέλεσε ένα σημαντικό βήμα προς την κατεύθυνση της δημιουργίας ίσων ευκαιριών. Ομολογουμένως, δεν μπορούμε να είμαστε ικανοποιημένοι με την κοινοτική νομοθεσία, ή πολλές φορές ακόμη και με τη νομοθεσία των κρατών μελών, καθώς συχνά μας καθίσταται σαφές πόσο αναποτελεσματικοί παραμένουν οι κανονισμοί αυτοί. Συχνά, η κατάσταση μεταβάλλεται ελάχιστα μετά τη θέση των νόμων σε ισχύ. Ως παράδειγμα μπορούμε να αναφέρουμε το μισθολογικό χάσμα μεταξύ ανδρών και γυναικών. Για περισσότερο από 30 χρόνια, ο νόμος απαγόρευε τις διακρίσεις λόγω φύλου, ωστόσο οι διαφορές αυτές άλλαξαν ελάχιστα τα τελευταία 10 χρόνια, επιδεικνύοντας μάλιστα ορισμένες φορές και ανοδική τάση.
<P>
" πρόσβαση στα εν λόγω δικαιώματα συνιστά ένα ιδιαίτερο πρόβλημα, καθώς η νομική προσφυγή είναι πολλές φορές εξαιρετικά δαπανηρή και πολύπλοκη. Οι αρχές, οι οποίες είναι αρμόδιες για την επιβολή των κανόνων της ίσης μεταχείρισης και οι οποίες είναι επιφορτισμένες με την εποπτεία της νομοθεσίας κατά των διακρίσεων στα κράτη μέλη διαθέτουν σε γενικές γραμμές ελάχιστα μέσα και, εξαιτίας της έλλειψης πόρων, η αρμοδιότητά τους περιορίζεται συχνά στην παροχή πληροφοριών και συστάσεων. Ας ελπίσουμε ότι αυτήν τη χρονιά θα έχουμε επίσης την ευκαιρία να εξετάσουμε την αποτελεσματικότητα των νόμων που θεσπίζουμε και εγκρίνουμε εδώ. Είναι προφανές ότι η νομοθεσία δεν μπορεί να επιλύσει τα πάντα. Τα στερεότυπα αλλάζουν δύσκολα, εντούτοις πρέπει να αναγνωρίσουμε ότι η αποτελεσματικότητα των νόμων μας υφίσταται ή πλήττεται ανάλογα με το κατά πόσο κατορθώνουμε να επιτύχουμε κάτι τέτοιο. Μία πρόταση εν είδει συμπεράσματος: κατά καιρούς, αξίζει οπωσδήποτε να κοιτάζουμε την απόσταση που έχουμε καλύψει, πρέπει όμως να βλέπουμε καθαρά και προς τα πού κατευθυνόμαστε. Επενδύουμε μεγάλες ελπίδες στην επαναδιατυπωθείσα στρατηγική για το 2020, καθώς και στην επαναδιατύπωση της στρατηγικής για την ισότητα των ευκαιριών.
<SPEAKER ID="213" NAME="Edite Estrela" AFFILIATION="S&amp;D">
(PT) Απόλαυσα πάρα πολύ τις ομιλίες σας. Μας δώσατε θετικά μηνύματα και επιβεβαιώσατε την προθυμία σας να προβείτε σε δράσεις. Πράγματι, πρέπει να προβούμε σε πολλές δράσεις, διότι, 15 χρόνια μετά το Πεκίνο, μπορούμε να δούμε ότι τα αποτελέσματα που έχουμε επιτύχει δυστυχώς εξακολουθούν να είναι ελάσσονος σημασίας. Δεν είναι μόνο το πρόσωπο της φτώχειας που συνεχίζει να έχει γυναικεία χαρακτηριστικά, αλλά και το πρόσωπο του αναλφαβητισμού, της ανεργίας και των χαμηλών μισθολογικών όρων. Οι διακρίσεις όσον αφορά την πρόσβαση στην εκπαίδευση και την ιατρική περίθαλψη συνεχίζουν να υφίστανται. Οι γυναίκες είναι τα πρωταρχικά θύματα της εμπορίας ανθρώπων, καθώς και της σωματικής, σεξουαλικής και ψυχολογικής βίας. Οι γυναίκες υπο-εκπροσωπούνται στην πολιτική και στα διοικητικά συμβούλια των εταιρειών ή, για να το θέσουμε διαφορετικά, αποκλείονται από τις πολιτικές και οικονομικές διαδικασίες λήψης αποφάσεων.
<P>
Γνωρίζουμε επίσης ότι, προκειμένου οι πολιτικές για την ισότητα να είναι επαρκείς και αποτελεσματικές, η διάγνωση των προβλημάτων πρέπει να είναι αξιόπιστη και να στηρίζεται σε συγκρίσιμα στατιστικά δεδομένα, τα οποία θα αναλύονται ανά φύλο. Αυτό χρειάζεται να κάνουμε, προκειμένου να μπορέσουμε να προβούμε σε σωστές διαγνώσεις και, στη συνέχεια, να εφαρμόσουμε τα σωστά μέτρα.
<SPEAKER ID="214" NAME="Teresa Jiménez-Becerril Barrio" AFFILIATION="PPE">
(ES) Κύριε Πρόεδρε, θέλω να πω ότι δεν ήρθα στο Κοινοβούλιο για να επικροτήσω τον ολοκαίνουργιο ισπανικό νόμο σχετικά με τις εκτρώσεις.
<P>
Αυτό που με απασχολεί είναι η ανθρώπινη ζωή και ανησυχώ ιδιαίτερα για τις γυναίκες -τις οποίες βρίσκομαι εδώ για να υπερασπιστώ- οι ζωές των οποίων κινδυνεύουν ως αποτέλεσμα της βίας που συνδέεται με το φύλο, και βρίσκομαι εδώ για να τους προσφέρω έναν χώρο, στον οποίο θα μπορούν να ζουν ελεύθερα και με ασφάλεια.
<P>
Το ψήφισμα του Κοινοβουλίου της 2ας Φεβρουαρίου 2006 συνέστηνε στα κράτη μέλη να υιοθετήσουν μια στάση μηδενικής ανοχής απέναντι σε όλες τις μορφές βίας κατά των γυναικών, καθώς και να εγκρίνουν τα απαραίτητα μέτρα προκειμένου να διασφαλίσουν την καλύτερη προστασία των θυμάτων.
<P>
Το πρόγραμμα της Στοκχόλμης, το οποίο εγκρίθηκε στο Σώμα αυτό, καθιέρωνε έναν χώρο ελευθερίας, δικαιοσύνης και ασφάλειας για όλους τους ευρωπαίους πολίτες, και η καταπολέμηση της βίας κατά των γυναικών θεωρήθηκε ύψιστης σημασίας στο πλαίσιο του εν λόγω προγράμματος. Το γεγονός αυτό αντικατόπτριζε το αίτημά μου προς την ισπανική Προεδρία να προωθήσει κατά τη διάρκεια της θητείας της μια ευρωπαϊκή εντολή προστασίας για τα θύματα της βίας που συνδέεται με το φύλο και να διασφαλίσει ότι τα θύματα των εγκλημάτων αυτών θα απολαύουν το ίδιο επίπεδο προστασίας σε όλα τα κράτη μέλη.
<P>
Σε μια Ευρώπη χωρίς σύνορα, η καταπολέμηση της βίας που συνδέεται με το φύλο θα πρέπει επίσης να μην γνωρίζει σύνορα και τα κράτη μέλη θα πρέπει να εργαστούν σκληρά, προκειμένου να εναρμονίσουν τις νομοθεσίες τους, έτσι ώστε η καταπολέμηση της κακομεταχείρισης των γυναικών να υπερβεί τα νομοθετικά εμπόδια που συναντά στον δρόμο της και να μπορέσουμε επιτέλους να προστατεύσουμε τις ζωές των γυναικών και των παιδιών τους, τουλάχιστον στο πλαίσιο της Ευρωπαϊκής Ένωσης.
<P>
Ως εκ τούτου, ζητώ από την Επιτροπή και το Συμβούλιο να κάνουν ό,τι είναι απαραίτητο και ό,τι περνάει από το χέρι τους, προκειμένου να προωθήσουν την ευρωπαϊκή εντολή προστασίας των θυμάτων, η οποία αποτελεί ένα πολύ αποτελεσματικό μέσο για να διασφαλίσουμε ότι εκείνοι που δεν σέβονται την αξιοπρέπεια των γυναικών και το δικαίωμά τους να ζουν ελεύθερα και με ασφάλεια δεν θα μένουν ατιμώρητοι.
<SPEAKER ID="215" NAME="Iratxe García Pérez" AFFILIATION="S&amp;D">
(ES) Κύριε Πρόεδρε, ... (η αρχή της ομιλίας δεν είναι διαθέσιμη για τεχνικούς λόγους) ... Τριάντα χιλιάδες γυναίκες ένωσαν τις φωνές τους, τις ιδέες τους και τα σχέδιά τους να προχωρήσουν προς μια δικαιότερη και περισσότερο ισότιμη κοινωνία. Προέρχονταν από διαφορετικά μέρη, από ένα τεράστιο πλήθος ιδεολογιών και πολιτισμικών υποβάθρων, ήταν όμως ενωμένες ως προς τον στόχο τους να αγωνιστούν για την αναγνώριση των δικαιωμάτων της ισότητας και της δικαιοσύνης, για την κοινωνική και πολιτική συμμετοχή των γυναικών, για το μοίρασμα των ευθυνών, για τα δικαιώματα στη σεξουαλική και αναπαραγωγική υγεία.
<P>
Σήμερα, οι στόχοι αυτοί είναι περισσότερο παρόντες από ποτέ και, κατά συνέπεια, πρέπει ακόμη να διανύσουμε πολύ δρόμο. Ως εκ τούτου, το παρόν ψήφισμα θέτει θεμελιώδη ζητήματα, όπως την ανάγκη να αναπτύξει η Ευρωπαϊκή Επιτροπή τη στρατηγική της για την παρακολούθηση του προγράμματος εργασίας και ισχυρούς συσχετισμούς με το πρόγραμμα δράσης του Πεκίνου, καθώς και να προωθήσει πολιτικές σχετικά με την ισότητα των φύλων, χωρίς να ξεχνά τη διάσταση του φύλου κατά τις διαδικασίες νομοθέτησης.
<P>
Είναι σημαντικό να μην ξεχνούμε ότι σήμερα η Ευρώπη μπορεί να αποτελέσει σημείο αναφοράς για τον υπόλοιπο κόσμο όσον αφορά τις πολιτικές για την ισότητα, στο έργο μας όμως και στις προσπάθειές μας πρέπει να έχουμε συνεχώς υπόψη όλες τις γυναίκες εκτός Ευρώπης, οι οποίες δεν έχουν κανένα απολύτως θεμελιώδες δικαίωμα.
<P>
Για εκείνες, καθώς και για τις γυναίκες της Ευρώπης, πρέπει να εργαστούμε σκληρά.
<SPEAKER ID="216" NAME="Mariya Nedelcheva" AFFILIATION="PPE">
(FR) Κύριε Πρόεδρε, κυρία Επίτροπε, κυρίες και κύριοι, θέλω να συγχαρώ την κ. Svensson για τη σύνταξη του παρόντος ψηφίσματος σχετικά με το πρόγραμμα δράσης του Ο"Ε για την ισότητα των φύλων.
<P>
Μέχρι σήμερα, οι ανισότητες μεταξύ ανδρών και γυναικών συνεχίζονται σε πολλούς τομείς. Σκέφτομαι την απασχόληση, στην οποία το μισθολογικό χάσμα είναι ολοφάνερο και στην οποία εξακολουθούν να υπάρχουν δυσκολίες συμφιλίωσης της οικογενειακής ζωής και της επαγγελματικής σταδιοδρομίας. Θα μπορούσα να σας αναφέρω και πολλές άλλες περιπτώσεις.
<P>
Παρά τις προσπάθειες που έχουν καταβληθεί για την καταπολέμηση των ανισοτήτων μεταξύ ανδρών και γυναικών, κανένας από τους στόχους του προγράμματος δράσης "Πεκίνο, 15 χρόνια μετά" δεν έχει υλοποιηθεί πλήρως. Το ζήτημα εδώ δεν είναι να επανακαθορίζουμε επ' αόριστον τους στόχους μας, καθώς τους γνωρίζουμε πολύ καλά. Αντίθετα, πρέπει να επανεξετάσουμε τα μέτρα που έχουν θεσπιστεί για την επίτευξή τους.
<P>
Ως εκ τούτου, έχω την εντύπωση ότι είναι σημαντικό να διατυπώσει η Ευρωπαϊκή Ένωση τη στρατηγική της μέσα στο πλαίσιο των στόχων του προγράμματος δράσης του Ο"Ε, εστιάζοντας σε τρεις μείζονος σημασίας τομείς. " στρατηγική μας πρέπει να εξετάζει το βραχυπρόθεσμο, το μεσοπρόθεσμο και το μακροπρόθεσμο μέλλον.
<P>
Βραχυπρόθεσμα, πρέπει να υπάρξει μια λεπτομερής εξέταση όλων των ευαίσθητων τομέων στο πλαίσιο της οικονομικής και χρηματοπιστωτικής κρίσης. Το ζήτημα είναι να καθορίσουμε ακριβείς δείκτες, οι οποίοι θα μας επιτρέπουν να αξιολογήσουμε και να μετρήσουμε τον αντίκτυπο της κρίσης στην απασχόληση και την οικονομική κατάσταση των γυναικών. Οι εν λόγω δείκτες πρέπει να επικεντρώνονται στις οικονομικές, κοινωνικές και περιβαλλοντικές πτυχές.
<P>
Μεσοπρόθεσμα, το ζήτημα είναι να παρακολουθούμε τακτικά σε εθνικό επίπεδο και να ενημερώνουμε τα στατιστικά δεδομένα που διαθέτουμε. Αυτός είναι ο λόγος για τον οποίον η τακτική επανεξέταση της σειράς των δεικτών που έχουν ήδη αναπτυχθεί στο πλαίσιο του προγράμματος δράσης του Πεκίνου πρέπει να πραγματοποιείται ως προς τη συνάφειά τους με το πολιτικό, οικονομικό και κοινωνικό πλαίσιο. Λαμβάνοντας υπόψη αυτές τις δύο πτυχές, θα αποκτήσουμε τη συνεκτικότητα που χρειαζόμαστε σε ευρωπαϊκό επίπεδο για την επίτευξη των κοινών μας στόχων.
<P>
Τέλος, μακροπρόθεσμα, πρέπει να διασφαλίσουμε ότι οι πολιτικές για την ισότητα των φύλων θα είναι ολοκληρωμένες, αλλά και να ενθαρρύνουμε την ανταλλαγή καλών πρακτικών μεταξύ των κρατών μελών και, φυσικά, να διασφαλίσουμε ότι ο χάρτης πορείας της Ευρωπαϊκής Επιτροπής θα εναρμονίζεται με την πρόοδο που επιτυγχάνεται.
<P>
Υιοθετώντας αυτήν τη δομή τριών επιπέδων, θα αυξήσουμε σημαντικά τις ευκαιρίες να υλοποιήσουμε επιτέλους τους κύριους στόχους μας.
<SPEAKER ID="217" NAME="Silvia Costa" AFFILIATION="S&amp;D">
(IT) Κύριε Πρόεδρε, κυρία Επίτροπε, κυρίες και κύριοι, το πρόγραμμα δράσης "Πεκίνο, 15 χρόνια μετά" έρχεται αντιμέτωπο αυτήν τη χρονιά με μια χρηματοπιστωτική, οικονομική και εργασιακή κρίση, η οποία έχει αρνητικές επιπτώσεις στις συνθήκες διαβίωσης και εργασίας εκατομμυρίων γυναικών σε ολόκληρη την Ευρώπη και τον κόσμο, η οποία όμως αντιπροσωπεύει ίσως μια ευκαιρία να επανεξετάσουμε τα μοντέλα ανάπτυξης, την οργάνωση της αγοράς εργασίας και τις κοινωνικές πολιτικές.
<P>
Κατά την ενίσχυση των στόχων του προγράμματος δράσης "Πεκίνο, 15 χρόνια μετά", η Ευρωπαϊκή Ένωση πρέπει να δώσει προτεραιότητα, για λογαριασμό των γυναικών, στις πολιτικές για την παροχή πρόσβασης σε περιβαλλοντικούς πόρους και πιστώσεις, μεταξύ άλλων μέσω της μικρο-χρηματοδότησης· στην επίτευξη ισορροπίας ανάμεσα στον οικογενειακό και τον εργασιακό βίο, μεταξύ άλλων μέσω της έγκρισης της οδηγίας για τη γονική άδεια· σε πολιτικές κατάρτισης και στην παροχή κινήτρων στις επιχειρήσεις που απασχολούν νέους και γυναίκες· και στην καταπολέμηση της εμπορίας ανθρώπων μέσω μιας νέας οδηγίας, η οποία ας ελπίσουμε ότι θα βασίζεται στο ψήφισμα που εγκρίθηκε κατά την τελευταία περίοδο συνόδου στο Στρασβούργο.
<P>
Προπάντων, πρέπει να προσανατολίσουμε τη στήριξη της αναπτυξιακής συνεργασίας στην ενίσχυση των δικαιωμάτων των γυναικών στις φτωχότερες χώρες, και συγκεκριμένα στις αφρικανικές χώρες, οικοδομώντας μια ενδεχόμενη ευρω-αφρικανική συμμαχία με τις γυναίκες.
<P>
Θα ήταν καλό -απευθύνομαι τώρα στην Επίτροπο και τον Πρόεδρο- εάν η ευρωπαϊκή αντιπροσωπεία στη Νέα Υόρκη προωθούσε και κέρδιζε υποστήριξη για την εκστρατεία που έχει ως στόχο να απονείμει το βραβείο Νόμπελ για την ειρήνη στις γυναίκες της Αφρικής, οι οποίες αντιπροσωπεύονται συμβολικά από τους αρχηγούς των ενώσεων που δραστηριοποιούνται στις χώρες εκείνες που πλήττονται περισσότερο από τις συγκρούσεις και τη φτώχεια.
<SPEAKER ID="218" NAME="Sylvie Guillaume" AFFILIATION="S&amp;D">
(FR) Σήμερα, 15 χρόνια μετά την τέταρτη παγκόσμια διάσκεψη για τις γυναίκες, η οποία πραγματοποιήθηκε στο Πεκίνο, συζητούμε για την ισότητα μεταξύ ανδρών και γυναικών και επίσης εορτάζουμε το ευρωπαϊκό έτος για την καταπολέμηση της φτώχειας και του κοινωνικού αποκλεισμού.
<P>
Θα ήθελα να εδραιώσω έναν συσχετισμό ανάμεσα σε αυτά τα δύο, καθώς είναι οπωσδήποτε αλήθεια ότι οι γυναίκες παραμένουν τα κύρια θύματα της εργασιακής ανασφάλειας. Στη Γαλλία, για παράδειγμα, αντιπροσωπεύουν το 80% των μερικώς απασχολούμενων εργαζομένων, με επισφαλείς και κακοπληρωμένες θέσεις εργασίας. Επίσης, το 80% των γυναικών κερδίζει λιγότερα από τον κατώτατο μισθό, πράγμα που σημαίνει ότι, στο τέλος, λαμβάνουν συντάξεις που αγγίζουν το ελάχιστο εισόδημα διαβίωσης. Σε αυτά έρχεται να προστεθεί το γεγονός ότι το μέσο μισθολογικό χάσμα μεταξύ ανδρών και γυναικών συνεχίζεται σε πολύ υψηλά επίπεδα.
<P>
Ως έναν βαθμό, κατά συνέπεια, η ισότητα μεταξύ των φύλων υφίσταται μόνο στη θεωρία και οι γυναίκες, οι οποίες επιπλέον εξακολουθούν να αντιμετωπίζουν πολλές οικογενειακές ευθύνες, αναγκάζονται ορισμένες φορές να κάνουν διάφορες δουλειές για διάφορους εργοδότες και, παρ' όλα αυτά, να κερδίζουν τελικά λιγότερα από τους άνδρες.
<P>
Γι' αυτόν τον λόγο, πρέπει να θεσπίσουμε οπωσδήποτε δημόσιες πολιτικές, οι οποίες θα στοχεύουν συγκεκριμένα σε αυτές τις ανισότητες, τόσο στην αγορά εργασίας όσο και στο σπίτι, καθώς και συστήματα κοινωνικής ασφάλισης που θα ανταποκρίνονται ενεργά στις ανάγκες των γυναικών. Χωρίς τέτοιου είδους μέτρα, οι στόχοι του Πεκίνου είναι πιθανό να παραμείνουν στο βασίλειο της ουτοπίας.
<SPEAKER ID="219" NAME="Vilija Blinkevičiūt" AFFILIATION="S&amp;D">
(LT) " αρχή της ισότητας των φύλων είναι πολύ σημαντική για την Ευρωπαϊκή Ένωση στην προσπάθειά της να επιτύχει τους στόχους της ανάπτυξης, της απασχόλησης και της κοινωνικής συνοχής. " Ευρωπαϊκή Ένωση έχει σημειώσει σημαντική πρόοδο στην υλοποίηση του προγράμματος δράσης του Πεκίνου, δεν μπορούμε όμως να είμαστε εντελώς ικανοποιημένοι με την τρέχουσα κατάσταση. " έκθεση σχετικά με την υλοποίηση του προγράμματος δράσης του Πεκίνου καταδεικνύει ότι, στην Ευρωπαϊκή Ένωση, οι στόχοι που καθορίστηκαν δεν έχουν ακόμη επιτευχθεί. Είναι πολύ σημαντικό να χρησιμοποιήσουμε τους δείκτες του Πεκίνου προκειμένου να αναπτύξουμε τη διάσταση της ισότητας των φύλων στα εθνικά μεταρρυθμιστικά προγράμματα, καθώς και στις εθνικές εκθέσεις σχετικά με την κοινωνική προστασία και την κοινωνική ένταξη. Τόσο σε εθνικό όσο και σε κοινοτικό επίπεδο, εξακολουθούν να απουσιάζουν επαρκώς αξιόπιστα και συγκρίσιμα δεδομένα, τα οποία θα καθορίζουν κοινωνικούς δείκτες, μεταξύ άλλων όσον αφορά τη φτώχεια των γυναικών, τη βία κατά των γυναικών και τους θεσμικούς μηχανισμούς. Ένα από τα καθήκοντα του Ευρωπαϊκού Ινστιτούτου για την Ισότητα των Φύλων είναι να χειρίζεται συγκρίσιμα δεδομένα. Οι στόχοι που έχουν προσδιοριστεί στο πρόγραμμα εργασίας του ινστιτούτου πρέπει να βοηθήσουν ιδίως στην εφαρμογή των δεικτών που καθορίστηκαν στο Πεκίνο. Είμαι πεπεισμένη ότι, κατά την περίοδο της οικονομικής ύφεσης, είναι σημαντικό να ενισχύσουμε τους θεσμικούς μηχανισμούς για την ισότητα των φύλων.
<SPEAKER ID="221" NAME="Mairead McGuinness" AFFILIATION="PPE">
(EN) Κύριε Πρόεδρε, ευχαριστώ τους συναδέλφους για τη συμβολή τους σε αυτήν τη συζήτηση.
<P>
Πρόσφατα συνομίλησα με μια υψηλού επιπέδου ομάδα δημοσίων υπαλλήλων, γυναίκες οι οποίες είχαν φθάσει τα ανώτατα κλιμάκια στη δουλειά τους και οι οποίες ήταν προβληματισμένες σχετικά με το πώς θα μπορούσαν να σημειώσουν μεγαλύτερη πρόοδο. Θέλω λίγο να αλλάξω τον προσανατολισμό αυτής της συζήτησης, διότι πιστεύω ότι δαπανούμε πολύ χρόνο προσπαθώντας να ωθήσουμε τις γυναίκες σε ορισμένα επαγγέλματα και δεν εξετάζουμε για ποιον λόγο υπάρχουν επαγγέλματα με τα οποία οι άνδρες δεν καταπιάνονται. Ο βασικός λόγος είναι ότι τα επαγγέλματα αυτά δεν αμείβουν καλά και θα είμαι πολύ συνοπτική σε αυτό - δεν αμείβουμε καλά τους ανθρώπους που κάνουν εργασίες καθαριότητας, μια εργασία που κανείς δεν θέλει να κάνει. Ίσως, εάν εξετάζαμε τον τρόπο με τον οποίον κατανέμουμε τις αμοιβές σε αυτού του είδους τα επαγγέλματα, θα μπορούσαμε να επιτύχουμε ισότητα σε αυτό το επίπεδο, καθώς και στο άλλο άκρο. Θεωρώ ότι, εάν θέλουμε να επιτύχουμε μια πραγματική ισότητα μεταξύ των φύλων, πρέπει να εξετάσουμε αυτά τα ζητήματα.
<P>
Νομίζω ότι η ισπανική Προεδρία είναι ιδιαίτερα προβληματισμένη, για παράδειγμα όσον αφορά τον ρόλο των γυναικών στη γεωργία. Και πάλι, οι γυναίκες μπορούν να διαδραματίσουν πολύ σημαντικό ρόλο, ο ρόλος όμως αυτός δεν αναγνωρίζεται και σίγουρα δεν υπολογίζεται και αυτό είναι, και πάλι, μια σημαντική πτυχή των επερχόμενων μεταρρυθμίσεών μας στη γεωργική πολιτική.
<P>
Υπάρχουν και άλλα δύο ζητήματα, στα οποία θέλω να αναφερθώ. Πολλές είναι οι γυναίκες που συνεισφέρουν σε αυτήν τη συζήτηση, πιστεύω όμως ότι πρέπει να είμαστε ειλικρινείς ως προς το πόσοι από εμάς έχουμε ανήλικα παιδιά. Θα μπορούσαμε να είμαστε εδώ, εάν είχαμε; Ναι, αλλά μόνο επειδή κερδίζουμε πολύ περισσότερα χρήματα από άλλους ανθρώπους που δεν μπορούν να μας μιμηθούν.
<P>
Τέλος, ας εκφράσουμε τις ευχαριστίες μας στις γυναίκες του Ιράν. Εχθές, είχαμε νέα τους και νομίζω ότι το Σώμα αυτό και η παρούσα συζήτηση πρέπει να αναγνωρίσουν τον αγώνα τους και να τους ευχηθούν καλή επιτυχία.
<SPEAKER ID="222" NAME="Silvia-Adriana Ţicău" AFFILIATION="S&amp;D">
(RO) Οι ίσες ευκαιρίες για άνδρες και γυναίκες συνιστούν θεμελιώδη αρχή της Ευρωπαϊκής Ένωσης, η οποία διαφυλάσσεται στην κοινοτική νομοθεσία. Το 2009, οι γυναίκες ανέρχονταν στο 24% των βουλευτών των εθνικών κοινοβουλίων, στο 26% των μελών των εθνικών κυβερνήσεων και στο 33% των διευθυνόντων συμβούλων ευρωπαϊκών εταιρειών, καθώς και στο 18% των καθηγητών σε δημόσια ευρωπαϊκά πανεπιστήμια. Επίσης, θα ήθελα να αναφέρω ότι το 81,3% των νεαρών γυναικών έχουν ολοκληρώσει τουλάχιστον τη δευτεροβάθμια εκπαίδευση, ενώ το 59% των αποφοίτων πανεπιστημίου στην Ευρωπαϊκή Ένωση είναι γυναίκες.
<P>
" στρατηγική της Ευρωπαϊκής Ένωσης για την ανάπτυξη και την απασχόληση έχει ως στόχο να διασφαλίσει ότι, έως το 2010, το ποσοστό απασχόλησης μεταξύ των γυναικών θα φθάσει το 60%. Εντούτοις, ο κίνδυνος της φτώχειας μεταξύ των γυναικών οφείλεται κατά κύριο λόγο στην κατάσταση των μονογονεϊκών οικογενειών, οι οποίες έχουν επικεφαλής γυναίκες. Πιστεύω ότι είναι σημαντικό να διασφαλίσουμε στις γυναίκες ίσες ευκαιρίες για την ανάπτυξη και τον σχεδιασμό της επαγγελματικής τους σταδιοδρομίας, καθώς και συνθήκες οι οποίες θα στηρίζουν την ισορροπία μεταξύ της προσωπικής, της επαγγελματικής και της οικογενειακής ζωής. Στο σημείο αυτό, θέλω να τονίσω τη σημασία των υπηρεσιών φροντίδας παιδιών. Στόχος μας είναι να διασφαλίσουμε ότι το 30% των παιδιών κάτω των τριών ετών θα μπορούν να εγγράφονται και να επωφελούνται από τις υπηρεσίες φροντίδας παιδιών για αυτήν την ηλικιακή ομάδα.
<SPEAKER ID="223" NAME="Ilda Figueiredo" AFFILIATION="GUE/NGL">
(PT) Καθώς πλησιάζουμε τον εορτασμό της Παγκόσμιας "μέρας της Γυναίκας, τους εορτασμούς για την εκατονταετηρίδα και τα 15 χρόνια από την έγκριση του προγράμματος δράσης του Πεκίνου, μπορούμε να δούμε ότι στις ζωές των γυναικών εξακολουθούν να υφίστανται σοβαρά προβλήματα, καθώς αποτελούν θύματα της πρόσκαιρης απασχόλησης, της ανεργίας, των αυξανόμενων ανισοτήτων, της καπιταλιστικής κρίσης και της κοινωνικής βίας, τόσο στον χώρο εργασίας όσο και στο πλαίσιο της οικογένειας. " φτώχεια έχει γυναικείο πρόσωπο, ακόμη και εδώ στην Ευρωπαϊκή Ένωση, όπου οι γυναίκες συνιστούν την πλειονότητα των 85 εκατομμυρίων πολιτών που ζουν στη φτώχεια. Για τους λόγους αυτούς, δεν υποστηρίζουμε απλώς το ψήφισμα που εγκρίθηκε στην Επιτροπή Δικαιωμάτων των Γυναικών και Ισότητας των Φύλων, αλλά ελπίζουμε επίσης ότι το εν λόγω ψήφισμα θα εγκριθεί και από την πλειοψηφία του Κοινοβουλίου, συμπεριλαμβανομένης της παραγράφου που επισημαίνει ότι τα δικαιώματα στη σεξουαλική και αναπαραγωγική υγεία αποτελούν συστατικό μέρος της ατζέντας για τα δικαιώματα των γυναικών, και αυτό είναι σημαντικό προκειμένου να επιταχύνουμε τις προσπάθειες για τη βελτίωση των αναπαραγωγικών δικαιωμάτων και της αναπαραγωγικής υγείας των γυναικών, τόσο σε ευρωπαϊκό όσο και σε παγκόσμιο επίπεδο.
<P>
Είναι καιρός να δώσουμε ένα τέλος στις ανισότητες και τα στερεότυπα και να δώσουμε προτεραιότητα στην προώθηση των ίσων δικαιωμάτων για άνδρες και γυναίκες στο πλαίσιο της κοινωνικής προόδου.
<SPEAKER ID="224" NAME="Corina Creţu" AFFILIATION="S&amp;D">
(RO) Ένας από τους τομείς δράσης που καθορίστηκαν στο πρόγραμμα δράσης του Πεκίνου το 1995 είχε ως στόχο την καταπολέμηση της βίας κατά των γυναικών. Δεκαπέντε χρόνια μετά από αυτήν την ιστορική διάσκεψη του Ο"Ε, η αξιολόγηση των προσπαθειών που έχουν καταβληθεί για τη βελτίωση της κατάστασης των γυναικών στον κόσμο είναι απογοητευτική. Πολλά προγράμματα που υιοθετήθηκαν με τα χρόνια παρέμειναν δυστυχώς ανεφάρμοστα, για να μην αναφερθούμε στους αναπτυξιακούς στόχους της χιλιετίας, στους οποίους περιλαμβάνεται και η προώθηση της ισότητας των φύλων. Δυστυχώς, η ενδοοικογενειακή βία, η χρησιμοποίηση του βιασμού ως πολεμικού όπλου, ο ακρωτηριασμός των γεννητικών οργάνων, οι εξαναγκαστικοί γάμοι, η εμπορία ανθρώπων ή η σεξουαλική δουλεία παραμένουν ο εφιάλτης που καταστρέφει τις ζωές εκατομμυρίων γυναικών σε ολόκληρο τον κόσμο.
<P>
Εάν η Ευρωπαϊκή Ένωση δεν εμπλακεί ακόμη περισσότερο στον τομέα αυτόν, πιστεύω ότι δεν θα μπορούμε να μιλάμε για επιτυχία. Χρειαζόμαστε μια συνολική στρατηγική που θα έχει ως στόχο να αντιμετωπίσει τη φτώχεια, την έλλειψη εκπαίδευσης και ενημέρωσης, την ατιμωρησία, τις ένοπλες συγκρούσεις και την εμπορία ανθρώπων με σκοπό την πορνεία. Θεωρώ σημαντικό να μην ξεχνούμε, προτού γίνει αιτία κακού, ότι η βία κατά των γυναικών αποτελεί ένα φαινόμενο που πυροδοτείται από μια ολόκληρη σειρά παραγόντων, για την εξάλειψη των οποίων πρέπει να λάβουμε περισσότερο ενωμένα και αποφασιστικά μέτρα.
<SPEAKER ID="225" NAME="Franz Obermayr" AFFILIATION="NI">
(DE) Κύριε Πρόεδρε, υπάρχει ένα άλικο νήμα που διατρέχει το πρόγραμμα δράσης του Πεκίνου, με άλλα λόγια η κατάργηση των διακρίσεων. Αυτό είναι κάτι θετικό. Οι γυναίκες δεν θα πρέπει να αποτελούν αντικείμενο χειρότερης μεταχείρισης από ό,τι οι άνδρες, χωρίς να υπάρχουν καλοί και σοβαροί λόγοι.
<P>
Εντούτοις, δεν πιστεύω ότι οι ποσοστώσεις συμμετοχής των γυναικών -οι λεγόμενες "θετικές" διακρίσεις- αποτελούν μια συνετή προσέγγιση σε σχέση με το ζήτημα αυτό. Το βασικό κριτήριο πρέπει να είναι οι ικανότητες και όχι το φύλο. Ως εκ τούτου, απορρίπτω κατηγορηματικά τις ποσοστώσεις συμμετοχής των γυναικών κατά τον διορισμό των μελών της Ευρωπαϊκής Επιτροπής. Αντί να προβληματιζόμαστε με τις ποσοστώσεις, θα έπρεπε στην πραγματικότητα να επικεντρωθούμε στις γυναίκες που καταπιέζονται και αποτελούν αντικείμενο διακρίσεων.
<P>
Στην Ευρώπη, επιτρέπουμε στις μουσουλμάνες γυναίκες να συνεχίζουν να ζουν σε ένα είδος παράλληλης κοινωνίας, στην οποία η βία κατά των γυναικών και άλλες μορφές καταπίεσης αποτελούν μέρος της καθημερινής ζωής. Επιτρέπουμε στις μουσουλμάνες γυναίκες της Ευρώπης να μην έχουν καμία ελευθερία να αποφασίζουν σε σχέση με πολλούς τομείς της ζωής τους. Αυτό αρχίζει με τον τρόπο ένδυσης και συνεχίζεται από την εκπαίδευση έως την επιλογή της επαγγελματικής τους σταδιοδρομίας, καθώς και την επιλογή του συζύγου τους. Άτομα από ισλαμικές χώρες, τα οποία συμμετέχουν σε εκστρατείες για τα δικαιώματα των γυναικών, μας προσεγγίζουν με την ελπίδα ότι θα κάνουμε κάτι γι' αυτό. Πού είναι η Ευρώπη των ανθρωπίνων δικαιωμάτων όταν την χρειαζόμαστε;
<P>
Ως εκ τούτου, πιστεύω ότι πρέπει να δώσουμε τέλος σε αυτές τις υποκριτικές συζητήσεις για τις ποσοστώσεις και να εργαστούμε, αντίθετα, για την καταπολέμηση των μαζικών διακρίσεων που λαμβάνουν χώρα καθημερινά στην Ευρώπη με το πρόσχημα της θρησκευτικής ελευθερίας - αυτές δεν έχουν πραγματικά καμία θέση στη δική μας πεφωτισμένη κοινωνία αξιών.
<SPEAKER ID="226" NAME="Monika Flašíková Beňová" AFFILIATION="S&amp;D">
(SK) Εάν δεν ήταν ο προηγούμενος ομιλητής, εσείς και ο υπουργός, θα ήμασταν μια ομάδα γυναικών που συζητά για το πώς θα βελτιωθεί η ισότητα των φύλων. Πρόκειται αδιαμφισβήτητα για ένα από τα σημαντικότερα ζητήματα στη σύγχρονη κοινωνία και στη σύγχρονη εποχή και συμφωνώ με την κ. Svensson ότι υφίσταται η ουσιαστική ανάγκη να συντονίσουμε τις δραστηριότητες σε όλα τα επίπεδα.
<P>
Πέρα από το πραγματικό πρόβλημα της διαρκούς ανισότητας μεταξύ των φύλων, υπάρχει επίσης σε ευρωπαϊκό επίπεδο η απουσία ενός υψηλής ποιότητας ψηφίσματος που θα διαφοροποιείται κατά φύλο όσον αφορά τους συμπεφωνημένους δείκτες, για παράδειγμα στους τομείς της γυναικείας φτώχειας, της βίας κατά των γυναικών ή των ανθρωπίνων δικαιωμάτων των γυναικών. Ως εκ τούτου, η Επιτροπή θα πρέπει να αναθέσει στην Eurostat το καθήκον της ανάπτυξης συνδέσμων για τον συντονισμό της συγκέντρωσης των συγκρίσιμων δεδομένων ή των δεδομένων που προέρχονται από τα κράτη μέλη, ενώ ταυτόχρονα θα πρέπει να πιέσει τα κράτη μέλη να συνεργαστούν ενεργά με την Eurostat.
<P>
Παρ' όλα αυτά, η ΕΕ εξακολουθεί να είναι παγκόσμιος ηγέτης στον τομέα της ισότητας των φύλων και πιστεύω ότι πρέπει να μοιραστούμε με τον υπόλοιπο κόσμο τα παραδείγματα καλής πρακτικής που διαθέτουμε ήδη στην ΕΕ. Στον επόμενο γύρο των διαπραγματεύσεων, θα πρέπει επίσης να συζητήσουμε για τα θετικά πράγματα που έχουμε κατορθώσει να επιτύχουμε. Πιστεύω ότι σε πέντε χρόνια, όταν θα είναι η 20η επέτειος του Πεκίνου, θα πρέπει επιτέλους να μπορούμε να εορτάσουμε την επίτευξη μεγαλύτερης προόδου όσον αφορά την επίλυση των ανισοτήτων μεταξύ των φύλων παγκοσμίως.
<SPEAKER ID="227" NAME="Angelika Werthmann" AFFILIATION="NI">
(DE) Κύριε Πρόεδρε, η ισότητα των φύλων αποτελεί θεμελιώδη αρχή της ΕΕ. " εν λόγω αρχή είναι διατυπωμένη στις συνθήκες και στους ιστότοπους και αναφέρεται ευχαρίστως πολλές φορές και σε πολλά μέρη. Ως εκ τούτου, πρέπει δικαιολογημένα να αναρωτηθούμε για ποιον λόγο συζητούμε πάντοτε γι' αυτήν. " απάντηση, πολύ απλά, είναι ότι συζητούμε για την ισότητα, επειδή σε πολλούς τομείς δεν εφαρμόζεται. Αναμένω την ημέρα κατά την οποία δεν θα πρέπει πλέον να συζητούμε γι' αυτήν και η αρχή της ισότητας των φύλων θα έχει γίνει επιτέλους πραγματικότητα στην κοινωνική σφαίρα.
<SPEAKER ID="228" NAME="Diego López Garrido" LANGUAGE="ES">
Κύριε Πρόεδρε, συμφωνώ με όλες τις ομιλίες που πραγματοποιήθηκαν, με όλες εκτός από την ομιλία του κ. Obermayr, με την οποία, συμπτωματικά, συμφωνώ μόνο εν μέρει.
<P>
Πρέπει να πω ότι οι ομιλίες αυτές των γυναικών βουλευτών αποτελούν την έκφραση μιας νέας φάσης που ξεκινά στην Ευρωπαϊκή Ένωση, μεταξύ άλλων και στον τομέα της ισότητας των φύλων.
<P>
" ισότητα των φύλων δεν ωφελεί μόνο τις γυναίκες, αλλά και τους άνδρες. " ισότητα των φύλων αποτελεί ουσιαστική αρχή της συνύπαρξης. Ως εκ τούτου, θεώρησα ότι σήμερα θα μιλούσαν τόσο οι γυναίκες όσο και οι άνδρες, διότι αυτό μας ωφελεί όλους, όχι μόνο τις γυναίκες, και πιστεύω ότι η Ευρωπαϊκή Ένωση έχει αναλάβει μια πολύ έξυπνη δέσμευση ως προς την ισότητα των φύλων.
<P>
Και αυτό το έχει κάνει στο άρθρο 2 της Συνθήκης για την Ευρωπαϊκή Ένωση, το οποίο αναφέρει για πρώτη φορά στο πρωτογενές δίκαιο την αρχή της ισότητας μεταξύ ανδρών και γυναικών· επίσης στο άρθρο 3 της εν λόγω Συνθήκης, καθώς και στο άρθρο 8 της Συνθήκης για τη λειτουργία της Ευρωπαϊκής Ένωσης,, το οποίο ορίζει ότι όλες οι πολιτικές της Ένωσης πρέπει να διέπονται από την αρχή της ισότητας των φύλων. Και αυτό σημαίνει όλες οι πολιτικές: με άλλα λόγια, οι συνθήκες τοποθετούν την αρχή της ισότητας των φύλων στην καρδιά των ευρωπαϊκών πολιτικών και η εν λόγω αρχή έχει καταστεί πυρήνας της πολιτικής ατζέντας της Ευρωπαϊκής Ένωσης. Αυτό που πρέπει να κάνουμε είναι να θέσουμε σε εφαρμογή την εντολή αυτήν που μας δίνεται από τη Συνθήκη για την Ευρωπαϊκή Ένωση.
<P>
Αυτό ακριβώς θέλουν να κάνουν η ισπανική Προεδρία και το Συμβούλιο, και είμαστε πεπεισμένοι ότι θα έχουμε τη συνεργασία της Επιτροπής.
<P>
Μόλις εχθές, πραγματοποιήσαμε στη Μαδρίτη μια συνεδρίαση με την Επιτροπή. " Επίτροπος Reding βρισκόταν εκεί, και είμαστε βέβαιοι ότι η Επιτροπή θα συνεργαστεί πολύ στενά προκειμένου να βοηθήσει στην υλοποίηση των προσδοκιών μας αναφορικά με την ισότητα των φύλων κατά τη διάρκεια της παρούσας Προεδρίας.
<P>
Ξεκινώντας, επιτρέψτε μου να αναφέρω απλώς κάτι που θα συμβεί σύντομα· η 8η Μαρτίου θα είναι μια σημαντική ημέρα, καθώς είναι η Παγκόσμια "μέρα της Γυναίκας, κατά την οποία το Ευρωπαϊκό Κοινοβούλιο θα συζητήσει στο Στρασβούργο τον Χάρτη για τα Δικαιώματα των Γυναικών. Επίσης, την ίδια ημέρα, το Συμβούλιο Απασχόλησης, Κοινωνικής Πολιτικής, Υγείας και Καταναλωτών θα συζητήσει για την ιδέα της ισότητας που συνδέεται με την κοινωνική συνοχή, η οποία αποτελεί ακόμη μία αρχή της Ένωσης, για την ισότητα των φύλων που συνδέεται με την κοινωνική συνοχή και για την εξάλειψη της βίας.
<P>
Το θέμα που αναφέρθηκε συχνότερα στις ομιλίες σας ήταν πιθανότατα η ανάγκη να εξαλείψουμε τη βία που συνδέεται με το φύλο, η οποία αποτελεί τη μεγαλύτερη μάστιγα των κοινωνιών μας, το μεγαλύτερο κακό των κοινωνιών μας: η βία κατά των γυναικών.
<P>
Είμαι βέβαιος ότι η εντολή προστασίας από τη βία που συνδέεται με το φύλο θα αποτελέσει ένα από τα επιτεύγματά μας, διότι θα πρέπει να δούμε τι θα επιτύχουμε κατά τους επόμενους μήνες. Για ακόμη μία φορά, λέω ότι θα βασιστούμε στη συνεργασία μεταξύ Επιτροπής και Ευρωπαϊκού Κοινοβουλίου στον τομέα αυτόν.
<SPEAKER ID="229" NAME="Viviane Reding" LANGUAGE="EN">
Κύριε Πρόεδρε, οι οδηγίες για την ισότητα ξεκίνησαν κατά τη δεκαετία του '70 και, έκτοτε, πολλές οδηγίες όχι μόνο άλλαξαν τις νομοθεσίες στα κράτη μέλη -κατά την περίοδο εκείνη, τα κράτη μέλη δεν διέθεταν νομοθεσίες- αλλά δημιούργησαν επίσης στα κράτη μέλη τους νόμους για την ισότητα μεταξύ ανδρών και γυναικών σε όλα τα επίπεδα της κοινωνίας μας. Παρ' όλα αυτά, και έχετε δίκιο ως προς αυτό, διαθέτουμε καλές νομοθεσίες, οι οποίες όμως δεν ακολουθούνται από πρακτική εφαρμογή. Πιστεύω ότι το πρώτο πράγμα που πρέπει να κάνουμε δεν είναι να δημιουργήσουμε νέους νόμους, αλλά να φροντίσουμε ότι οι νόμοι εφαρμόζονται πραγματικά στην κοινωνία.
<P>
Ονειρεύομαι τη στιγμή κατά την οποία θα μπορούμε να πραγματοποιήσουμε σε αυτό το Σώμα μια συζήτηση, στην οποία το 50% των ομιλητών θα είναι άνδρες και το 50% θα είναι γυναίκες. Ονειρεύομαι τη μέρα που δεν θα χρειάζεται πλέον να εορτάζουμε την Παγκόσμια "μέρα της Γυναίκας, διότι δεν θα υπάρχει πλέον κανένα πρόβλημα. Είναι ωραίο να ονειρεύεται κανείς, η πρακτική εφαρμογή είναι κάτι εφικτό και απλώς πρέπει να πάρουμε την κατάσταση στα χέρια μας. Γι' αυτόν τον λόγο, είμαι ευγνώμων στην ισπανική Προεδρία για το γεγονός ότι έθεσε το ζήτημα των γυναικών στην κορυφή του καταλόγου των προτεραιοτήτων της.
<P>
Είμαι ιδιαίτερα προσηλωμένη, από κοινού με τους συναδέλφους μου στην Επιτροπή, στο να ενσωματώσουμε τη διάσταση του φύλου σε όλες τις πολιτικές που πρόκειται να παρουσιάσουμε. Μαζί με τον συνάδελφό μου κ. Andor, ο οποίος είναι αρμόδιος για την απασχόληση, θα φροντίσουμε ώστε να τεθεί αυτό σε εφαρμογή στο πρόγραμμα για το 2020.
<P>
Ως προς τα άλλα στοιχεία, θα συνεργαστώ, όπως είπα ήδη, με την Επιτροπή Δικαιωμάτων των Γυναικών και Ισότητας των Φύλων για τη νέα στρατηγική για την ισότητα, στην οποία ζητήματα όπως το μισθολογικό χάσμα μεταξύ των φύλων και η συμμετοχή των γυναικών στη διαδικασία λήψης αποφάσεων θα κατέχουν υψηλή θέση στην ημερήσια διάταξη, διότι αποτελούν πραγματικά διαρθρωτικά προβλήματα που πρέπει να επιλύσουμε. Υπάρχουν όμως και ζητήματα κοινωνικά, τα οποία πηγαίνουν εις βάθος και τα οποία πρέπει να εξετάσουμε με τη βοήθεια των οργανώσεων των γυναικών, με τη βοήθεια των υπουργών των κρατών μελών, με τη βοήθεια των εθνικών νομοθεσιών, με τη βοήθεια της ευρωπαϊκής νομοθεσίας και, φυσικά, υπάρχει και το φοβερό ζήτημα της βίας κατά των γυναικών. Πιστεύω ότι αυτό το τελευταίο θα βρεθεί στο επίκεντρο των έργων των οποίων θα ηγηθούμε.
<P>
Παρ' όλα αυτά, κυρίες, πιστεύω ότι όταν η ισχυρή αντιπροσωπεία σας μεταβεί στη Νέα Υόρκη για να εορτάσει τα 15 χρόνια του προγράμματος δράσης του Πεκίνου, θα πρέπει να είμαστε υπερήφανες, διότι εάν δούμε όλα όσα έχουμε επιτύχει τα τελευταία 15 χρόνια, θα αντιληφθούμε ότι είναι πολλά. Εντάξει, δεν έχουμε φθάσει ακόμη εκεί που ονειρευόμαστε, έχουμε όμως επιτύχει πολλά, και μέσω της εμπειρίας αυτής θα μπορέσουμε να βοηθήσουμε σε μεγάλο βαθμό τις γυναίκες στις άλλες ηπείρους. Αυτό θα είναι το θέμα της συνεδρίασης στη Νέα Υόρκη. " συνεδρίαση αυτή δεν θα εξετάσει μόνο όσα κάνουν οι γυναίκες της Ευρώπης, αλλά και το τι μπορούν να κάνουν οι γυναίκες της Ευρώπης, οι ευρωπαϊκές πολιτικές και οι πολιτικές ανάπτυξης για τις γυναίκες των άλλων ηπείρων.
<P>
Πιστεύω επίσης, υπό την έννοια αυτήν, ότι ο Χάρτης Θεμελιωδών Δικαιωμάτων, ο οποίος αποτελεί ένα ωραίο κείμενο που πρέπει να διαβαστεί από κάθε παιδί στα ευρωπαϊκά σχολεία και ο οποίος πρέπει να μελετηθεί από κάθε φοιτητή στα πανεπιστήμιά μας, θίγει πραγματικά την ουσία: δεν υπάρχει καμία διαφορά μεταξύ ανδρών και γυναικών. Άνδρες και γυναίκες είναι ισότιμοι και είναι δική μας ευθύνη να φροντίζουμε να ορθώνουμε το ανάστημά μας, όταν το θεμελιώδες αυτό ζήτημα δεν γίνεται πράξη κατά την εφαρμογή των νόμων στα κράτη μέλη. Και δεν πρέπει να ορθώσουμε το ανάστημά μας μόνο σε αυτήν την περίπτωση· πρέπει να ορθώσουμε το ανάστημά μας και στα κράτη μέλη μας και να επισημάνουμε τα προβλήματα που προκύπτουν και δεν επιλύονται και να μην σιωπήσουμε, ωσότου επιλυθεί το πρόβλημα.
<P>
Απευθύνω έκκληση σε όλους τους άνδρες του Κοινοβουλίου. Σας παρακαλώ, ενώστε τις φωνές σας με τις φωνές τις γυναικών.
<SPEAKER ID="230" NAME="Πρόεδρος">
Σύμφωνα με το άρθρο 115, παράγραφος 5, του Κανονισμού, έχω λάβει μία πρόταση ψηφίσματος, η οποία προτείνει να περατώσουμε τη συζήτηση.
<P>
" συζήτηση έληξε.
<P>
" ψηφοφορία θα διεξαχθεί αύριο, στις 11.30.
<P>
Γραπτές δηλώσεις (άρθρο 149)
<SPEAKER ID="996" NAME="Vasilica Viorica Dăncilă  " LANGUAGE="RO">
Τα "νωμένα Έθνη καθιέρωσαν την Παγκόσμια "μέρα για την Εξάλειψη της Βίας κατά των Γυναικών, την οποία ολόκληρος ο κόσμος εορτάζει κάθε χρόνο στις 25 Νοεμβρίου. Το φαινόμενο αυτό είναι ιδιαίτερα διαδεδομένο, με το 45% των γυναικών στην Ευρώπη να είναι θύματα διαφόρων μορφών βίας. Σε παγκόσμιο επίπεδο, μία στις τρεις γυναίκες έχει πέσει θύμα ξυλοδαρμού, έχει εξαναγκαστεί σε σεξουαλική πράξη ή έχει κακοποιηθεί με άλλους τρόπους. Το εν λόγω φαινόμενο δεν αντικατοπτρίζεται μόνο στην ενδοοικογενειακή βία κατά των γυναικών και των κοριτσιών, αλλά και στην εκμετάλλευση, στις πράξεις σεξουαλικής βίας, στην εμπορία ανθρώπων, στα εγκλήματα τιμής, στις επικίνδυνες παραδοσιακές πρακτικές, όπως το κάψιμο της νύφης ή οι πρόωροι γάμοι, και σε άλλες μορφές βίας κατά του σώματος, του μυαλού και της αξιοπρέπειας των γυναικών. Στις περισσότερες περιπτώσεις, ο θύτης είναι ο σύζυγος ή ο σύντροφος, ή κάποιος γνωστός. Θεωρώ ότι η βία κατά των γυναικών αποτελεί μία από τις σοβαρότερες παραβιάσεις των ανθρωπίνων δικαιωμάτων. Και είναι ακόμη πιο σοβαρή, καθώς είναι παρούσα σε κάθε ήπειρο, σε κάθε χώρα και κουλτούρα, ανεξάρτητα από το επίπεδο της οικονομικής ανάπτυξης. Οι δράστες των πράξεων αυτών πρέπει να τιμωρούνται αυστηρά. Στην περίπτωση μεγάλης κλίμακας αδικημάτων, το Διεθνές Ποινικό Δικαστήριο πρέπει να διαδραματίζει σημαντικό ρόλο και να εδραιώσει έναν στενό συσχετισμό με τις αποφάσεις που λαμβάνουν τα εθνικά δικαστήρια.
<SPEAKER ID="231" NAME="Lidia Joanna Geringer de Oedenberg  " LANGUAGE="PL">
Κύριε Πρόεδρε, κυρίες και κύριοι, η 15η επέτειος της πασίγνωστης παγκόσμιας διάσκεψης για τα ίσα δικαιώματα των γυναικών, η οποία διοργανώνεται από τον Ο"Ε στο Πεκίνο, πλησιάζει. Κατά τη διάρκεια αυτών των 15 ετών, οι 189 χώρες που υπέγραψαν το πρόγραμμα δράσης του Ο"Ε για την ισότητα των φύλων κατόρθωσαν να σημειώσουν σημαντική πρόοδο και στους δώδεκα τομείς ενδιαφέροντος που προσδιορίζονται στο έγγραφο. Εντούτοις, τα περισσότερα προβλήματα που προσδιορίστηκαν τότε εξακολουθούν να υφίστανται και σήμερα, και συγκεκριμένα το πρόβλημα της ενδοοικογενειακής βίας κατά των γυναικών και της συμμετοχής των γυναικών σε ένοπλες συγκρούσεις. Τα θέματα αυτά δεν χρειάζεται να παρουσιαστούν στο Ευρωπαϊκό Κοινοβούλιο - τα συζητούμε κατά τη διάρκεια συζητήσεων αναφορικά με περιστατικά παραβιάσεων των ανθρωπίνων δικαιωμάτων σχεδόν σε κάθε σύνοδο της Ολομέλειας. Ως εκ τούτου, θα ήθελα να εκφράσω την εκτίμησή μου για την πρωτοβουλία του Ο"Ε. Κάθε πέντε χρόνια πραγματοποιείται σε πολλές χώρες μια λεπτομερής επανεξέταση του προγράμματος δράσης (η τελευταία φορά ήταν το 2005) και επισημαίνονται τα πιο επείγοντα ζητήματα. Πριν από πέντε χρόνια, στη διάσκεψη της Νέας Υόρκης, την προσοχή των χωρών που συνυπέγραψαν το πρόγραμμα δράσης προσέλκυσε ο μεγάλος αριθμός βιασμών που διαπράττεται κατά των γυναικών, η αύξηση του ποσοστού προσβολής των γυναικών από τον ιό HIV/AIDS και οι διακρίσεις που υφίστανται κατά των γυναικών στον τομέα της απασχόλησης. Δυστυχώς, οι παρατηρήσεις αυτές θα μπορούσαν να γίνουν και πάλι, σήμερα. Αυτό που χρειάζεται είναι ένα συγκεκριμένο πρόγραμμα δράσης, το οποίο θα έχει την πραγματική υποστήριξη όλων των χωρών που συνυπέγραψαν το πρόγραμμα δράσης, καθώς και τη συμμετοχή της Ευρωπαϊκής Ένωσης, έτσι ώστε κατά την επόμενη επανεξέταση του προγράμματος, που θα πραγματοποιηθεί σε πέντε χρόνια, να είναι ολοφάνερη η επίτευξη προόδου.
<SPEAKER ID="995" NAME="Daciana Octavia Sârbu  " LANGUAGE="RO">
Πιστεύω ακράδαντα ότι η ισότητα των φύλων πρέπει να αποτελεί έναν από τους βασικούς στόχους κάθε δημοκρατίας. Ενώ στην Ευρωπαϊκή Ένωση έχουν καταβληθεί σημαντικές προσπάθειες για την επίτευξη των στόχων του προγράμματος δράσης του Πεκίνου, δεν κατέστη δυνατό να επιτευχθούν οι στόχοι αυτοί στο σύνολό τους. Στην Ευρώπη εξακολουθούμε να είμαστε αντιμέτωποι με ισχυρά στερεότυπα όσον αφορά τις γυναίκες, καθώς και με σημαντικά μισθολογικά χάσματα μεταξύ των φύλων, ενώ η πρόοδος που σημειώνεται ως προς την προσέλκυση γυναικών στην ανάληψη θέσεων αρμόδιων για τη λήψη αποφάσεων είναι εξαιρετικά αργή. Εντούτοις, εν γένει, οι ίσες ευκαιρίες παραμένουν δυστυχώς μόνο μια φιλοδοξία, ιδιαίτερα στις χώρες της Ανατολικής Ευρώπης, στα νέα μέλη της ΕΕ. Προκειμένου να επιτύχουμε στα κράτη μέλη καλύτερα αποτελέσματα όσον αφορά την επίτευξη των στόχων του προγράμματος δράσης του Πεκίνου, η συγκέντρωση αξιόπιστων και συγκρίσιμων δεδομένων αναφορικά με την κατάσταση των γυναικών αποτελεί κάτι απολύτως επιβεβλημένο, τόσο σε ευρωπαϊκό όσο και σε εθνικό επίπεδο. Επίσης, θα πρέπει να πραγματοποιείται σε τακτική βάση μια επανεξέταση της προόδου που σημειώνεται σε κρίσιμης σημασίας τομείς, οι οποίοι έχουν καθοριστεί στο πλαίσιο του προγράμματος δράσης. Εντούτοις, είμαι ικανοποιημένη με το γεγονός ότι η ισπανική Προεδρία έχει συμπεριλάβει τα προβλήματα που σχετίζονται με την ισότητα των φύλων στον κατάλογο των προτεραιοτήτων της και έχει επιστήσει ιδιαίτερη προσοχή στην εργασία των γυναικών στον γεωργικό τομέα. Ως εκ τούτου, θα ήθελα να αδράξω την ευκαιρία αυτήν για να την συγχαρώ για αυτήν την πρωτοβουλία.
<SPEAKER ID="232" NAME="Joanna Senyszyn  " LANGUAGE="PL">
Ένας από τους στρατηγικούς τομείς που έχουν καθοριστεί στο πλαίσιο του προγράμματος δράσης του Πεκίνου είναι αυτός που σχετίζεται με τα δικαιώματα των γυναικών ως αναπαλλοτρίωτο, αναπόσπαστο και αδιαίρετο μέρος των καθολικών ανθρωπίνων δικαιωμάτων. Στόχος είναι η πλήρης θέσπιση διεθνών μέσων για την προστασία των εν λόγω δικαιωμάτων, συμπεριλαμβανομένης της σύμβασης για την εξάλειψη κάθε μορφής διακρίσεων εις βάρος των γυναικών. Μία από τις μορφές διάκρισης είναι η παραβίαση των αναπαραγωγικών δικαιωμάτων των γυναικών. Μια έκθεση που συντάχθηκε το 2007 όσον αφορά τα αναπαραγωγικά δικαιώματα στην Πολωνία, καθώς και οι συστάσεις της Επιτροπής Ανθρωπίνων Δικαιωμάτων των "νωμένων Εθνών, οι οποίες βασίζονται στην εν λόγω έκθεση, καταδεικνύουν με σαφήνεια ότι οι πολωνές γυναίκες αντιμετωπίζουν δυσκολίες ως προς την πρόσβασή τους σε αντισύλληψη τα έξοδα της οποίας μπορούν να καλυφθούν από τους ασφαλιστικούς φορείς, σε ιατρική περίθαλψη κατά τη διάρκεια της εγκυμοσύνης, σε προγεννητικούς ελέγχους, ακόμη και στον ανώδυνο τοκετό. Τους στερείται η δυνατότητα να προβούν σε νόμιμες εκτρώσεις σε όλες σχεδόν τις περιπτώσεις, ακόμη και στις περιπτώσεις στις οποίες οι εκτρώσεις επιτρέπονται σύμφωνα με τον νόμο. Ως αποτέλεσμα, στην Πολωνία πραγματοποιούνται κάθε χρόνο 200-400 νόμιμοι τερματισμοί εγκυμοσύνης, ενώ οι παράνομοι τερματισμοί φθάνουν τους 100.000.
<P>
Προτείνω την υιοθέτηση ενός ποσοστού νόμιμων εκτρώσεων, το οποίο θα υπολογίζεται ως ο αριθμός των νόμιμων τερματισμών εγκυμοσύνης ανά 1.000 ζωντανές γεννήσεις ετησίως, ως μέτρο για την ισότητα των γυναικών στα κράτη μέλη της ΕΕ. Στις χώρες στις οποίες οι γυναίκες έχουν το δικαίωμα να επιλέξουν την έκτρωση, το ποσοστό αυτό κυμαίνεται γύρω στις 200 εκτρώσεις. Στην Πολωνία αντιστοιχεί σε μία. Αυτό αποτελεί έναν αντικειμενικό υπολογισμό των παραβιάσεων των αναπαραγωγικών δικαιωμάτων των γυναικών στην Πολωνία. Απευθύνω έκκληση για περισσότερο αποτελεσματική συνεργασία μεταξύ της ΕΕ και των "νωμένων Εθνών όσον αφορά την παρακολούθηση των δικαιωμάτων των γυναικών και τη θέσπιση μετρήσεων, οι οποίες θα ποσοτικοποιούν τις παραβιάσεις των δικαιωμάτων των γυναικών.
<SPEAKER ID="994" NAME="Anna Záborská  " LANGUAGE="FR">
Το ψήφισμα δεν αντικατοπτρίζει το σύνολο του προγράμματος δράσης του Πεκίνου. Όπως πάντα, είναι ευκολότερο να στέκεται κανείς στα σεξουαλικά στερεότυπα, στην "αναπαραγωγική υγεία", για να μην πω στις εκτρώσεις, στη σύμβαση για την εξάλειψη κάθε μορφής διακρίσεων εις βάρος των γυναικών (CEDAW), στη βία και στις ποσοστώσεις. Δεν αντιμετωπίζει άλλα προβλήματα η συντριπτική πλειονότητα των γυναικών και των μητέρων στην Ευρώπη και σε ολόκληρο τον κόσμο; Δεν είναι καιρός να αντιμετωπίσουμε και αυτά τα άλλα εμπόδια; Εντούτοις, το σημείο 9 του προγράμματος δράσης του Πεκίνου διακηρύσσει ως στόχο του την παροχή δικαιωμάτων σε όλες τις γυναίκες. Είναι σημαντικό να μπορούν όλες οι γυναίκες να ταυτιστούν με τις δημόσιες πολιτικές για την παροχή ίσων ευκαιριών, οι οποίες σέβονται τις φυσικές τους διαφορές και την απαραίτητη συμπληρωματική τους φύση και δεν παραβλέπουν τη σημασία των εθνικών και περιφερειακών ταυτοτήτων ή της ιστορικής, πολιτισμικής και θρησκευτικής πολυμορφίας. " υλοποίηση του προγράμματος δράσης του Πεκίνου εμπίπτει στην κυρίαρχη αρμοδιότητα κάθε κράτους μέλους, το οποίο θα λαμβάνει υπόψη και θα επιδεικνύει αυστηρό σεβασμό απέναντι στις διαφορετικές θρησκευτικές και ηθικές αξίες, καθώς και στην πολιτισμική κληρονομιά και τις φιλοσοφικές πεποιθήσεις των ατόμων και των κοινοτήτων τους. Εάν η υλοποίηση του προγράμματος δράσης του Πεκίνου σεβόταν τα παραπάνω, δεν θα είχαμε παρατηρήσει απλώς μια μικρή πρόοδο ως προς την κατάσταση των γυναικών. Το παρόν ψήφισμα στέλνει ένα προκατειλημμένο μήνυμα που διαιρεί παρά ενώνει.
<SPEAKER ID="993" NAME="Artur Zasada  " LANGUAGE="PL">
Υποστηρίζω πλήρως το έργο της κ. Svensson αναφορικά με το πρόβλημα της ισότητας των φύλων και συμφωνώ ότι τα ζητήματα που έθεσε επηρεάζουν σημαντικά την πρόοδο ως προς την επίτευξη ίσων δικαιωμάτων για άνδρες και γυναίκες. Ταυτόχρονα, θέλω να επισημάνω ότι πολλές γυναίκες επιλέγουν συνειδητά και ελεύθερα να εργαστούν στο σπίτι για λογαριασμό της οικογένειας. Ορισμένες φορές αναγκάζονται να εγκαταλείψουν την επαγγελματική τους σταδιοδρομία για απρόβλεπτους λόγους, όπως η ανάγκη να φροντίσουν ένα παιδί άρρωστο ή με αναπηρίες. Σημαντικό πρόβλημα στην κατάσταση αυτήν είναι η έλλειψη κατάλληλων λύσεων αναφορικά με τα δικαιώματα σύνταξης των εν λόγω γυναικών. Σε πολλές χώρες, δεν παρέχονται καθόλου λύσεις στον τομέα αυτόν ή οι λύσεις που υφίστανται δεν επαρκούν για να διασφαλίσουν στις γυναίκες αυτές ένα αξιοπρεπές εισόδημα. Ως εκ τούτου, είναι εξίσου σημαντικό να συμπεριληφθεί στη συζήτηση αυτήν για την ισότητα των φύλων και το ζήτημα του δικαιώματος λήψης επιδομάτων από μέρους των γυναικών που είναι επιφορτισμένες με τη φροντίδα του σπιτιού και των παιδιών.

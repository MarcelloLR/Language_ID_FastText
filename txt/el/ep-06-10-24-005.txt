<CHAPTER ID="005">
Καρκίνος του μαστού (συζήτηση) 
<SPEAKER ID="026" NAME="Πρόεδρος">
" ημερήσια διάταξη προβλέπει τη συζήτηση
<P>
της προφορικής ερώτησης προς την Επιτροπή σχετικά με την επανένταξη των ασθενών με καρκίνο του μαστού στην αγορά εργασίας και χρήση των κοινωνικών πόρων για τη συνεχή κατάρτιση του ιατρικού προσωπικού στον τομέα του καρκίνου του μαστού, των Jan Andersson και Karin Jöns, εξ ονόματος της Επιτροπής Απασχόλησης και Κοινωνικών Υποθέσεων - B6-0433/2006),
<P>
της προφορικής ερώτησης προς την Επιτροπή σχετικά με την έγκαιρη διάγνωση και θεραπεία του καρκίνου του μαστού στη διευρυμένη Ευρωπαϊκή Ένωση, των Karl-Heinz Florenz και Karin Jöns, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων - B6-0434/2006) και
<P>
της προφορικής ερώτησης προς την Επιτροπή σχετικά με τον καρκίνο του μαστού, των Anna Záborská και Karin Jöns, εξ ονόματος της Επιτροπής Δικαιωμάτων των Γυναικών και Ισότητας των Φύλων - B6-0436/2006).
<SPEAKER ID="027" NAME="Karin Jöns " AFFILIATION="PSE">
συντάκτρια. - (DE) Κυρία Πρόεδρε, κύριε Špidla, κύριε Κυπριανού, κυρίες και κύριοι, θα ήθελα αρχικά να ευχαριστήσω θερμά τους προέδρους των τριών επιτροπών, την κ. Záborská, τον κ. Florenz και τον κ. Andersson για τη θαυμάσια συνεργασία κατά την προετοιμασία αυτής της συζήτησης. Επίσης, θα ήθελα να ευχαριστήσω και εσάς, κυρία Πρόεδρε.
<P>
Ο καρκίνος του μαστού βρισκόταν πριν από τρία χρόνια στην ημερήσια διάταξη και τώρα είναι καιρός να ρίξουμε μια πρώτη ματιά στα αποτελέσματα, μου φαίνεται δε πως αυτό είναι επειγόντως απαραίτητο. Στα 25 κράτη μέλη νοσούν κάθε χρόνο 275 000 γυναίκες από καρκίνο του μαστού. Σε ένα κράτος μέλος ο κίνδυνος θανάτου από τη νόσο είναι διπλάσιος από ό,τι σε ένα άλλο. Ακόμα χειρότερα, από την ασθένεια αυτήν προσβάλλονται όλο και πιο νέες γυναίκες: τα τελευταία χρόνια αυξήθηκε ο αριθμός των γυναικών κάτω των 40 ετών που προσβάλλονται από αυτήν. Ο καρκίνος του μαστού εξακολουθεί να είναι η πρώτη αιτία θανάτου γυναικών μεταξύ 35 και 55 ετών.
<P>
Οπωσδήποτε όμως με τρομάζει και το πόσο ριζική είναι ακόμα σε πολλά κράτη μέλη η αγωγή. Σε μερικές χώρες, η μαστεκτομή εξακολουθεί να είναι ο κανόνας και όχι η εξαίρεση, ακόμα και στα πολύ πρώιμα στάδια της νόσου, μολονότι σε ποσοστό 80% των περιπτώσεων μπορεί να γίνει επέμβαση χωρίς αφαίρεση του μαστού. Όπως βλέπετε, λοιπόν, προχωρούμε με ρυθμούς χελώνας. Αυτό ισχύει ιδιαίτερα για τα νέα κράτη μέλη όπου οι χαμένες ευκαιρίες και οι ελλείψεις σε ολόκληρη την αλυσίδα της υγειονομικής περίθαλψης είναι οι πιο δραματικές. Ωστόσο, τουλάχιστον στα παλαιά κράτη μέλη, το γεγονός ότι οι δομές εξακολουθούν να είναι από ανεπαρκείς έως καταστροφικές δεν οφείλεται τόσο σε προβλήματα των δημοσίων προϋπολογισμών όσο στα οικονομικά και ταξικά συμφέροντα των γιατρών.
<P>
Ας αρχίσουμε από την έγκαιρη διάγνωση: η ανάπτυξη ενός γενικευμένου προγράμματος ελέγχου σύμφωνα με τις κοινοτικές κατευθυντήριες γραμμές κοστίζει στο δημόσιο μόλις 1,25 ευρώ ανά πολίτη. Είμαι επομένως βέβαιη ότι κανένας εδώ στο Σώμα δεν προτίθεται να ισχυριστεί πως δεν υπάρχουν αυτά τα χρήματα. Αν διαθέταμε ένα πανευρωπαϊκό πρόγραμμα ελέγχου, θα μπορούσαμε να σώσουμε τη ζωή 31 000 γυναικών κάθε χρόνο στην ΕΕ, να συμβάλουμε στη μείωση των δαπανών για την υγεία και να περιορίσουμε ουσιαστικά τα συνεπαγόμενα έξοδα για το σύνολο της κοινωνίας.
<P>
Ωστόσο, μέχρι σήμερα μόνον 11 χώρες έχουν ένα πρόγραμμα ελέγχου εγγυημένης ποιότητας, και αυτά τα προγράμματα μακράν απέχουν από το να είναι διαρκή. Και στη χώρα σας, κύριε Špidla, πρέπει να σταματήσετε να παρουσιάζετε τον περιστασιακό έλεγχο ως κοινοτικό έλεγχο. Και στην Κύπρο, κύριε Κυπριανού, η πρόοδος είναι ακόμα πολύ αργή. Γνωρίζουμε βέβαια ότι και οι δύο είστε με το μέρος μας, όμως θα ήταν παρόλ' αυτά ωραίο να είχαμε τώρα την έκθεση προόδου της Επιτροπής και όχι την άνοιξη, οπότε αναμένεται. Επίσης, σας ζητάμε να δώσετε μεγαλύτερη έμφαση στη δυνατότητα χρησιμοποίησης πόρων από τα διαρθρωτικά ταμεία για την ανάπτυξη ενός προγράμματος ελέγχου.
<P>
Όμως ακόμα και το καλύτερο σύστημα έγκαιρης διάγνωσης δεν ωφελεί αν η μετέπειτα αγωγή είναι ανεπαρκής ή ακατάλληλη. Ξανά και ξανά, ο καρκίνος του μαστού αντιμετωπίζεται χειρουργικά, και μάλιστα σε νοσοκομεία με ελάχιστη πείρα. Γι' αυτό θα ήθελα να ευχαριστήσω ιδιαίτερα την Επιτροπή για τις κατευθυντήριες γραμμές της ΕΕ σχετικά με τα κέντρα μαστού που παρουσιάστηκαν πέρυσι. Τώρα είναι η σειρά των κρατών μελών να δράσουν, γιατί κατά περίεργο τρόπο, το μόνο μέρος στην ΕΕ όπου υπάρχουν σήμερα τέτοια κέντρα είναι το "νωμένο Βασίλειο.
<P>
Γι' αυτό θα ζητήσουμε σήμερα στο κοινό μας ψήφισμα από τα κράτη μέλη να ιδρύσουν μέχρι το 2016 αρκετά κέντρα μαστού σε εθνικό επίπεδο. Αυτό είναι απόλυτα εφικτό μέχρι το 2016. Θα χρειαστούμε περίπου 1 800 τέτοια κέντρα σε ολόκληρη την ΕΕ. Έτσι, όλες οι γυναίκες θα είχαν την ευκαιρία να έχουν την ίδια, βέλτιστη αγωγή ανεξάρτητα από τον τόπο διαμονής τους.
<P>
Για να εξασφαλίσουμε ότι αυτά τα κέντρα μαστού θα εργάζονται πραγματικά βάσει των κοινοτικών κριτηρίων, ότι πραγματικά θα διεξάγουν μόνον έναν ελάχιστο αριθμό χειρουργικών επεμβάσεων σε πρωτογενείς καρκίνους του μαστού, δηλαδή 150 ετησίως σε κάθε κέντρο, ότι οι ειδικοί θα έχουν πραγματικά εξειδικευθεί αποκλειστικά σε καλοήθεις και κακοήθεις ασθένειες του μαστού και ότι πραγματικά θα προβαίνουν σε διεπιστημονική διαβούλευση πριν και μετά από την εγχείρηση σε κάθε περίπτωση καρκίνου του μαστού, χρειαζόμαστε κατευθυντήριες γραμμές για την πιστοποίηση των κέντρων μαστού.
<P>
Σε αυτό το πλαίσιο, απευθύνουμε έκκληση σε εσάς ως Επιτροπή να δρομολογήσετε την εκπόνηση αυτών των κατευθυντηρίων γραμμών πραγματικά γρήγορα. Επίσης, σας παρακαλούμε να εκπονήσετε κατευθυντήριες γραμμές για τον ορισμό του επαγγέλματος των νοσοκόμων μαστού που θα εκπληρώνουν πολύ σημαντικό ρόλο στα εν λόγω κέντρα ως οδηγοί και διαμεσολαβητές μεταξύ των γιατρών και των ασθενών κατά τη διάρκεια της αγωγής.
<P>
(Χειροκροτήματα)
<SPEAKER ID="028" NAME="Πρόεδρος">
Ευχαριστώ πολύ, κυρία Jöns. " ευχαριστία αυτή είναι πολύ προσωπική.
<SPEAKER ID="029" NAME="Jan Andersson " AFFILIATION="PSE">
συντάκτης. - (SV) Κυρία Πρόεδρε, θα ήθελα καταρχάς να ευχαριστήσω την κ. Jöns για την ισχυρή αφοσίωσή της, καθώς και για το ότι κατενόησε πλήρως αυτό το εξαιρετικά σημαντικό θέμα.
<P>
Όπως και η κ Jöns έχει ήδη πει, στις γυναίκες, η νόσος αυτή είναι η συχνότερη μορφή καρκίνου. Είναι επίσης η συχνότερη αιτία θανάτου μεταξύ των γυναικών ηλικίας μεταξύ 35 και 59 ετών. Επιπλέον, γνωρίζουμε ότι ο καρκίνος του μαστού σημειώνει αύξηση μεταξύ των νεότερων σε ηλικία γυναικών και ότι οι πιθανότητες ανίχνευσης της νόσου ποικίλλουν σε πολύ μεγάλο βαθμό από ένα κράτος μέλος της ΕΕ στο άλλο, όπως και οι ευκαιρίες προληπτικού ελέγχου του μαστού. Γνωρίζω από τη δική μου χώρα, τη Σουηδία, όπου ο προληπτικός μαστογραφικός έλεγχος είναι διαθέσιμος εδώ και πολλά χρόνια στις γυναίκες ορισμένων ηλικιακών ομάδων, ότι ένας τέτοιος προληπτικός έλεγχος έχει μειώσει το ποσοστό θανάτων μεταξύ των γυναικών και ότι είναι σημαντικό η νόσος να ανιχνεύεται εγκαίρως προκειμένου να παρέχεται η ενδεδειγμένη θεραπευτική αγωγή. Όλα αυτά σημαίνουν ότι οι προσπάθειες που αναφέρονται στα ψηφίσματα για τα οποία μίλησε η κ. Jöns είναι εξαιρετικά σημαντικά.
<P>
Στο έργο αυτό συμμετέχουν τρεις επιτροπές. Εμείς στην Επιτροπή Απασχόλησης και Κοινωνικών Υποθέσεων δεν έχουμε αρμοδιότητα ειδικά για θέματα υγείας και ιατροφαρμακευτικής περίθαλψης, αλλά περισσότερο όσον αφορά τη νόσο και τη σύνδεση με την αγορά εργασίας. Τώρα έχουμε, είμαι ευτυχής που το λέγω, μια αγορά εργασίας η οποία έχει αναπτυχθεί έτσι ώστε να συμμετέχουν σε αυτή οι γυναίκες και στην οποία οι τελευταίες εισέρχονται με συνεχώς αυξανόμενους αριθμούς. Στην χώρα μου, το ποσοστό των γυναικών στην εργασία είναι υψηλότερο από αυτό των ανδρών.
<P>
Αν κάποια προσβληθεί από σοβαρή ασθένεια όπως ο καρκίνος του μαστού, η καθαρά πραγματιστική θεώρηση είναι ότι θα πρέπει να της χορηγηθεί άδεια για να ακολουθήσει θεραπευτική αγωγή. Ορισμένες φορές ωστόσο είναι δυνατόν η γυναίκα αυτή να εξακολουθήσει να εργάζεται, αλλά για να το κάνει αυτό σημαίνει επίσης ότι έχει τη δυνατότητα να συζητήσει με τον εργοδότη της τι αλλαγές θα μπορούσαν να γίνουν στο ωράριό της έτσι ώστε να μπορεί να συνεχίσει την απασχόλησή της ενώ θα ακολουθεί ταυτόχρονα και την θεραπευτική αγωγή. Είναι επίσης δυνατόν κάποια να αρρωστήσει σοβαρά για κάποιο χρονικό διάστημα αλλά στη συνέχεια να βελτιωθεί η κατάστασή της ως αποτέλεσμα της θεραπευτικής αγωγής και να μπορεί να επιστρέψει στην εργασία. Το ερώτημα που ανακύπτει τότε είναι πώς αυτή θα μπορέσει να επανενταχθεί επιτυχώς στην επαγγελματική ζωή, και με τρόπο τέτοιο ώστε η θεραπευτική αγωγή κατά του καρκίνου του μαστού να μην έχει επιζήμιες συνέπειες γι' αυτή.
<P>
Θεωρούμε σημαντικό να αντιμετωπίσουμε τα θέματα αυτά. Αυτή είναι η πρώτη επισήμανση στην οποία προβαίνει η Επιτροπή Απασχόλησης και Κοινωνικών Υποθέσεων. Ο δεύτερος τομέας που μας απασχολεί είναι ο τομέας των επαγγελματιών της υγείας που εμπλέκονται στα θέματα αυτά. Υπάρχει μια συνεχής πρόοδος όσον αφορά την έρευνα και την ανάπτυξη καθώς και τις μεθόδους θεραπείας του καρκίνου του μαστού. Είναι σημαντικό το ιατρικό προσωπικό να τηρείται πάντοτε ενημερωμένο για όλες τις νέες μεθόδους καθώς αυτές θα αναπτύσσονται. Διαθέτουμε επίσης εργαλεία σε ευρωπαϊκό επίπεδο ειδικά, στο πλαίσιο του κοινωνικού ταμείου προκειμένου να βοηθούμε το ιατρικό προσωπικό να αναπτύσσει τις επιστημονικές ικανότητές του. Και σε αυτόν τον τομέα, πρέπει να έχουμε τη δυνατότητα να χρησιμοποιούμε το κοινωνικό ταμείο για τους σκοπούς της ανάπτυξης ικανοτήτων του ιατρικού προσωπικού, έτσι ώστε το τελευταίο να χρησιμοποιεί τις καλύτερες μεθόδους. Αυτό είναι επίσης κάτι με το οποίο συνδέεται η διαδικασία της Λισαβόνας. " διαδικασία της Λισαβόνας συνδέεται, φυσικά, με τη βέλτιστη πρακτική, και αυτό σημαίνει ότι πρέπει να παρακολουθούμε εκείνες τις χώρες που έχουν σημειώσει τη μεγαλύτερη πρόοδο.
<P>
Τέλος, θα ήθελα να αναφέρω κάτι ακόμη για το οποίο έχω μιλήσει στην κ. Jöns. Ο καρκίνος του μαστού είναι μια ασθένεια που προσβάλλει τις γυναίκες, αλλά είναι σημαντικό να πετύχουμε τη συμμετοχή των ανδρών στο έργο της εξεύρεσης καλύτερων διαδικασιών. Δεν πρέπει να είναι μόνον οι γυναίκες αφοσιωμένες στην αναζήτηση καλύτερων μεθόδων καταπολέμησης νόσων που προσβάλλουν τις γυναίκες. Αυτό είναι, μάλλον, κάτι στο οποίο πρέπει να αφοσιωθούμε όλοι μας τόσο οι άνδρες όσο και οι γυναίκες.
<P>
(Χειροκροτήματα)
<SPEAKER ID="030" NAME="Karl-Heinz Florenz " AFFILIATION="PPE-DE">
συντάκτης. - (DE) Κυρία Πρόεδρε, σας ευχαριστώ, κυρία Jöns, που μου δώσατε την ευκαιρία να συμμετάσχω στη σύνταξη αυτής της ερώτησης. Το έκανα με μεγάλη χαρά, επειδή κατά τη συζήτηση εντυπωσιάστηκα βλέποντας πόσο λίγα είχα ακούσει ως τώρα για το ζήτημα αυτό. Παρακολουθώντας τη συζήτηση, σκεφτόμουν πόσο δειλοί είμαστε στην πραγματικότητα εμείς στην Ευρώπη, πόσο ανόητα ενεργήσαμε στο παρελθόν και πόσα ζητήματα έχουμε αφήσει ανοιχτά σε αυτήν την ήπειρο. Θα προσπαθήσω να προσθέσω το πολιτικό μου βάρος στην πλάστιγγα για το ζήτημα αυτό, διότι από πλευράς περιεχομένου δεν έχω τίποτα να προσθέσω σε όσα είπε η κ. Jöns και οι άλλοι συνάδελφοι.
<P>
Απευθύνω έκκληση και στους δύο Επιτρόπους να συγκεντρώσουν το θάρρος τους για να αντιμετωπίσουν αυτό το ζήτημα και να καταπολεμήσουν τη δειλία του Συμβουλίου. Έχω δει πάρα πολύ συχνά το Συμβούλιο να λέει πολλές φορές αδύναμα: πρόκειται για επικουρικότητα, για εθνικό ζήτημα. " ενημέρωση και η επικοινωνία θα είναι μελλοντικά τα σημαντικότερα καθήκοντα, και αναφορικά με αυτήν τη φοβερή ασθένεια, και γι' αυτό θα ήθελα να ζητήσω και από τους δύο Επιτρόπους να ασκήσουν όλη τους την πολιτική επιρροή προκειμένου να πείσουν το Συμβούλιο και να εκπονήσουν κατευθυντήριες γραμμές.
<P>
Σκεφτείτε το για λίγο: έχουμε κατευθυντήριες γραμμές ακόμα και για την εκπόνηση κατευθυντηρίων γραμμών, αλλά δεν έχουμε καμία κατευθυντήρια γραμμή για τον μελλοντικό τρόπο καταπολέμησης του καρκίνου του μαστού, της σημαντικότερης ασθένειας στην ήπειρό μας. Θεωρώ την ιδέα της δημιουργίας ενός επαγγελματικού προφίλ εξαιρετικά εξειδικευμένων νοσοκόμων εξαιρετικά καλή και ενδιαφέρουσα και σας υπόσχομαι την πλήρη υποστήριξή μου.
<P>
(Χειροκροτήματα)
<SPEAKER ID="031" NAME="Anna Záborská " AFFILIATION="PPE-DE">
συντάκτρια. - (FR) Κυρία Πρόεδρε, κύριε Επίτροπε, κυρίες και κύριοι, ακόμη μια φορά έχουμε συγκεντρωθεί στην Ολομέλεια για να συζητήσουμε ένα θέμα το οποίο αφορά τόσο τη δημόσια υγεία όσο και τη ζωή γυναικών και οικογενειών στις εκλογικές μας περιφέρειες: τον καρκίνο του μαστού.
<P>
Το 2003, η Επιτροπή Δικαιωμάτων των Γυναικών και Ισότητας των Φύλων είχε καταθέσει ερώτηση για το θέμα αυτό στην Ευρωπαϊκή Επιτροπή. Τότε, κύριε Επίτροπε, η κ. Διαμαντοπούλου, η προκάτοχός σας, έκανε τα πρώτα βήματα για να ανταποκριθεί στα αιτήματα του Κοινοβουλίου.
<P>
Σήμερα, σας ζητούμε να αναγνωρίσετε την πρόοδο που έχει σημειωθεί. Την Επιτροπή Δικαιωμάτων των Γυναικών και Ισότητας των Φύλων απασχολούν θέματα όπως η μείωση των ποσοστών θνησιμότητας μεταξύ των γυναικών που προσβάλλονται από καρκίνο του μαστού, η βελτίωση της ποιότητας ζωής τους, και η παροχή στις γυναίκες και στους συλλόγους τους, αλλά επίσης και στο στενό οικογενειακό περιβάλλον τους, ενημέρωσης για τους κινδύνους και τη θεραπεία του καρκίνου του μαστού.
<P>
Σε αυτή τη συζήτηση, πρέπει επίσης να λάβουμε υπόψη τον ρόλο των ανδρών. Οι σύζυγοι, οι πατέρες και τα παιδιά τους επηρεάζονται επίσης από αυτές τις ειδικά γυναικείες νόσους. Αναφέρομαι επίσης στους πολλούς γονείς οι κόρες των οποίων προσβάλλονται από τον καρκίνο του μαστού και οι οποίοι τις στηρίζουν.
<P>
Στους κόλπους της Επιτροπής Δικαιωμάτων των Γυναικών και Ισότητας των Φύλων, εργαζόμαστε σχετικά με τις διάφορες πτυχές της νόσου με σκοπό να μπορέσουμε κάποτε να δούμε μια Ευρώπη απαλλαγμένη από τον καρκίνο του μαστού. Ενθαρρύνομαι από το μεγάλο ενδιαφέρον που έχει επιδείξει η επιτροπή για το θέμα. Θέλω να ευχαριστήσω τους συναδέλφους μου για την εξαιρετική συνεργασία τους, η οποία πραγματικά αξίζει να αναγνωριστεί.
<P>
Ο καρκίνος του μαστού είναι θέμα δημόσιας υγείας το οποίο είναι σημαντικό για όλες τις γυναίκες της Ευρωπαϊκής Ένωσης. Κάθε δύο λεπτά, κάποια γυναίκα διαγιγνώσκεται ότι πάσχει από καρκίνο του μαστού. Κάθε έξι λεπτά, μια γυναίκα πεθαίνει από τη νόσο αυτή. " νόσος αυτή δεν κάνει διακρίσεις όσον αφορά τη φυλή, τη θρησκεία ή τον πολιτισμό.
<P>
Οφείλουμε να έχουμε την εντιμότητα να αναγνωρίζουμε όλες τις αιτίες του καρκίνου του μαστού, χωρίς εξαίρεση. Θα ήταν χρήσιμο να συγκρίνουμε τα επίπεδα αύξησης σε όλα τα κράτη μέλη, με σκοπό να καταλήξουμε σε μια οριστική στρατηγική. Όλες οι γυναίκες πρέπει να έχουν ευχέρεια πρόσβασης στα διαγνωστικά μέσα και σε θεραπεία ποιότητας στα πρώιμα στάδια, ανεξάρτητα από την καταγωγή, την κοινωνική θέση ή το μορφωτικό επίπεδό τους. Έτσι, θα μπορέσουν να σωθούν χιλιάδες ζωές. Αυτό θα ήταν ένα παράδειγμα αληθινά θετικής διακριτικής μεταχείρισης. Αυτό που έχει τώρα κρίσιμη σημασία είναι να ευαισθητοποιήσουμε κάθε γυναίκα για τον κίνδυνο της ασθένειας, και να αυξήσουμε τους πόρους που διατίθενται για την πρόληψη του καρκίνου του μαστού και για τη διενέργεια προληπτικού ελέγχου στα κράτη μέλη.
<P>
Κύριοι Επίτροποι, όπως και εγώ, γνωρίζετε εκ πείρας ότι ο ιατρικός εξοπλισμός είναι πάρα πολύ ακριβός για τα περιφερειακά νοσοκομεία στα νέα κράτη μέλη. " ιατρική βιομηχανία δεν είναι διατεθειμένη να καταβάλει προσπάθειες στον οικονομικό τομέα· αυτό που κυρίως την ενδιαφέρει είναι το κέρδος. Ωστόσο, θα σας ζητήσω να εξετάσετε σοβαρά τη δυνατότητα χρηματοδότησης της πρόληψης του καρκίνου του μαστού μέσω των διαρθρωτικών ταμείων. Οι προσπάθειες των πολιτικών, των ιατρών και των επιστημόνων για την ανάπτυξη δικτύου συνεργασίας σε όλα τα κράτη μέλη θα μπορούσαν να μας δώσουν τη δυνατότητα να διασφαλίσουμε ίση πρόσβαση στα μέσα προληπτικού ελέγχου και ιατροφαρμακευτικής περίθαλψης. Μόνο μέσω αυτής της στενής συνεργασίας μπορεί η καταπολέμηση του καρκίνου του μαστού να υπερβεί τους ιδεολογικούς διχασμούς και τις προσωπικές αντιπαλότητες.
<P>
(Χειροκροτήματα)
<SPEAKER ID="032" NAME="Μάρκος Κυπριανού">
μέλος της Επιτροπής. (EN) Κυρία Πρόεδρε, θα ήθελα να ευχαριστήσω το Κοινοβούλιο που διοργάνωσε αυτήν τη συζήτηση για τον καρκίνο του μαστού. Ο ιδιαίτερα αναλυτικός χαρακτήρας των ερωτήσεων καταδεικνύει το ευρύ φάσμα των ζητημάτων που τίθενται. Δεν θα προσπαθήσω να απαντήσω σε κάθε ερώτηση ξεχωριστά· κάτι τέτοιο θα ήταν αδύνατον δεδομένου του περιορισμένου χρόνου αγόρευσης που διαθέτω. Ωστόσο, θα ήταν χαρά μου να σας παράσχω αργότερα λεπτομερή πληροφόρηση.
<P>
Θα επικεντρωθώ, συνεπώς, σε τρεις σημαντικούς τομείς, αλλά καταρχάς θα ήθελα να αναγνωρίσω το μέγεθος του προβλήματος, που έχει ήδη αναφερθεί από πολλούς ομιλητές. Κάθε χρόνο στην Ευρωπαϊκή Ένωση γίνεται διάγνωση καρκίνου του μαστού σε 270 000 γυναίκες. Αυτό επηρεάζει τη ζωή τους και τη ζωή των οικογενειών τους, και το κόστος που συνεπάγεται από ιατρικής, κοινωνικής και οικονομικής άποψης είναι εξαιρετικά υψηλό.
<P>
Το πρώτο ζήτημα στο οποίο θα αναφερθώ -και για το οποίο έχει ήδη γίνει λόγος- είναι πόσο έχουμε προοδεύσει από το ψήφισμα του Ευρωπαϊκού Κοινοβουλίου της 5ης Ιουνίου 2003. Πράγματι, το ψήφισμα έθεσε ορισμένους φιλόδοξους στόχους που έπρεπε να επιτύχουν τα κράτη μέλη έως το 2008, όπως η μείωση κατά 25% της θνησιμότητας και η μείωση σε 5% των αποκλίσεων που παρατηρούνται στα ποσοστά επιβίωσης από καρκίνο του μαστού μεταξύ των κρατών μελών. Οφείλω να ομολογήσω ότι είναι πολύ νωρίς για να γνωρίζουμε ακριβώς τον βαθμό προόδου που έχει σημειωθεί. Τα κράτη μέλη δεσμεύθηκαν να υποβάλουν έκθεση στην Επιτροπή σχετικά με την κατάσταση έως τα τέλη του τρέχοντος έτους, τρία χρόνια μετά την έγκριση των συστάσεων του Συμβουλίου. " Επιτροπή θα προβεί, ως εκ τούτου, στην υποβολή έκθεσης εφαρμογής το 2007. Μπορώ να σας διαβεβαιώσω ότι η έλλειψη πληροφοριών από ορισμένα κράτη μέλη δεν θα καθυστερήσει την υποβολή της έκθεσης. Τουναντίον, η έκθεση θα καταδεικνύει τα κράτη μέλη που δεν έχουν παράσχει πληροφορίες.
<P>
Υπάρχουν ήδη ενδείξεις ότι το ψήφισμα και άλλες δράσεις είχαν θετικά αποτελέσματα και έχουν αρχίσει να κάνουν τη διαφορά. Αναμένουμε πρόοδο σε πτυχές όπως η ανταλλαγή προτύπων βέλτιστων πρακτικών για τη διευκόλυνση της εφαρμογής σε διάφορα τμήματα της ΕΕ και οι κατευθυντήριες γραμμές σχετικά με τη διάγνωση, που μειώνουν σε πολύ μεγάλο βαθμό τη θνησιμότητα από καρκίνο του μαστού. Εκτός από την παροχή των αποτελεσμάτων για τη θνησιμότητα, ευελπιστούμε ότι θα έχουμε στη διάθεσή μας τα δεδομένα που θα μας βοηθήσουν να αποκτήσουμε μια σαφή εικόνα για τα χρονικά πλαίσια που υπάρχουν και τις εξελίξεις σε σχέση με τις ανισότητες.
<P>
Ο δεύτερος γενικός τομέας στον οποίο θα ήθελα να αναφερθώ είναι η έρευνα. Ο καρκίνος του μαστού θα έχει σημαντική θέση στο έβδομο πρόγραμμα πλαίσιο, το οποίο θα καλύπτει τόσο την ανίχνευση της ασθένειας όσο και, κυρίως, τα αίτιά της - με άλλα λόγια, με ποιον τρόπο μπορεί να προληφθεί.
<P>
Σε ό,τι αφορά την ανίχνευση, η έρευνα επικεντρώνεται κυρίως στη βελτίωση της διάγνωσης του καρκίνου του μαστού και στη χρήση εναλλακτικών μεθόδων αντί της συμβατικής μαστογραφίας, προκειμένου να βελτιωθεί ο έγκαιρος εντοπισμός. Μεταξύ των παραδειγμάτων που υποστηρίχθηκαν ήδη από το έκτο πρόγραμμα πλαίσιο είναι η μαστογραφία με μοριακή απεικόνιση ή η εφαρμογή τομογραφίας με εκπομπή ποζιτρονίων -PET- που σχεδιάσθηκε ειδικά για την εξέταση του καρκίνου του μαστού. " έγκαιρη ανίχνευση είναι, ασφαλώς, πολύ σημαντική για τη διασφάλιση επιτυχούς θεραπείας, αλλά και πάλι αφορά τη θεραπεία της ασθένειας και όχι των αιτίων της. Χαίρομαι λοιπόν ιδιαίτερα, διότι η ενασχόληση με τα αίτια του καρκίνου αποτελεί προτεραιότητα του προγράμματος πλαισίου για την έρευνα. Το έργο αυτό θα καλύψει τους τρεις βασικούς τομείς: τη γενετική, το περιβάλλον και τον τρόπο ζωής.
<P>
Τρίτον, το ζήτημα των εκστρατειών, δεδομένου ότι μπορούν να διαδραματίσουν πολύ σημαντικό ρόλο σε θέματα δημόσιας υγείας, αυξάνοντας την ευαισθητοποίηση σε βασικά θέματα των ατόμων, των δημοσίων αρχών και των φορέων λήψης αποφάσεων, καθώς επίσης και των ειδικών στον τομέα της υγείας. Όχι μόνον επιτρέπουν στα άτομα να βοηθήσουν και να προστατεύσουν τον εαυτό τους, αλλά ασκούν και πίεση στους φορείς λήψης αποφάσεων, ώστε να δώσουν προτεραιότητα στο εν λόγω πρόβλημα, κάτι που ορισμένες φορές παραλείπουν να πράξουν.
<P>
Το ψήφισμα του Ευρωπαϊκού Κοινοβουλίου του 2003 αποτέλεσε σημαντικό τμήμα μιας συνεχιζόμενης εκστρατείας για την αύξηση της ευαισθητοποίησης. " αύξηση της ευαισθητοποίησης μεταξύ των γυναικών για τη σημασία της διάγνωσης έχει αποτελέσει βασικό τμήμα της ευρωπαϊκής δράσης κατά του καρκίνου. Τέτοιου είδους εκστρατείες μπορούν να υποστηριχθούν από το πρόγραμμά μας για τη δημόσια υγεία.
<P>
Εν κατακλείδι, όλοι συμφωνούμε ότι ο καρκίνος του μαστού πρέπει να αντιμετωπισθεί και τα παραδείγματα βέλτιστων πρακτικών καταδεικνύουν ότι μπορούν να επιτευχθούν σημαντικά αποτελέσματα. Ωστόσο, πρέπει να αντιληφθούμε ότι πρόκειται για μια διαρκή διαδικασία. Δεν πρέπει επ' ουδενί να επαναπαυθούμε, ακόμα και αν παίρνουμε θάρρος από την αρχική επιτυχία ορισμένων από αυτές τις προσπάθειες και πρωτοβουλίες. Απαιτείται μια συνεκτική και συλλογική προσέγγιση, η οποία θα καλύπτει ειδικότερα τους τρεις τομείς που επισήμανα νωρίτερα.
<P>
Ασφαλώς, πρέπει να παραδεχτούμε ότι οι περισσότερες από τις εν λόγω δράσεις έχουν ως κύριο αποδέκτη τα κράτη μέλη, εντούτοις η Ευρωπαϊκή Ένωση μπορεί να παράσχει και θα παράσχει υποστήριξη -όπως στην περίπτωση της έρευνας- όπου αυτό είναι εφικτό. Ενδεικτικά, αναφέρομαι στη μελλοντική υποστήριξη των κατευθυντήριων γραμμών για τη διάγνωση του καρκίνου του μαστού, η οποία θα συνεχιστεί στο πλαίσιο των υφιστάμενων και μελλοντικών προγραμμάτων στον τομέα της υγείας, του δικτύου του Ευρωπαϊκού Συμβουλίου και του δικτύου της Ευρωπαϊκής Ένωσης για την πληροφόρηση σχετικά με τον καρκίνο στην Ευρώπη. Ένα νέο πρόγραμμα, το οποίο έχει μόλις επιλεγεί, απαντά σε ορισμένα από τα ερωτήματα σχετικά με την επέκταση των κατευθυντήριων γραμμών. Οι κατευθυντήριες γραμμές της Ευρωπαϊκής Ένωσης θα ενημερωθούν, προκειμένου να καλύψουν όχι μόνον τον καθορισμό προτύπων για τους νοσηλευτές ασθενών με καρκίνο του μαστού αλλά και τις προδιαγραφές των εξειδικευμένων μονάδων μαστού. Θα θέσουν τα κριτήρια, τις αρχές και τα σημεία αναφοράς, σύμφωνα με τα οποία τα κράτη μέλη θα πρέπει να προσαρμόσουν τη διάγνωση, την κατάρτιση και τη θεραπεία του καρκίνου του μαστού. Οι πρωτοβουλίες αυτές θα καλύψουν την ανάγκη πληροφόρησης και διαβούλευσης και στα νέα κράτη μέλη, και θα συμβάλουν στην ενσωμάτωση των εμπλεκόμενων εμπειρογνωμόνων εντός των υφιστάμενων δικτύων.
<P>
Δεν πρέπει να λησμονούμε ότι κάθε χρόνο περισσότερες από 250 000 γυναίκες εξαρτώνται από τέτοιου είδους δράσεις. Αυτές και οι οικογένειές τους εξαρτώνται από την προτεραιότητα που εμείς και τα κράτη μέλη θα δώσουμε σε ένα τόσο σημαντικό και σοβαρό πρόβλημα. Δεν πρέπει να τις απογοητεύσουμε.
<P>
(Χειροκροτήματα)
<SPEAKER ID="033" NAME="Vladimír Špidla">
μέλος της Επιτροπής. (CS) Κυρία Πρόεδρε, κυρίες και κύριοι, όλοι όσοι ευρίσκονται σε αυτή την αίθουσα γνωρίζουν ότι ο καρκίνος του μαστού είναι μια τρομερή δοκιμασία για τις ασθενείς. Όλοι γνωρίζουμε τι δοκιμασία είναι αυτή για τις οικογένειές τους και για το στενό περιβάλλον τους. Είναι μια ασθένεια που μπορεί να προκαλέσει τρομερή αναστάτωση στη ζωή της ασθενούς. " θεραπεία είναι επίπονη και μακρά, και συχνά αναγκάζει τις ασθενείς να σταματήσουν να εργάζονται ή να διάγουν φυσιολογική ζωή. Ο συνάδελφός μου κ. Κυπριανού αναφέρθηκε προ ολίγου στα θέματα υγείας και πρόληψης σε σχέση με τον καρκίνο του μαστού.
<P>
Στην σύντομη ομιλία μου, θα ήθελα να επικεντρωθώ στην επανένταξη των ασθενών που υποφέρουν από καρκίνο του μαστού στην αγορά εργασίας. Ο καρκίνος του μαστού διαταράσσει σοβαρά τη ζωή των ανθρώπων. " ζωή αλλάζει κατεύθυνση και οι γυναίκες συχνά δεν είναι προετοιμασμένες για μια τέτοια αλλαγή, παρότι στην πραγματικότητα συχνά αντιμετωπίζουν την κατάστασή τους καλύτερα από ό,τι την αντιμετωπίζουν οι συγγενείς, οι φίλοι, οι συνάδελφοι και οι εργοδότες τους. Οι τελευταίοι δεν γνωρίζουν πώς να συμπεριφερθούν έναντι των γυναικών με καρκίνο του μαστού. Δεν υπάρχει γενική λύση. Κάθε μεμονωμένη κατάσταση χρειάζεται να αντιμετωπίζεται σύμφωνα με τα δικά της δεδομένα. Όσον αφορά τον τρόπο αντιμετώπισης των ασθενών με καρκίνο του μαστού δεν υπάρχει παρά ελάχιστη ενημέρωση ή καθοδήγηση από νομική, εργασιακή, υγειονομική ή ψυχολογική άποψη.
<P>
" Κοινότητα θα πρέπει να βελτιώσει τους μηχανισμούς παροχής βοήθειας στις ασθενείς με καρκίνο του μαστού. " πείρα έχει δείξει ότι είναι καλύτερα για τις γυναίκες με καρκίνο του μαστού να εξακολουθούν να εργάζονται, εφόσον βεβαίως η σωματική και η ψυχολογική τους κατάστασή τους το επιτρέπει. Προκειμένου η ζωή να γίνει λιγότερο κουραστική για τις πάσχουσες ενόσω είναι άρρωστες, χρειάζεται η εφαρμογή ειδικού ωραρίου εργασίας και προσαρμοσμένες ρυθμίσεις αδείας, για παράδειγμα, ταυτόχρονα με την εργασία από το σπίτι. Αυτό θα τις βοηθούσε να επανενταχθούν ευκολότερα και ταχύτερα στο εργασιακό περιβάλλον. Κατά τη διάρκεια της θεραπείας, η στήριξη από τους εργοδότες και τους συναδέλφους θα μπορούσε να παίξει πολύ σημαντικό ρόλο. " ψυχολογική βοήθεια θα πρέπει επίσης να είναι διαθέσιμη σε μόνιμη βάση, και προς τον σκοπό αυτόν, θα πρέπει να αρχίσει μια εκπαιδευτική εκστρατεία ευαισθητοποίησης, που θα απευθύνεται στους εργοδότες και στον εργασιακό χώρο γενικότερα.
<P>
Όπως είπα προηγουμένως, είναι σημαντικό να δημιουργηθούν οι κατάλληλες συνθήκες οι οποίες θα εξασφαλίζουν στις γυναίκες με καρκίνο του μαστού τη δυνατότητα ταχείας και επιτυχούς επανένταξης στην αγορά εργασίας. Οι ειδικά προσαρμοσμένες συνθήκες εργασίας που ενδεχομένως χρειαστούν κατά τη διάρκεια της θεραπείας θα πρέπει ίσως να παρατείνονται έως κάποιο χρονικό διάστημα και μετά τη θεραπεία, με σκοπό να βοηθήσουν την ασθενή να επανενταχθεί. Δεν πρέπει να επιτρέπεται οι ασθενείς με καρκίνο του μαστού να υφίστανται διακρίσεις στον χώρο εργασίας. " ευρωπαϊκή οδηγία του Νοεμβρίου 2000 προβλέπει ένα γενικό πλαίσιο ίσης μεταχείρισης στην απασχόληση και απαγορεύει τις διακρίσεις λόγω αναπηρίας. Το πρόβλημα παραμένει αν και κατά πόσον η μακροχρόνια ασθένεια εμπίπτει στην κατηγορία της αναπηρίας. Στο "νωμένο Βασίλειο, για παράδειγμα, κατόπιν μακρών συζητήσεων σχετικά με αυτό το θέμα, ο νόμος που απαγορεύει τη διακριτική μεταχείριση σε βάρος των αναπήρων έχει αναθεωρηθεί και τώρα προβλέπει την προστασία έναντι της διακριτικής μεταχείρισης σε βάρος των καρκινοπαθών. Το Ευρωπαϊκό Δικαστήριο θα χρειαστεί να αποφανθεί αν αυτή η ερμηνεία ισχύει για την οδηγία σχετικά με την απαγόρευση της διακριτικής μεταχείρισης.
<P>
" νομοθεσία της ΕΕ, και συγκεκριμένα η οδηγία 89/391/ΕΟΚ σχετικά με την εφαρμογή μέτρων για την προώθηση της βελτίωσης της ασφάλειας και της υγείας των εργαζομένων, αναφέρει επίσης ότι οι εργοδότες πρέπει να προσαρμόζουν τη φύση της εργασίας στην κατάσταση της υγείας των εργαζομένων, το οποίο έμμεσα περιλαμβάνει τους πάσχοντες από χρόνιες και μακροχρόνιες νόσους. Χαιρετίζω την πρόταση να συνταχθεί χάρτης προστασίας των πασχόντων από χρόνιες και μακροχρόνιες νόσους στον χώρο εργασίας. Εκτιμώ, ωστόσο,ότι οι κοινωνικοί εταίροι θα πρέπει να αναπτύξουν έναν τέτοιο χάρτη από κοινού με τους αρμόδιους φορείς σε εθνικό επίπεδο.
<P>
Πέραν των νομοθετικών μέσων, η Επιτροπή υποστηρίζει τη συνεργασία μεταξύ των κρατών μελών μέσω της ανοικτής μεθόδου συντονισμού στον χώρο της κοινωνικής προστασίας. " επένδυση στην υγεία είναι ένας από τους στόχους των νέων διαρθρωτικών ταμείων για την περίοδο 2007-2013, ιδιαίτερα στις περιοχές σύγκλισης. Ο στόχος είναι να αυξηθεί ο αριθμός των ετών εργασίας με καλή υγεία και να δοθεί η δυνατότητα σε όσο το δυνατόν περισσότερους ανθρώπους να διαδραματίσουν ενεργό ρόλο στην κοινωνία. Ο στόχος αυτός συνδέεται τόσο με την υγειονομική υποδομή όσο και με την κατάρτιση των εργαζομένων στον τομέα της υγείας, ένα θέμα που έχει αναφερθεί στην αίθουσα αυτή. Τα μέτρα σε αυτόν τον τομέα μπορούν να περιλαμβάνουν την ιατροφαρμακευτική υποστήριξη, την πρόληψη ασθενειών, την ανταλλαγή γνώσεων και την κατάρτιση ιδιαίτερα εξειδικευμένων εργαζομένων.
<P>
Κυρίες και κύριοι, το ευρωπαϊκό κοινωνικό μοντέλο βασίζεται στην αλληλεγγύη έναντι των πλέον ευάλωτων μελών της κοινωνίας, έναντι των οποίων έχουμε ηθική ευθύνη. Οι πάσχουσες από καρκίνο του μαστού είναι σωματικά και ψυχικά ευάλωτες και εύθραυστες, ενώ πρέπει επίσης να δώσουν βεβαίως και τη μάχη κατά της ασθένειας. Χρειάζονται στήριξη, χρειάζονται αξιοπρεπή ιατροφαρμακευτική περίθαλψη, χρειάζονται προστασία έναντι της διακριτικής μεταχείρισης, χρειάζονται επανένταξη στην αγορά εργασίας υπό τις καλύτερες δυνατές συνθήκες.
<P>
Κυρίες και κύριοι, σχετικά με το θέμα αυτό, εκτιμώ ότι μπορείτε να βασιστείτε σε εμάς.
<P>
(Χειροκροτήματα)
<SPEAKER ID="034" NAME="John Bowis">
εξ ονόματος της Ομάδας PPE-DE. - (EN) Κυρία Πρόεδρε, ακούσαμε έναν κατάλογο όλων όσων χρειαζόμαστε, και αυτό που λέει το Κοινοβούλιο είναι ότι χρειαζόμαστε δράση για να τα επιτύχουμε.
<P>
Το παρόν ψήφισμα παρέχει μία από τις σπάνιες εκείνες ευκαιρίες, όπου έχουμε απόλυτη ενότητα στο Κοινοβούλιο: ενότητα μεταξύ των επιτροπών, ενότητα μεταξύ των πολιτικών ομάδων. Ενότητα για μια σπάνια ασθένεια. Πρόκειται για μία από εκείνες τις σπάνιες ασθένειες που δεν αποτελεί προϊόν της φτώχειας αλλά της αυξανόμενης ευημερίας. Για τον λόγο αυτόν, αποτελεί σε πολύ μεγάλο βαθμό μια ευρωπαϊκή ασθένεια που εμφανίζεται όλο και συχνότερα.
<P>
" συνηθέστερη μορφή καρκίνου μεταξύ των γυναικών είναι ο καρκίνος του μαστού. Γνωρίζουμε τα αριθμητικά στοιχεία: 275 000 κρούσματα ετησίως, 88 000 θάνατοι ετησίως. Γι' αυτό απαιτούμε πρόσβαση σε καλύτερες υπηρεσίες, καλύτερη έρευνα. Αλλά η ιατρική επιστήμη μάς δίνει ελπίδες: έγκαιρη διάγνωση, νέα φάρμακα, εξειδικευμένοι νοσηλευτές, νέες θεραπείες και γνώση που οδηγεί στην πρόληψη. Όλα αυτά σημαίνουν ότι δεν χρειάζεται να αποδεχτούμε αυτόν τον φοβερό φόρο αίματος που πλήττει τις γυναίκες.
<P>
Είναι όμως επίσης ένα ζήτημα που αφορά τους άνδρες. Χίλιοι άνδρες στην Ευρωπαϊκή Ένωση πεθαίνουν κάθε χρόνο από καρκίνο του μαστού. Γεμίστε την αίθουσα αυτή με άνδρες -γεμίστε όλες τις θέσεις, τα θεωρεία, τις καμπίνες των διερμηνέων και το βήμα- και αδειάστε την. Αυτός είναι ο αριθμός των ανδρών που χάνουμε κάθε χρόνο από καρκίνο του μαστού. Και οι άνδρες χρειάζονται εξειδικευμένες υπηρεσίες. Και αυτοί αντιμετωπίζουν προβλήματα, διότι, αν και είναι ευκολότερος ο εντοπισμός της ασθένειας στους άνδρες, γίνεται πολύ αργά, όταν πια οι όγκοι είναι πολύ μεγάλοι. Γι' αυτό πρέπει και αυτοί να υποβάλλονται σε έλεγχο. Πάρα πολλοί άνδρες αδυνατούν να το αντιμετωπίσουν. Αδυνατούν όχι μόνον να αντιμετωπίσουν την ασθένεια αλλά και να επιστρέψουν στο σπίτι και στις οικογένειές τους για να τους ανακοινώσουν ότι πάσχουν από καρκίνο του μαστού. Αδυνατούν να πάνε στην παμπ και να πουν στους φίλους τους ότι πάσχουν από καρκίνο του μαστού. Ορισμένοι -και ωστόσο πάρα πολλοί- καταφεύγουν στην αυτοκτονία για να μην αντιμετωπίσουν τις συνέπειες της διάγνωσής τους. Και γι' αυτό φταίμε εμείς. Δεν τους δίνουμε τη δυνατότητα να το αντιμετωπίσουν, αλλά πρέπει. Το μήνυμά μας προς τους άνδρες και τις γυναίκες είναι ότι διαθέτουμε ένα συλλογικό ψήφισμα και απαιτούμε συλλογική δράση από την Επιτροπή.
<SPEAKER ID="035" NAME="Stephen Hughes">
εξ ονόματος της Ομάδας PSE. - (EN) Κυρία Πρόεδρε, ευχαριστώ την κ. Jöns που επανέφερε το ζήτημα αυτό ενώπιον του Κοινοβουλίου. Αυτή η ασθένεια δεν αποτελεί αποκλειστικά γυναικείο ζήτημα, όπως ανέφεραν ο κ. Bowis και η κ. Záborská. Εκατοντάδες χιλιάδες άνδρες, εκατοντάδες χιλιάδες οικογένειες πλήττονται κάθε χρόνο από αυτήν την ασθένεια. " πεθερά μου πέθανε από καρκίνο του μαστού και η μεγαλύτερη αδερφή της συζύγου μου ανακάλυψε ότι πάσχει από καρκίνο του μαστού πριν από δέκα χρόνια, αλλά χάρη στην έγκαιρη και επιτυχή θεραπεία είναι σήμερα ζωντανή και υγιής. Είμαι σίγουρος ότι μπορείτε να φανταστείτε πόσο έχει επηρεάσει η ασθένεια αυτή την οικογένειά μου και εμένα. Αλλά, όπως ακούσαμε, πρόκειται για μια δοκιμασία που αφορά ιδίως τις 275 000 γυναίκες που εμφανίζουν την ασθένεια κάθε χρόνο και, κατά τραγικό τρόπο, τις 88 000 γυναίκες που πεθαίνουν από την ασθένεια κάθε χρόνο στην Ευρωπαϊκή Ένωση, καθώς και τις οικογένειές τους.
<P>
Οι αριθμοί αυτοί μπορούν και πρέπει να μειωθούν δραστικά. Χρειαζόμαστε περαιτέρω έρευνα στον τομέα της πρόληψης. Μου προκαλεί όμως ιδιαίτερη έκπληξη το γεγονός ότι οι δείκτες θνησιμότητας ποικίλλουν έως και κατά 50% μεταξύ των κρατών μελών και τα ποσοστά μαστεκτομών ποικίλλουν έως και κατά 60%. Αυτό είναι επίσης απαράδεκτο. Είναι σαφές ότι υπάρχει πιεστική ανάγκη για ομοιόμορφη διάδοση των βέλτιστων πρακτικών σε κάθε περιφέρεια της Ευρωπαϊκής Ένωσης και ότι οι βέλτιστες πρακτικές πρέπει να βασισθούν στις ευρωπαϊκές κατευθυντήριες γραμμές για τη διασφάλιση της ποιότητας στην ανίχνευση και τη διάγνωση του καρκίνου του μαστού.
<P>
Άλλο ένα επιτακτικό ζήτημα είναι το ότι ο αριθμός των νεότερων γυναικών που αναπτύσσουν καρκίνο του μαστού αυξάνεται ολοένα και περισσότερο - 47% κάτω από την ηλικία των 55 ετών. Αν προσθέσουμε στο γεγονός αυτό ότι σε ποσοστό έως και 20%, το ένα πέμπτο των πρώην ασθενών με καρκίνο του μαστού, δεν επιστρέφουν στην εργασία τους, καθίσταται σαφές ότι κάτι πρέπει να γίνει εάν θέλουμε να επιτύχουμε τον στόχο της Λισαβόνας για τη συμμετοχή των γυναικών στην αγορά εργασίας. Για τον λόγο αυτόν, επιδοκιμάζω πλήρως τις εκκλήσεις του ψηφίσματος -και χαίρομαι για τη θετική απάντηση που έδωσε σήμερα ο Επίτροπος Špidla επ' αυτού- σχετικά με την εκπόνηση ενός χάρτη για την προστασία των δικαιωμάτων, στον χώρο εργασίας, όσων πάσχουν από καρκίνο του μαστού και όσων επί του παρόντος νοσούν προκειμένου να διευκολυνθεί η επανένταξή τους σε αυτόν. Οι ώρες εργασίας τους πρέπει να προσαρμοσθούν σύμφωνα με το θεραπευτικό μοντέλο το οποίο ακολουθούν και η εκ νέου απορρόφησή τους στον χώρο εργασίας πρέπει να γίνει στο πλαίσιο της επανένταξής τους.
<P>
Στην περιφέρειά μου πέντε γυναίκες την ημέρα ανακαλύπτουν ότι πάσχουν από καρκίνο του μαστού. Ευελπιστώ ότι, με την κατάλληλη έρευνα στον τομέα της πρόληψης, ο αριθμός αυτός θα μειωθεί. Ευελπιστώ επίσης ότι το έργο μας θα σηματοδοτήσει ότι οι διαγνώσεις αυτές δεν θα ισοδυναμούν με καταδίκη σε θάνατο· αντίθετα, η διάγνωση πρέπει να αποτελέσει το έναυσμα για έγκαιρη και ανθρώπινη παρέμβαση με ευαισθησία, για επιτυχή θεραπεία και επανένταξη στον κόσμο της εργασίας και σε μια πλήρη και ικανοποιητική ζωή.
<SPEAKER ID="036" NAME="Elizabeth Lynne">
εξ ονόματος της Ομάδας ALDE. - (EN) Κυρία Πρόεδρε, θα ήθελα να ευχαριστήσω και εγώ με τη σειρά μου την κ. Jöns για αυτήν την έξοχη πρωτοβουλία και για τις τρομερές προσπάθειες που έχει καταβάλει.
<P>
Ο διά βίου κίνδυνος εμφάνισης καρκίνου του μαστού αφορά, όπως ακούσαμε, μία στις δέκα ευρωπαίες γυναίκες και αποτελεί τη μεγαλύτερη αιτία θανάτου των γυναικών ηλικίας μεταξύ 35 και 59 ετών και τη δεύτερη μεγαλύτερη αιτία θανάτου των γυναικών γενικότερα. Ο κ. Bowis είχε απόλυτο δίκιο: δεν πρέπει να λησμονούμε ότι, παρότι αφορά κυρίως τις γυναίκες, χίλιοι άνδρες πεθαίνουν από καρκίνο του μαστού κάθε χρόνο.
<P>
Ωστόσο, τα κράτη μέλη εξακολουθούν να μην κάνουν αρκετά. Με προηγμένες τεχνικές ανίχνευσης, είναι δυνατός ο εντοπισμός του καρκίνου του μαστού σε αρχικό στάδιο. " Ευρωπαϊκή Επιτροπή εξέδωσε τον Απρίλιο μια νέα δέσμη κατευθυντηρίων γραμμών σχετικά με την ανίχνευση και τη διάγνωση του καρκίνου του μαστού. Υπολόγισαν ότι 32 000 θάνατοι από καρκίνο του μαστού σε ολόκληρη την Ευρώπη θα μπορούσαν να έχουν αποφευχθεί. Εντούτοις, πολλά κράτη μέλη δεν διαθέτουν τεχνικές εγκαταστάσεις ανίχνευσης ή καταρτισμένους νοσηλευτές. Προτρέπω κάθε κράτος μέλος να προσυπογράψει τις ευρωπαϊκές κατευθυντήριες γραμμές αλλά, κυρίως, να τις εφαρμόσει.
<P>
Πρέπει να κάνουμε περισσότερα από την άποψη της εκπαίδευσης. Ο τρόπος ζωής, καθώς και η γενετική, μπορούν προφανώς να επηρεάσουν την πιθανότητα εμφάνισης καρκίνου του μαστού. Πρέπει επίσης να διασφαλίσουμε ότι οι ασθενείς στους οποίους γίνεται διάγνωση καρκίνου του μαστού δεν υπόκεινται σε διακρίσεις στον χώρο εργασίας τους, όπως ήδη αναφέρθηκε. Θα πρέπει να τους επιτρέπεται να συνεχίσουν να εργάζονται καθ' όλη τη διάρκεια της θεραπείας τους, εφόσον το επιθυμούν· εάν πάλι δεν το επιθυμούν, θα πρέπει να είναι σε θέση να επιστρέψουν στην εργασία τους μετά την ολοκλήρωσή της. Αυτό θα πρέπει να καλύπτεται από την οδηγία για την απασχόληση του 2000 σχετικά με την καταπολέμηση των διακρίσεων στον χώρο εργασίας - στο "νωμένο Βασίλειο έχει ήδη γίνει. Ωστόσο, πολλά κράτη μέλη δεν χαρακτηρίζουν τον καρκίνο του μαστού ως αναπηρία, και για τον λόγο αυτόν χρειαζόμαστε έναν ορισμό της αναπηρίας. Με τόσο μεγάλο αριθμό ατόμων που εμφανίζουν καρκίνο του μαστού, πρέπει να καθορίσουμε έναν σωστό ορισμό.
<P>
Θα πρέπει επίσης να προβούμε σε ανταλλαγή βέλτιστων πρακτικών, ειδικότερα εφόσον οι δείκτες θνησιμότητας ποικίλλουν κατά 50% μεταξύ των κρατών μελών. Εναπόκειται σε εμάς να διατηρήσουμε το εν λόγω ζήτημα σε υψηλή θέση στην πολιτική ημερήσια διάταξη.
<SPEAKER ID="037" NAME="Hiltrud Breyer">
εξ ονόματος της Ομάδας Verts/ALE. - (DE) Κυρία Πρόεδρε, έχουμε μπροστά μας μία εξαίρετη πρόταση ψηφίσματος που περιλαμβάνει πολλά για την καλύτερη πρόληψη και θεραπεία του καρκίνου του μαστού. Όπως ήδη υπογράμμισαν αρκετοί από εσάς, παρουσιάζει προτάσεις, για παράδειγμα, για καλύτερο έλεγχο. Αυτό είναι σωστό και θα πρέπει να στηριχτούμε σε αυτό.
<P>
Θα ήθελα, ωστόσο, να υπογραμμίσω και πάλι ότι πρόκειται και για την πρόληψη. Το ότι γενετικοί παράγοντες και ο τρόπος ζωής είναι τα μόνα αίτια αυτής της νόσου είναι παραμύθια της Χαλιμάς. Νέες μελέτες απέδειξαν ότι βλαβεροί περιβαλλοντικοί παράγοντες όπως τοξικές χημικές ουσίες ή αυξημένη ακτινοβολία ευθύνονται για το 50% του συνόλου των περιπτώσεων καρκίνου του μαστού. Αυτό είναι κάτι που πρέπει να προσέξουμε. Παράλληλα με την εκτενή έρευνα για τα αίτια, η προστασία της υγείας πρέπει να βρίσκεται στην πρώτη θέση στην ευρωπαϊκή νομοθεσία για τα χημικά.
<P>
Δρομολογήσαμε στην Επιτροπή Περιβάλλοντος, Δημόσιας Υγείας και Ασφάλειας των Τροφίμων μια κίνηση για μεγαλύτερη προστασία της υγείας και του περιβάλλοντος στην Ευρώπη. Ωστόσο, η σημερινή ψηφοφορία για τον καρκίνο του μαστού αποτελεί και σαφή υποστήριξη ενός ισχυρού REACH, γιατί είναι σαφές ότι οι αλλαγές στο ορμονικό σύστημα των γυναικών τις καθιστούν ιδιαίτερα ευπαθείς στη βλαβερή επίδραση των χημικών. Μελέτες στις "ΠΑ έδειξαν ότι οι αγρότισσες που χρησιμοποιούν ορισμένα παρασιτοκτόνα στα χωράφια τους παρουσιάζουν μεγαλύτερη προδιάθεση για καρκίνο του μαστού. Οι γυναίκες που ζουν σε ακτίνα ενός μιλίου από έναν ειδικό χώρο υγειονομικής ταφής αποβλήτων για παρασιτοκτόνα και ζιζανιοκτόνα διατρέχουν επίσης μεγαλύτερο κίνδυνο, και γνωρίζουμε ότι πολλά μαλακτικά συστατικά που χρησιμοποιούνταν παλαιότερα σε καλλυντικά συμβάλλουν στην ανάπτυξη καρκινικών κυττάρων στον μαστό.
<P>
" πρόληψη θα πρέπει να αποκτήσει ακόμα μεγαλύτερη προτεραιότητα στο πλαίσιο του αγώνα μας κατά του καρκίνου του μαστού.
<SPEAKER ID="038" NAME="Αδάμος Αδάμου">
εξ ονόματος της ομάδας GUE/NGL. - Κυρία Πρόεδρε, έχω ακούσει όλους τους προλαλήσαντες και θέλω να ευχαριστήσω και εγώ, με τη σειρά μου, τους συντάκτες του ψηφίσματος αλλά και εκείνους που δουλεύουν τόσο εντατικά για την καταπολέμηση του καρκίνου του μαστού.
<P>
Εγώ θα σταθώ στις ανισότητες, κύριε Επίτροπε, και στη θεραπεία. Είναι γνωστό ότι στις δέκα νέες χώρες μέλη το ποσοστό της θνησιμότητας είναι αυξημένο, αλλά και ότι τα προγράμματα έγκαιρης ανίχνευσης είναι πολύ "νηπιακά", θα έλεγα. Και αυτό δεν εξαιρεί ούτε τη δική μου χώρα, η οποία, όπως ίσως ξέρετε, έχει πιλοτικό και όχι εθνικό πρόγραμμα. Είναι κρίμα, κύριε Επίτροπε, να εναπόκειται στην τύχη, σε ποια χώρα θα αρρωστήσει κανείς με καρκίνο του μαστού καθώς και σε ποιά χώρα και σε ποιό νοσοκομείο θα θεραπευθεί. Και αυτό οφείλεται στο γεγονός ότι δεν εμπεδώνονται εύκολα οι κατευθυντήριες γραμμές για την ανάπτυξη, πρώτον, ποιοτικού μαστογραφικού ελέγχου, και, δεύτερον, εξειδικευμένων χώρων θεραπείας -κλινικών μαστού-με εξειδικευμένες νοσηλεύτριες.
<P>
Φυσικά δεν θα παραλείψω να αναφέρω εδώ αυτό που είπε και ο John Bowis προηγουμένως, ότι δηλαδή και οι άντρες προσβάλλονται από καρκίνο του μαστού και δεν πρέπει πάντα να αναφερόμαστε αποκλειστικά και μόνο στις γυναίκες. Και μια και συζητούμε σήμερα για τον καρκίνο του μαστού μέσα από αυτή την ωραία πρωτοβουλία, θα ήθελα να τονίσω ότι οι άλλοι καρκίνοι, κύριε Επίτροπε, δεν είναι φτωχοί συγγενείς.
<P>
Υπάρχουν και άλλοι καρκίνοι στους οποίους, ακριβώς με τις ίδιες κατευθυντήριες γραμμές μπορούμε να μειώσουμε και την επίπτωση και τη θνησιμότητα. Εκείνο που χρειάζεται είναι μια στρατηγική για τον καρκίνο στο σύνολό του, που θα συντονίζει και τα 25 κράτη μέλη, όπως επίσης να σταματήσουμε πια να "πιπιλούμε" την καραμέλα της επικουρικότητας με αποτέλεσμα να μην δίνονται κεφάλαια από τα διαρθρωτικά ταμεία προκειμένου να αναπτυχθούν αυτά τα προγράμματα. Σας παρακαλώ πολύ να τα δείτε αυτά τα θέματα.
<SPEAKER ID="039" NAME="Liam Aylward">
εξ ονόματος της Ομάδας UEN. - (EN) Κυρία Πρόεδρε, υποστηρίζω ολόψυχα αυτήν την ερώτηση, που υπέβαλε καθεμία από τις τρεις επιτροπές προς την Ευρωπαϊκή Επιτροπή, σχετικά με ένα πολύ σημαντικό θέμα, κατά τη γνώμη μου. Θέλω επίσης να χαιρετήσω τη θετική απάντηση των Επιτρόπων.
<P>
Συνυπέγραψα το παρόν ψήφισμα για τον καρκίνο του μαστού, διότι θεωρώ ότι η Ευρωπαϊκή Ένωση μπορεί να συνδράμει περισσότερο τα κράτη μέλη στον εν λόγω τομέα, μέσω εκτενούς έρευνας, συγκριτικής αξιολόγησης και ανταλλαγής των αρχών βέλτιστων πρακτικών, καθώς και να προσφέρει στα κράτη μέλη ουσιαστική επαγγελματική και υλικοτεχνική βοήθεια μέσω ευρωπαϊκών προγραμμάτων.
<P>
Το βασικό πρόβλημα που αντιμετωπίζουν σήμερα οι νομοθέτες και οι υγειονομικές ομάδες σχετικά με τον καρκίνο του μαστού είναι ότι κάθε γυναίκα, ασχέτως του τόπου διαμονής, της κοινωνικής κατάστασης, του επαγγέλματος και της μόρφωσής της, οφείλει να έχει πρόσβαση σε υψηλής ποιότητας ανίχνευση για τη θεραπεία και τη μετέπειτα φροντίδα σε περίπτωση εμφάνισης καρκίνου.
<P>
Πρέπει να βελτιώσουμε τις υπηρεσίες πληροφόρησης των γυναικών, τόσο των νεότερων όσο και των μεγαλύτερων σε ηλικία, σχετικά με τους κινδύνους και τις δυνατότητες θεραπείας του καρκίνου του μαστού, προκειμένου να μειωθεί τελικά το ποσοστό θνησιμότητας των γυναικών και να βελτιωθεί η ποιότητα ζωής τους, καθώς και να βοηθηθούν κατά την επιστροφή στον χώρο εργασίας τους, εφόσον το επιθυμούν.
<P>
Απαιτείται εκτενέστερη έρευνα των αιτίων που συνδέονται με τον καρκίνο του μαστού, και ειδικότερα των επιπτώσεων από επικίνδυνα χημικά προϊόντα και από παράγοντες όπως η μόλυνση του περιβάλλοντος, η διατροφή, ο τρόπος ζωής και η γενετική.
<P>
Καλώ την Επιτροπή, στο πλαίσιο του έβδομου προγράμματος πλαισίου, να παράσχει οικονομική ενίσχυση για την περαιτέρω ανάπτυξη αιματολογικών ελέγχων, να παράσχει χρηματοδότηση για την ολοκληρωμένη διερεύνηση των αιτίων που προκαλούν καρκίνο του μαστού, να παροτρύνει τα κράτη μέλη να συστήσουν κέντρα παροχής πληροφόρησης και συμβουλών, και ταυτόχρονα να ενημερώνει το Ευρωπαϊκό Κοινοβούλιο για τα αποτελέσματα των πιο πρόσφατων ερευνών που διεξάγονται στον πολύ σημαντικό αυτόν τομέα.
<SPEAKER ID="040" NAME="Urszula Krupa">
εξ ονόματος της Ομάδας IND/DEM. - (PL) Κυρία Πρόεδρε, τα ανησυχητικά στατιστικά στοιχεία σχετικά με τις γυναίκες που πάσχουν και πεθαίνουν από καρκίνο του μαστού απαιτούν ψήφισμα που θα ζητεί από την Επιτροπή και τα κράτη μέλη να καταπολεμήσουν αυτήν την επιδημία και να διεξάγουν προληπτικό μαστογραφικό έλεγχο. Είναι σημαντικό ότι δείχνουν επίσης την ανάγκη ανάληψης προληπτικής δράσης, η οποία πρέπει να περιλαμβάνει την εξάλειψη των παραγόντων κινδύνου. Κατά συνέπεια, θα άρμοζε να εξαχθούν λογικά συμπεράσματα από την υπάρχουσα έρευνα. Αυτά τα αποτελέσματα δείχνουν ότι ο καρκίνος του μαστού δεν οφείλεται απλά σε τοξική βλάβη, αλλά ότι η κύρια αιτία του είναι η χρήση ορμονικών αντισυλληπτικών από νεαρή ηλικία, μαζί με θεραπεία ορμονικής υποκατάστασης. Επιπλέον, ο καρκίνος του μαστού μπορεί να προκληθεί από επιπλοκές μετά από άμβλωση.
<P>
Επιπλέον, ο καρκίνος του μαστού συχνά εμφανίζεται σε άτεκνες γυναίκες, ή σε γυναίκες που μένουν έγκυες σε σχετικά μεγάλη ηλικία και οι οποίες περνούν στην εμμηνόπαυση σχετικά αργά. Όσο περισσότερα παιδιά αποκτά μια γυναίκα, τόσο λιγότερες πιθανότητες έχει να αναπτύξει καρκίνο του μαστού, καρκίνο των ωοθηκών ή καρκίνο της μήτρας. Συνάγεται λοιπόν ότι η αυξημένη συχνότητα καρκίνου μπορεί επίσης να συνδέεται με τη φεμινιστική αντίληψη της γυναικείας φύσης, η οποία στοχεύει στο να στερήσει από τις γυναίκες τη μητρότητα, να τις εκμεταλλευθεί ως δυνητικό τμήμα του εργατικού δυναμικού και πρακτικά να τις αναγκάσει να ελέγχουν τον αποκαλούμενο αναπαραγωγικό κύκλο τους, πράγμα που σημαίνει ότι στην πραγματικότητα τις αντιλαμβάνονται ως ζώα.
<P>
Σύμφωνα με τους ψυχο-ογκολόγους, η αυξημένη συχνότητα όγκων δεν είναι άσχετη με τη διάδοση των ψυχικών διαταραχών, ιδιαίτερα δε της κατάθλιψης. Αυτές προκύπτουν από τη μειωμένη ανοσία στη νόσο και έτσι επιτρέπουν την ανάπτυξη όγκων. Κατά συνέπεια, θα πρέπει να ληφθούν προληπτικά μέτρα που θα περιλαμβάνουν τη διάδοση της κουλτούρας για τη ζωή ως εναλλακτική λύση στη διαδεδομένη έννοια ότι τα πάντα γύρω μας είναι έτοιμα να καταρρεύσουν.
<SPEAKER ID="041" NAME="Irena Belohorská" AFFILIATION="NI">
(SK) Θα ήθελα να σας ενημερώσω ότι το αποτέλεσμα των συζητήσεων που έλαβαν χώρα στις 20 Οκτωβρίου 2006 σε μία από τις μεγαλύτερες και αρχαιότερες γυναικείες οργανώσεις στην Σλοβακία, την Ένωση Σλοβάκων Γυναικών. Στη συνεδρίαση οι γυναίκες συζητούσαν για την απαράδεκτη κατάσταση που επικρατεί όσον αφορά τον καρκίνο του μαστού στη Σλοβακία και σε άλλες ευρωπαϊκές χώρες. Σήμερα, ο καρκίνος είναι ιάσιμος αν διαγνωστεί αρκετά έγκαιρα. Έτσι, ενώ η νόσος μπορεί να προληφθεί, οι γυναίκες πεθαίνουν εν μέρει λόγω άγνοιας. Κατά συνέπεια, βρίσκομαι εδώ για να σας ενημερώσω για την πρωτοβουλία με τίτλο "Μην μας αφήνετε να πεθάνουμε" που δημιουργήθηκε στις 20 Οκτωβρίου. Ζητώ από τους πολιτικούς, το ιατρικό προσωπικό, τους ασθενείς και το ευρύ κοινό να εμποδίσουν τις μητέρες, τις συζύγους, τις συνεργάτιδες και τις κόρες τους να πεθάνουν από μια νόσο που δεν είναι ανάγκη να αποβαίνει θανατηφόρα.
<P>
Το Ευρωπαϊκό Κοινοβούλιο θεσπίζει κανονισμούς σχετικά με την προστασία της φύσης, κατασκευάζονται ευρωπαϊκοί αυτοκινητόδρομοι, ωστόσο, οι επενδύσεις στην υγεία αγνοούνται. " Ευρωπαϊκή Ένωση προσπαθεί επίσης να μειώσει τις διαφορές στον τρόπο ζωής μεταξύ τω κρατών μελών. Πράγματι, σημειώνουμε πρόοδο σε πολλούς τομείς. Ωστόσο, τα στατιστικά στοιχεία σχετικά με το ιάσιμο του καρκίνου δείχνουν ότι υπάρχουν σημαντικές διαφορές μεταξύ των κρατών μελών, και αυτές περιλαμβάνουν τα ποσοστά επιβίωσης από τον καρκίνο του μαστού. Οι Σλοβάκες έχουν 30% λιγότερες πιθανότητες να επιβιώσουν από αυτό το είδος καρκίνου σε σύγκριση με πολλές γυναίκες από τη Δυτική Ευρώπη.
<P>
Είναι λυπηρό το γεγονός ότι αδυνατούμε να εγγυηθούμε αποτελεσματικά τον προληπτικό μαστογραφικό έλεγχο που απαιτείται προκειμένου να βελτιωθεί σημαντικά το ποσοστό επιβίωσης. Είναι απαραίτητο να δοθεί στις γυναίκες η δυνατότητα να βλέπουν τον γιατρό τους για διενέργεια προληπτικού ελέγχου τις βραδινές ώρες ή τα Σαββατοκύριακα, και ταυτόχρονα στους γιατρούς και το ιατρικό προσωπικό να παρέχεται η αρμόζουσα αμοιβή γι' αυτήν την υπερωριακή εργασία.
<P>
Πιστεύω ότι η πλειοψηφία των γυναικών γνωρίζουν αυτό το πρόβλημα και συμπεριφέρονται υπεύθυνα. Το μόνο που χρειάζονται είναι η κατάλληλη πρόσβαση στο γιατρό. " πρόληψη, ωστόσο, δεν είναι δωρεάν· απαιτεί σημαντική χρηματοδότηση. Κατά συνέπεια, όλοι θα πρέπει να ασκούμε περισσότερη πίεση προκειμένου να διασφαλίζεται ότι οι δαπάνες για την πρόληψη δεν θα περιορίζονται από άλλες προτεραιότητες. Θα πρέπει να εγκρίνουμε έναν προϋπολογισμό που θα εξασφαλίζει επενδύσεις για την πρόληψη, πράγμα που σημαίνει όχι μόνον νοσοκομειακό εξοπλισμό και αγορά μαστογράφων ή υπερηχογράφων, αλλά κυρίως επενδύσεις σε ανθρώπινους πόρους έτσι ώστε να υπάρχει διαθέσιμος επαρκής αριθμός ιατρικού και τεχνολογικού προσωπικού για να χειρίζεται αυτόν τον εξοπλισμό.
<SPEAKER ID="042" NAME="Cristina Gutiérrez-Cortines" AFFILIATION="PPE-DE">
(ES) Κυρία Πρόεδρε, θα ήθελα να επιστήσω την προσοχή σε κάτι που έχει λεχθεί ήδη.
<P>
Καταρχάς, πιστεύω ότι η πολιτική της Ευρωπαϊκής Επιτροπής είναι καλή, προσπαθώντας να εναρμονίσει πτυχές σε έναν τομέα στον οποίο δεν έχει πραγματικές αρμοδιότητες, αλλά όπου μπορεί να διαδραματίσει ηγετικό ρόλο, και από αυτή την άποψη επιμένουμε να διευρύνει τις πολιτικές της και να συνεχίσει να δίνει έμφαση στην αυτοεξέταση και να επισημαίνει τις διαφορές μεταξύ των διαφόρων χωρών. Δεν λέω ότι πρέπει να τις καταδικάσει, αλλά ότι πρέπει να τονίσει τυχόν ελλείψεις. Πάνω απ' όλα, πιστεύω επίσης ότι η ιστοσελίδα της πρέπει να επεκταθεί και να εισαχθεί, για παράδειγμα, η αυτοεξέταση και μια σειρά άλλων πιθανών δράσεων που αναλαμβάνονται, όπως συμβαίνει ήδη σε ορισμένους εμπορικούς οργανισμούς.
<P>
Δεύτερον, θα ήθελα να επιστήσω προσοχή στην οικογενειακή τραγωδία που συνήθως συνοδεύει περιστατικά καρκίνου του μαστού. Πιστεύω ότι οι οικογένειες πολύ συχνά διαλύονται και ότι πολλές γυναίκες δεν τολμούν να αναφέρουν την περίπτωσή τους ακριβώς διότι ο καρκίνος διακόπτει τον ρυθμό εργασίας τους, τη φυσιολογική ζωή τους και τις εμποδίζει να φροντίσουν την οικογένειά τους σε περίπτωση που θα πρέπει να υποβληθούν σε επέμβαση.
<P>
Επομένως, πιστεύω ότι η Ευρωπαϊκή Ένωση πρέπει να διευρύνει τη δράση της και να εξετάσει επίσης αυτόν τον τομέα οικογενειακής συνδρομής και ευαισθητοποίησης.
<SPEAKER ID="043" NAME="Dorette Corbey" AFFILIATION="PSE">
(NL) Κυρία Πρόεδρε, κύριοι Επίτροποι, κυρίες και κύριοι, όπως έχει ήδη ειπωθεί, ο καρκίνος του μαστού είναι ένα σοβαρό πρόβλημα υγείας, και το οποίο εμφανίζεται μάλιστα με αυξανόμενο ρυθμό. Είναι ο συχνότερος τύπος καρκίνου μετά τον καρκίνο του πνεύμονα, όμως οι αιτίες του καρκίνου του πνεύμονα είναι εν μέρει γνωστές. Οι σημαντικότερες εξ αυτών είναι το κάπνισμα και ο αμίαντος ενώ η μόλυνση της ατμόσφαιρας είναι παράγοντας κινδύνου. Για την πρόληψη του καρκίνου του πνεύμονα μπορεί να γίνει κάτι, καθώς οι άνθρωποι, για παράδειγμα, μπορούν να σταματήσουν το κάπνισμα.
<P>
Για τον καρκίνο του μαστού, όμως, στην ουσία ελάχιστα είναι γνωστά, πέραν των στατιστικών στοιχείων. " συχνότητα καρκίνου του μαστού στις Κάτω Χώρες είναι υψηλότερη από οπουδήποτε αλλού. Υπάρχουν επίσης στατιστικοί συσχετισμοί, και θα ευχαριστήσω τον Επίτροπο για την εκτεταμένη και αναλυτική απάντηση στη γραπτή ερώτησή μου. Ο Επίτροπος ισχυρίζεται ότι υπάρχει συσχετισμός μεταξύ παχυσαρκίας και καρκίνου του μαστού· υπάρχει επίσης ένας άλλος συσχετισμός που συνδέει τον καρκίνο του μαστού με τη μητρότητα σε μεγάλη ηλικία. Υπάρχει ένας κοινωνικοοικονομικός παράγοντας: οι ομάδες χαμηλού εισοδήματος δεν υποβάλλονται τόσο συχνά σε προληπτικό μαστογραφικό έλεγχο και κατά συνέπεια είναι πιθανότερο να πεθάνουν από τη νόσο. Τέλος, σύμφωνα με την Επιτροπή, ο σημαντικότερος ίσως παράγοντας που καθορίζει τον κίνδυνο καρκίνου του μαστού είναι οι ορμόνες, ιδιαίτερα τα οιστρογόνα. Αυτά μπορεί να είναι οιστρογόνα από διάφορες πηγές, περιλαμβανομένης της χημικής ρύπανσης, ή της έκθεσης σε περιβαλλοντικούς παράγοντες, αλλά επίσης και της χρήσης φαρμάκων ή αντισυλληπτικών.
<P>
Κύριε Επίτροπε, αυτές είναι σημαντικές πληροφορίες. Σε όλες τις επαφές που είχα με γυναικείες ομάδες, υπάρχουν δύο παράγοντες που εξακολουθούν να εμφανίζονται. Πολλές ασθενείς που πάσχουν από καρκίνο του μαστού υποπτεύονται ότι η ασθένειά τους σχετίζεται με το περιβάλλον, τα φάρμακα ή τη χρήση του αντισυλληπτικού χαπιού. Θα μπορούσατε κατά συνέπεια να μας δώσετε τα απαραίτητα κίνητρα έτσι ώστε να δοθεί η δέουσα προτεραιότητα στην έρευνα σε αυτόν τον τομέα; Χρειάζεται μεγαλύτερη σαφήνεια ως προς τις επιδράσεις ορμονορυθμιστικών ουσιών στο περιβάλλον και τη χρήση ορμονών όπως τα φάρμακα και τα αντισυλληπτικά.
<P>
Είμαι ιδιαίτερα υπόχρεη στην κ. Jöns για το αμέριστο ενδιαφέρον της και την αφοσίωσή της στις γυναίκες με καρκίνο του μαστού. Το έργο της αποτελεί πραγματική έμπνευση για πολλές γυναίκες. Θα ήθελα επίσης να εκφράσω την εκτίμησή μου για την οργάνωση Europa Donna, την οποία θα ήθελα να ευχαριστήσω για το εξαίρετο έργο που επιτελεί όσον αφορά την ανταλλαγή γνώσεων μεταξύ των ευρωπαϊκών χωρών, που είναι ακριβώς αυτό που πρέπει να κάνουμε.
<SPEAKER ID="044" NAME="Anneli Jäätteenmäki" AFFILIATION="ALDE">
(FI) Κυρία Πρόεδρε, ο αριθμός των περιπτώσεων καρκίνου θα αυξηθεί δραματικά τα προσεχή χρόνια καθώς ο ευρωπαϊκός πληθυσμός θα γηράσκει. Πολλοί ανησυχούν για την επάρκεια των πόρων για τη θεραπεία και το αυξανόμενο κόστος. Αυτό συνδέεται με την οικονομική μεγέθυνση, καθώς επίσης και με την αύξηση των δαπανών των ίδιων των ασθενών. " εγγύηση προς τους πολίτες μας ίσων ευκαιριών στη χορήγηση ιατροφαρμακευτικής και νοσοκομειακής περίθαλψης είναι ένα σημαντικό θέμα πολιτικής τόσο εντός των κρατών μελών όσο και σε επίπεδο ΕΕ. Πρέπει να διασφαλίσουμε ότι η ηλικία δεν σημαίνει ότι οι άνθρωποι δικαιούνται λιγότερες υπηρεσίες και λιγότερο καλή περίθαλψη.
<P>
Στη συνέχεια, θα ήθελα να πω μερικά λόγια σχετικά με την ένταξη των ασθενών στην απασχόληση. Αντιλαμβάνομαι ότι είναι σημαντικό για την οικονομική ανάπτυξη να επιστρέφουν οι άνθρωποι στην εργασία. Αυτό είναι συχνά σημαντικό και για τους ασθενείς. Εμείς οι ασθενείς είμαστε γενικά απόλυτα φυσιολογικά άτομα. Ωστόσο, πρέπει επίσης να θυμόμαστε να είμαστε ανθρώπινοι όταν επανεντάσσουμε άτομα στην εργασία. Από ανθρωπιστική άποψη, είναι σημαντικό ο καθένας να έχει επαρκή χρόνο για να αναρρώσει από την ασθένειά του. Πρέπει να θυμόμαστε ότι ο χρόνος ανάρρωσης διαφέρει από άτομο σε άτομο.
<SPEAKER ID="045" NAME="Satu Hassi" AFFILIATION="Verts/ALE">
(FI) Κυρία Πρόεδρε, κυρίες και κύριοι, θα ήθελα να ευχαριστήσω ιδιαίτερα την εισηγήτρια για το εξαίρετο έργο της. Θέλω να διαμαρτυρηθώ κατά της δήλωσης του Επιτρόπου Špidla ότι ο καρκίνος του μαστού εμποδίζει τους πάσχοντες να ζουν φυσιολογική ζωή. Δεν είναι ανάγκη να συμβαίνει αυτό. Εγώ η ίδια είμαι παράδειγμα πάσχουσας από καρκίνο του μαστού ο οποίος, αν διαγνωσθεί έγκαιρα, εγχειριστεί και υποβληθεί στην κατάλληλη θεραπεία, με κανένα τρόπο δεν εμποδίζει κάποιον να διάγει φυσιολογική ζωή και να εργάζεται.
<P>
" Φινλανδία είναι μια από τις ευρωπαϊκές χώρες στην οποία ο καρκίνος του μαστού καθίσταται συχνότερος με τους ταχύτερους ρυθμούς, όμως χάρη στον προληπτικό μαστογραφικό έλεγχο και θεραπεία, το ποσοστό θνησιμότητας δεν έχει αυξηθεί για δεκαετίες. Ωστόσο, μόνον ο βελτιωμένος μαστογραφικός έλεγχος και η θεραπεία δεν επαρκούν: χρειάζεται επίσης να εξετάσουμε τις αιτίες του καρκίνου. Οι συνάδελφοί μου, ο κ. Breyer και η κ. Corbey, ανέφεραν ότι νέες έρευνες δείχνουν ότι οι μισές από τις νέες περιπτώσεις καρκίνου του μαστού ενδέχεται να μπορούν να εξηγηθούν από περιβαλλοντικούς παράγοντες, ένας εκ των οποίων είναι οι βιομηχανικές χημικές ουσίες, στις οποίες εκτιθέμεθα συνεχώς. Ένα κοκτέιλ χημικών που προκαλεί βλάβες στις ορμόνες είναι ιδιαίτερα επικίνδυνο, ιδιαίτερα για το έμβρυο και κατά στην εφηβεία. Πρέπει να κάνουμε κάτι γι αυτό.
<SPEAKER ID="046" NAME="Ilda Figueiredo" AFFILIATION="GUE/NGL">
(PT) Κυρία Πρόεδρε, όπως γνωρίζουμε, ο καρκίνος του μαστού δεν είναι μόνον ο συχνότερος καρκίνος στις γυναίκες, είναι επίσης και η μεγαλύτερη αιτία θανάτου των γυναικών στις ηλικίες μεταξύ 35 και 59 ετών.
<P>
Κατά συνέπεια, η πολιτική ενημέρωσης σχετικά με την προληπτική μαστογραφία πρέπει να βελτιωθεί και να επιταχυνθεί, να εφαρμοστούν προγράμματα ανίχνευσης του καρκίνου σε πρώιμο στάδιο και να ενισχυθεί η στήριξη της έρευνας για την πρόληψη του καρκίνου του μαστού. Εξ ου και η σημασία των θεμάτων που υποβάλλουμε στην Επιτροπή. Ευελπιστούμε επίσης για θετική απάντηση από τα κράτη μέλη έτσι ώστε να διασφαλίζεται ότι όλες οι γυναίκες, ανεξάρτητα από την κοινωνική και οικονομική θέση τους, θα έχουν πρόσβαση στην πρόληψη, στον προληπτικό μαστογραφικό έλεγχο, στην έγκαιρη διάγνωση και θεραπεία του καρκίνου του μαστού, και ότι θα μπορούν να επανεντάσσονται στην αγορά εργασίας χωρίς να υφίστανται διάκριση.
<SPEAKER ID="047" NAME="Jean-Claude Martinez" AFFILIATION="NI">
(FR) Κυρία Πρόεδρε, στη Γαλλία, πρακτικά, ο καρκίνος του μαστού σημαίνει πρωτίστως, στο στάδιο του προληπτικού ελέγχου, μια μαστογραφία, ακολουθούμενη από παθολογοανατομική εξέταση που επιβεβαιώνει την παρουσία καρκίνου. Αυτή η αξιολόγηση θα μπορούσε να επεκταθεί ώστε να περιλαμβάνει το ήπαρ, τον εγκέφαλο και τα οστά, που αποτελούν τις τρεις κατηγορίες ιστών στους οποίους εκδηλώνονται μεταστάσεις.
<P>
Στην καλύτερη περίπτωση, στη Γαλλία, θα γίνει ένα σπινθηρογράφημα· η μαγνητική τομογραφία και κυρίως η τομογραφία εκπομπής ποζιτρονίων, που χρησιμοποιούνται για την έγκαιρη μεταβολική διάγνωση, δεν εκτελούνται. Κατά τη διάρκεια της θεραπείας, αν οι ασθενείς υποβληθούν σε ακτινοθεραπεία, αυτή θα γίνει από χαμηλόβαθμους τεχνολόγους. Ως εκ τούτου, ορισμένες φορές προκαλείται ακτινοβολία γύρω από την καρδιά και τον θυρεοειδή αδένα. Τέλος, μετά τη θεραπεία, αν, κατά την εξέταση ασθενούς η οποία υποφέρει από πόνο στην πλάτη, γίνει σπινθηρογράφημα το οποίο δείχνει ύποπτη σκιά στα οστά, ο έλεγχος με τομογραφία εκπομπής ποζιτρονίων δεν θα γίνει. Γιατί; Επειδή στη Γαλλία, για 35 εκατ. γυναίκες, υπάρχουν μόνον δύο τομογράφοι εκπομπής ποζιτρονίων. Γιατί; Επειδή το σύμφωνο δημοσιονομικής λιτότητας απαγορεύει τις δαπάνες για ιατρικό εξοπλισμό. Ως εκ τούτου, οι γυναίκες πεθαίνουν στην Ευρώπη εξαιτίας του καρκίνου του μαστού, αλλά επίσης εξαιτίας του ιδεολογικού καρκίνου της Ευρωπαϊκής Επιτροπής, που είναι γνωστός ως δημοσιονομικός μαλθουσιανισμός και άκρατη, ελεύθερη αγορά.
<SPEAKER ID="048" NAME="Françoise Grossetête" AFFILIATION="PPE-DE">
(FR) Κυρία Πρόεδρε, κύριε Επίτροπε, ο καρκίνος του μαστού σκοτώνει πάρα πολλές γυναίκες στην Ευρωπαϊκή Ένωση, πολλές εξ αυτών μάλιστα σε νεαρή ηλικία. Οι θάνατοι αυτοί είναι απαράδεκτοι δεδομένου ότι γνωρίζουμε ότι η έγκαιρη διάγνωση μπορεί να θεραπεύσει αυτή τη μορφή καρκίνου. Γνωρίζουμε όλοι το ψυχικό και σωματικό τραύμα που υφίστανται οι γυναίκες που διαγιγνώσκεται ότι πάσχουν από αυτή τη νόσο: πρέπει να αναδιοργανώσουν τόσο την οικογένειά τους όσο και την επαγγελματική ζωή τους, και, απλούστατα, να αντιμετωπίσουν τη νόσο. Ωστόσο, δεν υπάρχει καμία απολύτως εναρμόνιση σε ευρωπαϊκό επίπεδο όσον αφορά τους τρόπους καταπολέμησης της μάστιγας του καρκίνου του μαστού. Μόνον δέκα κράτη μέλη εφαρμόζουν προγράμματα προληπτικού ελέγχου, με ποικίλα ποσοστά επιτυχίας. Κατά συνέπεια, οι Ευρωπαίες αντιμετωπίζουν μια κραυγαλέα άδικη κατάσταση, απλώς και μόνο λόγω της χώρας ή ακόμη και της πόλης στην οποία ζουν.
<P>
Κύριε Επίτροπε, ο στόχος μας είναι η εξάλειψη αυτής της νόσου, γνωρίζοντας ότι, πέραν της τραυματικής εμπειρίας για την ασθενή, η νόσος προκαλεί κόστος και στην κοινωνία μας. " λύση σε αυτή την πληγή είναι ο έγκαιρος υποχρεωτικός προληπτικός έλεγχος, που θα διοργανώνουν οι κυβερνήσεις των κρατών μελών. Για να είναι αποτελεσματικός, ο έλεγχος αυτός πρέπει να είναι δωρεάν, και πάνω απ' όλα πρέπει να λειτουργεί πλήρως, πράγμα που απαιτεί τη διαθεσιμότητα σύγχρονου εξοπλισμού σε ολόκληρη την Ευρωπαϊκή Ένωση. " ψηφιακή μαστογραφία, η οποία στο παρελθόν αδυνατούσε να εντοπίσει μικρο-ασβεστοποιήσεις -που είναι οι συνηθέστερες ενδείξεις καρκίνου του μαστού- έχει σημειώσει σημαντική πρόοδο· άρα, κύριε Επίτροπε, πότε θα έχουμε ψηφιακές μαστογραφίες σε ολόκληρη την Ευρώπη;
<P>
Ένας αποτελεσματικός προληπτικός έλεγχος απαιτεί όλος ο εξοπλισμός να υποβάλλεται σε ρύθμιση και κατά συνέπεια σε ελέγχους ποιότητας, διότι τίποτε δεν είναι χειρότερο από το να δοθεί στις γυναίκες η ψευδαίσθηση της ασφάλειας μέσω μιας ακτινολογικής εξέτασης η οποία ενδέχεται να είναι κακής ποιότητας. Για να είναι αποτελεσματικός αυτός ο προληπτικός έλεγχος, δεν αρκεί μόνον ο εξοπλισμός: οι γιατροί που διενεργούν αυτές τις διαγνωστικές εξετάσεις πρέπει να ακολουθούν συνεχή κατάρτιση, καθώς και τακτικά μαθήματα μετεκπαίδευσης, και να υποβάλλονται σε υποχρεωτικές εξετάσεις αξιολόγησης των ικανοτήτων τους.
<P>
Τέλος, οι γυναίκες χρειάζονται ενημέρωση όσον αφορά την πρόληψη του καρκίνου του μαστού: χρειάζονται συμβουλές για υγιεινή διαβίωση και ασφάλεια των τροφίμων, ενώ δεν πρέπει να φοβούνται τον προληπτικό έλεγχο. " έρευνα πρέπει να μας δίδει τη δυνατότητα να σημειώνουμε πρόοδο στην ανακάλυψη των αιτίων του καρκίνου του μαστού. Είμαι πεπεισμένη ότι, αν συνδυάσουμε τις προσπάθειές μας, θα καταφέρουμε ακόμη μια φορά να δείξουμε τι μπορεί να κάνει η Ευρωπαϊκή Ένωση για να βελτιώσει την υγεία των ευρωπαίων γυναικών. Αυτό είναι βεβαίως ένα θέμα το οποίο θα έπρεπε να τύχει ομόφωνης στήριξης στην Ευρωπαϊκή Ένωση: μηδενικός αριθμός θανάτων από καρκίνο του μαστού στην Ευρώπη!
<SPEAKER ID="049" NAME="Anne Ferreira" AFFILIATION="PSE">
(FR) Κυρία Πρόεδρε, κύριοι Επίτροποι, θέλω καταρχάς να ευχαριστήσω τους συναδέλφους μου βουλευτές για το επίπονο έργο τους, καθώς και για τη σαφήνεια των σχολίων τους. Το πρόβλημα που συζητούμε σήμερα είναι σοβαρό: για να αντιληφθεί κανείς τη σοβαρότητά του αρκεί να δει τις ανησυχητικές στατιστικές σχετικά με τη συχνότητα του καρκίνου του μαστού στην Ευρώπη και να δει τον αριθμό των θανάτων που προκαλεί η νόσος αυτή. Το πρόβλημα γίνεται ακόμη σοβαρότερο από το γεγονός ότι μεταξύ των κρατών μελών υπάρχουν σημαντικές ανισότητες όσον αφορά τόσο την πρόληψη όσο και τη θεραπεία του καρκίνου, και αυτές οι ανισότητες έγιναν εμφανέστερες μετά τη διεύρυνση.
<P>
Παρά το γεγονός ότι οι Συνθήκες ορίζουν ότι, από κοινού με τα κράτη μέλη, η Ευρωπαϊκή Ένωση εργάζεται για να προστατεύει και να προάγει την υγεία των ευρωπαίων πολιτών, οφείλουμε εντούτοις να δώσουμε μεγαλύτερη έμφαση στη φράση "από κοινού", διότι οι κατευθυντήριες γραμμές και οι συστάσεις της ΕΕ δεν έχουν ληφθεί επαρκώς υπόψη. Τώρα πρέπει να αντιδράσουμε σε αυτή την κατάσταση, και όχι να συνεχίσουμε να την ανεχόμαστε. " Ευρωπαϊκή Ένωση πρέπει να διασφαλίσει ότι οι πολίτες της έχουν ίση πρόσβαση στη διάγνωση και τη διαχείριση της νόσου, και στην καλύτερη δυνατή θεραπεία. Αυτό μπορούμε να το επιτύχουμε με νομοθετικά και δημοσιονομικά μέσα, καθώς και μέσω των διαρθρωτικών ταμείων και των ερευνητικών προγραμμάτων.
<P>
Πρέπει να διοχετεύσουμε όλους τους αναγκαίους πόρους για την έρευνα όλων των αιτίων που προκαλούν τη νόσο, είτε αυτές είναι περιβαλλοντικές είτε κοινωνικές ή γενετικές, και να διεξαγάγουμε έρευνα για καινοτόμες θεραπείες. Ως προς τούτο, η Επιτροπή πρέπει να μας παρουσιάσει ορισμένες προτάσεις, και πιστεύω πραγματικά ότι η Ευρωπαϊκή Ένωση θα καταστήσει την καταπολέμηση του καρκίνου του μαστού, και του καρκίνου γενικά, πολιτική προτεραιότητα, διότι μαζί θα είμαστε πάντοτε ισχυρότεροι. Αυτή είναι η προστιθέμενη αξία της Ευρωπαϊκής Ένωσης την οποία προσδοκά ο λαός της Ευρώπης.
<P>
Οι μελέτες, οι διαγνώσεις, οι αξιολογήσεις και οι αποφάσεις είναι όλα απαραίτητα, όμως η δράση είναι απολύτως ζωτικής σημασίας. " Επιτροπή και το Συμβούλιο πρέπει, συνεπώς, να λάβουν υπόψη την προειδοποιητική κραυγή μας και να μην επιτρέψουν να χαθεί άλλος χρόνος.
<SPEAKER ID="050" NAME="Marian Harkin" AFFILIATION="ALDE">
(EN) Κυρία Πρόεδρε, σήμερα συζητούμε σχετικά με ένα εξαιρετικό ψήφισμα το οποίο επηρεάζει όλες τις γυναίκες και μάλιστα όλες τις οικογένειες στην ΕΕ. Όπως αναφέρθηκε ήδη, κάθε έξι λεπτά μία γυναίκα πεθαίνει από καρκίνο στην ΕΕ. Πρόκειται για ένα πραγματικά ανατριχιαστικό στατιστικό στοιχείο, το οποίο θα πρέπει να μας κινητοποιήσει για άμεση δράση.
<P>
Ο έλεγχος του μαστού, ο οποίος σύμφωνα με την ΠΟΥ μπορεί να μειώσει τους θανάτους από καρκίνο του μαστού σε ποσοστό έως και κατά 35%, παρέχεται σε εθνικό επίπεδο μόνον σε 11 κράτη μέλη. Είναι ντροπή για όλους μας! Και είναι ντροπή για την ίδια μου την πατρίδα, την Ιρλανδία, η οποία δεν έχει ακόμα προχωρήσει σε πανεθνικό έλεγχο του μαστού. Οι θάνατοι από καρκίνο του μαστού στην Ιρλανδία είναι σημαντικά περισσότεροι από ό,τι στη Βόρειο Ιρλανδία, όπου έχει ήδη καθιερωθεί ο έλεγχος του μαστού. Αλλά εμείς, όπως και πολλές άλλες ευρωπαϊκές χώρες, δεν διαθέτουμε ακόμα πανεθνική κάλυψη.
<P>
Τέλος, δύο σημαντικά σημεία: κάθε χώρα οφείλει να μεριμνά ώστε η περίθαλψη που παρέχεται σε εθνικό επίπεδο για τον καρκίνο του μαστού να υποστηρίζεται από διεπιστημονικές μονάδες για τον καρκίνο σε κατάλληλες τοποθεσίες· και οι γυναίκες ηλικίας άνω των 69 ετών ή, στην περίπτωση της Ιρλανδίας, άνω των 65 ετών, δεν θα πρέπει να εξαιρούνται από τον έλεγχο του μαστού.
<SPEAKER ID="051" NAME="Ρόδη Κράτσα-Τσαγκαροπούλου" AFFILIATION="PPE-DE">
Κυρία Πρόεδρε, κύριε Επίτροπε, κυρίες και κύριοι συνάδελφοι, θα ήθελα να συγχαρώ και εγώ τις αρμόδιες κοινοβουλευτικές επιτροπές για την πρωτοβουλία τους να συζητήσουμε σήμερα από κοινού το θέμα του καρκίνου του μαστού, αφού είναι ένας διαδεδομένος και συνεχώς αυξανόμενος κίνδυνος για την υγεία των γυναικών και των ανδρών και μάλιστα όλο και σε μικρότερη ηλικία.
<P>
Ήδη επισημάνθηκαν και οι επιπτώσεις που υπάρχουν στην οργάνωση της προσωπικής, της οικογενειακής, της κοινωνικής και της παραγωγικής ζωής. Γίνεται έκκληση λοιπόν σήμερα η κοινοτική στρατηγική να ανταποκριθεί στις παρούσες συνθήκες, όσο και στις αναδυόμενες τάσεις και προκλήσεις, για την υγεία των πολιτών και να χρησιμοποιήσει όλα τα δυνατά μέσα για να πετύχει τους στόχους της αισθητής μείωσης που έχει θέσει.
<P>
Ο καρκίνος του μαστού είναι μια ασθένεια στην οποία ο σωστός προληπτικός έλεγχος παίζει ουσιαστικό ρόλο, όπως δείχνουν τα στατιστικά στοιχεία που διαθέτουμε και ακούστηκε σήμερα κατά τη συζήτηση. Αυτό σημαίνει όμως σύγχρονη υλικοτεχνική υποδομή και ειδικευμένο προσωπικό. Το πρόγραμμα "Ευρώπη κατά του καρκίνου" σε συνεργασία και με όλες τις άλλες δυνατότητες των διαρθρωτικών ταμείων, των προγραμμάτων της έρευνας κλπ., πρέπει να ανταποκριθεί σ' αυτές τις προκλήσεις.
<P>
Πολύ σημαντική είναι και η σωστή παρακολούθηση των ασθενών, ιατρική και ψυχολογική, όπως ήδη ακούσαμε. Τα κράτη μέλη λοιπόν, μαζί με τις περιφερειακές και τοπικές αρχές, έχουν την υποχρέωση να εξασφαλίσουν αυτές τις συνθήκες πρόληψης, παρακολούθησης, θεραπείας για όλους τους πολίτες σε κάθε γωνία της περιφέρειάς τους. Και αυτό έχει ιδιαίτερη σημασία για τα νέα κράτη μέλη, πολύ περισσότερο μάλιστα επειδή υποδεχόμαστε άμεσα ακόμη δύο νέα μέλη στην "οικογένειά μας".
<P>
Εδώ θα ήθελα να τονίσω τον ρόλο που παίζει και η κοινωνία των πολιτών για την ενημέρωση και την υποστήριξη των ασθενών. Πολλές ενδιαφέρουσες πρωτοβουλίες έχουν αναπτυχθεί σε διάφορες χώρες και μάλιστα έχουν δικτυωθεί σε ευρωπαϊκό επίπεδο. Πρέπει να υποστηρίξουμε το έργο τους, κυρίως στα νέα κράτη μέλη, και να δώσουμε τη δυνατότητα ανταλλαγής καλών πρακτικών και προστιθεμένης αξίας προς όφελος της υγείας των πολιτών.
<SPEAKER ID="052" NAME="Karin Scheele" AFFILIATION="PSE">
(DE) Κυρία Πρόεδρε, θα ήθελα να εκφράσω τα θερμότερα συγχαρητήρια και τις ευχαριστίες μου προς την κ. Jöns, που δεν είναι μόνον ο κύριος εμπνευστής της σημερινής πρότασης ψηφίσματος και της ερώτησης, αλλά εργάζεται επίσης ακούραστα για να αυξήσει την ευαισθητοποίηση για το θέμα του καρκίνου του μαστού. Αυτό φυσικά σημαίνει πως αύριο, αυτή η πρόταση ψηφίσματος θα τύχει πολύ μεγάλης υποστήριξης.
<P>
Ο καρκίνος του μαστού είναι η πρώτη αιτία θανάτου στις γυναίκες ηλικίας 35-59 ετών, τόσο στις μητέρες όσο και στις άτεκνες. Κάθε χρόνο, στην Ευρωπαϊκή Ένωση πεθαίνουν 88 000 γυναίκες και 1 000 άντρες από καρκίνο του μαστού. Ο προληπτικός έλεγχος του μαστού μπορεί να περιορίσει σημαντικά τη θνησιμότητα από καρκίνο του μαστού στις γυναίκες 50-69 ετών. Για το θέμα αυτό υπάρχουν κατευθυντήριες γραμμές της ΕΕ από το 1992, αλλά μέχρι τώρα έχουν εφαρμοστεί μόνο σε 11 κράτη μέλη και υπάρχουν μεγάλες διαφορές ως προς τα ποσοστά θνησιμότητας των γυναικών. Γι' αυτό περιμένουμε με ανυπομονησία την έκθεση προόδου που εξήγγειλε ο Επίτροπος Κυπριανού για το 2007.
<P>
Ωστόσο, σήμερα το Ευρωπαϊκό Κοινοβούλιο δεν συζητά μόνο για την έγκαιρη διάγνωση του καρκίνου του μαστού και τον καλύτερο τρόπο αντιμετώπισής του, αλλά και για την πρόληψη. Πρέπει να εξεταστούν διεξοδικότερα τα αίτια του καρκίνου του μαστού και ιδίως ο ρόλος των τοξικών χημικών ουσιών, της περιβαλλοντικής μόλυνσης, της διατροφής, του τρόπου ζωής και των γενετικών παραγόντων, καθώς και ο τρόπος αλληλεπίδρασης όλων αυτών των παραγόντων.
<P>
Σε λίγες εβδομάδες, όταν το Κοινοβούλιο θα ψηφίσει για τη νέα ευρωπαϊκή πολιτική για τα χημικά, θα έχουμε μια ευκαιρία να στείλουμε ένα ξεκάθαρο μήνυμα ότι παίρνουμε στα σοβαρά την πρόληψη του καρκίνου.
<SPEAKER ID="053" NAME="Lissy Gröner" AFFILIATION="PSE">
(DE) Κυρία Πρόεδρε, κύριοι Επίτροποι, κυρίες και κύριοι, ακούσαμε σήμερα τα συντριπτικά αριθμητικά στοιχεία που δείχνουν τις επιπτώσεις που έχει ο καρκίνος του μαστού στη ζωή ανδρών και γυναικών. Είναι καθαρά θέμα τύχης αν θα ξεκινήσει γρήγορα και αποτελεσματικά η θεραπεία και συνακόλουθα πόσο μεγάλες θα είναι οι πιθανότητες επιβίωσης των γυναικών.
<P>
Ως συντονίστρια της Επιτροπής Δικαιωμάτων των Γυναικών και Ισότητας των Φύλων, εργάστηκα για πολλά χρόνια πάνω στο θέμα αυτό και αποκτήσαμε μεγάλη πείρα. Δεν μπορούμε, ωστόσο, να αρκεστούμε σε αυτό. Έχουμε εδώ και δέκα χρόνια και πλέον τις κοινοτικές κατευθυντήριες γραμμές για μαστογραφίες ποιότητας. Στο Βέλγιο, όπου βρίσκεται η δεύτερη κατοικία μου, με καλούν για έλεγχο ρουτίνας, ενώ στην πατρίδα μου, τη Γερμανία, δεν συμβαίνει τίποτα. Οι ζωές μητέρων, κορών και συζύγων θα μπορούσαν να σωθούν και να μειωθεί το τραύμα.
<P>
Ωστόσο, προχωρούμε ακόμα με ρυθμούς χελώνας. " Επιτροπή Δικαιωμάτων των Γυναικών και Ισότητας των Φύλων παρουσίασε το 2003 μια εξαίρετη έκθεση, έκτοτε όμως έγιναν ελάχιστα. Πιστεύω ότι στο ζήτημα αυτό παρατηρείται έλλειψη πολιτικής βούλησης. Μπορώ να πω ότι η βούληση υπάρχει σε ευρωπαϊκό επίπεδο, σε επίπεδο κρατών μελών όμως απομένουν ακόμα πολλά να γίνουν. Το έβδομο πρόγραμμα πλαίσιο για την έρευνα μας δίνει τώρα πάλι την ευκαιρία να ασκήσουμε πίεση προκειμένου να δοθούν περισσότερα κονδύλια για την έρευνα.
<P>
Και σε άλλες ασθένειες των γυναικών, όπως η ημικρανία, έχει ασκηθεί πολύ μικρή πολιτική πίεση για να προχωρήσουμε και να αναλάβουμε διεπιστημονική δράση. Όπως δείχνουν οι εμπειρίες περισσοτέρων από 20 χρόνων στις "νωμένες Πολιτείες, τα διεπιστημονικά κέντρα μαστού μπορούν να προσφέρουν πολύ αποτελεσματική υποστήριξη. Τώρα έχουμε και εμείς τέτοια κέντρα στην Ευρώπη, όμως και εδώ δεν είδα κανένα δείγμα πολιτικής βούλησης για την πραγματική υλοποίησή τους.
<P>
Ας συνεργαστούμε λοιπόν εδώ στο Ευρωπαϊκό Κοινοβούλιο για να καταπολεμήσουμε το τραύμα του καρκίνου του μαστού, για όλους και όχι μόνο για όσους μπορούν να πληρώσουν γι' αυτό.
<SPEAKER ID="054" NAME="Edite Estrela" AFFILIATION="PSE">
(PT) Παρά την πρόοδο που έχει σημειωθεί στη διάγνωση και τη θεραπεία, ο καρκίνος του μαστού εξακολουθεί να αποτελεί την κύρια αιτία θανάτου στις γυναίκες ηλικίας μεταξύ 35 και 55 ετών. Εκτιμάται ότι, μόνον στην Ευρώπη, ο καρκίνος του μαστού σκοτώνει περισσότερες από 130 000 γυναίκες ετησίως. Κάθε δυόμισι λεπτά μια γυναίκα διαγνώσκεται με καρκίνο του μαστού. Όλες οι γυναίκες θα πρέπει να έχουν πρόσβαση στην ενημέρωση, την πρόληψη και την κατάλληλη θεραπεία. Τα προγράμματα προληπτικού ελέγχου που χρησιμοποιούν μαστογραφία, θα πρέπει να είναι υποχρεωτικά σε όλα τα κράτη μέλη. Χρειάζονται περισσότερες ενημερωτικές εκστρατείες για το πώς πρέπει να διάγουμε υγιεινό τρόπο ζωής. " πρόληψη και η θεραπεία του καρκίνου του μαστού πρέπει επίσης να είναι μεταξύ των προτεραιοτήτων του Εβδόμου Προγράμματος Πλαισίου για την Έρευνα, ειδικά σε μια στιγμή όπου οι μελέτες δείχνουν ότι, και γενετικοί παράγοντες, καθώς και περιβαλλοντικοί παράγοντες και παράγοντες του τρόπου ζωής ενδέχεται επίσης να παίζουν ρόλο στην ανάπτυξη του καρκίνου του μαστού.
<SPEAKER ID="055" NAME="Britta Thomsen" AFFILIATION="PSE">
(DA) Κυρία Πρόεδρε, κύριε Επίτροπε, κυρίες και κύριοι, ο καρκίνος του μαστού αποτελεί τη συχνότερη αιτία θανάτου στις γυναίκες ηλικίας μεταξύ 35 και 59 ετών, και ο αριθμός των γυναικών που επιβιώνουν της νόσου ποικίλλει ευρέως από χώρα σε χώρα. Πρέπει να ζητήσουμε από τα κράτη μέλη να δημιουργήσουν κέντρα παροχής ενημέρωσης και συμβουλών σχετικά με τον κληρονομικό καρκίνο του μαστού και από την Επιτροπή να παρουσιάζει ανά διετία έκθεση προόδου επί του θέματος. Αυτό που προέχει είναι να δοθεί προτεραιότητα στην έρευνα για τον καρκίνο του μαστού. Το έβδομο πρόγραμμα πλαίσιο για την έρευνα της ΕΕ θα πρέπει, κατά συνέπεια, επίσης να διαθέσει πόρους για την έρευνα για τον καρκίνο του μαστού: όχι μόνο για τις φυσιολογικές και τεχνικές πτυχές του και για τις εναλλακτικές προς τις συμβατικές μορφές θεραπείας του, αλλά επίσης και για τις κοινωνικές συνέπειές του, και, ιδιαίτερα, τις αιτίες του. Χρειάζεται να έχουμε τη δυνατότητα να μαθαίνουμε ο ένας από τον άλλο, και αυτό ακριβώς είναι φυσικά το είδος συνεργασίας για το οποίο η ΕΕ προσφέρει επίσης ένα εποικοδομητικό πλαίσιο. " ΕΕ πρέπει να ηγείται ευρωπαϊκών εκστρατειών για την πρόληψη της νόσου και για την ενημέρωση των γυναικών για τον τρόπο με τον οποίο μπορούν να ελέγχουν τα στήθη τους. Επιπλέον, οι μεμονωμένες κυβερνήσεις θα πρέπει να εισαγάγουν εθνικής εμβέλειας προγράμματα προληπτικού μαστογραφικού ελέγχου σε όλα τα κράτη μέλη, διότι η έγκαιρη ανίχνευση του καρκίνου του μαστού μπορεί να μειώσει σημαντικά τα ποσοστά θνησιμότητας.
<SPEAKER ID="056" NAME="Lidia Joanna Geringer de Oedenberg" AFFILIATION="PSE">
(PL) Κυρία Πρόεδρε, τα στατιστικά στοιχεία για τον καρκίνο του μαστού στην Ευρωπαϊκή Ένωση είναι ανησυχητικά. Ο καρκίνος του μαστού είναι ο δεύτερος συνηθέστερος τύπος καρκίνου μετά τον καρκίνο του πνεύμονα. Στην Ευρωπαϊκή Ένωση, ανά δύο λεπτά διαγνώσκεται μία νέα περίπτωση καρκίνου του μαστού και ανά έξι λεπτά μία γυναίκα πεθαίνει από τη νόσο.
<P>
Ο καλύτερος τρόπος καταπολέμησης του καρκίνου του μαστού είναι μέσω του τακτικού προληπτικού ελέγχου και της προαγωγής της αποτελεσματικής διάγνωσης του όγκου. " διαδεδομένη χρήση της μαστογραφίας θα μπορούσε να μειώσει τον αριθμό των θανάτων έως και κατά 35%, υπό τον όρο, φυσικά, ότι οι εξετάσεις εκτελούνται σε τακτά διαστήματα και είναι ευχερώς προσιτές σε όλες τις γυναίκες. Οι διατάξεις της Ευρωπαϊκής Ένωσης που θεσπίζουν πρότυπα στον τομέα αυτόν είναι δεσμευτικές επί 15 έτη. Παρά ταύτα, σχεδόν το ήμισυ των χωρών της Ένωσης δεν εφαρμόζουν τακτικά προγράμματα προληπτικού ελέγχου. Αυτή η κατάσταση πρέπει να αλλάξει. Ως Ευρωπαϊκό Κοινοβούλιο, αναμένουμε μια σαφή δήλωση σχετικά με τις δράσεις που η Ευρωπαϊκή Ένωση προτίθεται να αναλάβει προκειμένου να βοηθήσει τα κράτη μέλη να πετύχουν τους στόχους τους. Ένας από αυτούς τους στόχους είναι η μείωση κατά 25% του μέσου ποσοστού θνησιμότητας έως το 2008.
<P>
Μια συντονισμένη στρατηγική σε επίπεδο Ευρωπαϊκής Ένωσης είναι ουσιώδης προκειμένου να καταπολεμηθεί ο καρκίνος του μαστού. Τώρα είναι καιρός για συγκεκριμένη δράση. Από καρκίνο του μαστού ετησίως πεθαίνουν περισσότερες από 100 000 γυναίκες.
<SPEAKER ID="057" NAME="Marta Vincenzi" AFFILIATION="PSE">
(IT) Κύριε Πρόεδρε, κυρίες και κύριοι, η συζήτηση επανέφερε τα ζητήματα της πρόληψης, της ποιότητας της περίθαλψης, της επείγουσας ανάγκης για έρευνα, καθώς και του δικαιώματος στην αξιοπρέπεια και στην εργασία. Πρόκειται για ζητήματα που αποτελούν αναπόσπαστο μέρος της στρατηγικής της Λισαβόνας.
<P>
Ο πολιτικός στόχος του Κοινοβουλίου είναι να επισημάνει την επείγουσα ανάγκη συντονισμένης δράσης, την οποία οφείλει να αναπτύξει η Επιτροπή αναλαμβάνοντας έναν ισχυρότερο και πιο ορατό καθοδηγητικό ρόλο ως προς τα κράτη μέλη. Δεν αρκεί να θέτουμε τους στόχους για το 2008, αλλά θα πρέπει και να τους παρακολουθούμε, να προβαίνουμε σε διορθωτικές κινήσεις και να γνωρίζουμε τις προόδους που συντελούνται. Στον τομέα αυτόν δεν υπάρχει επιβράβευση για τις χώρες που επιδεικνύουν υπευθυνότητα, ούτε κυρώσεις για όσες δεν σημειώνουν προόδους. Προτείνω, συνεπώς, στους Επιτρόπους τη δημιουργία ενός είδους μαύρης λίστας, όπως αυτή που εφαρμόζουμε ήδη για τις αεροπορικές εταιρείες που δεν παρέχουν ασφάλεια, για τις χώρες που δεν σημειώνουν καμία πρόοδο. Πρέπει να χρησιμοποιήσουμε τη δύναμη της κοινής γνώμης και τις επιστημονικής κοινότητας για την υποστήριξη των κοινοτικών πολιτικών.
<SPEAKER ID="058" NAME="Karin Jöns " AFFILIATION="PSE">
συντάκτρια. - (DE) Κυρία Πρόεδρε, κυρίες και κύριοι, η συζήτηση αυτή ήταν πολύ σημαντική και πολύ καλή, γιατί δείξαμε άλλη μια φορά ότι το Σώμα πραγματικά συμπαραστέκεται στις γυναίκες που πάσχουν από καρκίνο του μαστού και στις οικογένειές τους. Παρενθετικά, από όσα γνωρίζω, είμαστε το μοναδικό κοινοβούλιο στην Ευρωπαϊκή Ένωση που κατά τον διεθνή μήνα για τον καρκίνο του μαστού συζητά τακτικά το θέμα των διαρθρωτικών αλλαγών σχετικά με την αγωγή και την έγκαιρη διάγνωση του καρκίνου του μαστού.
<P>
Θα ήθελα να ευχαριστήσω σήμερα την Επιτροπή γιατί μας υποσχέθηκε πως θα αναπτύξει μια διαδικασία πιστοποίησης για τα διεπιστημονικά κέντρα μαστού και για νοσοκόμους με ειδίκευση στον τομέα αυτόν. Ωστόσο, θα ήθελα να πω στους Επιτρόπους ότι θα χαιρόμασταν πραγματικά αν παρουσίαζαν αυτές τις κατευθυντήριες γραμμές και στο διαδίκτυο, γιατί αυτή δεν θα ήταν εσπευσμένη ενέργεια στην εποχή της σύγχρονης επικοινωνίας. Επίσης, εξακολουθούμε να ελπίζουμε ότι δεν θα φέρουν τις κατευθυντήριες γραμμές στην αγορά μόνο με τη μορφή βιβλίου.
<P>
Όμως η συζήτηση αυτή επικεντρώθηκε για πρώτη φορά σε μια εντελώς νέα οπτική, δηλαδή στο ερώτημα πώς πρέπει να αντιμετωπίζονται οι γυναίκες με καρκίνο του μαστού στο εργασιακό τους περιβάλλον και πώς θα επανεντάσσονται στην αγορά εργασίας, και ζητήθηκε να γίνει μια εκστρατεία ευαισθητοποίησης των εργοδοτών για το ζήτημα αυτό. Εάν κατάλαβα καλά, ο Επίτροπος Špidla το υποσχέθηκε αυτό σήμερα και τον ευχαριστώ πολύ. Αυτό δείχνει πόσο σημαντικό είναι να έχουμε έναν χάρτη δικαιωμάτων των χρονίως πασχόντων στον χώρο της εργασίας και πιστεύω ότι η Επιτροπή Απασχόλησης και Κοινωνικών Υποθέσεων θα επιληφθεί του θέματος αυτού.
<P>
Επιτρέψτε μου να παρατηρήσω τελειώνοντας ότι η απάντηση σε όσους δεν γνωρίζουν πώς να αντιμετωπίζουν τις ασθενείς με καρκίνο του μαστού είναι πως πρέπει να τις αντιμετωπίζουν ακριβώς όπως όλους τους άλλους καρκινοπαθείς. Δεν πρέπει να στιγματίζονται -πράγμα που δυστυχώς εξακολουθεί να συμβαίνει- αλλά απλά να αντιμετωπίζονται εντελώς φυσιολογικά, γιατί προφανώς αυτό είναι το καλύτερο γι' αυτές.
<SPEAKER ID="059" NAME="Πρόεδρος">
Ευχαριστώ, κυρία Jöns. Μολονότι πρέπει απλά να διευθύνω τη συζήτηση, θα κάνω κάτι που δεν προβλέπεται και θα υποστηρίξω το αίτημά σας να παρουσιαστούν οι κατευθυντήριες γραμμές στο διαδίκτυο. " Επιτροπή δεν έχει ανάγκη να χρησιμοποιήσει το βιβλίο ως μέσο για να ανακτήσει τα έξοδά της.
<SPEAKER ID="060" NAME="Μάρκος Κυπριανού">
μέλος της Επιτροπής. (EN) Κυρία Πρόεδρε, θα ήθελα να ευχαριστήσω τους βουλευτές για μια πολύ ενδιαφέρουσα και χρήσιμη συζήτηση. Γνώριζα από την αρχή ότι είμαστε στην ίδια πλευρά, αλλά είναι καλό να διαβεβαιώνουμε ο ένας τον άλλον, όποτε αυτό είναι εφικτό. Θα ήθελα να απαντήσω πολύ σύντομα σε ορισμένα συγκεκριμένα σημεία και, στη συνέχεια, να κάνω ένα γενικό σχόλιο, το οποίο θα καλύψει το ζήτημα που έχει τεθεί.
<P>
Γνωρίζουμε το ζήτημα του καρκίνου του μαστού στους άνδρες, στο οποίο αναφέρθηκε ο κ. Bowis. Πρέπει να τον αντιμετωπίσουμε ως σπάνια ασθένεια, διότι δεν είναι τόσο συχνός όσο στις γυναίκες. Επικεντρωνόμαστε σε αυτόν και θα τον θέσουμε πολύ σύντομα υπόψη των εμπειρογνωμόνων, για να δούμε με ποιον τρόπο θα τον συμπεριλάβουμε στις μελλοντικές κατευθυντήριες γραμμές, αλλά ως σπάνια ασθένεια, κατά τον ίδιο τρόπο με τον οποίο αντιμετωπίζουμε και άλλες σπάνιες ασθένειες.
<P>
Όσον αφορά την έρευνα, θα ήθελα να επαναλάβω ότι τα περιβαλλοντικά αίτια αποτελούν μέρος του σχεδίου. Το νέο έβδομο πρόγραμμα πλαίσιο θα παράσχει την ευκαιρία να ανοίξει αυτός ο τομέας της έρευνας. " αλληλεπίδραση γονιδίων και περιβάλλοντος και η ανάπτυξη καρκίνου θα καλύπτει επίσης τον τρόπο ζωής και άλλους σημαντικούς παράγοντες κινδύνου. Θα είμαστε έτσι σε θέση να διδαχθούμε περισσότερα σχετικά με τα αίτια της ασθένειας. Αυτό αποτελεί προτεραιότητα, διότι η πρόληψη είναι πολύ πιο σημαντική από τη θεραπεία της ασθένειας σε μεταγενέστερο στάδιο.
<P>
Ο κ. Αδάμου έθεσε το ζήτημα άλλων μορφών καρκίνου. Τις εξετάζουμε χωρίς να εστιάζουμε μόνον σε μία. Καθεμία συνιστά ειδική περίπτωση και απαιτούνται ειδικές κατευθυντήριες γραμμές και ειδική προσέγγιση. Προσδοκούμε ότι θα έχουμε στη διάθεσή μας κατευθυντήριες γραμμές για τον καρκίνο του τραχήλου της μήτρας έως το επόμενο έτος, για τον καρκίνο του προστάτη έως το 2008 και για τον καρκίνο του παχέος εντέρου και του ορθού έως το 2009. Πρέπει να προβούμε σε αξιολόγηση και έρευνα, να συνδυάσουμε όλα τα στοιχεία κα εν συνεχεία να καθορίσουμε κατευθυντήριες γραμμές.
<P>
Εργαζόμαστε επίσης και σε άλλους τομείς, όπως είναι οι ιοί της ηπατίτιδας Β και Γ, διότι γνωρίζουμε ότι προκαλούν καρκίνο του ήπατος, καθώς και σε πτυχές όπως ο καπνός, η παχυσαρκία και άλλα αίτια καρκίνου.
<P>
Εκδώσαμε κατευθυντήριες γραμμές και συστάσεις σχετικά με τον τρόπο με τον οποίο τα κράτη μέλη οφείλουν να αντιμετωπίσουν το εν λόγω ζήτημα και τις ανισότητες που αυτό συνεπάγεται. Δεν πρόκειται για νομικά δεσμευτικές πράξεις και, ως εκ τούτου, δεν μπορούμε να τις επιβάλουμε στα κράτη μέλη. Αφορούν βέλτιστες πρακτικές. Με τη συνδρομή σας, ενθαρρύνουμε και ασκούμε πίεση στα κράτη μέλη να συμμορφωθούν προς τις κατευθυντήριες γραμμές. Ανυπομονώ να επαναλάβουμε αυτήν τη συζήτηση, όταν θα έχουμε ολοκληρώσει την έκθεση. Τότε, θα είμαστε σε θέση να συζητήσουμε το αποτέλεσμα και τη δέσμευση των κρατών μελών.
<P>
Πρόκειται για ανησυχητικό ζήτημα. Τα αριθμητικά στοιχεία είναι τρομακτικά. Εάν πρέπει να ασκήσουμε πίεση στα κράτη μέλη για να επιτελέσουν το έργο τους επ' αυτού, φαντάζεστε τι συμβαίνει με τις σπάνιες ασθένειες που δεν πλήττουν τόσο πολύ κόσμο. Για να το θέσω κυνικά και ωμά, δεν ασκείται και τόση μεγάλη πολιτική πίεση. Εάν το σκεφτούμε, μπορεί και να τρομοκρατηθούμε, αλλά δεν πρέπει. Έργο μας είναι να διασφαλίσουμε ότι τα κράτη μέλη τηρούν τις δεσμεύσεις τους και ακολουθούν τις συστάσεις που εγκρίνουν και τις κατευθυντήριες γραμμές με τις οποίες συμφωνούν. Θα συνεχίσουμε να εργαζόμαστε επ' αυτού, όχι μόνον σε σχέση με τον καρκίνο του μαστού αλλά και σε σχέση με όλες τις ανισότητες που εξακολουθούν, δυστυχώς, να υφίστανται στην Ευρωπαϊκή Ένωση, τόσο εντός όσο μεταξύ των κρατών μελών. Αυτή δεν είναι η Ευρωπαϊκή Ένωση της αλληλεγγύης την οποία επιδιώκουμε και στην οποία συμμετέχουμε όλοι μας.
<P>
Αυτό ισχύει και για τη χρήση των διαρθρωτικών ταμείων. Τα χρήματα υπάρχουν, αλλά εάν η χρηματοδότηση για την υγεία δεν εγκριθεί ως προτεραιότητα από τα κράτη μέλη, δεν μπορούμε να κάνουμε τίποτα. Και πάλι, αποτελεί πρόκληση για εμάς το να πείσουμε τα κράτη μέλη να εγκρίνουν τις πολιτικές αυτές.
<P>
Εάν τα κράτη μέλη δεν αναγνωρίσουν ότι η χρηματοδότηση για την υγεία δεν αποτελεί δαπάνη αλλά επένδυση -και θα πρέπει να τους πείσουμε επ' αυτού- η κατάσταση πρόκειται να βελτιωθεί. Εδώ είναι που πρέπει να συνεργασθούμε.
<SPEAKER ID="061" NAME="Vladimír Špidla">
μέλος της Επιτροπής. (CS) Κυρία Πρόεδρε, κυρίες και κύριοι. Θα ήθελα να σας ευχαριστήσω για τη συζήτηση, η οποία υπήρξε εξαιρετικά παραγωγική, και έχει διαφωτίσει το θέμα του καρκίνου του μαστού από πολλές επόψεις. Χαιρετίζω το γεγονός ότι κατά τη διάρκεια της συζήτησης προβλήθηκαν και άλλα θέματα, περιλαμβανομένων των κοινωνικών θεμάτων, δείχνοντας ότι οι συνθήκες αυτής της νόσου εκτείνονται πέραν των αποκλειστικώς ιατρικών παραγόντων, και αγγίζουν επίσης την καταπολέμηση της διάκρισης στον χώρο εργασίας και στην κοινωνία συνολικά.
<P>
Είναι επίσης σαφές ότι οι άμεσες ευκαιρίες που είναι ανοικτές στην ΕΕ είναι περιορισμένες, παρότι δεν εκμεταλλευόμαστε στο έπακρο τις ευκαιρίες που διαθέτουμε, και κατά τη γνώμη μου αυτή είναι μια από τις μεγαλύτερες προκλήσεις που αντιμετωπίζουμε. Θέλω να ευχαριστήσω το Κοινοβούλιο γενικά, επειδή πιστεύω ακράδαντα ότι αν καταφέρουμε να διατηρήσουμε το ίδιο επίπεδο αποφασιστικότητας και πολιτικής βούλησης για την επίλυση αυτού του θέματος, μπορούμε πράγματι να το επιλύσουμε, άμεσα ή έμμεσα. Δεδομένου ότι η κοινωνική και ιατρική πολιτική μετράται πάντοτε σε μονάδες, και ότι αυτές οι μονάδες είναι μεμονωμένα ανθρώπινα όντα, οιαδήποτε πρόοδος, όσο μεγάλη ή μικρή, μπορεί τελικά να μετατραπεί σε ανθρώπινες ζωές, και είμαι πεπεισμένος ότι μπορούμε να επιτύχουμε αυτή την πρόοδο και ότι το αποτέλεσμα αυτής θα είναι σαφές.
<SPEAKER ID="062" NAME="Πρόεδρος">
Στο τέλος της συζήτησης υποβλήθηκε σύμφωνα με το άρθρο 108 παράγραφος 5 του κανονισμού η πρόταση ψηφίσματος.
<P>
" συζήτηση έληξε.
<P>
" ψηφοφορία θα διεξαχθεί την Τετάρτη στις 12.00.

<CHAPTER ID="025">
Παράγοντες που ενθαρρύνουν την τρομοκρατία και ευνοούν τη στράτευση τρομοκρατών (συζήτηση) 
<SPEAKER ID="157" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Gιrard Deprez, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, που περιλαμβάνει πρόταση σύστασης του Ευρωπαϊκού Κοινοβουλίου προς το Συμβούλιο σχετικά με τους παράγοντες που ευνοούν την υποστήριξη της τρομοκρατίας και τη στρατολόγηση τρομοκρατών.
<SPEAKER ID="158" NAME="Gérard Deprez" LANGUAGE="FR">
Κύριε Πρόεδρε, η έκθεση, την οποία έχω την τιμή να σας υποβάλλω σήμερα εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, έχει την αφετηρία της σε μια πρόταση η οποία κατατέθηκε στα τέλη του 2005 από τον συνάδελφό μας κ. Duquesne, τον οποίο τώρα συγχαίρω.
<P>
Επίσης, θέλω να επισημάνω ότι το κύριο μέρος της εργασίας που σχετίζεται με την παρούσα έκθεση πραγματοποίησε ο συνάδελφός μας κ. Mayor Oreja, ο οποίος, για λόγους που δεν μπορώ να σχολιάσω εδώ, αποφάσισε να αποσύρει το όνομά του μετά την ψηφοφορία που διεξήχθη στην επιτροπή.
<P>
Όσον αφορά το περιεχόμενο της έκθεσης που υποβλήθηκε στο Κοινοβούλιο, πιστεύω ότι μπορεί να συνοψιστεί, διαρθρώνοντας τα πολυάριθμα στοιχεία που περιέχει γύρω από τέσσερα κύρια θέματα.
<P>
Το πρώτο θέμα αφορά τη σοβαρότητα και τον διαρκή χαρακτήρα της απειλής. Αποτελεί αδιαμφισβήτητο γεγονός ότι η τρομοκρατία εν γένει, και η τρομοκρατία της Τζιχάντ συγκεκριμένα, συνιστούν σήμερα μία από τις σοβαρότερες απειλές για την ασφάλεια των πολιτών της Ευρωπαϊκής Ένωσης. Οι αιματηρές επιθέσεις στη Μαδρίτη το 2004 και στο Λονδίνο το 2005, και ας μην λησμονούμε όλες τις υπόλοιπες απόπειρες που απέτυχαν έκτοτε, καταμαρτυρούν όλες τον μόνιμο και σοβαρό χαρακτήρα της εν λόγω απειλής. Αυτό συνεπάγεται -και η έκθεση δίνει αρκετή έμφαση στο σημείο αυτό- ότι η καταπολέμηση της τρομοκρατίας πρέπει να παραμείνει μία από τις προτεραιότητες της Ευρωπαϊκής Ένωσης και των κρατών μελών της.
<P>
Ωστόσο, και αυτό είναι το δεύτερο θέμα της έκθεσης, αυτός ο αποφασιστικός αγώνας κατά της τρομοκρατίας πρέπει να διεξαχθεί με έναν ορισμένο τρόπο. Πρέπει να γίνουν σεβαστές κάποιες θεμελιώδεις αρχές, διαφορετικά θα διαστρεβλώσουμε τις βασικές αξίες που διέπουν τις κοινωνίες μας. Ο αγώνας κατά της τρομοκρατίας πρέπει να διεξαχθεί επί τη βάσει του απόλυτου σεβασμού των ανθρωπίνων δικαιωμάτων και των θεμελιωδών ελευθεριών, ιδιαίτερα της ελευθερίας της θρησκείας και του δικαιώματος σε δίκαιη δίκη.
<P>
Συγχρόνως, και ιδιαίτερα όσον αφορά την τρομοκρατία της Τζιχάντ, είναι σημαντικό να χαράξουμε μια διαχωριστική γραμμή μεταξύ των πολιτισμών και των θρησκειών, αφενός, και της τρομοκρατίας, αφετέρου. " συντριπτική πλειονότητα των μουσουλμάνων, και δεν πρέπει να λησμονούμε ότι αυτοί είναι τα κύρια θύματα της τρομοκρατίας στο Ιράκ, στο Αφγανιστάν και στο Πακιστάν, δεν έχουν καμία απολύτως σχέση με τα εξτρεμιστικά στοιχεία. Αυτές τις ομάδες είναι που πρέπει να καταπολεμήσουμε, οι οποίες διαστρεβλώνουν τη θρησκεία την οποία ισχυρίζονται ότι ακολουθούν.
<P>
Τέλος, ξεκινώντας από την αρχή ότι το μίσος και η απογοήτευση είναι δύο από τους παράγοντες που προωθούν τη ριζοσπαστικοποίηση, η έκθεση υπενθυμίζει στα κράτη μέλη ότι η καταπολέμηση κάθε μορφής διακρίσεων, και ιδιαίτερα των μέτρων εκείνων που επιχειρούν να ενσωματώσουν τις μειονοτικές ομάδες, συνιστά μια πολιτική προτεραιότητας, η οποία πρέπει να εφαρμοστεί προκειμένου να προωθήσουμε την ηρεμία, την ανοχή και τις καλές σχέσεις στην κοινωνία μας.
<P>
Το τρίτο θέμα έχει σχέση με τα μέτρα που στοχεύουν ιδιαίτερα στην πρόληψη των τρομοκρατικών δραστηριοτήτων. Αν και υπάρχει ένας μακρύς κατάλογος συστάσεων για τα κράτη μέλη στον τομέα αυτόν, η έκθεση τονίζει με έμφαση την ανάγκη για μεγαλύτερη επιτήρηση των τόπων προπαγάνδας, ιδιαίτερα μέσω του Διαδικτύου, των τόπων όπου συναντούνται για να κηρύξουν, καθώς και των οπτικοακουστικών μέσων εν γένει.
<P>
Το τέταρτο θέμα αφορά τα κατασταλτικά μέτρα. Στο σημείο αυτό, υπάρχει προφανώς ένα μέτρο το οποίο πρέπει να επισημάνουμε περισσότερο από όλα τα άλλα, διότι σίγουρα θα προκαλέσει μεγάλες διαφωνίες. Παρουσιάζεται στην παράγραφο 10 της έκθεσης και προτείνει να επεκταθεί το πεδίο του ορισμού των τρομοκρατικών ενεργειών ώστε να συμπεριλάβει και τη δικαιολόγηση της τρομοκρατίας. Τώρα, καθόσον δεν είμαι βέβαιος αν ο όρος "δικαιολόγηση" είναι κατάλληλος στην περίπτωση αυτή -και, προσωπικά, πιστεύω ότι στα γαλλικά θα ήταν προτιμότερο να χρησιμοποιήσουμε τον όρο "έπαινος" ή "εκθειασμός" για την τρομοκρατία-και αν θα ήταν καλύτερο να τον αλλάξουμε, με ενδιαφέρει να δω πώς θα αντιδράσει αύριο το Σώμα σε αυτό το κάπως ευαίσθητο σημείο, το οποίο αγγίζει την καρδιά της συζήτησης, δηλαδή σε ποιο σημείο να χαράξουμε τη διαχωριστική γραμμή μεταξύ ασφάλειας, θεμελιωδών δικαιωμάτων και ελευθερίας της έκφρασης.
<SPEAKER ID="159" NAME="Franco Frattini">
Αντιπρόεδρος της Επιτροπής. - (EN) Κύριε Πρόεδρε, η αντιμετώπιση της ριζοσπαστικοποίησης που ενυπάρχει στη βία βρίσκεται στον πυρήνα της αντιτρομοκρατικής πολιτικής της Επιτροπής και, για τον λόγο αυτόν, χαιρετίζω την έκθεση που συζητούμε σήμερα, καθώς και τα πολύ σημαντικά ζητήματα που εξετάζει. Χαιρετίζω επίσης την πρόοδο της διοργανικής συνεργασίας στον τομέα της αναγνώρισης της τεράστιας πρόκλησης που αντιμετωπίζουμε όσον αφορά την ανάπτυξη μιας συνεκτικής κοινοτικής πολιτικής, η οποία θα προλαμβάνει, θα εμποδίζει ή θα αναιρεί τις διαδικασίες ριζοσπαστικοποίησης.
<P>
Έπειτα από μια σειρά πρωτοβουλιών κατά τα πρόσφατα χρόνια, οι οποίες αναπτύχθηκαν από την πρώτη μου ανακοίνωση επί του θέματος αυτού τον Σεπτέμβριο του 2005, θα υποβληθεί φέτος τον Ιούλιο στο Συμβούλιο και στο Κοινοβούλιο μια ανακοίνωση, η οποία θα εντοπίζει τις ορθές πρακτικές των κρατών μελών και θα προβαίνει σε συγκεκριμένες συστάσεις για την πορεία που θα πρέπει να ακολουθήσουμε. Σημειώνω ότι η έκθεση προβαίνει σε σύσταση προς την Επιτροπή αναφορικά με το θέμα αυτό.
<P>
Τα τελευταία τρία χρόνια αφιερώσαμε χρόνο και πόρους για την καλύτερη κατανόηση του φαινομένου αυτού, των τάσεών του, των εκδηλώσεών του και της δυναμικής του. Αναθέσαμε τη διεξαγωγή τεσσάρων ξεχωριστών συγκριτικών μελετών, οι οποίες ολοκληρώνονται τώρα. Αποστείλαμε ερωτηματολόγιο σε όλα τα κράτη μέλη και, επί του παρόντος, αναλύουμε τις απαντήσεις που λάβαμε. Οργανώσαμε μια διάσκεψη σχετικά με τον ρόλο της εκπαίδευσης στην πρόληψη της ριζοσπαστικοποίησης, στην οποία συγκεντρώθηκαν παιδαγωγοί, θρησκευτικοί ηγέτες και φορείς λήψης αποφάσεων για να ανταλλάξουν νέες ιδέες.
<P>
Επί του παρόντος, εργαζόμαστε πάνω στη σύνταξη μιας ανακοίνωσης. Οι τρεις πρώτες μελέτες -σχετικά με τους παράγοντες ενεργοποίησης, τις τακτικές παρουσίασης γεγονότων και κινητοποίησης- πρόκειται να εγκριθούν τον ερχόμενο μήνα. Μια τέταρτη μελέτη σχετικά με τη συμμετοχή της κοινωνίας των πολιτών (βέλτιστες πρακτικές) θα δημοσιευθεί πιθανότατα κατά την περίοδο της έγκρισης της ανακοίνωσης τον Ιούλιο. Τα κύρια πορίσματά της θα έχουν ήδη ενσωματωθεί έως τη φάση εκείνη στην ανακοίνωση. " ανάλυση του ερωτηματολογίου που απεστάλη στα κράτη μέλη συνεχίζεται και θα τροφοδοτήσει επίσης τους προβληματισμούς σχετικά με την ανακοίνωση.
<P>
Ως εκ τούτου, μπορούμε πλέον να διαμορφώσουμε την πολιτική μας, έχοντας πολύ μεγαλύτερη κατανόηση του προβλήματος. " ανακοίνωσή μας θα εξετάσει σημαντικά ζητήματα, όπως την παρουσίαση των γεγονότων που χρησιμοποιούν οι βίαιοι ριζοσπάστες και τη ριζοσπαστικοποίηση στις φυλακές και σε άλλα μέρη όπου οι άνθρωποι είναι τρωτοί. Επίσης, θα συζητήσουμε για τον ρόλο της εκπαίδευσης, καθώς και για τη συμμετοχή της κοινωνίας των πολιτών στην αντιμετώπιση της ριζοσπαστικοποίησης.
<P>
Οι βουλευτές θα γνωρίζουν ότι, όσον αφορά την υποκίνηση, υποβάλαμε μια πρόταση για την τροποποίηση της απόφασης πλαισίου σχετικά με την καταπολέμηση της τρομοκρατίας, η οποία αποτελεί ένα μέρος της "δέσμης για την τρομοκρατία" που θεσπίστηκε τον περασμένο Νοέμβριο. Το μέσο αυτό έχει ως στόχο να εισαγάγει στην απόφαση πλαίσιο αδικήματα παράλληλα με εκείνα που καλύπτονται στη Σύμβαση του Συμβουλίου της Ευρώπης για την Πρόληψη της Τρομοκρατίας: δημόσια πρόκληση, στρατολόγηση και εκπαίδευση για τρομοκρατικές ενέργειες -μεταξύ άλλων μέσω του Διαδικτύου- και, ιδιαίτερα, οδηγίες από το Διαδίκτυο σχετικά με το πώς να κατασκευάσει κανείς χειροποίητες βόμβες.
<P>
" Επιτροπή έχει δεσμευθεί σοβαρά να στηρίξει τα θύματα της τρομοκρατίας. Από το 2004, έχουμε δείξει την υποστήριξή μας μέσω της παροχής οικονομικής συνδρομής σε πολυάριθμα σχέδια, τα οποία έχουν ως στόχο να βοηθήσουν τις ενώσεις θυμάτων της τρομοκρατίας και να προωθήσουν την αλληλεγγύη μεταξύ των ευρωπαίων πολιτών. Οραματιζόμαστε να δημιουργήσουμε, το 2008, ένα Ευρωπαϊκό Δίκτυο Ενώσεων Θυμάτων της Τρομοκρατίας, με σκοπό την εκπροσώπηση των συμφερόντων των θυμάτων σε ευρωπαϊκό επίπεδο και την ενίσχυση της αλληλεγγύης των ευρωπαίων πολιτών προς τα θύματα της τρομοκρατίας.
<P>
Εν κατακλείδι, προκειμένου να αντιμετωπίσουμε την τρομοκρατική απειλή σε ευρωπαϊκό επίπεδο, είναι απολύτως απαραίτητο να εφαρμόσουμε μια συνολική πολιτική πρόληψης των παραγόντων που οδηγούν στη ριζοσπαστικοποίηση και στη στρατολόγηση, προκειμένου να εξερευνήσουμε τις βαθιές της ρίζες, χωρίς ποτέ όμως να δικαιολογούμε την τρομοκρατική συμπεριφορά. " τρομοκρατία της Τζιχάντ εξακολουθεί να είναι η μεγαλύτερη απειλή για τις δημοκρατικές κοινωνίες, καθώς και για χιλιάδες εκατομμύρια τίμιων μουσουλμάνων πολιτών στην ΕΕ και σε πολλά άλλα μέρη του κόσμου.
<SPEAKER ID="160" NAME="Manfred Weber">
εξ ονόματος της Ομάδας PPE-DE. - (DE) Κύριε Πρόεδρε, κύριε Αντιπρόεδρε, κυρίες και κύριοι, θεωρώ ότι είναι λυπηρό το γεγονός ότι πρέπει να πραγματοποιήσουμε ακόμη μία συζήτηση σχετικά με την τρομοκρατία. " ριζοσπαστικοποίηση και η τρομοκρατία δεν αρμόζουν στην Ευρώπη. " Ευρώπη που οικοδομούμε είναι μια Ευρώπη ανοχής, επομένως είναι λυπηρό κάθε φορά που πρέπει να συζητήσουμε το θέμα αυτό.
<P>
Υπάρχουν πολλά που μας ενώνουν. Αναγνωρίζουμε ότι η τρομοκρατία συνιστά σημαντική απειλή. Πρέπει να δοθεί τέλος στη στρατολόγηση. Πρέπει να σεβαστούμε τα θεμελιώδη δικαιώματα. Ο διάλογος είναι το κλειδί για την επίτευξη ανοχής. Πρέπει να είμαστε πολύ προσεκτικοί με το Διαδίκτυο, ιδιαίτερα με τη σημασία του για την επικοινωνία.
<P>
" εξωτερική μας πολιτική θεωρεί τα αντιτρομοκρατικά μέτρα ιδιαίτερα σημαντικά. Χρειαζόμαστε καλύτερη δικτύωση των υπηρεσιών στην Ευρώπη, προκειμένου να διασφαλίσουμε την καταπολέμηση της ριζοσπαστικοποίησης και της τρομοκρατίας. Θα ήθελα να ευχαριστήσω ιδιαίτερα τον Αντιπρόεδρο της Επιτροπής για τις προτάσεις του, καθώς και για τη σύνοψη που πραγματοποίησε.
<P>
Για τον λόγο αυτόν, η Ομάδα μου θεωρεί ιδιαίτερα λυπηρό το ότι απορρίψαμε τη χείρα που μας έτεινε ο εισηγητής μας, κ. Mayor Oreja, και ότι στο τέλος της διαδικασίας δεν μπορέσαμε να καταλήξουμε σε κάποιον συμβιβασμό. Ως εκ τούτου, η Ομάδα ΕΛΚ-ΕΔ έχει προσδιορίσει ορισμένα βασικά σημεία για την αυριανή ψηφοφορία: για παράδειγμα, όταν υπάρχουν προτάσεις διαγραφής οι οποίες επισημαίνουν ότι η παραβίαση των ατομικών δικαιωμάτων και του κράτους δικαίου οδηγεί στην τρομοκρατία, όταν υπάρχουν προτάσεις διαγραφής οι οποίες θέτουν τα σχολεία και τα θρησκευτικά κέντρα υπό ειδική επιτήρηση, και όταν υπάρχουν προτάσεις για διαγραφή των αναφορών στην τρομοκρατία της Τζιχάντ.
<P>
Αν θέλουμε να καταπολεμήσουμε μια απειλή, πρέπει να γνωρίζουμε από πού προέρχεται η απειλή αυτή. Αυτός είναι ο λόγος για τον οποίο πρέπει να αναγνωρίσουμε την τρομοκρατία της Τζιχάντ ως τη βασική πρόκληση και να το επισημάνουμε αυτό στην έκθεση. Αν το διαγράψουμε, δεν θα μπορέσουμε να ψηφίσουμε υπέρ της έκθεσης. Δεν θα υποστηρίξουμε καμία περαιτέρω υποχώρηση στην έκθεση. Ως εκ τούτου, ελπίζω ότι στην αυριανή ψηφοφορία θα μπορέσουμε να επιτύχουμε ένα καλό αποτέλεσμα.
<SPEAKER ID="161" NAME="Claudio Fava">
εξ ονόματος της Ομάδας PSE. - (IT) Κύριε Πρόεδρε, κυρίες και κύριοι, θα ήθελα να ευχαριστήσω τους συναδέλφους μου και να πω αμέσως ότι, ειλικρινά, ήμασταν υποχρεωμένοι να εργαστούμε πάνω σε μια έκθεση η οποία είχε κακή αρχή, έστειλε μπερδεμένα μηνύματα και περιείχε επισφαλείς προτάσεις. Πιστεύω ότι η Επιτροπή Πολιτικών Ελευθεριών πραγματοποίησε αξιοσημείωτη δουλειά ως προς το ότι προσέδωσε στην εν λόγω έκθεση ένα ουσιαστικό, εφικτό πολιτικό προφίλ.
<P>
Φυσικά, όλοι μας συμμεριστήκαμε τη βασική ιδέα. " βίαιη ριζοσπαστικοποίηση ατόμων και ομάδων κατά τα πρόσφατα χρόνια έχει καταδείξει μία από τις μεγαλύτερες αδυναμίες του νομικού μας συστήματος και αντιπροσωπεύει μία από τις μεγαλύτερες σφοδρές επιθέσεις κατά των δημοκρατικών μας θεσμών. Είναι απαραίτητο να καταπολεμήσουμε το φαινόμενο αυτό. Από την άποψη αυτή, η δράση της Ευρωπαϊκής Ένωσης παρέχει προστιθέμενη αξία, καθώς εξασφαλίζει την εναρμόνιση, διότι αν συγκεντρώσουμε τα μέσα που διαθέτουμε, θα έχουμε ένα σύνολο μέσων, καθένα εκ των οποίων θα έχει τη δική του εγγενή αδυναμία.
<P>
Ωστόσο, πρόκειται για μια νέα πρόκληση, η οποία απαιτεί ισορροπημένες προσπάθειες χωρίς να αφήνει περιθώρια στους φυσικούς ανθρώπινους πειρασμούς-κάτι που είναι αναπόφευκτο, αν λάβει κανείς υπόψη τις επιθέσεις που μας έπληξαν κατά τα χρόνια που ακολούθησαν την 11η Σεπτεμβρίου- να γενικεύσουν ή να οικοδομήσουν μια Ευρώπη-φρούριο, ή να παραγκωνίσουν κάποια προτεραιότητα η οποία είναι κεντρικής σημασίας για τη διαδικασία της ολοκλήρωσης της ΕΕ, δηλαδή τη διασφάλιση των θεμελιωδών δικαιωμάτων.
<P>
Αυτός είναι ο λόγος για τον οποίο πιστεύουμε ότι είναι απαραίτητο να κινηθούμε προς τις τρεις κατευθύνσεις που καθορίζει η παρούσα έκθεση. Το πρώτο βήμα είναι η προάσπιση των θεμελιωδών δικαιωμάτων και του κράτους δικαίου, ιδιαίτερα -όπως είπε και ο κ. Frattini- της θρησκευτικής ελευθερίας και της ελευθερίας της έκφρασης. Αν δεν διασφαλίσουμε τα δικαιώματα αυτά, η ίδια η ιδέα της Ευρώπης θα αποτύχει, όπως θα αποτύχει και μια διαδικασία ολοκλήρωσης, η οποία στηρίζεται προπάντων στα θεμελιώδη δικαιώματα των ευρωπαίων πολιτών.
<P>
Πρέπει να ενισχύσουμε τη δικαστική συνεργασία, για να χτυπήσουμε τις ριζοσπαστικές, βίαιες και οργανωμένες ακραίες ομάδες. Πρέπει να εναρμονίσουμε πλήρως σε κοινοτικό επίπεδο τα τρομοκρατικά εγκλήματα, ενώ η εναρμόνιση όσον αφορά την ανοχή της εγκληματικής δραστηριότητας θα πρέπει να προστεθεί στην πρόταση της Επιτροπής Πολιτικών Ελευθεριών. Βέβαια, πρέπει επίσης να εργαστούμε προσεκτικά πάνω στην πρόληψη: πρέπει να χτυπήσουμε τα αίτια και τους παράγοντες -οι οποίοι είναι πάρα πολλοί, και είναι ανώφελο να προσποιούμαστε το αντίθετο- που οδηγούν στη ριζοσπαστικοποίηση διαφόρων πληθυσμιακών ομάδων στο εσωτερικό των κοινωνιών μας. Αυτό συνεπάγεται ότι θα επεκτείνουμε τα δικαιώματα της ιθαγένειας, την ενεργή ιθαγένεια, με άλλα λόγια μια μορφή ιθαγένειας, η οποία περιλαμβάνει ευθύνες και συμμετοχή στον πολιτικό βίο, καθώς και την διεξαγωγή διαλόγου με θρησκευτικά κινήματα.
<P>
Όπως είπε ο Αντιπρόεδρος, πρέπει επίσης να προστατεύσουμε και να αγωνιστούμε υπέρ των εκατομμυρίων -δεκάδων εκατομμυρίων- ευρωπαίων πολιτών οι οποίοι πρεσβεύουν μια θρησκεία διαφορετική από τη δική μας, καθώς και υπέρ των εξωκοινοτικών μουσουλμάνων πολιτών που ζούσαν πάντοτε σύμφωνα με τους δημοκρατικούς μας κανόνες και συμμορφώνονταν προς τους νόμους μας, πράγμα που τους καθιστά άξιους του πλήρους σεβασμού μας.
<P>
Τέλος, πρέπει να οικοδομήσουμε έναν διάλογο, ο οποίος θα αντιπροσωπεύει πραγματικά μια συμμαχία και όχι μια σύγκρουση μεταξύ των πολιτισμών. " "συμμαχία των πολιτισμών" -και ολοκληρώνω τώρα, κύριε Πρόεδρε- δεν είναι ένας όρος που δανειστήκαμε από κάποια πολιτική πολεμική, αλλά πρόκειται για έναν όρο που χρησιμοποιεί το Συμβούλιο Ασφαλείας των "νωμένων Εθνών. Εκφράζει μια σημαντική ευθύνη και μια ισχυρή δέσμευση για το Σώμα αυτό και τις κοινότητές μας. Πιστεύω ότι είναι ιδιαίτερα σημαντικό να διατηρήσουμε τον όρο αυτόν στο αυριανό ψήφισμα.
<SPEAKER ID="162" NAME="Ignasi Guardans Cambó">
εξ ονόματος της Ομάδας ALDE. - (ES) Κύριε Πρόεδρε, αισθάνομαι ότι, πέρα από την πραγματική της μορφή, η έκθεση είναι ισορροπημένη, εξαιρετικά σημαντική, και πραγματεύεται ένα ζήτημα το οποίο μας είναι πολύ οικείο στις μέρες μας.
<P>
Δεν μπορεί να υπάρξει καμία αμφιβολία ότι η τρομοκρατία συνιστά ένα πολιτικό φαινόμενο και όλοι γνωρίζουμε ότι έχει πολιτική διάσταση. Ωστόσο, οι λόγοι που κρύβονται πίσω από την τρομοκρατία, ή μάλλον οι λόγοι που ωθούν ορισμένους ανθρώπους να γίνουν τρομοκράτες, βρίσκονται πολύ πιο πέρα από αυτό. Ο Jaime Mayor Oreja το επεσήμανε στην πρώτη του έκθεση, με έναν εξαιρετικά αμφισβητήσιμο τρόπο στην αρχή, αλλά έπειτα από πολλές συνεδριάσεις και πολλές τροποποιήσεις, παρήγαγε ένα πλήρως αποδεκτό αποτέλεσμα, ακόμη και για την ίδια του την Ομάδα.
<P>
Θέλω να καταθέσω ενώπιον του Σώματος, όπως ενδεχομένως καταθέτει κανείς στο δικαστήριο, ότι δεν είναι αλήθεια ότι απορρίψαμε την χείρα που μας έτεινε ο Jaime Mayor Oreja. Αυτό θα το κατέθετα και ένορκα, αν το Κοινοβούλιο ακολουθούσε μια τέτοια πρακτική. Δεν είναι αλήθεια. Το Ευρωπαϊκό Λαϊκό Κόμμα και η Ομάδα γνωρίζουν καλά τους λόγους για τους οποίους δημιουργούνται εμπόδια στην έκθεση αυτή. Μπορώ να καταθέσω για τις συναντήσεις στο γραφείο του κ. Mayor Oreja, κατά τις οποίες εγκρίναμε το 99% του κειμένου που θα τεθεί αύριο σε ψηφοφορία. Δεν μπορούν να μας λένε ότι απορρίψαμε ορισμένα στοιχεία ή ότι απορρίψαμε την προσφορά, καθώς πρόκειται απλά και ξεκάθαρα για παρερμηνεία της αλήθειας εκ μέρους τους.
<P>
Ως εκ τούτου, η θέση που πρόκειται να υιοθετηθεί αύριο από το Partido Popular (Λαϊκό Κόμμα), παραμένει μυστήριο, και αναμφισβήτητα αυτό θα βοηθήσει να αποδυναμωθεί το κοινό πολιτικό μήνυμα που επιθυμούμε να μεταβιβάσουμε. Για τον λόγο αυτόν, θέλω να εκφράσω τη λύπη μου για τη στάση αυτή. Αισθάνομαι ότι με το να λέμε πως το πρόβλημα είναι ότι πρέπει να εξαφανίσουμε τη λέξη "Τζιχάντ" στη μία ενότητα, ενώ στη συνέχεια εμφανίζεται σε τρεις ενότητες, και εκ νέου στην αιτιολογική σκέψη " ότι η τρομοκρατία της Τζιχάντ είναι αναμφισβήτητα η βασική μορφή τρομοκρατίας που αντιμετωπίζουμε, είναι σαν να αναζητούμε δικαιολογίες που δεν ευσταθούν.
<P>
Σε κάθε περίπτωση, η παρούσα έκθεση κάνει λόγο για ελευθερία, θρησκευτική ελευθερία, ελευθερία της σκέψης, ακόμη και ελευθερία να απορρίψει κανείς ένα κοινωνικό μοντέλο, αλλά καθιστά σαφές ότι η Ευρώπη δεν μπορεί να αποδεχθεί την υποκίνηση της βίας, την υποκίνηση του μίσους ή την καταστροφή των ίδιων των πυλώνων της κοινωνίας κάτω από τον μανδύα της θρησκείας.
<P>
Το κράτος δικαιούται να χρησιμοποιήσει μέσα για την υπεράσπισή του και για την υπεράσπιση των πολιτών του. Μπορεί, στην πραγματικότητα, να εφαρμόσει πλήρως το δικαίωμα αυτό χρησιμοποιώντας την αστυνομία και τη δικαιοσύνη, διατηρώντας ταυτόχρονα τον διάλογο, τη συμμετοχή και τις προσπάθειες προς την κατεύθυνση της πλήρους ενσωμάτωσης ανθρώπων, οι οποίοι ενδέχεται κάποια μέρα να γίνουν τόσο φανατικοί, ώστε να επιτεθούν κατά της ίδιας τους της κοινωνίας, της κοινωνίας στην οποία έχουν ενταχθεί, ή απλώς κατά της ίδιας τους της κοινωνίας, καθώς πολλές φορές οι άνθρωποι αυτοί γεννιούνται στην πραγματικότητα ανάμεσά μας.
<P>
Χρειάζεται συζήτηση, και η Ομάδα μου το έχει συζητήσει, σε ποιον βαθμό η τρέχουσα νομοθεσία είναι ή δεν είναι επαρκής, σε ποιον βαθμό έννοιες όπως ο εκθειασμός και η δικαιολόγηση της τρομοκρατίας είναι αναγκαίες για κάποιους, ενώ απορρίπτονται από κάποιους άλλους, επειδή ενδεχομένως περιορίζουν υπερβολικά την ελευθερία της έκφρασης. " θέση της Ομάδας μου είναι, επομένως, η εξής: να μην τροποποιήσουμε άλλο τη νομοθεσία και να απορρίψουμε την έννοια του εκθειασμού.
<P>
Σε κάθε περίπτωση, και ολοκληρώνω τώρα, κύριε Πρόεδρε, χαιρετίζω την έκθεση αυτήν. Ελπίζω ότι το Ευρωπαϊκό Λαϊκό Κόμμα θα αναθεωρήσει και θα προβληματιστεί σχετικά με την υποστήριξη που θα μπορούσε να παράσχει στο περιεχόμενο. Ως κατευθυντήρια γραμμή προς μια συνολική πολιτική, χαιρετίζω την πολιτική της Επιτροπής, στην οποία οι αστυνομικές δυνάμεις θα ενεργούν σε στενή συνεργασία μεταξύ τους σε ολόκληρη την Ευρώπη και η οποία θα υιοθετεί μέτρα τα οποία, πέρα από την εξωτερική εικόνα, θα παράγουν ένα αποτέλεσμα που θα σέβεται τα δικαιώματα όλων.
<SPEAKER ID="163" NAME="Ryszard Czarnecki">
εξ ονόματος της Ομάδας UEN. - (PL) Κύριε Πρόεδρε, παραφράζοντας τον Έρνεστ Χέμινγουεϊ, θα πω: "Μην ρωτάτε για ποιον χτυπά η καμπάνα της τρομοκρατίας, χτυπά για σας". Έπειτα από τις επιθέσεις στην Ισπανία πριν από τέσσερα χρόνια και τις επιθέσεις στην Αγγλία πριν από τρία χρόνια, το μήνυμα αυτό είναι πολύ σχετικό. Αν η Oriana Fallaci, μια συμπατριώτισσα του Επιτρόπου Frattini, μπορούσε να διαβάσει το έγγραφο που συζητούμε, πιθανότατα θα συγκλονιζόταν. " κ. Fallaci ήταν μια διακεκριμένη ιταλίδα διανοούμενη, γνωστή για τον ασυμβίβαστο και αμφιλεγόμενο χαρακτήρα της. Πίστευε ότι οι ισλαμιστές τρομοκράτες αντιπροσωπεύουν κατά βάση την ουσία του Ισλάμ και αποτελούν την πεμπτουσία του.
<P>
Προφανώς, το Ευρωπαϊκό Κοινοβούλιο μπορεί να έχει διαφορετική άποψη επί του θέματος. Αξίζει, ωστόσο, να σκεφτούμε για ποιον λόγο οι μουσουλμάνοι τρομοκράτες είναι σε θέση να συγκεντρώνουν τόσο μεγάλη υποστήριξη μεταξύ των νέων ανθρώπων αραβικής καταγωγής που έχουν γεννηθεί στα κράτη μέλη της Ευρωπαϊκής Ένωσης.
<P>
Υποστηρίζω πλήρως τις δηλώσεις ότι ο πόλεμος κατά της τρομοκρατίας θα εξακολουθήσει να αποτελεί προτεραιότητα για την Ευρωπαϊκή Ένωση. Είναι πολύ σημαντικό για εμάς να επικεντρωθούμε στην τρομοκρατική προπαγάνδα που διεξάγεται στο Διαδίκτυο. Θέλω να προσθέσω ότι οι δορυφορικές τηλεοπτικές εκπομπές στην αραβική γλώσσα μπορούν επίσης να χρησιμοποιηθούν για να προωθήσουν το ριζοσπαστικό Ισλάμ.
<SPEAKER ID="164" NAME="Γεώργιος Γεωργίου">
εξ ονόματος της Ομάδας IND/DEM. - Κύριε Πρόεδρε, είναι καταλυτική η στενότης του χρόνου. Εντούτοις, πρέπει να σας πω ότι εγώ είδα την έκθεση με πολύ καλή πρόθεση. Το ζήτημα είναι ότι αντελήφθην ότι περιορίζεται πάρα πολύ εις τον εντοπισμό, αφενός, και εις την καταστολή, αφετέρου.
<P>
Εγώ επιμένω ότι το σημείο που θα έπρεπε να μας απασχολήσει ιδιαιτέρως είναι η παραγωγή τρομοκρατίας.
<P>
Έχουμε δίπλα μας, εις την Μέση Ανατολή, μίαν "ακαδημία" παραγωγής τρομοκρατών. Γιατί; Διότι επί 60 έτη δεν προσπαθήσαμε εμείς, ως Ευρώπη -δεν είχαμε ποτέ λόγο εμείς, ως Ευρώπη- να λύσουμε το πρόβλημά τους.
<P>
Σήμερα παρουσιάζεται ανάλογο φαινόμενο, και χαίρομαι που μου δίδεται ο λόγος τώρα, μία ημέρα μετά την ανεξαρτητοποίηση του Κοσσυφοπεδίου.
<P>
Ξέρετε ότι ενδέχεται να δημιουργηθεί πάλι κάποιο συμβάν εκεί. Τι θα γίνει αν οι Σέρβοι της Μιτρόβιτσα αύριο κάνουν μία πράξη αντιστάσεως ή -αν προτιμάτε- δυσαρεσκείας; Θα τους αποκαλέσουμε τρομοκράτες;
<P>
Πρέπει να εξετάσουμε ποίοι είναι οι λόγοι που καθιστούν τους τρομοκράτες έτοιμους να δράσουν κατά του δικού μας συστήματος εδώ στην Ευρώπη που δεν τους υποστηρίζει.
<SPEAKER ID="165" NAME="Jim Allister" AFFILIATION="NI">
(EN) Κύριε Πρόεδρε, εκπροσωπώ στο Σώμα αυτό τη Βόρεια Ιρλανδία, μια περιοχή η οποία, όπως όλοι θα γνωρίζουν, έχει βιώσει δεκαετίες φαύλης τρομοκρατίας. Και έχοντας την εμπειρία αυτή, θέλω να κάνω δύο επισημάνσεις στην παρούσα συζήτηση.
<P>
Πρώτον, η τρομοκρατία δεν πρέπει ποτέ να κατευνάζεται, πρέπει να νικάται. Αν αρχίσετε να κάνετε διαπραγματεύσεις με την τρομοκρατία, αν παρέχετε στους κρατουμένους της ειδικό καθεστώς και, τελικά, τη δυνατότητα πρόωρης απελευθέρωσης, σύντομα θα καταλήξετε όπως κατέληξε η Βόρεια Ιρλανδία: με αμετανόητους τρομοκράτες στην καρδιά της κυβέρνησής μας. Ο κατευνασμός απλώς ανοίγει την όρεξη -την ακόρεστη όρεξη- των τρομοκρατών.
<P>
Το δεύτερο σημείο που θέλω να επισημάνω είναι το εξής: παρόλο που η κρατική κακομεταχείριση είναι λάθος, η αφελής πεποίθηση, σαν αυτήν που ανακαλύπτω στην παρούσα έκθεση, ότι το να παρέχουμε αφειδώς τα λεγόμενα "ανθρώπινα δικαιώματα" στους τρομοκράτες θα τους εξουδετερώσει, στην πραγματικότητα απλώς θα ενισχύσει τον αγώνα τους, καθώς εκμεταλλεύονται επιδέξια και καταχρώνται κάθε τέτοιο δικαίωμα προς όφελός τους, ενώ παράλληλα συνεχίζουν να αρνούνται στα θύματά τους το βασικότερο δικαίωμα όλων: το δικαίωμα στη ζωή.
<P>
Εξαιτίας της υπέρμετρα δολοφονικής τους στρατηγικής, ορισμένες φορές η άμυνα της κοινωνίας απαιτεί να κάνουμε μια επιλογή μεταξύ των ακώλυτων δικαιωμάτων των τρομοκρατών και των δικαιωμάτων των αθώων. Υπό αυτές τις συνθήκες, δεν θεωρώ καθόλου δύσκολο να επιλέξω το δικαίωμα της κοινωνίας να αμυνθεί από τα υποτιθέμενα ανθρώπινα δικαιώματα των τρομοκρατών. " μάχη κατά της τρομοκρατίας είναι η μάχη του καλού κατά του κακού και, αν παραστεί ανάγκη, τα δικαιώματα των τρομοκρατών είναι δευτερεύοντα σε σχέση με τα δικαιώματα της κοινωνίας.
<SPEAKER ID="166" NAME="Carlos Coelho" AFFILIATION="PPE-DE">
(PT) Κύριε Πρόεδρε, κύριε Αντιπρόεδρε της Επιτροπής, κυρίες και κύριοι, πρέπει να ξεκινήσω επαναλαμβάνοντας ότι ο αδυσώπητος αγώνας κατά της τρομοκρατίας πρέπει να επιδιωχθεί στα πλαίσια του νόμου, με σεβασμό προς το κράτος δικαίου και χωρίς να παραβιάζονται τα θεμελιώδη δικαιώματα. Δεν είμαι βέβαιος αν η τρομοκρατία είναι, όπως επισημαίνει η έκθεση, η κύρια απειλή για την ασφάλεια των πολιτών της Ένωσης, αλλά συμφωνώ με τον κ. Deprez ότι είναι αναμφισβήτητα μία από τις κυριότερες απειλές. Πιστεύω ότι αν υποτιμήσουμε την απειλή αυτή, δεν θα μπορέσουμε να την καταπολεμήσουμε αποτελεσματικά και να αυξήσουμε την ασφάλεια των πολιτών μας. Για τον λόγο αυτόν, θα ψηφίσω κατά των προτεινόμενων τροπολογιών.
<P>
" τρομοκρατία δεν επηρεάζει μόνο τους πολίτες των χωρών που έχουν πληγεί από επιθέσεις, αλλά και την ασφάλεια όλων των άλλων. Εξαπλώνει τον φόβο και την απειλή του τρόμου. " τρομοκρατία είναι μια παράλογη εκδήλωση φανατισμού, η οποία περιφρονεί την αξία της ζωής και την αξιοπρέπεια των ανθρώπων. " Ένωση, καθώς επίσης και ο Επίτροπος Frattini, τοποθέτησαν τον αγώνα κατά της τρομοκρατίας μεταξύ των πρώτων προτεραιοτήτων τους. Χρειαζόμαστε μια συνολική στρατηγική που να μπορεί να εξαρθρώσει όλα τα τρομοκρατικά δίκτυα. " στρατηγική αυτή πρέπει να αναγνωρίζει την αξία της πρόληψης, συμπεριλαμβανομένου του αγώνα κατά της στρατολόγησης τρομοκρατών και όλων των παραγόντων που ευνοούν τη βίαιη ριζοσπαστικοποίηση.
<P>
Είναι σημαντικό να αναλύσουμε και να κατανοήσουμε τις αιτίες, τους λόγους και τις διαδικασίες που οδηγούν στη ριζοσπαστικοποίηση και στην τρομοκρατία, ιδιαίτερα μεταξύ των νέων ανθρώπων που ζουν στα κράτη μέλη μας. Σίγουρα έχουν υπάρξει αποτυχίες κατά τις διαδικασίες ενσωμάτωσης. Συμφωνώ ότι πρέπει να αποτρέψουμε, στα πλαίσια του νόμου και σεβόμενοι την ελευθερία της έκφρασης, την τρομοκρατική προπαγάνδα που έχει ως στόχο την ενθάρρυνση των τρομοκρατικών πράξεων.
<P>
Ολοκληρώνοντας, πρέπει να συμφωνήσω με τον κ. Mayor ότι μια ευρωπαϊκή πρωτοβουλία, ιδιαίτερα στον τομέα αυτόν, δεν μπορεί και δεν πρέπει να χρησιμοποιηθεί ως πλατφόρμα για την προώθηση των εθνικών εκλογικών στρατηγικών.
<SPEAKER ID="167" NAME="Inger Segelström" AFFILIATION="PSE">
(SV) Κύριε Πρόεδρε, επιτρέψτε μου να ξεκινήσω εκφράζοντας τις ευχαριστίες μου προς τον κ. Deprez για την έκθεσή του και για αυτήν την απαραίτητη συζήτηση σχετικά με την τρομοκρατία. Και εγώ επίσης θεωρώ ότι την πραγματοποιούμε την κατάλληλη στιγμή, καθώς διανύουμε τώρα το Ευρωπαϊκό Έτος Διαπολιτισμικού Διαλόγου.
<P>
Αυτό που εγώ θεωρώ ότι η έκθεση δεν εξηγεί αρκετά καλά είναι ο λόγος για τον οποίον οι άνθρωποι, κυρίως οι νεαροί άνδρες, γίνονται ή δελεάζονται να γίνουν τρομοκράτες και να τοποθετηθούν στο περιθώριο της δημοκρατικής κοινωνίας. Αν κοιτάξουμε γύρω μας, δεν μπορούμε να αγνοήσουμε τη φτώχεια που υπάρχει και τις έκδηλες αδικίες. Υπάρχουν πολλοί νέοι άνθρωποι στους οποίους αδυνατούμε να προσφέρουμε εκπαίδευση, εργασία, στέγη ή ελπίδα για το μέλλον. Ο λόγος αυτός εκτρέφει τον φανατισμό και ωθεί τους νέους ανθρώπους σε συγκεκριμένες συμπεριφορές, με σκοπό την εξασφάλιση περισσότερων δικαιωμάτων για την ομάδα ή για τον λαό τους. " ανάλυση του λόγου αυτού απουσιάζει από την έκθεση.
<P>
Σας παροτρύνω να ψηφίσετε ιδιαίτερα την τροπολογία 12, καθώς σήμερα η τρομοκρατική προπαγάνδα διαδίδεται συνήθως στο Διαδίκτυο, κάτι που πολύ λίγοι από εμάς στο Σώμα αυτό αντιλαμβάνονται ή μπορούν να ελέγξουν. Πρόκειται για ένα ζήτημα παραγωγής τρομοκρατίας, και πρέπει να αυξήσουμε ή να βελτιώσουμε τις γνώσεις μας σχετικά με τη στρατολόγηση τρομοκρατών και να βελτιωθούμε στην πρόληψή της. Κατά τα άλλα, υποστηρίζω της τροπολογίες της Ομάδας ΕΣΚ.
<SPEAKER ID="168" NAME="Alexander Alvaro" AFFILIATION="ALDE">
(DE) Κύριε Πρόεδρε, ευχαριστώ ιδιαίτερα τον κ. Deprez και τον κ. Guardans Cambó για τα σχόλιά τους. Πιστεύω ότι συνάδουν σε μεγάλο βαθμό με τη θέση της Ομάδας μας.
<P>
" έκθεση έχει τίτλο "Παράγοντες που ευνοούν την υποστήριξη της τρομοκρατίας και τη στρατολόγηση τρομοκρατών". Άλλοι ομιλητές επικρότησαν το γεγονός ότι συζητούμε για αυτό το θέμα, και ορθώς το έκαναν. Ωστόσο, δεν είναι η πρώτη φορά που το συζητούμε. Το Ευρωπαϊκό Κοινοβούλιο και η Ένωση συνολικά έχουν πραγματοποιήσει συζητήσεις σχετικά με τους κήρυκες του μίσους και έχουν λάβει προληπτικά μέτρα, με σκοπό να περιορίσουν την παροχή χρημάτων σε τρομοκρατικές οργανώσεις. Τα μέτρα αυτά είναι οπωσδήποτε χρήσιμα.
<P>
Από την άποψη αυτή, θεωρώ ότι η έκθεση είναι σε μεγάλο βαθμό εύστοχη. Πιστεύω ότι θα υπερβάλλαμε ελαφρώς αν βλέπαμε το Διαδίκτυο ως τη ρίζα κάθε κακού ή ως ένα ασφαλές καταφύγιο. Πρόκειται αναμφισβήτητα για έναν χώρο ο οποίος αντανακλά κοινωνικές τάσεις όπως ακριβώς και η πραγματική ζωή, και δεν πιστεύω ότι θα πρέπει να επικεντρώσουμε όλες μας τις προσπάθειες στο να τον χαλιναγωγήσουμε οριστικά. Πολύ απλά, δεν θα το καταφέρουμε.
<P>
Επομένως, το ερώτημα είναι τι μπορούμε να κάνουμε αντ' αυτού; Κάναμε λόγο για τις οπτικοακουστικές υπηρεσίες και το ερώτημα που προκύπτει εδώ είναι το εξής: για ποιον λόγο η Ευρωπαϊκή Ένωση δεν λαμβάνει μέτρα, αν συγκεκριμένα κανάλια μεταδίδουν στην ευρωπαϊκή επικράτεια προγράμματα μίσους, τα οποία στοχεύουν άμεσα στα παιδιά;
<P>
Σε ένα από τα προγράμματα της Χεζμπολάχ, για παράδειγμα, μια φιγούρα μεταμφιεσμένη ως Μίκυ Μάους -σε οποιαδήποτε μορφή- επιτίθεται σε εβραίους εποίκους. Το πρόγραμμα αυτό έχει ως στόχο να διδάξει στα μικρά παιδιά των Παλαιστινίων την ιστορία τους. Κανένα κράτος μέλος δεν παρενέβη για να δοθεί τέλος στο πρόβλημα αυτό. Αντιθέτως, η εταιρεία Walt Disney εξασφάλισε τα δικαιώματά της επί του Μίκυ Μάους και, στο τέλος της σειράς, ο Μίκυ Μάους σκοτώνεται από έναν εβραίο έποικο.
<P>
Το πρόγραμμα αυτό μεταδόθηκε σε ευρωπαϊκό έδαφος! Για ποιον λόγο η Χεζμπολάχ εξακολουθεί να μην βρίσκεται στον κατάλογο των τρομοκρατικών οργανώσεων της ΕΕ; Μόλις είχαμε μια ενδιαφέρουσα συζήτηση με τον Dick Marty πάνω σε αυτό το θέμα. Γενικά, πιστεύω ότι χρειαζόμαστε να καταβάλλουμε μεγαλύτερες προσπάθειες, προκειμένου να κάμψουμε συνολικά την τρομοκρατία. Μεταξύ αυτών, συγκαταλέγεται οπωσδήποτε το να χτυπήσουμε τις ρίζες της τρομοκρατίας στις εμπλεκόμενες χώρες, δημιουργώντας για παράδειγμα συστήματα υγειονομικής περίθαλψης, υποδομές και εκπαιδευτικά συστήματα. Δεν πρέπει να επιτρέψουμε σε τρομοκρατικές οργανώσεις, όπως είναι η Χαμάς στη Λωρίδα της Γάζας ή η Χεζμπολάχ, να παρέχουν τις υπηρεσίες αυτές, διότι τα καταφύγια αυτά μέσα στην κοινωνία είναι ακριβώς οι τόποι εκείνοι όπου οι εν λόγω οργανώσεις στρατολογούν τους υποστηρικτές τους.
<SPEAKER ID="170" NAME="Bárbara Dührkop Dührkop" AFFILIATION="PSE">
- (ES) Κύριε Πρόεδρε, η πρόταση σύστασής μας προς το Συμβούλιο και την Επιτροπή σήμερα επιθυμεί να συμβάλει στις προσπάθειες των θεσμικών οργάνων και της κοινωνίας των πολιτών προκειμένου να εξαλειφθούν οι παράγοντες που ευνοούν την υποστήριξη της τρομοκρατίας και τη στρατολόγηση τρομοκρατών.
<P>
Κύριε Frattini, η διαδικασία παραπομπής της έκθεσης στο Σώμα ήταν μακρά και επίπονη, αλλά δεν μπορεί να υπάρξει αμφιβολία ότι θα αξίζει πραγματικά να ψηφίσουμε για το τελικό αποτέλεσμα αύριο. " πρόταση επικεντρώνεται στην καταπολέμηση του ισλαμιστικού εξτρεμισμού, ενός νέου φαινομένου στην ΕΕ που απαιτεί αρκετό στοχασμό και τα μέσα για να τον αντιμετωπίσουμε.
<P>
Μπορεί, ωστόσο, εύκολα να εφαρμοστεί κατ' επέκταση σε οποιονδήποτε άλλο τρομοκρατικό αγώνα που μπορεί να κηρύσσεται εν μέσω πατριωτισμού και σημαιών. Επιθυμούμε, συνεπώς, να ζητήσουμε από το Συμβούλιο να θεωρήσει τον εκθειασμό ως αξιόποινη πράξη στην απόφαση πλαίσιο κατά της τρομοκρατίας. Θα ήταν επιθυμητή η επέκταση της εναρμόνισης της εν λόγω αξιόποινης πράξης στα 27 κράτη μέλη, ωστόσο πάντοτε, επαναλαμβάνω, πάντοτε, με τον μέγιστο σεβασμό στην ελευθερία έκφρασης.
<P>
" καταστολή και η πρόληψη της ριζοσπαστικοποίησης πρέπει να δρουν παράλληλα. Αν επιθυμούμε την πρόληψη της ριζοσπαστικοποίησης, πρέπει να παράσχουμε εκπαίδευση και κοινωνική ένταξη στα 13 εκατομμύρια μουσουλμάνων που διαμένουν στην ΕΕ, και να αποφύγουμε τον στιγματισμό αυτού του 3,5% του πληθυσμού. Όσον αφορά τις εξωτερικές σχέσεις της ΕΕ, ζητούμε διάλογο και όχι σύγκρουση των πολιτισμών. Για τον λόγο αυτόν, αναφερόμαστε στη "συμμαχία των πολιτισμών" που ενέκριναν τα "νωμένα Έθνη και δεν κατανοούμε τη σθεναρή απόρριψη ορισμένων μελών.
<P>
Διανύουμε το Ευρωπαϊκό Έτος Διαπολιτισμικού Διαλόγου. Δεν επιθυμούμε καθόλου να συμβάλουμε στη διαστρέβλωση της θρησκείας: πρέπει να ενθαρρύνουμε την κοινωνική συμμετοχή και τον διάλογο. Αυτά αποτελούν ορισμένα από τα επιτεύγματα της σύστασης. Είναι οι προτάσεις της τόσο καταστροφικές, ώστε ο ομιλητής απλά να μην μπορεί να τις αντιμετωπίσει;
<P>
Κύριε Weber, πρέπει να πω ότι ο κ. Mayor Oreja επέδειξε έλλειψη κοινοβουλευτικής αβρότητας δεδομένου ότι δεν εξήγησε στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων τον λόγο για τον οποίο καταψήφισε και στη συνέχεια απέρριψε την έκθεση. " εμμονή του να διαβιβάσει στο Κοινοβούλιο τη συστηματική αντίθεση σε εθνικό επίπεδο φανερώνει πολλά για τη δημοκρατική στάση του προηγούμενου ομιλητή. Αυτού του είδους η συμπεριφορά δεν χρησιμεύει σε τίποτα εάν επιθυμούμε να πραγματοποιήσουμε πρόοδο όσον αφορά τη δημοκρατία, και το Σώμα αυτό λειτουργεί με συναίνεση και δεν λαμβάνει θέση με παρωπίδες.
<SPEAKER ID="171" NAME="Sarah Ludford" AFFILIATION="ALDE">
(EN) Κύριε Πρόεδρε, πιστεύω ότι πρόκειται για καλή έκθεση και συμμερίζομαι σχεδόν απόλυτα τις παρατηρήσεις του προέδρου και πολιτικού συναδέλφου μου, κ. Deprez. Αλλά διαφωνώ με αυτόν και με άλλους σχετικά με το κατάλληλο πεδίο εφαρμογής των αντιτρομοκρατικών νομοθεσιών.
<P>
Δεν πιστεύω ότι εξυπηρετεί η ποινικοποίηση της εξύμνησης ή του εκθειασμού της τρομοκρατίας. Θεωρώ ότι ο όρος "δικαιολόγηση" είναι επίσης προβληματικός. Όπως πολλοί από εμάς συζητούσαμε νωρίτερα με τον Dick Marty σχετικά με το θέμα της μαύρης λίστας τρομοκρατών και του παγώματος περιουσιακών στοιχείων, η νομοθεσία πρέπει να είναι δίκαιη όσο και αποτελεσματική προκειμένου να παραμείνει αξιόπιστη και βιώσιμη και να έχει τη στήριξη της κοινής γνώμης. Υπάρχει σημαντικός κίνδυνος ότι η επέκταση της ποινικής νομοθεσίας όπως προτείνεται, πέρα από τις πράξεις και τις προθέσεις στο πεδίο της γνώμης, του σχολιασμού, ακόμα και της φαντασίας, ενδέχεται να δημιουργήσει εγκλήματα σκέψης.
<P>
Αυτό θα παγώσει ενδεχομένως την ελευθερία έκφρασης. Εάν δηλώσω ότι κατανοώ πως οι Κούρδοι στην Τουρκία αισθάνονται οργή και δυσαρέσκεια για την καταπίεση του πολιτισμού, της γλώσσας και της ταυτότητάς τους, και για την άρνηση των πολιτικών τους επιδιώξεων, δικαιολογώ τις βόμβες του PKK;
<P>
Δεν υπάρχει σχεδόν κανένας στο Σώμα -δυστυχώς ίσως υπάρχουν μερικοί- που δεν θα εξυμνούσε τον Nelson Mandela. Αλλά το ANC διέπραξε τρομοκρατικές ενέργειες κατά την καταπολέμηση του άκρως καταπιεστικού κράτους απαρτχάιντ. Υπάρχουν άνθρωποι, τώρα πολιτικοί, που υπήρξαν επίτιμοι προσκεκλημένοι σε αυτήν την Αίθουσα, οι οποίοι ήταν στο παρελθόν μαχητές της ελευθερίας.
<P>
Συνεπώς, είμαι απλώς μια μπερδεμένη φιλελεύθερη, που ενδιαφέρεται μόνο για την ελευθερία έκφρασης; Όχι, επειδή η νομοθεσία πρέπει να είναι αποτελεσματική. Ήδη ποινικοποιούμε δεόντως την υποκίνηση τρομοκρατικών ενεργειών. Και αυτό παρέχει ένα ευρύ πεδίο εφαρμογής που στοχεύει στη συμπεριφορά και στον λόγο που έχουν ως σκοπό την υποκίνηση τρομοκρατικών αξιόποινων πράξεων.
<P>
Την προηγούμενη εβδομάδα, το δεύτερο ανώτερο δικαστήριο του "νωμένου Βασιλείου, το Εφετείο, ακύρωσε τις καταδίκες πέντε ανδρών για κατοχή υλικού σχετικά με τη Τζιχάντ, ακριβώς επειδή δεν υπήρχαν αποδείξεις για πρόθεση ενθάρρυνσης της τρομοκρατίας. Οι αρχικές καταδίκες σε αυτήν την υπόθεση προκάλεσαν τη δυσαρέσκεια εκείνων -κυρίως νέων μουσουλμάνων- που ήθελαν να σχολιάσουν, να συζητήσουν και να ασκήσουν κριτική σχετικά με την εξωτερική πολιτική της Ευρώπης και των "νωμένων Πολιτειών. Αυτό δεν συμβάλλει στην καταπολέμηση της ριζοσπαστικοποίησης. Αλλά επίσης οι υποθέσεις αυτές, με την κατάρρευσή τους, άφησαν τη νομοθεσία σε κατάσταση σύγχυσης και αναστάτωσης, και αυτό ωφελεί τους τρομοκράτες.
<P>
Ας επιμείνουμε στην επιβολή καταδίκης με βάση την υποκίνηση. Ας μην παρεκτραπούμε στο πεδίο της εξύμνησης και του εκθειασμού.
<SPEAKER ID="172" NAME="Jan Marinus Wiersma" AFFILIATION="PSE">
(NL) Κύριε Πρόεδρε, θα ήθελα επίσης να εκφράσω την εκτίμησή μου για την έκθεση που έχουμε ενώπιόν μας και επιπλέον για τα λόγια του Επιτρόπου και για αυτό που επιθυμεί να πράξει. Και στη χώρα μου, τις Κάτω Χώρες, δίνεται μεγάλη προσοχή στη ριζοσπαστικοποίηση και στις τραγικές της συνέπειες. Εμείς οι ίδιοι στις Κάτω Χώρες ήρθαμε αντιμέτωποι με τη φρικτή δολοφονία ενός ολλανδού τηλεοπτικού παραγωγού που διέπραξαν νέοι άνθρωποι οι οποίοι προέρχονταν από αυτούς τους ριζοσπαστικούς κύκλους. Μιλούμε μόνο για μια μικρή ομάδα, αλλά αυτά που πράττουν μπορούν να έχουν μεγάλες συνέπειες. Είναι πολύ σημαντικό να συνεργαστούμε και να καταβάλουμε κάθε προσπάθεια για να εντοπίσουμε και να απομονώσουμε τις ομάδες και τα μεμονωμένα νεαρά άτομα που μπορεί να καταφύγουν σε τρομοκρατικές επιθέσεις.
<P>
Ωστόσο, όπως άλλοι εδώ έχουν ήδη αναφέρει, η πρόληψη της ριζοσπαστικοποίησης είναι επίσης ζωτικής σημασίας. Το ζητούμενο είναι να περιορίσουμε σε μέγεθος όσο το δυνατόν περισσότερο την ομάδα που μπορεί να καταφύγει στη βία. Ούτε καταλήγει η ριζοσπαστικοποίηση πάντα στη βία. Είναι κακό σε κάθε περίπτωση αν οι νέοι άνθρωποι αισθάνονται εντελώς απομονωμένοι από την κοινωνία και δεν θέλουν πλέον να αποτελούν μέλη της. Σύμφωνα με την εμπειρία μας, οφείλεται επίσης στο γεγονός ότι η πολιτική για την αντιμετώπιση της ριζοσπαστικοποίησης απευθύνεται στις τοπικές αρχές. Φυσικά, είναι σημαντικό να δούμε τι μπορούμε να κάνουμε στις φυλακές και, γενικότερα, στον τομέα της εκπαίδευσης να δούμε τι μπορούμε να κάνουμε για να αποτρέψουμε την κακή χρήση του Διαδικτύου. Ωστόσο, εξακολουθούν κυρίως οι τοπικές αρχές, που μπορούν να κατέχουν ενεργό ρόλο στις κοινότητες, να αντιμετωπίζουν τα αίτια της ριζοσπαστικοποίησης και να εντοπίζουν τους νέους που είναι επιρρεπείς σε αυτήν. Θεωρώ ότι η Ευρωπαϊκή Ένωση, και ο Επίτροπος συγκεκριμένα, μπορούν να διαδραματίσουν σημαντικό ρόλο στη συγκέντρωση των εμπειριών που αποκομίσαμε στις διάφορες πόλεις. Την προηγούμενη εβδομάδα, η Ομάδα μας πραγματοποίησε μια επίσκεψη εργασίας στο Ρότερνταμ, μια πόλη όπου γίνονται πολλά για την αντιμετώπιση της ριζοσπαστικοποίησης και την προσέγγιση των ομάδων που είναι επιρρεπείς σε αυτήν.
<P>
Είναι επίσης σημαντικό να συμμετάσχουμε σε έναν ευρύτερο διάλογο με τις μουσουλμανικές κοινότητες στις χώρες μας. Ορισμένοι από τους νέους που εμπλέκονται προέρχονται από αυτές τις μεγαλύτερες κοινότητες και αν απομονώσουμε αυτήν τη μεγάλη ομάδα δεν θα μπορέσουμε ποτέ να προσεγγίσουμε αυτήν τη μικρή ομάδα. Είναι σημαντικό, επομένως, να εισέλθουμε σε διάλογο με την προϋπόθεση ότι η συντριπτική πλειονότητα των μουσουλμανικών κοινοτήτων που ζουν στην κοινωνία μας δεν επιθυμούν να έχουν σχέση με ό,τι αποτελεί διαστρέβλωση της πίστης τους, και ότι επενδύουμε πολλά σε αυτόν τον ευρύ διάλογο της Ομάδας μου, και αυτό το έτος, το έτος του πολιτισμικού διαλόγου.
<SPEAKER ID="173" NAME="Olle Schmidt" AFFILIATION="ALDE">
(SV) Ευχαριστώ, κύριε Πρόεδρε, κύριε Επίτροπε. " ΕΕ πρέπει να δείξει ξεκάθαρα ότι η καταπολέμηση της τρομοκρατίας αποτελεί, τόσο συμβολικά όσο και πρακτικά, ένδειξη αλληλεγγύης. Απαιτούνται περισσότεροι πόροι για να καταστήσουν τη Europol ικανή να συνεργαστεί με τις υπηρεσίες μας εθνικής ασφάλειας και να επιτύχει αποτελέσματα. Αυτό δείχνει, συγκεκριμένα, η πρόσφατη αναταραχή που ακολούθησε την αναζωπύρωση της αντιπαράθεσης σχετικά με τα σκίτσα του Μωάμεθ.
<P>
Όπως έχει ειπωθεί εδώ, η καταπολέμηση της τρομοκρατίας πρέπει πάντα να διεξάγεται με έννομα και σύμφωνα με την αρχή της αναλογικότητας μέσα. Οι πτήσεις της CIA στην Ευρώπη, η χρήση βασανιστηρίων, οι εικονικές εκτελέσεις και το waterboarding (εικονικός πνιγμός), που η CIA τώρα παραδέχεται ότι συνέβησαν, και η δημιουργία ειδικών μυστικών φυλακών πρέπει να καταδικασθούν κατηγορηματικά. Σε αυτές τις περιπτώσεις, κύριε Frattini, η ΕΕ θα έπρεπε να είχε ενεργήσει πιο αποφασιστικά από ό,τι έπραξε.
<P>
Είναι καλό που η έκθεση υιοθετεί μια ευρύτερη προσέγγιση και επιλαμβάνεται των παραγόντων που συμβάλλουν στην αύξηση της στήριξης και στην ανανέωση της στρατολόγησης σε ομάδες οι οποίες απορρίπτουν τα κοινωνικά μας μοντέλα για χάρη της βίας και του σεκταρισμού.
<P>
Το γεγονός ότι οι δράστες των τρομερών και εξοργιστικών πράξεων, των οποίων υπήρξαμε μάρτυρες τα τελευταία χρόνια, γεννήθηκαν ή μεγάλωσαν στην Ευρώπη αποτελεί καμπανάκι κινδύνου που μας προτρέπει επίσης να κοιτάξουμε τις κοινωνίες μας με κριτική ματιά. Χρειαζόμαστε διάλογο και έντιμη συζήτηση σχετικά με την πολιτική κοινωνικής ένταξης και την πολιτική θεωρήσεων. Εδώ δεν μπορούμε και δεν πρέπει να αποφύγουμε τα δύσκολα ερωτήματα. Αλλά, για εμένα, ένα πράγμα είναι αυταπόδεικτο. Το ότι αναλογιζόμαστε σχετικά με αυτό που θα έπρεπε να αποτελεί τη βάση της κοινής μας νομοθεσίας. " τρέχουσα συζήτηση σχετικά με τον νόμο της σαρία στη Βρετανία δείχνει ότι οι καλές προθέσεις μπορούν συχνά να αποτελέσουν περισσότερο εμπόδιο παρά βοήθεια.
<P>
Πρέπει επίσης να διασφαλίσουμε ότι η κοινοτική νομοθεσία δεν θέτει σε κίνδυνο ή δεν αντιπαρέρχεται σημαντικές συνταγματικές αρχές, όπως εκείνες που διέπουν την ελευθερία έκφρασης. " έκθεση κάνει λόγο για την εισαγωγή μιας νέας έννοιας στην απόφαση πλαίσιο: "δικαιολόγηση της τρομοκρατίας". Πιστεύω ότι αυτό είναι ατυχές. Όχι επειδή δεν είναι καλή ιδέα να διασφαλισθεί ότι όλα τα κράτη μέλη διαθέτουν καλή νομοθεσία κατά της υποκίνησης, αλλά επειδή είναι δύσκολο, αν όχι αδύνατον, να καταλήξουμε σε έναν ορισμό που θα μπορούσε να εφαρμοστεί ενιαία και που δεν θα οδηγούσε σε ακανθώδη προβλήματα ερμηνείας. Αφενός, υπάρχει το σημαντικό καθήκον να επινοήσουμε τρόπους για να καταπολεμηθεί η τρομοκρατία και να σωθούν ζωές. Αφετέρου, υπάρχει η αρχή της ελευθερίας έκφρασης και η ανησυχία να διατηρηθεί ένα υψηλό επίπεδο ασφάλειας δικαίου στην Ευρώπη. Το ζήτημα είναι να βρεθεί η ορθή ισορροπία.
<SPEAKER ID="174" NAME="Hubert Pirker" AFFILIATION="PPE-DE">
(DE) Κύριε Πρόεδρε, κύριε Επίτροπε, όταν οι φανατικοί έχουν προκαλέσει τον θάνατο αθώων και έχουν πραγματοποιήσει βομβιστικές επιθέσεις εναντίον δημοκρατικών κοινωνιών, είναι ήδη πολύ αργά. Για τον λόγο αυτόν, πρέπει να καταβάλουμε κάθε προσπάθεια, ειδικά -όπως δηλώνει ο Επίτροπος Frattini- όταν πρόκειται για την πρόληψη. Ο διάλογος, ως το κλειδί της ανοχής, πρέπει να βρίσκεται στο προσκήνιο της προσοχής μας. Ωστόσο, χρειαζόμαστε επίσης καλύτερη αστυνομική συνεργασία και ανταλλαγή δεδομένων· πράγματι, όλα τα μέσα που μπορούν να χρησιμοποιηθούν εντός και εκτός Ευρωπαϊκής Ένωσης πρέπει να ενισχυθούν.
<P>
Επικροτώ ιδιαίτερα το γεγονός ότι ο Επίτροπος καταδεικνύει τη σημασία της ενίσχυσης των θυμάτων. Δεν πρόκειται μόνο για την ανοχή, αλλά και για πρακτικά μέτρα. Επιτρέψτε μου να τονίσω ότι οι κήρυκες του μίσους πρέπει να παρακολουθούνται: αυτό αποτελεί αναγκαιότητα. Ωστόσο, θα πρέπει έπειτα να δρούμε σύμφωνα με τις πληροφορίες. " εξύμνηση της τρομοκρατίας δεν είναι ποτέ αποδεκτή, συνεπώς χρειαζόμαστε μια στρατηγική μηδενικής ανοχής για τα εγκλήματα κατά της κοινωνίας μας.
<P>
Θεωρώ πολύ λυπηρό ότι για ένα ζήτημα που πάντοτε αποτελούσε πολύ σοβαρό θέμα συζήτησης σε αυτό το Σώμα, η εθνική πολεμική προβάλλει εκ νέου με απειλητικές διαστάσεις σχετικά με την έκθεση αυτή.
<SPEAKER ID="175" NAME="Manfred Weber" AFFILIATION="PPE-DE">
(DE) Κύριε Πρόεδρε, ερωτήθηκα από συναδέλφους μέλη της Ομάδας ALDE πώς προτίθεται να ψηφίσει η Ομάδα ΕΛΚ-ΕΔ. Επιτρέψτε μου να επαναλάβω ότι η Ομάδα ΕΛΚ-ΕΔ στηρίζει το 95% του περιεχομένου της έκθεσης. Θα ήθελα επίσης να υπογραμμίσω ότι θεωρώ πολύ λυπηρό το ότι τόσο ο εκπρόσωπος της Ομάδας ALDE, όσο και ο εκπρόσωπος της Ομάδας ΕΣΚ, ισπανοί συνάδελφοι, επιτέθηκαν σήμερα κατά της Ομάδας ΕΛΚ-ΕΔ. Θεωρώ ότι είναι κρίμα που εσωτερικά ζητήματα μας εμποδίζουν να βρούμε κοινά σημεία σε αυτό το Κοινοβούλιο.
<P>
Όποιος επιθυμεί το Σώμα αυτό ως σύνολο να επιτύχει μια μεγάλη απόφαση αύριο θα πρέπει να ψηφίσει υπέρ των τροπολογιών της Ομάδας ΕΛΚ-ΕΔ. Δεν μεταβάλλουμε τίποτε από την ουσία της πρότασης, αλλά αφαιρούμε τη διάσταση της εσωτερικής πολιτικής. Όποιος επιθυμεί να σφίξει το χέρι που τείνει η Ομάδα ΕΛΚ-ΕΔ, μπορεί να το πράξει αύριο.
<SPEAKER ID="176" NAME="Alexander Alvaro" AFFILIATION="ALDE">
(DE) Κύριε Πρόεδρε, χαίρομαι ιδιαίτερα που μας επιτρέψατε να μιλήσουμε ξανά, καθώς υπήρξε διαφορετική αντιμετώπιση σε μια άλλη συζήτηση. Παρόλα αυτά, αν και ο κ. Pirker και εγώ μπορεί να μην συμφωνούμε πάντοτε -συχνά λογομαχούμε, και το πράττουμε με μεγάλη ευχαρίστηση και ζήλο- έχει δίκιο όταν δηλώνει ότι αυτού του είδους οι συζητήσεις δεν πρέπει να καταχρώνται για εθνικούς σκοπούς. Κάτι τέτοιο διαταράσσει τα πάντα και απλώς οδηγεί σε ψευδείς συμβιβασμούς.
<P>
Είμαι σίγουρος ότι οι ισπανοί συνάδελφοι εδώ στο Σώμα θα δώσουν διαφορετική απάντηση. Γνωρίζω απλώς εξ ιδίας εμπειρίας ότι αυτού του είδους το θέμα πολύ συχνά μετατρέπεται σε εθνική συζήτηση. Επίσης, έχει αρχίσει να με κουράζει το γεγονός ότι -όχι για πρώτη φορά- χρησιμεύουμε ως μπαλάκι του πινγκ-πονγκ ανάμεσα στις Ομάδες ΕΛΚ-ΕΔ και ΕΣΚ σχετικά με αυτά τα ζητήματα. Ωστόσο, χαίρομαι που οι Φιλελεύθεροι μπόρεσαν να μεσολαβήσουν και είναι ακόμα διατεθειμένοι να αντιμετωπίσουν την πρόκληση.
<P>
Ο συνάδελφός μας από τη Βόρεια Ιρλανδία, δυστυχώς, δεν είναι πλέον παρών. Το βρίσκω μάλλον εξοργιστικό επειδή είπε κάτι που το θεωρώ απίστευτο: δήλωσε ότι οι τρομοκράτες δεν έχουν τα ίδια βασικά ανθρώπινα δικαιώματα όπως όλοι οι άλλοι. Ωστόσο, αυτό ακριβώς είναι που μας διακρίνει από τους τρομοκράτες: το γεγονός ότι θεωρούμε τα ανθρώπινα δικαιώματα καθολικά. Δεν θα πρέπει ποτέ να δώσουμε την εντύπωση ότι το Σώμα αυτό θα μπορούσε ποτέ να έχει διαφορετική άποψη.
<SPEAKER ID="177" NAME="Ignasi Guardans Cambó" AFFILIATION="ALDE">
(EN) Κύριε Πρόεδρε, λόγω της σημασίας της παρούσας συζήτησης, έχω να θέσω ένα ερώτημα στην Ομάδα ΕΛΚ-ΕΔ. Τέθηκε το ζήτημα ότι προκειμένου η Ομάδα ΕΛΚ-ΕΔ να στηρίξει την έκθεση, θα αποσύρει, και θα ζητήσει και από τις υπόλοιπες Ομάδες να αποσύρουν, κάθε στοιχείο σχετικά με την εσωτερική ισπανική πολιτική. Θα ήθελα να ρωτήσω τον εκπρόσωπο της Ομάδας ΕΛΚ-ΕΔ ποια τροπολογία που υπέβαλε η Ομάδα αυτή συνδέεται με την ισπανική πολιτική. Θα ήταν πολύ ενδιαφέρον να γνωρίζουμε, και έπειτα να κοινοποιηθεί ποια από τις τροπολογίες της Ομάδας ΕΛΚ-ΕΔ αφορά την εσωτερική πολιτική. Είναι η αναφορά στα "νωμένα Έθνη στην τροπολογία 1 που επιθυμούν να διαγράψουν; Επιθυμούν να διαγράψουν μια αναφορά στα "νωμένα Έθνη; Είναι αυτό ισπανική εσωτερική πολιτική; Πρέπει να είμαστε συνεπείς. Ο μόνος που επιδιώκει να εισαγάγει την εσωτερική πολιτική είναι ο κ. Mayor Oreja, ο οποίος δεν είχε καν την ευγένεια να παραστεί σε αυτήν την περίοδο συνόδου.
<SPEAKER ID="178" NAME="Sarah Ludford" AFFILIATION="ALDE">
(EN) Κύριε Πρόεδρε, θα ήμουν ιδιαίτερα ευγνώμων εάν κάποιος που στηρίζει τις τροπολογίες για την ποινικοποίηση της εξύμνησης θα είχε την ευγένεια να προσπαθήσει να δώσει απάντηση στα σημεία που έθιξα, τα οποία είναι, πρώτα από όλα, ότι φοβάμαι πως θα επηρεαστεί αρνητικά η ελευθερία έκφρασης και, δεύτερον, ότι δεν γνωρίζω πώς μπορούν να γίνουν λειτουργικές.
<P>
Ποια είναι η σχέση μεταξύ της εξύμνησης μιας τρομοκρατικής πράξης και μιας άλλης τρομοκρατικής ενέργειας που διαπράττεται; Έχω την εντύπωση ότι υπάρχουν νομικά προβλήματα, όπως διαπιστώθηκε στο Εφετείο του "νωμένου Βασιλείου την προηγούμενη εβδομάδα, επειδή δεν υπάρχει άμεση σχέση μεταξύ της εξύμνησης και μιας νέας τρομοκρατικής ενέργειας, που υπάρχει προφανώς σε περίπτωση υποκίνησης ή τουλάχιστον ενθάρρυνσης. Αν κάποιος απλώς "εξυμνήσει" μια τρομοκρατική ενέργεια, τότε ποια είναι η άμεση σχέση μεταξύ αυτής και μιας άλλης ενέργειας που διαπράττεται;
<P>
Εάν δεν μπορεί να αποδειχθεί η σχέση αυτή, υπάρχει ο κίνδυνος υπονόμευσης στο δικαστήριο και τότε καταλήγει κανείς σε δυσχερέστερη θέση από ό,τι βρισκόταν προτού ξεκινήσει. Θα ήμουν πολύ ευγνώμων εάν κάποιος που υποστηρίζει πραγματικά την ποινικοποίηση της εξύμνησης ή του εκθειασμού θα μπορούσε ίσως να με διαφωτίσει, γιατί πρόκειται για κάτι που δεν κατανοώ καθόλου.
<SPEAKER ID="179" NAME="Franco Frattini">
Αντιπρόεδρος της Επιτροπής. - (IT) Κύριε Πρόεδρε, κυρίες και κύριοι, και εγώ πιστεύω ότι η αποψινή συζήτηση έχει μεγάλη πολιτική σημασία. Πιστεύω επίσης ότι πρέπει από κοινού να βρούμε μια ευρείας αποδοχής πολιτική λύση που θα αποτελέσει το θέμα μιας έκθεσης αποδεκτής από ολόκληρη την ανθρωπότητα ή, εάν όχι, από τη μεγάλη πλειοψηφία των κοινοβουλευτικών ομάδων.
<P>
Δεν αμφιβάλλω καθόλου ότι οι σημερινοί τρομοκράτες επιδιώκουν να εγκαθιδρύσουν μια νέας μορφής παγκόσμια δικτατορία. Βιώσαμε ισχυρές δικτατορίες τον προηγούμενο αιώνα, αλλά η συγκεκριμένη είναι μια δικτατορία που βασίζεται στην παραβίαση του πρωταρχικού θεμελιώδους δικαιώματος, δηλαδή του δικαιώματος στη ζωή. Είναι σαφές, επιπλέον, ότι η στρατηγική αυτή, μαζί με τη βία και το μίσος, έχει γίνει δυστυχώς παγκόσμια στρατηγική.
<P>
Για τον λόγο αυτόν, η αντίδρασή μας πρέπει να αποτελείται όχι μόνο από τη συνεργασία μεταξύ των αστυνομικών δυνάμεων και των υπηρεσιών πληροφοριών, αλλά από μια πολιτική απάντηση που θα αποτρέπει και θα απομακρύνει τα αίτια που οδηγούν στην τρομοκρατία. Πιστεύω, και πολλοί από εσάς έχετε επισημάνει, ότι πρόληψη σημαίνει εξάλειψη του μίσους και εξουδετέρωση των αιτίων που προκαλούν μίσος, χωρίς ποτέ να δικαιολογούμε τη βία, δεδομένου ότι ο μεγαλύτερος κίνδυνος που διατρέχουμε είναι να αρχίσουμε να δικαιολογούμε τη βία. Πρέπει να εκριζώσουμε το μίσος χωρίς να δικαιολογούμε τη βία.
<P>
Κάποιος έκανε λόγο για σύγκρουση πολιτισμών. Κατά τη γνώμη μου, η θεωρία αυτή δεν είναι καθόλου ικανοποιητική. Προσωπικά δεν είμαι πεπεισμένος ότι υφίσταται σύγκρουση πολιτισμών. Είμαι πεπεισμένος ότι υπάρχει εσωτερική σύγκρουση στον ισλαμικό κόσμο, δηλαδή μια σύγκρουση μεταξύ μιας μειοψηφίας που ιδιοποιείται το θρησκευτικό μήνυμα και της συντριπτικής πλειοψηφίας των μουσουλμάνων που, πιστεύω, είναι απολύτως φιλειρηνικοί και επιθυμούν να ζουν με πνεύμα ειρήνης και ανοχής. Προκειμένου να παράσχουμε μια πολιτική απάντηση, κυρίες και κύριοι, πιστεύω ότι μοναδική επιλογή είναι να ενισχύσουμε το μεταρρυθμιστικό, φιλειρηνικό Ισλάμ έναντι εκείνης της μειοψηφίας που δεν είναι ούτε μεταρρυθμιστική ούτε φιλειρηνική.
<P>
Όλα αυτά αποτελούν πολιτικά μέτρα· δεν αποτελούν αστυνομικά μέτρα ή μέτρα ασφαλείας. Αναφέρθηκα στα δικαιώματα των θυμάτων και πιστεύω ότι απαιτείται περισσότερη εργασία στον τομέα αυτόν. Πρέπει να λάβουμε περισσότερο υπόψη τα δικαιώματα των θυμάτων από ό,τι στο παρελθόν, προκειμένου να τους προσφέρουμε πρακτική βοήθεια που -πιστέψτε με, είμαι πεπεισμένος γι' αυτό- σημαίνει όχι απλώς οικονομική ενίσχυση, αλλά σε πολλές περιπτώσεις ενίσχυση για αυτούς ή τους επιζώντες, για τους συγγενείς των θυμάτων των επιθέσεων και των δολοφονιών, προκειμένου να τους βοηθήσουμε να επανενταχθούν στην κοινωνία έπειτα από τη μεγάλη τραυματική εμπειρία που βίωσαν. Άλλο ένα δικαίωμα των θυμάτων είναι να μην τους εγκαταλείψουμε αφού επιβίωσαν από μια επίθεση ή έχασαν έναν συγγενή ή αγαπημένο πρόσωπο.
<P>
Κάποιος είπε ότι πρέπει να κατανοήσουμε τα αίτια της τρομοκρατίας. Συμφωνώ, και το έχω δηλώσει και ο ίδιος, αλλά πιστεύω ότι οι τρομοκρατικές ομάδες, οργανώσεις και μέθοδοι δεν πρέπει να νομιμοποιηθούν από την προσπάθειά μας να τις κατανοήσουμε. Άλλη η κατανόηση και άλλη η νομιμοποίηση: υπάρχει θεμελιώδης διαφορά.
<P>
Θα ήθελα να υπενθυμίσω ένα ακόμη σημείο. " Ευρωπαϊκή Ένωση θα διαδραμάτιζε σημαντικό πολιτικό ρόλο στον κόσμο, κατά την άποψή μου, εάν μπορούσε να επιτύχει κάτι που δεν έχει ακόμα επιτευχθεί. Αυτό το κάτι είναι να προτρέψει τα "νωμένα Έθνη να εγκρίνουν επιτέλους τη διεθνή σύμβαση για τον ορισμό της τρομοκρατίας. Ο ορισμός αυτός εξακολουθεί να μην υφίσταται, κάτι που μας προξενεί πολλές δυσκολίες εκτός Ευρώπης. " Ευρώπη διαθέτει τον δικό της ορισμό για την τρομοκρατία, αλλά όπως γνωρίζετε ορισμένες χώρες μέλη της Γενικής Συνέλευσης των "νωμένων Εθνών δεν έχουν ακόμα προσυπογράψει ούτε την ουσία ούτε τη διαδικασία μιας σύμβασης των "νωμένων Εθνών για την τρομοκρατία.
<P>
Πιστεύω ότι εάν η Ευρώπη είναι πραγματικά ενωμένη στον τομέα αυτόν, θα μπορούσε να πράξει κάτι ανάλογο με αυτό που επιτύχαμε σχετικά με το μορατόριουμ για τη θανατική ποινή: να αναγκάσει τα "νωμένα Έθνη να λάβουν θέση σχετικά με μια σημαντική, παγιωμένη ευρωπαϊκή θέση, προσδίδοντας με αυτόν τον τρόπο παγκόσμια νομιμότητα στην απάντηση στην τρομοκρατία. Αν η τρομοκρατία είναι παγκόσμια, η απάντησή μας πρέπει να είναι απολύτως σθεναρή αλλά επίσης παγκόσμια.
<SPEAKER ID="180" NAME="Gérard Deprez">
εισηγητής. - (FR) Κύριε Πρόεδρε, θα ήθελα να προβώ σε τρεις παρατηρήσεις ολοκληρώνοντας αυτήν τη συζήτηση.
<P>
" πρώτη είναι ότι εάν ακούσουμε τον Επίτροπο και έπειτα ακούσουμε τους περισσότερους από τους ομιλητές, το πρώτο πράγμα που μας δημιουργεί πραγματικά εντύπωση είναι ότι -όσον αφορά την ανάλυση του φαινομένου, τη σοβαρότητα της απειλής και την ισορροπία που πρέπει να επιτευχθεί ανάμεσα στα μέτρα με στόχο την πρόληψη και στα μέτρα με στόχο την καταστολή- υπάρχουν πολλά κοινά σημεία μεταξύ όλων μας από τη στιγμή που αρχίζουμε να συζητούμε για τη λειτουργική πλευρά των πραγμάτων: τι πρέπει να αναλύσουμε, τι πρέπει να αποτρέψουμε και τι πρέπει να καταστείλουμε.
<P>
Δεύτερον, και δυστυχώς, έχω την αίσθηση ότι όταν πρόκειται για ορισμένα στοιχεία που είναι περισσότερο συμβολικά παρά οτιδήποτε άλλο, δεν θα μπορέσουμε αύριο να επιτύχουμε τη συναίνεση που απαιτείται, και θα λυπηθώ πολύ επειδή, αφού εξέτασα τον κατάλογο των τροπολογιών, έχω την εντύπωση ότι οι περισσότερες από τις διαφορές έχουν μάλλον συμβολικό παρά ουσιαστικό χαρακτήρα. Το πρόβλημα είναι ότι οι συμβολικές αυτές συγκρούσεις συμφερόντων θα μπορούσαν να μετριαστούν, εάν τα μέρη αποφάσιζαν να δείξουν καλή θέληση, κάτι που δεν αποτελεί πάντοτε καθοριστικό χαρακτηριστικό των πολιτικών ομάδων που απαρτίζουν αυτό το Κοινοβούλιο.
<P>
Τρίτον, υπάρχουν αρκετές παρατηρήσεις που θα ήθελα να απευθύνω σε ορισμένους από τους παρευρισκόμενους σε αυτό το Σώμα, ιδίως -και ο κ. Alvaro έχει την ίδια άποψη- όσον αφορά τον συνάδελφο από την Ιρλανδία, που θεωρεί ότι ο σεβασμός των ανθρωπίνων δικαιωμάτων δεν είναι αναγκαίος στην καταπολέμηση της τρομοκρατίας. Πιστεύω ότι η στάση αυτή θέτει σε κίνδυνο, και σοβαρό μάλιστα, τις αξίες στις οποίες βασίζεται η κοινωνία μας. Υπάρχει ένας συγκεκριμένος αρχηγός κράτους, και τον άκουσα κάποια μέρα να μιλάει στην τηλεόραση, ένας ευρωπαίος αρχηγός κράτους που δήλωσε ότι θα μαχαιρώσει τους τρομοκράτες και θα το πράξει σε καθέναν από αυτούς. Λοιπόν, το συγκεκριμένο καθεστώς είναι τώρα ένα καθεστώς που δηλητηριάζει τους αντιπάλους του, επιτρέπει να δολοφονούνται οι δημοσιογράφοι του και διεξαγάγει εκλογές που μπορεί να είναι ελεύθερες, αλλά μπορεί επίσης να είναι και απατηλές. Παίζοντας με τα ανθρώπινα δικαιώματα στην καταπολέμηση της τρομοκρατίας διατρέχουμε τον κίνδυνο να ολισθήσουμε κατά απαράδεκτο τρόπο στις δημοκρατικές κοινωνίες μας.
<P>
" κ Ludford μας έχει θέσει ευθέως ένα ερώτημα σχετικά με το πρόβλημα του εκθειασμού της τρομοκρατίας. Δεν μπορώ να της απαντήσω σε βάθος, αλλά θα πω απλώς ότι είμαι ο εισηγητής για την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, η αρμοδιότητα της οποίας της είναι γνωστή, και ότι όταν παρουσίασα τις απόψεις μου μόλις τώρα βασίστηκα στην παράγραφο 10 της έκθεσης που εγκρίθηκε από την επιτροπή, η οποία αναφέρει ρητώς, κυρία Ludford, ότι η επιτροπή, και συνεπώς το Κοινοβούλιο, καλεί σε ανοικτές συζητήσεις σχετικά με την τροποποίηση της τάδε απόφασης πλαισίου προκειμένου να συμπεριληφθεί η δικαιολόγηση της τρομοκρατίας στο πεδίο αρμοδιότητας της, και ούτω καθεξής.
<P>
Δεν έκανα, επομένως, κανενός είδους έκκληση, απλώς εξέφραζα αυτό που συμφώνησε η Επιτροπή Πολιτικών Ελευθεριών· παρόλα αυτά, θα της απαντήσω ευθέως. Όταν κάνω λόγο για εκθειασμό της τρομοκρατίας, εκθειασμός σημαίνει υποκίνηση και έχω την πεποίθηση ότι η υποκίνηση αποτελεί αξιόποινη πράξη.
<SPEAKER ID="181" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη, 19 Φεβρουαρίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="998" NAME="Lena Ek  " AFFILIATION="ALDE">
γραπτώς. - (SV) " καταπολέμηση της τρομοκρατίας πρέπει να επιτευχθεί μόνο με τρόπο που αρμόζει σε μια ανοικτή, δημοκρατική και δίκαιη κοινωνία. Είναι απολύτως απαραίτητο οι απειλές προς μια ανοικτή κοινωνία να αντιμετωπίζονται μέσω των μεθόδων που έχουν αναπτυχθεί σε μια ανοικτή κοινωνία.
<P>
Πρέπει να ισορροπήσουμε τις δράσεις μας και τα μέτρα που λαμβάνουμε προστατεύοντας τα ανθρώπινα δικαιώματα και το κράτος δικαίου, και δεν πρέπει να καταφεύγουμε σε μέτρα που θέτουν σε κίνδυνο την προσωπική ακεραιότητα.
<P>
Για τον λόγο αυτόν, αποφάσισα να καταψηφίσω την πρόταση σύστασης του κ. Deprez προς το Συμβούλιο σχετικά με τους παράγοντες που ευνοούν την υποστήριξη της τρομοκρατίας και τη στρατολόγηση τρομοκρατών.
<SPEAKER ID="182" NAME="Daciana Octavia Sârbu" AFFILIATION="PSE">
γραπτώς. - (RO) " συνεργασία μεταξύ των θεσμικών οργάνων της ΕΕ για την καταπολέμηση της τρομοκρατίας πρέπει να τελειοποιηθεί, λαμβάνοντας υπόψη ότι το φαινόμενο αυτό εντείνεται.
<P>
Πιστεύω ότι η τρομοκρατία έχει γίνει ο βασικός εχθρός των ευρωπαϊκών αξιών, της παγκόσμιας σταθερότητας και ειρήνης. Οι αναμνήσεις των γεγονότων της 11ης Σεπτεμβρίου 2001 ή αυτών της Μαδρίτης πριν από λίγα χρόνια συνθέτουν τέλεια μια εικόνα τρόμου, φόβου και πόνου.
<P>
Τα ευρωπαϊκά θεσμικά όργανα θα έπρεπε από τότε να αναπτύξουν μια στρατηγική για την ενημέρωση σχετικά με αυτό το φαινόμενο, τον περιορισμό και την εξάλειψή του. Είναι απαραίτητο να ξεκινήσουμε την εκπόνηση μιας όσο το δυνατόν διεξοδικότερης μελέτης σχετικά με αυτό το πρόβλημα: να καταδείξουμε τις αιτίες του, τι είναι αυτό που κάνει τους τρομοκράτες τόσο βίαιους και πρόθυμους να θυσιάσουν τη ζωή τους για να γίνουν μάρτυρες, τι μάρτυρες είναι, πώς γίνεται η στρατολόγησή τους, ποιος την χρηματοδοτεί και πώς μπορούμε να παρέμβουμε με οποιονδήποτε τρόπο για την αποτροπή αυτού του φαινομένου.
<P>
Συνεπώς, προκειμένου να βρούμε τις απαντήσεις σε όλα τα παραπάνω και να τα θέσουμε υπό έλεγχο προς όφελος της ΕΕ, τα ευρωπαϊκά θεσμικά όργανα πρέπει να ασχοληθούν με την κατάρτιση αυτής της στρατηγικής.
<P>
Με αυτόν τον τρόπο, η ΕΕ θα στείλει μήνυμα ενότητας και ισχύος σε ολόκληρο τον κόσμο.

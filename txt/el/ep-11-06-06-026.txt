<CHAPTER ID="026">
Συνεργασία στην επαγγελματική εκπαίδευση και κατάρτιση για την υποστήριξη της στρατηγικής «Ευρώπη 2020» (σύντομη παρουσίαση) 
<SPEAKER ID="250" NAME="Πρόεδρος">
" ημερήσια διάταξη προβλέπει τη συζήτηση της έκθεσης (Α7-0082/2011) της κ. Hirsch, εξ ονόματος της Επιτροπής Απασχόλησης και Κοινωνικών Υποθέσεων, για την ευρωπαϊκή συνεργασία στην επαγγελματική εκπαίδευση και κατάρτιση για την υποστήριξη της στρατηγικής "Ευρώπη 2020".
<SPEAKER ID="251" NAME="Nadja Hirsch" LANGUAGE="DE">
Κύριε Πρόεδρε, κυρία Επίτροπε, αύριο θα ψηφίσουμε για τον ρόλο της επαγγελματικής εκπαίδευσης και κατάρτισης στη στρατηγική "Ευρώπη 2020". Εν προκειμένω, αξίζει να δούμε το σημείο από το οποίο ξεκινούμε. Αυτή τη στιγμή έχουμε ένα ποσοστό ανεργίας των νέων το οποίο ανέρχεται στο 21%, με άλλα λόγια, σχεδόν διπλάσιο του συνήθους μέσου όρου. Έχουμε ποσοστό σε επίπεδο ΕΕ μαθητών οι οποίοι εγκαταλείπουν το σχολείο άνω του 14%. Το ποσοστό συμμετοχής των γυναικών σε επικερδή απασχόληση είναι ακόμη πολύ χαμηλό. Πολλοί άνθρωποι με αναπηρίες, καθώς και μετανάστες, είναι άνεργοι.
<P>
Ο στόχος της στρατηγικής "Ευρώπη 2020" είναι ακριβώς να αξιοποιηθεί αυτό το δυναμικό όσον αφορά τους εργαζόμενους και να τους φέρει στον χώρο εργασίας έτσι ώστε και η ΕΕ να μπορεί να αντιμετωπίσει την παγκοσμιοποίηση. Για αυτό, έργο μας είναι επίσης μας να διασφαλίσουμε ότι η αρχική επαγγελματική εκπαίδευση ιδιαίτερα θα είναι υψηλής ποιότητας. " συζήτηση ξεκίνησε σε σχέση με τη διαδικασία της Κοπεγχάγης, την οποία ακολούθησε το ανακοινωθέν της Bruges, και τώρα εναπόκειται σε εμάς να δούμε σε ποιο βαθμό και αυτός ο τομέας μπορεί να ενσωματωθεί επίσης στη στρατηγική "Ευρώπη 2020".
<P>
Ένα απολύτως κρίσιμο στοιχείο είναι το γεγονός ότι οι νέοι πρέπει να έχουν την ευκαιρία, όχι μόνο στις σπουδές τους, αλλά και στην επαγγελματική εκπαίδευσή τους, να πραγματοποιούν μέρος της κατάρτισής τους σε άλλο κράτος μέλος της ΕΕ. Είναι ένα κρίσιμο στοιχείο επειδή κάποιος ο οποίος έχει ήδη εργαστεί σε άλλο κράτος μέλος θα επωφεληθεί επίσης της ευκαιρίας αργότερα να θεωρεί την ευρωπαϊκή αγορά εργασίας ως δική του αγορά εργασίας, με όλες τις ευκαιρίες τις οποίες αυτή προσφέρει. Συνεπώς είναι μια απολύτως κρίσιμη πτυχή την οποία πρέπει να αξιοποιήσουμε.
<P>
Ο δεύτερος σημαντικός τομέας είναι, φυσικά, ο τομέας της περαιτέρω κατάρτισης. Εξαιτίας των δημογραφικών μεταβολών, οι άνθρωποι πρέπει να εργάζονται για ολοένα και μεγαλύτερο χρονικό διάστημα - ή μπορούν να εργάζονται για μεγαλύτερο χρονικό διάστημα, όμως ο καθένας πρέπει να λάβει αυτήν την απόφαση μόνος του. Οι άνθρωποι ζουν πολύ περισσότερο και συνεχίζουν την καριέρα τους για πολύ μεγαλύτερο χρονικό διάστημα, και για να είναι σε θέση να συνεχίσουν σε εργασία που απαιτεί δεξιότητες έως ότου είναι πολύ πιο ηλικιωμένοι, θα χρειαστεί να παρακολουθήσουν προγράμματα περαιτέρω κατάρτισης.
<P>
Σήμερα το επίπεδο συμμετοχής σε πρωτοβουλίες περαιτέρω κατάρτισης είναι πολύ χαμηλό. Και, εδώ, επίσης, πρέπει να διασφαλιστεί ότι τόσο οι εργοδότες όσο και οι εργαζόμενοι έχουν τη βούληση η οποία βαίνει ενισχυόμενη να επωφελούνται από την περαιτέρω κατάρτιση και να συνεχίζουν να εκπαιδεύονται μέσω της διά βίου μάθησης. Γι' αυτό, φυσικά, οι προσφερόμενες επιλογές χρειάζεται επίσης να είναι ευέλικτες. Πρέπει να λαμβάνουμε υπόψη τον καθένα. " περαιτέρω κατάρτιση πρέπει να ταιριάζει με άλλα στοιχεία της ζωής των ανθρώπων και πρέπει να είναι δυνατόν αυτή να λαμβάνει χώρα παράλληλα με την εργασία και την επαγγελματική ζωή του ενδιαφερόμενου. Γι' αυτόν το λόγο είναι σαφές ότι στο μέλλον θα χρειαστεί να δημιουργούμε ευέλικτες ευκαιρίες.
<P>
Στον τομέα των πανεπιστημίων έχει δοθεί πολύ μεγάλη προσοχή -σε σχέση με τη διαδικασία της Μπολόνια, επί παραδείγματι- και παρόμοια κατάσταση αντιμετωπίζουμε στον τομέα της επαγγελματικής εκπαίδευσης, και όσον αφορά την κινητικότητα. Θα μπορούσαμε σχεδόν να πούμε ότι ουδείς το έχει επισημάνει. Παρά ταύτα, παράλληλα με τα πανεπιστήμια, ο τομέας της επαγγελματικής εκπαίδευσης και κατάρτισης είναι ιδιαίτερα σημαντικός και συνεπώς δεν πρέπει να τον αγνοούμε. Γι' αυτόν το λόγο, θα ήθελα σε αυτό το σημείο να ευχαριστήσω ακόμη μια φορά τους συναδέλφους μου βουλευτές από τις άλλες πολιτικές ομάδες για την αφοσιωμένη συνεργασία τους.
<SPEAKER ID="252" NAME="Αντιγόνη Παπαδοπούλου" AFFILIATION="S&amp;D">
Κύριε Πρόεδρε, ως σκιώδης εισηγήτρια χαιρετίζω την έκθεση Hirsch, γιατί τονίζει πόσο σημαντικό είναι να υπάρχει συνεχής ικανότητα για μάθηση και εργασία, κινητικότητα και ευελιξία στο σύγχρονο και απαιτητικό διεθνές εργασιακό περιβάλλον. Είναι αλήθεια πως η οικονομική κρίση έφερε ανεργία και ανασφάλεια σε όλους, και ειδικά στους νέους, στις γυναίκες και στα άτομα με αναπηρία.
<P>
Για να επιτευχθούν οι στόχοι της Στρατηγικής ΕΕ 2020 απαιτείται συνεχής, σωστή επαγγελματική εκπαίδευση και κατάρτιση τόσο στην Ευρωπαϊκή Ένωση όσο και στα κράτη μέλη. Απαιτούνται στοχευμένες πολιτικές και στρατηγικές για μείωση του ποσοστού των ατόμων που εγκαταλείπουν πρόωρα το σχολείο, σωστός προγραμματισμός των αναγκών των ατόμων για κατάρτιση, στενότερη σχέση της προσφερόμενης εκπαίδευσης με τις ανάγκες της αγοράς εργασίας.
<P>
Είμαι βέβαιη πως το ευρωπαϊκό πλαίσιο επαγγελματικών προσόντων, το ευρωπαϊκό σύστημα ακαδημαϊκών μονάδων για την επαγγελματική εκπαίδευση και κατάρτιση, η διαφάνεια και η συνεργασία, αλλά και η συγκρισιμότητα των διαφόρων εκπαιδευτικών συστημάτων θα στηρίξουν ακριβώς τις ανάγκες...
<P>
(Ο Πρόεδρος διακόπτει την ομιλήτρια)
<SPEAKER ID="253" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, η επένδυση στην εκπαίδευση είναι ζωτικής σημασίας για να διασφαλιστεί ένα καλύτερο μέλλον για τους Ευρωπαίους. Αυτή τη στιγμή, το ποσοστό ανεργίας των νέων στην ΕΕ έχει φθάσει στο 20%, ενώ το μέσο ποσοστό των μαθητών που εγκαταλείπουν το σχολείο στην ΕΕ ανέρχεται στο 16%, και σε ορισμένες χώρες όπως η Πορτογαλία το ποσοστό φθάνει στο 40%.
<P>
" διά βίου μάθηση είναι ζωτικής σημασίας αν θέλουμε να προλαμβάνουμε την ανεργία. Πρέπει να δίδουμε τη δέουσα προσοχή στους διάφορους διαύλους σταδιοδρομίας. Οι εργαζόμενοι πρέπει να ευαισθητοποιηθούν πολύ περισσότερο για την ανάγκη της συνεχιζόμενης περαιτέρω κατάρτισης.
<P>
Θεωρούμε ότι η επαγγελματική εκπαίδευση και κατάρτιση πρέπει να είναι προσβάσιμες, διαθέσιμες και προσιτές σε κάθε στάδιο της ζωής, ανεξάρτητα από την κατάσταση των ανθρώπων στην αγορά εργασίας και το εισόδημά τους. " επαγγελματική εκπαίδευση και κατάρτιση πρέπει να δημιουργούν τις συνθήκες οι οποίες οδηγούν στην κινητικότητα του εργατικού δυναμικού, τόσο κατά τη διάρκεια των αρχικών σπουδών όσο και στο πλαίσιο της διαδικασίας της διά βίου μάθησης.
<P>
Ζητούμε από όλα τα κράτη μέλη να απλοποιήσουν τις διαδικασίες για την αναγνώριση των προσόντων.
<SPEAKER ID="254" NAME="Vasilica Viorica Dăncilă" AFFILIATION="S&amp;D">
(RO) Κύριε Πρόεδρε, μια από τις μεγαλύτερες προκλήσεις με την οποία είναι αντιμέτωπη η Ευρώπη είναι το ποσοστό ανεργίας των νέων. Σε ευρωπαϊκό επίπεδο, εστιάζουμε στη μείωση του ποσοστού εγκατάλειψης του σχολείου κάτω από το 10% και σε δράσεις όπως "Νέες δεξιότητες για νέες θέσεις εργασίας", στόχος των οποίων είναι να φέρουν εγγύτερα στην αγορά εργασίας τον κόσμο της εκπαίδευσης και κατάρτισης. " διάκριση μεταξύ εκπαίδευσης και κατάρτισης, πέρα από το πλαίσιό τους στον χώρο εργασίας, θα καταστεί ακόμη λιγότερο σαφής στο μέλλον. Για να επιτευχθεί μεγαλύτερο επίπεδο ολοκλήρωσης, θα χρειαστεί να γίνει μια ζωτική αλλαγή στον τρόπο με τον οποίο αντιλαμβανόμαστε την παροχή εκπαίδευσης και κατάρτισης, όχι μόνο ως μεμονωμένη προοπτική, αλλά επίσης σε θεσμικό επίπεδο και σε κάθε επίπεδο διοίκησης.
<P>
Συνεπώς, πιστεύω ότι τα εμπόδια που συνδέονται με το σύστημα και αυτά που αφορούν συμπεριφορές οι οποίες αποτρέπουν την ολοκλήρωση χρειάζεται να απομακρυνθούν αν οι Ευρωπαίοι πρόκειται να μάθουν να σημειώνουν πρόοδο στους τομείς των δεξιοτήτων και των αξιών τους και να συμβάλουν αποτελεσματικά στην επίτευξη των στόχων της στρατηγικής "Ευρώπη 2020".
<SPEAKER ID="255" NAME="Emilie Turunen" AFFILIATION="Verts/ALE">
(DA) Κύριε Πρόεδρε, καταρχάς, θα ήθελα να εκφράσω τις ειλικρινείς ευχαριστίες μου στην εισηγήτρια, η οποία παρουσίασε μια εξαιρετικά καλή έκθεση. Όπως όλοι, πιστεύω κι εγώ ότι πρέπει να έχουμε κατά νου τη συγκυρία στην οποία τοποθετείται αυτή η έκθεση, και αυτή, φυσικά, είναι η κρίση στη νεολαία την οποία βιώνουμε στην Ευρώπη. Είμαστε σύμφωνοι όσον αφορά τη γενική κρίση -αύξηση της ανεργίας των νέων και νέοι άνθρωποι, οι οποίοι, πράγματι, φεύγουν από την Ευρώπη σε αναζήτηση εργασίας, και αυτό, κατά τη γνώμη μου, θα αποτελέσει πολύ σοβαρή απειλή για την οικονομία μας και τη συνοχή μας στην Ευρώπη τα προσεχή χρόνια.
<P>
" δεύτερη συγκυρία για αυτήν την έκθεση είναι οι κοινοί στόχοι της στρατηγικής "Ευρώπη 2020" τους οποίους έχουμε θέσει για την κατάρτιση, την απασχόληση και τη μείωση του ποσοστού εγκατάλειψης του σχολείου. Πρόκειται για την ανταγωνιστικότητα της Ευρώπης. Πρόκειται για την ύπαρξη καταρτισμένου εργατικού δυναμικού, το οποίο είναι κάτι που γνωρίζουμε ότι χρειαζόμαστε. Είναι επίσης σημαντικό να διασφαλιστεί ότι η νέα γενιά θα έχει την ευκαιρία για θέσεις εργασίας και κατάρτιση. Αυτό είναι απολύτως κρίσιμο. Μπορεί να είναι αληθές ότι η ΕΕ δεν έχει μεγάλη αρμοδιότητα σε αυτόν τον τομέα, αλλά παρά ταύτα κάτι μπορεί να γίνει. Σε κάθε περίπτωση, είναι κοινή ανησυχία, και συνεπώς πρέπει να διασφαλίσουμε ότι παρέχουμε υψηλής ποιότητας κατάρτιση και ότι υπάρχει διαθέσιμη καθοδήγηση. Πρέπει να μειώσουμε το ποσοστό εγκατάλειψης του σχολείου και να διασφαλίσουμε, επί παραδείγματι, ότι υπάρχει ισχυρή σύνδεση μεταξύ κατάρτισης και εργασίας, για παράδειγμα μέσω συστημάτων ανταλλαγής όπως έχουμε στη Γερμανία και τη Δανία. Πρέπει επίσης να διασφαλίσουμε ότι όλοι οι νέοι έχουν το δικαίωμα να παρακολουθήσουν πρόγραμμα κατάρτισης.
<SPEAKER ID="256" NAME="Viviane Reding" LANGUAGE="EN">
Κύριε Πρόεδρε, θα ήθελα να ευχαριστήσω την εισηγήτρια, την κ. Hirsch, για την πολύ εποικοδομητική προσέγγισή της. Την άκουσα με μεγάλο ενδιαφέρον επειδή αυτό ήταν για την ακρίβεια το χαρτοφυλάκιο αρμοδιότητας μου πριν 12 χρόνια. Άρχισα με την εισαγωγή της κινητικότητας στην κατάρτιση, θέμα που δεν ήταν στην ατζέντα τότε, και είμαι πολύ ευτυχής που ακούω πόσο θερμά τάσσεται το Κοινοβούλιο υπέρ της ανάπτυξης αυτού του ουσιώδους στοιχείου στην στρατηγική "Ευρώπη 2020". Θα ήθελα επίσης να πω πόσο χαιρετίζουμε την έκθεση, η οποία ενισχύει και συμπληρώνει την ανακοίνωση της Επιτροπής του Ιουνίου 2010.
<P>
Αυτή η ανακοίνωση ήταν μια συμβολή στην τελευταία επανεξέταση της διαδικασίας της Κοπεγχάγης, και το ανακοινωθέν της Bruges έχει τώρα, φυσικά, καταστεί η κατεξοχήν ευρωπαϊκή ατζέντα για την επαγγελματική κατάρτιση για τα έτη 2011-2020. Πολλές από τις προτάσεις του Κοινοβουλίου αντιστοιχούν στις δράσεις που προτείνονται στο ανακοινωθέν της Bruges. " Επιτροπή συμμερίζεται την άποψη του Κοινοβουλίου επειδή χρειάζεται να εκσυγχρονίσουμε την επαγγελματική εκπαίδευση και κατάρτιση στην Ευρώπη για να καταστεί ελκυστική, να έχει καταρτισμένους καθηγητές και εκπαιδευτές, καινοτόμες μεθόδους μάθησης και υψηλής ποιότητας υποδομές και εγκαταστάσεις, και, φυσικά, πρέπει να έχουμε κινητικότητα. Πρέπει να δώσουμε τη βούληση στους νέους -και σε λιγότερο νέους- να βγουν από το δικό τους κράτος μέλος για να αποκτήσουν την εμπειρία η οποία είναι σημαντική αν θέλουμε να έχουμε έναν πραγματικό ευρωπαϊκό χώρο εκπαίδευσης και κατάρτισης.
<P>
" Επιτροπή στοχεύει επίσης να επιτύχει ισορροπία μεταξύ των φύλων και να βοηθήσει τις μειονεκτούσες ομάδες μέσω του προγράμματος διά βίου μάθησης, κυρίως μέσω του προγράμματος Leonardo da Vinci, το οποίο περιλαμβάνεται. Έτσι κάθε βοήθεια που η Επιτροπή μπορεί να λάβει από το Κοινοβούλιο είναι ιδιαίτερα ευπρόσδεκτη.
<SPEAKER ID="257" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 7 Ιουνίου στις 12.00 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="257" NAME="Ioan Enciu" LANGUAGE="RO">
Κατά τη διάρκεια της τρέχουσας οικονομικής και χρηματοπιστωτικής κρίσης όπου το ποσοστό ανεργίας, ειδικά μεταξύ των νέων, έχει υπερβεί το όριο του 20% σε επίπεδο ΕΕ και ακόμη και 30% σε ορισμένα κράτη μέλη, η βελτίωση της επαγγελματικής εκπαίδευσης και κατάρτισης πρέπει να καταστεί προτεραιότητα για την Ευρωπαϊκή Ένωση. Σε αυτό το πλαίσιο, η κινητικότητα των νέων εντός της ΕΕ, συνδυαζόμενη με μεγαλύτερη ευελιξία όσον αφορά την αγορά εργασίας και την προσφερόμενη εκπαίδευση και κατάρτιση, είναι ουσιώδη στοιχεία τα οποία θα πρέπει να αναπτυχθούν σε επίπεδο ΕΕ και εθνικό επίπεδο.
<P>
Ο συνεχιζόμενος, συγκροτημένος διάλογος μεταξύ πανεπιστημίων, ερευνητικών κέντρων και επιχειρήσεων μπορεί να καταστήσει δυνατή τη δημιουργία μιας πραγματικής σύνδεσης μεταξύ των απαιτήσεων των εργοδοτών και των δεξιοτήτων οι οποίες αποκτώνται κατά τη διάρκεια των κύκλων εκπαίδευσης και κατάρτισης. Επιπλέον, η αύξηση της κινητικότητας σε επίπεδο Ευρωπαϊκής Ένωσης μέσω της επέκτασης προγραμμάτων όπως τα προγράμματα Erasmus, Leonardo da Vinci και Νεολαία σε Κίνηση μπορεί επίσης να βοηθήσει στη βελτίωση της ικανότητας της ΕΕ να ανταποκρίνεται καλύτερα στη ζήτηση της ευρωπαϊκής αγοράς εργασίας και να έχει μεγαλύτερο δυναμικό για ανάπτυξη σε αυτόν τον τομέα. Ιδιαίτερη προσοχή πρέπει επίσης να δοθεί σε κοινωνικά μειονεκτούσες ομάδες, οι οποίες χρειάζεται να έχουν δίκαιη πρόσβαση στην επαγγελματική εκπαίδευση και κατάρτιση.
<SPEAKER ID="258" NAME="Alajos Mészáros" LANGUAGE="HU">
" μετάβαση από την εκπαίδευση στην εργασία είναι μια δομική πρόκληση για τους εργαζόμενους σε ολόκληρη την Ευρωπαϊκή Ένωση. Δυστυχώς, η πρόωρη ανεργία έχει μακροπρόθεσμες δυσμενείς συνέπειες. Για τον λόγο αυτό, τα κράτη μέλη θα πρέπει να διασφαλίζουν ότι η επαγγελματική εκπαίδευση και κατάρτιση προσαρμόζονται καλύτερα στις ανάγκες της αγοράς εργασίας και ότι η επαγγελματική εκπαίδευση παρέχει στους εργαζόμενους τις απαιτούμενες δεξιότητες για να αποκτήσουν νέες, βιώσιμες θέσεις εργασίας οι οποίες θα δημιουργηθούν στη μελλοντική βιώσιμη οικονομία. Θεωρώ τον ρόλο των αυτοδιοικήσεων, των επιχειρηματικών εταιρικών σχέσεων και των εκπαιδευτικών ιδρυμάτων σημαντικό για την ανάπτυξη της ζήτησης, από την αγορά εργασίας, επαγγελματικής εκπαίδευσης και κατάρτισης " ευκαιρία για κινητικότητα είναι σημαντικό μέρος της επαγγελματικής εκπαίδευσης και κατάρτισης, αλλά περισσότερη έμφαση πρέπει να δοθεί στην καλύτερη εναρμόνιση των διαφορετικών εκπαιδευτικών συστημάτων των κρατών μελών -περιλαμβανομένης της αμοιβαίας αναγνώρισης πιστοποιητικών και πτυχίων- προκειμένου να βελτιωθεί η συνεργασία και να στηριχθεί η κινητικότητα. " υψηλής ποιότητας επαγγελματική εκπαίδευση και κατάρτιση συμβάλλουν θεμελιωδώς στη βιώσιμη ανάπτυξη. Καλύτερες ευκαιρίες κατάρτισης πρέπει να δημιουργηθούν για τους εκπαιδευτές, ιδιαίτερα σε περιφερειακό και τοπικό επίπεδο, με σκοπό τη διασφάλιση της αποτελεσματικότητας των συστημάτων επαγγελματικής εκπαίδευσης και κατάρτισης, καθώς και αποδοτική και επιτυχής μεταφορά γνώσης. " δυνατότητα μάθησης σε ένα διεθνές πλαίσιο αποτελεί προϋπόθεση για μια επιτυχή επαγγελματική ζωή η οποία θα προαγάγει την εκμάθηση δεξιοτήτων ξένων γλωσσών και αυξημένη ανταγωνιστικότητα.
<SPEAKER ID="259" NAME="Olga Sehnalová" LANGUAGE="CS">
" συνεργασία σε ευρωπαϊκό επίπεδο στον τομέα της επαγγελματικής εκπαίδευσης είναι επίσης απολύτως κρίσιμης σημασίας για τη λειτουργία της ενιαίας ευρωπαϊκής εσωτερικής αγοράς. " υψηλής ποιότητας επαγγελματική εκπαίδευση και κατάρτιση πρέπει να ανταποκρίνονται στις ανάγκες της εσωτερικής αγοράς και να δημιουργούν τις συνθήκες για την κινητικότητα του εργατικού δυναμικού. Τα άτομα με υψηλό επίπεδο δεξιοτήτων και καλή εκπαίδευση αντιπροσωπεύουν ανταγωνιστικό πλεονέκτημα για την ΕΕ, και η στήριξη για την επαγγελματική εκπαίδευση πρέπει να λάβει υπόψη αυτό το γεγονός. Χρειάζεται να εστιάσουμε στη δημιουργία στενών δεσμών με τον κόσμο της εργασίας, καθώς και στη διευκόλυνση απόκτησης εργασιακής εμπειρίας υψηλής ποιότητας ως μέρος της επαγγελματικής κατάρτισης, τόσο στο εσωτερικό των κρατών μελών όσο και στο εξωτερικό, εντός του πλαισίου των ευρωπαϊκών προγραμμάτων κινητικότητας. Χρειαζόμαστε μεγαλύτερο συντονισμό σε ευρωπαϊκό επίπεδο μεταξύ των εκπαιδευτικών συστημάτων στα μεμονωμένα κράτη μέλη, και, στη συνέχεια, συνεργασία σχετικά με την αμοιβαία αναγνώριση των επαγγελματικών προσόντων. " έκθεση καλύπτει αυτά τα θέματα, και, ως σκιώδης εισηγήτρια για την Επιτροπή Εσωτερικής Αγοράς και Προστασίας των Καταναλωτών, είμαι ευτυχής με την τελική μορφή της.
<SPEAKER ID="259" NAME="Joanna Katarzyna Skrzydlewska" LANGUAGE="PL">
Χαιρετίζω την έκθεση σχετικά με την ευρωπαϊκή συνεργασία στην επαγγελματική εκπαίδευση και κατάρτιση. Επισημαίνει ένα απίστευτα σημαντικό ζήτημα το οποίο δεν έχει συζητηθεί συχνά έως τώρα, ήτοι, την ανάγκη οι εθνικές αρχές να αναλάβουν δράση, σε συνεργασία με την Ευρωπαϊκή Επιτροπή, για την πρόληψη της ανεργίας, προσαρμόζοντας την επαγγελματική εκπαίδευση στις ανάγκες της αγοράς εργασίας. Δυστυχώς, η επαγγελματική εκπαίδευση έχει παραμεληθεί τα τελευταία χρόνια και η σημασία της έχει μειωθεί. Γι' αυτό είναι τόσο σημαντικό να προαχθεί ως αποτελεσματικό εργαλείο στην καταπολέμηση της ανεργίας, και ιδιαίτερα της ανεργίας μεταξύ των νέων, κατοίκων της Ευρωπαϊκής Ένωσης, η οποία έχει φθάσει στο 21%. Μαθητείες, η δημιουργία συμβουλευτικών υπηρεσιών οι οποίες θα καθιστούν ευκολότερο για τους εργαζόμενους να σχεδιάζουν την κατάρτισή τους ανάλογα με τις ανάγκες της αγοράς εργασίας και η προαγωγή της διά βίου επαγγελματικής εκπαίδευσης πρέπει να αποτελούν προτεραιότητες. Γι' αυτό καλώ την Επιτροπή να διενεργεί συνεχή παρακολούθηση της γενικής εικόνας για πιθανές αλλαγές στην αγορά εργασίας της ΕΕ, έτσι ώστε τα κράτη μέλη να μπορούν συνεχώς να προσαρμόζουν τα δικά τους προγράμματα επαγγελματικής εκπαίδευσης και κατάρτισης στις ανάγκες της αγοράς.
<SPEAKER ID="260" NAME="Jutta Steinruck" LANGUAGE="DE">
Χαιρετίζω την έκθεση σχετικά με την ευρωπαϊκή συνεργασία στην επαγγελματική εκπαίδευση και κατάρτιση και θα ήθελα να τονίσω πόσο σημαντική είναι η προαγωγή της διά βίου μάθησης μέσω πρωτοβουλιών και προγραμμάτων σε ευρωπαϊκό επίπεδο για να καταστεί δυνατόν οι εργαζόμενοι να έχουν ένα καλύτερο μέλλον. Αυτές τις ημέρες, οι εργαζόμενοι βρίσκονται στο έλεος συχνών και επικίνδυνων εργασιακών μεταβατικών περιόδων. Υπάρχουν πολλοί τύποι μεταβατικής περιόδου: από την κατάρτιση, την απόλυση, την απόκτηση ειδικότητας, ή την επισφαλή απασχόληση έως την πλήρη απασχόληση. " έκθεση περιέχει ορισμένα σημαντικά σημεία, περιλαμβανομένης της αύξησης της ποσόστωσης των γυναικών στην εργασία, της αναγνώρισης της άτυπης μάθησης και της προαγωγής της εκμάθησης ξένων γλωσσών με στόχο την εξασφάλιση προγραμμάτων κινητικότητας. Είμαι ιδιαίτερα ευτυχής για το γεγονός η προσοχή εστιάζεται στην εκπαίδευση και κατάρτιση των νέων, ένα θέμα το οποίο θα στηρίξω ενεργά στις εμβληματικές πρωτοβουλίες που ακολουθούν.
<P>
" μετάβαση από το εκπαιδευτικό ίδρυμα στην επαγγελματική ζωή πρέπει να είναι όσο το δυνατόν ομαλότερη και, ειδικότερα, προσαρμοσμένη στις ατομικές ανάγκες, επειδή πρέπει επίσης να είναι δυνατόν οι νέοι με ανεπαρκή κατάρτιση να αποκτούν τις δεξιότητες που είναι απαραίτητες για μπορέσουν να εργαστούν σε θέσεις εργασίας που απαιτούν δεξιότητες και να κερδίζουν άνετα τα προς το ζην. Το κοινωνικό υπόβαθρο δεν πρέπει να καθορίζει τις εκπαιδευτικές ευκαιρίες κάποιου. Στους νέους πρέπει να παρέχεται βοήθεια και στήριξη για την εξασφάλιση εισόδου στον κόσμο της εργασίας. Ωστόσο, το κόστος μιας σύγχρονης πολιτικής αγοράς εργασίας δεν πρέπει να το υφίστανται οι εργαζόμενοι.
<SPEAKER ID="260" NAME="Jarosław Leszek Wałęsa" LANGUAGE="PL">
Οι νέες δεξιότητες και ικανότητες που αποκτούν οι απόφοιτοι διαφόρων τύπων εκπαιδευτικών ιδρυμάτων έχουν στρατηγική σημασία για την οικονομική ανάπτυξη και ανοίγουν νέες δυνατότητες για τους ανθρώπους, δημιουργώντας μια βάση για βιώσιμη ανάπτυξη. Γι' αυτό δεν μπορούμε να υποτιμούμε το πρόβλημα της ανεργίας, ειδικά δε την ανεργία των νέων. Είναι αυτοί οι οποίοι τις περισσότερες φορές δεν αποκτούν μόνιμη εργασία και αναγκάζονται να δέχονται προσωρινή απασχόληση η οποία έχει κατώτερο επίπεδο κοινωνικής ασφάλισης και έλλειψη προοπτικών εξέλιξης. Ένας από τους στόχους της στρατηγικής "Ευρώπη 2020" είναι η μείωση του ποσοστού της πρόωρης εγκατάλειψης του σχολείου τουλάχιστον στο 10%, και η παροχή δυνατότητας στο 40% των νέων Ευρωπαίων να ολοκληρώνουν την τριτοβάθμια εκπαίδευση. " νομοθετική διαδικασία πρέπει να εστιάσει στη διευκόλυνση της εφαρμογής προγραμμάτων επαγγελματικής κατάρτισης και απόκτησης εργασιακής εμπειρίας για τους νέους εργαζόμενους, ειδικά στις μικρές και τις πολύ μικρές επιχειρήσεις οι οποίες δυσκολεύονται να χρηματοδοτήσουν αυτού του τύπου την πρωτοβουλία. Ισχυρή έμφαση πρέπει επίσης να δοθεί στην εξάλειψη της διαφοράς στην αμοιβή μεταξύ ανδρών και γυναικών έως το 2020, δεδομένου ότι αυτή τώρα ανέρχεται περίπου στο 18%. Πιστεύω ότι οι δύο σημαντικότερες πρωτοβουλίες στην υπερεθνική αγορά εργασίας είναι το πλαίσιο προσόντων το οποίο εκπονείται εντός του πλαισίου της διαδικασίας της Κοπεγχάγης και το ενοποιημένο ευρωπαϊκό σύστημα μεταφοράς ακαδημαϊκών μονάδων για επαγγελματική εκπαίδευση και κατάρτιση. Αξίζει επίσης να αναφερθούμε στην άτυπη κατάρτιση, η οποία αντιπροσωπεύει υποτιμημένη πρόσθετη πηγή δεξιοτήτων και η οποία διαμορφώνει τον χαρακτήρα και το αίσθημα ευθύνης του ατόμου, γι' αυτό αυτή πρέπει να χρηματοδοτείται από την ΕΕ. Για να επιτευχθούν αυτοί οι πολλοί και σημαντικοί από πολλές απόψεις στόχοι, η συνεργασία μεταξύ των κρατών μελών είναι ζωτικής σημασίας, όπως είναι και η εμπλοκή όλων των φορέων, περιλαμβανομένων των φορέων σε τοπικό και περιφερειακό επίπεδο.

<CHAPTER ID="007">
Υποδοχή
<SPEAKER ID="137" NAME="Πρόεδρος">
Θα ήθελα τώρα να καλωσορίσω μία αντιπροσωπεία από το Ιράκ, με την ευκαιρία της επίσκεψής τους στο Κοινοβούλιο μας. Θα ήθελα να απευθύνω ένα εγκάρδιο καλωσόρισμα προς αυτούς στο πλαίσιο των διακοινοβουλευτικών μας συναντήσεων.
<P>
(Χειροκροτήματα)
<P>
Ο κύριος Khalid Al Atiyah, Πρώτος Αντιπρόεδρος της Βουλής των Αντιπροσώπων της Δημοκρατίας του Ιράκ, προεδρεύει αυτής της αντιπροσωπείας.
<P>
Μου δίνει μεγάλη χαρά να υπογραμμίζω την ενθαρρυντική πρόοδο που έχει σημειωθεί στο Ιράκ σε θέματα ασφάλειας και έννομης τάξης, όπως μαρτυρούν οι νομαρχιακές εκλογές που διεξάχθηκαν τον περασμένο Ιανουάριο, και ελπίζουμε ότι τα πολλά προβλήματα και τα δύσκολα χρόνια που έχει βιώσει αυτή η χώρα θα υπερνικηθούν πολύ σύντομα.
<P>
Μπορούν να είναι ήσυχοι ότι η Ευρωπαϊκή Ένωση και το παρόν Κοινοβούλιο θα είναι πάντα στο πλευρό τους για να τους βοηθά να εδραιώσουν την ειρήνη, τη δημοκρατία και τη σταθερότητα την οποία το Ιράκ, όπως και κάθε άλλο έθνος στη γη, δικαιούται.
<P>
Ελπίζω ότι οι συναντήσεις που διεξάχθηκαν στο Κοινοβούλιό μας θα είναι γόνιμες και ότι η διαμονή σας εδώ θα επιτρέψει την ενίσχυση των δεσμών που ενώνουν τα δύο μας Κοινοβούλια.
<P>
(Χειροκροτήματα)

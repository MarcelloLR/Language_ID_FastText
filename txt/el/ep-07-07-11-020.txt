<CHAPTER ID="020">
Ώρα των Ερωτήσεων (ερωτήσεις προς το Συμβούλιο) 
<SPEAKER ID="394" NAME="Πρόεδρος">
" ημερήσια διάταξη προβλέπει την Ώρα των Ερωτήσεων προς το Συμβούλιο (B6-0133/2007).
<P>

<P>
Θέμα: Ενισχύσεις για τη διάσωση ναυαγών
<P>
Λαμβάνοντας υπόψη ότι κάποιο κράτος μέλος της ΕΕ παραβιάζει με κατάφωρο τρόπο τις διεθνείς του υποχρεώσεις αναφορικά με τη διάσωση ναυαγών, αρνούμενο να φιλοξενήσει στα εδάφη του άτομα που περισυνέλεξαν σκάφη άλλων κρατών, προτίθεται το Συμβούλιο να λάβει κάποιου είδους μέτρα, ώστε να εγγυηθεί την εκπλήρωση των υποχρεώσεών του σε ολόκληρη την εδαφική επικράτεια της ΕΕ, συμπεριλαμβάνοντας, εάν χρειάζεται, ενισχύσεις προς τους ιδιώτες και τα δημόσια ιδρύματα που αναλαμβάνουν τα καθήκοντα που προκύπτουν από τις ανθρωπιστικές υποχρεώσεις τους βάσει του διεθνούς δικαίου;
<SPEAKER ID="395" NAME="Manuel Lobo Antunes">
Προεδρεύων του Συμβουλίου. (PT) Όπως γνωρίζει ο αξιότιμος βουλευτής, το Συμβούλιο δεν είναι σε θέση να εξακριβώσει αν τα κράτη μέλη συμμορφώνονται ή όχι με τις διάφορες διεθνείς υποχρεώσεις τους στο πλαίσιο διεθνών συμβάσεων.
<P>
" παρούσα κατάσταση σχετικά με τα νότια θαλάσσια σύνορα της Ευρωπαϊκής Ένωσης συζητήθηκε στο Συμβούλιο της 12ης Ιουνίου. Το Συμβούλιο προτίθεται να διενεργήσει μια διεξοδική ανάλυση ορισμένων προτάσεων που υποβλήθηκαν από τη Μάλτα σχετικά με τα πρόσφατα γεγονότα στη Μεσόγειο, η οποία θα λάβει υπόψη σχετικά διεθνή μέσα όπως οι συμβάσεις SOLAS και SAR. Δέουσα προσοχή θα δοθεί επίσης στην έρευνα της Επιτροπής σχετικά με τα διεθνή νομικά μέσα αναφορικά με την παράνομη μετανάστευση διά θαλάσσης.
<P>
Επιπλέον, έχει διαπιστωθεί η ανάγκη να διατεθούν στον Frontex οι απαραίτητοι πόροι προκειμένου να εκτελέσει αποτελεσματικά την εντολή του, και η Επιτροπή προτίθεται να αυξήσει τον λειτουργικό προϋπολογισμό του για το 2007. Επίσης τα κράτη μέλη καλούνται να τιμήσουν τη δέσμευσή τους να διασφαλίσουν την καταχώρηση των στοιχείων στο κεντρικό μητρώο του διαθέσιμου τεχνικού εξοπλισμού.
<SPEAKER ID="396" NAME="Manuel Medina Ortega" AFFILIATION="PSE">
(ES) Κύριε Προεδρεύων του Συμβουλίου, θέλω να αρχίσω ευχαριστώντας σας που η ερώτησή μου ήταν η πρώτη που απαντήσατε. Εύχομαι στην πορτογαλική Προεδρία καλή επιτυχία, επειδή όλοι χρειαζόμαστε να πετύχετε.
<P>
Δεύτερον, κύριε Προεδρεύων του Συμβουλίου, θέλω να εκφράσω μεγάλη ανησυχία για την ανεπάρκεια των συμφωνιών της 2ας Ιουνίου. " ΕΕ, που είναι η πλουσιότερη κοινότητα κρατών στον κόσμο, δεν μπορεί να συνεχίσει να επιτρέπει σε μία χώρα να αφήνει δεκάδες ναυαγούς να χάνονται στη θάλασσα λόγω έλλειψης πρακτικών μέτρων. Πιστεύω ότι η ΕΕ έχει επαρκή μέσα στη διάθεσή της και όμως οι πόροι που διαθέτουμε για να αντιμετωπίσουμε ανάλογες καταστάσεις -ιδιαίτερα ο Frontex- είναι εντελώς ανεπαρκείς. Είναι επαίσχυντο και απαράδεκτο να συμπεριφέρεται η ΕΕ κατ' αυτόν τον τρόπο λόγω έλλειψης οικονομικών μέτρων.
<SPEAKER ID="397" NAME="Manuel Lobo Antunes">
Προεδρεύων του Συμβουλίου. (PT) Καταρχάς, θέλω να ευχαριστήσω τον αξιότιμο βουλευτή για τα ευγενικά του λόγια με τα οποία ευχήθηκε καλή τύχη στην πορτογαλική Προεδρία.
<P>
Θέλω να πω ότι αυτό είναι ένα θέμα που η πορτογαλική Προεδρία δεν θεωρεί απλά σημαντικό, αλλά στην πραγματικότητα προτεραιότητά της. Στην ομιλία του στο Κοινοβούλιο σήμερα το πρωί, παρουσιάζοντας τις προτεραιότητες για το εξάμηνο της πορτογαλικής Προεδρίας, ο πορτογάλος Πρωθυπουργός υπογράμμισε ότι θέματα σχετικά με την καταπολέμηση της παράνομης μετανάστευσης θα είναι προτεραιότητα για την πορτογαλική Προεδρία. Θα εργαστούμε πράγματι σκληρά για να αντιμετωπίσουμε αυτά τα θέματα, αλλά πάντα από ανθρωπιστική άποψη, η οποία, για μας, είναι βασική.
<P>
Όπως γνωρίζετε, ελήφθησαν ορισμένα μέτρα σχετικά με αυτό το θέμα από το τελευταίο Ευρωπαϊκό Συμβούλιο. Προφανώς, μπορούμε πάντα να κάνουμε περισσότερα, και ίσως πρέπει να κάνουμε περισσότερα. Ωστόσο, επαναλαμβάνω ότι θεωρούμε αυτό το θέμα προτεραιότητα. Αποτελεί ένα σημαντικό μέρος της λίστας προτεραιοτήτων της πορτογαλικής Προεδρίας επομένως ο αξιότιμος βουλευτής μπορεί να είναι βέβαιος ότι θα κάνουμε ό,τι είναι δυνατό για να απαντήσουμε στις δικαιολογημένες ανησυχίες που έχει εκφράσει εδώ.
<SPEAKER ID="398" NAME="Πρόεδρος">

<P>
Θέμα: Παροχή επαρκών και ποιοτικών υπηρεσιών φύλαξης παιδιών στα κράτη μέλη
<P>
" έλλειψη επαρκών υποδομών φύλαξης και η μη παροχή τους σε χαμηλό κόστος είναι συχνά ανασταλτικός παράγοντας για την ίση συμμετοχή ανδρών και γυναικών στην αγορά εργασίας και την ίση κατανομή ευθυνών στο πλαίσιο της οικογενειακής ζωής.
<P>
Στο 18μηνο πρόγραμμα των τριών Προεδριών (έγγραφο 17079/06, Δεκέμβριος 2006), αναφέρεται ότι η Πορτογαλική Προεδρία θα υποστηρίξει την ενίσχυση της προσφοράς ποιοτικών υπηρεσιών φύλαξης παιδιών βάσει της απόφασης του Συμβουλίου της Βαρκελώνης (2002), αλλά και των άλλων εξαρτημένων ατόμων.
<P>
Ποιες είναι οι προθέσεις του Συμβουλίου για ρύθμιση της επάρκειας και της ποιότητας των υπηρεσιών αυτών;
<P>
Πώς οι προτάσεις κάλυψης των αναγκών συνδυασμού οικογενειακής και επαγγελματικής ζωής με την παροχή υποστήριξης στη φύλαξη των παιδιών και των εξαρτημένων ατόμων είναι δυνατόν να ενισχύσουν την απασχολησιμότητα, να οδηγήσουν στην αναγνώριση της άτυπης εργασίας καθώς και στην κατοχύρωση των προσόντων που αποκτήθηκαν δια της εμπειρίας με πιθανή, θεωρητική, συμπληρωματική κατάρτιση;
<SPEAKER ID="399" NAME="Manuel Lobo Antunes">
Προεδρεύων του Συμβουλίου. (PT) " αξιότιμη βουλευτής έθεσε μια άκρως επίκαιρη ερώτηση στο πλαίσιο των αλλαγών που διεξάγονται στην ευρωπαϊκή αγορά εργασίας υπό το πρίσμα της Στρατηγικής της Λισαβόνας.
<P>
Αναφορικά με τη συγκεκριμένη ερώτηση της αξιότιμης βουλευτού σχετικά με τη δράση που προβλέπεται από το Συμβούλιο και τον πιθανό αντίκτυπο των προτάσεων σε αυτόν τον τομέα, προφανώς το Συμβούλιο μπορεί να ενεργήσει μόνο μέσω νομοθετικών οδών που βασίζονται σε μία πρόταση της Επιτροπής. Αυτό θεσπίζεται από τις Συνθήκες.
<P>
Αυτή τη στιγμή δεν αναλύονται νομοθετικές προτάσεις σχετικά με τη φύλαξη παιδιών. " παροχή επαρκών και ποιοτικών υπηρεσιών φύλαξης παιδιών εξακολουθεί να εμπίπτει στην αρμοδιότητα των κρατών μελών. Μολονότι οι στόχοι της Βαρκελώνης έχουν εφαρμοστεί σε όλη την ΕΕ, το Συμβούλιο τους επανέλαβε στο Ευρωπαϊκό Σύμφωνο για την Ισότητα των Φύλων που υιοθετήθηκε τον Μάρτιο 2006, όταν, το Συμβούλιο αποφάσισε ότι η διαθεσιμότητα δομών φύλαξης παιδιών υψηλής ποιότητας πρέπει να αυξηθεί, ανάλογα με τους εσωτερικούς στόχους κάθε κράτους μέλους.
<P>
Επισημαίνουμε επίσης ότι το Συμβούλιο επανέλαβε επιπλέον τη δέσμευσή του αναφορικά με πολιτικές υπέρ της οικογένειας, συμπεριλαμβανομένης της φύλαξης παιδιών, στα συμπεράσματα που υιοθετήθηκαν στις 30 Μαΐου 2007 σχετικά με τη σημασία πολιτικών υποστήριξης της οικογένειας στην Ευρώπη και τη δημιουργία μιας Συμμαχίας για τις Οικογένειες.
<P>
" αξιότιμη βουλευτής ανέφερε επίσης το 18μηνο πρόγραμμα που καλύπτει τη γερμανική, την πορτογαλική και τη σλοβενική Προεδρία που θεσπίζει ότι ένας από τους κύριους στόχους των τριών Προεδριών είναι η ενίσχυση του ευρωπαϊκού κοινωνικού μοντέλου, που είναι αναπόσπαστο μέρος της Στρατηγικής της Λισαβόνας. Το πρόγραμμα θεσπίζει επίσης ότι, σε αυτό το συγκεκριμένο πλαίσιο, θα δοθεί έμφαση στην καλύτερη ισορροπία μεταξύ επαγγελματικής, οικογενειακής και προσωπικής ζωής, στις επαρκείς υποδομές φύλαξης παιδιών, και στη βοήθεια για τους ηλικιωμένους και τα άτομα με αναπηρία.
<P>
Στην προσπάθειά της να επιτύχει αυτόν τον στόχο, η πορτογαλική Προεδρία οργανώνει επίσης ένα συνέδριο σχετικά με την ισορροπία μεταξύ επαγγελματικής, προσωπικής ζωής και οικογένειας: νέες προκλήσεις για τους κοινωνικούς εταίρους και δημόσιες πολιτικές. Αυτό το συνέδριο θα διεξαχθεί στη Λισαβόνα στις 12 και 13 Ιουλίου 2007, αρχίζοντας, δηλαδή, αύριο.
<SPEAKER ID="400" NAME="Μαρία Παναγιωτοπούλου-Κασσιώτου" AFFILIATION="PPE-DE">
Καλωσορίζω και εγώ την καινούργια Προεδρία και ευχαριστώ για την απάντηση τον εκπρόσωπο της Πορτογαλικής Προεδρίας.
<P>
Βέβαια η 12η και η 13η Ιουλίου είναι οι επόμενες μέρες. Για να αναθερμάνω το ενδιαφέρον όλων μας, θα ήθελα να ρωτήσω αν μπορούν να σχεδιασθούν μέτρα στο πλαίσιο των προσόντων, θέμα για το οποίο έχουμε και άλλες νομοθετικές αποφάσεις του Συμβουλίου και του Κοινοβουλίου.
<SPEAKER ID="401" NAME="Manuel Lobo Antunes">
Προεδρεύων του Συμβουλίου. (PT) Ευχαριστώ το αξιότιμο μέλος για τα ευγενικά της λόγια και τις ευχές της για καλή επιτυχία στην πορτογαλική Προεδρία. Κατά την ανάγνωση του καταλόγου με τις προτεραιότητες της πορτογαλικής Προεδρίας, θα αντιληφθήκατε την προσοχή και τη σημασία που αποδίδεται στα κοινωνικά θέματα και, ειδικά, σε αυτά που αφορούν τη σχέση μεταξύ εργασίας και οικογένειας.
<P>
Όσον αφορά το συγκεκριμένο ζήτημα που μόλις θίξατε, το Συμβούλιο είναι προφανώς ανοιχτό να μελετήσει και να εξετάσει όλες τις προτάσεις, ενώ η Επιτροπή έχει ασφαλώς σημαντικό ρόλο να διαδραματίσει στο εν λόγω ζήτημα. Μόλις η Επιτροπή προτείνει συμπληρωματικά ή άλλα μέτρα στον τομέα αυτό, το Συμβούλιο θα είναι προφανώς έτοιμο να τα συζητήσει και να τα μελετήσει. Από τη στιγμή που η πορτογαλική Προεδρία υπογραμμίζει τη σημασία της κοινωνικής πολιτικής και του ευρωπαϊκού κοινωνικού μοντέλου στο πλαίσιο του προγράμματός της, είναι ασφαλώς ιδιαίτερα πρόθυμη να εξετάσει κάθε πρόταση που μπορεί να κατατεθεί.
<SPEAKER ID="402" NAME="Πρόεδρος">

<P>
Θέμα: Αποτυχία ως προς τη συμφωνία για τις αποφάσεις-πλαίσιο σχετικά με τα δικονομικά δικαιώματα
<P>
Αισθάνεται το Συμβούλιο υπερήφανο που αποδείχτηκε ανίκανο να συμφωνήσει για τα νομικά δικαιώματα των υπόπτων και των κατηγορουμένων στην ΕΕ; Πρόκειται για την απόφαση-πλαίσιο για τα δικονομικά δικαιώματα σε περίπτωση ποινικής δίωξης. Τι αποκομίζει κανείς από το γεγονός ότι τα 27 κράτη μέλη είναι ανίκανα να συμφωνήσουν για εγγυήσεις που θα διασφαλίζουν μια δίκαιη μεταχείριση και δίκη, βάσει ενός μέτρου που θεωρήθηκε ως βασικό και συμπληρωματικό του ευρωπαϊκού εντάλματος σύλληψης; Πώς ενισχύει αυτό τη φωνή της ΕΕ που υποστηρίζει τα ανθρώπινα δικαιώματα στον κόσμο; Ποια μέτρα θα λάβει η πορτογαλική Προεδρία για να αναζωογονήσει αυτήν την απόφαση-πλαίσιο;
<SPEAKER ID="403" NAME="Manuel Lobo Antunes">
Προεδρεύων του Συμβουλίου. (PT) Το Συμβούλιο είναι απογοητευμένο που δεν κατέστη δυνατή η επίτευξη συμφωνίας σε αυτό το ζήτημα κατά τη συνεδρίαση που πραγματοποιήθηκε στο Λουξεμβούργο την 12η και 13η Ιουνίου, μολονότι η ανάλυση και η έγκριση αυτής της απόφασης-πλαισίου αποτέλεσε προτεραιότητα όχι μόνο για τη γερμανική Προεδρία, αλλά επίσης για τις προηγούμενες Προεδρίες μετά από την παρουσίαση της πρότασης της Επιτροπής προς το Συμβούλιο στις 28 Απριλίου 2004.
<P>
Σε αυτό το πλαίσιο, θα ήθελα να υπενθυμίσω στην αξιότιμη βουλευτή ότι την 1η και 2η Ιουλίου 2006 το Συμβούλιο συμφώνησε τις αρχές που πρέπει να διέπουν τις μετέπειτα εργασίες σε σχέση με αυτήν την πρόταση. Συμφωνήθηκε ότι το πεδίο της προτεινόμενης απόφασης-πλαισίου θα περιοριστεί στο δικαίωμα της ενημέρωσης, στο δικαίωμα της δικαστικής συνδρομής, στο δικαίωμα της ελεύθερης δικαστικής συνδρομής, στο δικαίωμα ενός διερμηνέα και στο δικαίωμα της μετάφρασης των δικονομικών εγγράφων. Κατά τη συνεδρίασή του στις 15 και 16 Ιουνίου 2006, το Συμβούλιο ζήτησε την ολοκλήρωση των διαπραγματεύσεων σχετικά με τα δικονομικά δικαιώματα σε περιπτώσεις ποινικών διώξεων. Στη συνεδρίασή του της 19ης Απριλίου 2007, το Συμβούλιο κατέληξε στο συμπέρασμα ότι οι εργασίες σε αυτό το ζήτημα πρέπει να συνεχιστούν, προκειμένου να επιτευχθεί συναίνεση στο Ευρωπαϊκό Συμβούλιο του Ιουνίου σχετικά με το πεδίο εφαρμογής του μέσου. Το ζήτημα που έπρεπε να επιλυθεί, ήταν εάν η Ευρωπαϊκή Ένωση είχε την αρμοδιότητα να νομοθετήσει σε αμιγώς εθνικές περιπτώσεις ή εάν η νομοθεσία -θα ήθελα μάλιστα να επισημάνω ότι τουλάχιστον 21 κράτη μέλη συμμερίζονται αυτήν την άποψη- πρέπει να εφαρμοστεί αποκλειστικά και μόνο σε διασυνοριακές περιπτώσεις.
<P>
Θα ήθελα να υπογραμμίσω με έμφαση ότι ειδικά η γερμανική Προεδρία κατέβαλε κάθε δυνατή προσπάθεια για να επιτευχθεί συναίνεση σε αυτό το ζήτημα, δυστυχώς όμως χωρίς επιτυχία. Με τη σειρά της, η πορτογαλική Προεδρία θα προσπαθήσει να βρει τρόπο να προχωρήσουμε προς τα εμπρός. Προς το παρόν, αναλύουμε το περιεχόμενο του φακέλου, όπως αυτό προέκυψε από τις συζητήσεις του Συμβουλίου της 12ης και 13ης Ιουνίου 2007.
<SPEAKER ID="404" NAME="Sarah Ludford" AFFILIATION="ALDE">
(EN) Σε ορισμένα κράτη μέλη η εφαρμογή των δικαιωμάτων που ορίζονται στην Ευρωπαϊκή Σύμβαση Ανθρωπίνων Δικαιωμάτων είναι ανεπαρκής, συνεπώς χρειαζόμαστε ένα μέτρο που θα καθιστά σαφή τα δικαιώματα σε πληροφόρηση, νομική βοήθεια, διερμηνεία, κ.ο.κ. Πράγματι, το Συμβούλιο της Ευρώπης χαιρέτισε την απόφαση-πλαίσιο, αποδυναμώνοντας πλήρως τους ισχυρισμούς -από το "Β, για παράδειγμα- ότι θα υπονόμευε την ΕΣΔΑ. Χαιρετίζω αυτό που είπε η Προεδρία.
<P>
Κύριε Προεδρεύων του Συμβουλίου, πιστεύετε ότι οι αναμενόμενες αλλαγές στη Συνθήκη για μετάβαση σε ειδική πλειοψηφία και συναπόφαση θα βοηθήσουν; Θα προσπαθήσετε εσείς, ίσως, να βρείτε έναν τρόπο να εφαρμοστεί ενισχυμένη συνεργασία; Θα προσπαθήσετε να προωθήσετε κάτι αντίστοιχο με τη Συνθήκη Prüm για τα δικαιώματα - ίσως μια πρωτοβουλία σε επίπεδο κρατών μελών; Πώς θα διασφαλίσετε, στην πράξη, ότι θα έχουμε αυτό το απολύτως ζωτικό μέτρο ως αντιστάθμισμα στο ευρωπαϊκό ένταλμα σύλληψης και σε άλλα μέτρα που κατέστησαν την ποινική δίωξη ευκολότερη, ώστε να ξέρουν οι πολίτες μας ότι τα δικαιώματά τους είναι σημαντικά στην ΕΕ;
<SPEAKER ID="405" NAME="Manuel Lobo Antunes">
Προεδρεύων του Συμβουλίου. (PT) Πιστεύω ότι είναι ακόμη λίγο νωρίς για να απαντήσω πλήρως σε όλες τις ερωτήσεις που έχετε θέσει. Ναι μεν ήταν μια απλή ερώτηση, περιείχε όμως διάφορα σκέλη και είχε πολλές εκδοχές. Επεσήμανα ότι η Προεδρία μας ξεκίνησε μόλις πριν από μερικές ημέρες. Στην παρούσα φάση, αναλύουμε το περιεχόμενο των φακέλων για να διαπιστώσουμε πώς μπορούμε να προχωρήσουμε στο εν λόγω ζήτημα.
<P>
Αναφερθήκατε, για παράδειγμα, στη δυνατότητα να διευκολυνθεί η διαδικασία της συναπόφασης μέσω της ψηφοφορίας με ειδική πλειοψηφία, την πιο διαδεδομένη εφαρμογή της ειδικής πλειοψηφίας. Καθόσον γνωρίζω, αυτή η δυνατότητα δεν προβλέπεται σήμερα στις Συνθήκες, αλλά πρέπει να προβλεφθεί στη λεγόμενη "αναθεωρητική συνθήκη", η οποία δεν βρίσκεται ακόμα καν στη φάση της διαπραγμάτευσης στη Διακυβερνητική Διάσκεψη. Αυτό για το οποίο μπορώ να διαβεβαιώσω το αξιότιμο μέλος είναι ότι, όπως θα διαπιστώσατε από την ομιλία μου, αποδίδουμε μεγάλη σημασία σε αυτό το ζήτημα και στον επιτακτικό του χαρακτήρα. Υπό το πρίσμα ολόκληρης της μέχρι τώρα διαδικασίας και δεδομένου του ιστορικού αυτού του ζητήματος, πρέπει να προσπαθήσουμε να εξεύρουμε τη λύση που θα έχει τη στήριξη όλων των κρατών μελών.
<SPEAKER ID="406" NAME="Πρόεδρος">
" ερώτηση αριθ. 4 καταπίπτει, διότι ο συντάκτης της απουσιάζει.
<P>

<P>
Θέμα: Ενισχυμένη μεσογειακή συνεργασία
<P>
Πώς κρίνει η Προεδρία του Συμβουλίου την ιδέα περί ενισχυμένης μεσογειακής συνεργασίας, την οποία πρότεινε ο Γάλλος πρόεδρος Σαρκοζί, και ποια μέτρα σχεδιάζει το Συμβούλιο προκειμένου να εμποδίσει μια ενδεχόμενη αποτυχία της διαδικασίας της Βαρκελώνης;
<SPEAKER ID="407" NAME="Manuel Lobo Antunes">
Προεδρεύων του Συμβουλίου. (PT) Προφανώς, η Προεδρία καλωσορίζει οποιαδήποτε πρωτοβουλία ή πρόταση αφορά τις σχέσεις μεταξύ της Ευρωπαϊκής Ένωσης και των μεσογειακών κρατών και αποσκοπεί στην ενίσχυση της ευρωμεσογειακής συνεργασίας. Αυτή η περιοχή βρισκόταν ανέκαθεν, και θα εξακολουθήσει να βρίσκεται, στην κορυφή της ημερήσιας διάταξης της ΕΕ.
<P>
Προς το παρόν, δεν έχουμε στη διάθεσή μας συγκεκριμένες λεπτομέρειες για τις ιδέες που προτάθηκαν από τον Γάλλο Πρόεδρο επ' αυτού του θέματος, επομένως δεν είμαι προς το παρόν σε θέση να τις σχολιάσω.
<SPEAKER ID="408" NAME="Bernd Posselt" AFFILIATION="PPE-DE">
(DE) Έχω δύο σύντομες συμπληρωματικές ερωτήσεις. Πρώτον, πώς σχεδιάζετε να βελτιώσετε και να εντείνετε τη συνεργασία με τη Βόρεια Αφρική, που σήμερα δεν είναι ικανοποιητική; Δεύτερον, εξετάζετε τη δημιουργία μίας μεσογειακής κοινότητας ως εναλλακτική της πλήρους ένταξης της Τουρκίας στην ΕΕ;
<SPEAKER ID="409" NAME="Manuel Lobo Antunes">
Προεδρεύων του Συμβουλίου. (PT) Θα διαπιστώσατε επίσης στο έγγραφό μας που συνοψίζει τις προτεραιότητες της πορτογαλικής Προεδρίας την ενίσχυση της σχέσης μεταξύ της Ευρωπαϊκής Ένωσης και των μεσογειακών χωρών, καθώς και την πρόθεσή μας, στο πλαίσιο της ευρωμεσογειακής εταιρικής σχέσης, να πραγματοποιηθούν κάποιες υψηλού επιπέδου υπουργικές συναντήσεις για μια σειρά θεμάτων. Αυτός είναι, όντως, ένας σημαντικός τομέας, στον οποίο η πορτογαλική Προεδρία θα επικεντρώσει πλήρως την προσοχή της, όπως δήλωσε επίσης σήμερα εδώ με απόλυτη σαφήνεια ο πορτογάλος Πρωθυπουργός κατά τη διάρκεια της συζήτησης για τις προτεραιότητες της πορτογαλικής Προεδρίας.
<P>
Όσον αφορά την ευρωμεσογειακή συνεργασία ή ένωση, δηλαδή την πρόταση που κατατέθηκε από τον Γάλλο Πρόεδρο, επαναλαμβάνω αυτό που έχει ήδη πει: ότι έχουμε την ανάγκη και την επιθυμία να σχηματίσουμε σαφέστερη άποψη για το ποιες συγκεκριμένες προτάσεις θα κατατεθούν εντέλει, ούτως ώστε να μπορέσουμε στη συνέχεια να προβούμε σε μια γενική επισκόπηση ολόκληρου του πλαισίου σχέσεων μεταξύ της Ευρωπαϊκής Ένωσης και των χωρών της Μεσογείου.
<SPEAKER ID="410" NAME="Πρόεδρος">
" ερώτηση αριθ. 6 δεν συζητείται, δεδομένου ότι το θέμα της υπάρχει ήδη στην ημερήσια διάταξη της τρέχουσας περιόδου συνόδου.
<P>
Οι ακόλουθες ερωτήσεις θα απαντηθούν μαζί, διότι πραγματεύονται το ίδιο θέμα:
<P>
Θέμα: Εισαγωγές βοείου κρέατος της Βραζιλίας στην ΕΕ
<P>
Υπάρχουν ολοένα αυξανόμενες ενδείξεις που δείχνουν ότι τα πρότυπα και οι εφαρμοζόμενοι έλεγχοι στον τομέα του βοείου κρέατος της Βραζιλίας έχουν περιέλθει σε βαθύ τέλμα, προσφέρονται ευρέως για καταχρήσεις και δεν είναι εξίσου αυστηροί με τους αντίστοιχους κανόνες που εφαρμόζονται στους ευρωπαίους αγρότες - παρόλα αυτά η ΕΕ συνεχίζει να εισάγει βόειο κρέας από τη Βραζιλία.
<P>
Με αυτά τα δεδομένα, σκοπεύει το Συμβούλιο να προστατεύσει τους ευρωπαίους παραγωγούς και καταναλωτές βοείου κρέατος και να διασφαλίσει ότι οι παραγωγοί και οι καταναλωτές μπορούν να είναι βέβαιοι ότι όλο το βόειο κρέας στην ευρωπαϊκή αγορά τηρεί τα ίδια υψηλά πρότυπα;
<P>
Θέμα: Ξεχωριστή συμφωνία ΕΕ - Βραζιλίας για τον τομέα του βοείου κρέατος
<P>
Μπορεί το Ευρωπαϊκό Συμβούλιο να προβεί σε δήλωση για το αν προτίθεται να επιδιώξει μια αυτόνομη συμφωνία μεταξύ της ΕΕ και της Βραζιλίας όσον αφορά τις εισαγωγές βοείου κρέατος της Βραζιλίας στην ΕΕ, αν οι διαπραγματεύσεις του ΠΟΕ δεν σημειώσουν πρόοδο τους ερχόμενους μήνες; Για μία τέτοιου είδους συμφωνία μεταξύ ΕΕ και Βραζιλίας, πρέπει το Ευρωπαϊκό Συμβούλιο να αναθέσει στον επίτροπο κ. Mandelson να την ολοκληρώσει ή ο επίτροπος κ. Mandelson έχει ήδη την αρμοδιότητα να ολοκληρώσει αυτήν τη συμφωνία στο πλαίσιο της διαπραγματευτικής εντολής του;
<SPEAKER ID="411" NAME="Manuel Lobo Antunes">
Προεδρεύων του Συμβουλίου. (PT) Κύριε Πρόεδρε, θα ήθελα να ζητήσω από τους αξιότιμους βουλευτές να ανατρέξουν στις απαντήσεις της γερμανικής Προεδρίας στην προφορική ερώτηση της 20ής Ιουνίου 2007, δηλαδή πριν από λίγο καιρό.
<P>
Το Συμβούλιο θα ήθελε, καταρχάς, να τονίσει ότι όσον αφορά τις νέες νομοθετικές προτάσεις είναι ασφαλώς ευθύνη της Επιτροπής να ασκήσει το δικαίωμα πρωτοβουλίας που έχει. Όσον αφορά τη συγκεκριμένη ερώτηση για τις εισαγωγές βοείου κρέατος, πρέπει να λάβουμε υπόψη το γεγονός ότι, σύμφωνα με το κοινοτικό δίκαιο, η Επιτροπή είναι αρμόδια να διαχειριστεί τη ρήτρα διασφάλισης. Κατά συνέπεια, το Συμβούλιο δεν έχει άμεση επιρροή στις αποφάσεις που λαμβάνονται από την Επιτροπή σε αυτόν τον τομέα.
<SPEAKER ID="412" NAME="Mairead McGuinness" AFFILIATION="PPE-DE">
(EN) " απάντηση ήταν σύντομη, αλλά η ερώτηση είναι πολύ σοβαρή και δεν θα ξεχαστεί. Αυτό που βλέπουμε εδώ είναι έλλειψη ισορροπίας μεταξύ των προτύπων της Βραζιλίας και των προτύπων της Ευρώπης, αυτών που απαιτούμε από τους παραγωγούς μας και περιμένουν οι καταναλωτές μας και αυτών που παρέχονται από το βόειο κρέας που εισάγεται στην ΕΕ από τη Βραζιλία.
<P>
Παρατηρώ στις προτεραιότητές σας, κύριε Προεδρεύων του Συμβουλίου, ότι έχετε μια ειδική σχέση με τη Βραζιλία και επιδιώκετε ιδιαίτερο πολιτικό διάλογο με αυτή τη χώρα. Τονίζω ότι εξετάζουμε την απαγόρευση αυτών των εισαγωγών και πιστεύω ότι, όσον αφορά την ασφάλεια και την προστασία των καταναλωτών, αυτό είναι το λιγότερο που θα έπρεπε να εξετάζουμε.
<P>
Επί του θέματος της εμπορικής συμφωνίας, θα σας ζητούσα να ασχοληθείτε με αυτό το συγκεκριμένο ζήτημα και με την πιθανότητα αυτού.
<SPEAKER ID="413" NAME="Manuel Lobo Antunes">
Προεδρεύων του Συμβουλίου. (PT) Πολύ σύντομα, κύριε Πρόεδρε, θα ήθελα να σας ευχαριστήσω για τις θερμές σας ευχές για επιτυχία της πορτογαλικής Προεδρίας και να δηλώσω στο Σώμα ότι, όσον αφορά την πρωτοβουλία αυτής της Προεδρίας, η πρώτη σύνοδος κορυφής ΕΕ-Βραζιλίας πραγματοποιήθηκε προσφάτως στη Λισαβόνα. Πιστεύω ότι αυτή η σύνοδος κορυφής θα δώσει εν πολλοίς τον τόνο για τις μελλοντικές σχέσεις ανάμεσα στην ΕΕ και τη Βραζιλία, τις οποίες θα θέλαμε ασφαλώς να δούμε να τίθενται σε νέα βάση. Ο στρατηγικός διάλογος που θα καθιερώσουμε με τη Βραζιλία θα συμπεριλαμβάνει τα πάντα - καλύπτοντας ζητήματα από την οικονομία και το εμπόριο μέχρι την ενέργεια και την κλιματική αλλαγή. Πιστεύω ότι αυτά και άλλα ζητήματα θα συνεχίσουν να έχουν τη θέση τους. Αυτό ήταν που ήθελα να πω στο αξιότιμο μέλος.
<SPEAKER ID="414" NAME="Πρόεδρος">
Οι ερωτήσεις αριθ. 9 και 10 δεν συζητούνται, δεδομένου ότι το θέμα τους υπάρχει ήδη στην ημερήσια διάταξη της τρέχουσας περιόδου συνόδου.
<P>
Οι ερωτήσεις αριθ. 11 έως 13 αποσύρονται.
<P>
Οι ερωτήσεις αριθ. 14 έως 18 καταπίπτουν, διότι οι συντάκτες τους απουσιάζουν.
<P>
Θέμα: Έκπτωση Κούρδου δημάρχου διότι παρείχε πολυγλωσσικές υπηρεσίες στον δήμο του
<P>
Το Συμβούλιο της Επικρατείας της Τουρκίας απεφάσισε στις 14 Ιουνίου 2007 την έκπτωση του Κούρδου δημάρχου Αμπντουλάχ Ντεμιρμπάς από το αξίωμά του και την διάλυση του Δημοτικού Συμβουλίου του Νότιου διαμερίσματος της πόλης του Ντιαρμπακίρ, διότι παρείχοντο επισήμως διοικητικές υπηρεσίες στα τουρκικά, τα κουρδικά, τα αγγλικά και τα συριακά. Σύμφωνα με έρευνα του 2006, οι πολίτες κουρδικής γλώσσας στην περιοχή αυτή αποτελούν το 72% του πληθυσμού της διοικητικής περιφέρειας.
<P>
Όλοι οι πολίτες έχουν το δικαίωμα να χρησιμοποιούν την μητρική τους γλώσσα. Με την ενέργεια αυτή, η Τουρκία παραβιάζει τα πολιτισμικά και τα γλωσσικά δικαιώματα καθώς και την ελευθερία έκφρασης των μειονοτήτων, που αποτελούν θεμελιώδεις προϋποθέσεις προκειμένου να ενταχθεί στην Ευρωπαϊκή Ένωση.
<P>
Ερωτώ το Συμβούλιο εάν προτίθεται να αντιδράσει στην σοβαρή αυτή παραβίαση και εάν σκοπεύει να θέσει το ζήτημα αυτό κατά τον διάλογο με τις τουρκικές αρχές με σκοπό την αποκατάσταση του Δημάρχου και του Δημοτικού Συμβουλίου στα καθήκοντά τους και την εξασφάλιση της ειρηνικής συνύπαρξης σε όλους τους κατοίκους της Τουρκίας.
<SPEAKER ID="415" NAME="Manuel Lobo Antunes">
Προεδρεύων του Συμβουλίου. (PT) Χάρη στην αποτελεσματικότητα όλων των συνεργατών μου, ήταν εύκολο να εντοπίσω την ερώτηση 19, στην οποία αναφερθήκατε, και είμαι χαρούμενος που θα σας απαντήσω.
<P>
Σύμφωνα με τη δική μας αντίληψη, η προσέγγιση της Τουρκίας σε σχέση με τα δικαιώματα των μειονοτήτων εξακολουθεί να είναι περιοριστική. Όσον αφορά τα πολιτιστικά δικαιώματα, έχουν υποβληθεί νομοθετικές τροπολογίες, όπως γνωρίζετε, με σκοπό να επιτραπεί η εκπαίδευση και η μετάδοση προγραμμάτων και σε άλλες γλώσσες πέραν της τουρκικής. Ωστόσο, στο σύστημα της δημόσιας εκπαίδευσης διατηρούνται ακόμη περιορισμοί σχετικά με την εκμάθηση αυτών των γλωσσών. Επιπρόσθετα, εξακολουθούν να υπάρχουν περιορισμοί στη χρήση γλωσσών πέραν της τουρκικής τόσο στην πολιτική ζωή όσο και στη συναλλαγή με τις δημόσιες υπηρεσίες.
<P>
Ασφαλώς, πρέπει να καταβληθούν νέες και σημαντικές προσπάθειες από την Τουρκία στον συγκεκριμένο τομέα. " Τουρκία πρέπει να εγγυηθεί την πολιτισμική πολυμορφία και να προωθήσει το σεβασμό και την προστασία των μειονοτήτων, όπως προβλέπεται στην Ευρωπαϊκή Σύμβαση Ανθρωπίνων Δικαιωμάτων και στις αρχές που υιοθετήθηκαν στη Σύμβαση Πλαίσιο για την προστασία των Εθνικών Μειονοτήτων του Συμβουλίου της Ευρώπης, σύμφωνα με τις βέλτιστες πρακτικές των κρατών μελών.
<P>
Μην αμφιβάλλει κανείς ότι η ΕΕ αποδίδει τεράστια σημασία σε αυτό το θέμα, το οποίο αποτελεί αναπόσπαστο τμήμα της εν εξελίξει μεταρρυθμιστικής διαδικασίας στην Τουρκία και ότι θα συνεχίσει να το παρακολουθεί εκ του σύνεγγυς και να αξιολογεί την πρόοδο που συντελείται στον εν λόγω τομέα.
<SPEAKER ID="416" NAME="Luisa Morgantini" AFFILIATION="GUE/NGL">
(IT) Κύριε Πρόεδρε, κυρίες και κύριοι, σε γενικές γραμμές η απάντηση είναι πολύ ορθή, μολονότι εγώ ρώτησα επίσης εάν σκοπεύετε να αντιμετωπίσετε το ζήτημα με συγκεκριμένες ενέργειες.
<P>
Ανέφερα το συγκεκριμένο παράδειγμα ενός κούρδου δημάρχου, ο οποίος εξέπεσε του αξιώματός του γιατί παρείχε δημοτικές υπηρεσίες στη γλώσσα του, σε μια πόλη όπου το 72% του πληθυσμού είναι Κούρδοι. Θα ήθελα λοιπόν να ρωτήσω εάν το Συμβούλιο σκοπεύει να αναλάβει κάποια πρωτοβουλία σχετικά με αυτό το ζήτημα στο πλαίσιο του διαλόγου και να ζητήσει, για παράδειγμα, την αποκατάσταση του δημάρχου, καθώς εν τω μεταξύ απαγορεύθηκε και η αναγραφή του ονόματος των χωριών στα κουρδικά και το γραφείο του κυβερνήτη του Ντιγιαρμπακίρ, χθες, εναντιώθηκε και ουσιαστικά καθαίρεσε το Δημοτικό Συμβούλιο που ήθελε την αναγραφή του ονόματος των οδών τόσο στα κουρδικά όσο και στα τουρκικά.
<SPEAKER ID="417" NAME="Manuel Lobo Antunes">
Προεδρεύων του Συμβουλίου. (PT) Κύριε Πρόεδρε, θα ήθελα εν συντομία να πω στην αξιότιμη συνάδελφο ότι όλες οι ερωτήσεις που αφορούν τον διάλογο για ζητήματα όπως τα ανθρώπινα δικαιώματα και ο σεβασμός των μειονοτήτων αποτελούν αντικείμενο πολύ προσεκτικής και ενδελεχούς ανάλυσης από την ΕΕ. Αυτό ισχύει τόσο σε αυτήν την περίπτωση όσο και σε άλλες. Παρακαλώ μείνετε ήσυχη ότι αυτό θα το κάνουμε πράξη.
<SPEAKER ID="418" NAME="Bernd Posselt" AFFILIATION="PPE-DE">
(DE) Θέλω να κάνω άλλη μία ερώτηση. " Τουρκία εξαγγέλλει μονίμως αλλαγές στη νομοθεσία, αλλά δεν εγκρίνει ποτέ τους νόμους και η κατάσταση χειροτερεύει. Έτσι, θα ήθελα να ρωτήσω αν πιστεύετε ότι αυτός ο νόμος για τη γλώσσα που αναφέρατε και η νομοθεσία για την ελεύθερη θρησκευτική έκφραση που αναφέραμε εμείς θα εγκριθούν τελικά εφέτος. Τι θα κάνει το Συμβούλιο στην αντίθετη περίπτωση;
<SPEAKER ID="419" NAME="Manuel Lobo Antunes">
Προεδρεύων του Συμβουλίου. (PT) Το μόνο που μπορώ να πω στον αξιότιμο βουλευτή είναι ότι ελπίζω και επιθυμώ αυτό πράγματι να συμβεί. Όντως, οι εθνικές αρχές στην Τουρκία έχουν το δικαίωμα να εγκρίνουν οποιαδήποτε νομοθεσία επιθυμούν. Το Συμβούλιο δεν διαθέτει τα μέσα, όπως μπορεί να φαντάζεστε, για να υποχρεώσει την Τουρκία να υιοθετήσει κάποια νομοθεσία. Φυσικά, το Συμβούλιο μπορεί να γνωστοποιήσει τις επιθυμίες του σε κάποιο συγκεκριμένο θέμα και να εκφράσει την ικανοποίησή του. Αυτό κάνουμε άλλωστε, όπως γνωρίζετε, στο πλαίσιο της διαδικασίας διαπραγμάτευσης για την ένταξη της Τουρκίας στην ΕΕ. Προφανώς, αυτά τα ζητήματα θα έχουν επίσης επιπτώσεις σε αυτήν τη διαδικασία διαπραγμάτευσης.
<SPEAKER ID="420" NAME="Πρόεδρος">

<P>
Θέμα: Ενεργειακή ασφάλεια στην ΕΕ για τα επόμενα 20 χρόνια
<P>
Ο εφοδιασμός σε παραδοσιακές μορφές ενέργειας γίνεται ολοένα και πιο δύσκολος και οι πηγές ενέργειας αρχίζουν να χρησιμοποιούνται ως μέσο άσκησης πολιτικής πίεσης.
<P>
Ποιο βαθμό ενεργειακής ασφάλειας επιθυμεί να επιτύχει το Συμβούλιο για την ΕΕ; Έχει καταρτιστεί κάποιο επιχειρησιακό πρόγραμμα δράσης με σκοπό τη διασφάλιση της ενεργειακής ασφάλειας για τα επόμενα 20 χρόνια;
<SPEAKER ID="421" NAME="Manuel Lobo Antunes">
Προεδρεύων του Συμβουλίου. (PT) Κύριε Πρόεδρε, θα ήθελα να επισημάνω ότι η ασφάλεια εφοδιασμού είναι ένας από τους τρεις στόχους της ενεργειακής πολιτικής της Κοινότητας· σκοπός αυτής της πολιτικής είναι η επίτευξη του υψηλότερου δυνατού βαθμού ενεργειακής ασφάλειας. Ωστόσο, όπως και με άλλες κοινοτικές πολιτικές, η ενεργειακή πολιτική πρέπει να λάβει επίσης υπόψη και άλλους παράγοντες, όπως τα έξοδα, τις ρυθμίσεις της εσωτερικής αγοράς και, το σημαντικότερο όλων, τους γενικούς στόχους της ΕΕ σε σχέση με την κλιματική αλλαγή. " ενεργειακή ασφάλεια δεν είναι ένας αντικειμενικός και μετρήσιμος στόχος, για τον οποίο μπορεί να τεθεί μια αριθμητική τιμή. Πρέπει να θεωρείται μια δυναμική διαδικασία που εξαρτάται από την αλληλεπίδραση της ΕΕ με τρίτες χώρες και από τις προτιμήσεις των πολιτών της ΕΕ αναφορικά με το μείγμα ενέργειας και την τεχνολογική ανάπτυξη.
<P>
Σε απάντηση, επομένως, της πρώτης ερώτησης, το Συμβούλιο δεν έχει καθορίσει κάποιο στόχο για την ενεργειακή ασφάλεια, όπως αναφέρθηκε από τον αξιότιμο συνάδελφο, ούτε, εξ όσων τουλάχιστον γνωρίζει το Συμβούλιο, προετοιμάζεται τέτοιου είδους νομοθετική πρόταση από την Επιτροπή. " Προεδρία του Συμβουλίου θα ήθελε επίσης να τονίσει ότι ένας από τους κύριους στόχους της ανάπτυξης και εφαρμογής της ενεργειακής κοινοτικής πολιτικής στο εσωτερικό και στο εξωτερικό τις προσεχείς δεκαετίες είναι να διασφαλίσει και να βελτιώσει την ασφάλεια εφοδιασμού στην ΕΕ. Αυτό κατέστη εκ νέου σαφές, όπως γνωρίζετε, στα συμπεράσματα του Ευρωπαϊκού Συμβουλίου της 8ης και 9ης Μαρτίου 2007, τα οποία μπορεί να θεωρηθούν σχεδόν ιστορικής σημασίας ως προς αυτήν την άποψη.
<P>
Τα κύρια στοιχεία της ενεργειακής πολιτικής της ΕΕ, η οποία συμβάλλει άμεσα ή έμμεσα στην αύξηση της ασφάλειας του εφοδιασμού και η οποία θα συνεχίσει να αποτελεί τη βασική κινητήρια δύναμη για αυξημένη ασφάλεια του εφοδιασμού στην ΕΕ τα επόμενα 20 χρόνια, όπως μνημόνευσε το αξιότιμο μέλος, είναι πρώτον η διαφοροποίηση σε σχέση τόσο με τις πηγές όσο και με τους προμηθευτές ενέργειας· δεύτερον, η αύξηση στη χρήση των ανανεώσιμων μορφών ενέργειας· τρίτον, η μεγαλύτερη ενεργειακή απόδοση· και τέταρτον, η ενίσχυση των κοινοτικών δικτύων ενέργειας.
<P>
Εκτός από αυτούς τους μείζονες στόχους και τις πολιτικές κατευθυντήριες γραμμές, το σχέδιο δράσης του Συμβουλίου, το οποίο εγκρίθηκε τον Μάρτιο, προβλέπει μια σειρά από μέτρα, όπως μια μελέτη για τις εγκαταστάσεις αποθήκευσης αερίου, την ανάπτυξη αποτελεσματικών μηχανισμών αντίδρασης σε περιπτώσεις κρίσεων και τη δημιουργία του Παρατηρητηρίου Ενέργειας, το οποίο θα επιφέρει πρόσθετη ασφάλεια εφοδιασμού για το σύνολο της ΕΕ και για κάθε κράτος μέλος ξεχωριστά.
<SPEAKER ID="422" NAME="Leopold Józef Rutowicz" AFFILIATION="UEN">
(PL) Θα ήθελα να σας ευχαριστήσω, κυρίως για την πολύ λεπτομερή σας απάντηση, αλλά θα ήθελα να ρωτήσω, εάν υπάρχει κάποιο επενδυτικό πρόγραμμα, διότι οι ενεργειακές επενδύσεις πρέπει να πραγματοποιούνται σε βάθος πολλών ετών και είναι εξαιρετικά δαπανηρές. Προβλέπεται κάποιο τέτοιο πρόγραμμα;
<SPEAKER ID="423" NAME="Manuel Lobo Antunes">
Προεδρεύων του Συμβουλίου. (PT) Κύριε Πρόεδρε, ό,τι έχουμε δρομολογήσει είναι ακριβώς αυτό που ανέφερα, το οποίο είναι το αποτέλεσμα του Ευρωπαϊκού Συμβουλίου του Μαρτίου.
<P>
Φυσικά, είναι πλέον ευθύνη του Συμβουλίου, βασιζόμενο στις προτάσεις της ΕΕ, να εφαρμόσει όλες τις προαναφερθείσες στρατηγικές αποφάσεις, πολιτικές αποφάσεις και γενικές αποφάσεις. Το αξιότιμο μέλος δεν πρέπει να έχει καμία αμφιβολία ότι ο επιτακτικός χαρακτήρας και η σπουδαιότητα των ενεργειακών ζητημάτων σημαίνουν ότι αυτή η Προεδρία, καθώς και άλλες μελλοντικές Προεδρίες, θα τους δώσουν απόλυτη προτεραιότητα στις εσωτερικές και εξωτερικές ημερήσιες διατάξεις της ΕΕ. Αυτό είναι ένα ζήτημα, το οποίο τα ευρωπαϊκά θεσμικά όργανα πρέπει ασφαλώς να προσεγγίσουν με ολοκληρωμένο και ενδελεχή τρόπο, με βεβαιότητα τα προσεχή χρόνια· ως προς αυτό το σημείο δεν υπάρχει, επαναλαμβάνω, καμία απολύτως αμφιβολία.
<SPEAKER ID="424" NAME="Πρόεδρος">
Οι ερωτήσεις αριθ. 21 έως 24 καταπίπτουν, διότι οι συντάκτες τους απουσιάζουν.
<P>

<P>
Θέμα: " διαπραγμάτευση του πρωτοκόλλου από τη Βρετανία για το Χάρτη Θεμελιωδών Δικαιωμάτων
<P>
Λαμβάνοντας υπόψη το πρόσφατο πρωτόκολλο που διαπραγματεύτηκε ο πρωθυπουργός Τόνι Μπλερ για το Χάρτη Θεμελιωδών Δικαιωμάτων, καθώς και τις δύο αντιπροσωπείες που έχουν επιφυλαχθεί του δικαιώματός τους να προσχωρήσουν στο Βρετανικό πρωτόκολλο, ερωτάται το Συμβούλιο εάν θεωρεί ότι τα δικαιώματα των πολιτών σε αυτά τα τρία κράτη μέλη θα διαφέρουν κάπως από τα δικαιώματα των πολιτών στα άλλα κράτη μέλη, και εάν ναι, μπορεί το Συμβούλιο να σκιαγραφήσει τις διαφορές αυτές;
<SPEAKER ID="425" NAME="Manuel Lobo Antunes">
Προεδρεύων του Συμβουλίου. (PT) Κύριε Πρόεδρε, θα ήθελα να επισημάνω ότι δεν είναι ευθύνη του Συμβουλίου, ούτε του Προεδρεύοντα του Συμβουλίου, να σχολιάσει την εντολή της Διακυβερνητικής Διάσκεψης που προέκυψε από τις διαπραγματεύσεις του Ευρωπαϊκού Συμβουλίου τον Ιούνιο, ιδιαίτερα το θέμα του Χάρτη.
<P>
Ωστόσο, ως προς το θέμα αυτό, μπορώ να παραπέμψω στην εντολή της Διακυβερνητικής Διάσκεψης που συμφωνήθηκε από όλα τα κράτη μέλη. Το παράρτημα 1 στην εντολή 5, υποσημείωση 19, αναπαράγεται στο πρωτόκολλο, δηλαδή οι επιπτώσεις του πρωτοκόλλου καθορίζονται στο ίδιο το πρωτόκολλο.
<SPEAKER ID="426" NAME="Marian Harkin" AFFILIATION="ALDE">
(EN) Καταρχάς, θέλω να ευχαριστήσω την πορτογαλική Προεδρία για τη σύντομη απάντησή της και θέλω να της ευχηθώ καλή επιτυχία στη θητεία της. Προσβλέπω σε μια καλή σχέση συνεργασίας.
<P>
Αλλά υποθέτω ότι, ενώ λέτε ότι το Συμβούλιο δεν μπορεί να απαντήσει αυτή την ερώτηση, ταυτόχρονα, όσον αφορά το "Β και την Πολωνία, αλλά και την Ιρλανδία, το "Β είχε λόγο να θέλει μια παρέκκλιση και η Πολωνία και η Ιρλανδία επιφυλάχθηκαν του δικαιώματός τους να κάνουν το ίδιο.
<P>
Ή ο Χάρτης Θεμελιωδών Δικαιωμάτων έχει ουσία και νόημα ή όχι. Ή είναι διακοσμητικός ή έχει πραγματική ισχύ. Φοβάμαι πολύ, ως ιρλανδή βουλευτής, ότι τα δικαιώματα των πολιτών στη χώρα μου μπορεί να είναι λιγότερα από τα δικαιώματα των πολιτών σε άλλα κράτη της ΕΕ αν η χώρα μου δεν υπογράψει αυτόν τον Χάρτη.
<SPEAKER ID="427" NAME="Manuel Lobo Antunes">
Προεδρεύων του Συμβουλίου. (PT) Θα ήθελα να προσθέσω ότι η πορτογαλική Προεδρία έλαβε μια εντολή από το Συμβούλιο, μια εντολή που συμφωνήθηκε και από τα 27 κράτη μέλη. Είναι ευθύνη της πορτογαλικής Προεδρίας, κατά τη διάρκεια της θητείας της, να μετουσιώσει αυτήν την εντολή στη νέα αναθεωρητική συνθήκη, κάτι που ελπίζουμε να πραγματοποιήσει γρήγορα, διότι η Ευρωπαϊκή Ένωση έχει ανάγκη αυτήν την αναθεωρητική συνθήκη.
<SPEAKER ID="428" NAME="Πρόεδρος">
" ώρα των ερωτήσεων ολοκληρώνεται.
<P>
(" συνεδρίαση διακόπτεται στις 9.40 μ.μ. και συνεχίζεται στις 10.00 μ.μ.)

<CHAPTER ID="005">
Μηχανισμός μεσοπρόθεσμης οικονομικής στήριξης του ισοζυγίου πληρωμών των Κρατών Μελών - Μηχανισμός μεσοπρόθεσμης οικονομικής στήριξης του ισοζυγίου πληρωμών των Κρατών Μελών (συζήτηση) 
<SPEAKER ID="057" NAME="Πρόεδρος">
" ημερήσια διάταξη προβλέπει την κοινή συζήτηση για:
<P>
την έκθεση της κυρίας Pervenche Berès, εξ ονόματος της Επιτροπής Οικονομικών και Δημοσιονομικών Θεμάτων, για το μηχανισμό μεσοπρόθεσμης οικονομικής στήριξης του ισοζυγίου πληρωμών των Κρατών Μελών - C6-0134/2009 - και
<P>
τις δηλώσεις του Συμβουλίου και της Επιτροπής σχετικά με το μηχανισμό μεσοπρόθεσμης οικονομικής στήριξης του ισοζυγίου πληρωμών των Κρατών Μελών.
<SPEAKER ID="058" NAME="Pervenche Berès" LANGUAGE="FR">
Κυρία Πρόεδρε, το Ευρωπαϊκό Συμβούλιο αποφάσισε να διπλασιάσει το μηχανισμό του "ισοζυγίου πληρωμών" για χώρες εκτός της ευρωζώνης, και στις 8 Απριλίου η Επιτροπή εισήγαγε τις συγκεκριμένες διατάξεις που προορίζονται για την πραγματοποίηση αυτής της πρότασης.
<P>
Εδώ, στο Ευρωπαϊκό Κοινοβούλιο, επιθυμούμε να αποδεχτούμε τις ευθύνες μας και να δώσουμε τη δυνατότητα στο Συμβούλιο Ecofin να δράσει γρήγορα καθώς, πιστεύουμε ότι η πρόταση αυτή περιέχει ένα σημάδι αλληλεγγύης προς χώρες που δεν είναι μέλη της ευρωζώνης ότι αυτό είναι ζωτικής σημασίας για την αντιμετώπιση των αιτιών αυτής της κρίσης.
<P>
Τον προηγούμενο Νοέμβριο, ήδη διπλασιάζαμε αυτό το μηχανισμό του "ισοζυγίου πληρωμών", καθώς αυξήθηκε από EUR 12 σε 25 δισεκατομμύρια, και σήμερα, για να λάβουμε υπόψη όχι μόνο την πραγματικότητα, τη δριμύτητα της κρίσης στην οποία βρισκόμαστε και που έχει ένα συγκεκριμένο αντίκτυπο στις χώρες εκτός ευρωζώνης, αλλά επίσης αναμφίβολα και το χρονοδιάγραμμα του Ευρωπαϊκού Κοινοβουλίου, σας προτείνουμε το διπλασιασμό αυτής της στήριξης, προκειμένου να ανέλθει στα EUR 50 δισεκατομμύρια. Αυτό υπό το φως του γεγονότος ότι οι αποφάσεις μας, που ελήφθησαν το Νοέμβριο, έδωσαν ήδη τη δυνατότητα παροχής στήριξης στην Ουγγαρία, τη Λετονία και, χθες, στη Ρουμανία.
<P>
Πιστεύουμε ότι αυτό είναι απαραίτητο, και διεξήχθη μια συζήτηση μεταξύ μας, δε θα σας το κρύψω, για να εκτιμηθεί κατά πόσο αυτή η αξιολόγηση των κρατών εκτός της ευρωζώνης πρέπει να γίνεται αποκλειστικά στη βάση της κάθε περίπτωσης ξεχωριστά, ή κατά πόσο, στην πράξη, υπήρχε μια πιο παγκόσμια κατάσταση, αυτή των χωρών εκτός της ευρωζώνης.
<P>
Για αυτό το λόγο, στην απόφασή μας, προτείνουμε να εξετασθεί το ζήτημα των προϋποθέσεων διεύρυνσης και να επιβεβαιωθεί ο βαθμός στον οποίο η συμμετοχή στην ευρωζώνη μπορεί να αποτελέσει προστατευτικό παράγοντα.
<P>
Επιμένουμε επίσης να καλούμε το Ευρωπαϊκό Κοινοβούλιο να ενημερωθεί για την ουσία των αναλύσεων των καταστάσεων κρίσης που αντιμετωπίζουν αυτές οι χώρες. Αυτό συμβαίνει γιατί, όταν η Επιτροπή χορηγεί δάνεια σε χώρες εκτός ευρωζώνης, υπάρχει μια ορισμένη διαφάνεια και ουσία στην πληροφόρηση σχετικά με τη συμπεριφορά των ιδιωτικών τραπεζών και των φορέων που οδήγησε σε αυτή την κρίση, για τα οποία πρέπει να πληροφορηθεί το Ευρωπαϊκό Κοινοβούλιο.
<P>
Τέλος, πιστεύουμε ότι όλοι οι πιθανοί μηχανισμοί διαχείρισης της κρίσης πρέπει να χρησιμοποιηθούν και να εφαρμοστούν από την Επιτροπή. Αυτό ισχύει ιδιαίτερα στην περίπτωση του Άρθρου 100 της Συνθήκης, που θα επιτρέπει επίσης την εφαρμογή ειδικών μηχανισμών για χώρες εντός της ευρωζώνης. Πιστεύουμε ότι είναι σημαντικό να διερευνηθούν αυτοί οι μηχανισμοί δεδομένης και της δριμύτητας της κρίσης.
<P>
Υπάρχουν δύο τελευταία ζητήματα. Καταρχάς, πιστεύουμε ότι οι προϋποθέσεις αυτών των δανείων αποτελούν στοιχείο προς συζήτηση· το κατανοούμε αυτό. Γενικά μιλώντας, η Επιτροπή αναλαμβάνει αυτές τις διαδικασίες σε συνεργασία με το ΔΝΤ. Αυτό που θέλουμε είναι η δημιουργία μιας ομάδας εργασίας για την εξέταση του τρόπου με τον οποίο αυτά τα μνημόνια καταρτίζονται και πως λαμβάνουν υπόψη την πραγματική κατάσταση της εν λόγω χώρας, αλλά και της γενικής στρατηγικής της Ευρωπαϊκής Ένωσης, ιδιαίτερα ως προς τη διαιτησία μεταξύ των επενδύσεων, τη στήριξη της αγοραστικής δύναμης και τις προϋποθέσεις σχετικά με μια στρατηγική περιβαλλοντικής και βιώσιμης ανάπτυξης.
<P>
Τέλος, αναδεικνύονται από αυτό το μηχανισμό στοιχεία για την ικανότητα από την πλευρά της Ευρωπαϊκής Ένωσης και της Επιτροπής δανεισμού από τις διεθνείς αγορές, και πιστεύουμε έτσι ότι έχουμε μια χρήσιμη βάση για μια συζήτηση που διεξάγουμε επίσης για τον Ευρωπαϊκό δανεισμό και την ικανότητα της Ευρωπαϊκής Ένωσης να χρηματοδοτεί μελλοντικές στρατηγικές και επενδύσεις μέσω ενός τέτοιου δανεισμού.
<P>
Ολοκληρώνοντας, η Επιτροπή έχει εφαρμόσει ένα νέο μηχανισμό προκειμένου να διασφαλίσει ότι οι αποπληρωμές θα δώσουν τη δυνατότητα στον προϋπολογισμό της Ευρωπαϊκής Ένωσης να ανταποκριθεί σε αυτές τις απαιτήσεις. Στηρίζουμε την τροπολογία αυτού του κανονισμού και ελπίζουμε ότι το Κοινοβούλιο θα στηρίξει πλήρως αυτή την αξιόλογη πρόταση.
<SPEAKER ID="059" NAME="Charlie McCreevy">
Μέλος της Επιτροπής. - Συμμετέχω σε αυτή τη συζήτηση εκ μέρους του συναδέλφου μου, κύριου Almunia.
<P>
" πρόταση που συζητείται σήμερα αφορά μία από τις πιο σημαντικές αξίες της Ένωσης, δηλαδή της αλληλεγγύης. Στο πλαίσιο της διεθνούς οικονομικής κρίσης, η Επιτροπή προτείνει περαιτέρω ενισχυμένη αλληλεγγύη προς τα Κράτη Μέλη που δεν απολαμβάνουν ακόμη την προστατευτική ομπρέλα του ευρώ. Ο μηχανισμός στήριξης του ισοζυγίου πληρωμών των Κρατών Μελών προβλέπεται, εξ ορισμού, για έκτακτες συνθήκες και έχει χρησιμοποιηθεί σε πολύ λίγες περιπτώσεις στο παρελθόν. Ζούμε, ωστόσο, σε έκτακτες συνθήκες.
<P>
Όπως γνωρίζετε, η Επιτροπή πρότεινε τον προηγούμενο χρόνο μια αύξηση του ανώτατου ορίου των έκτακτων δανείων που μπορεί να παρέχει η Κοινότητα για τη στήριξη του ισοζυγίου πληρωμών των Κρατών Μελών. Το ανώτατο όριο αυξήθηκε από EUR 12 δισεκατομμύρια σε EUR 25 δισεκατομμύρια, αλλά ένα σημαντικό μέρος αυτού του πόσου έχει ήδη εξασφαλιστεί. Έπειτα από αίτημα των εν λόγω χωρών, το Συμβούλιο ECOFIN αποφάσισε να παρέχει στήριξη του ισοζυγίου πληρωμών στην Ουγγαρία έως και EUR 6.5 δισεκατομμύρια το Νοέμβριο. Στις 20 Ιανουαρίου αποφάσισε να χορηγήσει έως και EUR 3.1 δισεκατομμύρια στη Λετονία, και η απόφαση χορήγησης έως και EUR 5 δισεκατομμύρια στη Ρουμανία βρίσκεται σε εξέλιξη.
<P>
" ήδη εξασφαλισμένη οικονομική βοήθεια σύμφωνα με τον κανονισμό φτάνει περίπου τα EUR 15 δισεκατομμύρια. Επιπλέον, δεν υπάρχει εν όψει άμεση διέξοδος είτε από την οικονομική κρίση είτε από την παγκόσμια απομόχλευση, και η συνεχιζόμενη οικονομική πίεση σε άλλα Κράτη Μέλη μπορεί να έχει ως αποτέλεσμα περαιτέρω ανάγκη οικονομικής βοήθειας.
<P>
Το Ευρωπαϊκό Συμβούλιο στις 19 και 20 Μαρτίου χαιρέτισε έτσι την ανακοίνωση του Προέδρου Barroso ότι η Επιτροπή σκόπευε να προτείνει την αύξηση του ανώτατου ορίου της Κοινοτικής στήριξης του ισοζυγίου πληρωμών στα EUR 50 δισεκατομμύρια. Ο διπλασιασμός του ανώτατου ορίου θα αποτελέσει ένα σημαντικό μήνυμα προς τις κεφαλαιαγορές για την ισχυρή δέσμευση της Ευρωπαϊκής Ένωσης ως προς τη βοήθεια Κρατών Μελών που βρίσκονται υπό οικονομική πίεση. " επέκταση του συνολικού πιθανού πιστωτικού ορίου στα EUR 50 δισεκατομμύρια θα αποτελέσει ένα μεγάλο βοήθημα προκειμένου να καλυφθούν πιθανές περαιτέρω ανάγκες οικονομικής στήριξης.
<P>
Τέτοια ισχυρά δείγματα αλληλεγγύης μεταξύ των Κρατών Μελών πρέπει επίσης να βοηθήσουν να κατευναστούν οι φόβοι των επενδυτών για περαιτέρω επιδείνωση των κεφαλαιαγορών στα Κράτη Μέλη εκτός της ευρωζώνης. Μειώνοντας τα κίνητρα για απόσυρση κεφαλαίων, θα μειωθεί η πιθανότητα προβλημάτων στο ισοζύγιο πληρωμών στις εν λόγω χώρες.
<P>
Σε αυτό το πλαίσιο, θα ήθελα να εκφράσω την ευγνωμοσύνη και το σεβασμό μου για το εξαιρετικό πνεύμα συνεργασίας στο Ευρωπαϊκό Κοινοβούλιο και ιδιαίτερα, στην Επιτροπή Οικονομικών και Νομισματικών Θεμάτων. " Επιτροπή υιοθέτησε αυτή την πρόταση λίγο πριν τις διακοπές του Πάσχα στις 8 Απριλίου και δύο μόνο εβδομάδες αργότερα πρόκειται εσείς να αποφανθείτε για το ψήφισμα νομοθετικού περιεχομένου και την πρόταση ψηφίσματος στην ολομέλεια.
<P>
Χάρη στο γρήγορο και αποτελεσματικό έργο σας, το Συμβούλιο ECOFIN θα μπορέσει να υιοθετήσει τον τροποποιημένο κανονισμό στις 5 Μαΐου. " Ευρωπαϊκή Ένωση θα είναι έτσι επαρκώς εξοπλισμένη για να αντιδράσει γρήγορα σε περίπτωση που προκύψει ανάγκη περαιτέρω στήριξης του ισοζυγίου πληρωμών. Αυτό αποτελεί ένα ισχυρό μήνυμα προς τα Κράτη Μέλη ότι η Ευρωπαϊκή Ένωση είναι πρόθυμη και έτοιμη να βοηθήσει και ότι πρέπει αμέσως να καταφεύγουν εκεί σε περίπτωση προβλημάτων με το ισοζύγιο πληρωμών.
<P>
Αυτό προφανώς δεν αποκλείει ότι ένα Κράτος Μέλος δεν μπορεί να ζητήσει επίσης βοήθεια από άλλους διεθνείς οργανισμούς όπως το ΔΝΤ, με το οποίο η Επιτροπή συνεργάζεται στενά στις τελευταίες δέσμες μέτρων οικονομικής στήριξης.
<P>
Θα ήθελα να τελειώσω λέγοντας ότι συμφωνώ με τη δήλωση στο σχέδιο πρότασης ψηφίσματος ότι η υπάρχουσα διεθνής κατάσταση αποδεικνύει τη σημασία του ευρώ και ότι όλα τα Κράτη Μέλη εκτός της ευρωζώνης πρέπει να ενθαρρυνθούν να εκπληρώσουν τα κριτήρια του Μάαστριχτ προκειμένου να ενταχθούν στην ευρωζώνη.
<SPEAKER ID="060" NAME="Πρόεδρος">
Το Συμβούλιο ανακοίνωσε ότι δε θα κάνει δήλωση. " συζήτηση θα συνεχιστεί έτσι με ομιλητές από τις πολιτικές ομάδες.
<SPEAKER ID="061" NAME="Zsolt László Becsey" LANGUAGE="HU">
Θα ήθελα να ξεκινήσω ευχαριστώντας τον εισηγητή για την κατάρτιση αυτής της έκθεσης σε τόσο μικρό χρονικό διάστημα και, εάν με ακούσει η κυρία Berès, για την ευαισθησία που έδειξε σε αυτό το ζήτημα, που είναι σε κάθε περίπτωση θετικό δείγμα. Ωστόσο, εξακολουθώ να μην κατανοώ γιατί πρέπει να ασχοληθούμε με αυτό το ζήτημα με τόσο βεβιασμένο τρόπο, αγνοώντας τις απόψεις του μέσου Ευρωβουλευτή. Εξάλλου, τα EUR 25 δισεκατομμύρια που είναι μέχρι τώρα διαθέσιμα, μπορούν άνετα να καλύψουν το κόστος της επείγουσας βοήθειας προς τη Ρουμανία.
<P>
Το ζήτημα αυτό τίθεται προς συζήτηση για δεύτερη φορά σε σύντομη χρονική περίοδο. Στην ομιλία μου το Νοέμβριο, είχα αναφέρει ότι το αυξημένο όριο ήταν ανεπαρκές, και είχα δίκιο. Ο λόγος για αυτό δεν ήταν μόνο επειδή νέα Κράτη Μέλη έχουν παρουσιάσει νέες αξιώσεις, αλλά και γιατί, διατηρώντας την άποψη που είχα τότε, πιστεύω ακόμη ότι πρόκειται για πολιτικό ζήτημα. Αποτελεί μάλιστα ντροπή το γεγονός ότι η ΕΕ δε χειρίζεται τις πιστώσεις του ισοζυγίου πληρωμών των Κρατών Μελών εκτός της ευρωζώνης που βρίσκονται σε εξαιρετικά δύσκολη θέση, αλλά το χειριζόμαστε από κοινού με το ΔΝΤ, κάπου μεταξύ των πιστώσεων για την Τουρκία και το Πακιστάν. Είναι ντροπή για τα Κράτη Μέλη.
<P>
Μέχρι τώρα, πιστεύαμε ότι, από τη στιγμή που θα γινόμασταν μέλη, θα υπηρετούσαμε ένα θεό, αλλά τώρα πρέπει να υπηρετήσουμε πολλούς θεούς. Από την άλλη πλευρά, πρέπει επίσης να εξετάσουμε προσεκτικά - όπως ήδη ζητήσαμε από την Επιτροπή να κάνει το Νοέμβριο, χωρίς όμως επιτυχία - τι οδήγησε σε αυτή την κατάσταση. Θα προέκυπτε τότε ότι η ανεύθυνη οικονομική πολιτική που ακολουθούσαν οι κυβερνήσεις των Κρατών Μελών που επλήγησαν, όπως στην περίπτωση της Ουγγαρίας, ήταν η πρωταρχική αιτία, στην οποία συνέβαλε και η Επιτροπή με τη συνυπευθυνότητα της οικονομικής πολιτικής ή μάλλον την απουσία της. Αλλά θα είχε γίνει επίσης ξεκάθαρο ότι η αλληλεγγύη, η οποία αποτελεί μια από τις βασικές αξίες της ΕΕ, απέτυχε όσον αφορά την πρόληψη. Στην πράξη, η έλλειψη ρευστότητας σε ευρώ κρύβεται επίσης πίσω από τα προβλήματα πληρωμών των Κρατών Μελών και τα υποτιμημένα νομίσματα. Αυτό οφείλεται εν μέρει στην επιφυλακτικότητα των μητρικών εταιρειών που υποκρύπτει το ευάλωτο δίκτυο των θυγατρικών σε τοπικό επίπεδο και εν μέρει καθώς δεν έλαβαν συγκεκριμένη, πρακτική βοήθεια από την ευρωζώνη, κυρίως από την Κεντρική Τράπεζα, σε αντίθεση με τα αντίστοιχα Κράτη Μέλη της ευρωζώνης των οποίων αυξήθηκε η ρευστότητα όσο το δυνατόν περισσότερο. Ένας όμως ακόμη παράγοντας που καθιστά δύσκολο να υπάρχει ουδέτερος ανταγωνισμός είναι το γεγονός ότι, λόγω της αδυναμίας των νομισμάτων, αυτές οι χώρες εκτός της ευρωζώνης, δεν μπορούν να επωφεληθούν κατά τη διάρκεια της κρίσης ούτε από τα κίνητρα του προϋπολογισμού που παρέχονται στους υπόλοιπους.
<P>
Χαίρομαι για το ότι η έκθεσή μας έθιξε το ζήτημα της συμμετοχής του Ευρωπαϊκού Κοινοβουλίου. " προσοχή των συναδέλφων Βουλευτών μπορεί να στρέφεται κυρίως στους συγκεκριμένους όρους μερικής βοήθειας που συμφωνήθηκαν με τις χώρες εκτός της ευρωζώνης που βρίσκονται σε εξαιρετικά δύσκολη θέση. Πως είναι δυνατόν να ορίστηκε, σύμφωνα με τη συμφωνία που υπεγράφη με την Ουγγρική Κυβέρνηση, αγνοώντας πλήρως το βασικό πρόβλημα των Ευρωπαϊκών δημογραφικών τάσεων, μια δραστική μείωση στις δαπάνες για τη φροντίδα των παιδιών; Πιστεύω ότι είναι ιδιαίτερα εξοργιστικό το γεγονός ότι στη συμπληρωματική συμφωνία που υπογράφηκε το Μάρτιο του τρέχοντος έτους, η Ουγγαρία αναγκάζεται να μειώσει την εθνική της ενίσχυση για τις άμεσες αγροτικές πληρωμές. Εξάλλου, αυτό δεν αποτελεί κοινωνικό ζήτημα, αλλά συμπεριλήφθηκε στη συνθήκη προσχώρησης προκειμένου να μετριαστεί το υπάρχων μεγάλο ανταγωνιστικό μειονέκτημα. Πως σας πέρασε από το νου μια τέτοια ανήθικη πράξη, μαζί με την άτολμη Ουγγρική Κυβέρνηση; Έχετε ιδέα πόση ζημιά προκαλεί αυτό στους Ούγγρους γεωργούς και στην υπόληψη της ΕΕ; Θα υπερψηφίσουμε φυσικά την πρόταση καθώς αποτελεί βήμα προς τα εμπρός, αλλά σηματοδοτεί μόνο μια μερική αλληλεγγύη. Αυτό που πρέπει να επιτύχουμε είναι πλήρης αλληλεγγύη.
<SPEAKER ID="062" NAME="Elisa Ferreira" LANGUAGE="PT">
Κυρία Πρόεδρε, ανάμεσα σε άλλες πτυχές, η κρίση αποκάλυψε όχι μόνο τα τεράστια κενά μεταξύ των χωρών της ευρωζώνης, που ήταν ίσως το κύριο συμπέρασμα της έκθεσης EMU@10, αλλά ιδιαίτερα τη μεγάλη αδυναμία αυτών των χωρών οι οποίες, ενώ ανήκουν στην Ευρωπαϊκή Ένωση, δεν είναι μέρος της ευρωζώνης.
<P>
Για αυτό το λόγο, η προώθηση των διαθέσιμων πόρων της ΕΕ για στήριξη των κρίσεων ισοζυγίων πληρωμών, είναι ζωτικής σημασίας. Για αυτό το λόγο επίσης χαιρετίσαμε την αύξηση του ανώτατου ορίου οικονομικής στήριξης από τα EUR 12 δισεκατομμύρια στα EUR 25 δισεκατομμύρια, και τώρα στα EUR 50 δισεκατομμύρια.
<P>
Ωστόσο, είναι πιο σημαντικό να αντιμετωπίσουμε τα αίτια των προβλημάτων και όχι μόνο τις πιο εμφανείς εκδηλώσεις τους.
<P>
" διευρυμένη Ευρώπη και η ευρωζώνη πρέπει τώρα να επανακαθορίσουν την έννοια της Ευρωπαϊκής αλληλεγγύης και του στόχους της συνοχής και της πραγματικής σύγκλισης. Υπό αυτή την έννοια, πρέπει όχι μόνο να κατανοήσουμε τη δυνατότητα των διατομεακών πολιτικών της Ευρώπης, αλλά να εξετάσουμε και νέους μηχανισμούς χρηματοδότησης, όπως τα Ευρωομόλογα.
<P>
" οικονομική στήριξη του ισοζυγίου πληρωμών είναι σημαντική, αλλά με κανένα τρόπο δεν επαρκεί για να διασφαλίσει τη βιωσιμότητα του Ευρωπαϊκού σχεδίου και του Ευρωπαϊκού κοινού νομίσματος.
<SPEAKER ID="063" NAME="Guntars Krasts" AFFILIATION="UEN">
(LV) Σας ευχαριστώ κυρία Πρόεδρε. " αύξηση του μηχανισμού μεσοπρόθεσμης οικονομικής στήριξης της Ευρωπαϊκής Ένωσης στα EUR 50 δισεκατομμύρια είναι η απάντηση που χρειάζεται στην υπάρχουσα κατάσταση. Είναι ένα σημαντικό μήνυμα προς τα Κράτη Μέλη της Ευρωπαϊκής Ένωσης που δε βρίσκονται στην ευρωζώνη, και ειδικά εκείνα τα Κράτη Μέλη που εντάχθηκαν σχετικά πρόσφατα στην Ευρωπαϊκή Ένωση. Τα αποτελέσματα της παγκόσμιας οικονομικής κρίσης στην οικονομική κατάσταση αυτού του ομίλου κρατών είναι διαφορετική, αλλά σε όλα από αυτά έχει μειωθεί σημαντικά η τοπική και διεθνής εμπιστοσύνη στα χρηματοοικονομικά συστήματα αυτών των κρατών. Συνεπώς, η ενίσχυση του Κοινοτικού μηχανισμού βοήθειας αποτελεί απόδειξη αλληλεγγύης μεταξύ των Κρατών Μελών· θα έχει σταθεροποιητικό ρόλο στις κεφαλαιαγορές και θα βοηθήσει στη μείωση του κινδύνου αστάθειας της οικονομίας της Ευρωπαϊκής Ένωσης γενικά. " ενδυνάμωση του μηχανισμού μεσοπρόθεσμης οικονομικής στήριξης θα καταστήσει ευκολότερο για τα Κράτη Μέλη να εξασφαλίσουν τη χρηματοδότηση που χρειάζονται από διεθνή χρηματοοικονομικά ιδρύματα. Στηρίζω την πρόταση της σχετικής επιτροπής για εντολή προς την Επιτροπή πληροφόρησης του Ευρωπαϊκού Κοινοβουλίου σχετικά με μνημόνια συμφωνίας με Κράτη Μέλη που λαμβάνουν βοήθεια, καθώς και την ανάγκη διεξαγωγής ελέγχου σε δύο χρόνια για τις συνθήκες που αποτελούν τη βάση για τη βοήθεια. Σας ευχαριστώ.
<SPEAKER ID="065" NAME="Alain Lipietz" LANGUAGE="FR">
Κύριε Πρόεδρε, Επίτροπε, αυτή είναι η δεύτερη φορά που χρειάστηκε να αυξήσουμε την εγγύηση που παρέχεται από την Ευρωπαϊκή Ένωση για να ξεπεραστούν οι δυσκολίες των μελών της, που δεν αποτελούν μέλη της ευρωζώνης. Αυτή είναι η δεύτερη φορά: το αυξήσαμε ήδη το Δεκέμβριο.
<P>
Ο κύριος McCreevy μας συνεχάρη για την ακρίβεια των δράσεών μας. Ήδη δράσαμε με ακρίβεια το Δεκέμβριο, και θα θέλαμε να πούμε στον κύριο McCreevy, όπως είπε η κυρία Berès πριν από λίγο, ότι η άρση ...
<P>
Ναι, κύριε McCreevy, παρακαλώ; Παρακαλώ; Επίτροπε ...
<P>
... Θα θέλαμε να εφαρμοστεί αμοιβαιότητα, με το οποίο εννοώ ότι, όταν το Κοινοβούλιο σας ζητάει να υποβάλλετε ένα σχέδιο κανονισμού για τα αμοιβαία κεφάλαια αντιστάθμισης κινδύνου, να μας απαντάτε αμέσως, και στο ίδιο χρονικό πλαίσιο που τηρούμε όταν μας ζητάτε να αυξήσουμε τη βοήθεια για την προστασία του ισοζυγίου πληρωμών.
<P>
Βρισκόμαστε όντως σε κρίση· ίσως να μη χρειάζεται να συνεδριάζουμε κάθε μέρα, αλλά τουλάχιστον μη μας κάνετε να περιμένουμε έξι μήνες από το αίτημα του Ευρωπαϊκού Κοινοβουλίου για οδηγία για τα αμοιβαία κεφάλαια αντιστάθμισης κινδύνου μέχρι την απάντηση της Επιτροπής!
<P>
Συνεπώς, είναι ξεκάθαρο ότι όσον αφορά αυτή τη βοήθεια, συμφωνούμε πλήρως ως προς την ανάγκη αύξησης αυτού του πιστωτικού ορίου, και είμαι λίγο έκπληκτος από τις παρατηρήσεις του κυρίου Becsey. Κάναμε ακριβώς την ίδια συζήτηση το Δεκέμβριο. Ο Επίτροπος Almunia εξήγησε στον κύριο Becsey ότι η ίδια η Ουγγρική Κυβέρνηση ήταν που ζήτησε βοήθεια από το ΔΝΤ, και όχι από την Ευρωπαϊκή Ένωση, και ότι η Ευρωπαϊκή Ένωση ήταν που είπε: "Μπορούμε και εμείς να σας βοηθήσουμε".
<P>
Είναι αρκετά ξεκάθαρο ότι η Ευρωπαϊκή Ένωση έχει καθήκον να επιδείξει αλληλεγγύη προς τις χώρες εκτός ευρωζώνης, αλλά δεν υπάρχει λόγος να απορρίπτεται η βοήθεια από το ΔΝΤ, στο οποίο όλοι μας, συμπεριλαμβανομένης της Ουγγαρίας και της Ρουμανίας, συμβάλλουμε.
<P>
Έτσι, στην έκθεση Berès - την οποία ούτως ή άλλως θα υπερψηφίσουμε - υπάρχουν δύο πράγματα που μας ενοχλούν. Καταρχάς, ποιο είναι το νόημα να αναφέρουμε στην παράγραφο 4 ότι πρέπει να δεσμευτούμε για αλληλεγγύη μεταξύ των χωρών και έπειτα να αναφέρουμε στην παράγραφο 11 ότι δεν περιοριζόμαστε από τις δεσμεύσεις μια χώρας; Είναι αλήθεια ότι δεν περιοριζόμαστε από τις δεσμεύσεις μιας χώρας, αλλά δεν έχει νόημα να το τονίζουμε αυτό όταν λέμε ότι θα επιδείξουμε αλληλεγγύη ο ένας στον άλλο.
<P>
Το δεύτερο πρόβλημα είναι η υπόθεση ότι δεν υπάρχει νομική βάση για αύξηση της αλληλεγγύης, αυτό ακριβώς όμως είναι ευθύνη της Επιτροπής να δημιουργήσουν μια τέτοια νομική βάση. Βρισκόμαστε σε κρίση και ήρθε η ώρα να αποκτήσουμε νομική βάση.
<SPEAKER ID="066" NAME="Werner Langen" AFFILIATION="PPE-DE">
(DE) Κύριε Πρόεδρε, θα ήθελα να ξεκινήσω ευχαριστώντας την κυρία Berès για τη σπουδή που επέδειξε στην κατάρτιση του σχεδίου της έκθεσης. Όπως γνωρίζετε, η διαδικασία αποτελείται από δύο στάδια. Το πρώτο είναι η διαβούλευση· η γνωμοδότηση για τον κανονισμό του Συμβουλίου. Αυτό δεν είναι διαδικασία συναπόφασης. Σε αυτό το στάδιο, εμείς στην επιτροπή ομόφωνα αποφασίσαμε ότι η αύξηση από EUR 12 σε 25 και σε 50 δισεκατομμύρια ήταν το κατάλληλο βήμα. Τρία Κράτη Μέλη έχουν ήδη επωφεληθεί από τα κεφάλαια αυτά: η Ουγγαρία - την κατάσταση της οποίας ανέφερε μόλις ο κύριος Becsey μαζί με την ευθύνη που φέρει και η ίδια - η Λετονία και η Ρουμανία. Αυτά τα Ευρωπαϊκά κεφάλαια μας δίνουν τη δυνατότητα να παρέχουμε αποτελεσματική βοήθεια και έτσι να στηρίζουμε ενεργά χώρες που αντιμετωπίζουν δυσκολίες πληρωμών.
<P>
Ωστόσο, δεν πρέπει να ξεχνούμε ότι, την ίδια στιγμή, οι διεθνείς οργανισμοί έχουν αποφασίσει να αυξήσουν τη χρηματοδότηση από τους διεθνείς χρηματοοικονομικούς οργανισμούς - το Διεθνές Νομισματικό Ταμείο (ΔΝΤ), την Παγκόσμια Τράπεζα και τράπεζες ανάπτυξης - κατά USD 1 100 δισεκατομμύρια. Αυτό σημαίνει ότι έχουμε ένα διπλό όργανο. " Ευρώπη συνέβαλε στην αύξηση της χρηματοδότησης αυτής αναλαμβάνοντας παράλληλα τη δική της ευθύνη. Σε αυτό το πλαίσιο, το σχέδιο ψηφίσματος το οποίο εμείς, στην Επιτροπή Οικονομικών και Νομισματικών Θεμάτων, ψηφίσαμε χτες στη βάση συμβιβαστικών προτάσεων, ανταποκρίνεται επίσης στις αξιώσεις του Κοινοβουλίου, στις απαιτήσεις και τα αιτήματα της Επιτροπής και του αρμόδιου Συμβουλίου για μελλοντική νομοθεσία.
<P>
Ως προς αυτό, υπάρχει ένα νομικό ζήτημα σχετικά με τα Ευρωομόλογα και το Άρθρο 100, που είναι δεσμευτικό μόνο για την ευρωζώνη. Εάν θεωρήσουμε ότι αυτή τη στιγμή δεν υπάρχει νομική βάση για τα Ευρωομόλογα στις Συνθήκες, βρισκόμαστε στη σωστή κατεύθυνση. Από την άλλη πλευρά ωστόσο, η Επιτροπή πρέπει να μπορεί να εξετάζει τους απαιτούμενους όρους για να είναι καταρχάς πιθανά αυτά τα μέτρα. Πιστεύω ότι αυτό αποτελεί μια υπεύθυνη αντιμετώπιση.
<P>
Συνεπώς, η ομάδα μας θα στηρίξει την πρόταση συνολικά - τόσο την πρόταση κανονισμού όσο και την πρόταση ψηφίσματος. Ελπίζουμε ότι αυτό δε σημαίνει ότι η Ευρώπη θα αναλάβει κάποιο είδος επιπλέον χρηματοδοτικής δέσμευσης που θα κατέστρεφε τον προϋπολογισμό. Έτσι, το όριο των EUR 50 δισεκατομμυρίων είναι απόλυτα δικαιολογημένο αυτή τη στιγμή. Εάν παρουσιαστούν νέες προκλήσεις, δε θα μπορέσουμε να τις αγνοήσουμε.
<SPEAKER ID="067" NAME="Dariusz Rosati" AFFILIATION="PSE">
(PL) Κύριε Πρόεδρε, θα ήθελα να εκφράσω την ένθερμη στήριξή μου για την πρόταση της Επιτροπής να διπλασιάσει το ποσό της επιτρεπτής οικονομικής βοήθειας για τα νέα Κράτη Μέλη που δεν ανήκουν στη ευρωζώνη. Θα ήθελα να συγχαρώ την Επιτροπή για την άμεση αντίδρασή της, και επίσης να ευχαριστήσω την εισηγήτριά μας, την κυρία Berès.
<P>
" παρούσα κρίση έχει δείξει χωρίς αμφιβολία ότι τα νέα Κράτη Μέλη που δεν ανήκουν στην ευρωζώνη, μπορούν να είναι πολύ ευάλωτα στις διακυμάνσεις των κεφαλαιαγορών, συχνά χωρίς το φταίξιμο να είναι δικό τους. Ειπώθηκε εδώ ότι η βοήθεια της Ευρωπαϊκής Ένωσης πρέπει να προέρχεται από την αρχή της αλληλεγγύης. Συμφωνώ απολύτως με αυτό, αλλά θα ήθελα να προσθέσω ότι απαιτείται και από το γεγονός ότι η κρίση δεν προέκυψε στα νέα Κράτη Μέλη και δεν είναι υπεύθυνα για την αναταραχή στις κεφαλαιαγορές, και έτσι η παροχή βοήθειας προς αυτά τα κράτη είναι απολύτως δικαιολογημένη.
<P>
Την ίδια στιγμή, θα ήθελα να προσθέσω ότι άσχετα από το κατά πόσο η πρόταση απολαμβάνει εκτίμησης και υποστήριξης ή όχι, η πιο αποτελεσματική μέθοδος για να εξαλειφθούν παρόμοιες απειλές στο μέλλον είναι να επιτραπεί σε αυτές τις χώρες να ενταχθούν στην ευρωζώνη όσο το δυνατόν συντομότερα. Αυτό θα είναι λιγότερο δαπανηρό και θα δώσει στην Ευρωπαϊκή Ένωση μεγαλύτερη σταθερότητα.
<SPEAKER ID="068" NAME="Edit Herczog" AFFILIATION="PSE">
(HU) Κύριε Πρόεδρε, Επίτροπε, κυρία Berès. Δεν μπορούμε να προβλέψουμε τη διάρκεια και το μέγεθος της κρίσης, αλλά την ελέγχουμε συνεχώς. Ακόμη και αν δεν μπορέσουμε να διαχειριστούμε την κρίση ex ante, πρέπει να προσπαθήσουμε να διατηρήσουμε το χρόνο αντίδρασης στο ελάχιστο και να επιτύχουμε το μέγιστο βαθμό διαφάνειας, δημοκρατίας και αποτελεσματικότητας. Ως προς το θέμα του χρόνου, αντιμετωπίζουμε την κρίση όπως ο Έλληνας θεός, Κρόνος: ο χρόνος που περνάει για τη διαχείριση της κρίσης καταβροχθίζει τα ίδια του τα παιδιά. Θα πέσουμε θύματα της κρίσης εάν δεν μπορέσουμε να αναλάβουμε γρήγορη, αποτελεσματική δράση. Το Ευρωπαϊκό θεσμικό σύστημα πρέπει να αναλάβει το ρόλο της Ρέας, της γυναίκας του Κρόνου, κάτι που σημαίνει ότι πρέπει να επιβληθούμε στον Κρόνο, με άλλα λόγια, να χρησιμοποιήσουμε σωστά το χρόνο για να διαχειριστούμε την κρίση. Θα ήθελα να ευχαριστήσω το Ευρωπαϊκό Κοινοβούλιο, την Ευρωπαϊκή Επιτροπή και το Ευρωπαϊκό Συμβούλιο για την κοινή τους απόφαση για την ενίσχυση της αλληλεγγύης και της αποτελεσματικότητας. Παρόλα αυτά, καθώς ο κύριος Becsey αναφέρθηκε στα εσωτερικά πολιτικά προβλήματα, θα ήθελα επίσης, εάν μπορώ, να εστιάσω στο γεγονός ότι κατά τη διαχείριση αυτής της κρίσης, είναι καθήκον των Ευρωβουλευτών να συνεργαστούν στα εθνικά κοινοβούλια. Αυτό που χρειαζόμαστε δεν είναι διχασμός μεταξύ του κυβερνητικού κόμματος και της αντιπολίτευσης, αλλά βοήθεια από κάθε κόμμα που συμμετέχει στη διαχείριση της κρίσης. Αυτό ισχύει για τη χώρα μου, την Ουγγαρία, καθώς και για κάθε άλλη χώρα επίσης.
<SPEAKER ID="069" NAME="Theodor Dumitru Stolojan" AFFILIATION="PPE-DE">
(RO) Θα ήθελα να ευχαριστήσω την Ευρωπαϊκή Επιτροπή, το Συμβούλιο και το Ευρωπαϊκό Κοινοβούλιο για την αποτελεσματικότητα με την οποία δημιούργησαν αυτό το μέτρο. Πολλά Κράτη Μέλη που δεν ανήκουν στην ευρωζώνη θα επωφεληθούν από αυτή τη συμπλήρωση στο ταμείο παρέμβασης για απαιτήσεις ισοζυγίου πληρωμών, συμπεριλαμβανομένης της Ρουμανίας. Χωρίς αυτό το μέτρο, η κατάσταση που δημιουργήθηκε από την οικονομική κρίση, θα ήταν πολύ πιο δύσκολη σε αυτά τα Κράτη Μέλη εκτός ευρωζώνης. Δεδομένου επίσης, ότι έχει φανεί για ακόμη μία φορά, ότι τα Κράτη Μέλη που χρησιμοποιούν το ευρώ, έχουν ανταπεξέλθει καλύτερα στην οικονομική κρίση, θα πρότεινα στα μνημόνια συμφωνίας που θα υπογράφονται μεταξύ της Επιτροπής και των Κρατών Μελών προκειμένου να χρησιμοποιούν αυτά τα κεφάλαια, να υπενθυμίζεται στα Κράτη Μέλη, ειδικά στα νέα, ότι υποχρεούνται να λάβουν όλα τα μέτρα για να ενταχθούν στην ευρωζώνη.
<SPEAKER ID="070" NAME="Andrzej Wielowieyski" AFFILIATION="ALDE">
(FR) Κύριε Πρόεδρε, Επίτροπε, στηρίζω ολόψυχα την έκθεση της κυρίας Berès, και σημειώνω ότι το γεγονός και μόνο ότι έχουμε ομάδα G20 αντί για G8, αποτελεί ένα σημαντικό βήμα προς τα εμπρός.
<P>
Πιστεύω ότι οι θέσεις που υιοθετήθηκαν στο Λονδίνο, ειδικά από τους Ευρωπαίους, είναι λογικές, αλλά δεν πρέπει να μείνουμε εκεί. Δεν είναι απλά ζήτημα καλύτερου ελέγχου των αγορών και των αμοιβαίων κεφαλαίων αντιστάθμισης κινδύνου, ή στήριξης του ισοζυγίου πληρωμών και της οικονομίας με ενέσεις ρευστού δισεκατομμυρίων δολαρίων.
<P>
Το διεθνές νομισματικό σύστημα δε λειτουργεί σωστά καθώς δε γνωρίζουμε ακριβώς πόσο κοστίζουν τα προϊόντα και οι υπηρεσίες στις διάφορες χώρες. Πρέπει έτσι να προχωρήσουμε περισσότερο και να σκεφτούμε την εισαγωγή ενός διεθνούς νομίσματος ή, τουλάχιστον, της δημιουργίας ενός κοινού πολιτικού συστήματος που θα ενώνει ορισμένα κύρια νομίσματα.
<P>
" Κίνα, η Ρωσία, πολλές αναπτυσσόμενες χώρες, αλλά επίσης και τα νέα μέλη της Ένωσης - χρειαζόμαστε όλοι σταθερότητα και κανόνες.
<P>
Παρόλα αυτά, Επίτροπε, αυτό εξαρτάται και από εμάς, την Ένωση.
<SPEAKER ID="071" NAME="Margarita Starkevičiūt" AFFILIATION="ALDE">
- (LT) Θα ήθελα να στρέψω την προσοχή σας σε ένα δυσάρεστο γεγονός που κρύβεται πίσω από ωραίες λέξεις. Στην πραγματικότητα, η Ευρώπη είναι τώρα χωρισμένη στα δύο: τις χώρες εντός ευρωζώνης και τις χώρες εκτός. Πριν από μια ώρα συζητήσαμε για τον έλεγχο των κεφαλαιαγορών· είναι προφανές ότι ο στόχος είναι η διασφάλιση της διακίνησης των κεφαλαίων και των δραστηριοτήτων των χρηματοοικονομικών ομίλων σε όλη την Ευρώπη. Αυτό σημαίνει ότι η μακροοικονομική διαχείριση μένει στα χέρια των κρατών και εάν υπάρχουν προβλήματα, οι χώρες πρέπει να αντιμετωπίσουν μόνες τους αυτά τα προβλήματα. Με αυτή τη στάση δε θα μπορέσουμε να ενδυναμώσουμε την κοινή αγορά. Χρειαζόμαστε κοινή μακροοικονομική διαχείριση και αυτό θα επιτευχθεί εάν στηρίξουμε την πρόταση της ομάδας de Larosière. Ωστόσο, χρειαζόμαστε αυτή τη μακροοικονομική διαχείριση σε Ευρωπαϊκή κλίμακα, όχι μόνο εντός της ευρωζώνης, και τη χρειαζόμαστε τώρα. Πιστεύω ότι μία από τις προτάσεις του Ευρωπαϊκού Κοινοβουλίου για τη συνάντηση του ECOFIN πρέπει να είναι η συζήτηση της μακροοικονομικής διαχείρισης όχι μόνο στη βάση της ευρωζώνης, αλλά σε επίπεδο Ευρωπαϊκής Ένωσης.
<SPEAKER ID="072" NAME="Charlie McCreevy">
Μέλος της Επιτροπής. - Κύριε Πρόεδρε, ο κύριος Becsey αναφέρθηκε στις προϋποθέσεις που συνοδεύουν τα δάνεια. Επιτρέψτε μου να πω ότι οι όροι συζητούνται με τις κυβερνήσεις και με όλα τα Κράτη Μέλη στο Συμβούλιο, οπότε δεν επιβάλλονται μονομερώς.
<P>
Ένας αριθμός ομιλητών αναφέρθηκε στο ζήτημα της νομικής βάσης στην οποία έγινε η συγκεκριμένη διάταξη. " χρήση του Άρθρου 100 ως βάση ενός νέου οργάνου για ενίσχυση του ισοζυγίου πληρωμών της ΕΕ εξετάστηκε από την Επιτροπή. Ωστόσο, λόγω της πίεσης του χρόνου και για να διασφαλιστεί η συνέχεια, κρίθηκε σωστό να παραμείνουμε στα υπάρχοντα νομικά όργανα και να περιορίσουμε στο ελάχιστο την αναθεώρηση του Κανονισμού (ΕΚ) Αριθ. 332/2002, που δημιουργούσε μηχανισμό μεσοπρόθεσμης οικονομικής στήριξης για Κράτη Μέλη εκτός της ευρωζώνης, δηλαδή στην αύξηση του ανώτατου ορίου όπως συμφωνήθηκε από το Ευρωπαϊκό Συμβούλιο, και σε ορισμένες απαραίτητες τεχνικές βελτιώσεις που παρουσιάζονται απαραίτητες στη βάση της εμπειρίας που έχει αποκομιστεί με την εφαρμογή του μηχανισμού ισοζυγίου πληρωμών από το προηγούμενο φθινόπωρο. Ένας αριθμός ομιλιτών αναφέρθηκε στο συγκεκριμένο σημείο.
<P>
Επιτρέψτε μου να ευχαριστήσω ξανά το Ευρωπαϊκό Κοινοβούλιο για τον αποτελεσματικό τρόπο με τον οποίο χειρίστηκε το συγκεκριμένο φάκελο.
<SPEAKER ID="073" NAME="Pervenche Berès" LANGUAGE="FR">
Κύριε Πρόεδρε, είναι αλήθεια ότι θα θέλαμε κατά καιρούς η Επιτροπή να επιδεικνύει την ίδια υπευθυνότητα και αποτελεσματικότητα όπως το Ευρωπαϊκό Κοινοβούλιο.
<P>
Θα έλεγα στον κύριο Becsey ότι, κατά τη γνώμη μου, η απόφαση την οποία θα ψηφίσουμε στο Σώμα, υπογραμμίζει ξεκάθαρα τα ζητήματα που αφορούν τη συμμετοχή στην ευρωζώνη, καθώς και τη σημασία της αναζωογόνησης της έννοιας της αλληλεγγύης εντός της Ευρωπαϊκής Ένωσης, και αυτός είναι ένας από τους λόγους που στηρίζουμε ένθερμα αυτή την πρόταση.
<P>
Επίτροπε, ως προς το Άρθρο 100, το πρόβλημα δεν είναι να γνωρίζουμε κατά πόσο το Άρθρο 100 θα χρησιμοποιηθεί εδώ, αλλά να γνωρίζουμε κατά πόσο εμείς, στην Ευρωπαϊκή Ένωση, έχουμε στη διάθεσή μας όλα τα εργαλεία για να αντιμετωπίσουμε την πραγματική κρίση και τις πιθανές μελλοντικές της εξελίξεις.
<P>
Πιστεύουμε ότι η Επιτροπή πρέπει να εφαρμόσει το παράγωγο δίκαιο έτσι ώστε, στο μέλλον, να μπορεί να χρησιμοποιήσει το Άρθρο 100 για να αντιμετωπίσει προβλήματα στην ευρωζώνη για την οποία τα EUR 50 δισεκατομμύρια που θα ψηφίσουμε σήμερα, δε θα μπορούν να χρησιμοποιηθούν.
<P>
Αυτό είναι το πνεύμα της θέσης του Ευρωπαϊκού Κοινοβουλίου, και ελπίζω η Επιτροπή να ακούσει αυτό το μήνυμα, είτε αφορά του διακανονισμούς, τα μέτρα που χρειάζονται για την αντιμετώπιση της κρίσης, είτε τους όρους κατάρτισης μνημονίων και των προϋποθέσεων αυτών των δανείων στις διαπραγματεύσεις με τα εν λόγω Κράτη Μέλη.
<SPEAKER ID="074" NAME="Πρόεδρος">
Έλαβα μια πρόταση ψηφίσματος δυνάμει του Άρθρου 103(2) του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Παρασκευή 24 Απριλίου.
<P>
(" συνεδρίαση διακόπτεται στις 11.20 και συνεχίζεται στις 12.00)

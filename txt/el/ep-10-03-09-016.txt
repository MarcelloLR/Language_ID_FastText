<CHAPTER ID="016">
Κανονισμός σχετικά με την εφαρμογή ενός συστήματος γενικευμένων δασμολογικών προτιμήσεων (συζήτηση)
<SPEAKER ID="498" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης των Daniel Caspary, εξ ονόματος της Ομάδας PPE, Kader Arif, εξ ονόματος της Ομάδας S&D, Niccolò Rinaldi, εξ ονόματος της Ομάδας ALDE, Yannick Jadot, εξ ονόματος της Ομάδας Verts/ALE, Joe Higgins, εξ ονόματος της Ομάδας GUE/NGL, και Robert Sturdy, εξ ονόματος της Ομάδας ECR, προς την Επιτροπή με θέμα τον κανονισμό σχετικά με την εφαρμογή ενός συστήματος γενικευμένων δασμολογικών προτιμήσεων (B7-0018/2010)
<SPEAKER ID="499" NAME="Daniel Caspary" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, με το σύστημα γενικευμένων δασμολογικών προτιμήσεων (ΣΓΠ), η Ευρωπαϊκή Ένωση χορηγεί επί του παρόντος πρόσβαση στην αγορά μέσω μειωμένων εισαγωγικών δασμών σε 176 αναπτυσσόμενες χώρες. Πρόκειται για οφέλη που παρέχουμε εμείς, ως Ευρωπαϊκή Ένωση, χωρίς να περιμένουμε κανένα αντάλλαγμα από τους εταίρους μας. Υπάρχει επίσης και το σύστημα ΣΓΠ+ για ορισμένες χώρες που αντιμετωπίζουν ιδιαίτερες προκλήσεις και για εκείνες που πληρούν ειδικούς όρους.
<P>
Ποιο είναι το σημείο αφετηρίας μας; Από 1ης Ιανουαρίου 2012 και εξής, θα χρειαστούμε νέο κανονισμό, διότι η ισχύς του πρηγούμενου θα έχει λήξει. Θα χρειαστούμε χρόνο για τη διεξαγωγή της δέουσας διαδικασίας που θα μας παράσχει τη δυνατότητα να πραγματοποιήσουμε δύο αναγνώσεις. Ως εκ τούτου, προσδοκώ, εξ ονόματος της ομάδας μου, από την Επιτροπή να υποβάλει νέα πρόταση το ταχύτερο δυνατόν. Όπως προανέφερα, πρέπει να διαθέτουμε επαρκές χρονικό διάστημα για τη διεξαγωγή διαδικασίας με δύο αναγνώσεις, και θα ήταν ανεπίτρεπτο για εμάς, ως Ευρωπαϊκό Κοινοβούλιο, να υποχρεωθούμε να λάβουμε διστακτικές αποφάσεις υπό πίεση. Πρέπει επίσης να προβούμε σε αξιολόγηση του υφιστάμενου συστήματος. Ελπίζω ότι θα λάβουμε λίαν συντόμως στοιχεία, αριθμούς και δεδομένα που θα καταδεικνύουν το ποσοστό επιτυχίας του υφιστάμενου συστήματος στην πράξη. Το υπάρχον σύστημα έχει όντως διευκολύνει τις εμπορικές συναλλαγές για τα κράτη που επωφελούνται από αυτό; Έχουν αυξηθεί επίσης οι αριθμοί των εξαγωγών; Επωφελούνται από αυτό το σύστημα οι σωστές χώρες; Θα υποβάλω σε όλους τους παρευρισκόμενους την εξής ερώτηση: λειτουργούν όλα κατά τον δέοντα τρόπο με το υφιστάμενο σύστημα; Για παράδειγμα, εάν στο σύστημα ΣΓΠ περιλαμβάνονται χώρες όπως το Κατάρ, του οποίου το κατά κεφαλήν εισόδημα υπερβαίνει το αντίστοιχο εισόδημα 25 κρατών μελών της Ευρωπαϊκής Ένωσης, είμαι πεπεισμένος ότι πρέπει να εξετάσουμε με πολύ κριτικό βλέμμα αυτό το στοιχείο κατά την αναθεώρηση ολόκληρου του συστήματος.
<P>
Θα ήθελα να ζητήσω κάτι από τους συναδέλφους βουλευτές όλων των ομάδων σχετικά με την αυριανή ψηφοφορία: δέον είναι να διατηρήσουμε το ψήφισμα πολύ γενικό, όπως συμφωνήθηκε στο αρχικό προσχέδιο. Θα ήμουν ιδιαίτερα ευγνώμων στους συναδέλφους βουλευτές εάν δεν αναφέραμε στο ψήφισμα τις ειδικές περιπτώσεις που έχουν συζητηθεί.
<SPEAKER ID="500" NAME="David Martin" LANGUAGE="EN">
Κύριε Πρόεδρε, όπως και ο κ. Caspary, επιδοκιμάζω τα τρία προτιμησιακά καθεστώτα που διαθέτουμε δυνάμει του ΣΓΠ - "Όλα εκτός από όπλα", ΣΓΠ και ΣΓΠ+.
<P>
Είναι ορθή η άποψη ότι οι 49 φτωχότερες χώρες του πλανήτη πρέπει να έχουν ανοικτή πρόσβαση στις αγορές μας για όλα τα προϊόντα εκτός από όπλα. Είναι ορθή η άποψη, όπως επεσήμανε ο κ. Caspary, ότι πρέπει να παρέχεται στις 176 αναπτυσσόμενες χώρες προτιμησιακή πρόσβαση στην αγορά μας. Είναι εξίσου ορθή η άποψη ότι 16 χώρες θα πρέπει να απολαύουν ακόμα καλύτερης πρόσβασης στην αγορά μας, μέσω του ΣΓΠ+, σε αντάλλαγμα της σύναψης και εφαρμογής των 27 ειδικών διεθνών συμβάσεων για την προστασία των ανθρωπίνων δικαιωμάτων, τα εργασιακά πρότυπα, τη βιώσιμη ανάπτυξη και τη χρηστή διακυβέρνηση.
<P>
Εντούτοις, εξίσου σωστή είναι η άποψη ότι αναμένουμε από αυτές τις 16 δικαιούχες χώρες να εφαρμόσουν και να τηρήσουν τις δεσμεύσεις τους δυνάμει των εν λόγω συμβάσεων.
<P>
Εάν επιτρέπουμε σε χώρες να διαφεύγουν της εφαρμογής των δεσμεύσεών τους ή της τήρησης των νόμων βάσει των εν λόγω συμβάσεων, τότε χάνουμε τα κίνητρα που υποτίθεται ότι παρέχει το ΣΓΠ+. Πέραν αυτού, όμως, τιμωρούμε στην πραγματικότητα τις υπόλοιπες χώρες του ΣΓΠ, διότι φαλκιδεύουμε τις δικές τους προτιμήσεις και παρέχουμε προνόμια σε 16 χώρες που δεν σέβονται τα δικαιώματά τους.
<P>
Αυτός είναι ο λόγος για τον οποίο επικροτώ το γεγονός ότι η Επιτροπή διεξήγαγε έρευνα στην περίπτωση της Σρι Λάνκα, κατά της οποίας πρότεινε μάλιστα την ανάληψη δράσης. Αυτός είναι επίσης ο λόγος για τον οποίο έχω την ακράδαντη βεβαιότητα ότι η Επιτροπή πρέπει να κινήσει διαδικασία έρευνας όσον αφορά την τήρηση ή μη των 27 συμβάσεων εκ μέρους της Κολομβίας. Αυτό δεν σημαίνει ότι θα αναλάβουμε δράση κατά της Κολομβίας. Σημαίνει απλώς ότι θα ερευνήσουμε το θέμα, όπως κάναμε και στην περίπτωση του Ελ Σαλβαδόρ, αλλά αποφασίσαμε ότι δεν ήταν απαραίτητη η ανάληψη δράσης.
<P>
Έχω τρεις ερωτήσεις για τον Επίτροπο.
<P>
Αποδέχεται η Επιτροπή το γεγονός ότι, στο μέλλον, θα πρέπει να εκχωρηθεί στο Κοινοβούλιο το δικαίωμα να ζητεί την κίνηση διαδικασιών έρευνας δυνάμει του ΣΓΠ+;
<P>
Δεύτερον, θα υποβάλει, εν τω μεταξύ, η Επιτροπή στο Κοινοβούλιο την αιτούμενη έκθεση σχετικά με την κατάσταση κύρωσης και εφαρμογής των συμβάσεων από τις χώρες που επωφελούνται επί του παρόντος από το ΣΓΠ+;
<P>
Τέλος, πότε σκοπεύει η Επιτροπή να διαβιβάσει στο Κοινοβούλιο την αναθεώρηση του κανονισμού σχετικά με την επόμενη φάση του ΣΓΠ; Είχαμε λάβει την υπόσχεση ότι θα μας υποβληθεί έως τον Ιούνιο και θα θέλαμε να την έχουμε λάβει έως τότε.
<SPEAKER ID="501" NAME="Niccolò Rinaldi" LANGUAGE="IT">
Κύριε Πρόεδρε, κύριε Επίτροπε, κυρίες και κύριοι, σχεδόν αμέσως μετά την εκλογή του παρόντος Κοινοβουλίου, βρεθήκαμε αντιμέτωποι με το ζήτημα της αναστολής του συστήματος γενικευμένων δασμολογικών προτιμήσεων (ΣΓΠ+), ιδίως όσον αφορά την εφαρμογή ή μη εφαρμογή του εν λόγω μηχανισμού στις περιπτώσεις της Σρι Λάνκα και της Κολομβίας.
<P>
Στην πρώτη περίπτωση, διαπιστώσαμε πολλά σφάλματα, ορισμένα εκ των οποίων σοβαρά, τα οποία διαπράχθηκαν από τη Σρι Λάνκα, μία χώρα που έχει το ελαφρυντικό στοιχείο της εξόδου της από έναν μακροχρόνιο εμφύλιο πόλεμο κατά μίας επικίνδυνης τρομοκρατικής οργάνωσης. " Επιτροπή ενήργησε, κατά την άποψή μου, εσπευσμένα στην προκείμενη περίπτωση, και η ενέργειά της αυτή οδήγησε πολύ γρήγορα στην πρόταση για αναστολή του ΣΓΠ+. Πλην όμως, η Σρι Λάνκα δεν είχε "θεματοφύλακες", εάν μπορούμε να τους αποκαλέσουμε έτσι, στο Συμβούλιο, και, συνεπώς, η απόφαση ελήφθη. Όσον αφορά δε το Κοινοβούλιο, δεν κλήθηκε να διαδραματίσει κανέναν ρόλο: ουδείς ζήτησε τη γνώμη μας.
<P>
Στη δεύτερη περίπτωση, έχουμε να κάνουμε με μία χώρα που πρέπει να καταπολεμήσει τρομακτικές εσωτερικές εχθροπραξίες ανταρτών και στην οποία υφίστανται σοβαρές παραβιάσεις ανθρωπίνων δικαιωμάτων, συμπεριλαμβανομένων των συχνών δολοφονιών συνδικαλιστών. Μέχρι σήμερα, η Επιτροπή δεν έχει διατυπώσει γνώμη επί της έγκαιρης έναρξης έρευνας και, στην πραγματικότητα, συνεχίζει να ακολουθεί την οδό της συμφωνίας ελεύθερων συναλλαγών, η οποία εμένα προσωπικά με βρίσκει σύμφωνο. Γνωρίζουμε ότι στο Συμβούλιο υπάρχουν κυβερνήσεις που παρουσιάζουν ενεργό δράση στην προστασία των συμφερόντων των κολομβιανών αρχών και, για ακόμα μία φορά, ο ρόλος του Ευρωπαϊκού Κοινοβουλίου είναι ανύπαρκτος: ουδείς ζήτησε τη γνώμη του Κοινοβουλίου, παρά το γεγονός ότι καλείται να ακούει τις γνώμες των άλλων επί καθημερινής σχεδόν βάσης.
<P>
Σε αμφότερες τις περιπτώσεις, δεν υπήρξε καμία μελέτη επιπτώσεων σχετικά με τις επαγελματικές και οικονομικές συνέπειες της ενδεχόμενης αναστολής. Μολαταύτα, μεταξύ όλων των ασυνεπειών, υπάρχει ένα κοινό στοιχείο: ο αμελητέος ρόλος του Ευρωπαϊκού Κοινοβουλίου. Εντούτοις, οι εν λόγω αποφάσεις είναι κατεξοχήν πολιτικές, όχι τεχνικές, και το θεωρώ απαράδεκτο. Κατά συνέπεια, χρειαζόμαστε έναν νέο κανονισμό, επί τη ευκαιρία της λήξης ισχύος του στα τέλη του 2011, και φρονώ ότι τούτο καταδεικνύουν και αυτά τα δύο απτά παραδείγματα. Εν τω μεταξύ, όμως, θα ήταν εξίσου χρήσιμο να συζητήσουμε τι συμβαίνει σε αυτές ειδικά τις χώρες κατά τους τελευταίους μήνες.
<P>
Για παράδειγμα, θα είχε ενδιαφέρον να μάθουμε ποιο είναι το ανώτατο όριο των παραβιάσεων ανθρωπίνων δικαιωμάτων που θεωρεί η Επιτροπή ότι πρέπει να υπερβληθεί ώστε να κινήσει διαδικασία έρευνας στην Κολομβία ή σε άλλη χώρα, και ποια είναι τα συγκεκριμένα μέτρα που πρέπει να λάβει η κυβέρνηση της Σρι Λάνκα, όπως, παραδείγματος χάριν, την άρση του στρατιωτικού νόμου, προκειμένου να ανακοπεί η αναστολή του ΣΓΠ+.
<P>
Κύριε Επίτροπε, τα αιτήματά μας είναι τα ακόλουθα: νέα πρόταση, ει δυνατόν έως τον προσεχή Ιούνιο· σαφή κριτήρια όσον αφορά την επιλεξιμότητα των δικαιούχων χωρών, έχοντας κατά νου ότι το ΣΓΠ αποτελεί αναπτυξιακό μέσο, και στον κατάλογο έχουμε ορισμένες χώρες που, ειλικρινά, δεν είναι πραγματικά αναπτυσσόμενες χώρες· υπογραφή και εφαρμογή των 27 συμβάσεων της Διεθνούς Οργάνωσης Εργασίας από τις δικαιούχες χώρες· διαφάνεια των κανόνων κατά την εφαρμογή τους· σύστημα αξιολόγησης των επιπτώσεων του ΣΓΠ· και ανακοίνωση προς το Κοινοβούλιο. Όπως ανέφερε και ο κ. Martin, το Κοινοβούλιο πρέπει να διαδραματίζει ολοκληρωμένο ρόλο σε περίπτωση αναστολής του ΣΓΠ, διότι πρόκειται, επαναλαμβάνω, για κατεξοχήν πολιτική απόφαση.
<SPEAKER ID="502" NAME="Nicole Kiil-Nielsen">
αναπληρώτρια συντάκτρια. - (FR) Κύριε Πρόεδρε, η σημερινή μας συζήτηση τροφοδοτείται από τρεις πτυχές του συστήματος γενικευμένων δασμολογικών προτιμήσεων.
<P>
Πρώτον, η ισχύς του υφιστάμενου κανονισμού λήγει στις 31 Δεκεμβρίου 2011. Για να επιτρέψει στο Ευρωπαϊκό Κοινοβούλιο να ασκήσει τις εξουσίες που διαθέτει δυνάμει της συνθήκης της Λισαβόνας, η Επιτροπή πρέπει να μας υποβάλει νέο σχέδιο κανονισμού το αργότερο έως τον Ιούνιο του 2010.
<P>
Δεύτερον, ο τρόπος λειτουργίας του συστήματος γενικευμένων δασμολογικών προτιμήσεων+ (ΣΓΠ+) απέχει πολύ από την εντέλεια. Ποιος αποφασίζει για την κατάρτιση του καταλόγου των δικαιούχων χωρών, και βάσει ποίων κριτηρίων; Θαύμα! Ποιος παρακολουθεί στην πραγματικότητα την εφαρμογή των 27 διεθνών συμβάσεων επί των κοινωνικών και περιβαλλοντικών θεμάτων που συνιστούν προϋπόθεση για τις υποψήφιες δικαιούχες χώρες του ΣΓΠ+; Δεν γνωρίζουμε.
<P>
Ποια αποτελέσματα έχει αποφέρει το ΣΓΠ+; Έχει οδηγήσει όντως στη βιώσιμη ανάπτυξη, στη διαφοροποίηση της παραγωγής και στη δημιουργία αξιοπρεπούς απασχόλησης ή μήπως στον πολλαπλασιασμό των συμβάσεων βραχείας διάρκειας, σε αύξηση του αριθμού των εγκαταλελειμμένων γεωργικών εκμεταλλεύσεων και στη συγκέντρωση μεγάλων εκμεταλλεύσεων που επικεντρώνονται αποκλειστικά στον τομέα των εξαγωγών; Δεν έχουμε ιδέα.
<P>
Επομένως, απαιτείται εκ βάθρων μεταρρύθμιση του κανονισμού ούτως ώστε να εξασφαλιστεί ο δημοκρατικός έλεγχος και να διασφαλιστεί ότι τα μέτρα που λαμβάνονται επιτυγχάνουν όντως τους επιθυμητούς στόχους.
<P>
Ωστόσο, ο πραγματικός λόγος της συζήτησης σήμερα το βράδυ είναι η θλιβερή περίπτωση της Κολομβίας. Μέχρι στιγμής, η Επιτροπή έχει αρνηθεί να κινήσει έρευνα σχετικά με τις σοβαρότατες παραβιάσεις ανθρωπίνων δικαιωμάτων που σημειώθηκαν στη χώρα αυτή. Τέτοιου είδους έρευνα, όμως, προβλέπεται στον κανονισμό.
<P>
Δεδομένων των αξιών που υπερασπίζεται η Ευρωπαϊκή Ένωση, είναι αδιανόητο -προς αναζήτηση κερδών στον τομέα των γαλακτοκομικών προϊόντων, της αυτοκινητοβιομηχανίας, των φαρμακευτικών προϊόντων, των τηλεπικοινωνιών και των τραπεζικών δραστηριοτήτων- η ΕΕ να εγκαταλείπει τις προϋποθέσεις του ΣΓΠ και να σπεύδει, τις τελευταίες ημέρες, προς τη σύναψη συμφωνίας ελεύθερων συναλλαγών με την Κολομβία. Πρόκειται για θανατηφόρο πλήγμα προς τις συνδικαλιστικές οργανώσεις της Κολομβίας, τους μικροκαλλιεργητές και τους καταναλωτές, καθώς και προς την εθνική βιομηχανική παραγωγή.
<SPEAKER ID="503" NAME="Joe Higgins" LANGUAGE="EN">
Κύριε Πρόεδρε, το σύστημα βάσει του οποίου η ΕΕ παρέχει τη δυνατότητα προτιμησιακής αντιμετώπισης ορισμένων χωρών στον τομέα των εμπορικών συναλλαγών εφαρμόζεται από το 1971. Υποτίθεται ότι πρόκειται για έναν μηχανισμό που αποβλέπει στην αποκατάσταση των εμπορικών ανισορροπιών μεταξύ των ανεπτυγμένων καπιταλιστικών χωρών και των φτωχότερων χωρών του πλανήτη, καθώς και στη συμβολή στη βιώσιμη ανάπτυξη.
<P>
Κύριε Επίτροπε, συμφωνείτε ότι έχει καταγραφεί, εν προκειμένω, θλιβερή αποτυχία και ότι οι εμπορικές συμφωνίες της ΕΕ έχουν ωφελήσει κατά μείζονα λόγο πολυεθνικές εταιρείες που εδρεύουν στην ΕΕ και χρησιμοποιούν τους ανώτερους πόρους τους για να πλήξουν τους τοπικούς μικρούς παραγωγούς πολλών φτωχότερων χωρών, προξενώντας σοβαρά φαινόμενα μετεγκατάστασης, συμπεριλαμβανομένης της απώλειας τοπικών θέσεων απασχόλησης και της υποβάθμισης του περιβάλλοντος; Αυτό δεν είναι και το ουσιαστικό νόημα του εγγράφου στρατηγικής της Ευρωπαϊκής Επιτροπής με τίτλο "" Ευρώπη στον κόσμο: η συμμετοχή της στον παγκόσμιο ανταγωνισμό", το οποίο δημοσιεύθηκε πριν από τρία μόλις χρόνια;
<P>
Και, κύριε Επίτροπε, τι ελπίδες μπορούν να τρέφουν οι εργαζόμενοι άνθρωποι στην Αφρική, την Ασία και τη Λατινική Αμερική, όταν η Επιτροπή σας κλίνει, κατά τις τελευταίες μάλιστα εβδομάδες, άνανδρα το γόνυ ενώπιον της εγκληματικής κερδοσκοπίας ανεξέλεγκτων "εμπόρων" αμοιβαίων κεφαλαίων κινδύνου που επιζητούν μαζικά άμεσα κέρδη μέσω σκανδαλώδους κερδοσκοπικής δραστηριότητας εις βάρος του ευρώ και, ειδικότερα, της Ελλάδας; Και εσείς εμπιστευθήκατε την τύχη της εργατικής τάξης και των απόρων της Ελλάδας στη "φιλευσπλαχνία" αυτών των παρασίτων - των εγκληματιών, για την ακρίβεια. Ποιες ελπίδες μπορούν να τρέφουν οι άποροι και οι εργαζόμενοι άνθρωποι εκτός των συνόρων της Ευρώπης ενόψει αυτής της κατάστασης;
<P>
Το ερώτημα που τίθεται τώρα είναι με ποιον τρόπο η Ευρωπαϊκή Επιτροπή αξιολογεί εάν τα κράτη που επωφελούνται από προτιμησιακές εμπορικές συναλλαγές με την ΕΕ προστατεύουν αμφότερα τα δικαιώματα των εργαζομένων και τα ανθρώπινα δικαιώματα. Παρακαλώ, απαντήστε μας.
<P>
Και πώς μπορείτε να εξακολουθείτε να διατηρείτε σχέσεις με την κυβέρνηση της Κολομβίας, όταν είναι απολύτως σαφές ότι οι ελεγχόμενοι από την κυβέρνηση οργανισμοί, ιδίως ο στρατός, εξακολουθούν να είναι υπαίτιοι για τα πλέον ειδεχθή εγκλήματα, όπως αποδείχθηκε μόλις προσφάτως, κατά τη φρικτή αποκάλυψη του ομαδικού τάφου αθώων θυμάτων δολοφονίας στη La Macarena;
<P>
Και, τέλος, ποια είναι η παρούσα άποψη της Επιτροπής σχετικά με τη συνέχιση της εφαρμογής του ΣΓΠ+ για τη Σρι Λάνκα, λαμβάνοντας υπόψη ότι, μετά τις εκλογές, οι πολιτικές της κυβέρνησης του κ. Rajapaksa εξακολουθούν να τάσσονται κατά των ανθρωπίνων δικαιωμάτων και των δικαιωμάτων των εργαζομένων στην εν λόγω χώρα;
<SPEAKER ID="504" NAME="Syed Kamall" LANGUAGE="EN">
Κύριε Πρόεδρε, νομίζω πως είναι σε όλους μας αντιληπτό ότι ένας από τους στόχους του ΣΓΠ συνίστατο στην ενσωμάτωση των φτωχότερων χωρών στο παγκόσμιο σύστημα εμπορικών συναλλαγών. " παροχή προτιμησιακής αντιμετώπισης θεωρήθηκε ως θετικός τρόπος αποκατάστασης των εμπορικών ανισορροπιών μεταξύ των πλουσιότερων και των φτωχότερων χωρών.
<P>
Ως άτομο με πολλούς φίλους και συγγενείς σε πολλές από τις εν λόγω φτωχότερες χώρες, φρονώ ότι δεν πρέπει να εξετάσουμε τίποτα περισσότερο από τις κυβερνήσεις πολλών εξ αυτών των χωρών: ζητήματα κακής διακυβέρνησης· κρατικά μονοπώλια και διεφθαρμένες κυβερνήσεις που εμποδίζουν τους επιχειρηματίες στις εν λόγω χώρες να δημιουργήσουν συνθήκες ευημερίας· το γεγονός ότι αντιμετωπίζουν δυσκολίες στην εισαγωγή των υλών που χρειάζονται για τη δημιουργία προστιθέμενης αξίας και ευημερίας· το γεγονός επίσης ότι σε πολλούς πολίτες των χωρών αυτών δεν επιτρέπεται η πρόσβαση σε αγαθά και υπηρεσίες που εμείς θεωρούμε δεδομένα στην ΕΕ και σε πολλές πλουσιότερες χώρες.
<P>
Ας αναγνωρίσουμε επίσης το γεγονός ότι ο καλύτερος τρόπος να βοηθήσουμε τους ανθρώπους να εξέλθουν από τη φτώχεια είναι να συνδράμουμε τους επιχειρηματίες. Οι επιχειρηματίες θα δημιουργήσουν τις θέσεις απασχόλησης, θα εδραιώσουν συνθήκες ευημερίας και θα αποτραβήξουν τους φτωχούς ανθρώπους από την ένδεια.
<P>
Κατά τη διάρκεια των πρόσφατων διαπραγματεύσεων επί των συμφωνιών οικονομικής εταιρικής σχέσης, πολλοί βουλευτές από ολόκληρο το πολιτικό φάσμα εξέφρασαν ανησυχίες ως προς την ενιαία προσέγγιση της Επιτροπής έναντι των ΣΟΕΣ.
<P>
Σε μία περίπτωση στην οποία ενεπλάκην, ερωτηθείς στην επιτροπή, ένας υπάλληλος της Επιτροπής δήλωσε ότι οι ΣΟΕΣ δεν αφορούν μόνο τις εμπορικές συναλλαγές· αφορούν εξίσου την περιφερειακή ολοκλήρωση και την εξαγωγή του μοντέλου της ΕΕ. Όταν, όμως, ρωτήσαμε εάν θα μπορούσε να προβλεθεί το ΣΓΠ+ ως εναλλακτική λύση σε ορισμένες χώρες ΑΚΕ που εγείρουν ιδιαίτερες ανησυχίες, λάβαμε την απάντηση ότι κάτι τέτοιο δεν είναι δυνατό, διότι οι χώρες αυτές παραβιάζουν ορισμένες από τις συμβάσεις και, συνεπώς, δεν μπορούν να υπαχθούν στο καθεστώς του ΣΓΠ+.
<P>
Μελλοντικά, δέον είναι να μεριμνήσουμε για μεγαλύτερη ευελιξία εκ μέρους μας όσον αφορά τον τρόπο με το οποίο εφαρμόζουμε το ΣΓΠ+, ενδεχομένως υπό τη μορφή εναλλακτικής λύσης για τις ΣΟΕΣ. Μπορούμε να εξετάσουμε αυτό το ενδεχόμενο με πολλούς τρόπους. Μπορούμε είτε να επιβάλλουμε κυρώσεις σε χώρες που δεν πληρούν τα πρότυπα είτε να δρομολογήσουμε συνεχή διάλογο προκειμένου να διασφαλιστεί η βελτίωση των συνθηκών στις εν λόγω χώρες, και να καταστεί κατανοητό ότι η Ρώμη δεν χτίστηκε σε μία ημέρα, ούτε όμως και τα ανώτατα πρότυπα της Ευρώπης. Είναι πλέον καιρός να δεσμευθούμε και να συνδράμουμε τους επιχειρηματίες στις αναπτυσσόμενες χώρες και όχι να πολιτικοποιούμε πλέον του δέοντος το ζήτημα.
<SPEAKER ID="505" NAME="Karel De Gucht" LANGUAGE="EN">
Κύριε Πρόεδρε, η ισχύς του υφιστάμενου ΣΓΠ λήγει στις 31 Δεκεμβρίου 2011. " Επιτροπή εργάζεται ήδη επί της ουσιαστικής ενημέρωσης και αναθεώρησης του ισχύοντος συστήματος. Εντός του τρέχοντος μηνός, θα δρομολογήσω ευρεία δημόσια διαβούλευση σχετικά με τις δυνατές βελτιώσεις και τροποποιήσεις, τις οποίες θα ακολουθήσει εμπεριστατωμένη επανεκτίμηση των επιπτώσεων. Ως εκ τούτου, η πρόταση της Επιτροπής για μεταγενέστερο κανονισμό αναμένεται κατά πάσα πιθανότητα να είναι έτοιμη στο πρώτο τρίμηνο του 2011. " εν λόγω πρόταση θα υποβληθεί, ασφαλώς, στη συνήθη νομοθετική διαδικασία, η διάρκεια της οποίας είναι πιθανό να υπερβεί την ημερομηνία λήξης ισχύος του υφιστάμενου συστήματος, ήτοι την 31η Δεκεμβρίου 2011.
<P>
Θα συμφωνείτε όλοι ότι πρέπει να αποφύγουμε οιαδήποτε κατάσταση στην οποία οι δικαιούχες χώρες του ΣΓΠ ενδέχεται να απολέσουν το προτιμησιακό καθεστώς τους από 1ης Ιανουαρίου 2012. Για τον λόγο αυτό, παράλληλα με την έναρξη των εν λόγω ουσιωδών προπαρασκευαστικών εργασιών για ένα νέο καθεστώς ΣΓΠ, θα υποβάλουμε πρόταση σχετικά με την παράταση του ισχύοντος κανονισμού για τη διασφάλιση συνέχειας έως ότου τεθεί σε εφαρμογή του νέο σύστημα. Αυτό αναμένεται να σας παράσχει τον απαιτούμενο χρόνο ώστε να εργαστείτε πλήρεις ζήλου επί του μεταγενέστερου συστήματος, διασφαλίζοντας ταυτόχρονα ότι οι δικαιούχες χώρες του ΣΓΠ δεν θα παραμείνουν εκτεθειμένες. Το εν λόγω έγγραφο προβλέπεται να σας διαβιβασθεί τον Απρίλιο.
<P>
Έχω λάβει υπόψη μου την ερώτησή σας σχετικά με όλες τις ανησυχίες που αφορούν τον τρόπο με τον οποίο η Επιτροπή παρακολουθεί τη συμμόρφωση των δικαιούχων χωρών προς τα ισχύοντα κριτήρια υπαγωγής τους στο ΣΓΠ+. Το βασικό κριτήριο για την υπαγωγή τους στο καθεστώς του ΣΓΠ+ είναι η επικύρωση και η αποτελεσματική εφαρμογή των 27 διεθνών συμβάσεων στους τομείς της προστασίας των ανθρωπίνων δικαιωμάτων, των εργασιακών προτύπων, της βιώσιμης ανάπτυξης και της χρηστής διακυβέρνησης. Είναι καθήκον της Επιτροπής να παρακολουθεί εκ του σύνεγγυς τη συμμόρφωση όλων των δικαιούχων χωρών με αυτά τα κριτήρια.
<P>
" Επιτροπή είναι υποχρεωμένη και αποφασισμένη να καθιερώσει τη λειτουργία του ΣΓΠ με δίκαιο και αντικειμενικό τρόπο. Προς τον σκοπό αυτό, βασίζουμε όσον το δυνατόν περισσότερο την παρακολούθηση και αξιολόγησή μας σε ό,τι αφορά την αποτελεσματική εφαρμογή του καθεστώτος ΣΓΠ+ στα ευρήματα και τις εκθέσεις διεθνών οργανώσεων, όπως των "νωμένων Εθνών, της ΔΟΕ και άλλων συναφών οργανισμών, καθώς και στους μηχανισμούς παρακολούθησης που προβλέπονται στις συμβάσεις αυτές καθαυτές.
<P>
" βάση αυτή διασφαλίζει μία σαφέστατη και αμερόληπτη διαδικασία αναθεώρησης. " παρακολούθηση ενισχύεται επίσης από τον διμερή διάλογο μεταξύ της Επιτροπής και των δικαιούχων χωρών του ΣΓΠ+ σχετικά με τα ζητήματα εφαρμογής του συστήματος. Σε περίπτωση που οι συναφείς εκθέσεις περιέχουν πληροφορίες περί πλημμελούς πλήρωσης των κριτηρίων του ΣΓΠ, ο κανονισμός προβλέπει τη δυνατότητα κίνησης διαδικασίας έρευνας εκ μέρους της Επιτροπής, προκειμένου να αποσαφηνιστεί η πραγματική κατάσταση και να προταθεί η ανάληψη ενδεδειγμένης δράσης.
<P>
Αυτό το εργαλείο έρευνας συνιστά σοβαρό μέσο προσφυγής όταν η κατάσταση το επιτάσσει, αλλά η κίνηση διαδικασίας έρευνας δεν αποτελεί μέτρο που πρέπει να λαμβάνεται επιπόλαια, διότι ενδέχεται να έχει αντίκτυπο στις ευρύτερες σχέσεις μας με τις χώρες εταίρους. Αναλογιστείτε, για παράδειγμα, την πρόσφατη περίπτωση της Σρι Λάνκα.
<P>
Δεδομένου ότι ο στόχος του καθεστώτος του ΣΓΠ+ είναι η παροχή κινήτρων για την προσχώρηση στα διεθνή πρότυπα χρηστής διακυβέρνησης, στις χώρες που υπάγονται στο καθεστώς του ΣΓΠ+ θα πρέπει να παρέχεται πρωτίστως η δυνατότητα να αποδείξουν τη δέσμευσή τους στην υλοποίηση των στόχων του ΣΓΠ+, καθώς και την προθυμία τους να συνεργαστούν με τους διεθνείς οργανισμούς παρακολούθησης και να αποκαταστήσουν τις διαπιστωθείσες ελλείψεις.
<P>
" συγκεκριμένη προσέγγιση αναγνωρίζει τα μέτρα που έχουν ήδη λάβει οι εν λόγω χώρες και συνάδει με τη γενική προσέγγιση που βασίζεται στα κίνητρα, η οποία θεμελιώνει το ΣΓΠ+.
<P>
Αδημονώ να ξεκινήσω μαζί σας διαβουλεύσεις σχετικά με το μέλλον του καθεστώτος του ΣΓΠ εν γένει και του ΣΓΠ+ ειδικότερα. Κατά τις προπαρασκευαστικές εργασίες αναθεώρησης του ισχύοντος συστήματος, η οποία αφορά επίσης τα κριτήρια υπαγωγής στο ΣΓΠ+ και την παρακολούθηση της τήρησής τους, θα εξεταστούν προσεκτικά τα θέματα που έχει θίξει το Ευρωπαϊκό Κοινοβούλιο.
<P>
Δεδομένου ότι η εν λόγω αναθεώρηση θα ακολουθήσει τη συνήθη νομοθετική διαδικασία, το Ευρωπαϊκό Κοινοβούλιο θα κατέχει ισότιμη θέση με το Συμβούλιο στον καθορισμό της τελικής μορφής του νέου καθεστώτος του ΣΓΠ.
<SPEAKER ID="506" NAME="Laima Liucija Andrikienė" LANGUAGE="EN">
Κύριε Πρόεδρε, μετά την ομιλία του συναδέλφου μας Daniel Caspary, τον οποίο στηρίζω πλήρως, θα ήθελα να επισημάνω μερικά σημεία. Καταρχάς, η έναρξη ισχύος της συνθήκης της Λισαβόνας αναδιαμορφώνει εν πολλοίς τον ρόλο του Κοινοβουλίου στη χάραξη της εμπορικής πολιτικής της ΕΕ. Το ΣΓΠ αποτελεί έναν από τους τομείς στους οποίους το Κοινοβούλιο θα έχει ισχυρότερο λόγο και μεγαλύτερη επιρροή.
<P>
Κύριε Επίτροπε, θα ήθελα επίσης να σας παρακαλέσω θερμά να αντιμετωπίσετε ευμενώς τον ενισχυμένο ρόλο του Κοινοβουλίου στο πεδίο όπου επιστατείτε. Σας παρακαλώ, λοιπόν, θερμά να ζητήσετε τη γνωμοδότηση του Κοινοβουλίου όσον αφορά την επικύρωση ή την αναθεώρηση του ΣΓΠ και του καταλόγου των δικαιούχων χωρών στο πλαίσιο του ΣΓΠ+.
<P>
Τρίτον, το Κοινοβούλιο θα πρέπει επίσης να συμμετάσχει στη διαδικασία παρακολούθησης του βαθμού τήρησης -όχι μόνο της επικύρωσης, αλλά και της αποτελεσματικής εφαρμογής- των 27 συμβάσεων της ΔΟΕ και των "νωμένων Εθνών. " Επιτροπή θα πρέπει, τουλάχιστον, να συμβουλευθεί το Κοινοβούλιο επί αυτού του θέματος και είναι, ασφαλώς, καθήκον μας να διασφαλίσουμε την ανάπτυξη μηχανισμών στο πλαίσιο των συναφών οργάνων μας, των επιτροπών μας, ώστε να συμβάλουμε σε αυτήν την παρακολούθηση. Τέλος, θα ήθελα να επαναλάβω την έκκληση που απευθύνεται στο σχέδιο ψηφίσματος επί του οποίου θα διεξαγάγουμε ψηφοφορία αύριο. Δέον είναι η Επιτροπή να καταρτίσει τον νέο κανονισμό το συντομότερο δυνατόν.
<P>
Το τελευταίο, αλλά εξίσου σημαντικό, σημείο είναι ότι διαφωνώ με τη δήλωση ορισμένων συναδέλφων σχετικά με την Κολομβία. " Κολομβία είναι μία χώρα όπως πολλές άλλες χώρες της περιοχής και δεν μπορούμε να αγνοήσουμε τις θετικές εξελίξεις, τα επιτεύγματα όσον αφορά τον τομέα των ανθρωπίνων δικαιωμάτων και την κατάσταση των υπερασπιστών των ανθρωπίνων δικαιωμάτων στη συγκεκριμένη χώρα. Δεν συντρέχει λόγος να κατονομάζουμε και να ονειδίζουμε τη συγκεκριμένη χώρα, διότι το ψήφισμά μας αφορά τον νέο κανονισμό και την ανάγκη έγκρισης νέου κανονισμού.
<SPEAKER ID="507" NAME="Vital Moreira" LANGUAGE="PT">
Κύριε Πρόεδρε, κύριε Επίτροπε, είναι ευχάριστο να ακούμε τον Επίτροπο De Gucht να εγγυάται ότι, εν ολίγοις, η Επιτροπή θα διαβιβάσει στο Κοινοβούλιο τη νομοθετική πρωτοβουλία που αποβλέπει στην αναθεώρηση του συστήματος γενικευμένων δασμολογικών προτιμήσεων, προκειμένου να δοθεί στη νομοθετική διαδικασία επαρκής χρόνος για την παράταση ισχύος του υφιστάμενου συστήματος γενικευμένων δασμολογικών προτιμήσεων, η προθεσμία του οποίου εκπνέει στα τέλη του επόμενου έτους.
<P>
Το συγκεκριμένο σύστημα χρήζει αναθεώρησης. Κατά πρώτον, αποτελεί μέσο αναπτυξιακής βοήθειας, παρέχοντας στις χώρες προνομιούχο πρόσβαση στην ευρωπαϊκή αγορά, χωρίς αντιστάθμισμα. Κατά δεύτερον, το εν λόγω σύστημα αποτελεί επίσης μέσο βελτίωσης της κατάστασης των ανθρωπίνων δικαιωμάτων και της χρηστής διακυβέρνησης στις ίδιες αυτές χώρες, δεδομένου ότι η χορήγησή του διέπεται από όρους που πρέπει να πληρούνται από τις δικαιούχες χώρες.
<P>
Για τους δύο αυτούς λόγους, η Ευρωπαϊκή Ένωση πρέπει να αναθεωρήσει τη χρήση του εν λόγω μέσου, το οποίο θέτει τις εμπορικές συναλλαγές στην υπηρεσία της ανάπτυξης και των ανθρωπίνων δικαιωμάτων. Μολαταύτα, η αναθεώρηση πρέπει να χρησιμοποιήσει την αξιολόγηση των αποτελεσμάτων της προηγούμενης περιόδου.
<P>
Από την άλλη πλευρά, ο νέος κανονισμός θα πρέπει να πληροί τις ακόλουθες προδιαγραφές, οι οποίες βασίζονται στην έως σήμερα πρακτική. Πρώτον, η διατήρηση του προσωρινού χαρακτήρα της διάταξης του συστήματος γενικευμένων δασμολογικών προτιμήσεων, προκειμένου να είναι εφικτή η αναστολή του όταν παύει να είναι απαραίτητο. Δεύτερον, η εμβάθυνση και η εξειδίκευση των μεθόδων διαφοροποίησης και επιλογής των δικαιούχων χωρών, επί τη βάσει του επιπέδου ανάπτυξης και της εξωτερικής ανταγωνιστικότητας εκάστης χώρας. Τρίτον και τελευταίο, η βελτίωση των μηχανισμών παρακολούθησης της συμμόρφωσης προς τους όρους που διέπουν το σύστημα γενικευμένων δασμολογικών προτιμήσεων, ιδίως όσον αφορά τον σεβασμό των ανθρωπίνων δικαιωμάτων.
<P>
Τέλος, κύριε Επίτροπε, ήταν επωφελές το γεγονός ότι η άποψη του Κοινοβουλίου ελήφθη υπόψη από την αρχή της νομοθετικής διαδικασίας.
<SPEAKER ID="508" NAME="Γεώργιος Παπαστάμκος" AFFILIATION="PPE">
Κύριε Πρόεδρε, η μεταχείριση που απορρέει από το σύστημα γενικευμένων προτιμήσεων, ως μία εξαίρεση της αρχής του μάλλον ευνοουμένου κράτους του ΠΟΕ, οφείλει να είναι στοχευμένη, να έχει δηλαδή αποδέκτες τις αναπτυσσόμενες χώρες, που έχουν μεγαλύτερη ανάγκη. Ο νέος κατάλογος των δικαιούχων χωρών οφείλει να αντανακλά την πραγματική οικονομική κατάσταση και την ανταγωνιστικότητα των αναπτυσσομένων χωρών.
<P>
Άλλωστε, η έλλειψη διαφοροποίησης μεταξύ των αναπτυσσομένων χωρών λειτουργεί εν τέλει εις βάρος των λιγότερο αναπτυγμένων χωρών. Της πρότασης αναθεώρησης είναι λογικό να προηγείται η αξιολόγηση του αντικτύπου που είχε το σύστημα κατά την προηγούμενη περίοδο εφαρμογής του επί των δικαιούχων χωρών.
<P>
" εμπορική πολιτική, ειδικότερα η εμπορική αιρεσιμότητα, μπορεί αναμφίβολα να συμβάλει σε μία αποτελεσματικότερη παγκόσμια διακυβέρνηση μέσω άσκησης ήπιας ισχύος. Μπορεί να συμβάλει μέσω της παροχής κινήτρων στην προώθηση της κοινωνικής διάστασης της παγκοσμιοποίησης εν ευρεία εννοία: αξιοπρεπή εργασία, βιώσιμη ανάπτυξη, δημοκρατική λογοδοσία.
<P>
Το Ευρωπαϊκό Κοινοβούλιο θα πρέπει να έχει τη δυνατότητα δημιουργικής συμμετοχής στο πλαίσιο του νέου αναθεωρημένου συστήματος αλλά και της αποτελεσματικής παρακολούθησης της εφαρμογής των συμβάσεων από τις δικαιούχες χώρες.
<SPEAKER ID="509" NAME="Bernd Lange" AFFILIATION="S&amp;D">
(DE) Κύριε Πρόεδρε, κύριε Επίτροπε, όλοι γνωρίζουμε ότι το ΣΓΠ είναι ένα καλό σύστημα και ότι το ΣΓΠ+ είναι ένα πολύ καλό σύστημα. Πρέπει επίσης να διασφαλίσουμε την παράτασή τους και, συνεπώς, χρειαζόμαστε την πρότασή σας ώστε να μπορέσουμε να διεξαγάγουμε τη δέουσα συζήτηση στο Κοινοβούλιο. Κατόπιν τούτου, κύριε Επίτροπε, σας παρακαλώ να επιταχύνετε τις διαδικασίες.
<P>
Ενδέχεται δε να είμαστε σε θέση να επιφέρουμε μικρές βελτιώσεις ακόμα και στο ΣΓΠ+. Εν προκειμένω, υπάρχουν πέντε σημεία που θα ήθελα να επισημάνω σχετικά με τομείς τους οποίους θα μπορούσαμε να βελτιώσουμε περαιτέρω. Πρώτον, ποιος καθορίζει τον τρόπο με τον οποίο εφαρμόζονται στην πραγματικότητα τα 27 πρότυπα, ήτοι όχι μόνο τον τρόπο με τον οποίο αναγνωρίζονται στην πράξη, αλλά και εφαρμόζονται επισήμως; Πρόκειται για αποκλειστικό καθήκον της ΔΟΕ ή χρειαζόμαστε μία επιτροπή αξιολόγησης για την παροχή ειδικής υποστήριξης κατά την εφαρμογή των εν λόγω προτύπων;
<P>
Δεύτερον, με ποιον τρόπο προωθούμε τη συμμετοχή της κοινωνίας των πολιτών; Θα ήθελα να επιτευχθεί ο συντονισμός της κοινωνίας των πολιτών στη χώρα που υποβάλλεται σε αξιολόγηση της εφαρμογής του ΣΓΠ+, ακριβώς όπως έχουμε πλέον αποδεχθεί τη συμφωνία με τη Νότια Κορέα.
<P>
Τρίτον, ποιος κινεί ουσιαστικά διαδικασία έρευνας εάν διαπιστωθούν προβλήματα; Στην περίπτωση αυτή απαιτείται η συμμετοχή του Κοινοβουλίου, διότι έχω την αίσθηση ότι, στο Συμβούλιο, υπεισέρχονται άλλα συμφέροντα από την κίνηση διαδικασίας έρευνας. Στην εν λόγω περίπτωση, θα πρέπει να κινεί διαδικασία έρευνας και το Κοινοβούλιο.
<P>
Επιπλέον, χρειαζόμαστε αναμφίβολα σαφείς δομές για τα επόμενα βήματα στα οποία θα προβούμε, καθώς και σαφέστερες δομές για τη δυνατότητα αναστολής, αλλά μπορούμε, ενδεχομένως, να το συζητήσουμε αυτό εκτενώς κάποια άλλη φορά.
<SPEAKER ID="510" NAME="Thomas Mann" AFFILIATION="PPE">
(DE) Κύριε Πρόεδρε, το ΣΓΠ χορηγεί κατά κύριο λόγο εμπορικά προνόμια σε αναπτυσσόμενες χώρες και αναδυόμενες οικονομίες. Αυτή η σύγχρονη μορφή αναπτυξιακής βοήθειας από τις δασμολογικές εκπτώσεις στις δασμολογικές απαλλαγές στο πλαίσιο των αγορών των βιομηχανικών κρατών έχει στεφθεί με σημαντική επιτυχία. Το ειδικό καθεστώς του ΣΓΠ+ στοχεύει στην υλοποίηση της εφαρμογής κοινωνικών και περιβαλλοντικών προτύπων. Αποτελεί επίσης τον λόγο για τον οποίο έχει αυξηθεί ο αριθμός των χωρών που έχουν υπογράψει τις συμβάσεις των "νωμένων Εθνών και της ΔΟΕ.
<P>
Παρ' όλα αυτά, κύριε Επίτροπε, με ποιον τρόπο ελέγχει η Επιτροπή την εφαρμογή των εν λόγω κριτηρίων; Συντελείται με συνέπεια η αναστολή των προνομίων όταν εξάγονται αγαθά που έχουν παραχθεί με τη χρήση καταναγκαστικής εργασίας ή δουλείας, όταν ανακαλύπτονται αθέμιτες εμπορικές πρακτικές και όταν δεν διασφαλίζεται ο έλεγχος της προέλευσης των προϊόντων; Επιπροσθέτως, η βελτιωμένη προστασία των ανθρωπίνων δικαιωμάτων, η οποία προβλέπεται να επιτευχθεί μέσω του ΣΓΠ+, δεν θα πρέπει να περιλαμβάνει εν τέλει και μεγαλύτερα κράτη; Έχω κατά νου την Κίνα, για παράδειγμα. Όλα τα ψηφίσματά μας, οι διαδηλώσεις και οι διμερείς διαπραγματεύσεις μεταξύ της ΕΕ και της Κίνας δεν έχουν επιφέρει καμία βελτίωση στην κατάσταση των ανθρωπίνων δικαιωμάτων. Συνεπεία τούτου, εκατοντάδες χιλιάδες άνθρωποι θα βγουν στους δρόμους αύριο, διεθνή ημέρα μνήμης των θυμάτων στο Θιβέτ, και θιβετιανές σημαίες θα υψωθούν σε δέκα χιλιάδες πόλεις και κοινότητες της Ευρωπαϊκής Ένωσης. Θα εκφράσουμε την αλληλεγγύη μας προς τους ανθρώπους που αγωνίζονται για την πολιτιστική, γλωσσική και θρησκευτική αυτονομία τους.
<P>
Κύριε Επίτροπε, συμμερίζεστε την άποψη ότι τα πρότυπα των ανθρωπίνων δικαιωμάτων, καθώς και τα κοινωνικά και περιβαλλοντικά πρότυπα πρέπει να αφαιρεθούν από το ειδικό καθεστώς και να ενταχθούν στον κατάλογο των κριτηρίων του ΣΓΠ; " συνεργασία με τους εμπορικούς εταίρους μας δεν πρέπει να περιορίζεται σε αμιγώς οικονομικούς προβληματισμούς.
<SPEAKER ID="511" NAME="Gianluca Susta" AFFILIATION="S&amp;D">
(IT) Κύριε Πρόεδρε, κυρίες και κύριοι, πρόκειται για μία σπουδαία ευκαιρία επαναβεβαίωσης, πρωτίστως, της σημασίας του συστήματος γενικευμένων δασμολιγικών προτιμήσεων. Τόσο το βασικό καθεστώς του ΣΓΠ όσο και το καθεστώς του ΣΓΠ+, αμφότερα συνδεδεμένα με την πρωτοβουλία "Όλα εκτός από όπλα", συμβάλλουν στη μείωση της φτώχειας, εκπληρώνοντας αυστηρά την πρωταρχική υποχρέωση διασφάλισης του σεβασμού των ανθρωπίνων δικαιωμάτων. " παραβίαση αυτών ακριβώς των βασικών αρχών συνύπαρξης οδήγησε προσφάτως την Ευρωπαϊκή Ένωση στην αναστολή των προνομίων της Σρι Λάνκα στο πλαίσιο των δασμολογικών προτιμήσεων, κατόπιν διεξοδικής έρευνας εκ μέρους της Επιτροπής.
<P>
Εντούτοις, το νέο θεσμικό πλαίσιο πρέπει να περιλαμβάνει πλήρως το Κοινοβούλιο στη νομοθετική διαδικασία που στοχεύει στην τροποποίηση της ισχύουσας νομοθεσίας. Ως εκ τούτου, ελπίζουμε ότι θα συμπεριλάβει την εκ βάθρων αναθεώρηση του κανονισμού, σύμφωνα με τις συνήθεις διαδικασίες, δεδομένου ότι παρουσιάζει αρκετές ελλείψεις, μεταξύ των οποίων και το θέμα των ερευνών αυτό καθαυτό. Το επόμενο βήμα θα είναι το κοινό ψήφισμα.
<P>
" αποτελεσματικότητα του κανονισμού εξαρτάται από την αξιοπιστία του, την αμεροληψία των κριτηρίων στα οποία βασίζεται και από την αυστηρότητα με την οποία εφαρμόζεται. Σε μία Ευρώπη όπου η συντριπτική πλειονότητα των πολιτών δεν συμφωνούν με την "εξαγωγή" της δημοκρατίας υπό την απειλή των όπλων, οι εμπορικές συναλλαγές και η βοήθεια σε σχέση με το εμπόριο συνιστούν ουσιαστικά μέσα για τη διάδοση των αρχών της συνύπαρξης που βασίζεται στον σεβασμό των θεμελιωδών ανθρωπίνων δικαιωμάτων. Είναι καθήκον μας να μην περιπέσουμε στην αδιαφορία -πράγμα που θα συνιστούσε σφάλμα- αλλά και να αποφύγουμε βεβιασμένες κρίσεις για ορισμένα μέρη, κρίσεις που ενδέχεται να προσιδιάζουν σε αμετάκλητες καταδικαστικές αποφάσεις, όπως συμβαίνει στην περίπτωση της Κολομβίας.
<P>
Αυτός είναι ο λόγος για τον οποίο θεωρώ ότι αδυνατώ να στηρίξω θέσεις που είναι σχεδόν μονομερώς άκαμπτες έναντι της μίας ή της άλλης χώρας· στηρίζω, όμως, πλήρως την ανάγκη ενισχυμένης παρακολούθησης όλων των προβληματικών καταστάσεων, στο πνεύμα της ισχύουσας νομοθεσίας και σύμφωνα με τις αρχές των κανόνων που θέλουμε να θεμελιώνουν τη νομοθετική αναθεώρηση που ζητούμε.
<SPEAKER ID="512" NAME="Christofer Fjellner" AFFILIATION="PPE">
(SV) Κύριε Πρόεδρε, το σύστημα γενικευμένων δασμολογικών προτιμήσεων που συζητούμε σήμερα αποτελεί άκρως ικανοποιητικό και σημαντικό μέσο, διότι διευκολύνει ορισμένες από τις φτωχότερες ενδεχομένως χώρες του πλανήτη στον τομέα των εξαγωγών προς την Ευρώπη και των εμπορικών συναλλαγών τους με αυτήν. Πολλές από τις χώρες της Ευρώπης έχουν αναπτύξει κατ' αυτόν τον τρόπο τις συνθήκες ευημερίας τους, και για τον λόγο αυτό είναι σημαντικό να προσπαθήσουμε να επεκτείνουμε αυτό το σύστημα και σε άλλες χώρες.
<P>
Στο πλαίσιο μίας συζήτησης όπως είναι η σημερινή, αλλά και των επικείμενων εργασιών για την αναθεώρηση του συστήματος γενικευμένων δασμολογικών προτιμήσεων, οφείλουμε να εστιάσουμε τη σκέψη και τη δράση μας στο βασικό καθήκον και τον βασικό στόχο του συστήματος γενικευμένων δασμολογικών προτιμήσεων, ήτοι στην καταπολέμηση της φτώχειας. Οι εμπορικές συναλλαγές συνιστούν, μακράν, τον πλέον αποτελεσματικό τρόπο καταπολέμησης της φτώχειας και δημιουργίας συνθηκών οικονομικής μεγέθυνσης, και είναι σημαντικό να μην το λησμονούμε αυτό.
<P>
Βέβαια, το σύστημα γενικευμένων δασμολογικών προτιμήσεων αποτελεί εξίσου ικανοποιητικό μέσο για την άσκηση πίεσης σε χώρες, προκειμένου να συμμορφωθούν προς διεθνείς συμφωνίες και συμβάσεις, καθώς και προς δεσμεύσεις που αφορούν τα ανθρώπινα δικαιώματα και ούτω καθεξής. Ωστόσο, δεν πρέπει να ξεχνούμε ότι ο απώτερος σκοπός είναι η ανάπτυξη. Φυσικά, η ΕΕ πρέπει να είναι σε θέση να αρνείται ή να αίρει την εν λόγω προτιμησιακή αντιμετώπιση χωρών που δεν τηρούν τις δεσμεύσεις τους, αλλά είναι σημαντικό να θυμόμαστε ότι βαδίζουμε σε τεντωμένο σκοινί. Μία χώρα που της αρνούμαστε τη χορήγηση μεγαλύτερης ελευθερίας στις εμπορικές συναλλαγές της και νέων ευκαιριών για τις εξαγωγές της δεν θα είναι σε θέση να εκπληρώσει με μεγαλύτερη ευκολία τις δεσμεύσεις και τις απαιτήσεις που της επιβάλλουμε.
<P>
Υπάρχει μία αλληλουχία: η διαφθορά, οι άσχημες συνθήκες εργασίας και η έλλειψη σεβασμού για τα ανθρώπινα δικαιώματα συμβάλλουν στη φτώχεια, αλλά η φτώχεια καθιστά, με τη σειρά της, δυσχερέστερη την καταπολέμηση της διαφθοράς, καθώς και των προβλημάτων που συνδέονται με τα ανθρώπινα δικαιώματα και τις άσχημες συνθήκες εργασίας. Θα ήθελα να μάθω ποια είναι η άποψη του Επιτρόπου σχετικά με την παράγραφο 22, με άλλα λόγια, σχετικά με τον κίνδυνο η αναστολή των εμπορικών προτιμήσεων να καταστήσει δυσκολότερη την έξοδο ορισμένων χωρών από καταστάσεις όπως οι άσχημες συνθήκες εργασίας.
<P>
Εν συνεχεία, θα ήθελα επίσης να επισημάνω ότι, επί του παρόντος, ζητούμε την επικύρωση και πλήρη εφαρμογή των 27 συμβάσεων της ΔΟΕ και των "νωμένων Εθνών από αρκετές χώρες. Θα ήθελα μία πραγματική ανάλυση σχετικά με το εάν όλα τα κράτη μέλη της ΕΕ έχουν εφαρμόσει πλήρως και επικυρώσει όλες αυτές τις συμβάσεις της ΔΟΕ και των "νωμένων Εθνών. Φρονώ ότι είναι τουλάχιστον απίθανο να έχουν εφαρμοστεί πλήρως όλες αυτές οι συμβάσεις, και είναι σημαντικό να το έχουμε αυτό κατά νου όταν αρχίζουμε να διατυπώνουμε απαιτήσεις για άλλες χώρες.
<SPEAKER ID="513" NAME="Rareş-Lucian Niculescu" AFFILIATION="PPE">
(RO) Έχω μία απλή ερώτηση για τον κύριο Επίτροπο. Σύμφωνα με τον κανονισμό (ΕΚ) αριθ. 732/2008, κράτη που επιθυμούν να αποκτήσουν προτιμησιακούς όρους στο πλαίσιο του καθεστώτος του ΣΓΠ+, έχουν τη δυνατότητα να υποβάλουν αίτηση έως τα τέλη Απριλίου του τρέχοντος έτους. Δεδομένου ότι πλησιάζει η λήξη της προθεσμίας, θα ήθελα να ρωτήσω τον κύριο Επίτροπο εάν έχει στη διάθεσή του τυχόν πληροφορίες σχετικά με τα κράτη που έχουν υποβάλει αιτήσεις μέχρι στιγμής και εάν θα πρέπει να εκχωρήσουμε προτιμησιακούς όρους σε ορισμένα νέα κράτη, ενώ ετοιμαζόμαστε να τροποποιήσουμε τα απαιτούμενα κριτήρια. Επίσης, συντάσσομαι και εγώ με τους συναδέλφους βουλευτές που τόνισαν το γεγονός ότι θα πρέπει να ζητείται η άποψη του Ευρωπαϊκού Κοινοβουλίου όσον αφορά την εφαρμογή του συστήματος γενικευμένων δασμολογικών προτιμήσεων.
<P>
Σας ευχαριστώ.
<SPEAKER ID="514" NAME="Karel De Gucht" LANGUAGE="EN">
Κύριε Πρόεδρε, τέθηκαν αρκετές ερωτήσεις όσον αφορά τη Σρι Λάνκα και την Κολομβία, καθώς και τον λόγο για τον οποίο αποφασίσαμε στην πρώτη περίπτωση να διενεργήσουμε έρευνα και να λάβουμε συναφώς απόφαση, ενώ στη δεύτερη περίπτωση δεν το πράξαμε.
<P>
Στην περίπτωση της Σρι Λάνκα, την προσοχή της Επιτροπής προσέλκυσαν διαθέσιμες εκθέσεις και δηλώσεις που δημοσιεύθηκαν από τα "νωμένα Έθνη και από άλλες συναφείς πηγές, περιλαμβανομένων μη κυβερνητικών οργανώσεων, οι οποίες υποδήλωναν ότι η Σρι Λάνκα δεν εφαρμόζει αποτελεσματικά διάφορες συμβάσεις για την προστασία των ανθρωπίνων δικαιωμάτων, ιδίως δε το διεθνές σύμφωνο για τα ατομικά και πολιτικά δικαιώματα, τη σύμβαση κατά των βασανιστηρίων και άλλων τρόπων σκληρής, απάνθρωπης ή ταπεινωτικής μεταχείρισης ή τιμωρίας και τη σύμβαση για τα δικαιώματα του παιδιού.
<P>
Πλην όμως, σε αντίθεση με την Κολομβία, η γενική προσέγγιση της Σρι Λάνκα συνίστατο στη διάψευση της ύπαρξης οιουδήποτε προβλήματος και όχι στη συνεργασία της με την Επιτροπή σε οιοδήποτε στάδιο της έρευνας.
<P>
Στην περίπτωση της Κολομβίας, τα αποτελέσματα παρακολούθησης των "νωμένων Εθνών και της ΔΟΕ καταδεικνύουν ότι υπάρχουν ερωτηματικά ως προς τον βαθμό της αποτελεσματικής εφαρμογής ορισμένων συμβάσεων των "νωμένων Εθνών και της ΔΟΕ, αλλά είναι εξίσου σαφές ότι η Κολομβία έχει αναλάβει δεσμεύσεις έναντι των οργανισμών της ΔΟΕ και των "νωμένων Εθνών και έχει προβεί σε ουσιαστικές μεταβολές του νομικού της συστήματος, ενώ λαμβάνονται μέτρα από την κυβέρνηση με στόχο την τροποποίηση της νομοθεσίας της και τη βελτίωση της πρακτικής εφαρμογής της. Διεξάγεται δε συνεχιζόμενος διάλογος σε συνεργασία με τα "νωμένα Έθνη και τη ΔΟΕ.
<P>
Όσον αφορά την ερώτηση που έθεσε ο κ. Moreira, θα ήθελα να δηλώσω ότι, στο πλαίσιο της αναθεώρησης του κανονισμού σχετικά με το ΣΓΠ, εργαζόμαστε για την εξεύρεση ισορροπίας μεταξύ των διαφόρων αιτημάτων που έχουν διατυπωθεί στην παρούσα Αίθουσα. Μας ζητήθηκε να ολοκληρώσουμε αυτές τις εργασίες το συντομότερο δυνατόν, και αυτό ακριβώς θα πράξουμε. Μας ζητήθηκε να εκπονήσουμε εκτίμηση των επιπτώσεων και θα μπορέσουμε να λάβουμε τα δεδομένα σχετικά με το ΣΓΠ 2009 μόνο τον Ιούλιο του τρέχοντος έτους· κατόπιν τούτου, θα ακολούθησει, ασφαλώς, διαβούλευση με το Κοινοβούλιο.
<P>
Θα ήθελα επίσης να υπενθυμίσω τη δέσμευση που ανέλαβα ενώπιον της Επιτροπής Διεθνούς Εμπορίου κατά την ακρόασή μου, και να διαβιβάσω, συνακολούθως, χρονοδιάγραμμα για τις νομοθετικές μας προτάσεις που θα υποβληθούν στην εν λόγω επιτροπή κατά τους προσεχείς μήνες. Όπως θα γνωρίζετε, έχουμε προγραμματίσει συνεδρίαση για αύριο. Θα προσπαθήσουμε να καταλήξουμε από κοινού σε μία λύση, η οποία θα παρέχει στο Κοινοβούλιο τη μέγιστη δυνατότητα απολύτως ανοικτών διαβουλεύσεων επί των διαφόρων θεματικών φακέλων, περιλαμβανομένου του νέου κανονισμού για το ΣΓΠ και του συστήματος ανατροπής, το οποίο αναμένεται να παρουσιάσουμε ήδη τον Απρίλιο.
<SPEAKER ID="515" NAME="Πρόεδρος">
Έχω λάβει δύο προτάσεις ψηφίσματος , οι οποίες υποβλήθηκαν σύμφωνα με το άρθρο 115, παράγραφος 5 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Τετάρτη 10 Μαρτίου 2010.

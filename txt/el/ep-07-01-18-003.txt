<CHAPTER ID="003">
Ολοκληρωμένη προσέγγιση της ισότητας γυναικών και ανδρών στο πλαίσιο των εργασιών των επιτροπών (συζήτηση) 
<SPEAKER ID="008" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Záborská, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με την ολοκληρωμένη προσέγγιση της ισότητας γυναικών και ανδρών στις εργασίες των κοινοβουλευτικών επιτροπών.
<SPEAKER ID="009" NAME="Anna Záborská " LANGUAGE="SK">
Τα τελευταία χρόνια, το θέμα της αξιοπρέπειας των γυναικών και της αποστολής τους έχει λάβει νέα διάσταση. Αυτό καθίσταται ιδιαίτερα προφανές στο πλαίσιο των οριζόντιων πολιτικών της Ευρωπαϊκής Ένωσης που διαμορφώθηκαν από τη στρατηγική της Λισαβόνας, όπως οι πολιτικές που αφορούν τη δημογραφική πρόκληση και την εξισορρόπηση εργασιακής και οικογενειακής ζωής, καθώς και εκείνες που καταπολεμούν τη βία κατά των γυναικών.
<P>
" αναγνώριση των διαφορών μεταξύ γυναικών και ανδρών, αφενός, και η ενίσχυση των συμπληρωματικών στοιχείων ανάμεσά τους, αφετέρου, μπορούν να συμβάλουν σημαντικά στην ενίσχυση της δημοκρατίας και του κοινοβουλευτισμού, προς όφελος των πολιτών της ΕΕ. " ελευθερία σημαίνει πολύ περισσότερα από απλά ελευθερία στον ανταγωνισμό, όπως επεσήμανε χθες η αγαπημένη μου πολιτικός, η Καγκελάριος. Οι γυναίκες έχουν ιδιαίτερη αξία σε ένα ευρύ και πολυσχιδές πλαίσιο, που διαπνέεται κυρίως από την προστασία των ανθρωπίνων δικαιωμάτων. Αφενός, αυτό οφείλεται στην αξία των γυναικών ως ανθρώπινων όντων με δικαίωμα στον απαραβίαστο σεβασμό της θεμελιώδους αξιοπρέπειάς τους. Αφετέρου, οφείλεται στη θηλυκότητά τους, ανεξαρτήτως του πολιτιστικού πλαισίου ή των πνευματικών, ψυχολογικών ή σωματικών τους χαρακτηριστικών, όπως η ηλικία, η υγεία, η μόρφωση, η εργασία, η έγγαμη ή άγαμη κατάσταση.
<P>
" έκθεση σχετικά με την ολοκληρωμένη προσέγγιση της ισότητας γυναικών και ανδρών στο πλαίσιο των επιτροπών του Ευρωπαϊκού Κοινοβουλίου αποτελεί καρπό της συνεργασίας στην Επιτροπή Δικαιωμάτων των Γυναικών και Ισότητας των Φύλων κατά τη διάρκεια του πρώτου μισού της τρέχουσας κοινοβουλευτικής περιόδου. " έκθεση εγκρίθηκε ομόφωνα στην επιτροπή, γεγονός για το οποίο είμαι εξαιρετικά ευγνώμων. Στις κοινοβουλευτικές επιτροπές δεν απολαμβάνουμε συχνά τέτοιους κοινούς θριάμβους ή τα οφέλη μιας τόσο καλά στοχοθετημένης προσέγγισης. Επί του παρόντος, η Επιτροπή Δικαιωμάτων των Γυναικών και Ισότητας των Φύλων είναι το πιο σημαντικό μέσο για την υποστήριξη των προσπαθειών που πρέπει ακόμα να αναληφθούν σε άλλες επιτροπές προκειμένου να διασφαλιστεί η πραγματική ισότητα γυναικών και ανδρών.
<P>
" επιτροπή μου ανέπτυξε το πρώτο μεθοδολογικό μοντέλο που μπορεί να εφαρμοστεί για την αξιολόγηση της απόδοσης σε όλες τις κοινοβουλευτικές επιτροπές. Το μοντέλο περιγράφεται στην αιτιολογική έκθεση. Τα δεδομένα από τα ερωτηματολόγια που συμπληρώθηκαν από τις επιτροπές που απάντησαν στην έρευνά μας υποβλήθηκαν σε προσεκτική επεξεργασία από τη γραμματεία της Επιτροπής Δικαιωμάτων των Γυναικών και Ισότητας των Φύλων. Αν είχαν απαντήσει όλες οι επιτροπές, η αξιολόγηση θα ήταν πολύ πιο ολοκληρωμένη. Όλες οι επιτροπές θα πρέπει να λάβουν υπόψη τις συστάσεις μας. Μετά από συζητήσεις στην Επιτροπή Δικαιωμάτων των Γυναικών, εγκρίθηκαν διάφορες τροπολογίες που ενισχύουν το περιεχόμενο της έκθεσης. Θα ήθελα, ωστόσο, να αναφερθώ στις τρεις τροπολογίες επί των παραγράφων 8, 21 και 22. Κατά τη γνώμη μου, αυτές οι τροπολογίες θα υπονόμευαν τις αρμοδιότητες της Επιτροπής Δικαιωμάτων των Γυναικών και Ισότητας των Φύλων και δεν συνάδουν πλήρως με τον Κανονισμό του Ευρωπαϊκού Κοινοβουλίου.
<P>
Εκτιμώ ιδιαίτερα το γεγονός ότι η εκπόνηση της έκθεσης πυροδότησε μια πλουραλιστική κοινοβουλευτική συζήτηση, επισημαίνοντας τη σημασία του προβλήματος. Θα ήθελα να ευχαριστήσω όλους τους συναδέλφους βουλευτές, γυναίκες και άνδρες, που συμμετείχαν ενεργά σε αυτήν την άσκηση και με βοήθησαν στην εκπόνηση της έκθεσης.
<SPEAKER ID="010" NAME="Lívia Járóka">
εξ ονόματος της Ομάδας PPE-DE. - (HU) Κυρία Πρόεδρε, η έκθεση της προέδρου, κ. Záborská, μας παρακινεί για την ακόμα μεγαλύτερη εκπλήρωση του πιο θεμελιώδους ευρωπαϊκού ζητήματος, του κοινού στόχου μας για την ισότητα ανδρών και γυναικών, εδώ στο εσωτερικό του Ευρωπαϊκού Κοινοβουλίου, όσον αφορά τον καταμερισμό των ευθυνών και των καθηκόντων στις υπάρχουσες κοινοβουλευτικές επιτροπές. Το ζήτημα και ο τρόπος που αυτό τίθεται είναι ιδιαίτερα ασαφές ακόμα και για το εσωτερικό του Κοινοβουλίου, όπως υποδεικνύουν οι προηγούμενοι κύκλοι, καθώς και ο πιο πρόσφατος. Ίσως γι' αυτό δεν έχει επιλυθεί ακόμα το πρόβλημα, αν και το τελευταίο διάστημα η Επιτροπή Δικαιωμάτων των Γυναικών και Ισότητας των Φύλων κατέβαλε μεγάλες προσπάθειες να αξιολογήσει την κατάσταση και να επιφέρει αλλαγές.
<P>
" ενσωμάτωση της αρχής της ισότητας των φύλων στην καθημερινή ζωή της κοινωνίας, η μετάδοσή της σε όλους, ο αγώνας κατά των παγιωμένων στερεοτύπων, η όλο και πιο εποικοδομητική αξιοποίηση των ικανοτήτων και των γνώσεων των γυναικών και η πραγματική ισότητα ευκαιριών παραμένουν πολύ μακρινοί στόχοι στην Ευρώπη. Αυτή η κατάσταση δέχεται οξύτατη κριτική από την εισηγήτρια στο Ευρωπαϊκό Κοινοβούλιο.
<P>
Βάσει της εμπειρίας μου, ο σκεπτικισμός εδώ στο Κοινοβούλιο ως προς το θέμα της ισότητας των φύλων αποτελεί σε πολλές περιπτώσεις συνέπεια του γεγονότος ότι η ισότητα των ευκαιριών εξακολουθεί να θεωρείται εσφαλμένα από τους περισσότερους ως ένας αγώνας στον οποίο η μία ομάδα -σε αυτήν την περίπτωση οι άνδρες- παραχωρούν εξουσία και προνόμια υπέρ μιας άλλης ομάδας - σε αυτήν την περίπτωση των γυναικών.
<P>
Το Ευρωπαϊκό Κοινοβούλιο είναι ένα θεσμικό όργανο που αποτελεί παράδειγμα προς μίμηση και μπορεί να διατηρήσει και να ενισχύσει αυτήν τη θέση μόνο αν κατά το καθημερινό κοινοβουλευτικό μας έργο εκπροσωπούμε πλήρως, και στις επαγγελματικές μας επιτροπές, εκείνες τις αρχές και τις οδηγίες που προσπαθούμε να υλοποιήσουμε σε ευρωπαϊκό επίπεδο και τις οποίες ορίζουμε ως πρότυπα για τα κράτη μέλη.
<P>
Θέλουμε να δούμε γυναίκες σε όσο το δυνατόν περισσότερες θέσεις επιτροπών. Τα ευρωπαϊκά πολιτικά κόμματα πρέπει να προσπαθήσουν να προαγάγουν τη συμμετοχή των γυναικών στη δημόσια ζωή, να προτείνουν περισσότερες γυναίκες στις εκλογές και, εδώ στο Κοινοβούλιο, να ενθαρρύνουν και να δημιουργήσουν πιο δίκαιη και ίση εκπροσώπηση. Το Ευρωπαϊκό Κοινοβούλιο πρέπει να δώσει το παράδειγμα. Σε κάθε τομέα πολιτικής, από τον σχεδιασμό μέχρι την αξιολόγηση, και για όλα τα πρακτικά θέματα που αντιμετωπίζει το Κοινοβούλιο, πρέπει να διατηρήσουμε την προώθηση των ίσων ευκαιριών για άνδρες και γυναίκες στο επίκεντρο της προσοχής μας. Ο αγώνας για τις θέσεις των επιτροπών και το Έτος Ίσων Ευκαιριών για όλους, κατά τη γνώμη μου, παρέχουν ένα άριστο πλαίσιο επί του παρόντος για τον σκοπό αυτόν.
<SPEAKER ID="011" NAME="Britta Thomsen">
εξ ονόματος της Ομάδας PSE. - (DA) Κυρία Πρόεδρε, ζητώ συγγνώμη για την καθυστέρηση, αλλά έπρεπε να μιλήσω κάπου αλλού. Θα ήθελα ξεκινώντας να ευχαριστήσω την εισηγήτρια για αυτήν την πολύ σημαντική έκθεση και θέλω να πω πόσο αναγκαίο είναι να αντιμετωπίσουμε αυτό το θέμα σοβαρά. Μόλις πραγματοποιήθηκε η εκλογή 14 αντιπροέδρων μας εδώ στο Κοινοβούλιο, εκ των οποίων μόνο οι τρεις είναι γυναίκες. Βρισκόμαστε στη διαδικασία εκλογής προέδρων και αντιπροέδρων για όλες τις επιτροπές του Κοινοβουλίου, και πιστεύω ότι θα έπρεπε να έχουμε μια πολιτική για την κατανομή των ανδρών όσον αφορά τους δικούς μας πολιτικούς διορισμούς. Σας ευχαριστώ πολύ για το έργο που επιτελέσατε για την έκθεση. Ελπίζω ότι θα συνεχιστεί.
<SPEAKER ID="012" NAME="Siiri Oviir" LANGUAGE="ET">
Κυρία Πρόεδρε, καταρχάς θέλω να σας ευχηθώ καλή τύχη και καλή επιτυχία στη νέα και σημαντική θέση σας. Το έτος αυτό είναι ένα έτος ίσων ευκαιριών στην Ευρωπαϊκή Ένωση και, ως εκ τούτου, είναι ένα έτος για όλους μας: άνδρες και γυναίκες.
<P>
Σήμερα συζητάμε σχετικά με την ολοκληρωμένη προσέγγιση της ισότητας γυναικών και ανδρών στο πλαίσιο του έργου των επιτροπών μας. Και θα ήθελα να επιστήσω προσοχή στο γεγονός ότι αυτό είναι το πρώτο έγγραφο στο πολιτικό έργο των κοινοβουλευτικών επιτροπών που αφιερώνεται στη συγκεκριμένη αξιολόγηση της ολοκληρωμένης προσέγγισης της ισότητας γυναικών και ανδρών.
<P>
Εδώ, θα ήθελα να ευχαριστήσω την εισηγήτρια, κ. Anna Záborská, για το εμπεριστατωμένο έργο της.
<P>
Σε λίγους μήνες θα γιορτάσουμε την πεντηκοστή επέτειο της υπογραφής της Συνθήκης της Ρώμης. Σύμφωνα με το άρθρο 2 της Συνθήκης για την ίδρυση της Ευρωπαϊκής Οικονομικής Κοινότητας, η ισότητα ανδρών και γυναικών αποτελεί θεμελιώδη αρχή του κοινοτικού δικαίου - τονίζω ότι αυτή η θεμελιώδης αρχή, καθώς και η προαγωγή της, αποτελεί αδιαμφισβήτητο καθήκον της Κοινότητας.
<P>
" Σύμβαση για την Προστασία των Δικαιωμάτων του Ανθρώπου και των Θεμελιωδών Ελευθεριών υπεγράφη από όλα τα κράτη μέλη της Ευρωπαϊκής Ένωσης. Σας ερωτώ: γιατί δεν την εφαρμόζουμε; Γιατί δεν διαθέτουμε έναν λειτουργικό εποπτικό μηχανισμό και αποτελεσματικά μέτρα για την εκτέλεση και τη διασφάλιση των αποφάσεων που λαμβάνονται;
<P>
Αυτές οι αποφάσεις λήφθηκαν πριν από μισό αιώνα. Το Κοινοβούλιο εξακολουθεί να εγκρίνει νέα έγγραφα για το ίδιο θέμα κάθε χρόνο, στα οποία τονίζει, αναλαμβάνει και απαιτεί. Στο υπό συζήτηση έγγραφο, ωστόσο, πρέπει να αναγνωρίσουμε σήμερα, εν έτει 2007, ότι οι γυναίκες υποεκπροσωπούνται στην κοινοβουλευτική μας διοίκηση στα όργανα που λαμβάνουν πολιτικές αποφάσεις.
<P>
Τέλος, ζητώ όλοι εμείς που έχουμε εκλεγεί στο ανώτατο επίπεδο της ευρωπαϊκής πολιτικής να είμαστε αποφασιστικοί και να θέσουμε τέλος στην κατασπατάληση ήδη περιορισμένων ανθρώπινων πόρων και δυναμικού. Στις δράσεις μας, ας δεχθούμε τις γυναίκες ως ίσες με τους άνδρες, είτε πρόκειται για τη λήψη πολιτικών αποφάσεων είτε για τις αμοιβές.
<P>
Τα ίσα δικαιώματα πρέπει να γίνουν νόμος όχι μόνο στα χαρτιά αλλά και στην καθημερινή ζωή. Αυτό θα είναι και το κλειδί για την επιτυχή εφαρμογή της στρατηγικής της Λισαβόνας.
<SPEAKER ID="013" NAME="Πρόεδρος">
Εσείς συγχαρήκατε εμένα και εγώ συγχαίρω τους λίγους άνδρες που παρίστανται στο Σώμα για αυτήν τη συζήτηση σχετικά με την ισότητα των φύλων, καθώς θεωρώ ότι η παρουσία τους είναι σημαντική προκειμένου να αντιταχθούμε στις διακρίσεις που εξακολουθούν να υφίστανται.
<SPEAKER ID="014" NAME="Roberta Angelilli">
εξ ονόματος της Ομάδας UEN. - (IT) Κυρία Πρόεδρε, κυρίες και κύριοι, σας εύχομαι πραγματικά ό,τι καλύτερο για την πρώτη σας ημέρα ως Προέδρου.
<P>
Ωστόσο, μένουν ακόμη να γίνουν πολλά όσον αφορά τα δικαιώματα των γυναικών· έχουμε μακρά ιστορία κοινοβουλευτικού έργου, και για αυτόν ακριβώς τον λόγο αναγνωρίζουμε ότι είναι ολοένα και πιο σημαντικό να διασφαλίσουμε ότι οι πτυχές που συνδέονται με το φύλο εντάσσονται πραγματικά στις εργασίες των επιτροπών, και μάλιστα με αποτελεσματικό και λειτουργικό τρόπο. Αν εξετάσουμε την πραγματική κατάσταση, θα διαπιστώσουμε ότι υπάρχουν πολλά προβλήματα τα οποία πρέπει να επιλυθούν, και τα στοιχεία είναι αρκετά σαφή: οι γυναίκες εξακολουθούν να αντιμετωπίζουν τεράστιες δυσκολίες πρόσβασης και συμμετοχής στον πολιτικό και πολιτειακό βίο, για να μην μιλήσουμε για τα αναρίθμητα ανεπίλυτα προβλήματα που αντιμετωπίζουν στην προσπάθειά τους να συμφιλιώσουν πραγματικά την εργασιακή με την οικογενειακή ζωή. Για αυτόν ακριβώς τον λόγο, αν θέλουμε να προσπαθήσουμε να εξαλείψουμε τις ανισότητες, οφείλουμε να παρέμβουμε ανοικτά σε κάθε δράση και σε κάθε πολιτική της Ένωσης.
<P>
Επιπλέον, η εισηγήτρια -την οποία ευχαριστώ για το εξαίρετο έργο της- ορθώς επεσήμανε το γεγονός ότι ακόμη δεν έχει διαμορφωθεί η αναγκαία νοοτροπία ενθάρρυνσης της συμμετοχής των γυναικών στον πολιτικό βίο. Επιτρέψτε μου να αναφέρω ένα παράδειγμα: στην Ιταλία δεν υπάρχει κάποιος νόμος για τις λεγόμενες ροζ ποσοστώσεις και, προσωπικά, δεν είμαι πεπεισμένη ότι οι ποσοστώσεις είναι απαραιτήτως το καλύτερο σύστημα. Ωστόσο, στην Ιταλία τα κόμματα που αποφάσισαν ελεύθερα να συμπεριλάβουν περισσότερες γυναίκες στους καταλόγους των υποψηφίων, όπως το κόμμα στο οποίο ανήκω, είδαν πράγματι να αυξάνεται ο αριθμός των γυναικών πολιτικών που εκπροσωπούνται στο Κοινοβούλιο, και η εξέλιξη αυτή είναι θετική - αποτελεί παράδειγμα καλής πρακτικής η οποία πρέπει να εξαχθεί, ή μάλλον να επιβληθεί σε κοινοτικό επίπεδο. Εν κατακλείδι, αναμένω από όλα τα κοινοτικά θεσμικά όργανα, και ειδικότερα από τη γερμανική Προεδρία, να θέσουν τις γυναίκες στο επίκεντρο της προσοχής τους και να θέσουν σε εφαρμογή ένα πραγματικό ευρωπαϊκό σύμφωνο για την οικογένεια.
<SPEAKER ID="015" NAME="Satu Hassi">
εξ ονόματος της Ομάδας Verts/ALE. - (FI) Κυρία Πρόεδρε, θα ήθελα και εγώ να ευχαριστήσω την εισηγήτρια, κ. Záborská, για το άριστό έργο που επιτέλεσε. Θα ήθελα επίσης να συγχαρώ την Πρόεδρο για την εκλογή της.
<P>
Είναι εξαιρετικό το γεγονός ότι το Ευρωπαϊκό Κοινοβούλιο κατέστησε υποχρεωτική την εφαρμογή της ολοκληρωμένης προσέγγισης της ισότητας γυναικών και ανδρών από τις επιτροπές. " διαδικασία αυτή είναι μακροχρόνια, και είναι σημαντικό η Επιτροπή Δικαιωμάτων των Γυναικών και Ισότητας των Φύλων να είναι επικεφαλής του σχεδίου. Γνωρίζω ότι υπάρχουν στο Κοινοβούλιο και εκείνοι που αμφιβάλουν για όλα αυτά, και αισθάνομαι ότι στις περισσότερες περιπτώσεις αυτοί ακριβώς οι άνθρωποι είναι εκείνοι που χρειάζεται να εκπαιδευτούν ως προς το θέμα της ισότητας.
<P>
Όταν έγινα υπεύθυνη για αυτό το θέμα στην Επιτροπή Περιβάλλοντος, Δημόσιας Υγείας και Ασφάλειας των Τροφίμων, ζήτησα από την Επιτροπή Δικαιωμάτων των Γυναικών να διευκρινίσει τα έργα εκείνα που έπρεπε να ολοκληρωθούν στον τομέα της ολοκληρωμένης προσέγγισης της ισότητας γυναικών και ανδρών, και η επιτροπή δημιούργησε το ερωτηματολόγιο σε μια μορφή καθοδηγητική και πολύ ευχάριστη. Εκπόνησα μια προκαταρκτική πρόταση για την Επιτροπή Περιβάλλοντος βάσει αυτού του ερωτηματολογίου. Δεν έχουν εκδοθεί ακόμα αποφάσεις επ' αυτού, αλλά θα προτείνω στην επιτροπή μου, για παράδειγμα, να παρέχει κάθε χρόνο η Επιτροπή Δικαιωμάτων στατιστικά στοιχεία για την κατανομή των συντονιστών και των εισηγητών, καθώς και της γραμματείας, με βάση το φύλο. Θα προτείνω επίσης την κατάρτιση ενός πιλοτικού σχεδίου ειδικά για την καθιέρωση της ολοκληρωμένης προσέγγισης της ισότητας και για τον καθορισμό τομέων στους οποίους θα πρέπει να εφαρμοστεί ιδιαίτερα στενή συνεργασία με την Επιτροπή Δικαιωμάτων των Γυναικών. Κατά τη γνώμη μου, η Επιτροπή Δικαιωμάτων των Γυναικών θα μπορούσε να παρέχει για τις συνόδους της Oλομέλειας πιο συγκεκριμένα σχέδια ψηφισμάτων από αυτά που πρέπει να εκπονούν οι επιτροπές. Πιστεύω ότι αυτό το θέμα θα πρέπει να προωθηθεί με όσο το δυνατόν πιο αποτελεσματικό τρόπο, ώστε να μπορεί η Oλομέλεια να λαμβάνει δεσμευτικές αποφάσεις και να κάνει συστάσεις για αυτά που πρέπει να γίνουν στην επιτροπή.
<P>
Τέλος, θα ήθελα να πω ότι οι πολιτικές ομάδες πρέπει επίσης να λάβουν υπόψη την ισότητα των φύλων. Οι πολιτικές ομάδες είναι εκείνες που θα έχουν τον βασικό ρόλο της λήψης αποφάσεων για το πώς θα εφαρμόζεται η ισότητα όταν εκλέγουν τους προέδρους τους και καλύπτουν τις θέσεις του προέδρου και του αντιπροέδρου των επιτροπών στις διαπραγματεύσεις μεταξύ των Ομάδων.
<SPEAKER ID="016" NAME="Eva-Britt Svensson">
εξ ονόματος της Ομάδας GUE/NGL. - (SV) Σας ευχαριστώ, κυρία Πρόεδρε. Παρακαλώ δεχθείτε τα ειλικρινή μου συγχαρητήρια για τον νέο διορισμό σας ως Αντιπρόεδρο. Χαίρομαι πολύ με αυτήν την εξέλιξη.
<P>
" ανά χείρας έκθεση ορθώς δηλώνει ότι υπάρχει ακόμα έλλειψη ισορροπίας μεταξύ ανδρών και γυναικών σε όλους τους τομείς της κοινωνίας. " αξιολόγηση των τρόπων με τους οποίους οι επιτροπές έχουν συμμορφωθεί μέχρι στιγμής με την απόφαση του Κοινοβουλίου ότι η προοπτική της ισότητας των φύλων θα πρέπει πάντα να διακατέχει το έργο μας αποδεικνύει, χωρίς αυτό να προκαλεί έκπληξη, ότι πρέπει να γίνουν ακόμα πάρα πολλά πριν να είμαστε σε θέση να πούμε ότι η προοπτική της ισότητας έχει πραγματικά ενσωματωθεί στο έργο μας. Αυτό δεν είναι κάτι νέο. Πολλές από εμάς, στη γενική διεξαγωγή των καθημερινών εργασιών μας, βιώνουμε την ανισότητα μεταξύ ανδρών και γυναικών και τους άνισους όρους που ισχύουν για εμάς. Αυτό δεν είναι περίεργο για το Ευρωπαϊκό Κοινοβούλιο. Είμαστε υποχρεωμένοι να παρατηρήσουμε ότι, είτε μιλάμε για κοινοβουλευτικό έργο είτε για τον τρόπο με τον οποίο λειτουργεί η κοινωνία γενικά, η οικονομική και πολιτική εξουσία εξακολουθεί να βρίσκεται πρακτικά στη σφαίρα επιρροής του ενός φύλου, δηλαδή των ανδρών. Παρόλες τις συζητήσεις για τη σημασία της ισότητας των φύλων, είναι πιο εύκολο να μιλάμε για αυτήν παρά να την εφαρμόζουμε πρακτικά.
<P>
Χρειαζόμαστε διάφορα μέσα για να αντιμετωπίσουμε τα θέματα της ισότητας των φύλων και να λάβουμε μέτρα για την επίτευξη αυτής της ισότητας. Στα μέσα αυτά περιλαμβάνεται η εκπαίδευση και η γνώση. Αν θέλουμε να αλλάξουμε τα πράγματα, πρέπει να αποσαφηνίσουμε τις δομές της εξουσίας. Προσβλέπουμε, λοιπόν, στο έργο του Ινστιτούτου για την Ισότητα των Φύλων. Μεταξύ των μέσων που θα μπορέσει να μας παράσχει είναι η πιο ευρέως διαδεδομένη γνώση, μαζί με στατιστικά στοιχεία με βάση το φύλο. Ένα άλλο σημαντικό μέσο όσον αφορά την ισότητα των φύλων είναι η εκπαίδευση. Είναι σημαντικό να επιτρέψουμε στους υπαλλήλους να συνεχίσουν την περαιτέρω κατάρτισή τους στην ολοκλήρωση της προοπτικής της ισότητας των φύλων. Ωστόσο, εξίσου σημαντικό είναι να καταρτίζονται και οι βουλευτές του Ευρωπαϊκού Κοινοβουλίου σε θέματα ισότητας των φύλων. Δεν είναι αλήθεια ότι, ως εκλεγμένοι πολιτικοί, έχουμε αυτόματα επαρκή γνώση σε θέματα ισότητας των φύλων και ολοκλήρωσης της προοπτικής ισότητας των φύλων. Μπορούμε, όμως, να κάνουμε κάτι για να αλλάξουμε αυτήν την κατάσταση. Μπορούμε να ψηφίσουμε υπέρ της πρότασης της έκθεσης σχετικά με τον προγραμματισμό για όλους τους βουλευτές της κατάρτισης σε θέματα ισότητας των φύλων πριν από την επόμενη κοινοβουλευτική περίοδο. Σας καλώ να υπερψηφίσετε την έκθεση. Σας ευχαριστώ.
<SPEAKER ID="017" NAME="Derek Roland Clark">
εξ ονόματος της Ομάδας IND/DEM. - (EN) Κυρία Πρόεδρε, η προηγούμενη ομιλήτρια μόλις αναφέρθηκε, δυστυχώς, προφανώς, στο ότι πολλές θέσεις απασχόλησης στην πολιτική πηγαίνουν στους δυνατούς- τους άνδρες. Προφανώς δεν γνώρισε ποτέ την κ. Θάτσερ!
<P>
Γιατί αυτές οι εκθέσεις δεν γράφονται σε απλή γλώσσα; Ο όρος "ολοκληρωμένη προσέγγιση της ισότητας γυναικών και ανδρών" αναφέρεται σε ολόκληρη την έκθεση· τι είναι αυτό; Πρόκειται για μια μορφή πολιτικής ορθότητας; " παράγραφος 16, η οποία αναφέρεται εξ ολοκλήρου στην πλήρωση κενών θέσεων απασχόλησης στα θεσμικά όργανα της ΕΕ, αναφέρει ότι πρέπει "να λαμβάνεται υπόψη" η ολοκληρωμένη προσέγγιση της ισότητας γυναικών και ανδρών. Αυτό άραγε σημαίνει συγκεκριμένες θέσεις απασχόλησης για άνδρες και συγκεκριμένες θέσεις απασχόλησης για γυναίκες;
<P>
" παράγραφος 1 ζητά "ισότητα μεταξύ γυναικών και ανδρών [...] που δεν θα φέρνει σε αντιπαράθεση γυναίκες και άνδρες". Αυτό άραγε σημαίνει ότι οι άνδρες και οι γυναίκες δεν μπορούν να υποβάλλουν αίτηση για την ίδια θέση απασχόλησης σε περίπτωση που αυτή φέρνει σε αντιπαράθεση τους μεν και τους δε;
<P>
Στην αιτιολογική σκέψη A αναφέρεται ότι ορισμένες επιτροπές "σπάνια ενδιαφέρονται" για την ολοκληρωμένη προσέγγιση της ισότητας γυναικών και ανδρών. Προς Θεού, τι θα κάνουμε για αυτό; Μισό λεπτό όμως· υπάρχουν ορισμένα πραγματικά περιστατικά και αριθμητικά στοιχεία που συνοδεύουν την ειδική ορολογία. " αιτιολογική σκέψη ΣΤ αναφέρεται στη "διαρκή αύξηση του ποσοστού των εκλεγομένων στο Ευρωπαϊκό Κοινοβούλιο γυναικών, που από 17,5% το 1979 πέρασε στο 30,33% το 2004". Στη συνέχεια, ωστόσο, η αιτιολογική σκέψη Ζ επισημαίνει ότι, στη διοίκηση της ΕΕ, "οι γυναίκες υποεκπροσωπούνται στις υπεύθυνες θέσεις" των οργάνων που λαμβάνουν τις πολιτικές αποφάσεις. Είναι σαφές ότι προχωρούμε σε αντιστροφή των διακρίσεων. Οποιαδήποτε διάκριση δεν είναι μόνο απολύτως κακή, αλλά και αντιβαίνει ασφαλώς σε όλα όσα συμβολίζει η ΕΕ.
<P>
Αναπόφευκτα, προχωράτε κατόπιν σε ποσοστώσεις, αλλά η έκθεση απευθύνει επίσης έκκληση για την αξιοπρέπεια των γυναικών. Στη Βρετανία, άλλα πολιτικά κόμματα έχουν καταλόγους υποψηφίων που περιλαμβάνουν αποκλειστικά γυναίκες. Τι είδους αξιοπρέπεια είναι αυτή; Το κόμμα μας δεν το κάνει αυτό. Στην περίπτωση που εξετάζουμε εδώ, τι θα συμβεί αν δεν υποβάλουν υποψηφιότητα αρκετές γυναίκες ώστε να ισχύσει η ποσόστωση; Θα μείνουν οι θέσεις κενές;
<P>
Υποθέτω ότι τώρα ορισμένοι θα σκεφτούν ότι έχουν μπροστά τους έναν ακραίο σωβινιστή - δεν είναι έτσι. Είμαι δάσκαλος. Δίδασκα επί 39 χρόνια και συνεργάστηκα ευχαρίστως με πολλές γυναίκες. Δούλεψα για γυναίκες στον τομέα της διδασκαλίας με μεγάλη μου ευχαρίστηση - κανένα πρόβλημα. Τις σεβάστηκα όλες. Απλώς πιστεύω ότι οι γυναίκες δεν θα πρέπει να αντιμετωπίζουν εμπόδια στην κατοχύρωση προσόντων και ότι θα πρέπει να υποβάλλουν αιτήσεις για θέσεις απασχόλησης επί απολύτως ίσοις όροις. Οτιδήποτε άλλο, όπως η εν λόγω έκθεση, υποβιβάζει τις γυναίκες, και κάθε γυναίκα που σέβεται τον εαυτό της θα πρέπει να θεωρήσει αυτήν την έκθεση προσβλητική. Ζητώ από τους βουλευτές να την απορρίψουν με την ψήφο τους.
<SPEAKER ID="018" NAME="Irena Belohorská" AFFILIATION="NI">
(SK) Το 1993, η Γενική Συνέλευση του Ο"Ε στη Βιέννη δήλωσε για πρώτη φορά την αρχή ότι τα ανθρώπινα δικαιώματα περιλαμβάνουν τα δικαιώματα των γυναικών και ότι η προστασία αυτών των δικαιωμάτων αποτελούσε στόχο προτεραιότητας.
<P>
Αργότερα, η πλατφόρμα δράσης του Πεκίνου αναγνώρισε την ισότητα των φύλων ως κύριο στόχο και προσδιόρισε 12 καίριους τομείς ανησυχίας. Επιτρέψτε μου να αναφέρω κάποιους από αυτούς: γυναίκες και φτώχεια, εκπαίδευση, γυναίκες και υγεία, βία κατά των γυναικών, ένοπλες συγκρούσεις, γυναίκες και μέσα μαζικής ενημέρωσης, η συμμετοχή των γυναικών στις διαδικασίες λήψης αποφάσεων και στις πολιτικές και κοινωνικές δομές.
<P>
Παρά την πληθώρα των οργάνων που δραστηριοποιούνται στην επιβολή αυτών των μέσων, συμπεριλαμβανομένου του Ο"Ε, του Συμβουλίου της Ευρώπης, του ΟΑΣΕ και της Ευρωπαϊκής Ένωσης, μπορεί κανείς να συμπεράνει ότι σήμερα η ισότητα των φύλων εφαρμόζεται μόνο de jure και όχι de facto.
<P>
Συχνά αναζητούμε δικαιολογίες στα ποσοστά των γυναικών στους διάφορους οργανισμούς. Αυτό που δεν παρατηρούμε, ωστόσο, είναι ότι αυτά τα ποσοστά αντανακλούν κυρίως μια παρουσία στις κατώτερες ή κατώτατες βαθμίδες ενός οργάνου. Όσο ψηλότερα ανεβαίνουμε στη διοικητική κλίμακα, τόσο λιγότερες γυναίκες βλέπουμε εκεί. Πιστεύω ότι η δοκιμασμένη αρχή ισχύει και σε αυτήν την περίπτωση: αν θέλουμε να επιφέρουμε αλλαγή, ας ξεκινήσουμε με εμάς τους ίδιους. Γι' αυτό ίσως η έκθεση που εκπόνησε η συνάδελφός μου βουλευτής, κ. Záborská, είναι τόσο σημαντική.
<P>
Στο Ευρωπαϊκό Κοινοβούλιο μπορούμε επίσης να πούμε ότι, από πλευράς ποσοστών, η εκπροσώπηση των γυναικών έχει βελτιωθεί σε σχέση με το παρελθόν. Θα πρέπει, ωστόσο, να συνειδητοποιήσουμε ότι οι γυναίκες κατά κανόνα καλύπτουν κατώτερες θέσεις, είτε στο Ευρωπαϊκό Κοινοβούλιο είτε στις γραμματείες. Επιπλέον, τολμώ να πω ότι στις γραμματείες εφαρμόσαμε πλήρως την αρχή της ισότητας των φύλων, καθώς οι γυναίκες αποτελούν πλειοψηφία εκεί. Αλλά μήπως στο Ευρωπαϊκό Κοινοβούλιο συνεχίζουν να επικρατούν οι παλιές προκαταλήψεις, σύμφωνα με τις οποίες οι γυναίκες είναι καλές για σύζυγοι, μητέρες, ερωμένες, γραμματείς, μαγείρισσες ακόμα και καθαρίστριες, αλλά όχι για ανώτερα στελέχη; Είναι λυπηρό ότι η μόνη αγόρευση από άνδρα βουλευτή σε αυτό το Σώμα μέχρι στιγμής ήταν παρόμοια με όσες έχουμε όλοι ακούσει στο παρελθόν.
<SPEAKER ID="019" NAME="Edit Bauer" AFFILIATION="PPE-DE">
(SK) Κυρία Πρόεδρε, θα ήθελα και εγώ να σας συγχαρώ για την εκλογή σας σε αυτήν τη θέση. Το γεγονός ότι ασκείτε την προεδρία σε αυτήν την πολύ σημαντική συζήτηση μπορεί να είναι ενδεικτικό.
<P>
Θα ήθελα να εκφράσω τον σεβασμό μου προς την εισηγήτρια για τη σαφήνεια της περιγραφής της στην έκθεση σχετικά με το πώς εφαρμόζονται οι ίσες ευκαιρίες στο Κοινοβούλιο. Δεν υποστηρίζει ότι δεν μπορεί να γίνει τίποτα στο Κοινοβούλιο σχετικά με την προώθηση των ίσων ευκαιριών. Αντιθέτως, λέει σαφώς ότι η ολοκληρωμένη προσέγγιση της ισότητας γυναικών και ανδρών έχει διατυπωθεί και εκφραστεί καλά σε ψηφίσματα που ενέκρινε το Κοινοβούλιο, καθώς και σε οδηγίες που ενέκρινε η Ευρωπαϊκή Κοινότητα, και έχει επίσης θεσμοποιηθεί στις ομάδες εργασίας και στις επιτροπές. Ως προς την ουσία, ωστόσο, το ενδιαφέρον στο θέμα έχει περιοριστεί στις επιτροπές που δεσμεύονται ότι θα καταρτίσουν τις γραμματείες τους σε θέματα ολοκληρωμένης προσέγγισης της ισότητας γυναικών και ανδρών. Φαίνεται ότι κάποιοι από τους συναδέλφους μου βουλευτές χρειάζονται επίσης κατάρτιση αυτού του είδους.
<P>
Θα ήθελα να επιστήσω την προσοχή σας στο γεγονός ότι, σε αυτό το Σώμα, συχνά τείνουμε να υποτιμούμε τις επιπτώσεις του προβλήματος που πρέπει να επιλυθούν. " γήρανση της Ευρώπης θα είναι αδύνατον να επιλυθεί αν δεν αναθεωρήσουμε την προσέγγισή μας ως προς την ισότητα των φύλων. Δεν υπάρχει αμφιβολία ότι η λεπτομερής εξέταση και ο εκσυγχρονισμός των συνταξιοδοτικών συστημάτων δεν αρκούν από μόνα τους. Επί του παρόντος, τα προβλήματα φαίνεται ότι υπάρχουν σε δύο επίπεδα ταυτόχρονα. Πρώτον, η φιλοσοφική προσέγγιση που ακολουθούν ορισμένοι εκλεκτοί της πολιτικής οδηγεί σε έμμεση διάκριση ως αποτέλεσμα της εφαρμογής της αποκαλούμενης πολιτικής αρχής, η οποία οδηγεί σαφώς σε διακρίσεις και σε έλλειψη ίσων ευκαιριών. Δεύτερον, δεν υπάρχει καμία απολύτως πρακτική πρωτοβουλία που να αποσκοπεί στον συμβιβασμό των απαιτήσεων της εργασίας και εκείνων της οικογενειακής ζωής, γεγονός που δημιουργεί δραματικές διαφορές στις διαθέσιμες ευκαιρίες για άνδρες και γυναίκες λόγω της ύπαρξης στερεοτύπων που είναι δύσκολο να ξεπεραστούν.
<P>
Υπό το πρίσμα της σοβαρότητας της πρόκλησης που αντιμετωπίζει η Ευρώπη λόγω των δημογραφικών αλλαγών, πιστεύω ακράδαντα ότι το Ευρωπαϊκό Κοινοβούλιο πρέπει να συνεργαστεί πολύ πιο στενά με τα εθνικά κοινοβούλια σε θέματα ολοκληρωμένης προσέγγισης της ισότητας γυναικών και ανδρών. Κατά τη γνώμη μου, το Ευρωπαϊκό Έτος Ίσων Ευκαιριών για Όλους προσφέρει το κατάλληλο πλαίσιο για αυτήν τη συνεργασία.
<SPEAKER ID="020" NAME="Lissy Gröner" AFFILIATION="PSE">
(DE) Κυρία Πρόεδρε, χαίρομαι και εγώ που διευθύνετε απόψε τη συζήτηση. Θερμά συγχαρητήρια για την εκλογή σας. Mέχρι τώρα κάναμε τη συζήτηση χωρίς την Επιτροπή και το Συμβούλιο, και αυτό ήταν σωστό. Πρόκειται για την εφαρμογή της ενσωμάτωσης της διάστασης του φύλου στις επιτροπές, και συγκεκριμένα για την πρώτη ενδιάμεση έκθεση μετά από την έκθεση που εκπόνησα και εγκρίθηκε το 2003.
<P>
Στην έκθεση αυτή παρουσιάζεται πολύ καλά πώς θα έπρεπε να εφαρμόσουμε την ολοκληρωμένη προσέγγιση της ισότητας γυναικών και ανδρών στο Κοινοβούλιο. Ήταν σωστό να ασχοληθούμε με αυτό, ωστόσο έχω κάποια ανησυχία μήπως χάσαμε μια ευκαιρία, γιατί όλοι μιλάνε για τα πάντα εκτός από αυτό που μπορούμε να κάνουμε εδώ στο Σώμα.
<P>
Τι έγινε η παράγραφος 1 με το σχέδιο δράσης για μια πολιτική της ενσωμάτωσης της διάστασης του φύλου, δηλαδή την ισότητα σε κάθε αξιολόγηση, ανάλυση και ανάπτυξη νέων σχεδίων για την ισότητα ανδρών και γυναικών στο Κοινοβούλιο; Υπάρχουν ακόμα πολύ μεγάλα ελλείμματα και δεν υπάρχει συγκεκριμένο σχέδιο δράσης.
<P>
Και τι έγινε η δεύτερη, με τις προτεραιότητες για την ισότητα γυναικών και ανδρών και την ομάδα εργασίας υψηλού επιπέδου; Αυτή η ομάδα εργάστηκε πολύ καλά και η προσέγγισή της ήταν σωστή γιατί εκπονήθηκαν εκθέσεις σε όλες τις επιτροπές. Όπως μάθαμε από την Επιτροπή Περιβάλλοντος, Δημόσιας Υγείας και Ασφάλειας των Τροφίμων εργάστηκαν πολύ καλά και ορισμένοι αντιπρόεδροι των επιτροπών, μερικές φορές όμως το έργο τους γελοιοποιήθηκε.
<P>
Τι έγινε ως προς το αίτημά μας για συμμετοχή γυναικών στα όργανα λήψης αποφάσεων του Κοινοβουλίου; Δεν κάναμε συγκεκριμένα πράγματα για αυτό. Οι Ομάδες και οι εθνικές αντιπροσωπείες δεν πήραν όλες εξίσου σοβαρά το εν λόγω αίτημα και δεν υπάρχει η κατάλληλη στρατηγική.
<P>
Εν συνεχεία, τι δείχνει η ανάλυση της διαδικασίας του προϋπολογισμού; Και σε αυτόν τον τομέα δεν κάναμε συγκεκριμένα βήματα, ενώ βασικά η πολιτική για την ενσωμάτωση της διάστασης του φύλου έπρεπε να συγκεκριμενοποιηθεί. Ποιες πρόοδοι σημειώθηκαν ως προς ένα άλλο αίτημα του 2003, δηλαδή την αποτελεσματική στρατηγική σχετικά με τον Τύπο και την ενημέρωση; Και εδώ εξακολουθούν να υπάρχουν μεγάλα ελλείμματα.
<P>
Καθώς θα κάνουμε τώρα μια καλή ανάλυση και μια καλή αξιολόγηση, έχω βάσιμες ελπίδες ότι θα μας βοηθήσει, στην αξιολόγηση στις επιτροπές, το Ευρωπαϊκό Ινστιτούτο για Θέματα Ισότητας, που εγκρίθηκε στο μεταξύ.
<P>
Ωστόσο, δυστυχώς, η έκθεση λέει πάρα πολύ λίγα για την κατάσταση στις Ομάδες, στις αντιπροσωπείες και ως προς τα περιεχόμενα της πολιτικής. Γι' αυτό θα ήθελα να προχωρήσουμε πιο φιλόδοξα, να καταφέρουμε μέχρι το 2009 -που επίκεινται οι εκλογές- να συνάψουμε πραγματικά συμφωνίες που θα καθιστούν δυνατή την οριζόντια ενσωμάτωση και την παρουσία γυναικών σε ηγετικές θέσεις.
<P>
Ευχαριστώ για το έργο που επιτελέστηκε, πρέπει όμως να καταβάλουμε ακόμα μεγάλες προσπάθειες για να προσεγγίσουμε τον στόχο που είχαμε θέσει στην έκθεση του 2003.
<SPEAKER ID="021" NAME="DanutBudreikait" AFFILIATION="ALDE">
(LT) " ισότητα των φύλων στην ΕΕ είναι μία από τις πιο σημαντικές δημοκρατικές αξίες, η οποία δίνει τη δυνατότητα για ελευθερία αυτοέκφρασης και διαπροσωπικές σχέσεις βασισμένες σε πλήρη ισότητα. Ωστόσο, αυτή η αξία δεν έχει ακόμα εφαρμοστεί πλήρως: οι γυναίκες υφίστανται διακρίσεις στις προσλήψεις για θέσεις εργασίας και αμείβονται με σημαντικά χαμηλότερους μισθούς από τους άνδρες για την ίδια δουλειά. Τα θέματα της ισότητας των φύλων και μιας ολοκληρωμένης προοπτικής της ισότητας ανδρών και γυναικών είναι ευρέως διαδεδομένα και επίκαιρα, τόσο σε επίπεδο κρατών μελών όσο και σε επίπεδο Ευρωπαϊκής Ένωσης. Συγχαίρω την Επιτροπή Δικαιωμάτων των Γυναικών και Ισότητας των Φύλων για την έναρξη αυτής της μελέτης και για την εκπόνηση μιας έκθεσης σχετικά με την ολοκληρωμένη προσέγγιση της ισότητας ανδρών και γυναικών στο έργο των επιτροπών του Ευρωπαϊκού Κοινοβουλίου. Οι επιτροπές αξιολογήθηκαν βάσει ενός συμπληρωμένου ερωτηματολογίου, το οποίο αντανακλούσε την προοπτική και τις δραστηριότητες κάθε επιτροπής ως προς τη διαμόρφωση μιας στρατηγικής ισότητας των φύλων, την εφαρμογή μιας ολοκληρωμένης προσέγγισης των φύλων και την εφαρμογή διαβούλευσης και συνεργασίας. Στην Επιτροπή Ανάπτυξης και Συνεργασίας, στην οποία είμαι υπεύθυνη για θέματα ενσωμάτωσης της διάστασης του φύλου, δεν διεξάγονται ιδιαίτερες συζητήσεις. " επιτροπή ασχολείται περισσότερο με θέματα εμπειρογνωμοσύνης και διαβούλευσης σε θέματα ισότητας των φύλων με ΜΚΟ και αναπτυσσόμενες χώρες.
<P>
Κατανοώ ότι το θέμα της ενσωμάτωσης της διάστασης του φύλου αντιμετωπίζει κυρίως δυσκολίες στην επιτροπή λόγω του συστήματος d'Hondt που χρησιμοποιείται στο Ευρωπαϊκό Κοινοβούλιο. Όταν εφαρμόζεται αυτό το σύστημα, ακόμα και όταν το 30% των βουλευτών του Κοινοβουλίου είναι γυναίκες, οι γυναίκες των μικρότερων κομμάτων έχουν ρεαλιστικά πολύ μικρές πιθανότητες να εκπονήσουν μια έκθεση ή μια γνωμοδότηση. Αυτό στερεί από τις γυναίκες την ευκαιρία να επιδείξουν τις ικανότητές τους και να εκφράσουν τις απόψεις τους σε θέματα ζωτικής σημασίας για τις χώρες μας, την Ευρωπαϊκή Ένωση και τον κόσμο. Αν και το ίδιο το σύστημα υποτίθεται ότι δίνει στα μικρά κόμματα την ευκαιρία να υποβάλουν νομοθετικά έγγραφα, στην πραγματικότητα αυτό είναι δύσκολο να εφαρμοστεί. Κατά την παρακολούθηση της εφαρμογής την ολοκληρωμένης προσέγγισης της ισότητας ανδρών και γυναικών, αυτό το θέμα πρέπει να εξεταστεί σε ένα ευρύτερο πλαίσιο - στο πλαίσιο των κανόνων εργασίας του Ευρωπαϊκού Κοινοβουλίου, οι οποίοι πρέπει να βελτιωθούν.
<SPEAKER ID="022" NAME="Jan Tadeusz Masiel" AFFILIATION="UEN">
(PL) Κυρία Πρόεδρε, η φύση όρισε ότι πρέπει να υπάρχουν δύο ειδών ανθρώπινα όντα, ο άνδρας και η γυναίκα, αν και έχουν και οι δύο την ίδια αξία και σημασία. Είτε το θέλουμε είτε όχι, κάθε πολιτισμός που διαμορφώνεται κυρίως από τη θρησκεία, είτε είναι ισλαμικός, ιουδαϊκός ή χριστιανικός πολιτισμός, αντιλαμβάνεται τη σχέση ανάμεσα στον άνδρα και τη γυναίκα με τον δικό του ιδιαίτερο τρόπο. Αυτές οι σχέσεις διαρκώς εξελίσσονται και βελτιώνονται με τον καιρό. " ύπαρξη μιας Επιτροπής Δικαιωμάτων των Γυναικών και Ισότητας των Φύλων στο Ευρωπαϊκό Κοινοβούλιο και η έκθεση που υποβάλλεται στο Σώμα σήμερα σηματοδοτούν ένα υψηλό επίπεδο σε αυτήν τη διαδικασία εξέλιξης.
<P>
Αυτή η εξέλιξη, ωστόσο, δεν πρέπει να επιτρέψουμε να μετατραπεί σε επανάσταση. Δεν πρέπει να προσπαθήσουμε να επιβάλουμε με τη βία μια τεχνητή σχέση άνδρα-γυναίκας. Είναι προφανώς σημαντικό να διασφαλιστεί ότι οι άνδρες και οι γυναίκες μπορούν να απολαμβάνουν τις ίδιες ευκαιρίες για ανάπτυξη, αλλά δεν είναι σωστό να επιβάλλονται οποιεσδήποτε τεχνητές ποσοστώσεις. Έχω υπόψη μου, για παράδειγμα, τις ποσοστώσεις για τη συμμετοχή στη δημόσια ζωή. Πιστεύω ότι η κατάρτιση και η ευαισθητοποίηση που αναφέρονται στην έκθεση θα αποδειχθούν χρήσιμες, αλλά η εισαγωγή ποσοστώσεων θα αντιστοιχούσε σε διακρίσεις εις βάρος καλύτερων υποψηφίων υπέρ χειρότερων και θα αποδεικνυόταν επιζήμια για τον σκοπό των γυναικών στο μέλλον.
<P>
Δεν υπάρχει τίποτα ωραιότερο από την ποικιλία στη φύση και στον πολιτισμό που βλέπουμε γύρω μας και δεν υπάρχει μεγαλύτερη πηγή έμπνευσης από αυτήν για την ανθρωπότητα. Πιστεύω ότι οι διαφορές ανάμεσα στους άνδρες και στις γυναίκες είναι η πηγή της ζωής.
<SPEAKER ID="023" NAME="Sylvia-Yvonne Kaufmann" AFFILIATION="GUE/NGL">
(DE) Κυρία Πρόεδρε, θερμά συγχαρητήρια για την εκλογή σας. Θα ήθελα να υποστηρίξω κατηγορηματικά την έκθεση αυτή, η οποία, κατά τη γνώμη μου, δεν περιλαμβάνει παραβιάσεις του Κανονισμού του Σώματος. Θα ήθελα να ευχαριστήσω θερμά την εισηγήτρια κ. Záborská για την εξαίρετη συνεργασία κατά τα τελευταία δυόμισι χρόνια. Στο προηγούμενο προεδρείο ήμουν υπεύθυνη για θέματα ισότητας, και στην ομάδα εργασίας υψηλού επιπέδου του προεδρείου προωθήσαμε την ενσωμάτωση της διάστασης του φύλου στο έργο των επιτροπών μας μαζί με τις συναδέλφους Roth-Behrendt, Lulling και Gröner καθώς και με τους συναδέλφους Friedrich και Daul. Θέλω σήμερα να τους ευχαριστήσω όλους. Φυσικά, θέλω επίσης να ευχαριστήσω τους συνεργάτες της διοίκησης, και ιδίως του τμήματος της γενικής διεύρυνσης προσωπικού, που είναι υπεύθυνοι για την ισότητα ευκαιριών.
<P>
Είμαι πεπεισμένη ότι το νεοεκλεγέν προεδρείο θα συνεχίσει την εργασία της ομάδας εργασίας υψηλού επιπέδου χωρίς διακοπή και με τον ίδιο ζήλο. Έχει μια καλή βάση για το έργο αυτό, γιατί το παλιό προεδρείο ενέκρινε πρόσφατα ομόφωνα την έκθεσή μου για την εξέλιξη ως προς την ισότητα ευκαιριών στο διάστημα 2002-2006, που περιλαμβάνει φιλόδοξους στόχους μέχρι το 2009. Μεταξύ άλλων θα αυξηθεί σημαντικά η αναλογία γυναικών σε ηγετικές θέσεις εδώ στο Σώμα, ιδίως στα μεσαία και ανώτερα κλιμάκια της διοίκησης. Θα κάνουμε περαιτέρω βήματα για την καλύτερη εναρμόνιση επαγγέλματος και οικογένειας για τους συνεργάτες μας. Επίσης, μελλοντικά θα ασχοληθούμε περισσότερο με τη χρήση ουδέτερης γλώσσας ως προς το φύλο στο πλαίσιο των εργασιών του Σώματος.
<P>
Το προεδρείο ήταν το πρώτο που ανέλαβε δράση για τη συνεκτίμηση της ισότητας των φύλων στον προϋπολογισμό, με την οποία θα πρέπει να ασχοληθούμε όλοι εδώ στο Σώμα το 2008. Ελπίζω ότι θα μπορέσουμε να δρομολογήσουμε κατάλληλα μέτρα εκπαίδευσης και επανεκπαίδευσης για όλους τους συναδέλφους.
<SPEAKER ID="024" NAME="Sylwester Chruszcz" AFFILIATION="NI">
(PL) Κυρία Πρόεδρε, θα ήθελα και εγώ να σας συγχαρώ για την ανάληψη ενός τόσο σημαντικού ρόλου.
<P>
" ισότητα για τις γυναίκες δεν μπορεί ποτέ να διασφαλιστεί μόνο με νομικές διατάξεις. Είναι εύλογο το γεγονός ότι οι διακρίσεις εις βάρος των γυναικών λόγω του φύλου τους δεν πρέπει να συγχωρούνται σε καμία περίπτωση. Δεν πρέπει να επιτρέπονται στο έργο των επιτροπών ή σε οποιοδήποτε άλλο πλαίσιο. Οι ομάδες της Αριστεράς και οι φιλελεύθερες ομάδες έχουν την τάση να εστιάζουν υπερβολικά στις μικρολεπτομέρειες αυτών των θεμάτων. Πρέπει να ληφθεί υπόψη ότι ο σεβασμός προς τις γυναίκες δεν επιτυγχάνεται μέσω νομικών διατάξεων. Προκύπτει αποκλειστικά ως αποτέλεσμα της οικογενειακής ανατροφής.
<P>
Ανήκω στη Λίγκα των Πολωνικών Οικογενειών και εμείς έχουμε ασφαλώς επίγνωση του προβλήματος των διακρίσεων εις βάρος των γυναικών. Σε επίπεδο εθνικής νομοθεσίας, προτείνουμε ένα φάσμα νομικών διατάξεων υπέρ των γυναικών και των μητέρων. Υποστηρίζουμε και προάγουμε τον ρόλο των γυναικών στην πολιτική και στην κοινωνία. Οι γυναίκες πρέπει να διαδραματίσουν σημαντικό ρόλο και σε αυτό το Σώμα. Υποστηρίζουμε επίσης την προσπάθεια να εξαλειφθούν όλες οι περιπτώσεις παραβίασης της αξιοπρέπειας και της ελευθερίας των γυναικών.
<P>
" συζήτηση για την ισότητα των φύλων είναι σημαντική, αλλά δεν πρέπει να επιτρέψουμε να οδηγήσει σε μια ιδεολογική σύγκρουση στην οποία άνδρες και γυναίκες αντιμάχονται αντί να συνεργάζονται, οδηγώντας στην εμφάνιση ενός νέου δόγματος. Υπάρχει ένα θεμελιώδες ερώτημα που προκύπτει κατά καιρούς. Όλα αυτά γίνονται για την ισότητα, τα ίσα δικαιώματα και την ανθρώπινη αξιοπρέπεια ή μήπως στην πραγματικότητα γίνονται για τη δημιουργία μιας νέας ιδεολογίας; Αυτό σκοπεύουμε να κάνουμε και σε αυτό το Σώμα; Κατά τη γνώμη μου και κατά τη γνώμη της Λίγκας των Πολωνικών Οικογενειών, απαιτούνται ειδικές νομικές διατάξεις. Αυτές οι διατάξεις, ωστόσο, δεν πρέπει να προορίζονται μόνο για τη διασφάλιση της ίσης μεταχείρισης ανδρών και γυναικών, αλλά και για την προστασία των δεύτερων.
<SPEAKER ID="025" NAME="Zita Pleštinská" AFFILIATION="PPE-DE">
(SK) Κυρία Πρόεδρε, θέλω να σας συγχαρώ για την εκλογή σας σε αυτήν τη θέση, καθώς και για το γεγονός ότι η πρώτη συζήτηση επί της οποίας προεδρεύετε τυγχάνει να αφορά τις γυναίκες. Κυρίες και κύριοι, συγχαίρω την εισηγήτρια, κ. Záborská, για την ορθά ισορροπημένη έκθεσή της, και ταυτόχρονα θέλω να την ευχαριστήσω για το άριστο έργο που επιτελεί ως πρόεδρος της Επιτροπής για τα Δικαιώματα των Γυναικών και την Ισότητα των Φύλων.
<P>
Συμφωνώ ότι είναι σημαντικό να εκπροσωπούνται οι γυναίκες στα εκτελεστικά όργανα του Ευρωπαϊκού Κοινοβουλίου που λαμβάνουν πολιτικές αποφάσεις. Χαιρετίζω επίσης τις προσπάθειες ενσωμάτωσης της ολοκληρωμένης προσέγγισης της ισότητας γυναικών και ανδρών στο πρακτικό έργο όλων των επιτροπών του Ευρωπαϊκού Κοινοβουλίου. Είναι σημαντικό να ενθαρρύνουμε το ενδιαφέρον για το θέμα από την πλευρά των επιτροπών και να διασφαλίσουμε ότι δίνουν ιδιαίτερη προσοχή στην ολοκληρωμένη προσέγγιση της ισότητας γυναικών και ανδρών.
<P>
" ολοκληρωμένη προσέγγιση της ισότητας γυναικών και ανδρών δεν είναι μια στρατηγική που πρέπει να εφαρμοστεί μονομιάς. Είναι σαν ένα νήμα που πρέπει να υφανθεί σε ολόκληρη την πολιτική διαδικασία, προκειμένου να ενσωματωθεί η πτυχή της ισότητας των φύλων σε όλες τις κοινοτικές πολιτικές όλων των επιπέδων.
<P>
" απαίτηση για ισότητα των φύλων πρέπει να εκφράζεται με μια πρακτική προσέγγιση που δεν θα τοποθετεί τους άνδρες και τις γυναίκες σε αντίπαλα στρατόπεδα. " μεγαλύτερη έμφαση στη σημασία της συμμετοχής των ανδρών στην ολοκληρωμένη προσέγγιση της ισότητας γυναικών και ανδρών θα ενισχύσει τη σπουδαιότητα των θεμάτων που στο παρελθόν θεωρούνταν ότι ανήκαν αποκλειστικά στον τομέα των γυναικών. Οι πολιτικές ομάδες στο Ευρωπαϊκό Κοινοβούλιο θα μπορούσαν να διαδραματίσουν πολύ σημαντικό ρόλο στη διαδικασία της προώθησης της συμμετοχής των γυναικών στην πολιτική ζωή, για παράδειγμα, ενθαρρύνοντας τις γυναίκες να θέσουν υποψηφιότητα στις εκλογές για το Ευρωπαϊκό Κοινοβούλιο και τα εθνικά κοινοβούλια.
<P>
Πιστεύω ακράδαντα ότι το 2007, το οποίο είναι το Ευρωπαϊκό Έτος Ίσων Ευκαιριών για Όλους, το Ευρωπαϊκό Κοινοβούλιο πρέπει να δώσει ένα παράδειγμα μέσω των δικών του οργανικών δομών για τον τρόπο με τον οποίο η ισότητα των φύλων είναι αναπόσπαστο τμήμα της πολιτικής προσπάθειας που γίνεται εδώ προς όφελος της κοινωνίας, με βάση την ίση μεταχείριση, την ανοχή, την ισότητα και την αλληλεγγύη. Ελπίζω ότι τα κράτη μέλη θα υποστηρίξουν αυτήν την έκκληση και θα την ενισχύσουν μέσω της εφαρμογής πολιτικών για την ολοκληρωμένη προσέγγιση της ισότητας γυναικών και ανδρών.
<SPEAKER ID="026" NAME="Zita Gurmai" AFFILIATION="PSE">
(HU) Είναι φυσικό ότι η αναπαραγωγή, η τεκνοποίηση, η φροντίδα για τους ασθενείς και τους ηλικιωμένους, η διατήρηση του δεσμού της οικογένειας, καθώς και η υγειονομική περίθαλψη, η εκπαίδευση και οι κοινωνικές υπηρεσίες είναι αδιανόητες χωρίς τη συμμετοχή των γυναικών, έτσι δεν είναι; Αυτό ισχύει σχεδόν σε κάθε πτυχή της ζωής. Πώς, λοιπόν, μπορούμε να λαμβάνουμε αποφάσεις για οποιοδήποτε θέμα ή να εγκρίνουμε έναν νόμο ή έναν κανονισμό χωρίς να λαμβάνουμε υπόψη τη διαφορετική άποψή τους;
<P>
Είναι σημαντικός ο στόχος της ενσωμάτωσης μακροπρόθεσμα της πολιτικής της ισότητας των φύλων σε όλους τους τομείς πολιτικής και της παρουσίας της σε όλα τα επίπεδα. " έκθεση της κ. Záborská είναι η πρώτη που αναφέρεται σε μια ολοκληρωμένη προσέγγιση στις ίσες ευκαιρίες - ευχαριστούμε πολύ για αυτό.
<P>
Αν και οι επιτροπές δίνουν μεγαλύτερη προσοχή στο έργο τους στις προοπτικές της ισότητας των φύλων, ωστόσο μέχρι σήμερα ούτε ένα όργανο δεν έχει θέσει μεταξύ των θεμελιωδών αρχών του έργου του τις απαιτήσεις για ίσες ευκαιρίες. Λείπει η στρατηγική βάση: περισσότερες γυναίκες, αλλά χωρίς πιο σημαντικές θέσεις; Στις κοινοβουλευτικές επιτροπές μας πρέπει να λάβουμε πιο σοβαρά υπόψη την ανάγκη της εκπλήρωσης των απαιτήσεων για ίσες ευκαιρίες ανδρών και γυναικών, και για να γίνει αυτό πρέπει να διασφαλίσουμε επαρκή κατάρτιση και πληροφόρηση. Αυτό δεν πρέπει να οδηγήσει σε αντίπαλα στρατόπεδα ανδρών και γυναικών. Πρέπει, αντ' αυτού να προσπαθήσουμε να διασφαλίσουμε ότι όλοι αναγνωρίζουν πως η έκφραση των απόψεων των γυναικών είναι προς όφελος και των ανδρών.
<SPEAKER ID="027" NAME="Piia-Noora Kauppi" AFFILIATION="PPE-DE">
(EN) Κυρία Πρόεδρε, είμαι πολύ υπερήφανη διότι έχουμε τώρα την πρώτη γυναίκα πρώτη Αντιπρόεδρο. Θέλω να σας συγχαρώ, καθώς τώρα έχουμε ορισμένες γυναίκες στο κύριο σώμα του Ευρωπαϊκού Κοινοβουλίου.
<P>
Χαιρετίζω αυτήν την έκθεση σχετικά με την ολοκληρωμένη προσέγγιση της ισότητας γυναικών και ανδρών στις επιτροπές. Είναι μοναδική; Είναι μοναδική στο είδος της. Θα ήθελα να ευχαριστήσω ειδικά την εισηγήτρια για το άριστο έργο της.
<P>
Είναι μέγιστης σημασίας το γεγονός ότι το Ευρωπαϊκό Κοινοβούλιο χρησιμοποιεί τη θέση επιρροής του στην Κοινότητα για να υποστηρίξει και να προωθήσει την ισότητα των φύλων μέσω του υγιούς αυτοελέγχου των δικών του μεθόδων εργασίας. Το δικαίωμα ίσης μεταχείρισης προστατεύεται από πολλές ευρωπαϊκές συνθήκες, και ιδιαίτερα από τον Χάρτη Θεμελιωδών Δικαιωμάτων. Πρέπει, ωστόσο, να συνεχίσουμε να αναπτύσσουμε τα νομικά μέσα για την προστασία όλων -ανδρών και γυναικών- από τις διακρίσεις λόγω φύλου.
<P>
Προερχόμενη από μια χώρα, τη Φινλανδία, με μακρά ιστορία στο έργο για ίσες ευκαιρίες ανδρών και γυναικών, ικανοποιήθηκα ιδιαίτερα με τα ευρήματα της έκθεσης της Επιτροπής Δικαιωμάτων των Γυναικών και Ισότητας των Φύλων. Κατέδειξε ότι οι περισσότερες επιτροπές, τουλάχιστον, αποδίδουν σημασία στην ολοκληρωμένη προσέγγιση της ισότητας γυναικών και ανδρών.
<P>
Ωστόσο, θα ήθελα να τονίσω ότι έχουμε ακόμα πολύ δρόμο μπροστά μας. Υποστηρίζω τις ιδέες που προέβαλε η κ. Járóka, για παράδειγμα ότι όλες οι επιτροπές πρέπει να έχουν γυναίκες μέλη.
<P>
Αν και ο αριθμός των γυναικών στο Ευρωπαϊκό Κοινοβούλιο αυξάνεται συνεχώς, εξακολουθεί να υπάρχει ανισότητα όσον αφορά τις πραγματικά σημαντικές θέσεις στα πολιτικά όργανα, όπως οι προεδρίες επιτροπών, κλπ. Καλώ, επομένως, όλες τις επιτροπές να θέσουν σε εφαρμογή την ολοκληρωμένη προσέγγιση της ισότητας γυναικών και ανδρών στο έργο τους, καθώς αυτός είναι ένας τρόπος για να διευκολυνθούν οι γυναίκες να συμμετάσχουν πλήρως στις διαδικασίες λήψης αποφάσεων της ΕΕ.
<P>
Τέλος, θα ήθελα να τονίσω την ανάγκη για συγκεκριμένα δεδομένα ανά φύλο. Εξάλλου, αυτός είναι ο μοναδικός τρόπος για να αξιολογήσουμε πραγματικά πώς τα πάμε και τι χρειάζεται ακόμα να γίνει. Αυτά τα στατιστικά δεδομένα βάσει φύλου είναι πολύ σημαντικά για το μελλοντικό έργο μας.
<SPEAKER ID="028" NAME="Teresa Riera Madurell" AFFILIATION="PSE">
(ES) Κυρία Πρόεδρε, θα ήθελα να αρχίσω συγχαίροντας εσάς για την εκλογή σας, καθώς και την κ. Záborská για το έργο που επιτέλεσε σχετικά με την έκθεσή της, η οποία δυστυχώς επισημαίνει για άλλη μία φορά ότι και στους δημόσιους φορείς εξακολουθούν να υπάρχουν ανισότητες μεταξύ αντρών και γυναικών σε θέσεις ευθύνης.
<P>
Αν ο στόχος μας είναι να επιτευχθεί πλήρης ισότητα στην κοινωνία, πρέπει να προσφέρουμε ένα παράδειγμα της δικής μας πολιτικής δέσμευσης στα ευρωπαϊκά θεσμικά όργανα, και στο Ευρωπαϊκό Κοινοβούλιο ιδιαίτερα. Μια ολοκληρωμένη προσέγγιση της ισότητας των φύλων στις εργασίες μας και περισσότερες γυναίκες σε θέσεις ευθύνης είναι, επομένως, δύο θέματα που πρέπει να ληφθούν πολύ σοβαρά υπόψη από όλα τα όργανα του Κοινοβουλίου μας.
<P>
Αυτή η έκθεση έχει το πλεονέκτημα ότι αποτελεί ένα έγγραφο του θεσμικού μας οργάνου που κάνει ένα ακόμη βήμα προς αυτήν την κατεύθυνση, αλλά θα πρέπει να έχει συνέχεια, καθορίζοντας σαφείς στόχους που πρέπει να επιτευχθούν, τις μεθόδους για την επίτευξή τους, τους ανθρώπους που είναι υπεύθυνοι της δράσης για την επίτευξή τους, και διενεργώντας περιοδικές αξιολογήσεις που θα μας επιτρέπουν να προσδιορίσουμε, αφενός, τυχόν επιτεύγματα, και αφετέρου, τους λόγους για τους οποίους μπορεί να μην έχουν επιτευχθεί.
<P>
Μόνο μέσω συνεχούς και σχολαστικής εργασίας από όλους σε αυτό το θεσμικό όργανο θα μπορέσουμε να δημιουργήσουμε αληθινή ισότητα αντρών και γυναικών.
<SPEAKER ID="029" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κυρία Πρόεδρε, συγχαίρω εσάς και όλες τις γυναίκες και άνδρες συναδέλφους σας για τα νέα σας καθήκοντα.
<P>
Σύμφωνα με τη θεμελιώδη αρχή του κοινοτικού δικαίου περί ισότητας - άρθρο 2 της Συνθήκης - και την επιδίωξη εξάλειψης των ανισοτήτων ανδρών και γυναικών με βάση την αρχή της ολοκληρωμένης προσέγγισης ισότητας - άρθρο 3, παράγραφος 2 - δεσμεύθηκε πολιτικά με το ψήφισμά του το Ευρωπαϊκό Κοινοβούλιο το 2003 να αποκτήσει ένα θεσμικό πλαίσιο για το σκοπό αυτό.
<P>
" δυναμική διαμορφώθηκε από το 2005, από την Επιτροπή Δικαιωμάτων των Γυναικών και Ισότητας, καθώς και με τις εργασίες της ομάδας υψηλού επιπέδου για την ισότητα. Υπό την εμπνευσμένη καθοδήγηση της Προέδρου, κ. Záborská, και με την ουσιαστική συμβολή των αντιπροσώπων των άλλων 21 κοινοβουλευτικών επιτροπών, επιφορτισμένων με θέματα ισότητας, και των γραμματειών τους, σήμερα, Έτος των ίσων ευκαιριών για όλους, βρίσκεται υπό έγκριση το πρώτο έγγραφο του Ευρωπαϊκού Κοινοβουλίου που δίνει οντότητα στην πολιτική του δέσμευση για αυτοκριτική ως προς την εφαρμογή της ολοκληρωμένης προσέγγισης.
<P>
Οι διαπιστώσεις έγιναν με μια πρωτότυπη για το Ευρωπαϊκό Κοινοβούλιο μεθοδολογία, που αναπτύχθηκε με εφευρετικότητα ώστε να καταγραφεί η υπάρχουσα κατάσταση. Θετικό είναι ότι, αν και οι περισσότερες επιτροπές κατήρτισαν τις προτεραιότητές τους χωρίς στρατηγική για το θέμα μας, τάσσονται όμως υπέρ της ενσωμάτωσης των ζητημάτων ισότητας.
<P>
" έκθεση ορίζει πώς θα γίνει η ενσωμάτωση, σύμφωνα με σχεδιασμό τον οποίο σήμερα με την ψήφο μας αναθέτουμε στην Επιτροπή Γυναικών να συντάξει μέχρι το τέλος της κοινοβουλευτικής περιόδου. Και βέβαια, μέχρι τότε όλοι πρέπει να πάμε φροντιστήριο, τόσο οι υπάλληλοι όσο και οι βουλευτές, για μπορέσουμε να αναπτύξουμε τους κατάλληλους μηχανισμούς αξιολόγησης, ώστε να λαμβάνουμε υπόψη τις ιδιαιτερότητες κάθε κοινοβουλευτικής επιτροπής και οι πολιτικές να αλληλοσυμπληρώνονται και να συμβαδίζουν, συνθέτοντας τις αρμοδιότητες και τα συμφέροντα των βουλευτών.
<P>
" παγίωση του ελέγχου της ολοκληρωμένης προσέγγισης δύο φορές ανά θητεία θα δίνει δυνατότητα για ποσοτική και ποιοτική αξιολόγηση. Είναι θέμα δικαιοσύνης, και χαίρομαι που και ο Επίτροπος, ο υπεύθυνος για τη δικαιοσύνη, είναι ανάμεσά μας. Δεν πρέπει να επικρίνουμε την μη προώθηση γυναικών στις θέσεις λήψης αποφάσεων, αλλά να επικρίνουμε την παρεμπόδιση των άξιων γυναικών να συναγωνίζονται με άξιους άνδρες. Ζητούμε, κύριε Επίτροπε, αποκατάσταση των δικαιωμάτων και εγκατάσταση της αξιοκρατίας για άνδρες και γυναίκες.
<SPEAKER ID="030" NAME="Lidia Joanna Geringer de Oedenberg" AFFILIATION="PSE">
(PL) Κυρία Πρόεδρε, το Ευρωπαϊκό Κοινοβούλιο αντιπροσωπεύει την ευρωπαϊκή κοινωνία, η οποία αποτελείται από 492 εκατομμύρια άτομα και 27 χώρες. Ωστόσο, το Σώμα δεν αντανακλά ακριβώς την κοινωνική δομή της κοινωνίας που αντιπροσωπεύει, καθώς το ποσοστό των γυναικών βουλευτών του ΕΚ μόλις και μετά βίας προσεγγίζει το 30%. Το ποσοστό αυτό είναι υπερβολικά χαμηλό. Μόνο το 13% των πολωνών βουλευτών του ΕΚ είναι γυναίκες, και δεν υπάρχει ούτε μία γυναίκα βουλευτής στο ΕΚ που να αντιπροσωπεύει τη Μάλτα και την Κύπρο.
<P>
" κατάσταση σχετικά με τις διοικητικές θέσεις ευθύνης στα όργανα λήψης πολιτικών αποφάσεων του Ευρωπαϊκού Κοινοβουλίου είναι εξίσου απογοητευτική. Οι περισσότερες επιτροπές έχουν θετική διάθεση απέναντι σε θέματα ισότητας των φύλων, αλλά στην πράξη δεν τα λαμβάνουν υπόψη όταν καθορίζουν τις πολιτικές προτεραιότητές τους. Σε αυτό το πλαίσιο, αξίζει να υπογραμμιστεί η σημασία της δημιουργίας μιας ομάδας υψηλού επιπέδου για την ισότητα των φύλων. Αυτή η ομάδα είναι επίσης επιφορτισμένη με το καθήκον να εργάζεται πέρα από τα πλαίσια του Ευρωπαϊκού Κοινοβούλιο και να ενθαρρύνει τα κράτη μέλη να εφαρμόσουν αποτελεσματικά πολιτικές για την ισότητα των φύλων.
<P>
Τα πολιτικά κόμματα και οι ομάδες μπορούν να διαδραματίσουν ζωτικό ρόλο δίνοντας τη δυνατότητα στις γυναίκες να συμμετάσχουν πλήρως στην πολιτική ζωή. Ορισμένες ομάδες και κόμματα έχουν ήδη εφαρμόσει επιτυχώς ένα σύστημα ποσοστώσεων στους καταλόγους υποψηφίων για δημόσια αξιώματα. Τα υπόλοιπα πρέπει να ακολουθήσουν το παράδειγμά τους, προκειμένου να διασφαλιστεί ότι η ισότητα των φύλων θα γίνει πραγματικότητα σε όλη την Ένωση στο μέλλον και δεν θα παραμείνει ευσεβής πόθος.
<P>
Εν κατακλείδι, θέλω να συγχαρώ την κ. Záborska για ένα πολύ καλά εκπονημένο έγγραφο. Θα ήθελα να συγχαρώ και εσάς, κυρία Πρόεδρε, για την ανάληψη του σημαντικού ρόλου σας. Ως γυναίκα, χαίρομαι που σας βλέπω στην προεδρία.
<SPEAKER ID="031" NAME="Ljudmila Novak" AFFILIATION="PPE-DE">
(SL) Μια κοινωνία στην οποία και τα δύο φύλα απολαμβάνουν την ισότητα αναπτύσσεται πιο επιτυχημένα από ό,τι μια κοινωνία που ελέγχεται από μέλη του ενός φύλου. Ωστόσο, ως αποτέλεσμα φυσικής προδιάθεσης, ορισμένα επαγγέλματα εξακολουθούν να γίνονται καλύτερα και ευκολότερα από άνδρες και άλλα από γυναίκες.
<P>
Γνωρίζουμε, όμως, εδώ και καιρό ότι οι γυναίκες και οι άνδρες μπορούν να αποδειχθούν εξίσου ικανοί σε ηγετικές θέσεις ή στην επιτέλεση πολιτικών καθηκόντων. Γιατί, λοιπόν, είναι απαραίτητο να εγκρίνουμε μια έκθεση για την ισότητα των φύλων όταν ζούμε στην Ευρωπαϊκή Ένωση, την πιο δημοκρατική κοινωνία στον κόσμου, η οποία έχει θέσει τα υψηλότερα πρότυπα δημοκρατίας;
<P>
Έχει επιβεβαιωθεί από την εμπειρία μου ότι αυτό το έργο είναι περισσότερο από απαραίτητο, ακόμα και στην Ευρωπαϊκή Ένωση. Σε διάφορα έγγραφα επιβάλλουμε νέους δασμούς στους πολίτες μας, αλλά όταν πρέπει να κατανείμουμε πολιτικές θέσεις κύρους στο Κοινοβούλιο, διεξάγεται μια ανηλεής μάχη.
<P>
" ισότητα των φύλων και η ισότητα των μικρών και μεγάλων κρατών μπορεί να επιτευχθεί εύκολα με τη μέθοδο d'Hondt. Χαίρομαι που είμαι μέλος της Ομάδας ΕΛΚ-ΕΔ, αλλά δεν χαίρομαι για την κατανομή των εδρών. Αν μια γυναίκα βρει το κουράγιο να θέσει υποψηφιότητα για μια ηγετική θέση, πρέπει να αποσύρει την υποψηφιότητά της αν μια άλλη γυναίκα υποψήφιος θέσει υποψηφιότητα για την ίδια θέση, ώστε να εκλεγεί τουλάχιστον μία γυναίκα μέσα στα πλήθη των ανδρών.
<P>
Δεν πρέπει να προτείνουμε γυναίκες υποψηφίους μόνο επειδή είναι γυναίκες, αλλά επειδή έχουμε ανάμεσά μας πολλές ικανές γυναίκες που έχουν ήδη επανειλημμένως αποδείξει την αξία τους στην πράξη. Δεν θέλω να ρίξω όλο το βάρος της ευθύνης στους άνδρες. Και εμείς οι γυναίκες πρέπει να γίνουμε πιο φιλόδοξες και όχι απλώς να εκτελούμε τα καθήκοντα που μας ανατίθενται. Πριν επιβάλουμε νομικές υποχρεώσεις και συστάσεις στους πολίτες μας, ας εξετάσουμε πώς τις εκπληρώνουμε εμείς οι ίδιοι.
<SPEAKER ID="032" NAME="Inger Segelström" AFFILIATION="PSE">
(SV) Κυρία Πρόεδρε, θέλω να ευχαριστήσω την Επιτροπή Δικαιωμάτων των Γυναικών και Ισότητας των Φύλων, καθώς και την κ. Záborská, για μια εξαιρετική πρωτοβουλία και την άριστη έκθεση. Παρακολουθώντας αυτήν τη συζήτηση, ωστόσο, έχω να παρατηρήσω ότι οι άνδρες που συμμετείχαν εξέφρασαν ορισμένες απαρχαιωμένες απόψεις. Αυτό είναι πραγματικά πολύ θλιβερό.
<P>
Έχουν ήδη ειπωθεί πολλά σε αυτήν τη συζήτηση, και θέλω να αφιερώσω τον χρόνο που έχω σε διάφορα θέματα αρχής. Το Κοινοβούλιο δεν θα αποκτήσει ποτέ ολοκληρωμένες επιτροπές, εκ των οποίων οι μισοί συντάκτες και πρόεδροι επιτροπών θα είναι γυναίκες, έως ότου οι μισοί βουλευτές του Ευρωπαϊκού Κοινοβουλίου να είναι γυναίκες. Μιλώ εκ πείρας. Στη Σουηδία, μόνο όταν, το 1994, είχαμε μια κατάσταση όπου οι μισοί πολιτικοί μας και βουλευτές του σουηδικού κοινοβουλίου ήταν γυναίκες καταφέραμε να εφαρμόσουμε μεγάλες μεταρρυθμίσεις. Πολλές γυναίκες στις επιτροπές του Ευρωπαϊκού Κοινοβουλίου έχουν πρόβλημα να συνδυάσουν τις κοινοβουλευτικές και τις οικογενειακές ευθύνες. Μέχρι το Κοινοβούλιο να παράσχει στους γονείς την ευκαιρία να παραμείνουν στο σπίτι, χρησιμοποιώντας τη γονική ασφάλιση, και να λάβουν επιδόματα και άτομα που θα τους αντικαταστήσουν στη δουλειά τους, θα έχουμε πρόβλημα ισότητας των φύλων. Ένα από τα δυνατά σημεία της έκθεσης είναι ότι μελετά και προτείνει μέτρα που αφορούν τους αξιωματούχους και εμάς ως βουλευτές, αλλά θα ήθελα να δω στην επόμενη έκθεση περισσότερους στόχους και περισσότερα μέτρα που να αφορούν τους εργαζομένους. Θα ήθελα επίσης να διεξαχθεί μια συζήτηση για το πώς και το πότε εμείς οι γυναίκες θα αποτελούμε τον μισό αριθμό των βουλευτών του Κοινοβουλίου.
<SPEAKER ID="033" NAME="Πρόεδρος">
Σας ευχαριστώ όλες και όλους για τα συγχαρητήριά σας. Θεωρώ εξαιρετικά συμβολικό το γεγονός ότι η πρώτη συζήτηση της οποίας προήδρευσα αφορούσε την έκθεση για την ισότητα των ευκαιριών.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, στις 12.00.

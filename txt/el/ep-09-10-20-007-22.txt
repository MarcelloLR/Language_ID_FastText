<CHAPTER ID="007-22">
22. Μηχανισμός αξιολόγησης για την παρακολούθηση της εφαρμογής του κεκτημένου του Σένγκεν (
<SPEAKER ID="136" NAME="Karel De Gucht" LANGUAGE="FR">
Κύριε Πρόεδρε, χθες, ο συνάδελφός μου, ο Αντιπρόεδρος της Επιτροπής, κ. Barrot, τόνισε ότι στόχος των προτάσεων είναι η κοινοτικοποίηση του μηχανισμού αξιολόγησης και η βελτίωση της αποτελεσματικότητάς του, διατηρώντας, ταυτόχρονα, το πνεύμα αμοιβαίας εμπιστοσύνης μεταξύ των κρατών μελών.
<P>
" Επιτροπή είναι πεπεισμένη ότι το Κοινοβούλιο θα πρέπει να συμμετάσχει στην αξιολόγηση του Σένγκεν, κάτι που δεν ισχύει επί του παρόντος. Οι πολίτες πρέπει να έχουν πρόσβαση στα αποτελέσματα αυτών των αξιολογήσεων.
<P>
Ωστόσο, σύμφωνα με τις ισχύουσες Συνθήκες, δεν είναι εφικτή η συμμετοχή του Ευρωπαϊκού Κοινοβουλίου μέσω της διαδικασίας συναπόφασης. Ως εκ τούτου, η Επιτροπή εμμένει στις προτάσεις της βάσει των ισχυουσών Συνθηκών.
<P>
Παρά ταύτα, όταν τεθεί σε ισχύ η Συνθήκη της Λισαβόνας, το θέμα θα τεθεί ξανά επί τάπητος, και η Επιτροπή θα προσδιορίσει, εν ευθέτω χρόνω, αυτήν που θεωρεί την καταλληλότερη νομική βάση για τον προτεινόμενο μηχανισμό, και θα παράσχει στο Ευρωπαϊκό Κοινοβούλιο τη δυνατότητα να συμμετάσχει στον μεγαλύτερο δυνατό βαθμό.
<P>
Ως εκ τούτου, η Επιτροπή θα μπορούσε να υποβάλει τροποποιημένες ή νέες προτάσεις ανάλογα με την κατάσταση.
<SPEAKER ID="137" NAME="Carlos Coelho" LANGUAGE="PT">
Εκτιμώ το γεγονός ότι υπήρξαν διασαφηνίσεις από την Ευρωπαϊκή Επιτροπή, αλλά θα ήθελα να υπενθυμίσω στο Σώμα ότι, όπως κατέστη σαφές στη διάρκεια της συζήτησης, αν και η Νομική Υπηρεσία του Ευρωπαϊκού Κοινοβουλίου αναγνώρισε τη νομιμότητα της νομικής βάσης της πρωτοβουλίας της Επιτροπής, ανέφερε επίσης ότι, βάσει της ισχύουσας Συνθήκης, η Ευρωπαϊκή Επιτροπή θα μπορούσε να είχε προβεί στην ίδια πρωτοβουλία βάσει μιας νομικής φόρμουλας που παρέχει στο Ευρωπαϊκό Κοινοβούλιο το δικαίωμα συναπόφασης.
<P>
Καθώς αυτό δεν συνέβη, προτείνω η πρωτοβουλία να αναπεμφθεί στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, ούτως ώστε να μπορέσει η Επιτροπή να εξετάσει εκ νέου την πρωτοβουλία της. Κατόπιν, εντός της προθεσμίας που ορίζεται στο άρθρο 56 του Κανονισμού, εμείς οι βουλευτές του Κοινοβουλίου μπορούμε να αναμένουμε την εκδήλωση πρωτοβουλίας από την Επιτροπή που να σέβεται τη διαδικασία συναπόφασης και να παρέχει στο Ευρωπαϊκό Κοινοβούλιο την εξουσία που δικαιούται, ήτοι, να παρεμβαίνει για να διασφαλίζει μεγαλύτερη ασφάλεια στον χώρο Σένγκεν.
<SPEAKER ID="138" NAME="Πρόεδρος">
Σας ευχαριστώ, κύριε Coelho. Δεν υπάρχει ανάγκη να ψηφίσουμε επί του συγκεκριμένου αιτήματος διότι, εφόσον η Επιτροπή αποφάσισε να διατηρήσει την πρότασή της, η πρόταση αναπέμπεται αυτομάτως στην επιτροπή, όπως ζήτησε ο κ. Coelho.

<CHAPTER ID="010-03">
3. Χρηματοδότηση του ειδικού δικαστηρίου για τη Σιέρρα Λεόνε
<SPEAKER ID="146" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος για τη χρηματοδότηση του Ειδικού Δικαστηρίου για τη Σιέρρα Λεόνε.
<P>
Θέλω να επισημάνω ότι ορισμένοι συνάδελφοί μας βρίσκονται επί του παρόντος στη Σιέρρα Λεόνε για την παρατήρηση των εκλογών εκεί.
<SPEAKER ID="147" NAME="Józef Pinior  " AFFILIATION="PSE">
συντάκτης - (PL) Κύριε Πρόεδρε, η ανάπτυξη του διεθνούς ανθρωπιστικού δικαίου, μαζί με τη δημιουργία δικαστηρίων για την προσαγωγή ενώπιον της δικαιοσύνης ατόμων που διέπραξαν εγκλήματα κατά της ανθρωπότητας, αποτέλεσε σημαντικό επίτευγμα της διεθνούς κοινότητας μετά τον Δεύτερο Παγκόσμιο Πόλεμο. Ο ρόλος αυτών των θεσμικών οργάνων εξελίχθηκε περαιτέρω την εποχή της παγκοσμιοποίησης, ειδικά σε περιοχές όπου οι εθνικοί ηγέτες δεν είναι σε θέση να συγκροτήσουν μια κεντρική αρχή γύρω από κυβερνήσεις που βασίζονται στο κράτος δικαίου και να διασφαλίσουν τη θεμελιώδη ασφάλεια των κατοίκων.
<P>
Το Ειδικό Δικαστήριο για τη Σιέρρα Λεόνε συμβάλλει σημαντικά στον σκοπό της ειρήνης και της δικαιοσύνης στην περιοχή του ποταμού Μάνο της Δυτικής Αφρικής. Θα ήθελα να επισημάνω το πρόγραμμα που ανέλαβε το δικαστήριο σχετικά με την αρχειοθέτηση και μετάφραση εγγράφων που σχετίζονται με το έργο του. Θέλω επίσης να αναφέρω τα προγράμματα προστασίας θυμάτων που δημιούργησε. Οι δράσεις αυτού του είδους είναι καίριας σημασίας για την εδραίωση κυβερνήσεων που βασίζονται στο κράτος δικαίου στη Δυτική Αφρική μακροπρόθεσμα.
<P>
Στο σημερινό ψήφισμα για τη χρηματοδότηση του Ειδικού Δικαστηρίου για τη Σιέρρα Λεόνε το Ευρωπαϊκό Κοινοβούλιο ζητεί από την Επιτροπή και από όλα τα θεσμικά όργανα της ΕΕ και των κρατών μελών να εξασφαλίσουν τη χρηματοδοτική βάση που θα επιτρέψει στο δικαστήριο να ολοκληρώσει το έργο του με σωστό και υπεύθυνο τρόπο.
<SPEAKER ID="148" NAME="Ryszard Czarnecki  " AFFILIATION="UEN">
συντάκτης. - (PL) Κύριε Πρόεδρε, τυγχάνει ο επόμενος γύρος κοινοβουλευτικών εκλογών να είναι προγραμματισμένος να διεξαχθεί στη Σιέρρα Λεόνε το προσεχές σαββατοκύριακο. Δεν μπορώ παρά να εκφράσω τη λύπη μου για το γεγονός ότι η προγραμματισμένη αντιπροσωπεία του Ευρωπαϊκού Κοινοβουλίου δεν θα παραστεί εκεί.
<P>
Θα μπορούσαμε να αναρωτηθούμε γιατί το Ειδικό Δικαστήριο για τη Σιέρρα Λεόνε είναι τόσο σημαντικό. Εδώ δεν πρόκειται για μια περίπτωση άλλης μίας χώρας από τις πολλές της Αφρικής με ιστορικό βιασμών και φόνων. Αφορά το κύρος και την εξέλιξη της διεθνούς απονομής δικαιοσύνης στον τομέα του ποινικού δικαίου.
<P>
Πρόσφατα είδαμε δύο εντυπωσιακές αποτυχίες αυτού ακριβώς του συστήματος και πρέπει να είμαστε ειλικρινείς και να τις αναγνωρίσουμε. Αναφέρομαι στην αποτυχημένη προσπάθεια να δικαστεί ο Σλόμπονταν Μιλόσεβιτς και στις υπερβολικά αμφιλεγόμενες συνθήκες γύρω από τον θάνατο του Σαντάμ Χουσέιν. Αν προκύψει τώρα και άλλη παταγώδης αποτυχία μετά από αυτά τα πολύ γνωστά γεγονότα, δηλαδή, αν το Δικαστήριο υποχρεωθεί να σταματήσει τη λειτουργία του λόγω έλλειψης πόρων, αυτό θα δώσει τη χαριστική βολή για τη διεθνή απονομή δικαιοσύνης στον τομέα του ποινικού δικαίου.
<P>
Για να μιλήσω λεπτομερέστερα, αυτό που διακυβεύεται είναι η χορήγηση ποσού μικρότερου των 90 εκατομμυρίων δολαρίων "ΠΑ τα προσεχή δύο έτη και ένα τρίμηνο, με πάνω από το ένα τρίτο του συνόλου να μεταφέρεται το τρέχον έτος. Αυτό είναι απαραίτητο προκειμένου να διασφαλιστεί η συνεχής λειτουργία του δικαστηρίου. Το κύρος της απονομής διασυνοριακής δικαιοσύνης πράγματι εξαρτάται από την καταδίκη από το Ειδικό Δικαστήριο για τη Σιέρρα Λεόνε του Τσαρλς Τέιλορ, του πρώην προέδρου της Λιβερίας, και από την εξέταση 17 κατηγοριών για εγκλήματα κατά της ανθρωπότητας και εγκλήματα πολέμου, συμπεριλαμβανομένων φόνων και σεξουαλικών εγκλημάτων.
<P>
Θα ήθελα να ευχαριστήσω δημόσια από το βήμα αυτού του Σώματος δύο χώρες, δηλαδή το "νωμένο Βασίλειο και τις Κάτω Χώρες, οι οποίες παρείχαν σημαντική χρηματοδοτική υποστήριξη για τις δραστηριότητες του Δικαστηρίου. Τα "νωμένα Έθνη πρέπει επίσης να διαδραματίσουν σημαντικό ρόλο. Δεν μπορούν να συμπεριφέρονται σαν τον Πόντιο Πιλάτο και απλώς να νίπτουν τας χείρας τους για το θέμα. Χαίρομαι που το Ευρωπαϊκό Κοινοβούλιο θα μιλήσει με μία φωνή γι' αυτό το θέμα.
<SPEAKER ID="149" NAME="Μάριος Ματσάκης" AFFILIATION="ALDE">
συντάκτης. - (EN) Κύριε Πρόεδρε, όσοι υποστηρίζουν σθεναρά τον σεβασμό των ανθρωπίνων δικαιωμάτων -συμπεριλαμβανομένων των βουλευτών του Κοινοβουλίου- αγωνίστηκαν σκληρά για να διασφαλίσουν τη σύσταση Ειδικού Δικαστηρίου για τη Σιέρρα Λεόνε και την εκδίκαση και τιμωρία διαβόητων δολοφόνων όπως ο Τσαρλς Τέιλορ και η εγκληματική συμμορία του. Οι ίδιοι αυτοί άνθρωποι βλέπουν τώρα με δυσπιστία τη θλιβερή προοπτική να καταλήξει η προσπάθεια να λογοδοτήσει ο Τσαρλς Τέιλορ σε φάρσα επειδή το Ειδικό Δικαστήριο στη Χάγη έμεινε χωρίς χρήματα στα μισά της δίκης. Αυτό το ενδεχόμενο θα αποτελέσει αναμφίβολα ένα σοβαρό πλήγμα για τη διεθνή δικαιοσύνη και θα κάνει τους πολίτες μας να χάσουν κάθε εμπιστοσύνη στο κράτος δικαίου. Επιπροσθέτως, θα στείλει ένα πολύ σαφές ενθαρρυντικό μήνυμα στους εγκληματίες ανά τον κόσμο ότι μπορούν να διαπράττουν άφοβα γενοκτονίες και άλλες φοβερές θηριωδίες κατά της ανθρωπότητας.
<P>
Ανεξαρτήτως του αποτελέσματος της έκκλησης να διατηρηθεί με κάποιον τρόπο αυτό το Ειδικό Δικαστήριο για τη Σιέρρα Λεόνε ζωντανό και λειτουργικό, δεν μπορούμε να μην εγείρουμε τα παρακάτω θέματα.
<P>
Πρώτον, τα 89 εκατομμύρια δολάρια που ζήτησε το δικαστήριο για να ολοκληρώσει τις δραστηριότητές του είναι ασφαλώς ένα τεράστιο χρηματικό ποσό. Γιατί είναι τόσο μεγάλο; Όλοι ξέρουμε ότι οι δικηγόροι κοστίζουν μια περιουσία, αλλά όχι και αμύθητη! Δεν μπορεί αυτό το δικαστήριο να λειτουργήσει με πιο οικονομικά αποδοτικό προϋπολογισμό; Υπάρχουν ίσως σπατάλες και σοβαρές ανεπάρκειες που οδηγούν στην κατασπατάληση μεγάλων ποσών;
<P>
Δεύτερον, πόσο στοίχισε σε ένα παρεμφερές δικαστήριο στη Χάγη να δικάσει, στον βαθμό που το έκανε, τον Σλόμπονταν Μιλόσεβιτς; Ο προϋπολογισμός τότε δεν υφίστατο περιορισμούς και γιατί; Μήπως έχει διαφορά να διαπράττει κανείς ένα έγκλημα κατά της ανθρωπότητας στην Ευρώπη απ' ό,τι στην Αφρική;
<P>
Αυτά τα ερωτήματα χρειάζονται απαντήσεις, τις οποίες, από την εμπειρία μου σε αυτό το Σώμα, ξέρω ότι δεν θα λάβω και οι πολίτες μας μπορεί να καταλήξουν να πιστέψουν όχι ότι το κράτος δικαίου υπάρχει αλλά ότι το χρήμα κυβερνά τον νόμο.
<SPEAKER ID="150" NAME="Bernd Posselt  " AFFILIATION="PPE-DE">
συντάκτης. - Κύριε Πρόεδρε, κάποτε η Δυτική Αφρική ήταν μια περιοχή με πολλές θετικές εξελίξεις. Σήμερα η Σιέρρα Λεόνε έχει γίνει συνώνυμο της ιδιαίτερης φρίκης που είδαμε στην Αφρική τα τελευταία χρόνια. Γι' αυτό είναι καθήκον μας να φροντίσουμε να αποκατασταθεί στις επικείμενες εκλογές όχι μόνο η δημοκρατία, αλλά και -πράγμα ακόμα πιο σημαντικό- η δικαιοσύνη και το κράτος δικαίου. Σε αυτό συγκαταλέγεται και η δίωξη των μαζικών εγκλημάτων που έγιναν στη χώρα αυτή. Υπήρχαν και Ευρωπαίοι που πλούτισαν σε αυτή τη χώρα, και σε βάρος της, μέσω του κ. Τέιλορ.
<P>
Για τον λόγο αυτόν πιστεύω ότι η λογοδοσία για τα εγκλήματα αυτά δεν πρέπει σε καμία περίπτωση να εμποδιστεί από έλλειψη χρημάτων. Εμείς οι Ευρωπαίοι έχουμε ευθύνη ως προς αυτό, παρόλα αυτά όμως βρίσκω δικαιολογημένα τα ερωτήματα που τέθηκαν εδώ. Φαίνεται ότι δεν μπορούμε να προχωρήσουμε μακροπρόθεσμα με ειδικά δικαστήρια και ότι μακροπρόθεσμα χρειαζόμαστε μία ενιαία και γενική δικαιοδοσία για να αντιμετωπίσουμε τέτοιους εγκληματίες δικτάτορες. Αυτό όμως δεν μας βοηθάει αυτή τη στιγμή. Τώρα πρέπει πρώτα να συνεχίσουμε τις δικαστικές διαδικασίες που άρχισαν και ιδίως να εξασφαλιστεί η καταδίκη του κ. Τέιλορ, γιατί αυτό είναι μία προειδοποίηση προς τους εγκληματίες που διαπράττουν σήμερα, ίσως δε θα διαπράξουν και στο μέλλον εγκλήματα κατά της ανθρωπότητας. Θα ήθελα να αναφέρω εδώ για παράδειγμα τον δικτάτορα της Ζιμπάμπουε κ. Mugabe, ο οποίος πρέπει να δει τι μπορεί να πάθει αν συνεχίσει τα τρομερά του εγκλήματα. Γι' αυτό χρειαζόμαστε ενιαία κριτήρια και σταθερούς θεσμούς για να αντιμετωπίσουμε τέτοια μαζικά εγκλήματα.
<SPEAKER ID="151" NAME="Mikel Irujo Amezaga  " AFFILIATION="Verts/ALE">
συντάκτης. - (ES) Κύριε Πρόεδρε, είχα την τύχη να είμαι μέλος της Αποστολής Εκλογικών Παρατηρητών που συμμετείχε στις εκλογές που διεξήχθησαν τον Αύγουστο στη Σιέρρα Λεόνε και πρέπει να πω καταρχάς ότι εντυπωσιαστήκαμε όλοι εξαιρετικά από το πόσο επαγγελματικά εκτελέστηκε και εξακολουθεί να εκτελείται η αποστολή υπό τη διεύθυνση της συναδέλφου από την Ομάδα μου, κ. Isler Béguin.
<P>
Ως μέλος αυτής της αποστολής είχα την ευκαιρία να επισκεφτώ το Ειδικό Δικαστήριο in situ και ν' ακούσω από την ίδια την κ. Mansaray, επικεφαλής της Γραμματείας, για το έργο που επιτελεί το Δικαστήριο. Κατά τη διάρκεια της επίσκεψής μας μάς επαναλάμβαναν συνεχώς ότι αν δεν υπάρχει δικαιοσύνη δεν μπορεί να υπάρχει ειρήνη. Αυτός ακριβώς είναι ο λόγος που το Δικαστήριο είναι τόσο σημαντικό. Όπως δηλώνεται επανειλημμένα σε αυτό το ψήφισμα, είναι ζωτικής σημασίας για τη συνεχιζόμενη εδραίωση της ειρηνευτικής διαδικασίας στη Σιέρρα Λεόνε να διασφαλιστεί ότι τα εγκλήματα δεν θα μείνουν ατιμώρητα.
<P>
Ήταν πολύ ακριβό και κοστίζει πολλά χρήματα διότι το έργο του Δικαστηρίου είναι επικών διαστάσεων· η διασφάλιση του απόλυτου σεβασμού του κράτους δικαίου σε μια χώρα που έχει καταστραφεί από έναν εμφύλιο πόλεμο είναι πολύ δύσκολη. Το πρώτο βήμα ήταν να συγκεντρώσει όλες τις μαρτυρίες και αυτό δεν ήταν καθόλου εύκολο: ο λαός έπρεπε να πειστεί ότι δεν θα υπήρχαν αντίποινα και ότι δεν επρόκειτο να υποστεί περισσότερες ταπεινώσεις.
<P>
Το δεύτερο βήμα ήταν να πείσει τον λαό ότι θα μπορούσαν να δικαστούν όλοι όσοι εμπλέκονταν σε παραβιάσεις των ανθρωπίνων δικαιωμάτων, όχι μόνο οι αρχηγοί των ανταρτών. Επιπλέον, πρέπει να επισημάνω ότι τα δικαιώματα υπεράσπισης των κατηγορουμένων έχουν τηρηθεί σχολαστικά. Το Δικαστήριο έλαβε επίσης την ιστορική απόφαση το 2004 να αρνηθεί να αναγνωρίσει την εφαρμογή μιας εθνικής αμνηστίας για τους δράστες εγκλημάτων πολέμου και εγκλημάτων κατά της ανθρωπότητας.
<P>
Χωρίς δικαιοσύνη λοιπόν, δεν υπάρχει ειρήνη. Επομένως είναι σημαντικό να συνεισφέρουμε στη χρηματοδότηση αυτού του Δικαστηρίου. Είμαστε υποχρεωμένοι να συνεισφέρουμε στην ειρήνη και τη σταθερότητα της περιοχής του ποταμού Mano . Το Ειδικό Δικαστήριο είναι από μόνο του ένα παράδειγμα για τη μεταρρύθμιση του δικαστικού συστήματος της Σιέρρα Λεόνε, και καλώ την Επιτροπή εδώ να εξετάσει το ενδεχόμενο χρηματοδοτικής υποστήριξης των σχεδίων που εκτελούνται από τα "νωμένα Έθνη για τη μεταρρύθμιση του δικαστικού συστήματος της χώρας.
<SPEAKER ID="152" NAME="Tadeusz Zwiefka">
εξ ονόματος της Ομάδας PPE-DE. - (PL) Κύριε Πρόεδρε, το Ειδικό Δικαστήριο για τη Σιέρρα Λεόνε δικαιούται να υπολογίζει στην ιδιαίτερη προσοχή μας, καθώς ορθώς παρουσιάζεται ως ένα νέο και σχεδόν τέλειο μοντέλο για την απονομή δικαιοσύνης. Επιπλέον, έχει αποδείξει ότι ένα διεθνές δικαστήριο που ασχολείται με εγκλήματα πολέμου μπορεί να βρίσκεται στη χώρα όπου διαπράχθηκαν αυτά τα εγκλήματα, επιτρέποντας έτσι στους πολίτες εκεί να έχουν άμεση πρόσβαση στη δικαιοσύνη. Επίσης, αν συγκρίνουμε το Ειδικό Δικαστήριο για τη Σιέρρα Λεόνε με παρόμοια όργανα σε άλλα μέρη του κόσμου, μπορούμε να δούμε ότι αυτή η διευθέτηση επέτρεψε στο δικαστήριο να είναι απολύτως αποτελεσματικό με σημαντικά χαμηλότερες δαπάνες.
<P>
Για πρώτη φορά στην ιστορία ένας εν ενεργεία αρχηγός κράτους αφρικανικής χώρας, ο Τσαρλς Τέιλορ, δικάστηκε με επιτυχία για εγκλήματα κατά της ανθρωπότητας. Αποδείχθηκε επίσης δυνατή η καθιέρωση ενός νομικού ορισμού της έννοιας των παιδιών στρατιωτών και των αναγκαστικών γάμων, ώστε να καταδικαστούν όσοι κριθούν ένοχοι γι' αυτά τα εγκλήματα. Το Ειδικό Δικαστήριο για τη Σιέρρα Λεόνε μπορεί δυστυχώς να υποχρεωθεί να σταματήσει τις δραστηριότητές του καθώς οι πόροι του τελειώνουν. Το ποσό που απαιτείται για να συνεχιστούν οι δίκες των πιο περιβόητων εγκληματιών είναι λίγο μικρότερο από 90 εκατομμύρια δολάρια "ΠΑ. Ζητώ από όλα τα κράτη μέλη και από την Επιτροπή να παράσχουν τους πόρους για την υποστήριξη του Ειδικού Δικαστηρίου για τη Σιέρρα Λεόνε το συντομότερο δυνατόν. " συνέχιση της ειρηνευτικής διαδικασίας και η συμφιλίωση στη Σιέρρα Λεόνε και στην περιοχή της Δυτικής Αφρικής στο σύνολό της θα απειληθεί σοβαρά αν δεν διατεθεί η χρηματοδότηση για το Δικαστήριο.
<SPEAKER ID="153" NAME="Genowefa Grabowska">
εξ ονόματος της Ομάδας PSE. - (PL) Κύριε Πρόεδρε, κυρία Επίτροπε, υποστηρίζω πλήρως όλους εκείνους που απηύθυναν έκκληση να ολοκληρωθεί αυτό το έργο και να απονεμηθεί δικαιοσύνη στη Σιέρρα Λεόνε. Αυτό απλώς πρέπει να γίνει. Όσοι διέπραξαν εγκλήματα δεν πρέπει να αφεθούν να πιστεύουν ότι θα μείνουν ατιμώρητοι, ανεξάρτητα από τον τόπο διαμονής τους, είτε βρίσκονται στην Ευρώπη, στην Αφρική είτε σε οποιοδήποτε άλλο μέρος του κόσμου.
<P>
Θέλω, ωστόσο, να εκμεταλλευτώ αυτή την ευκαιρία για να επισημάνω ένα συγκεκριμένο πρόβλημα που πιστεύω ότι είναι πολύ σημαντικό. Γινόμαστε μάρτυρες μιας εξάπλωσης των δικαστηρίων που δημιουργούνται από τα "νωμένα Έθνη, ένα είδος άνθησης των ποινικών δικαστηρίων. Δημιουργήθηκε ένα Διεθνές Ποινικό Δικαστήριο στη Ρώμη. Δημιουργήθηκε επίσης ένα Διεθνές Ποινικό Δικαστήριο για τα εγκλήματα που διαπράχθησαν στην πρώην Γιουγκοσλαβία και ένα άλλο για τα εγκλήματα που διαπράχθησαν στη Ρουάντα. Τώρα έχουμε το Ειδικό Δικαστήριο για τη Σιέρρα Λεόνε. Κατανοώ ότι όλα αυτά τα δικαστήρια είναι απαραίτητα, αλλά αν θέλουμε να τα δημιουργούμε πρέπει να διασφαλίζουμε τη χρηματοδότησή τους από την αρχή. Αυτό είναι απολύτως απαραίτητο.
<P>
Ζητώ λοιπόν από την Επίτροπο να θέσει το θέμα της χρηματοδότησης αυτών των οργάνων στην προσεχή διάσκεψη κορυφής ΕΕ-Αφρικής, η οποία πρόκειται να διεξαχθεί στα τέλη του τρέχοντος έτους. Αυτά τα όργανα είναι απαραίτητα και πρέπει να χρηματοδοτούνται σωστά. Προκαλεί αμηχανία το γεγονός ότι πρέπει να συζητούμε για ποσά αυτής της φύσεως.
<SPEAKER ID="154" NAME="Viviane Reding">
μέλος της Επιτροπής. - (EN) Κύριε Πρόεδρε, η Ευρωπαϊκή Επιτροπή έχει δεσμευτεί να βοηθήσει στη μετάβαση της Σιέρρα Λεόνε από μια κατάσταση μετασυγκρουσιακή σε μια κατάσταση ανάπτυξης και να υποστηρίξει τις προσπάθειές της για τη διατήρηση της ειρήνης, της σταθερότητας και της δημοκρατίας.
<P>
Έχουμε υποστηρίξει πλήρως παλιές, σημερινές και μελλοντικές δράσεις του Δικαστηρίου στην προσπάθεια να παραπέμψει στη δικαιοσύνη εγκληματίες πολέμου, αναγνωρίζοντας έτσι τα δεινά που υπέστησαν οι κάτοικοι της Σιέρρα Λεόνε κατά τη διάρκεια του εμφυλίου πολέμου. Το έργο του Ειδικού Δικαστηρίου στέλνει ένα σημαντικό μήνυμα σε όλους ότι τα σοβαρά εγκλήματα κατά της ανθρωπότητας, οι γενοκτονίες και τα εγκλήματα πολέμου δεν θα μένουν πλέον ατιμώρητα, ανεξαρτήτως του πού έχουν διαπραχθεί.
<P>
" Επιτροπή παρέχει χρηματοοικονομική βοήθεια στο δικαστήριο από το 2002. Αυτή η βοήθεια παρασχέθηκε έμμεσα το 2002, με την υποστήριξη του σχεδίου που κόστιζε περίπου 685 000 ευρώ μέσω ενός συνασπισμού ΜΚΟ υπό την ηγεσία της οργάνωσης No Peace Without Justice με σκοπό να προσδιοριστούν οι παραβιάσεις των ανθρωπίνων δικαιωμάτων, να αυξηθεί η ευαισθητοποίηση στα νομικά επαγγέλματα και να παρασχεθεί νομική βοήθεια στην κυβέρνηση της Σιέρρα Λεόνε. Από το 2003, η Επιτροπή παρέχει τους πόρους στο Ειδικό Δικαστήριο άμεσα, μέσω της Ευρωπαϊκής Πρωτοβουλίας για τη Δημοκρατία και τα Ανθρώπινα Δικαιώματα, όπως ήδη αναφέρθηκε. Έχει διατεθεί ένας συνολικός προϋπολογισμός περίπου 2,1 εκατομμυρίων ευρώ στο Δικαστήριο μέσω των τριών σχεδίων "Victims' Justice and Legacy". Ο γενικός στόχος αυτών των σχεδίων ήταν μεταξύ άλλων να διασφαλίσουν ότι το Ειδικό Δικαστήριο θα συμβάλει σε μια ευρύτερη κατανόηση της δικαιοσύνης για τα θύματα της σύγκρουσης. Επιπλέον, το 2006, δόθηκε έμφαση στην κάλυψη και στην εγγύτητα της δίκης του Charles Taylor και δόθηκε έμφαση σε ομάδες της κοινωνίας των πολιτών, καθώς και στον λαό της Λιβερίας και της υποπεριφέρειας.
<P>
Το Ειδικό Δικαστήριο θα υποστηριχθεί το 2008 από το νέο Ευρωπαϊκό Μέσο για τη Δημοκρατία και τα Ανθρώπινα Δικαιώματα, το οποίο εγκρίθηκε στο πλαίσιο του νέου δημοσιονομικού πλαισίου 2007-2013. Το ποσό των 600 000 ευρώ διατηρήθηκε στο αποθεματικό στο ετήσιο σχέδιο δράσης από τον προϋπολογισμό του 2007. " Επιτροπή διεξάγει συνομιλίες με το Δικαστήριο για να προσδιορίσει την πρόταση σχεδίου για τη χρηματοδότηση του 2007. Αναφέρθηκε πολλές φορές από πολλούς βουλευτές ότι υπάρχουν δυσκολίες για την εξεύρεση επαρκών μέσων για τη χρηματοδότηση του Ειδικού Δικαστηρίου. Γι' αυτό η Επιτροπή εξετάζει το ενδεχόμενο να θέσει αυτό το ζήτημα στα κράτη μέλη και ερευνά επίσης την πιθανότητα χρηματοδότησης του Δικαστηρίου και των δαπανηρών δραστηριοτήτων του μέσω άλλων χρηματοδοτικών μέσων.
<SPEAKER ID="155" NAME="Πρόεδρος">
" συζήτηση έληξε.
<P>
" ψηφοφορία είναι προγραμματισμένη να διεξαχθεί στο τέλος των συζητήσεων, δηλαδή σε λίγα λεπτά.

<CHAPTER ID="013">
Αιτιολογήσεις ψήφου
<SPEAKER ID="260" NAME="Laima Liucija Andrikien" AFFILIATION="PPE-DE">
(EN) Κύριε Πρόεδρε, όταν μίλησα κατά τη διάρκεια της συζήτησης για την υπόθεση της Galina Kozlova, εξέφρασα την ευγνωμοσύνη μου στους συναδέλφους μας από την Ομάδα ΕΛΚ-ΕΔ, κ. Kelam, κ. Landsbergis και κ. Tannock, που είχαν την πρωτοβουλία για αυτό το ψήφισμα. Ενημερώθηκα αργότερα ότι η αρχική πρωτοβουλία ανήκε στον εσθονό συνάδελφό μας, κ. Savi, από την Ομάδα ALDE. Θα ήθελα, ως εκ τούτου, να εκφράσω τον σεβασμό και την ευγνωμοσύνη μου σε εκείνον.
<SPEAKER ID="261" NAME="Marcin Libicki" AFFILIATION="UEN">
(PL) Στο θέμα της Νιγηρίας, ψήφισα υπέρ του ψηφίσματος που κατέθεσε η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Δεν θεωρώ ότι πρόκειται για ένα καλό ψήφισμα, αλλά πιστεύω ότι, αν υιοθετούσαμε το κοινό ψήφισμα που κατέθεσε η Αριστερά, θα προκαλείτο πολύ μεγαλύτερη δυσφήμιση για το Σώμα. Πιστεύω ότι με το ψήφισμα που κατέθεσε η Ομάδα του Ευρωπαϊκού Λαϊκού Κόμματος σημειώνεται μεγαλύτερη πρόοδος.
<SPEAKER ID="262" NAME="Πρόεδρος">
Σας υπενθυμίζω ότι δεν γίνονται δεκτές αιτιολογήσεις ψήφου σχετικά με επείγοντα θέματα.
<SPEAKER ID="263" NAME="Zbigniew Zaleski" AFFILIATION="PPE-DE">
(FR) Κύριε Πρόεδρε, θα ήθελα απλώς να προσθέσω μια λέξη σε αυτό που ανέφερε ο κ. Libicki: η πρόταση της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών δεν αποτελεί αποτέλεσμα συμβιβασμού.
<SPEAKER ID="264" NAME="Πρόεδρος">
Οι αιτιολογήσεις ψήφου έληξαν.
<P>
Πριν κηρύξω τη λήξη της συνόδου, πρέπει να προβώ σε μερικές ακόμη ανακοινώσεις.

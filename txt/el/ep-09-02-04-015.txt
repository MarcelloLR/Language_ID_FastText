<CHAPTER ID="015">
Δραματικές συνέπειες του τυφώνα "Klaus" στις νότιες περιοχές της Ευρώπης (συζήτηση)
<SPEAKER ID="350" NAME="Πρόεδρος">
Το επόμενο σημείο είναι η δήλωση της Επιτροπής σχετικά με τις δραματικές συνέπειες του τυφώνα "Klaus" στις νότιες περιοχές της Ευρώπης.
<SPEAKER ID="351" NAME="Ανδρούλα Βασιλείου">
Μέλος της Επιτροπής. - Κύριε Πρόεδρε, η Ευρωπαϊκή Επιτροπή θέλει να εκφράσει τη λύπη της για τον αριθμό των θυμάτων που στοίχισε ο τυφώνας Klaus και στέλνει τα συλλυπητήρια της στις οικογένειες των Γάλλων, Ιταλών και Ισπανών που έχασαν τους αγαπημένους τους. Πρόκειται πράγματι για ανθρώπινη τραγωδία, η οποία είχε καταστροφικές συνέπειες στις ζωές, τα σπίτια και τις επιχειρήσεις των ανθρώπων Πρόκειται επίσης για οικολογική καταστροφή.
<P>
Ενώ αυτός ο τυφώνας ήταν εξαιρετικά ισχυρός, επηρέασε μόνο μια στενή λωρίδα εδάφους και το δυναμικό του έθνους μπόρεσε να το αντιμετωπίσει με άμεση αντίδραση σε καταστροφές.
<P>
Για το λόγο αυτό δεν ενεργοποιήθηκε ο κοινοτικός μηχανισμός πολιτικής προστασίας. Ωστόσο, το κέντρο παρακολούθησης και πληροφόρησης της Επιτροπής ήταν σε στενή επαφή με τα πληγέντα κράτη μέλη από τις πρώτες στιγμές που έγινε η πρόγνωση του τυφώνα.
<P>
Άλλα κράτη μέλη γνώριζαν την κατάσταση και προετοιμάζονταν για να παράσχουν υποστήριξη στις πληγείσες περιοχές. Για παράδειγμα, η Τσεχική Δημοκρατία προσέφερε αυτοβούλως τη βοήθειά της.
<P>
" Επιτροπή συνεργάζεται τώρα με τις αρχές των κρατών μελών που επλήγησαν για να εντοπίσουν τις εναλλακτικές λύσεις για την υποστήριξη της ΕΕ. Οι πιθανότητες μπορεί να περιλαμβάνουν μέσω του Ταμείου Αλληλεγγύης της ΕΕ ή επαναπρογραμματισμό των διαρθρωτικών και αγροτικών ταμείων ανάπτυξης.
<P>
Ο τυφώνας Klaus αποτελεί μια δυσάρεστη υπενθύμιση ότι οι φυσικές καταστροφές αποτελούν μια εντεινόμενη απειλή για όλα τα κράτη μέλη της ΕΕ. Οι καταστροφικές πλημμύρες έπληξαν την κεντρική Ευρώπη το 2000 και 2002, το "Β το 2007 και τη Ρουμανία και τους γείτονες της ΕΕ πέρυσι. Ο καύσωνας του 2003 στοίχισε δεκάδες χιλιάδες ζωές. Το 2003 και το 2007 οι πυρκαγιές ρήμαξαν την Πορτογαλία και την Ελλάδα. Αυτά τα γεγονότα μας έδωσαν μια ιδέα για το πώς η κλιματική αλλαγή μπορεί να επηρεάσει το μέλλον της ΕΕ διότι, καθώς αλλάζει το κλίμα, μπορούμε να περιμένουμε πιο υπερβολικά καιρικά φαινόμενα.
<P>
Τα κράτη μέλη και η Κοινότητα πρέπει να συνδυάσουν τις δυνάμεις τους για να αποτρέψουν τις καταστροφές, να περιορίσουν τις επιπτώσεις τους και να βελτιώσουν την ικανότητα αντιμετώπισης καταστροφών της Ένωσης.
<P>
" Επιτροπή θα εγκρίνει σύντομα μια ανακοίνωση σχετικά με μια "Κοινοτική προσέγγιση για την πρόληψη φυσικών και ανθρωπογενών καταστροφών". Ανυπομονούμε να λάβουμε παρατηρήσεις από το Κοινοβούλιο σχετικά με τις ιδέες που διατυπώθηκαν.
<P>
" Επιτροπή θα ήθελε επίσης να επισημάνει τη σημασία της προώθησης της αναθεώρησης του κανονισμού για το ταμείο αλληλεγγύης. " πρόταση βοηθάει στην επιτάχυνση του ρυθμού αντίδρασης επιτρέποντας τις προκαταβολές και περιέχει απλούστερα κριτήρια για ενεργοποίηση του ταμείου σε λιγότερο χρόνο. Ενώ το Κοινοβούλιο γενικά υποστηρίζει την πρόταση της Επιτροπής, δεν υπήρξε πρόοδος στο Συμβούλιο.
<P>
Αυτές οι πρωτοβουλίες συμβάλλουν στη διαμόρφωση μια πραγματικής πολιτικής διαχείρισης καταστροφών και η Επιτροπή ελπίζει ότι το Ευρωπαϊκό Κοινοβούλιο θα συνεχίσει να υποστηρίζει τις προσπάθειές της για ενίσχυση της ικανότητας της ΕΕ να ασχοληθεί με φυσικές και ανθρωπογενείς καταστροφές.
<SPEAKER ID="353" NAME="Christine De Veyrac">
εξ ονόματος της Ομάδας PPE-DE. - (FR) Κυρία Πρόεδρε, μιλάω εξ ονόματος και του συναδέλφου μου, Alain Lamassoure. Το Νοέμβριο του 1999, έλαβα το λόγο σ'αυτήν εδώ την αίθουσα συνεδριάσων μετά τον τυφώνα που είχε σαρώσει τη νοτιοδυτική Γαλλία, απευθύνοντας έκκληση προς την Ευρώπη να επιδεικνύει αλληλεγγύη κάθε φορά που μεγάλης κλίμακας φυσικές καταστροφές πλήττουν τις χώρες μας. Προ δεκαετίας, πληροφορήθηκα, ότι δεν υπήρχε κάποιο Ευρωπαϊκό ταμείο ενίσχυσης των συμπολιτών μας σε ώρες ανάγκης.
<P>
Από το 1999, μολονότι οι φυσικές καταστροφές συνεχίζουν, δυστυχώς, να προκαλούν θανάτους και μεγάλες καταστροφές στην Ευρώπη, η ευρωπαϊκή δράση έχει ευτυχώς ενισχυθεί χάρη στη δημιουργία το 2002 του Ταμείου Αλληλεγγύης της Ευρωπαϊκής Ένωσης, κατόπιν πρωτοβουλίας της Επιτροπής και του Κου Barnier. Το εν λόγω Ταμείο επιτρέπει την ανάληψη γρήγορης και αποτελεσματικής δράσης μέσα σε ένα ευέλικτο πλαίσιο.
<P>
Υπό τις παρούσες συνθήκες, πιστεύω ότι είναι αναγκαίο να κινητοποιηθεί το Ταμείο προκειμένου να ενισχυθούν οι πληγείσες περιοχές, και υπ' αυτήν την έννοια συμφωνώ με την έκκληση της γαλλικής κυβέρνησης για επίσπευση των διαδικασιών. Διαπιστώνω, Κα Βασιλείου, τη βούληση της Επιτροπής να επιταχυνθούν οι διαδικασίες. Πράγματι, πρέπει να ληφθούν επειγόντως μέτρα όσον αφορά τις υποδομές που έχουν υποστεί ζημιές.
<P>
Έκτακτης βοήθειας χρήζουν επίσης τα δάση. Θα ήθελα να επιμείνω σ'αυτό το σημείο, καθότι ο τυφώνας κατέστρεψε το 60% με 70% του δάσους - ένα από τα μεγαλύτερα της Ευρώπης - στο νότιο τμήμα του Gironde και τη Landes, τη στιγμή που μόλις είχαν αρχίσει να επουλώνονται οι πληγές του 1996 και του 1999. Γνωρίζετε ότι δεν υπάρχει ασφάλιση για τέτοιου είδους ζημίες και οι δασοκαλλιεργητές βρίσκονται σε δεινή οικονομική κατάσταση μπροστά στην καταστροφή. Πρέπει να εκδηλώσουμε την αλληλεγγύη μας και να συμβάλλουμε στην αποκατάσταση της φυσικής κληρονομιάς των περιοχών αυτών.
<P>
ριν τελειώσω, επιτρέψτε μου να προσθέσω ότι η σκέψη μου βρίσκεται με τα θύματα του τυφώνα "Klaus", στη Γαλλία, την Ισπανία και την Ιταλία και να εκφράσω την συμπαράστασή μου στις οικογένειές τους.
<SPEAKER ID="354" NAME="Kader Arif">
εξ ονόματος της Ομάδας PSE. . - (FR) Κυρία Πρόεδρε, κυρία Βασιλείου, κυρίες και κύριοι, οι εικόνες του τυφώνα του 1999, στον οποίον μόλις έγινε αναφορά και ο οποίος έπληξε τη νοτιοδυτική Γαλλία προκαλώντας τρομακτικές ζημιές, είναι ακόμα χαραγμένες στη συλλογική μας μνήμη.
<P>
Είναι λίγο το να πει κανείς ότι η Ευρώπη δεν ήταν προετοιμασμένη να βιώσει άλλη μία τραγωδία τόσο σύντομα. Κάποιοι πιστεύουν ότι πρόκειται για χτύπημα της μοίρας, αλλά εγώ βλέπω εδώ μία ακόμα ένδειξη της κλιματικής αλλαγής στην οποία αναφερθήκατε προ ολίγου, Κα Βασιλείου, και για την οποία απλώς προτείνουμε πρόχειρες λύσεις όταν στην πραγματικότητα θα έπρεπε να λαμβάνονται έκτακτα μέτρα. " κατάσταση απαιτεί υπεύθυνους χειρισμούς. Πρέπει, δυστυχώς, να είμαστε προετοιμασμένοι να αντιμετωπίσουμε ακόμα περισσότερες φυσικές καταστροφές.
<P>
Στις 24 και 25 του περασμένου Ιανουαρίου, ο τυφώνας Klaus σάρωσε τη νότια Ευρώπη αφήνοντας πίσω του 11 νεκρούς στη Γαλλία, 14 στην Ισπανία και 3 στην Ιταλία. Προκάλεσε σημαντικές ζημιές καταστρέφοντας σχολεία και πολλές κατοικίες, χιλιάδες άτομα έμειναν χωρίς ηλεκτρικό, θέρμανση, πόσιμο νερό και τηλέφωνο, ενώ οικονομικοί κλάδοι όπως αυτός της ξυλείας βρίσκονται σε κρίσιμη κατάσταση.
<P>
Και ενώ θα ήθελα να εκφράσω την αλληλεγγύη μου στις οικογένειες των θυμάτων και σε όλους τους πληγέντες, καθώς και τη συμπαράστασή μου στους αιρετούς τοπικούς αντιπροσώπους, δράττομαι της ευκαιρίας που μου προσφέρεται από αυτό το βήμα για να απευθύνω έκκληση στην Ευρωπαϊκή Κοινότητα και να τονίσω ότι σε καταστάσεις σαν αυτήν, πρέπει να δίνεται ευρωπαϊκή απάντηση και, πάνω απ'όλα, να επιδεικνύεται ευρωπαϊκή αλληλεγγύη.
<P>
Είναι αλήθεια ότι στη Γαλλία οι εν λόγω περιοχές κηρύχθηκαν σε κατάσταση έκτακτης ανάγκης πράγμα που θα διευκολύνει την παροχή βοήθειας στα θύματα της θεομηνίας. Το γεγονός όμως αυτό δεν αντισταθμίζει την ανάγκη ανάληψης συντονισμένης ευρωπαϊκής δράσης προκειμένου να ενισχυθούν οι προσπάθειες που καταβάλλονται από τα Κράτη Μέλη για την προστασία των πολιτών, του περιβάλλοντος και των περιουσιών στις πόλεις και τις περιοχές που επλήγησαν.
<P>
Συγκεκριμένα, κάτι τέτοιο προϋποθέτει, κατά κύριο λόγο, συγκέντρωση των πληροφοριών σε Κοινοτικό επίπεδο ώστε να γίνεται ακριβής εκτίμηση των ζημιών. Θα πρέπει, στη συνέχεια, να καταβληθούν οι απαιτούμενες πιστώσεις προκειμένου να στηριχθούν οι τοπικές αρχές οι οποίες είναι αντιμέτωπες με τεράστιες προκλήσεις. Θα πρέπει να στηριχθούν ιδιαίτερα οι δημόσιες υπηρεσίες οι οποίες έχουν να επιδείξουν εξαιρετικό έργο και είναι απόλυτα απαραίτητες για την αποκατάσταση της υποδομής και των εξοπλισμών στους τομείς της ενέργειας, της υδροδότησης, της αποχέτευσης, των μεταφορών και των τηλεπικοινωνιών, της υγείας και της εκπαίδευσης.
<P>
Παλαιότερες καταστροφές κατέδειξαν την επιτακτικότητα ανάληψης δράσης σε Ευρωπαϊκό επίπεδο και επέτρεψαν να συμπεριληφθεί η πρόληψη των φυσικών κινδύνων στους στόχους του Ευρωπαϊκού Ταμείου Περιφερειακής Ανάπτυξης. Εφεξής, η Ευρώπη θα πρέπει να αποδεικνύει την ικανότητά της να αντιδρά και να εκφράζει την αλληλεγγύη της με συγκεκριμένα μέτρα. Ελπίζω λοιπόν, το είπατε άλλωστε κι εσείς, ότι η Επιτροπή θα λάβει αυτό το μήνυμα και θα κινητοποιήσει όλα τα απαραίτητα μέσα προκειμένου να ανταποκριθεί σ' αυτήν την κατάσταση έκτακτης ανάγκης, κυρίως μέσω του Ταμείου Αλληλεγγύης της ΕΕ και του Χρηματοδοτικού Μέσου Πολιτικής Προστασίας.
<P>
Κλείνοντας, θα ήθελα να σας υπενθυμίσω ότι, όπως και οι πυρκαγιές του 2007 στην Ελλάδα, ο καταστροφικός αυτός τυφώνας κατέδειξε την αναγκαιότητα δημιουργίας ενός σώματος πολιτικής προστασίας ικανού να κινητοποιείται σε όλες τις πληγείσες περιοχές. Θα ήθελα να μάθω την γνώμη σας πάνω σ' αυτό, Κα Βασιλείου, καθώς και τι απαντάτε στο αίτημα του Κοινοβουλίου, μέσω του ψηφίσματος της 27ης Απριλίου 2006, για τη δημιουργία ενός Ευρωπαϊκού παρατηρητηρίου φυσικών καταστροφών προκειμένου να διασφαλιστεί μια αποτελεσματικότερη Ευρωπαϊκή απάντηση όταν σημειώνονται ανάλογα ατυχή περιστατικά
<SPEAKER ID="355" NAME="Jean Marie Beaupuy" LANGUAGE="FR">
Κυρία Πρόεδρε, Κα Βασιλείου, πέρυσι στις 18 Νοεμβρίου, δήλωνα στο χώρο όπου βρισκόμαστε σήμερα τα εξής: "δεν γνωρίζουμε πότε θα ενσκήψει η επόμενη καταστροφή ή ποια θα είναι η έκτασή της, αλλά για ένα πράγμα είμαστε σίγουροι: ότι σύντομα θα υπάρξει κι άλλη καταστροφή. Όταν έλθει αυτή η ώρα, οι συμπολίτες μας, οι οποίοι εδώ και 50 χρόνια έχουν συνηθήσει να βλέπουν την οικοδόμηση μιας Ευρώπης που θέλει να αποκαλείται ενωμένη, θα γυρίσουν και θα μας ρωτήσουν "τι κάνατε;" Επαναλαμβάνω, τα παραπάνω τα έλεγα εδώ, σ'αυτό εδώ το Κοινοβούλιο, τον περασμένο Νοέμβριο.
<P>
Σ'αυτήν εδώ την αίθουσα συνεδριάσεων, το Νοέμβριο του 2006, προ διετίας, είχα δηλώσει σχεδόν το ίδιο πράγμα: "αν υπάρχει ένας τομέας στον οποίον όλοι οι Ευρωπαίοι περιμένουν αποτελεσματική Κοινοτική απάντηση, αυτός είναι ο τομέας των φυσικών καταστροφών μεγάλης κλίμακας"
<P>
Είχα δηλώσει ότι αυτό διαπιστώνεται όποτε συμβαίνουν καταστροφές όπως το τσουνάμι, και είχα συνεχίσει λέγοντας ότι "για το λόγο αυτό, εγώ και η Ομάδα μου υποστηρίζουμε την εφαρμογή προληπτικών μέτρων και τη θέσπιση μιας ικανότητας ταχείας αντίδρασης μετά από τραγωδίες. Εν προκειμένω, θα ήθελα να κάνω ειδική μνεία στην έκθεση Barnier για την ποιότητά της, καθώς τοποθετεί το πρόβλημα στις πραγματικές του διαστάσεις και προτείνει εποικοδομητικές λύσεις, όχι μόνο ως προς την αποτελεσματικότητα αλλά και ως προς την επικουρικότητά τους". Κα Βασιλείου, ο ενθουσιασμός μας για την εν λόγω έκθεση παραμένει αμείωτος, δεδομένου ότι περιέχει πρακτικές και συγκεκριμένες προτάσεις. Περιέχει ακόμα και δημοσιονομικά στοιχεία και εξηγεί ότι αρκεί το 10% του Ταμείου Αλληλεγγύης για τη χρηματοδότησή τους. Εξηγεί με τον πλέον ρεαλιστικό τρόπο πως θα γίνει η συνεργασία με τις ζωντανές δυνάμεις του κάθε κράτους.
<P>
Οι δώδεκα προτάσεις της έκθεσης Barnier, θα ήταν το ιδανικό εργαλείο για την ανάληψη δράσης σε Ευρωπαϊκό επίπεδο το οποίο, λίγες μόνο εβδομάδες πριν από τις εκλογές του προσεχούς Ιουνίου, θα μας παρείχε μία επιπλέον ένδειξη της χρησιμότητας και της αποτελεσματικότητας μιας πραγματικής Ευρωπαϊκής επιχειρησιακής αλληλεγγύης.
<P>
Μόλις μας είπατε, Κα Βασιλείου ότι ελπίζετε στη στήριξη του Κοινοβουλίου. Την είχατε αυτή τη στήριξη και συνεχίζετε να την έχετε. Τι κάνει το Συμβούλιο, εφόσον μας λέτε ότι το πρόβλημα είναι το Συμβούλιο; Το Συμβούλιο δεν παρίσταται στην αποψινή συνεδρίαση. Ελπίζουμε ότι πέραν αυτής της συζήτησης, θα δώσει την απαιτούμενη προσοχή στην έκκλησή μας, η οποία δεν είναι έκκληση βοήθειας, ούτε μία άκομα έκφραση έκπληξης για την πρόσφατη τραγωδία, αλλά μια έκκληση για να ακουστεί καθαρά η ερώτηση που έθεσα προ ολίγου: "Τι κάνατε;"
<SPEAKER ID="356" NAME="Gérard Onesta">
εξ ονόματος της Ομάδας Verts/ALE. - (FR) Κυρία Πρόεδρε, Κα Βασιλείου, κυρίες και κύριοι, θα ήθελα να διερωτηθούμε προς στιγμήν για τη φύση της αποψινής άσκησης. Έχω την εντύπωση ότι επιδιδόμαστε συχνά, πολύ συχνά σε τέτοιου είδους ασκήσεις. Όποτε συμβαίνει μια καταστροφή, συνεδριάζουμε σ'αυτήν εδώ την αίθουσα και αρχίζουμε τον ομαδικό θρήνο, δηλώνοντας φυσίκα πως ήταν τραγικό αυτό που συνέβη και αποτίνοντας φόρο τιμής στα θύματα.
<P>
Συμμετέχω, βέβαια, κι εγώ όπως όλοι μας σ'αυτό, αλλά δεν πιστεύω πως ο ρόλος μας τελειώνει εδώ. Ο ρόλος μας ίσως είναι, όπως προανέφερε και ο συνάδελφος, ο προγραμματισμός των μελλοντικών δράσεών μας, καθώς θα υπάρξουν και άλλες περιβαλλοντικές καταστροφές. Το είπαμε και σήμερα το πρώι, με την ψηφοφορία μας επί της έκθεσης Florenz. Γνωρίζουμε ότι οι κλιματικές διαταραχές θα εμφανίζονται όλο και συχνότερα. Εφεξής, οι θύελλες του αιώνα θα ενσκήπτουν κάθε δεκαετία και στο εγγύς μέλλον, κάθε χρόνο. Κι όταν δεν είναι θύελλες, θα είναι πλημμύρες, κι όταν δεν είναι πλημμύρες θα είναι εκτεταμένες πυρκαγιές.
<P>
Τι κάνει η Ευρώπη, μπροστά σ'αυτήν την κατάσταση; Γνωρίζω πολύ καλά ότι το Συμβούλιο δεν μπορεί να δει πέρα από το εθνικό του "εγώ". " παράθεση 27 "εγώ" δε συμβάλλει στη δημιουργία ενός μεγάλου κοινού ευρωπαϊκού προγράμματος. Υφιστάμεθα τις συνέπειες αυτής της κατάστασης σε κάθε τραγωδία. Μας λένε να να απευθύνουμε "έκκληση για αλληλεγγύη" αλλά με τι κονδύλια; Θυμάμαι στην Επιτροπή Προϋπολογισμών, σε συζήτηση περί κονδυλίων για το κλίμα, γινόταν λόγος για μερικές δεκάδες εκατομμύρια ευρώ. Ο τυφώνας αυτός καθαυτόν στοίχισε 1,4 δισεκατομμύρια Ευρώ. Ποιο ποσό θα πρέπει να καταβάλουμε στις ασφαλιστικές εταιρείες για να συνειδητοποιήσουμε ότι η προστασία του περιβάλλοντος και του κλίματος δεν είναι βάρος, άλλα επένδυση για το μέλλον;
<P>
Ακόμα και σήμερα, συνεχίζουμε τη συζήτηση για την αναγκαιότητα κινητοποίησης των Ευρωπαίων εμπλεκομένων παραγόντων όταν συμβαίνουν ανάλογες τραγωδίες. Έχουμε ήδη συζητήσει γι'αυτό, το θυμάμαι, σ'αυτήν εδώ την αίθουσα μετά από την έκρηξη στο εργοστάσιο της AZF στην πόλη μου, το 2001. Είχαμε πει τότε ότι έπρεπε να εξετάσουμε τη δημιουργία ενός Ευρωπαϊκού σώματος επέμβασης προκειμένου να δείξουμε ότι στην Ευρώπη, σε περιπτώσεις ανθρωπιστικής καταστροφής, η λέξη "αλληλεγγύη" δεν είναι έννοια κενή περιεχομένου και μεταφράζεται σε ανάληψη συγκεκριμένων δράσεων. Τι απέγινε, μετά από όλα αυτά τα χρόνια, το Ευρωπαϊκό σώμα επέμβασης;
<P>
Βρισκόμουν, πράγματι, στο σπίτι μου στην Τουλούζη, κυρίες και κύριοι, όταν πέρασε ο τυφώνας. Τώρα καταλαβαίνω τι σημαίνει μείζων περιβαλλοντική καταστροφή. Το γνώριζα, τώρα όμως το βίωσα με τις ζημιές που υπέστη η κατοικία μου, με τα κεραμίδια που αποκολλήθηκαν και τα δέντρα που εκριζώθηκαν. Άρα, ξέρω από πρώτο χέρι τι αντιμετωπίζουν όλοι αυτοί οι πληθυσμοί: άνθρωποι οι οποίοι εν μία μόνο νυκτί είδαν τους κόπους μιας ζωής να καταστρέφονται παντελώς.
<P>
Ωστόσο, όσο εμείς, τα μέλη του Κοινοβουλίου και εσείς, Κα Βασιλείου, τα μέλη της Επιτροπής, και επίσης όσοι απουσιάζουν απόψε από τα απελπιστικά κενά έδρανα του Συμβουλίου, όσο δεν κατανοούμε ότι πρέπει να διαθέσουμε αξιόλογους πόρους για να καταπολεμήσουμε τις καταστροφές αντί να αρκούμαστε σε κενά λόγια, όσο δε θέτουμε σε εφαρμογή την Ευρωπαϊκή αλληλεγγύη με την ίδρυση ενός πανευρωπαϊκού σώματος πολιτικής προστασίας ταχείας αντίδρασης, θα συνεχίσουμε από εδώ, μετά από κάθε τραγωδία, να επιδιδόμαστε σ' αυτήν την παράσταση ομαδικού θρήνου.
<P>
" πραγματική απάντηση στον τυφώνα Klaus ίσως δόθηκε σήμερα το πρωί, με τις προετοιμασίες για την Κοπεγχάγη, ή μπορεί να δοθεί αύριο, Κα Βασιλείου, με τη διάθεση οικονομικών πόρων και με τη δημιουργία, σε Ευρωπαϊκό επίπεδο, του τόσο αναγκαίου σώματος πολιτικής προστασίας.
<SPEAKER ID="357" NAME="Jean-Claude Martinez" AFFILIATION="NI">
- (FR) Κυρία Πρόεδρε, Κα Βασιλείου, ο αποκαλούμενος τυφώνας "Klaus" στα Γερμανικά, ή "Nicolas" στα Γαλλικά, έπληξε οχτώ νομούς στην εκλογική μου περιφέρεια στη νοτιοδυτική Γαλλία, και ιδιαίτερα τη Landes, όπου και οι σημαντικότερες επιπτώσεις στα δάση. Ξυλεία 50 εκατομμυρίων κυβικών μέτρων που αντιστοιχεί σε έξι έτη εσοδείας, κείται στο έδαφος, διασκορπισμένη σε έκταση άνω των 300 000 εκταρίων, λόγω ανεμορριψίας ή ανεμοθλασίας.
<P>
Αυτό που προέχει είναι ο καθαρισμός του δάσους ώστε ν' αποτραπεί η σήψη του ξύλου. Απαιτείται χορήγηση 5-10 Ευρώ ανά κυβικό μέτρο αποσυρόμενου ξύλου, δηλαδή συνολικό πόσο 500 περίπου εκατομμυρίων Ευρώ, ήτοι το ποσό της Γαλλικής ενίσχυσης στον τύπο. Στη συνέχεια, θα πρέπει να γίνει πάλι σπορά και φύτευση του δάσους, αφήνοντας ένα 20ετές κενό στον τομέα της ξυλείας ο οποίος περιλαμβάνει τον υλοτόμο αλλά και η καφετέρια στην οποία θα πάει, τους μεταφορείς, τους φυτοκόμους, τους πωλητές κ.ο.κ.
<P>
Ο δεύτερος οικονομικός κλάδος που επλήγη είναι αυτός της πτηνοτροφίας, της εκτροφής προβάτων και βοοειδών. Στέγες αποκολλήθηκαν, ζώα χάθηκαν και αποθήκες ζωοτροφών καταστράφηκαν. Διαπιστώνουμε την ανάγκη δημιουργίας ενός ταμείου αγροτικών ασφαλίσεων έναντι των κινδύνων που συνδέονται με την κλιματική αλλαγή καθώς και των κινδύνων για την υγεία. " Γαλλική Προεδρεία έθιξε το θέμα και η Τσεχική Προεδρεία θα έπρεπε να πράξει αναλόγως.
<P>
" τρίτη ομάδα θυμάτων είναι σιωπηρή, καθώς πρόκειται για θύματα στα οποία δεν γίνεται ποτέ αναφορά: οι ηλικιωμένοι και απομονωμένοι στα γαλλικά χωριά πολίτες που παραμένουν χωρίς ηλεκτρικό ρεύμα. Πρέπει να θεσπιστεί μια Ευρωπαϊκή δέσμη μέτρων "Τέταρτη "λικία-Κλίμα", κατά το πρότυπο της δέσμης μέτρων "Κλίμα-Ενέργεια", για την αντιμετώπιση των συνεπειών της κλιματικής αλλαγής σε εκατομμύρια πολίτες άνω των 80 ή των 85 ετών. Πρέπει να δημιουργήσουμε ένα σύγχρονο οικονομικό κλάδο με άξονα την τέταρτη ηλικία, για να εξέλθουμε της κρίσης και να αποτρέψουμε τη μετατροπή της Ευρώπης σε γηριατρική Ρουάντα, έναν κλάδο με σύγχρονες κτηριακές υποδομές, ιατροφαρμακευτική έρευνα και ένα νέο δίκτυο για να μην καταλήξουμε να έχουμε ιατροφαρμακευτική περίθαλψη του επιπέδου της Γκαμπόν. Πάνω απ'όλα δεν πρέπει να επιτρέψουμε αυτά τα κλιματικά συμβάντα να γίνουν η αφορμή να παίζουμε το Δαρβίνο και να αναπτύσσουμε θεωρίες περί φυσικής επιλογής, αντί να οικοδομούμε την Ευρώπη της ζωής.
<SPEAKER ID="358" NAME="Maria Badia i Cutchet" AFFILIATION="PSE">
(ES) Κυρία Πρόεδρε, Επίτροπε, κυρίες και κύριοι, πρώτα απ'όλα θα ήθελα να ευχαριστήσω την Επίτροπο για την έκφραση αλληλεγγύης.
<P>
Όπως προανέφερα, την 24η και 25η Ιανουαρίου, ένας αριθμός χωρών στις νότιες περιοχές της Ένωσης υπέστησαν τις επιπτώσεις μιας σφοδρής θύελλας με την ταχύτητα του ανέμου να φτάνει σε πολλές περιοχές της Ιβηρικής χερσονήσου σχεδόν τα 200 χλμ. την ώρα και τη βροχόπτωση ν'αγγίζει το 30% του ετήσιου μέσου όρου μέσα σε λίγες μόνο ώρες.
<P>
Ο τυφώνας είχε ως αποτέλεσμα να υποστούν σοβαρές ζημιές περιουσίες, υπηρεσίες και δημόσιες εγκαταστάσεις τόσο σε αγροτικές όσο και σε αστικές κοινότητες, καθώς και εκτεταμένες διακοπές στην ηλεκτροδότηση. " σοβαρότερη συνέπεια όμως ήταν η απώλεια 11 ζωών στην Ισπανία από κατάρρευση τοίχου και ατυχήματα που προκάλεσαν οι σφοδρές ριπές του ανέμου.
<P>
Ένα από τα τραγικότερα περιστατικά ήταν ο θάνατος τεσσάρων παιδιών, εννέα με 12 ετών, στο Sant Boi de Llobregat της Καταλωνίας, όταν ο άνεμος προκάλεσε την κατάρρευση του γυμναστηρίου όπου έπαιζαν μπέιζμπολ.
<P>
Πέρα από το θρήνο για την απώλεια τόσο πολλών αναντικατάστατων ανθρωπίνων ζωών και της έκφρασης αλληλεγγύης στις πενθούσες οικογένειες, η Ευρωπαϊκή Ένωση πρέπει να δράσει, όπως έχει κάνει σε άλλες περιπτώσεις, κινητοποιώντας είτε το Ταμείο Αλληλεγγύης είτε κάποιο καταλληλότερο ταμείο προκειμένου να επισκευαστούν οι υλικές ζημιές που προκάλεσε αυτή η φυσική καταστροφή.
<P>
Είκοσι χιλιάδες εκτάρια δάσους επλήγησαν στην Καταλωνία, εκ των οποίων το 75% έχει υποστεί πολύ σοβαρές ζημιές. Χρειάζονται μέτρα προκειμένου να περιορισθεί ο μελλοντικός κίνδυνος πυρκαγιάς και ο στόχος αυτός πρέπει σαφώς να έχει εκπληρωθεί πριν από το καλοκαίρι.
<P>
Επιπλέον, μεγάλος όγκος κάθε είδους άχρηστων υλικών έχει εναποτεθεί σε ποτάμια, ρεύματα και άλλες υδάτινες οδούς, πράγμα που μπορεί να παρακωλύσει την ροή των υδάτων. Ο κίνδυνος να προκληθούν τοπικές πλημμύρες είναι ορατός.
<P>
Εν όψει των παραπάνω και πολλών άλλων επιπτώσεων και ξέροντας ότι δεν γνωρίζετε ακόμα το οριστικό ποσό για τις υλικές ζημιές, το οποίο η Ισπανία, φυσικά θα ανακοινώσει μαζί με την αίτηση χορήγησης βοήθειας από το Ταμείο, πιστεύουμε ότι η Ευρωπαϊκή Επιτροπή θα πρέπει να συνδράμει προκειμένου να εξομαλυνθεί η κατάσταση στις περιοχές αυτές. Θα ενισχύσει έτσι την τεράστια προσπάθεια που καταβάλλουν οι αρχές των πληγέντων Κρατών Μελών, θέτοντας ως προτεραιότητα την επισκευή των σημαντικών ζημιών με στόχο την αποκατάσταση το συντομότερο δυνατό των συνθηκών διαβίωσης και την οικονομική σταθερότητα στις περιοχές αυτές. Οι πληγείσες περιοχές βρίσκονται αντιμέτωπες με κάμψη της οικονομικής δραστηριότητας, υποβάθμιση του περιβάλλοντος, απώλεια της γεωργικής παραγωγής, διακοπή δραστηριοτήτων από πολλές εταιρείες, μαζική απώλεια δέντρων κ.ο.κ.
<P>
Δεδομένων των χαρακτηριστικών και των επιπτώσεων του τυφώνα, ζητώ από την Επιτροπή να διαθέσει το συντομότερο δυνατό αυτές τις πιστώσεις που προορίζονται κατά κύριο λόγο για φυσικές καταστροφές με σοβαρές επιπτώσεις στη ζωή, το περιβάλλον και την οικονομία ενός Κράτους Μέλους ή Περιφέρειας της Ένωσης. Στόχοι των δράσεων που θα επιδοτηθούν περιλαμβάνουν την αποκατάσταση της λειτουργίας των υποδομών, την επισκευή του εξοπλισμού ηλεκτροδότησης και υδροδότησης και τον καθαρισμό των περιοχών που επλήγησαν.
<P>
Επίτροπε, για τους παραπάνω λόγους σας ζητάω να κινητοποιήσετε αυτές τις πιστώσεις το συντομότερο δυνατό, αφότου λάβετε την απαραίτητη ενημέρωση.
<SPEAKER ID="359" NAME="Anne Laperrouze" AFFILIATION="ALDE">
- (FR) Κυρία Πρόεδρε, όπως υπενθύμισαν οι συνάδελφοι μου, το τίμημα του τυφώνα σε ζωές ήταν βαρύ. Υπάρχουν θύματα στην Γαλλία και την Ισπανία και η σκέψη μας βρίσκεται απόψε κοντά σ' αυτά και τις οικογένειές τους. 200.000 εκτάρια δάσους καταστράφηκαν στη νοτιοδυτική Γαλλία.
<P>
Πράγματι, ο τυφώνας αυτός κατέστρεψε το 60% του δάσους της Landes. 1,7 εκτατομμύρια νοικοκυριά έμειναν χωρίς ηλεκτροδότηση στο απόγειο του τυφώνα. 3.200 εξ αυτών στη Landes εξακολουθούν να μην έχουν ηλεκτρικό. Χιλιάδες άτομα έμειναν χωρίς τηλέφωνο και νερό. Πολλοί δρόμοι παραμένουν απροσπέλαστοι λόγω διαφόρων εμποδίων, όπως πεσμένα δέντρα, στύλοι μεταφοράς ηλεκτρικού ρεύματος, πλημμύρες ή κατολισθήσεις. Οι υπηρεσίες δίνουν μάχη προκειμένου να αποκατασταθούν οι ζημιές το ταχύτερο δυνατό.
<P>
Αν και είμαι ικανοποιημένη που η γαλλική κυβέρνηση ανέλαβε τη δέσμευση να υποβάλει αίτηση ώστε να ενισχυθούν οι πληγείσες περιοχές της Γαλλίας από το Ταμείο, εκφράζω τη λύπη μου για το γεγονός ότι η γαλλική Προεδρία δε θεώρησε αναγκαίο να προωθήσει την αναθεώρηση του Ταμείου.
<P>
Το θέμα του Ταμείου, όπως είπατε και εσείς και οι συνάδελφοί μου, Επίτροπε, έχει μπλοκάρει στο Συμβούλιο Υπουργών. Όσον αφορά το Κοινοβούλιο, στόχος του Ταμείου είναι η κάλυψη μειζόνων φυσικών καταστροφών που πλήττουν με ιδιαίτερη σφοδρότητα τον πληθυσμό και το περιβάλλον, όπως οι πλημμύρες, οι πυρκαγιές και οι ξηρασίες. Ωστόσο, προχωράμε ένα βήμα παραπέρα συγκαταλέγοντας και τα ανθρωπογενή φαινόμενα, όπως οι καταστροφές που προκαλούν οι τρομοκρατικές επιθέσεις.
<P>
Το Κοινοβούλιο μας τάχθηκε εξάλλου υπέρ της μείωσης του κατώτατου ορίου χορήγησης βοήθειας. Αν διερωτηθούμε τώρα, αν το Ταμείο Αλληλεγγύης ενεργοποιείται για τις πληγείσες περιοχές, θα δούμε ότι υπάρχει κίνδυνος το ύψος των ζημιών να είναι χαμηλότερο του κατώτατου ορίου. Αυτή η κατάσταση αφορά, εν τέλει, πολλές χώρες. Θεωρώ επομένως ότι και αυτό το κατώτατο όριο θα πρέπει να αναθεωρηθεί για να δείξουμε ότι η ευρωπαϊκή αλληλεγγύη πράγματι υπάρχει.
<P>
Το αναφέρατε κι εσείς, Επίτροπε, το τόνισαν και οι συνάδελφοί μου, τέτοιου είδους συμβάντα θα επαναλαμβάνονται ως απόρροια της κλιματικής αλλαγής. " Επιτροπή έχει προαναγγείλει μία Ανακοίνωση σχετικά με την προσαρμογή στην κλιματική αλλαγή.
<P>
Είναι σημαντικό να καταστεί εφεξής το Ταμείο Αλληλεγγύης ένα πραγματικό ευρωπαϊκό μέσο προστασίας των πολιτών. Έφτασε η στιγμή να αποδείξει η Ευρώπη ότι σε τέτοιες τραγικές καταστάσεις είναι παρούσα και παρέχει προστασία στους πολίτες της.
<SPEAKER ID="360" NAME="Gilles Savary" AFFILIATION="PSE">
- (FR) Κυρία Πρόεδρε, κατ' αρχάς θα ήθελα να συλλυπηθώ με τη σειρά μου και να εκφράσω τη συμπαράστασή μου, πρωτίστως στις πενθούσες οικογένειες και προς όλους τους πληγέντες, κυρίως τους πολυάριθμους αποκλεισμένους πολίτες που ακόμα και σήμερα στερούνται ηλεκτρικού ρεύματος, νερού ή δημοσίων παροχών.
<P>
Επίτροπε, άκουσα την υπόσχεσή σας - πιστεύω άλλωστε ότι έχετε δίκιο - ότι τα μέτρα πρόληψης κρίσεων θα ενισχυθούν, αλλά το αποψινό θέμα μας, αν μου επιτρέπετε, είναι οι αποζημιώσεις για την πρόσφατη κρίση.
<P>
Πρόκειται για τον τρίτο καταστροφικό τυφώνα σε 20 χρόνια. Ο πρώτος, όπως θυμάστε, έπληξε τον Ιούλιο του 1988 τη Βρετάνη και κατέχει ακόμα το ρεκόρ ταχύτητας του ανέμου: πάνω από 250 χλμ. την ώρα. Ο δεύτερος ήταν ο πρωτοφανούς κλίμακας τυφώνας της 27ης Δεκεμβρίου 1999 ο οποίος ισοπέδωσε για πρώτη φορά το μεγαλύτερο τμήμα των δασών μας. Τρίτος στη σειρά ήταν ο τυφώνας της 24ης Ιανουαρίου 2009. Ο λόγος για τον οποίο τα θυμάμαι όλα αυτά είναι επειδή κατοικώ στο Gironde, πολύ κοντά στα δάση του Gironde.
<P>
Κατ' αρχάς πρέπει να διερωτηθούμε ποια μπορεί να είναι η προστιθέμενη αξία της Ευρωπαϊκής Ένωσης. Στον τομέα της ξυλείας η κατάσταση είναι δραματική και η απειλή να σταματήσουν οι δασοκόμοι να απασχολούνται με τη δασοκομία είναι ορατή. Εννοώ μ' αυτό ότι κάποιοι εξ αυτών πιστεύουν ότι το επάγγελμα δεν είναι πλέον βιώσιμο.
<P>
Πρέπει επομένως να καταστρωθεί ένα σχέδιο - ανήκω άλλωστε σ'αυτούς που, από δεκαετίας, ήμασταν διατεθιμένοι να μελετήσουμε έναν από κοινού μηχανισμό αντιμετώπισης των κρίσεων - προκειμένου όλη αυτή η ξυλεία η οποία καταλήγει μάλλον ακούσια στην αγορά, να πωλείται χωρίς να επηρεάζεται η τιμή της: αυτό θα ήταν εφικτό, αν παρεμποδίζαμε τον εφοδιασμό της αγοράς από άλλες περιοχές της Ευρώπης, με επιχορήγηση των μεταφορών και διασφάλιση της ταχύτατης αναδάσωσης των εν λόγω εκτάσεων, ώστε να μην γίνουν αντικείμενο κερδοσκοπίας ή ακόμα και να εγκαταληφθούν. Είναι ένα πρόβλημα που ενδιαφέρει άμεσα την Ευρωπαϊκή Ένωση.
<P>
Δεύτερον, σκέφτομαι τους οστρακοκαλλιεργητές. Σήμερα ο κλάδος βρίσκεται σε αδιέξοδο. Ήταν ήδη σε δύσκολη θέση το 2002 μετά από μια άλλη καταστροφή κάθε άλλο παρά φυσική, το ναυάγιο του Prestige, και αυτήν την ώρα οι οστρακοκαλλιεργητές της λεκάνης του Arcachon έχουν χάσει κάθε ελπίδα να ορθοποδήσουν.
<P>
Τέλος, θα ήθελα να ενεργοποιηθεί το Ταμείο Αλληλεγγύης της Ευρωπαϊκής Ένωσης. Φυσικά προσυπογράφω τα όσα δήλωσε η κα Laperrouze. Το Συμβούλιο απουσιάζει σήμερα, οπότε δε θα το στενοχωρήσουν αυτά που θα πω: πιστεύω ότι είναι εξαιρετικά απογοητευτική η άρνησή του να τροποποιήσει τον κανονισμό, με αποτέλεσμα την παρούσα δυστοκία στην ενεργοποίηση του Ταμείου.
<P>
Θα ήθελα εξάλλου να σας ρωτήσω αν η γαλλική κυβέρνηση το έχει ενεργοποιήσει. Είμαι απ' αυτούς που θα αγωνιστούν προκειμένου να το πράξει, επειδή πιστεύω ότι είναι πολύ σημαντικό να μάθουν οι συμπολίτες μας λίγους μήνες πριν από τις εκλογές ότι η ευρωπαϊκή αλληλεγγύη πράγματι υπάρχει και ότι η Ευρώπη δεν είναι μόνο αγορά.
<SPEAKER ID="361" NAME="Rosa Miguélez Ramos" AFFILIATION="PSE">
(ES) Κυρία Πρόεδρε, Επίτροπε, την 23η Ιανουαρίου βρισκόμουν στην Γαλικία όταν άνεμοι σχεδόν 200 χλμ. την ώρα σάρωσαν την περιοχή μου: πάνω από 40.000 εκτάρια δάσων καταστράφηκαν, Επίτροπε.
<P>
" Γαλικία έχει τη μεγαλύτερη πυκνότητα δασικών εκτάσεων στην Ευρωπαϊκή Ένωση. Μετά το πέρασμα του τυφώνα, εκατοντάδες χιλιάδες δέντρα εκριζώθηκαν, δρόμοι έκλεισαν και πάνω από 500 χλμ. ηλεκτροφόρα καλώδια υψηλής και χαμηλής τάσης βρίσκονται στο έδαφος και δεν έχουν ακόμα επισκευαστεί πλήρως.
<P>
Πάνω από 300.000 συνδρομητές, στους οποίους συγκαταλέγομαι και εγώ, υπέστησαν τις πολυήμερες, σε ορισμένες περιπτώσεις, διακοπές του ηλεκτρικού ρεύματος και στερήθηκαν των τηλεφωνικών παροχών.
<P>
Ο τυφώνας προκάλεσε τραυματισμούς και σοβαρές ζημιές σε σπίτια, υποδομές, αγροκτήματα, επιχειρήσεις, βιομηχανικές και αθλητικές εγκαταστάσεις, καθώς και σε δημόσια και δημοτικά κτήρια.
<P>
" αντίδραση της κυβέρνησης της Γαλικίας στον τυφώνα, τον χειρότερο που σημειώθηκε στην ιστορία, επέτρεψε την ταχεία έγκριση βοήθειας ύψους 17 εκατομμυρίων Ευρώ για τις αρχικές αποζημιώσεις των πληγέντων και την επιδότηση των εργασιών αποκατάστασης των ζημιών.
<P>
Όπως ξέρουμε και έχει αναφερθεί και εδώ, την 26η Ιανουαρίου δύο από τα Κράτη Μέλη που επλήγησαν περισσότερο, η Γαλλία και η Ισπανία, ζήτησαν Κοινοτική ενίσχυση για τις ζημιές που προκάλεσε ο τυφώνας. Επειδή, λόγω των ζημιών που σημειώθηκαν, η καταστροφή μπορεί να χαρακτηριστεί ως "τεράστια" υπό τους όρους του ισχύοντα Κανονισμού για το Ταμείο Αλληλεγγύης, οι κυβερνήσεις των δύο Κρατών Μελών ανακοίνωσαν ότι είχαν ήδη αρχίσει τις διεργασίες για την αίτηση χορήγησης ενίσχυσης από το Ταμείο.
<P>
Εντούτοις, για άλλη μια φορά, όπως και στις πρόσφατες πλημμύρες στη Ρουμανία, οι απαιτήσεις του κανονισμού είναι τόσο περιοριστικές που στην πράξη αποτρέπουν το χαρακτηρισμό της καταστροφής ως σφοδρής, Επίτροπε.
<P>
Θα ήθελα, όπως και εσείς και άλλα Μέλη, να υπενθυμίσω με τη σειρά μου, ότι η Επιτροπή παρουσίασε την πρότασή της το 2005 και ότι το Κοινοβούλιο γνωμοδότησε υπέρ της μεταρρύθμισης του Κανονισμού για το Ταμείο το 2006. Έκτοτε το θέμα έχει κολλήσει στο Συμβούλιο το οποίο συνεδριάζει επί της προτεινόμενης μεταρρύθμισης εδώ και ήδη δύο χρόνια.
<P>
Για όλους αυτούς τους λόγους, Επίτροπε, και δεδομένων των συνθηκών έκτακτης ανάγκης και της καταστροφής που είχε σοβαρές επιπτώσεις στις συνθήκες διαβίωσης και στην οικονομική σταθερότητα των περιοχών που επλήγησαν, σας ζητάω να δρομολογήσετε την ενεργοποίηση του Ταμείου, ως ένδειξη αλληλεγγύης προς τα Κράτη Μέλη και πάνω απ' όλα προς τους πολίτες που επλήγησαν. Πρέπει να τους χορηγηθεί οικονομική ενίσχυση. Παρότι το σχετικό ποσό δεν είναι ιδιαίτερα σημαντικό, η ενίσχυση αυτή θα αποτελούσε την άμεση και επειγόντως αναγκαία έκφραση της ευρωπαϊκής αλληλεγγύης.
<SPEAKER ID="362" NAME="Flaviu Călin Rus" AFFILIATION="PPE-DE">
(RO) Κατ' αρχάς, θα ήθελα να εκφράσω τη συμπαράστασή μου στις οικογένειες που επλήγησαν από την καταστροφή. Διαπίστωσα κι εγώ όπως όλοι οι άλλοι τις δραματικές συνέπειες που άφησε στο πέρασμά του ο τυφώνας Klaus. Παρακολούθησα επίσης τις πρώτες προσπάθειες επιτόπιας επέμβασης από τις χώρες που επλήγησαν καθώς και από άλλες ευρωπαϊκές χώρες.
<P>
Καθώς η συζήτηση αφορούσε κυρίως στις επιπτώσεις και στις πιστώσεις αρωγής, θα ήθελα να ρωτήσω την Επιτροπή, αν υπάρχουν συγκεκριμένα προγράμματα ικανά να θέσουν σε εφαρμογή μηχανισμούς πρόληψης συμβάντων όπως το προκείμενο, ώστε μελλοντικά τουλάχιστον να μην έχουμε άλλες απώλειες σε ανθρώπινες ζωές.
<SPEAKER ID="363" NAME="Mairead McGuinness" AFFILIATION="PPE-DE">
- Κυρία Πρόεδρε, επιτρέψτε μου να συλληπηθώ με τη σειρά μου, όπως και οι συνάδελφοί μου προ ολίγου, τις οικογένειες που έχουν βυθιστεί στη θλίψη λόγω του τυφώνα και να στηρίξω την έκκληση για μεγαλύτερη ευελιξία του Ταμείου Αλληλεγγύης.
<P>
Υπάρχει ωστόσο και ένα ευρύτερο ζήτημα στο οποίο θα ήθελα να σας εφιστήσω την προσοχή. Δεν είναι όσο σοβαρό όσο το θέμα της παρούσας συζήτησης, ωστόσο, όλα τα Κράτη Μέλη πλήττονται σποραδικά από φυσικές καταστροφές. Αναφέρομαι ιδιαίτερα στις κομητείες τις οποιές εκπροσωπώ - το Offaly, το Laois και το Louth -οι οποίες γνώρισαν αφύσικες και ασυνήθεις για την εποχή πλημμύρες. Ένας μικρός αριθμός οικογενειών επλήγη σοβαρά αλλά όχι στο βαθμό που θα έδινε δημοσιότητα στο περιστατικό. Παρά ταύτα, οι επιπτώσεις στις οικογένειες αυτές θα είναι σοβαρές. Ίσως να πρέπει να αναζητηθεί χρηματοδότηση στο πλαίσιο της αγροτικής ανάπτυξης ή της κοινής αγροτικής πολιτικής και να δημιουργηθεί ένα ταμείο αντιμετώπισης εκτάκτων αναγκών για περιπτώσεις όπως η παραπάνω που καθιστούν αναγκαία τη χορήγηση ενίσχυσης.
<SPEAKER ID="364" NAME="Kathy Sinnott" AFFILIATION="IND/DEM">
- Κυρία Πρόεδρε, η Επίτροπος αναφέρθηκε σε αρκετές καταστροφές στην εναρκτήρια ομιλία της. Μία απ'αυτές ήταν ο καύσωνας που έπληξε πριν από μερικά χρόνια τη Γαλλία και στοίχισε τη ζωή σε 12.000 με 14.000 χιλιάδες άτομα. Να διευκρινίσω εδώ ότι δεν επρόκειτο για τυφώνα ή αστραπιαία πλημμύρα ή άλλη ανάλογη φυσική καταστροφή. Ο καύσωνας διήρκησε πέντε ώς έξι εβδομάδες και οι θάνατοι επήλθαν σε περίοδο πέντε ώς έξι εβδομάδων. Οι αποβιώσαντες ήταν στην πλειονότητά τους ή ανάπηροι ή ηλικιωμένοι και διέμεναν σε θεραπευτήρια, ή κέντρα παροχής στέγασης και περίθαλψης, ή μόνοι ενώ οι οικογένειές τους έλειπαν σε διακοπές. " γαλλική κυβέρνηση ουδέποτε ειδοποίησε τις οικογένειες, ουδέποτε ανακάλεσε τις άδειες του προσωπικού, ουδέποτε ζήτησε από τον στρατό ή από άλλες υπηρεσίες διάσωσης να επέμβουν. Απλώς, άφησε τους ανθρώπους να πεθαίνουν μέρα με την ημέρα.
<P>
Έχω μιλήσει με πολύ κόσμο στη Γαλλία για το συμβάν, καθώς συμμετέχω στο χρηματοδοτούμενο από την Επιτροπή πρόγραμμα διάσωσης ατόμων με ειδικές ανάγκες σε περιπτώσεις καταστροφών. Πρόκειται περί σκανδάλου, το οποίο δεν έχει ταυτοποιηθεί ή αναγνωριστεί ως τέτοιο. Θα ζητήσω από την Επιτροπή να διερευνήσει την περίπτωση αυτού του καύσωνα, να διερευνήσει το ποσοστό των θανάτων, ώστε να γίνει αντιληπτό ότι η Γαλλία δεν έκανε τίποτα γι'αυτό. Και όμως, όταν μπήκε το φθινόπωρο και όλα αυτά τα άτομα είχαν ενταφιαστεί, τα μητρώα των κοινωνικών υπηρεσιών αριθμούσαν 14.000 άτομα λιγότερα.
<SPEAKER ID="365" NAME="Ανδρούλα Βασιλείου">
Μέλος της Επιτροπής. - Κυρία Πρόεδρε, επιτρέψτε μου να πω ότι όλοι μας κάποια στιγμή βιώσαμε περιβαλλοντικές, φυσικές, ή ανθρωπογενείς καταστροφές στις χώρες μας. Για το λόγο αυτό συμμερίζομαι πλήρως τα συναισθήματα και τις ανησυχίες σας.
<P>
Το Ταμείο Αλληλεγγύης έχει ώς τώρα παράσχει συνδρομή σε 20 Κράτη Μέλη, συμπεριλαμβανομένης - τέσσερεις φορές - της Γαλλίας, της Γερμανίας, της Ελλάδας, της Κύπρου και πολλών άλλων, 20 συνολικά. Ωστόσο, γνωρίζω και συμφωνώ με την άποψή σας ότι πρέπει να υπάρξουν βελτιώσεις. Πρέπει να το καταστήσουμε πιο εύχρηστο και να αυξηθεί η παρεχόμενη βοήθεια στα Κράτη Μέλη. Θα συνεχίσουμε τις προσπάθειές μας προκειμένου να εγκριθούν οι βελτιώσεις αυτές από το Συμβούλιο. Χαίρομαι που το Κοινοβούλιο τις εγκρίνει, η στήριξή σας θα συνεισφέρει σε μεγάλο βαθμό στις προσπάθειές μας.
<P>
Όπως προανέφερα στην εισαγωγή μου, η Επιτροπή είναι αποφασισμένη να συνδράμει την Γαλλία και την Ισπάνια που επλήγησαν από τον τυφώνα Klaus, και θα κινητοποιήσει όλα τα συναφή Ευρωπαϊκά μέσα προκειμένου να εκφραστεί η Ευρωπαϊκή αλληλεγγύη προς τα κράτη αυτά. " Επιτροπή είναι έτοιμη να εξετάσει την πιθανότητα ενεργοποίησης του Ταμείου Αλληλεγγύης, αλλά αυτό προϋποθέτει την υποβολή αίτησης από τη Γαλλία και την Ισπανία. Έχουν 10 εβδομάδες στη διάθεσή τους για να υποβάλουν αίτηση αρωγής.
<P>
Ερωτήθηκα αν δρομολογούνται επιπλέον μέτρα βελτίωσης του συστήματος αλληλεγγύης προς τα Κράτη Μέλη για φυσικές καταστροφές. Θα ήθελα να αναφέρω ότι, πέραν της αναθεωρήσεως του Ταμείου Αλληλεγγύης, θα υπάρξει προσεχώς ανοκοίνωση σκοπός της οποίας θα είναι ο καθορισμός μέτρων που θα μπορούσαν να ενταχθούν σε Κοινοτική στρατηγική για την πρόληψη φυσικών και ανθρωπογενών καταστροφών.
<P>
Εν κατακλείδι, άποψη της Επιτροπής είναι ότι το Ταμείο Αλληλεγγύης είναι ένα ιδιαιτέρως χρήσιμο μέσο που, φυσικά, επιδέχεται βελτίωσης. Θα συνεχίσουμε τις προσπάθειες μας για την επίτευξη αυτού του σκοπού.
<SPEAKER ID="366" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="367" NAME="Zita Pleštinská  " LANGUAGE="SK">
Ο τυφώνας Klaus σάρωσε τη νοτιοδυτική Ευρώπη την 23η - 25η Ιανουαρίου προκαλώντας σημαντικές ζημιές. Κατά τη διάρκεια του τυφώνα οι ριπές του ανέμου άγγιξαν τα 194 χλμ. την ώρα. Ο τυφώνας κόστισε τη ζωή σε 18 άτομα στην Ισπανία, τη Γαλλία και τη Γερμανία. Ο αριθμός των θυμάτων θα ήταν ακόμα μεγαλύτερος αν δεν είχε ενεργοποιηθεί το σύστημα έγκαιρου συναγερμού.
<P>
Στη Σλοβακία παρακολουθήσαμε με συναισθήματα βαθιάς συμπάθειας από τις τηλεοπτικές μας οθόνες την τρομερή τραγωδία που εκτυλίχθηκε στο χωριό Sant Boi de Llobregat όπου τέσσερα παιδιά έχασαν τη ζωή τους, όταν παρασύρθηκε στέγη γυμναστηρίου. Θα ήθελα να εκφράσσω τα ειλικρινή μου συλλυπητήρια στις οικογένειες που έχασαν κάποιο μέλος τους.
<P>
Το Ταμείο Αλληλεγγύης είναι χρήσιμο μέσο. " ΕΕ προέβη στη δημιουργία του μετά από τις πλημμύρες του Αυγούστου του 2002. Δικαιούνται ενίσχυση από το ταμείο τα Κράτη Μέλη και τα κράτη προσχώρησης τα οποία επλήγησαν από μείζονες φυσικές καταστροφές. Ως τέτοιες νοούνται καταστροφές που προκαλούν ζημιές οι οποίες αντιπροσωπεύουν περισσότερο από 0,6% του ΑΕΠ της πληγείσας χώρας. Μετά από τον τυφώνα του Νοεμβρίου του 2004 ο οποίος κατέστρεψε 2,5 εκατομμύρια κυβικά μέτρα ξυλείας, η Σλοβακία εισέπραξε 5.667.578 Ευρώ από το εν λόγω ταμείο.
<P>
Οι καταστροφές αυξάνονται με σταθερό ρυθμό ως αποτέλεσμα της κλιματικής αλλαγής στην Ευρώπη, ωθώντας μας στη θέσπιση κανόνων προκειμένου να διασφαλιστεί, όχι μόνο η παροχή ταχείας και ευέλικτης οικονομικής ενίσχυσης αμέσως μετά την καταστροφή, αλλά και η εφαρμογή προληπτικών μέτρων κατά των διάφορων φυσικών καταστροφών.

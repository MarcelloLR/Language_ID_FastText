<CHAPTER ID="006-19">
19. Κοινή οργάνωση των αγορών στον τομέα της ζάχαρης (ψηφοφορία)
<P>
- Έκθεση Μπατζελή
<P>
- Πριν από την ψηφοφορία για την τροπολογία 1:
<SPEAKER ID="141" NAME="Κατερίνα Μπατζελή">
εισηγήτρια. - Κύριε Πρόεδρε, να μου επιτρέψετε να μη διαβάσω το τεχνικό κείμενο της τροπολογίας, εάν φυσικά δεν συμφωνήσετε ως προς το πολιτικό ζήτημα το οποίο θα σας θέσω:
<P>
Το άρθρο 10, παράγραφος 2, του κανονισμού αριθ. 318 αφορά τη διαδικασία πιθανής επιπλέον μείωσης των ποσοστώσεων ζάχαρης για την περίοδο μετά το 2010. " προτεινόμενη τροπολογία από την Επιτροπή Γεωργίας, εκ προοιμίου και χωρίς καν να γνωρίζουμε τα αποτελέσματα της εφαρμογής της νέας ΚΟΑ στα κράτη μέλη και στις επιχειρήσεις, προτείνει για την περίοδο μετά το 2010 μία γραμμική μείωση της τάξεως του 13,5%. Για παράδειγμα, εάν η Επιτροπή προτείνει για την περίοδο μετά το 2010 μείωση κατά 10%, τότε θα υπάρχει ένα πρόβλημα.
<P>
Με την προφορική μου τροπολογία, επιδιώκουμε να δώσουμε, απλά και μόνο, ένα μήνυμα και μία βασική μεθοδολογία η οποία θα ακολουθηθεί για την περίοδο μετά το 2013 για μία πιθανή επιπλέον μείωση, η οποία θα λαμβάνει υπόψη τη συμπεριφορά των επιχειρήσεων, δηλαδή το κατά πόσον προσαρμόστηκαν οι επιχειρήσεις στο ισχύον καθεστώς και στο καθεστώς των κρατών μελών.
<P>
(Το Σώμα απορρίπτει την προφορική τροπολογία.)

<CHAPTER ID="013">
Διάσκεψη Κορυφής Ρωσίας/Ευρωπαϊκής Ένωσης (συζήτηση) 
<SPEAKER ID="060" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τη διάσκεψη κορυφής Ρωσίας-Ευρωπαϊκής Ένωσης.
<SPEAKER ID="061" NAME="Paula Lehtomäki">
Προεδρεύουσα του Συμβουλίου. - (FI) Κύριε Πρόεδρε, κυρίες και κύριοι, η δέκατη όγδοη διάσκεψη κορυφής ΕΕ-Ρωσίας πραγματοποιήθηκε την περασμένη εβδομάδα στο Ελσίνκι. Σύμφωνα με την καθιερωμένη πρακτική, τη διάσκεψη κορυφής απασχόλησαν οι "τέσσερις κοινοί χώροι" τους οποίους μοιράζονται οι δύο πλευρές, καθώς και τα γενικότερα διεθνή θέματα. Συγχρόνως, πραγματοποιήθηκε η διάσκεψη κορυφής για τη Βόρεια Διάσταση μεταξύ της ΕΕ, της Ρωσίας, της Νορβηγίας και της Ισλανδίας.
<P>
" ευρείας θεματολογίας συζήτησή μας για θέματα κρίσιμης σημασίας για τις σχέσεις μεταξύ της ΕΕ και της Ρωσίας ολοκληρώθηκε σε εποικοδομητική ατμόσφαιρα. Όσον αφορά τη νέα συνθήκη ΕΕ-Ρωσίας, διαπιστώσαμε ότι η διαδικασία κατάρτισης της διαπραγματευτικής εντολής κατά τις προηγούμενες εβδομάδες ήταν εντατική. " ΕΕ θα συνεχίσει να επεξεργάζεται το θέμα της εντολής, με στόχο την έναρξη συνομιλιών το ταχύτερο δυνατόν. Αυτό το φθινόπωρο πραγματοποιήθηκαν τέσσερις υπουργικές διασκέψεις του Μονίμου Συμβουλίου Εταιρικής Σχέσης για την ενίσχυση της συνεργασίας σε συγκεκριμένους τομείς. Στις εν λόγω διασκέψεις μετείχαν οι Υπουργοί Μεταφορών, Περιβάλλοντος, Δικαιοσύνης και Εσωτερικών Υποθέσεων, καθώς και οι Υπουργοί Εξωτερικών της ΕΕ και της Ρωσίας.
<P>
Ως προς τον κοινό οικονομικό χώρο, διαπιστώσαμε θετικές εξελίξεις σε πολλούς τομείς συνεργασίας. Στη διάσκεψη κορυφής επιτεύχθηκε συμφωνία σχετικά με τις χρεώσεις για τις υπερπτήσεις της Σιβηρίας και τον τερματισμό τους. Επιπλέον, οι αρχηγοί κρατών και κυβερνήσεων της Ευρωπαϊκής Ένωσης και της Ρωσίας αναγνώρισαν τα τεράστια κοινά συμφέροντα και την αμοιβαία εξάρτηση των δύο πλευρών στο πλαίσιο των ενεργειακών σχέσεων. " Ευρωπαϊκή Ένωση υπογράμμισε τη σημασία που έχουν οι αρχές της διαφάνειας, της προβλεψιμότητας, της αμοιβαιότητας και του ανοικτού χαρακτήρα για τις ενεργειακές αγορές, τις επενδύσεις και τις υποδομές διαμετακόμισης. Οι αρχές αυτές πρέπει να ενσωματωθούν επίσης στη νέα συνθήκη ΕΕ-Ρωσίας. " Ένωση επέμεινε ότι τα δύο μέρη πρέπει να εγγυηθούν την προσήλωσή τους στη συμμόρφωση με τον Ενεργειακό Χάρτη.
<P>
Άλλα θέματα της συζήτησης ήταν η αύξηση του εμπορίου και των επενδύσεων μεταξύ της Ευρωπαϊκής Ένωσης και της Ρωσίας, η συγκοινωνιακή συμφόρηση και η κατάρτιση ενός ηλεκτρονικού συστήματος εκτελωνισμού, ως προς τα οποία σημειώσαμε εμφανέστατη πρόοδο. Δηλώσαμε ότι η πρόοδος στις συνομιλίες σχετικά με την ένταξη της Ρωσίας στον Παγκόσμιο Οργανισμό Εμπορίου θα έχει πολύ θετικό αντίκτυπο για τον κοινό οικονομικό χώρο της ΕΕ και της Ρωσίας. Οι διαπραγματεύσεις σχετικά με την ανάπτυξη εκτεταμένου και ολοκληρωμένου ελευθέρου εμπορίου μεταξύ της ΕΕ και της Ρωσίας μπορούν να ξεκινήσουν όταν η Ρωσία ενταχθεί στον ΠΟΕ. Ο διάλογος σχετικά με το περιβάλλον που εγκρίθηκε στο Μόνιμο Συμβούλιο Εταιρικής Σχέσης (Περιβάλλον) ΕΕ-Ρωσίας τον Οκτώβριο θα δημιουργήσει μια βάση ευρείας συνεργασίας.
<P>
Όσον αφορά τη συνεργασία στον τομέα της δικαιοσύνης και των εσωτερικών υποθέσεων, σημειώθηκε πρόοδος σε πολλούς τομείς. Θεωρήσαμε υψίστης σημασίας την εφαρμογή, το ταχύτερο δυνατόν, των συμφωνιών για τη διευκόλυνση των θεωρήσεων και την επανεισδοχή παρανόμων μεταναστών, που υπογράφηκαν τον Μάιο.
<P>
Ως προς το θέμα των ανθρωπίνων δικαιωμάτων, η Ευρωπαϊκή Ένωση εξέφρασε την ανησυχία της σχετικά με την κατάσταση στην Τσετσενία και επεσήμανε ότι θεωρεί αναγκαία την πλήρη διερεύνηση όλων των εγκλημάτων κατά των ανθρωπίνων δικαιωμάτων και την προσαγωγή των δραστών στη δικαιοσύνη. " ΕΕ έθιξε επίσης το θέμα των προϋποθέσεων για την ανάπτυξη του κράτους δικαίου, της ελευθερίας έκφρασης και της ανεξαρτησίας των μέσων ενημέρωσης, περιλαμβανομένης της διερεύνησης της δολοφονίας της Anna Politkovskaya και της υπόθεσης του Mikhail Khodorkovski. " ΕΕ αναφέρθηκε στις διαβουλεύσεις σχετικά με τα ανθρώπινα δικαιώματα οι οποίες πραγματοποιήθηκαν στις αρχές Νοεμβρίου και στις οποίες εξετάστηκαν λεπτομερέστερα αυτά τα θέματα, καθώς και η κατάσταση των ανθρωπίνων δικαιωμάτων στη Ρωσία. " ΕΕ δήλωσε ότι είναι προσηλωμένη στην ανάπτυξη στενότερης συνεργασίας για τα ανθρώπινα δικαιώματα και στη συνέχιση των διαβουλεύσεων επί του θέματος.
<P>
" Ευρωπαϊκή Ένωση και η Ρωσία υπογράμμισαν τη σημασία των απευθείας επαφών μεταξύ των πολιτών τους ως βάση μιας στρατηγικής εταιρικής σχέσης. Αυτή η εταιρική σχέση μπορεί να ενισχυθεί ειδικότερα στους τομείς της εκπαίδευσης και του πολιτισμού. " συνεργασία μεταξύ των πανεπιστημίων, καθώς και η εφαρμογή προγραμμάτων ανταλλαγής φοιτητών μεταξύ της Ένωσης και της Ρωσίας, βρέθηκαν στην κορυφή των συνομιλιών μας αυτό το φθινόπωρο, ενώ επιθυμούμε να καταβάλουμε και στο μέλλον περαιτέρω προσπάθειες σε αυτόν τον τομέα.
<P>
Εκφράσαμε την άποψη ότι η συνεργασία σε διεθνή θέματα είναι σημαντική για την ασφάλεια και την ευημερία στην Ευρώπη συνολικά. Αναγνωρίσαμε τις ιδιαιτέρως θετικές εξελίξεις στις σχέσεις μας σχετικά με διάφορα διεθνή θέματα. Εντούτοις, η συνεργασία μεταξύ της Ένωσης και της Ρωσίας πρέπει να προχωρήσει προς μια πιο προφανή κατεύθυνση. Ορισμένα από τα διεθνή θέματα που εθίγησαν αφορούσαν τα Δυτικά Βαλκάνια, την ειρηνευτική διαδικασία στη Μέση Ανατολή, την κατάσταση σχετικά με τη Βόρεια Κορέα, τη Γεωργία, τη Λευκορωσία και τη Μολδαβία.
<P>
Παράλληλα με τη διάσκεψη κορυφής ΕΕ-Ρωσίας, πραγματοποιήθηκε διάσκεψη κορυφής για τη Βόρεια Διάσταση. Στην εν λόγω διάσκεψη κορυφής, εγκρίθηκαν νέα βασικά έγγραφα, όπως η πολιτική δήλωση και το έγγραφο πλαίσιο. Με τη βοήθεια αυτών των αποφάσεων, η Βόρεια Διάσταση θα ανανεωθεί από τις αρχές του προσεχούς έτους. " ανανεωμένη Βόρεια Διάσταση αντιπροσωπεύει την κοινή πολιτική τεσσάρων ισότιμων εταίρων: της Ευρωπαϊκής Ένωσης, της Ρωσίας, της Νορβηγίας και της Ισλανδίας.
<P>
" πολιτική για τη Βόρεια Διάσταση καλύπτει μια τεράστια γεωγραφική έκταση, η οποία περιλαμβάνει τη Βαλτική, τη Βορειοδυτική Ρωσία και τις περιοχές της Αρκτικής. Υποστηρίζει την υλοποίηση των τεσσάρων κοινών χώρων μεταξύ της ΕΕ και της Ρωσίας σε αυτόν τον γεωγραφικό χώρο. Επιπλέον, η Βόρεια Διάσταση εστιάζεται σε θέματα ειδικού ενδιαφέροντος για τις βόρειες περιοχές, όπως το ευάλωτο περιβάλλον, οι αυτόχθονες λαοί και η υγεία.
<P>
Πρόκειται να συσταθεί μια κοινή διευθύνουσα ομάδα εταίρων για τη Βόρεια Διάσταση με στόχο να επιταχυνθεί η πρακτική συνεργασία. Οι υφιστάμενες εταιρικές σχέσεις στο πλαίσιο της Βόρειας Διάστασης -ήτοι η περιβαλλοντική εταιρική σχέση και η εταιρική σχέση για τη δημόσια υγεία και την κοινωνική ευημερία- θέλουμε να συνεχιστούν και να αναπτυχθούν περαιτέρω. Θα επιδιώξουμε επίσης να εξετάσουμε τις δυνατότητες εφαρμογής του προτύπου της εταιρικής σχέσης στους τομείς των μεταφορών και επιμελητείας και ενίσχυσης της συνεργασίας στον τομέα της ενεργειακής απόδοσης.
<SPEAKER ID="062" NAME="Benita Ferrero-Waldner">
μέλος της Επιτροπής. - (EN) Κύριε Πρόεδρε, είμαι ιδιαιτέρως ευγνώμων γι' αυτή την ευκαιρία να σας ενημερώσω σχετικά με τη διάσκεψη κορυφής ΕΕ-Ρωσίας, η οποία πραγματοποιήθηκε στο Ελσίνκι. Ήταν η τρίτη συνάντηση της ΕΕ με τον Πρόεδρο Πούτιν κατά το τρέχον έτος, μετά τη συνάντηση στο Σότσι τον Μάιο και το δείπνο στο Λάχτι, όπου είχαμε την ευκαιρία να συζητήσουμε τα θέματα που άπτονται της ενέργειας.
<P>
Όπως και η συνάδελφός μου, χαιρετίζω το γεγονός ότι ο Αντιπρόεδρος της Επιτροπής κ. Barrot και ο Υπουργός κ. Levitin κατάφεραν τελικά να υπογραφεί το πρωτόκολλο σχετικά με τις υπερπτήσεις της Σιβηρίας. Αυτό το θέμα μας απασχόλησε επί σειρά ετών και η επίλυσή του αποτελεί σημαντικό επίτευγμα, καθώς θέτει τέρμα σε μια διαρκή πηγή έντασης στις σχέσεις μεταξύ της ΕΕ και της Ρωσίας. Ήταν άλλωστε ένας από τους όρους που θέσαμε για την ένταξη της Ρωσίας στον ΠΟΕ. Χαιρετίζω, λοιπόν, θερμά αυτή την επιτυχία και ευχαριστώ τον κ. Barrot για τις προσπάθειές του.
<P>
Αμέσως πριν από τη διάσκεψη, διεξήγαμε μια πολύ θετική συζήτηση σχετικά με τη στενότερη οικονομική ολοκλήρωση με σημαντικούς επιχειρηματίες από την ΕΕ και τη Ρωσία. Εξέφρασαν την έντονη υποστήριξή τους για τα οφέλη που θα προσέφερε κάτι τέτοιο σε αμφότερες τις επιχειρηματικές κοινότητες. Αργότερα, στη διάσκεψη κορυφής, συμφωνήθηκε ότι πρέπει να συνεχίσουμε τις προσπάθειές μας σε αυτόν τον τομέα τους προσεχείς μήνες. Το όραμά μας είναι η δημιουργία ενός κοινού οικονομικού χώρου, στον οποίο θα ισχύουν οι ίδιοι βασικοί κανόνες και θα διασφαλίζονται δίκαιοι όροι εμπορίου.
<P>
Ως προς την ενέργεια, ο Πρόεδρος Πούτιν επιβεβαίωσε ότι η Συνθήκη για τον Ενεργειακό Χάρτη δεν θα επικυρωθεί στην παρούσα της μορφή, αλλά εξέφρασε επίσης σαφώς την επιθυμία του να επιτευχθεί μια συμφωνία η οποία θα σέβεται τα συμφέροντα των δύο πλευρών και θα περιλαμβάνει τις αρχές της Συνθήκης για την Ενέργεια, όπως δήλωσε στο Σότσι. Ζήτησε δε να εφαρμοστούν οι αρχές της αμοιβαιότητας, όπως η πρόσβαση των ρωσικών κεφαλαίων σε βασικές στρατηγικές βιομηχανίες της Ευρωπαϊκής Ένωσης.
<P>
Δυστυχώς, δεν κατέστη δυνατό να ανακοινώσουμε την έναρξη διαπραγματεύσεων για τη νέα στρατηγική μας συμφωνία. Ωστόσο, έχω την πεποίθηση ότι οι δυσκολίες που συνεχίζουν να υφίστανται θα επιλυθούν συντόμως. Ο Πρόεδρος Barroso κατέστησε σαφές, μετά τον έλεγχο που διενήργησαν αξιωματούχοι του Γραφείου Τροφίμων και Κτηνιατρικών Θεμάτων της ΕΕ, ότι θεωρούμε δυσανάλογη την απαγόρευση ορισμένων πολωνικών εξαγωγών. Άσκησε δε έντονες πιέσεις στον Πρόεδρο Πούτιν προκειμένου να άρει την απαγόρευση αυτή και, εν πάση περιπτώσει, να συμφωνήσει στη διεξαγωγή τριμερών συνομιλιών μεταξύ της Πολωνίας, της Ρωσίας και της Επιτροπής για τη διευθέτηση του θέματος. Ο Πρόεδρος Πούτιν κατέστησε σαφές ότι το θέμα δεν αφορά τις εξαγωγές κρέατος από την ίδια την Πολωνία, αλλά τη μεταφορά κρέατος από άλλες χώρες, μέσω της Πολωνίας, στη Ρωσία. Τέλος, όσον αφορά τη νέα συμφωνία, επιβεβαιώθηκε -κάτι που έχει καίρια σημασία- ότι δεν θα υπάρξει νομικό κενό καθώς θα πλησιάζει η λήξη της αρχικής δεκαετούς περιόδου ισχύος της τρέχουσας συμφωνίας. Αν και δεν έχουμε ακόμη ξεκινήσει διαπραγματεύσεις για μια νέα συμφωνία, μπορούμε να συνεχίσουμε και διαθέτουμε την κατάλληλη νομική βάση.
<P>
Ένα άλλο σημαντικό θέμα που συζητήθηκε ήδη απόψε αφορά τις μεγάλες ουρές οχημάτων που περιμένουν να εισέλθουν στη Ρωσία στα σύνορα της ΕΕ. Συμφωνήσαμε να ασχοληθούμε επειγόντως με το εν λόγω ζήτημα. Μια αποστολή με τη συμμετοχή του αρμοδίου για τη φορολογία Επιτρόπου και εκπροσώπων ορισμένων κρατών μελών είχε ήδη επισκεφθεί διάφορα σημεία των συνόρων μεταξύ της Ρωσίας και των κρατών μελών. Όλοι επισημάναμε ότι η αιτία του προβλήματος είναι η ανάπτυξη του εμπορίου, συγκεκριμένα η αύξηση των εμπορικών συναλλαγών μεταξύ της ΕΕ και της Ρωσίας, αφενός, και η συνολική αύξηση του εμπορίου με τη Ρωσία, περιλαμβανομένης της διαμετακόμισης εμπορευμάτων, αφετέρου. Όμως, οι υποδομές λειτουργούν ήδη στο μέγιστο των δυνατοτήτων τους, ενώ οι τελωνειακές διαδικασίες στην πλευρά της Ρωσίας είναι δυσκίνητες. Επί του παρόντος, για παράδειγμα, εφαρμόζονται επτά διαδικασίες ασφάλειας, τις οποίες ο κ. Πούτιν υποσχέθηκε να μειώσει σε δύο. Αυτό είναι πολύ σημαντικό. Από τη δική της πλευρά, η Επιτροπή θα διατυπώσει σύντομα προτάσεις στο πλαίσιο της έκθεσής της προκειμένου να αντιμετωπιστούν ορισμένα από αυτά τα τελωνειακά ζητήματα. Προσφερθήκαμε επίσης να συνεργαστούμε σε ένα πιλοτικό πρόγραμμα. Το ζήτημα είναι κατά πόσον η επεξεργασία των δεδομένων μπορεί να γίνει βάσει ηλεκτρονικού συστήματος.
<P>
Επίσης, εκφράστηκε η εκτίμηση ότι η συνεργασία στον τομέα της ελευθερίας, της ασφάλειας και της δικαιοσύνης είναι εν γένει θετική. " ρωσική πλευρά δήλωσε ότι σύντομα θα δρομολογηθεί η επικύρωση των συμφωνιών σχετικά με τη διευκόλυνση των θεωρήσεων και την επανεισδοχή. Αυτό είναι πολύ θετικό, καθόσον η επανεισδοχή είναι χρήσιμη και για την ίδια την Ευρωπαϊκή Ένωση.
<P>
Θέλω να εκφράσω τις ευχαριστίες μου για τη συμβολή της Επιτροπής Κοινοβουλευτικής Συνεργασίας στο θέμα του Καλίνινγκραντ. Ως προς το θέμα αυτό, η Ρωσία αναφέρθηκε στο μέλλον του λιθουανικού προγράμματος δωρεάν θεωρήσεων, στους εξαγωγικούς δασμούς για το αλουμίνιο και στην αντιμετώπιση των μειονοτήτων στη Λετονία και την Εσθονία. Καταστήσαμε σαφές ότι τα θέματα αυτά είτε έχουν ήδη επιλυθεί είτε, όπως στην περίπτωση των θεωρήσεων για άτομα που μεταβαίνουν από το Καλίνινγκραντ στη Λιθουανία, μπορούν να επιλυθούν.
<P>
Ως προς την εξωτερική ασφάλεια, η Ευρωπαϊκή Ένωση άσκησε πίεση προς την κατεύθυνση της ενίσχυσης της συνεργασίας στην κοινή μας γειτονιά, ενώ η Ρωσία υπογράμμισε τη μη διάδοση των πυρηνικών και τον αφοπλισμό, ιδίως όσον αφορά το Ιράν και τη Βόρεια Κορέα. Ο Πρόεδρος Barroso αναφέρθηκε στην πρόοδο που έχει σημειωθεί στην προσπάθεια εφαρμογής των δεσμεύσεων του Kananaskis. Συμφωνήθηκε ότι πρέπει να αναζητηθούν νέοι τρόποι συνεργασίας για τη διαχείριση κρίσεων.
<P>
Εκφράσαμε επίσης τις ανησυχίες μας σχετικά με την κατάσταση των ανθρωπίνων δικαιωμάτων στη Ρωσία, κυρίως τη δολοφονία της κ. Politkovskaya. Ο Πρόεδρος Barroso επεσήμανε ότι οι παρατηρούμενες αδυναμίες στη διαδικασία δικαστικής διερεύνησης της υπόθεσης ανησυχούν την Ευρωπαϊκή Ένωση. Όπως μας είχε ζητήσει ο Πρόεδρος του Κοινοβουλίου και άλλοι αξιότιμοι βουλευτές, έθιξε επίσης το θέμα του Mikhail Khordorkovsky. Ο Πρόεδρος Πούτιν υπερασπίστηκε την κατάσταση στη Ρωσία.
<P>
Δεν θα επαναλάβω τα σχόλια της Προεδρίας για θέματα εξωτερικής πολιτικής· θα αρκεστώ να επισημάνω τη σημασία που αποδίδουμε στη συνεργασία στο πλαίσιο των "νωμένων Εθνών για το θέμα του Ιράν, στην προαγωγή των εξαμερών συνομιλιών για τη Βόρεια Κορέα και στη συνεργασία με τη Ρωσία μέσω της Τετραμερούς για τη Μέση Ανατολή. " Ρωσία ζήτησε την επείγουσα σύγκληση της Τετραμερούς, η οποία ελπίζουμε ότι θα μπορέσει να συνεδριάσει πριν από τα Χριστούγεννα. Πρέπει επίσης να καταβάλουμε εντατικές προσπάθειες για την άμβλυνση των διαφορών μας στα θέματα της Γεωργίας και του Κοσσυφοπεδίου, επί των οποίων πραγματοποιήθηκε ανταλλαγή απόψεων.
<P>
Τέλος, όπως ανέφερε η κ. συνάδελφος, πραγματοποιήθηκε για πρώτη φορά η πρώτη ειδική διάσκεψη κορυφής για τη βόρεια διάσταση. Υπήρξε επιτυχής και χαιρετίζω τη συμμετοχή της Ρωσίας σε αυτό το εγχείρημα.
<SPEAKER ID="063" NAME="Camiel Eurlings">
εξ ονόματος της Ομάδας PPE-DE. - (EN) Κύριε Πρόεδρε, η ανάπτυξη στενής εταιρικής σχέσης μεταξύ της Ρωσίας και της Ευρωπαϊκής Ένωσης εξυπηρετεί τα ζωτικά συμφέροντα και των δύο πλευρών, αλλά για να είναι βιώσιμη αυτή η εταιρική σχέση πρέπει να είναι ισορροπημένη: απαιτείται ισορροπία μεταξύ των συμφερόντων της Ένωσης και των συμφερόντων της Ρωσίας, καθώς και μεταξύ των οικονομικών θεμάτων και των θεμάτων που άπτονται της δημοκρατίας και των θεμελιωδών ανθρωπίνων δικαιωμάτων.
<P>
Αν δούμε τις πρόσφατες διασκέψεις κορυφής, έχει σημειωθεί πρόοδος. Όπως επισημάνθηκε, τα δικαιώματα σχετικά με τις υπερπτήσεις της Σιβηρίας θα είναι σύμφωνα με τα πρότυπα του ΠΟΕ. Αυτό είναι θετικό. " διευκόλυνση των θεωρήσεων που συμφωνήθηκε πέρυσι είναι επίσης θετική εξέλιξη. Ωστόσο, σε γενικές γραμμές η διάσκεψη ήταν απογοητευτική. " άσκηση δικαιώματος αρνησικυρίας από την Πολωνία διαδραματίζει σημαντικό ρόλο. Παρότι τασσόμαστε εν γένει κατά της άσκησης δικαιώματος αρνησικυρίας, ενώ πρέπει να εργαστούμε όλοι για την άρση του στην προκειμένη περίπτωση, οφείλω να επισημάνω ότι το Ευρωπαϊκό Λαϊκό Κόμμα κατανοεί τη στάση της Πολωνίας. Συμφωνούμε με τον Πρόεδρο της Επιτροπής κ. Barroso, ο οποίος χαρακτήρισε δυσανάλογη την απαγόρευση της εισαγωγής πολωνικού κρέατος στη Ρωσία, ενώ θεωρεί ότι δεν υπάρχει λόγος διατήρησης αυτής της απαγόρευσης. Συνεπώς, το Ευρωπαϊκό Λαϊκό Κόμμα καλεί τη Ρωσία να συνεργαστεί εποικοδομητικά μαζί μας για την άρση αυτού του εμποδίου, αναζητώντας τρόπους άρσης της απαγόρευσης στις εισαγωγές πολωνικού κρέατος.
<P>
Την ίδια στάση αναμένουμε να τηρήσει η Ρωσία και έναντι της Γεωργίας. Ευελπιστούμε ότι, όσον αφορά τη Μολδαβία, θα αρθεί η απαγόρευση - δημοσιεύθηκε σήμερα σχετική ανακοίνωση, ενώ καλούμε τη Ρωσία να μην απειλεί με τέτοιες απαγορεύσεις το σύνολο της Ευρωπαϊκής Ένωσης μετά την ένταξη της Ρουμανίας και της Βουλγαρίας.
<P>
Προκειμένου να προχωρήσουν οι διαπραγματεύσεις, πρέπει να συζητήσουμε τα θέματα της ισορροπίας και της οικονομίας. Αν η Ρωσία επιθυμεί να επενδύσει στις βιομηχανίες μας, πρέπει να μπορούμε να επενδύσουμε κατά τον ίδιο τρόπο στις ρωσικές βιομηχανίες. Πρέπει να συζητήσουμε το κεφάλαιο της ενέργειας, ως προς το οποίο ευελπιστούμε, μετά την καταρχήν συμφωνία, ότι θα γίνουν δεκτές οι βασικές αρχές του εν λόγω κεφαλαίου.
<P>
Τελευταίο αλλά όχι έσχατο, πρέπει να συζητήσουμε τα ανθρώπινα δικαιώματα. Ευελπιστώ ότι ο διάλογος για τα ανθρώπινα δικαιώματα θα διεξαχθεί δημοσίως. Εύχομαι ειλικρινά ότι η Ρωσία θα στείλει θετικά μηνύματα μετά τις πρόσφατες ύποπτες δολοφονίες, με τη σύλληψη, καταρχάς, των δολοφόνων της Anna Politkovskaya. Σε αυτό το θέμα, η Ευρώπη πρέπει να είναι ενωμένη περισσότερο από κάθε άλλη φορά.
<P>
(Χειροκροτήματα)
<SPEAKER ID="064" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, όπως υπονόησαν οι εκπρόσωποι του Συμβουλίου και της Επιτροπής -μολονότι δεν το είπαν ξεκάθαρα- δεν υπάρχει αμφιβολία πως οι σχέσεις ΕΕ-Ρωσίας έχουν γίνει προβληματικές. " Ομάδα μου ήταν υπέρ της έναρξης διαπραγματεύσεων με τη Ρωσία επειδή αυτό θα ήταν το τεστ για το αν η Ρωσία είναι πραγματικά διατεθειμένη να διεξαγάγει δίκαιες διαπραγματεύσεις και να καταλήξει σε δίκαια αποτελέσματα. Ωστόσο, καταλαβαίνουμε πολύ καλά για ποιον λόγο άσκησε βέτο η Πολωνία και εφόσον υπάρχει διακριτική μεταχείριση -γιατί έτσι καταλαβαίνω αυτό που είπε η Επίτροπος- τότε η Πολωνία αξίζει την πλήρη αλληλεγγύη μας. Δεν μπορούμε να ανεχθούμε διακριτική ή άδικη μεταχείριση σε βάρος ενός ή περισσοτέρων κρατών μελών της ΕΕ.
<P>
Δεύτερον, τώρα είναι απολύτως απαραίτητο να ενεργεί ενωμένη η Ευρωπαϊκή Ένωση. Είναι απαράδεκτο να ακολουθούν δική τους πορεία κάποιες επιμέρους χώρες και να δίνουν τη δυνατότητα στη Ρωσία να επιλέγει συγκεκριμένες χώρες για τη διεξαγωγή χωριστών διαπραγματεύσεων. Πιστεύω ότι η αλληλεγγύη εντός της Ευρωπαϊκής Ένωσης θα παραμείνει αναλλοίωτη.
<P>
Τρίτον, οι κοινοί μας γείτονες χρειάζονται υποστήριξη γιατί βρίσκονται σε δύσκολη θέση σε σχέση με τη Ρωσία. Οι ιδέες μας για μία κοινότητα ΕΕ/Ευξείνου Πόντου -που θα συζητηθεί τον Δεκέμβριο στο Σώμα- είναι θεμελιωμένες στην ιδέα να τους προσφέρουμε υποστήριξη.
<P>
Το τέταρτο σημείο είναι το θέμα των ανθρωπίνων δικαιωμάτων, για το οποίο δεν πρόκειται να σιωπήσουμε, ανεξάρτητα από το αν θα αρχίσουμε τώρα διαπραγματεύσεις. Όμως είναι εντελώς απαράδεκτο ο πρόεδρος Πούτιν αφενός να λέει ότι δεν έχει καμία σχέση με όλα όσα συμβαίνουν και αφετέρου να μην κάνει τίποτα για να εξασφαλίσει ότι οι υπεύθυνοι θα προσαχθούν στα δικαστήρια. Τώρα, ο πρόεδρος της Ρωσίας -και κανένας άλλος- είναι αυτός που πρέπει να ασχοληθεί με το θέμα αυτό. Κανένας από εμάς -και ασφαλώς κανένα από τα μέλη της Ομάδας μου- δεν θέλει ένα νέο ψυχρό πόλεμο με τη Ρωσία, όμως δεν πρόκειται να σιωπήσουμε όσο συνεχίζονται παραβιάσεις των ανθρωπίνων δικαιωμάτων σαν αυτές που βλέπουμε σήμερα, οι οποίες έχουν ως αποτέλεσμα τον θάνατο ανθρώπων που αγωνίζονται για την ελεύθερη έκφραση γνώμης στη Ρωσία.
<P>
(Χειροκροτήματα)
<SPEAKER ID="065" NAME="Paavo Väyrynen">
εξ ονόματος της Ομάδας ALDE. - (FI) Κύριε Πρόεδρε, μια νέα ατμόσφαιρα συνεργασίας έχει διαμορφωθεί μεταξύ της Ευρωπαϊκής Ένωσης και της Ρωσίας τους τελευταίους μήνες: το πνεύμα του Λάχτι, όπως ονομάστηκε μετά την άτυπη διάσκεψη κορυφής του φθινοπώρου. Επιπλέον, στο ίδιο πνεύμα, μπορέσαμε να διεξαγάγουμε επιτυχώς και την πρόσφατη διάσκεψη κορυφής ΕΕ-Ρωσίας.
<P>
Ένα χαρακτηριστικό του πνεύματος του Λάχτι είναι η ικανότητα να αντιμετωπίζουμε δύσκολα θέματα με ανοικτό τρόπο. Στο Λάχτι και στο Ελσίνκι διεξήχθη επίσης ειλικρινής διάλογος για θέματα που άπτονταν των ανθρωπίνων δικαιωμάτων και της δημοκρατίας. Στη συνάντηση του Ελσίνκι, η επίτευξη συμφωνίας εμποδίστηκε από μια διαμάχη η οποία απέτρεψε την επανέναρξη των συνομιλιών σχετικά με τη νέα συμφωνία εταιρικής σχέσης. Παρ' όλα αυτά, τα δύο μέρη συνειδητοποίησαν ίσως ότι μπορούν να συνεργαστούν βάσει της κοινής συμφωνίας, η οποία προς το παρόν εξακολουθεί να ισχύει.
<P>
Οι συνομιλίες σχετικά με τη νέα εταιρική σχέση πρέπει να ξεκινήσουν το ταχύτερο δυνατόν. Από την άλλη πλευρά, μπορούμε να επεξεργαστούμε νέες ιδέες βελτίωσης της συνεργασίας με βάση την ισχύουσα συμφωνία.
<P>
Στη διάσκεψη κορυφής υπήρξαν θετικά αποτελέσματα σε δύο σημαντικούς τομείς. Πρώτον, οι χρεώσεις για τις υπερπτήσεις της Σιβηρίας θα αρχίσουν σταδιακά να μειώνονται και, έως το 2013, θα έχουν καταργηθεί οριστικά. Δεύτερον, κατά τη διάρκεια της διάσκεψης, υπογράφηκαν συμφωνίες μεταξύ της ΕΕ, της Ρωσίας, της Νορβηγίας και της Ισλανδίας σχετικά με τη Βόρεια Διάσταση. Ως εκ τούτου, στον βορρά καταλήξαμε σε νέα συμφωνία η οποία θα προσφέρει ένα πλαίσιο συνεργασίας στους τέσσερις "χώρους" τους οποίους συμφώνησαν να δημιουργήσουν η ΕΕ και η Ρωσία.
<P>
Τέλος, συζητήθηκαν οι ουρές φορτηγών στα σύνορα μεταξύ ΕΕ και Ρωσίας. Το θέμα συζητείται επίσης στις σημερινές συνομιλίες μεταξύ των πρωθυπουργών της Φινλανδίας και της Ρωσίας στη Μόσχα. Το πρόβλημα είναι ότι οι έλεγχοι στη ρωσική πλευρά μπορεί να απαιτούν την παρουσία έως και επτά αξιωματούχων. Τώρα ο αριθμός αυτός μειώνεται σε δύο, ενώ οι συνοριακοί έλεγχοι θα επιταχυνθούν και με άλλους τρόπους. Εν πάση περιπτώσει, αυτό το επείγον πρόβλημα πρέπει να επιλυθεί το ταχύτερο δυνατόν.
<SPEAKER ID="066" NAME="Daniel Cohn-Bendit">
εξ ονόματος της Ομάδας Verts/ALE. - (FR) Κύριε Πρόεδρε, κυρίες και κύριοι συνάδελφοι, οι σχέσεις και οι συζητήσεις μεταξύ Ευρώπης και Ρωσίας μοιάζουν με σουρεαλιστική τέχνη ή με ταινία του Γούντυ Άλεν.
<P>
Ένα από τα δύο ισχύει. Ή το πολωνικό κρέας είναι κακής ποιότητας, οπότε ο κ. Πούτιν έχει δίκιο και αυτό το κρέας δεν πρέπει να συνεχίσει να διανέμεται στην Ευρώπη. Ή το πολωνικό κρέας είναι κατάλληλο, οπότε μπορεί να διανέμεται στην Ευρώπη και αυτό που κάνουν ο κ. Πούτιν και η Ρωσία δεν είναι δίκαιο και πρέπει να τους επιβληθούν κυρώσεις. Το θέμα δεν είναι αν πρόκειται για υπερβολή ή για μη υπερβολή: το θέμα είναι αν είναι αλήθεια ή δεν είναι αλήθεια, αυτό είναι το θέμα.
<P>
Δεύτερον, σχετικά με τα δικαιώματα του ανθρώπου, ο κ. Πούτιν, με το αγγελικό πρόσωπο του εκπαιδευμένου από την KGB τζουντόκα, δεν παύει να μας επαναλαμβάνει: "Δεν έχω καμιά ανάμιξη σε αυτή την υπόθεση". Οι δολοφονίες διαδέχονται η μία την άλλη σε ολόκληρη την Ευρώπη, μια γυναίκα δολοφονείται στη Μόσχα, ένας πρώην πράκτορας της KGB δολοφονείται στο Λονδίνο, και ο κ. Πούτιν επαναλαμβάνει: "Δεν έχω καμία ανάμιξη σε αυτό". Προφανώς, ο κ. Khodorkovsky σχεδίασε, από τη φυλακή του, τη δολοφονία της κ. Politkovskaya, ενώ ο κ. Lebedev, επίσης από τη φυλακή του, σχεδίασε τη δολοφονία του πρώην πράκτορα της KGB.
<P>
Ένα μόνο πράγμα είναι βέβαιο: οι νόμοι που ψηφίζονται στη Δούμα είναι νόμοι που έχουν ψηφιστεί από το κόμμα του κ. Πούτιν, με αποτέλεσμα η αντιπολίτευση να μην έχει πλέον το δικαίωμα να ομιλεί, οι μη κυβερνητικοί οργανισμοί να μην έχουν πλέον το δικαίωμα να εκφράζουν τη γνώμη τους και τα ευρωπαϊκά ιδρύματα να μην έχουν πλέον το δικαίωμα να υπάρχουν. Πάλι, και για το θέμα αυτό, ο κ. Πούτιν μας λέει: "Δεν έχω καμία σχέση με αυτά τα γεγονότα· βρισκόμουν σε διάσκεψη στο Παρίσι, στο Λονδίνο, ή δεν ξέρω πού και δεν γνωρίζω τι ψηφίστηκε στη Δούμα".
<P>
Δεν πρέπει να μας θεωρούν ηλίθιους. Θα προτιμούσα να μην υπήρχε προοπτική Ψυχρού Πολέμου. Ουδείς επιθυμεί τον Ψυχρό Πόλεμο, αλλά όλα έχουν τα όριά τους. Δεν μπορούμε να δεχθούμε ένας δημόσιος πολιτικός άνδρας να μας λέει συνεχώς ψέματα: ή ο κ. Πούτιν θα επιλέξει να είναι ευγενής και να απαντά στις ερωτήσεις μας ή εμείς θα επιλέξουμε άλλο τόνο έναντι του κ. Πούτιν. Μπορεί να έχουμε ανάγκη την ενέργειά του, αλλά δεν έχουμε ανάγκη κάποιον ο οποίος συνεχώς μας εμπαίζει.
<P>
(Χειροκροτήματα)
<SPEAKER ID="067" NAME="Vladimír Remek">
εξ ονόματος της Ομάδας GUE/NGL. - (CS) Κυρίες και κύριοι, θα ήταν πολύ ριψοκίνδυνο να ισχυριστεί κανείς ότι η τελευταία διάσκεψη κορυφής στη Φινλανδία υπήρξε επιτυχημένη, παρά και τη δική μας συμβολή. " αλληλεγγύη που δήθεν επιδείξαμε ήταν εντελώς άχρηστη. Ενώ είναι αλήθεια ότι η Ρωσία έχει ανάγκη την Ένωση, η Ένωση έχει επίσης ανάγκη τη Ρωσία. Όσο τηρούμε όλο και πιο έντονα ρωσόφοβη γραμμή, η Ρωσία, επιδεικνύοντας πραγματισμό, θα συνεχίσει να συνεργάζεται με τα εξίσου πραγματιστικά κράτη μέλη της ΕΕ που είναι οι μεγαλύτεροι οικονομικοί εταίροι της, δηλαδή με τη Γερμανία, τις Κάτω Χώρες και την Ιταλία, μεταξύ άλλων. Αυτή η συνεργασία συνεχίζεται απρόσκοπτα, χωρίς να εκπλήσσει ιδιαιτέρως κανέναν. Δεν πρόκειται να εντάξουμε μια κοινοτική προοπτική στην ενεργειακή συμφωνία με τη Ρωσία αν απλώς ευνοούμε τις ευρωπαϊκές επιχειρήσεις και τις βοηθούμε να αντλούν κέρδη από τα ρωσικά ενεργειακά αποθέματα. Δεν πρόκειται να αναπτύξουμε αμοιβαία επωφελείς και απολύτως αναγκαίες σχέσεις με τη Ρωσία εάν, για παράδειγμα, στις επίσημες διαπραγματεύσεις μεταξύ των κοινοβουλευτικών αντιπροσωπειών της ΕΕ και της Ρωσίας παραμένουν κενές ορισμένες από τις θέσεις που προορίζονται για εκπροσώπους του Ευρωπαϊκού Κοινοβουλίου. Είναι δύσκολο να διαπραγματευτεί κανείς με τα μάτια και τα αυτιά κλειστά.
<SPEAKER ID="068" NAME="Konrad Szymański">
εξ ονόματος της Ομάδας UEN. - (PL) Κύριε Πρόεδρε, είναι εμφανές ότι η Ρωσία δεν επιθυμεί να αποδεχτεί τις συνέπειες της διεύρυνσης του 2004. Αρνείται να προχωρήσει στην υπογραφή συνοριακών συμφωνιών με τη Λετονία και την Εσθονία, ενώ έχει χρησιμοποιήσει το φυσικό αέριο ως μέσο εκβιασμού εις βάρος ορισμένων κρατών μελών. Προσφάτως δε η Ρωσία άρχισε να εφαρμόζει εμπορική πολιτική διακρίσεων εις βάρος της Πολωνίας, με βάση πλαστά κτηνιατρικά πιστοποιητικά. " Πολωνία δεν μπορεί να ανεχθεί τέτοιου είδους διακρίσεις. Επιπλέον, η Πολωνία δεν πρόκειται να συμφωνήσει στην έναρξη συνομιλιών υπό τους όρους που υπαγορεύει η Ρωσία.
<P>
Είμαι ευγνώμων στην Επιτροπή διότι αναγνωρίζει αυτά τα προβλήματα και επιδιώκει την επίλυσή τους. Θέλω επίσης να επισημάνω ότι η ένταση που χαρακτήριζε την πρόσφατη διάσκεψη κορυφής δεν αφορούσε απλώς τις σχέσεις μεταξύ της Ένωσης και της Ρωσίας, και ο τρόπος εκτόνωσής της θα καθορίσει τη θέση και το μέλλον της Ένωσης συνολικά. Αν η Ρωσία καταφέρει να μας διασπάσει, οι πιθανότητες διαμόρφωσης μιας πολιτικής Ευρώπης και επίτευξης της θεσμικής αλλαγής θα μειωθούν σημαντικά, ιδίως όσον αφορά την κοινή εξωτερική πολιτική. Δεν έχει νόημα να δημιουργούμε νέα θεσμικά όργανα όταν αυτά δεν στηρίζονται σε κοινές πεποιθήσεις και όταν απουσιάζει η κοινή πολιτική βούληση.
<P>
Εάν η Ρωσία καταφέρει τώρα να μας διασπάσει, του χρόνου θα προχωρήσει ένα ακόμη βήμα πιο πέρα, ενώ στο ίδιο διάστημα η κοινή μας εξωτερική πολιτική θα βρίσκεται δύο βήματα πιο πίσω. Δεν πρέπει, συνεπώς, να εκπλαγούμε αν το ΝΑΤΟ αναλάβει πολιτική πρωτοβουλία, για παράδειγμα, σχετικά με μια κοινή ενεργειακή πολιτική. Το ΝΑΤΟ καταρτίζει ήδη λεπτομερή σχέδια για τον μελλοντικό του ρόλο όσον αφορά το ζωτικό αυτό θέμα.
<SPEAKER ID="069" NAME="Mirosław Mariusz Piotrowski">
εξ ονόματος της Ομάδας IND/DEM. - (PL) Κύριε Πρόεδρε, η πρόσφατη διάσκεψη κορυφής ΕΕ-Ρωσίας δεν προσέφερε ουσιαστικά αποτελέσματα. Παρ' όλα αυτά, ο τρόπος κατά τον οποίο εξελίχθηκε η διάσκεψη μας επιτρέπει να συναγάγουμε αρκετά συμπεράσματα τα οποία μπορεί να αποδειχθούν σημαντικά σε μελλοντικές διαπραγματεύσεις της συμφωνίας εταιρικής σχέσης και συνεργασίας.
<P>
Πρώτον, αποτελεί συνήθη πρακτική για τη Ρωσία να καταφεύγει σε τακτικές οι οποίες αποσκοπούν στη διάλυση της ενότητας της ΕΕ, παρουσιάζοντας τρέχουσες αντιπαραθέσεις ως διμερή προβλήματα με επιμέρους κράτη μέλη. Αυτό συνέβη όσον αφορά την απαγόρευση των εισαγωγών πολωνικών τροφίμων. Την ίδια τακτική εφάρμοσε και στο παρελθόν έναντι της Λετονίας και άλλων κρατών της Βαλτικής. Αυτή η προσέγγιση αποδείχθηκε επιτυχής διότι ορισμένες ομάδες στο εσωτερικό της Ένωσης ένωσαν τη φωνή τους με την κριτική εις βάρος της Πολωνίας, μιμούμενες στοιχεία της ρητορικής την οποία χρησιμοποιεί η Ρωσία.
<P>
Δεύτερον, ενώ η Ένωση είναι πολύ ευαίσθητη στο θέμα του σεβασμού των ανθρωπίνων δικαιωμάτων στα κράτη μέλη και σε όλο τον κόσμο, όπως όσον αφορά τον πόλεμο κατά της τρομοκρατίας, εφαρμόζει διαφορετικά κριτήρια έναντι της Ρωσίας για το ίδιο θέμα. Οι πολιτικοί υπεύθυνοι της ΕΕ αποφεύγουν σκοπίμως να θέτουν δύσκολα ερωτήματα, ενώ αν τεθούν τέτοια ερωτήματα σχετικά, για παράδειγμα, με πολιτικές δολοφονίες ή με την κατάσταση στην Τσετσενία, δέχονται ανεπιφύλακτα τις αόριστες απαντήσεις του Προέδρου Πούτιν.
<P>
Αξίζει να τονιστεί ότι η καλή πολιτική και οικονομική συνεργασία μεταξύ της Ρωσίας και της ΕΕ είναι εξαιρετικά επιθυμητή, όμως η απαράδεκτα υποχωρητική στάση που έχει υιοθετήσει μέχρι στιγμής η ΕΕ στις σχέσεις της με τη Ρωσία δεν θα συμβάλει στην επίτευξη αυτού του στόχου. " επικύρωση της Συνθήκης για τον Ενεργειακό Χάρτη και η πιο αποφασιστική αντίδραση στις παραβιάσεις των ανθρωπίνων δικαιωμάτων πρέπει να θεωρούνται προτεραιότητες στις σχέσεις με τη Ρωσία. Εξίσου επιβεβλημένη είναι η διατήρηση της αλληλεγγύης στους κόλπους της Ευρωπαϊκής Ένωσης έναντι ενός δύσκολου εταίρου.
<SPEAKER ID="070" NAME="Charles Tannock" AFFILIATION="PPE-DE">
(EN) Κύριε Πρόεδρε, η Ρωσία, στους τέσσερις κοινούς χώρους που αναπτύσσει με την ΕΕ, παραμένει στρατηγικός εταίρος μας. Χρειαζόμαστε μια ισχυρή, ενωμένη και σταθερή Ρωσία η οποία θα είναι σύμμαχός μας έναντι της αυξανόμενης ισλαμιστικής τρομοκρατίας, θα συνεργάζεται μαζί μας στο πλαίσιο της Τετραμερούς για την επίλυση της αραβοϊσραηλινής σύγκρουσης, θα αποτρέπει στο Συμβούλιο Ασφαλείας του Ο"Ε τη διάδοση των πυρηνικών στο Ιράν και τη Βόρεια Κορέα, ενώ θα αποτελεί αξιόπιστο εμπορικό εταίρο καθώς καλύπτει το 30% των αναγκών της ΕΕ σε φυσικό αέριο.
<P>
Παρ' όλα αυτά, θεωρούμε απαράδεκτες τις ωμότητες στην Τσετσενία και την επιδείνωση της κατάστασης των ανθρωπίνων δικαιωμάτων και των δημοκρατικών ελευθεριών - κυρίως ως προς την ελευθερία του Τύπου και τις κατ' εντολήν δολοφονίες δημοσιογράφων και άλλων αντιπάλων της κυβέρνησης, όπως το μέλος της εκλογικής μου περιφέρειας στο Λονδίνο, Alexander Litvinenko.
<P>
Απορρίπτουμε επίσης την παραδοσιακή ρωσική συνήθεια της ανάπτυξης στενών διμερών σχέσεων με μεγάλα κράτη μέλη όπως η Βρετανία, η Γαλλία και η Γερμανία, προκειμένου να ασκηθούν πιέσεις σε άλλα κράτη μέλη, όπως τα κράτη της Βαλτικής και, προσφάτως, η Πολωνία, μέσω της απαγόρευσης των εισαγωγών βοείου κρέατος από την εν λόγω χώρα. " Ρωσία επικαλείται συχνά φυτοϋγειονομικές διατάξεις ως μέθοδο εκφοβισμού ενοχλητικών γειτόνων της στο "εγγύς εξωτερικό", όπως η Μολδαβία και η Γεωργία, από όπου έχουν απαγορευθεί οι εισαγωγές οίνου και μεταλλικού νερού.
<P>
Διαφορετικά, η Ρωσία χρησιμοποιεί τη διαφοροποιημένη τιμολόγηση του φυσικού αερίου από την Gazprom ως μέσο άσκησης εξωτερικής πολιτικής προκειμένου να ασκήσει πίεση σε γείτονες όπως η Ουκρανία. Προσφάτως, το ΝΑΤΟ δημοσίευσε έκθεση στην οποία υποστηρίζεται ότι η Ρωσία σχεδιάζει έναν "ΟΠΕΚ φυσικού αερίου" με την Αλγερία, το Κατάρ, το Ουζμπεκιστάν και το Καζακστάν, ο οποίος θα μπορούσε να απειλήσει σοβαρά τα συμφέροντα της ΕΕ ως προς την εξωτερική ενεργειακή της ασφάλεια. Ένας τρόπος αντίδρασης σε μια τέτοια κίνηση, ιδίως ενόψει της άρνησης της Ρωσίας να υπογράψει τη Συνθήκη για τον Ενεργειακό Χάρτη, είναι να πούμε στον Πρόεδρο Nazarbayev του Καζακστάν, κατά την επίσκεψή του στις Βρυξέλλες την προσεχή εβδομάδα, ότι η χώρα του, όπως και το Αζερμπαϊτζάν, με το οποίο έχει εθνική συγγένεια, θα είναι ευπρόσδεκτη στην ευρωπαϊκή πολιτική γειτονίας, αντί να ενταχθεί το Καζακστάν στον ενιαίο οικονομικό χώρο της Ρωσίας, της Ουκρανίας και της Λευκορωσίας βάσει της Συνθήκης της Γιάλτας.
<SPEAKER ID="071" NAME="Reino Paasilinna" AFFILIATION="PSE">
(FI) Κύριε Πρόεδρε, κυρία Υπουργέ, θα μιλήσω μόνο για το θέμα της ενέργειας, καθόσον δεν μπορεί κανείς να μιλήσει για τα πάντα, και θέλω να επισημάνω πέντε ή έξι πτυχές. Για εμάς, η ασφάλεια του ενεργειακού εφοδιασμού έχει ζωτική σημασία, όμως εκείνο που έχει σημασία για τη Ρωσία είναι η ασφάλεια ενός μονίμου πελάτη. " αγορά πρέπει να ανοίξει και στις δύο πλευρές. Πρέπει επίσης να συνάψουμε μακροπρόθεσμες εμπορικές συμφωνίες. " Ρωσία τις έχει επίσης ανάγκη, καθότι οφείλει να πραγματοποιεί επενδύσεις στην ενεργειακή της βιομηχανία, η οποία τελεί σχεδόν υπό κατάρρευση.
<P>
Στις συζητήσεις για την ενέργεια πρέπει να υπάρχει μεγαλύτερη πολιτική καθοδήγηση από τη δική μας πλευρά. " ενέργεια είναι άκρως πολιτικό θέμα. Εντούτοις, συζητούμε κάθε λογής θέματα εδώ, όμως δεν κάνουμε τον κόπο να πάμε στη Ρωσία για να εξοικειωθούμε με την ενεργειακή κατάσταση. Πρέπει να επισκεφθούμε τη Ρωσία. Έχει περάσει πολύς καιρός από τότε που επισκέφθηκε κανείς την περιοχή έχοντας κατά νου αυτό το θέμα.
<P>
Τέλος, θέλω να επισημάνω ότι η ενέργεια είναι τώρα πηγή σύγκρουσής μας με τη Ρωσία. Το θέμα δεν μπορεί να διευθετηθεί με τον ηλεκτρισμό ή με το φυσικό αέριο· είναι υπόθεση των πολιτικών. Οφείλουμε, λοιπόν, να συμπεριφερθούμε ως πολιτικοί στον τομέα της ενέργειας και, από κοινού με τη Ρωσία, να καταλήξουμε σε μια μορφή συνεργασίας η οποία θα είναι ικανοποιητική και για τις δύο πλευρές.
<P>
(Χειροκροτήματα)
<SPEAKER ID="072" NAME="Inese Vaidere" AFFILIATION="UEN">
(LV) Κυρίες και κύριοι, η σύναψη της νέας συμφωνίας εταιρικής σχέσης με τη Ρωσία αποτελεί σημαντικό βήμα για τη συνεργασία μας, το οποίο θα συμβάλει επίσης στην επίλυση του ενεργειακού ζητήματος. Δεν πρέπει όμως, στο όνομα των καλών σχέσεων, να λησμονούμε μια σειρά απαιτήσεων τις οποίες οφείλουμε να προβάλουμε έναντι της Ρωσίας προκειμένου να είναι εφικτή αυτή η συνεργασία. Δεν πρέπει να αγνοούμε το γεγονός ότι στη Ρωσία η δημοκρατία καταπνίγεται, ενώ ασκούνται απαράδεκτοι περιορισμοί στην ελευθερία έκφρασης και στην ελευθερία του Τύπου. Όλο και πιο συχνές είναι οι περιπτώσεις εκφοβισμού πολιτικών αντιπάλων και οι δολοφονίες δημοσιογράφων. Τα τελευταία επτά χρόνια έχασαν τη ζωή τους 13 δημοσιογράφοι, χωρίς να έχει διαλευκανθεί ούτε μία περίπτωση επαγγελματικού δολοφονικού χτυπήματος κατά δημοσιογράφου. Συγχρόνως, οι ρωσικές αρχές δεν προσπαθούν καθόλου να καταπολεμήσουν τον ρατσισμό και την ξενοφοβία. Απεναντίας: στη Ρωσία, η βία έχει καταστεί αναπόσπαστο στοιχείο του συστήματος διακυβέρνησης. " Ρωσία χρησιμοποιεί τον τομέα του εμπορίου ως εργαλείο εξωτερικής πολιτικής, προβάλλοντας πολύ υψηλές απαιτήσεις από τους εταίρους της, τις οποίες, ωστόσο, χρησιμοποιεί επιλεκτικά. " Ευρωπαϊκή Ένωση πρέπει να διασφαλίσει ότι η Ρωσία επιδεικνύει πραγματική βούληση επίλυσης αυτών των θεμάτων, καθώς και ότι θα συνάψει χωρίς καθυστέρηση συνοριακές συμφωνίες με την Εσθονία και τη Λετονία. Αυτός ο όρος πρέπει να περιλαμβάνεται επίσης στα έγγραφα, και θέλω να ευχαριστήσω την Επιτροπή για την αντιμετώπιση αυτών των θεμάτων.
<SPEAKER ID="073" NAME="Elmar Brok" AFFILIATION="PPE-DE">
(DE) Κύριε Πρόεδρε, οι σχέσεις μας με τη Ρωσία είναι στρατηγικής σημασίας. Αν παρατηρήσουμε τις εξελίξεις στη Μέση Ανατολή και τον τρόπο με τον οποίο χρησιμοποιεί η Ρωσία στο Συμβούλιο Ασφαλείας θέματα που αφορούν προβληματικές περιοχές όπως το Ιράν και τη Νότια Κορέα, καταλαβαίνουμε πως είναι προς το συμφέρον μας να έχουμε τη Ρωσία στο πλευρό μας όταν ασχολούμαστε με αυτά τα ζητήματα. Επίσης, γνωρίζουμε ότι η εντολή για διαπραγματεύσεις για μία νέα συμφωνία εταιρικής σχέσης και συνεργασίας πρέπει να διευρυνθεί και να συμπεριληφθούν στη συμφωνία και θέματα που αφορούν την ενεργειακή ασφάλεια, τη δημοκρατία και τα ανθρώπινα δικαιώματα στη Ρωσία. Για να γίνει όμως αυτό, απαιτούνται διαπραγματεύσεις και το βέτο δεν βοηθάει γιατί αποτρέπει την επίτευξη λύσης τέτοιων προβλημάτων.
<P>
Ταυτόχρονα, ωστόσο, θεωρώ εξαιρετικά σημαντικό να λάβουν υπόψη κατά τις διαπραγματεύσεις τους η Επιτροπή και το Συμβούλιο -και αυτό μπορείτε, αν θέλετε, να το χρησιμοποιήσετε ως επιχείρημα- πως κάθε τέτοια συμφωνία πρέπει τελικά να επικυρώνεται από το Κοινοβούλιο και πως δεν πρόκειται να δεχτούμε μια συμφωνία που δεν θα περιλαμβάνει ορισμένους όρους, οι οποίοι είναι καθοριστικοί όσον αφορά την αλληλεγγύη μεταξύ όλων των κρατών μελών της Ευρωπαϊκής Ένωσης.
<P>
Θα ήθελα να αναφερθώ σε ένα σημείο που καθιστά σαφές ότι είναι αναμφίβολα προς το στρατηγικό συμφέρον μας να ενεργεί ενωμένη η Ευρωπαϊκή Ένωση σε θέματα εξωτερικής πολιτικής, καθιστώντας παράλληλα σαφές ότι η αλληλεγγύη μπορεί να φανεί και σε μικρότερα ζητήματα όπως π.χ. το εμπόριο με την Πολωνία. Όταν δίδεται η εντύπωση ότι ξεσηκωνόμαστε αμέσως και κάνουμε μεγάλη φασαρία για τα εμπορικά μέτρα κάποιας τρίτης χώρας σε περίπτωση που αυτά πλήττουν τη Γερμανία, το "νωμένο Βασίλειο ή τη Γαλλία, τότε τα μικρότερα ή τα νεότερα κράτη μέλη αποκτούν την αίσθηση ότι τα προβλήματά τους δεν αντιμετωπίζονται ως ίσης σημασίας και καταλήγουμε να έχουμε πρόβλημα αξιοπιστίας. Βλέποντας πώς αντιμετωπίστηκε μέχρι σήμερα αυτό το εμπορικό ζήτημα μεταξύ Ρωσίας και Πολωνίας, μπορώ να καταλάβω πολύ καλά πώς το βλέπουν οι Πολωνοί. Δεν λαμβάνονται τώρα μέτρα κατά μίας επιμέρους χώρας πολύ απλά επειδή σήμερα υπάρχει μία ενιαία εμπορική πολιτική.
<P>
Ως εκ τούτου, παρακαλώ την Επιτροπή και το μέλος της που είναι αρμόδιο για θέματα εμπορίου να το συμπεριλάβει αυτό μελλοντικά στον κατάλογο των προτεραιοτήτων. Αυτό δεν έγινε για την Πολωνία, ούτε και στο θέμα μεταξύ Ιράν και Δανίας πριν από εννέα μήνες. Θεωρώ ότι η Επιτροπή πρέπει να καταλάβει πως αυτό στέλνει ένα σημαντικό μήνυμα στους πολίτες των κρατών μελών, συγκεκριμένα ότι παίρνουμε στα σοβαρά τις ανησυχίες τους και φροντίζουμε γι' αυτούς. Αυτό διευκολύνει την επίτευξη συμφωνίας σε άλλα ζητήματα.
<SPEAKER ID="074" NAME="Marek Siwiec" AFFILIATION="PSE">
(PL) Κύριε Πρόεδρε, η Ρωσική Ομοσπονδία εφαρμόζει διαφορετικά κριτήρια έναντι των επιμέρους κρατών μελών της Ευρωπαϊκής Ένωσης, χωρίζοντάς τα σε καλά και κακά κράτη. Τα καλά κράτη αμείβονται με ομαλές σχέσεις, ενώ τα κακά κράτη μέλη τιμωρούνται με κυρώσεις όπως οι περιορισμοί του εμπορίου. Αυτή είναι η πανάρχαια πολιτική του διαίρει και βασίλευε.
<P>
Δεν μπορούμε να επηρεάσουμε τις φιλοδοξίες του Κρεμλίνου, καθότι απολαμβάνει την αναγέννηση των ιμπεριαλιστικών του χαρακτηριστικών. " ηγεσία του έχει την πολυτέλεια να σκέπτεται κατ' αυτόν τον τρόπο καθώς αυξάνονται οι τιμές του πετρελαίου και του φυσικού αερίου και είμαστε υποχρεωμένοι να τις καταβάλλουμε. Ο τρόπος αντίδρασής μας σε αυτή την πολιτική είναι κρίσιμος. Εάν δεν σταθούμε όλοι ενωμένοι και αλληλέγγυοι στην αντίδρασή μας, θα τροφοδοτήσουμε απλώς την ιμπεριαλιστική στάση της Ρωσίας στις διεθνείς σχέσεις. Αυτό δεν το αναφέρω για να εμφυσήσω τον φόβο της Ρωσίας στις χώρες μας, αλλά για να διασφαλιστεί ότι η βελτίωση των σχέσεων μεταξύ της Ευρωπαϊκής Ένωσης και της Ρωσίας θα στηρίζεται σε υγιή και σταθερά θεμέλια, καταργώντας όλους τους διαχωρισμούς μεταξύ καλών και κακών, νικητών και ηττημένων.
<SPEAKER ID="075" NAME="Ryszard Czarnecki" AFFILIATION="UEN">
(PL) Κύριε Πρόεδρε, το αποτέλεσμα της διάσκεψης κορυφής στη Φινλανδία δεν ήταν το καλύτερο δυνατό. Οι αξιότιμοι ρώσοι εταίροι μας καλά θα κάνουν να αντλήσουν τα αναγκαία διδάγματα από αυτή την εμπειρία.
<P>
" Ρωσία και η Ευρωπαϊκή Ένωση πρέπει να αναγνωρίσουν ότι αυτό σήμανε το τέλος ενός τρόπου επίλυσης των προβλημάτων μεταξύ της Μόσχας και της ΕΕ, και ειδικότερα μεταξύ της Μόσχας και ορισμένων από τα ισχυρότερα και πλουσιότερα κράτη μέλη. Μπορεί και πρέπει να τεθεί τέρμα στα διμερή σχέδια μεταξύ της Ρωσίας και της Γερμανίας, της Ρωσίας και της Γαλλίας ή της Ρωσίας και του "νωμένου Βασιλείου και, αντ' αυτών, να διεξαχθεί ειλικρινής διάλογος με την Ευρωπαϊκή Ένωση συνολικά.
<P>
" Ευρωπαϊκή Ένωση πρέπει επίσης να αντλήσει διδάγματα από αυτή την εμπειρία. Κάθε ζήτημα που ενδέχεται να σταθεί εμπόδιο στην επίτευξη συνολικών συμφωνιών πρέπει να επιλύεται πλήρως πριν από τη διεξαγωγή τέτοιων διασκέψεων κορυφής. Ο ρωσικός εμπορικός αποκλεισμός ως προς την εισαγωγή πολωνικού κρέατος ήταν μια τέτοια περίπτωση. Οι υπόλοιπες χώρες της ΕΕ δεν πρέπει να εκπλήσσονται επειδή η Πολωνία στάθηκε ανυποχώρητη σε αυτό το θέμα, το οποίο έχει τεράστια σημασία για εμάς. Το αντιμετωπίσαμε ως ένα είδος λυδίας λίθου όχι μόνο για τις προθέσεις της Ρωσίας έναντι της Πολωνίας, αλλά και για τις προθέσεις των υπολοίπων κρατών μελών έναντι της χώρας μας.
<P>
Εν κατακλείδι, θέλω να υπογραμμίσω ότι δεν πρέπει ποτέ να επιτρέψουμε η ευρωπαϊκή αλληλεγγύη να μετατραπεί σε κενό περιεχομένου σύνθημα.
<SPEAKER ID="076" NAME="Tunne Kelam" AFFILIATION="PPE-DE">
(EN) Κύριε Πρόεδρε, ευχαριστώ την κ. Επίτροπο που έθιξε αυτά τα θέματα των ανθρωπίνων δικαιωμάτων με τους ρώσους εταίρους μας. Ωστόσο, υπό τις παρούσες συνθήκες, δεν αρκεί να θίγουμε ευαίσθητα θέματα. Δικαιούμαστε επίσης να λαμβάνουμε ουσιαστικές απαντήσεις, και επιπλέον να απαιτούμε την αλλαγή των αρνητικών καταστάσεων τις οποίες παρατηρούμε επί του παρόντος. Μόνον εάν υπάρξουν τέτοιες αλλαγές, μέσω θετικών μεταρρυθμίσεων, μπορεί να δημιουργηθεί η νέα εμπιστοσύνη η οποία είναι απολύτως αναγκαία προκειμένου να συνεχιστεί η στρατηγική εταιρική σχέση μας.
<P>
Επί του παρόντος, η Επιτροπή πρέπει να πείσει τη ρωσική κυβέρνηση ότι οι δημοκρατικές αξίες δεν έχουν δευτερεύουσα θέση στις διαπραγματεύσεις μαζί μας. Αυτό ακριβώς προσδοκούν από εμάς οι δημοκρατικοί πολίτες της Ρωσίας, και δεν μπορούμε να τους προδώσουμε.
<P>
Δεύτερον, ενθαρρύνω την Επιτροπή να υπερασπίζεται πιο σθεναρά την αλληλεγγύη μεταξύ των κρατών μελών, η οποία είναι βασική αρχή της ΕΕ. Πολύ συχνά, η ΕΕ αντιμετωπίζει τις σχέσεις των κρατών μελών με τη Ρωσία ως διμερές θέμα. Το μήνυμα της ΕΕ προς τη Ρωσία εν προκειμένω πρέπει να είναι ότι, όταν ασκούνται πολιτικές ή οικονομικές πιέσεις σε ένα κράτος μέλος, το πρόβλημα που δημιουργείται αφορά το σύνολο της Ευρώπης. Έτσι, μπορεί να πεισθούν οι εταίροι μας να αλλάξουν συμπεριφορά.
<P>
Τέλος, η ΕΕ διαθέτει μέσα άσκησης πίεσης στη Ρωσία. " Ρωσία δεν ενδιαφέρεται λιγότερο για τις σχέσεις της με την ΕΕ από ό,τι ενδιαφερόμαστε εμείς για τις σχέσεις αυτές. " Ρωσία ενδιαφέρεται για την εικόνα της ως διεθνούς εταίρου, οπότε πρέπει επίσης να κάνουμε τον κ. Πούτιν να πείσει και να αποδείξει ότι η Ρωσία μπορεί να απαλλαγεί από αυτές τις αρνητικές πρακτικές, ή τουλάχιστον να πάψει να μας λέει ψέματα.
<SPEAKER ID="078" NAME="Rihards Pīks" AFFILIATION="PPE-DE">
(LV) Σας ευχαριστώ, κύριε Πρόεδρε, κυρία Ferrero-Waldner και κυρία Lehtomäki. Φρονώ ότι το έργο που επιτελέσατε στη διάσκεψη κορυφής και οι συζητήσεις που διεξήγατε ήταν πολύ θετικές. Βεβαίως, θα προτιμούσαμε να είχαν ξεκινήσει οι συνομιλίες σχετικά με τη νέα συμφωνία. Γιατί; Επειδή, φυσικά, επιθυμούμε την ασφάλεια του ενεργειακού εφοδιασμού. Δεν νομίζω, όμως, ότι πρέπει, υπό οιεσδήποτε συνθήκες, να αγνοούμε οποιοδήποτε από τα κράτη μέλη μας. Αυτό που έχουμε ανάγκη εν προκειμένω είναι η αλληλεγγύη. Θέλω απλώς να υπενθυμίσω μερικά παραδείγματα από το παρελθόν έτος τα οποία, κατά τη γνώμη μου, καταδεικνύουν ότι η στάση της Ρωσίας είναι επιλεκτική. Άρχισε την 1η Ιανουαρίου διακόπτοντας την τροφοδοσία φυσικού αερίου προς την Ουκρανία, ενώ στη συνέχεια πληροφορηθήκαμε ότι το κρασί από τη Μολδαβία δεν ήταν πλέον αποδεκτό, παρότι το κρασί από την Υπερδνειστερία, όπου χρησιμοποιούνται οι ίδιες τεχνολογίες, ήταν αποδεκτό. Έπειτα, η Γεωργία αρνείται να υπακούσει στις εντολές της Μόσχας - ξαφνικά κάποιος αχρείος ανατινάζει τον αγωγό φυσικού αερίου κοντά στα σύνορα με τη Γεωργία, οπότε σταματά η ροή φυσικού αερίου προς τη Γεωργία για μία ή δύο εβδομάδες. Αργότερα, η Λιθουανία πουλά τις μετοχές της στα διυλιστήρια πετρελαίου Mazeiku στους Πολωνούς, και όχι στους Ρώσους. Ξαφνικά σπάει ένας πετρελαιαγωγός και το πετρέλαιο δεν μπορεί πλέον να φτάσει στο διυλιστήριο Mazeiku. Πολύ πιο πρόσφατα, μια ποσότητα κονσερβοποιημένων ψαριών από τη Λετονία αποσύρθηκε από τη ρωσική αγορά. Οι αρμόδιες υπηρεσίες μας για την ασφάλεια των τροφίμων έλεγξαν κονσερβοποιημένα τρόφιμα τα οποία είχαν ως χώρα προέλευσης τη Ρωσία στη χώρα μας και στη Γερμανία, και διαπίστωσαν την ίδια αύξηση ως προς την παρουσία των ουσιών για τις οποίες μας κατηγορούσε η Ρωσία. Αναφέρω, λοιπόν, αυτά τα παραδείγματα του πώς η Ρωσία, δυστυχώς, πάντα βρίσκει κάποιο λόγο για να κατηγορήσει άλλες χώρες ή να αναστείλει την προμήθεια αγαθών ή να επιβάλει εμπορικό αποκλεισμό. Νομίζω, συνεπώς, ότι είναι άκρως σημαντικό να συμπεριληφθεί η ασφάλεια του ενεργειακού εφοδιασμού στη νέα συμφωνία. Σας εύχομαι κάθε επιτυχία στο έργο σας.
<SPEAKER ID="079" NAME="Béla Glattfelder" AFFILIATION="PPE-DE">
(HU) Κύριε Πρόεδρε, το εμπόριο είναι πολύ σημαντικό στοιχείο των σχέσεων μεταξύ της Ρωσίας και της Ευρωπαϊκής Ένωσης. Τη βάση του εμπορίου αποτελούν η ασφάλεια δικαίου και η προβλεψιμότητα και, ως εκ τούτου, οι κοινές εμπορικές συμφωνίες πρέπει να γίνονται σεβαστές.
<P>
" ΕΕ πρέπει να εμμείνει στην πλήρη συμμόρφωση με τις αρχές που ορίζονται στη συμφωνία εταιρικής σχέσης και συνεργασίας. " ρωσική απαγόρευση της εισαγωγής πολωνικών προϊόντων κρέατος και άλλων γεωργικών προϊόντων αποτελεί καταστρατήγηση αυτών των αρχών και κανόνων. Τα μέτρα αυτά είναι δυσανάλογα και αδικαιολόγητα. Έπρεπε να είχαν προ πολλού αποσυρθεί. " συζήτηση σχετικά με το εμπόριο παραμένει εκκρεμής επειδή η Ρωσία δεν επιδεικνύει καμία πρόθεση συνεργασίας.
<P>
" ΕΕ οφείλει να επιμείνει στην τήρηση της συμφωνίας εταιρικής σχέσης και συνεργασίας και να επιδείξει αλληλεγγύη έναντι των πολωνών φίλων μας, μιλώντας με ενιαία φωνή προκειμένου να ενθαρρύνει τη ρωσική πλευρά να τιμήσει την υπογραφή της στις εμπορικές συμφωνίες. Πρέπει να καταστήσουμε απολύτως σαφές ότι η ΕΕ δεν ανέχεται από κανέναν από τους εμπορικούς εταίρους της να χρησιμοποιεί μέτρα διάκρισης εις βάρος ενός από τα κράτη μέλη. " τήρηση ενιαίας στάσης είναι σημαντική για τον πρόσθετο λόγο ότι η Ρωσία απειλεί τώρα να επιβάλει απαγόρευση εισαγωγών σε όλα τα προϊόντα κρέατος από την ΕΕ λόγω της προσχώρησης της Ρουμανίας και της Βουλγαρίας.
<P>
Αυτό το θέμα έχει ιδιαίτερη σημασία και για την ουγγρική πλευρά, καθόσον μεγάλες ποσότητες κρασιού πωλούνται στη Ρωσία με την ονομασία "Tokaji", παρότι δεν έχουν καμία απολύτως σχέση με την περιοχή Tokaj. " Ρωσία καταστρατηγεί έτσι τους διάφορους κανόνες που αφορούν την προστασία των ονομασιών προέλευσης όπως προβλέπεται στη συμφωνία εταιρικής σχέσης. Αυτός είναι ένας ακόμη λόγος για τον οποίο η ΕΕ οφείλει να τηρήσει ενιαία στάση σε αυτό το θέμα.
<SPEAKER ID="080" NAME="Bogusław Sonik" AFFILIATION="PPE-DE">
(PL) Κύριε Πρόεδρε, η Ευρωπαϊκή Ένωση πρέπει να επιδεικνύει αλληλεγγύη στις σχέσεις της με τη Ρωσία. " Μόσχα επιθυμεί να διαχωρίσει τις χώρες της Ένωσης σε καλούς και κακούς εταίρους. Οι καλοί εταίροι είναι οι μεγαλύτερες και πλουσιότερες χώρες, όπως η Γερμανία και η Γαλλία. Αυτές είναι οι χώρες με τις οποίες ο κ. Πούτιν επιθυμεί να ασκεί την ευρωπαϊκή του πολιτική. " υποχώρηση έναντι μιας τέτοιας αντιμετώπισης θα σημάνει το τέλος και την υποδούλωση της Ευρωπαϊκής Ένωσης. Πρέπει να εκφραζόμαστε με ενιαίο τρόπο στις σχέσεις μας με τη Ρωσία. " Ευρωπαϊκή Επιτροπή έπρεπε να είχε παρέμβει νωρίτερα στο θέμα των πολωνικών τροφίμων. Οι ανησυχίες της Πολωνίας σχετικά με την κατασκευή του βορείου αγωγού φυσικού αερίου έπρεπε να είχαν επίσης ληφθεί πιο σοβαρά υπόψη.
<P>
" Ρωσία είναι σημαντικός εταίρος για την ΕΕ. Πρέπει να εμμείνουμε στον σεβασμό της ελευθερίας της έκφρασης και του συνεταιρίζεσθαι στο εσωτερικό της Ρωσίας, καθώς και στον σεβασμό των ανθρωπίνων δικαιωμάτων και στην ελευθερία δράσης της αντιπολίτευσης.
<P>
Δεν είναι αλήθεια ότι όλοι οι Πολωνοί εχθρεύονται τη Ρωσία. Εκτιμούμε τον ρωσικό πολιτισμό. Θεωρούμε ότι η Ρωσία είναι ένα αξιόλογο έθνος το οποίο έχει προσφέρει εξαιρετικές προσωπικότητες στους χώρους του πολιτισμού, της επιστήμης και της μουσικής. Κατέβαλε εξαιρετικά υψηλό τίμημα για την τρέλα της μπολσεβίκικης-κομμουνιστικής ουτοπίας. Θα στηρίζουμε πάντα όλες και όλους όσοι, όπως ο Hertzen, ο Solzhenitsyn, ο Sakharov, ο Bukovski, ο Kovalev ή η Politkovskaya, τόλμησαν να μιλήσουν ανοικτά για την ανάγκη ύπαρξης μιας ελεύθερης και δημοκρατικής Ρωσίας η οποία θα είναι αποφασισμένη να αφιερώσει όλη της την ενέργεια στην ανάπτυξή της και στη βελτίωση της τύχης των πολιτών της, απέχοντας συγχρόνως από ιμπεριαλιστικές προσπάθειες καθυπόταξης των γειτόνων της.
<SPEAKER ID="081" NAME="Paula Lehtomäki">
Προεδρεύουσα του Συμβουλίου. - (FI) Κύριε Πρόεδρε, κυρίες και κύριοι, καταρχάς, θέλω να σας ευχαριστήσω γι' αυτή την έντονη αλλά αξιόλογη συζήτηση. Μια ένδειξη καλής συνεργασίας είναι το γεγονός ότι τα πάντα, ακόμη και τα προβληματικά θέματα, μπορούν να συζητηθούν. Αυτή η προϋπόθεση για την καλή συνεργασία εκπληρώθηκε κατά τη διάσκεψη κορυφής ΕΕ-Ρωσίας. Μπορέσαμε να συζητήσουμε ακόμη και αυτά τα δύσκολα θέματα με πολύ συγκεκριμένο τρόπο, και όχι μόνο κάνοντας αναφορά σε γενικές αρχές.
<P>
Είναι προφανές από αυτή τη συζήτηση ότι απαιτείται ισορροπία στη συνεργασία μεταξύ της ΕΕ και της Ρωσίας. Στις εναρκτήριες ομιλίες της διάσκεψης κορυφής, και οι δύο πλευρές έδωσαν μεγάλη έμφαση στο γεγονός ότι η Ευρωπαϊκή Ένωση και η Ρωσία συνυπάρχουμε υπό όρους βαθύτατης αμοιβαίας εξάρτησης. Εξαρτώμαστε από τους Ρώσους σε πολλούς τομείς, και οι Ρώσοι εξαρτώνται από εμάς.
<P>
Μέρος αυτής της ισορροπίας είναι η αντίληψη ότι προσεγγίζει κανείς τους εταίρους του κατά τρόπο ισότιμο και, επιπλέον, με σεβασμό. Άλλωστε, τα καλύτερα αποτελέσματα στη συνεργασία με τη Ρωσία επιτυγχάνονται συγκεκριμένα μέσω του διαλόγου και της κοινής προσπάθειας. Αυτό δεν πρόκειται να επιτευχθεί αν προσεγγίζουμε τους εταίρους μας με την πεποίθηση ότι σε όλα έχουμε δίκιο ενώ εκείνοι έχουν άδικο σε όλα, και ότι πρέπει να τους διδάξουμε τι πρέπει να κάνουν. Τα καλύτερα αποτελέσματα επιτυγχάνονται μέσω του ανοικτού διαλόγου για όλα τα θέματα, επιδεικνύοντας συγχρόνως σεβασμό προς τους εταίρους μας. Οι θεμελιώδεις αρχές της Ευρωπαϊκής Ένωσης δεν τίθενται προς διαπραγμάτευση σε αυτόν τον διάλογο. Οι αξίες μας δεν είναι προς πώληση.
<P>
Το θέμα των ανθρωπίνων δικαιωμάτων έχει κεντρική σημασία στον διάλογο μεταξύ της Ένωσης και της Ρωσίας. Απολύτως αναγκαία για την πρακτική εφαρμογή τους είναι η πρόοδος στον τομέα του κράτους δικαίου στη Ρωσία. " Ένωση θα συνεργαστεί στενά με τη Ρωσία με πολλούς τρόπους για να εμπεδώσει την αρχή του κράτους δικαίου.
<P>
Οι τέσσερις "χώροι" συνεργασίας μας προσφέρουν μια καλή ευκαιρία για στενότερη συνεργασία, όχι μόνο στον ενεργειακό τομέα, αλλά και σε πολλούς άλλους τομείς. Τώρα που πρέπει να επεξεργαστούμε τη διαμόρφωση μιας νέας διαπραγματευτικής εντολής για τη σύναψη μιας νέας συμφωνίας εταιρικής σχέσης, αξίζει να θυμόμαστε ότι η ισχύουσα συμφωνία εξακολουθεί να μας επιτρέπει να συνεργαζόμαστε πιο στενά και αποτελεσματικά. Δεν είναι αναγκαίο, λοιπόν, να περιμένουμε αδρανείς την απόφαση σχετικά με τη νέα εντολή: μπορούμε να σημειώσουμε πρόοδο με βάση την παρούσα συμφωνία.
<P>
Στη συζήτηση έγινε επίσης πολύς λόγος για την αλληλεγγύη στους κόλπους της Ευρωπαϊκής Ένωσης. Στην προκειμένη περίπτωση η αλληλεγγύη είναι εμφανέστατη δεδομένου ότι, μέχρι και την τελευταία στιγμή, η Επιτροπή και η Προεδρία του Συμβουλίου κατέβαλαν το μέγιστο των προσπαθειών τους για τη διευθέτηση των διαφωνιών που εκκρεμούσαν και την έναρξη συνομιλιών σχετικά με τη νέα συμφωνία. Δυστυχώς, όμως, αποτύχαμε σε αυτή την προσπάθεια.
<P>
Ο Πρόεδρος Πούτιν δήλωσε επανειλημμένα με μεγάλη σαφήνεια ότι το πολωνικό κρέας είναι ευπρόσδεκτο στη Ρωσία. Σύμφωνα με τη ρωσική άποψη, το πρόβλημα δημιουργείται από κρέας που παράγεται αλλού και εισάγεται στη χώρα με πολωνικές ετικέτες, πράγμα το οποίο η Ρωσία δεν μπορεί να αποδεχτεί. Πρέπει να συνεχιστούν οι προσπάθειες για την επίλυση αυτού του προβλήματος και την επίτευξη συμφωνίας.
<P>
Μόλις πριν από τη διάσκεψη κορυφής, έγινε γνωστή η είδηση ότι οι "νωμένες Πολιτείες της Αμερικής και η Ρωσία είχαν καταλήξει σε διμερή συμφωνία σχετικά με τη συμμετοχή της Ρωσίας στον Παγκόσμιο Οργανισμό Εμπορίου. Καθώς έχει πλέον πραγματοποιηθεί αυτό το σημαντικό βήμα στην πορεία ένταξης της Ρωσίας στον ΠΟΕ, είναι σαφές ότι η Ρωσία θα ενταχθεί στον ΠΟΕ στο εγγύς μέλλον. Αυτό προσφέρει νέες και πραγματικά θετικές προοπτικές οικονομικής συνεργασίας μεταξύ της Ευρωπαϊκής Ένωσης και της Ρωσίας. Ο Επίτροπος κ. Mandelson και ο ρώσος Υπουργός Εμπορίου κ. Gref εξέθεσαν επίσης τις απόψεις τους κατά τη διάσκεψη κορυφής. Έχουμε, συνεπώς, στη διάθεσή μας πολλές θαυμάσιες ευκαιρίες, αλλά και πολλούς προβληματικούς τομείς στους οποίους η συνεργασία πρέπει να συνεχιστεί. " συνεργασία πρέπει να είναι ισότιμη και να χαρακτηρίζεται από αμοιβαίο σεβασμό.
<SPEAKER ID="082" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, οι σχέσεις ΕΕ-Ρωσίας είναι όντως εξαιρετικά περίπλοκες. " Ρωσία είναι συγχρόνως στρατηγικός εταίρος και γείτονάς μας. Πρέπει να μπορέσουμε να εξισορροπήσουμε αυτά τα δύο πολύ σημαντικά στοιχεία.
<P>
Δεύτερον, όσον αφορά το ζήτημα των εισαγωγών κρέατος, έχουμε καταβάλει εντατικές προσπάθειες συνεργασίας με τους Πολωνούς και τους Ρώσους, όμως η Επιτροπή δεν διαθέτει καν επίσημη αρμοδιότητα σε αυτόν τον τομέα. Είμαστε αρμόδιοι για τις εισαγωγές, αλλά δεν είμαστε αρμόδιοι για τις εξαγωγές. Ορισμένες φορές αυτές οι πτυχές έχουν σημασία· για παράδειγμα, έχουμε ζητήσει τη σύσταση τριμερών επιτροπών. Αυτή ήταν η πρότασή μας. Θέσαμε το ερώτημα γιατί δεν μπορούμε να προσπαθήσουμε να αναζητήσουμε λύση μέσω συνομιλιών σε τριμερές επίπεδο. Κατόπιν μακράς συζήτησης σχετικά με την παράνομη εισαγωγή κρέατος από τρίτες χώρες στη Ρωσία -οφείλω να επιβεβαιώσω ότι το θέμα δεν ήταν το πολωνικό κρέας- ο κ. Πούτιν συμφώνησε να δώσει οδηγίες στον Υπουργό Γεωργίας του να συνεργαστεί πιο εντατικά με τους Πολωνούς. Ευελπιστώ ότι αυτό σημαίνει ότι έχει ανοίξει ο δρόμος για την εξεύρεση λύσης.
<P>
Δυστυχώς, δεν νομίζω ότι έχουμε στη διάθεσή μας περισσότερα νομικά μέσα. Τα σχόλια της συναδέλφου σχετικά με τον ΠΟΕ όντως ισχύουν. Αυτό μας προσφέρει περισσότερες νομικές δυνατότητες.
<P>
Είμαι επίσης στην ευχάριστη θέση να σας ενημερώσω ότι σήμερα εγκρίναμε την ανακοίνωση σχετικά με την πολιτική γειτονίας, η οποία θα παρουσιαστεί εντός των ημερών στο Κοινοβούλιο. Θα την παρουσιάσω επισήμως στον Τύπο τη Δευτέρα, καθόσον σήμερα μας απασχόλησε το θέμα της Τουρκίας.
<P>
Συζητούμε επίσης σχετικά με τη συνεργασία στην περιοχή του Ευξείνου Πόντου. Αυτό το επισημαίνω ενόψει της σχετικής αναφοράς που έγινε στη σημερινή συζήτηση. Θεωρούμε αναγκαία την κοινή συνεργασία με τους ανατολικούς γείτονές μας στο πλαίσιο της συνεργασίας στον Εύξεινο Πόντο - γεγονός που συνεπάγεται κοινή συνεργασία με την Τουρκία και τη Ρωσία. Εν τέλει, οφείλουμε να συζητήσουμε και να αναζητήσουμε κοινά αποδεκτές λύσεις.
<P>
Αυτή η νέα συμφωνία θα περιλαμβάνει επίσης το όλο θέμα της ενέργειας. Πολλά από αυτά τα θέματα έχουν ήδη συζητηθεί. Τις προάλλες πραγματοποιήσαμε μια πολύ σημαντική διάσκεψη για την ενέργεια στις Βρυξέλλες, και υπάρχει πλήθος ιδεών όσον αφορά τη διαφάνεια, την αμοιβαιότητα και την ασφάλεια δικαίου στις επενδύσεις. Στο Λάχτι, λοιπόν, σημειώθηκε πρόοδος, η οποία πρέπει να ενσωματωθεί στη συμφωνία μας, διότι χρειαζόμαστε μια σταθερή τεχνολογική αγορά και μια σταθερή αγορά η οποία θα βοηθήσει όλους όσοι χρησιμοποιούμε ρωσικά έσοδα και πόρους, ενισχύοντας επίσης τις δυνατότητές μας ως καταναλωτών.
<P>
Επιτρέψτε μου επίσης να επισημάνω ότι επιδείξαμε τον ύψιστο δυνατό βαθμό αλληλεγγύης έναντι της Πολωνίας. Δεν δέχομαι ότι δεν επιδείξαμε τον ύψιστο βαθμό αλληλεγγύης. Από την άλλη πλευρά, όμως, επιθυμούμε να συνεχίσουμε τη συνεργασία μας, γι' αυτό νομίζω ότι οφείλουμε να διατηρήσουμε αυτή την περίπλοκη, ισορροπημένη σχέση.
<P>
" συνάντηση ήταν πολύ ειλικρινής και ανοικτή. Αυτό είναι πάντα θετικό. Προτιμώ μια ειλικρινή και ανοικτή συζήτηση η οποία μας επιτρέπει να επιλύσουμε ένα ζήτημα, ενώ διατηρούμε τη δυνατότητα να επιλύσουμε άλλα ζητήματα την επόμενη φορά.
<SPEAKER ID="083" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί κατά την περίοδο συνόδου του Δεκεμβρίου.
<P>
Γραπτές δηλώσεις (άρθρο 142 του Κανονισμού)
<SPEAKER ID="084" NAME="Bogdan Golik" AFFILIATION="PSE">
(PL) Εκφράζω τη βαθύτατη ανησυχία μου για την απαγόρευση στις εισαγωγές φυτικών και ζωικών προϊόντων από την Πολωνία την οποία έχει επιβάλει η Ρωσική Ομοσπονδία τους τελευταίους 12 μήνες. Απευθύνω έκκληση στην Ευρωπαϊκή Επιτροπή να αναλάβει πιο αποφασιστική δράση για την επίλυση αυτού του προβλήματος. Ενόψει του αδιεξόδου στις σχέσεις με τη Μόσχα, η πιο ενδεδειγμένη λύση φαίνεται πως είναι η αντιμετώπιση αυτού του προβλήματος μεταξύ της Ρωσίας και της Ευρωπαϊκής Ένωσης στο υψηλότερο πολιτικό επίπεδο.
<P>
Ενόψει των προβλημάτων στον τομέα της εμπορίας γεωργικών προϊόντων με τη Ρωσία, θεωρώ ενδεδειγμένο να εξουσιοδοτηθεί η Ευρωπαϊκή Επιτροπή να καθορίζει την εμπορική πολιτική συνολικά, όχι μόνο τα θέματα που σχετίζονται με τις εισαγωγές, αλλά και τα θέματα που σχετίζονται με τις εξαγωγές. Προβλήματα στις εμπορικές σχέσεις με τη Ρωσία ενδέχεται να αντιμετωπίσει το σύνολο της ΕΕ, και όχι μόνο η Πολωνία, η Ρουμανία και η Βουλγαρία. Οι ισχύουσες αρχές για τον διαχωρισμό της πρόσβασης σε αγορές τρίτων χωρών από επιμέρους κράτη μέλη δημιουργούν άνισες συνθήκες ανταγωνισμού για τις εξαγωγές και συνιστούν διάκριση εις βάρος ορισμένων κρατών μελών.
<P>
" κατανομή των αρμοδιοτήτων σχετικά με τις εισαγωγές και τις εξαγωγές μοιάζει να έρχεται σε αντίθεση με τις αρχές της κοινής αγοράς και τις διατάξεις του άρθρου 133 της Συνθήκης περί ιδρύσεως της Ευρωπαϊκής Κοινότητας, σύμφωνα με το οποίο η κοινή εμπορική πολιτική πρέπει να διαμορφώνεται βάσει ενιαίων αρχών, όσον αφορά την πολιτική εξαγωγών, μεταξύ άλλων. Επιπλέον, οι τρέχουσες πρακτικές της Ευρωπαϊκής Επιτροπής πρέπει να βελτιωθούν, έτσι ώστε να μην παρατείνεται υπερβολικά ο χρόνος επίλυσης των προβλημάτων που ενδεχομένως ανακύπτουν και να είναι δυνατή η ταχεία αντίδραση σε απρόβλεπτες καταστάσεις.
<SPEAKER ID="085" NAME="Bruno Gollnisch" AFFILIATION="NI">
(FR) Οι αυστηρότεροι έναντι της Ρωσίας είναι συχνά αυτοί που επί μακρόν αρνούνταν την ύπαρξη των γκούλαγκ, την ολοκληρωτική φύση του κομμουνισμού και την απειλή του σοβιετικού ιμπεριαλισμού.
<P>
Επί 74 έτη, οι κομμουνιστές καταπατούσαν τις πιο θεμελιώδεις ελευθερίες και αλληλεγγύη, φτάνοντας μέχρι του σημείου να υποχρεώνουν τα παιδιά να καταγγέλλουν τους γονείς τους. Δεν αποτελεί έκπληξη το γεγονός ότι, βγαίνοντας από αυτόν τον εφιάλτη, η ρωσική δημοκρατία δεν είναι ακόμη τέλεια.
<P>
Οι δικές μας δημοκρατίες δεν είναι καλύτερες. Στη Γαλλία, για παράδειγμα, το Εθνικό Μέτωπο, το οποίο εκπροσωπεί το 15% του εκλογικού σώματος, δεν έχει εκπροσώπους στην Εθνοσυνέλευση, και τα κόμματα στην εξουσία θέλουν να εμποδίσουν τον υποψήφιό του, Jean-Marie Le Pen, να θέσει υποψηφιότητα στις προεδρικές εκλογές.
<P>
Αντίθετα με την Τουρκία, την οποία η Ευρώπη των Βρυξελλών θέλει να υποδεχθεί, η Ρωσία είναι εξολοκλήρου ένα ευρωπαϊκό έθνος. Ενωμένοι με τις ίδιες ελληνοχριστιανικές ρίζες, οι λαοί μας είναι δυστυχώς και ενωμένοι με τις ίδιες απειλές: τη μείωση της γεννητικότητας και τη μετανάστευση, τον υλισμό και τον ισλαμισμό. Είναι πλέον καιρός να επανενώσουμε τον ανατολικό και τον δυτικό κλάδο του πολιτισμού μας, πέραν της διαχωριστικής γραμμής του Θεοδοσίου, να συμφιλιώσουμε τους διαδόχους του Αγίου Βενέδικτου με τους διαδόχους του Αγίου Κυρίλλου.
<SPEAKER ID="086" NAME="Filip Kaczmarek" AFFILIATION="PPE-DE">
(PL) " Ρωσία είναι πολύ σημαντικός γείτονας της Ευρωπαϊκής Ένωσης, και η Ευρωπαϊκή Ένωση είναι σημαντικός εταίρος της Ρωσίας. Προκειμένου αυτή η εταιρική σχέση να είναι υγιής και γνήσια, η Ρωσία οφείλει να κατανοήσει τον χαρακτήρα της ΕΕ, και η ΕΕ οφείλει να την βοηθήσει προς αυτή την κατεύθυνση. " Ευρωπαϊκή Ένωση στηρίζεται στην αρχή της αλληλεγγύης μεταξύ των μελών της. Κατά συνέπεια, αυτή η πολιτική καλλιέργειας της διχόνοιας μεταξύ των κρατών μελών της Ένωσης και η χρησιμοποίηση από τη Ρωσία διμερών επαφών προκειμένου να ασκήσει πιέσεις σε ορισμένα κράτη μέλη είναι κάτι που δεν μπορούμε να ανεχθούμε.
<P>
Με άλλα λόγια, το πολωνικό κρέας είναι και ευρωπαϊκό κρέας. " αδικαιολόγητη απαγόρευση των εξαγωγών πολωνικού κρέατος προς τη Ρωσία είναι πρόβλημα που αφορά συνολικά την ΕΕ, και όχι θέμα το οποίο άπτεται των διμερών σχέσεων μεταξύ της Πολωνίας και της Ρωσίας. Κατόπιν έρευνας, προέκυψε ότι τα παραποιημένα πιστοποιητικά για το κρέας, τα οποία χρησιμοποιήθηκαν ως πρόσχημα για την επιβολή αποκλεισμού στις εξαγωγές πολωνικού κρέατος, αφορούσαν κρέας το οποίο είχε παραχθεί στις "ΠΑ και είχε εξαχθεί στη Ρωσία μέσω της Λιθουανίας. Ο εμπορικός αποκλεισμός ήταν, συνεπώς, πολιτικό μέτρο.
<P>
Χαίρομαι διότι η φινλανδική Προεδρία επιλέγει πολύ προσεκτικά τις εκφράσεις της και περιγράφει τη συνεργασία μεταξύ της Ρωσίας και της ΕΕ στον τομέα της ενέργειας με όρους θετικής αλληλεξάρτησης. Ανακύπτει, ωστόσο, το ερώτημα τι πραγματικά σημαίνει αυτό και πώς οι Ρώσοι αντιλαμβάνονται τις έννοιες "θετική" και "αλληλεξάρτηση". Προκειμένου να αποφευχθούν διαφωνίες περί ερμηνείας, θα ήταν καλύτερο να συμπεριληφθούν τα βασικά στοιχεία του Χάρτη και του πρωτοκόλλου διαμετακόμισης στη νέα συμφωνία εταιρικής σχέσης και συνεργασίας μεταξύ της Ρωσίας και της ΕΕ. Αυτό θα διασφαλίσει την ελευθέρωση της προμήθειας φυσικού αερίου από την Κεντρική Ασία μέσω της ρωσικής επικράτειας.

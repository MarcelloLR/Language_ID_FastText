<CHAPTER ID="010">
Ονδούρα (συζήτηση) 
<SPEAKER ID="184" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής για την κατάσταση στην Ονδούρα.
<SPEAKER ID="185" NAME="Carl Bildt">
Προεδρεύων του Συμβουλίου. - Κύριε Πρόεδρε, ο κόσμος είναι μεγάλος. Είμαι ευγνώμων για αυτή την ευκαιρία να επικεντρωθούμε κάπως στην κατάσταση στην Ονδούρα και στη σοβαρότητα των εξελίξεων που βλέπουμε εκεί, όχι μόνο για την Ονδούρα, αλλά και για ολόκληρη την περιοχή. Θα προσπαθήσω να είμαι ευλόγως σύντομος.
<P>
Από την αρχή αυτής της συγκεκριμένης κρίσης τον περασμένο μήνα, η Προεδρία έχει καταδικάσει την στρατιωτική δράση κατά του προέδρου Zelaya, ο οποίος είχε εκλεγεί δημοκρατικά, παρά τα όσα μπορούν να ειπωθούν. Αυτή η πράξη παραβίασε τη συνταγματική τάξη της Ονδούρας.
<P>
Έχουμε κάνει έκκληση για την πλήρη αποκατάσταση αυτής της συνταγματικής τάξης, και παροτρύνουμε όλα τα κόμματα και τα θεσμικά όργανα να μην προβούν σε πράξεις βίας, ούτε σε λόγους που προτρέπουν σε βία, και να προσπαθήσουν να βρουν μια ταχεία και ειρηνική λύση.
<P>
Πιστεύω ότι, όπως προσδοκούμε, όταν αντιμετωπίζουμε προβλήματα σε διάφορα μέρη της Ευρώπης, να αναλάβει τα ηνία η ΕΕ και ελπίζουμε να στηρίξει ο υπόλοιπος κόσμος τις προσπάθειές μας, η πολιτική μας βασίζεται στην παροχή στήριξης στον Οργανισμό Αμερικανικών Κρατών στην προσπάθεια που καταβάλει για την εξεύρεση λύσης μέσω του διαλόγου και της συμβιβαστικής οδού στα προβλήματα που αντιμετωπίζει.
<P>
Έχουμε μια κατάσταση όπου κανένας από τους πρεσβευτές μας δεν είναι αυτή τη στιγμή παρών στην Ονδούρα. Επίσης, δεν έχουμε επί του παρόντος καμία διπλωματική επαφή.
<P>
Χαιρετίζουμε ιδιαίτερα την πρόσφατη προσπάθεια του Προέδρου της Κόστα Ρίκα Oscar Arias, στον οποίο απονεμήθηκε το βραβείο Νόμπελ Ειρήνης, να προσπαθήσει να συμβιβάσει τις διαφορές που υφίστανται. Μέχρις στιγμής αυτό αποδείχθηκε ότι είναι - γεγονός που δεν αποτελεί έκπληξη, θα μπορούσε να πει κανείς - ένα κάπως δύσκολο εγχείρημα. Με ενθαρρύνουν, ωστόσο, τα νέα ότι θα υπάρξουν νέες συσκέψεις υπό τον Πρόεδρο Arias αυτό το Σάββατο. Μπορούμε μόνο να τον ενθαρρύνουμε να προχωρήσει με αυτές τις προσπάθειες, και μπορούμε απλώς να συνεχίσουμε να παροτρύνουμε τις δύο πλευρές να είναι έτοιμες για συμβιβασμό, σεβόμενες πλήρως κάθε τμήμα του συντάγματος της Ονδούρας.
<P>
Επιτρέψτε μου να ολοκληρώσω υπογραμμίζοντας τη σημασία που αποδίδουμε, πέραν της άμεσης κρίσης, στη διεξαγωγή αμερόληπτων, έγκυρων και διαφανών προεδρικών εκλογών στην Ονδούρα αργότερα μέσα στη χρονιά. Το κράτος δικαίου και ο σεβασμός των ανθρωπίνων δικαιωμάτων πρέπει να παραμείνουν ο ακρογωνιαίος λίθος της δημοκρατικής κυβέρνησης σε όλο τον κόσμο· " Κεντρική Αμερική, η Λατινική Αμερική, ολόκληρη η Αμερική δεν αποτελούν βέβαια εξαίρεση.
<SPEAKER ID="186" NAME="Catherine Ashton">
Μέλος της Επιτροπής. - Κύριε Πρόεδρε, εκφράζω και πάλι την ικανοποίησή μου για τη σύντομη συμβολή μου σε αυτή τη συζήτηση εξ ονόματος της συναδέλφου μου, Benita Ferrero-Waldner, καθώς εξετάζουμε την πολιτική κρίση στην Ονδούρα.
<P>
Μετά από πολλά χρόνια, η Λατινική Αμερική βιώνει και πάλι μια συνταγματική αναταραχή. " κρίση στην Ονδούρα μας δείχνει πόσο εύθραυστο είναι το κράτος δικαίου και το θεσμικό πλαίσιο για την επίλυση των διαφορών σε ορισμένες χώρες της Λατινικής Αμερικής καθώς και πώς αυτές οι χώρες μπορούν, πράγματι, να βυθιστούν στην κρίση, ιδίως τώρα που διέρχονται μια περίοδο έντονης πολιτικής πόλωσης.
<P>
" Επιτροπή αντέδρασε εγκαίρως. Εκφράσαμε τη βαθιά ανησυχία μας για τα γεγονότα στην Ονδούρα, τονίσαμε την μεγάλη σημασία που αποδίδουμε στο σεβασμό του κράτους δικαίου, της δημοκρατίας και των δημοκρατικά εκλεγμένων θεσμών. Παροτρύναμε όλα τα εμπλεκόμενα μέρη να επιλύσουν τις διαφορές τους ειρηνικά και με πλήρη σεβασμό στο νομικό πλαίσιο της χώρας, και να ξεκινήσουν αμέσως διάλογο προς το συμφέρον της ειρήνης και της σταθερότητας στη χώρα.
<P>
Αποδοκιμάσαμε τις βίαιες συγκρούσεις, ακόμη περισσότερο λόγω του ότι είχαν ως αποτέλεσμα την απώλεια ανθρώπινων ζωών, και καλέσαμε όλα τα εμπλεκόμενα μέρη να επιδείξουν τη μεγαλύτερη δυνατή μετριοπάθεια και αυτοσυγκράτηση. " Επιτροπή δήλωσε ότι θα είναι έτοιμη να στηρίξει κάθε πρωτοβουλία που στοχεύει στην ειρηνική επίλυση της κρίσης και στην αποκατάσταση της συνταγματικής τάξης.
<P>
Όπως δήλωσε και η Προεδρία, στηρίξαμε την πρωτοβουλία του Οργανισμού Αμερικανικών Κρατών και του γενικού γραμματέα του, του κ. Insulza, η οποία, δυστυχώς, δεν απέφερε καρπούς. Χαιρετίσαμε ιδιαίτερα τις προσπάθειες διαμεσολάβησης του Προέδρου της Κόστα Ρίκα και ελπίζουμε ότι θα έχουν ως αποτέλεσμα την ειρηνική διευθέτηση της κρίσης.
<P>
Μετά τα γεγονότα στην Ονδούρα και μετά τη διαβούλευση με τις κυβερνήσεις της Λατινικής Αμερικής και τα κράτη-μέλη της ΕΕ, αποφασίστηκε η αναστολή του επόμενου γύρου των διαπραγματεύσεων ενόψει μιας συμφωνίας σύνδεσης με την Κεντρική Αμερική, διαπραγματεύσεις που επρόκειτο να πραγματοποιηθούν μεταξύ 6 και 10 Ιουλίου στις Βρυξέλλες. Ωστόσο, ελπίζουμε ότι αυτές οι διαπραγματεύσεις μπορούν να συνεχιστούν το συντομότερο δυνατόν.
<P>
Όπως έχει πει και η Προεδρία και πάλι, σε ανταπόκριση στη σοβαρότητα της κατάστασης, ο τοπικός πρέσβης της Προεδρίας της ΕΕ ανακλήθηκε για διαβουλεύσεις, ενώ τη χώρα εγκατέλειψαν και όλοι οι υπόλοιποι πρέσβεις της ΕΕ.
<P>
Σε στενή συνεργασία με την Προεδρία και τα κράτη μέλη, συνεχίζουμε να διερευνούμε τρόπους με τους οποίους μπορούμε να συμβάλλουμε κατά τον καλύτερο δυνατό τρόπο στην επίλυση αυτής της κρίσης. Επί του παρόντος, δεν έχει αποφασισθεί η αναστολή της συνεργασίας μας, αλλά έχουν ανασταλεί οι χρηματοδοτικές δεσμεύσεις που σχετίζονται με την στήριξη από τον προϋπολογισμό.
<P>
Γνωρίζουμε πολύ καλά ότι τα γεγονότα στην Ονδούρα θα μπορούσαν να δημιουργήσουν επικίνδυνο προηγούμενο, μια οπισθοχώρηση από την άποψη της δημοκρατίας, και θα μπορούσαν να αποσταθεροποιήσουν την περιοχή. Ως εκ τούτου, συνεχίζουμε να παρακολουθούμε την κατάσταση στενά και στηρίζουμε κάθε προσπάθεια για την εξεύρεση ειρηνικής λύσης. Θα συνεχίσουμε να ενημερώνουμε το Ευρωκοινοβούλιο σχετικά με οποιαδήποτε περαιτέρω εξέλιξη.
<SPEAKER ID="187" NAME="José Ignacio Salafranca Sánchez-Neyra" LANGUAGE="ES">
Κύριε Πρόεδρε, το γεγονός ότι ένας εκλεγμένος Πρόεδρος απομακρύνθηκε από το σπίτι του manu militari, τοποθετήθηκε σε ένα αεροπλάνο και μεταφέρθηκε σε ξένη χώρα είναι κάτι που, από δημοκρατική άποψη, πρέπει να καταδικασθεί κατηγορηματικά και ανεπιφύλακτα.
<P>
Κύριε πρόεδρε, επ' αυτής της βάσης πρέπει να πω ότι η παρατήρηση που έχει κάνει ένας αριθμός αξιόλογων αναλυτών, όπως ο Mario Vargas Llosa, είναι, σε κάθε περίπτωση, ιδιαίτερα σημαντική: οι πλέον θερμοί υπερασπιστές του καθαιρεμένου Προέδρου Zelaya -, ο οποίος, ειρήσθω εν παρόδω, έχει κερδίσει τη στήριξη όλων των διαφορετικών πολιτικών κομμάτων, συμπεριλαμβανομένου και του δικού του, καθώς και του Ανώτατου Δικαστηρίου κατά του Εθνικού Συμβουλίου της Δημοκρατίας - είναι, στην πραγματικότητα, εκπρόσωποι καθεστώτων που χαρακτηρίζονται από συστηματική παραβίαση των ανθρωπίνων δικαιωμάτων και από προοδευτικό περιορισμό των ατομικών ελευθεριών, όπως διαπίστωσε το Ευρωκοινοβούλιο στην τελευταία έκθεση για την κατάσταση των ανθρωπίνων δικαιωμάτων στον κόσμο.
<P>
Πρέπει τώρα να βρούμε μια έξοδο από αυτήν την κατάσταση. Ο Προεδρεύων του Συμβουλίου το έχει πει: η ΕΕ πρέπει να διευκολύνει μια επιστροφή στην δημοκρατική ομαλότητα, στηρίζοντας τις προσπάθειές ενός ανθρώπου που εργάζεται για τη σταθεροποίηση της κατάστασης στην περιοχή, δηλαδή του Προέδρου της Κόστα Ρίκα, Óscar Arias.
<P>
Δεύτερον, σε ό,τι αφορά τις επικείμενες προεδρικές εκλογές, η ΕΕ πρέπει να καταστήσει διαθέσιμο στην Ονδούρα το σύνολο της πείρας της όσον αφορά τη διαδικασία παρακολούθησης εκλογών και θα πρέπει να ετοιμαστεί να στείλει μια αποστολή παρατηρητών των εκλογών της ΕΕ.
<P>
Τέλος, Προεδρεύοντα του Συμβουλίου, είναι σημαντικό η ΕΕ να δράσει με συνέπεια, χωρίς διπλά μέτρα και σταθμά. Είναι απαράδεκτο η ΕΕ να διευκολύνει, αφενός, και να εντείνει τον πολιτικό διάλογο της με τη μόνη μη δημοκρατική χώρα στην περιοχή και, αφετέρου, να υποχρεώνει τους πολίτες μιας από τις φτωχότερες χώρες της Λατινικής Αμερικής να πληρώνουν το τίμημα για τα λάθη των ηγετών τους, για τα οποία ο κ. Zelaya δεν είναι ακριβώς άμοιρος ευθυνών.
<P>
Προεδρεύοντα του Συμβουλίου, Επίτροπε, πιστεύω επίσης ότι η ΕΕ πρέπει να καταστήσει ενεργό την παρουσία της στην περιοχή, όπως έχει πει ο κ. Bildt. " ενεργός παρουσία εκδηλώνεται επί του παρόντος στις διαπραγματεύσεις για τη συμφωνία σύνδεσης, οι οποίες πρόκειται σύντομα να ολοκληρωθούν. Κύριε πρόεδρε, δεν μπορούμε να υποχρεώσουμε αθώους ανθρώπους να υποφέρουν για λογαριασμό των ενόχων και, ως εκ τούτου, πιστεύω ότι πρέπει να εξετάσουμε ξανά το ενδεχόμενο μιας ταχείας επιστροφής στο τραπέζι των διαπραγματεύσεων, μόλις επιλυθεί η κρίση.
<SPEAKER ID="188" NAME="Luis Yañez-Barnuevo García">
εξ ονόματος της Ομάδας S&D. - (ES) Κύριε Πρόεδρε, συμφωνούμε με την ομόφωνη καταδίκη της διεθνούς κοινότητας, όχι μόνο λόγω της σοβαρότητας της ίδιας της κατάστασης και της κατάλυσης της συνταγματικής τάξης - όπως έχουν τονίσει ο Προεδρεύων και ο Επίτροπος -, αλλά και λόγω του εξαιρετικά σοβαρού προηγούμενου που δημιουργεί αυτή η κατάσταση σε μια περιοχή η οποία έχει καταφέρει, μετά από πολλή εργασία και προσπάθειες, να αποκαταστήσει τη δημοκρατία σε ολόκληρη την ήπειρο, με σπάνιες εξαιρέσεις.
<P>
Ως εκ τούτου, δε μπορούμε να αποδεχτούμε αυτή την κατάσταση. " ΕΕ και τα κράτη μέλη έπραξαν σωστά ανακαλώντας τους πρέσβεις τους, ακυρώνοντας κάθε μορφή συνεργασίας και αναστέλλοντας τις διαπραγματεύσεις με την περιοχή. Συμφωνώ με τον Προεδρεύοντα του Συμβουλίου και τον Πρόεδρο της Επιτροπής ότι πρέπει τώρα να στηρίξουμε μια διευθέτηση μέσω διαπραγματεύσεων των οποίων θα ηγηθεί ο σοσιαλδημοκράτης Πρόεδρος της Κόστα Ρίκα, Óscar Arias, στον οποίο έχει απονεμηθεί το βραβείο Νόμπελ Ειρήνης, και να μην προκαλέσουμε οποιαδήποτε καταπιεστική βία ή βία εξέγερσης.
<P>
Δεν είναι τώρα η στιγμή να αναλύσουμε τα πραγματικά ή τα θεωρούμενα λάθη που μπορεί να έχει κάνει ο Πρόεδρος Zelaya, οποίος έχει ακόμη έξι μήνες παραμονής στην εξουσία· δεν είναι αυτό το ζητούμενο. Τώρα είναι η στιγμή να αναλύσουμε την πολύ σοβαρή κατάλυση της συνταγματικής τάξης στην Ονδούρα που επέφεραν οι ένοπλες δυνάμεις (με τη στήριξη του Συμβουλίου και της δικαστικής εξουσίας, βεβαίως, αλλά κατά τρόπο ολοκληρωτικά παράτυπο και παράνομο).
<P>
Θα υπάρξει ο χρόνος να εξετάσουμε το μέλλον του, αλλά σήμερα πρέπει να απαιτήσουμε την επιστροφή του Προέδρου Zelaya χωρίς την παραμικρή επιφύλαξη· είναι ο συνταγματικός Πρόεδρος της χώρας μέχρι τον Ιανουάριο του 2010.
<SPEAKER ID="189" NAME="Izaskun Bilbao Barandica">
εξ ονόματος της Ομάδας ALDE. - (ES) (Ομιλεί σύντομα στη βασκική γλώσσα). Κύριε Πρόεδρε, μιλώ στη βασκική γλώσσα, μια μειονοτική γλώσσα η οποία δεν έχει βρει επίσημα τη θέση της στο Σώμα: η Βασκική. Ελπίζω ότι αυτό θα συμβεί στο μέλλον, όπως συνέβη και με άλλες γλώσσες, και ότι, ως εκ τούτου, θα μπορούμε να μιλάμε στη μητρική μας γλώσσα και στη γλώσσα της Χώρας των Βάσκων.
<P>
Δεδομένων των παραπάνω, συμφωνώ, και συμφωνεί και η ομάδα μου, με την ανάγκη απερίφραστης απόρριψης του πραξικοπήματος - γιατί θα πρέπει να το αποκαλούμε με το πραγματικό του όνομα - που έλαβε χώρα στην Ονδούρα. Ορισμένοι ενδέχεται να θεωρούν λάθος το ότι προσπαθήσαμε να μάθουμε τη βούληση του λαού, περισσότερο ίσως από οτιδήποτε άλλο· αλλά δεν είμαστε εδώ για να αναλύσουμε αυτό. Σύμφωνα επίσης με το ότι η Επιτροπή και το Συμβούλιο πρέπει να εργαστούν προς την κατεύθυνση της διευκόλυνσης της αποκατάστασης της συνταγματικής και θεσμικής τάξης που έχει ανατραπεί και προς την κατεύθυνση της διασφάλισης της επιστροφής του Προέδρου της Ονδούρας, ο οποίος έχει επιλεχθεί νόμιμα από το λαό.
<P>
Ανησυχώ, και εγώ, για τις επιθέσεις που υφίστανται ορισμένα μέλη της κυβέρνησης, ακόμη και σε επίσημες διπλωματικές αποστολές στην Ονδούρα, οι οποίες, όπως μάθαμε, έχουν ανακληθεί. Φυσικά, όπως έπραξε ο αντιπρόσωπος της Επιτροπής, η ομάδα μου στηρίζει επίσης κάθε ενέργεια στην οποία έχει προβεί ο Οργανισμός Αμερικανικών Κρατών για την αντιμετώπιση και επίλυση αυτής της διαφοράς.
<P>
" ομάδα μου πιστεύει ότι εμείς στην Ευρώπη πρέπει να βοηθήσουμε στην ενίσχυση της δημοκρατίας στην Ονδούρα, στη διασφάλιση της ανάπτυξης των θεμελιωδών δικαιωμάτων και, ως εκ τούτου, στη διασφάλιση του ότι ο πολιτικός διάλογος είναι το μόνο εργαλείο που θα χρησιμοποιηθεί για να μας φέρει πιο κοντά σε μια λύση στο πρόβλημα που αντιμετωπίζουμε τώρα.
<P>
Είναι αυτονόητο ότι στηρίζουμε επίσης το έργο που πραγματοποιεί ο νομπελίστας του βραβείου Ειρήνης, ο κ. Óscar Arias, και, ως εκ τούτου, ελπίζουμε επίσης ότι, εφόσον εφαρμοστούν τα προαναφερθέντα μέτρα, θα είναι εφικτή η διενέργεια εκλογών το Νοέμβριο του 2009, με πλήρη διαφάνεια και πλήρη σεβασμό του δημοκρατικού συστήματος και των ανθρωπίνων δικαιωμάτων. Ελπίζω, και εγώ, ότι η τρέχουσα κατάσταση θα μας επιτρέψει επίσης να συνεχίσουμε τις διαπραγματεύσεις, προκειμένου να καταλήξουμε στη συμφωνία σύνδεσης με την ΕΕ.
<SPEAKER ID="190" NAME="Raül Romeva i Rueda" LANGUAGE="ES">
Κύριε Πρόεδρε, επιθυμώ, και εγώ, να εκμεταλλευτώ αυτή την ευκαιρία για να καταδικάσω έντονα και να εκφράσω την ανησυχία μας για τα πρόσφατα γεγονότα στην Ονδούρα.
<P>
Παρακολουθώ την κατάσταση στη χώρα και την περιοχή τα τελευταία λίγα χρόνια, στο πλαίσιο του ρόλου μου ως αντιπροέδρου της αντιπροσωπείας για τις σχέσεις με τις χώρες της Κεντρικής Αμερικής· είναι ιδιαίτερα σημαντικό για μένα και υπέρτατη σημασίας το γεγονός ότι συζητούμε αυτό το θέμα την πρώτη μέρα της πολιτικής συζήτησης στο Ευρωκοινοβούλιο. Αυτό δείχνει ότι πρόκειται για θεμελιώδες ζήτημα: το γεγονός έχει το θλιβερό προνόμιο να θεωρείται το πρώτο πραξικόπημα σε χώρας της Κεντρικής Αμερικής τον 21ο αιώνα, και αυτό είναι κάτι που δεν πρέπει να ξεχνούμε.
<P>
Ως εκ τούτου, όχι μόνο καταδικάζω έντονα το πραξικόπημα κατά του Προέδρου Zelaya, αλλά παροτρύνω και την ΕΕ να μην αναγνωρίσει τον ηγέτη του πραξικοπήματος, Roberto Micheletti. Επιπλέον, πιστεύω ότι είναι ζωτικής σημασίας η ΕΕ να επιμείνει, όπως, στην πραγματικότητα, ήδη πράττει, στην αποκατάσταση της συνταγματικής τάξης. Είναι κρίσιμης σημασίας να προετοιμαστούν οι εκλογές του Νοεμβρίου του 2009 κατά τρόπο σοβαρό, υπεύθυνο και αξιόπιστο και, λαμβανομένου αυτού υπόψη, χαίρομαι επίσης για την αναστολή, τουλάχιστον επί του παρόντος, των συνομιλιών που αποσκοπούν στη σύναψη μιας συμφωνίας σύνδεσης με την περιοχή.
<P>
Ζητώ επίσης να αναστείλουμε την παροχή ενίσχυσης υπό τη μορφή εμπορικής ενίσχυσης, όπως έχουν πράξει και άλλοι, όπως η Παγκόσμια Τράπεζα ή οι "ΠΑ, με μόνη εξαίρεση την ανθρωπιστική βοήθεια.
<P>
Πέραν αυτών των μέτρων, θεωρώ ότι είναι σημαντικό να θυμόμαστε την ανάγκη διεξαγωγής μιας σαφούς και περιεκτικής έρευνας σχετικά με το ποιος ευθύνεται γι' αυτό το πραξικόπημα. Είναι σαφές ότι ευθύνονται πολλοί άνθρωποι, ότι πίσω από αυτό το πραξικόπημα κρύβονται πολλά άλλα συμφέροντα και, σε μερικές περιπτώσεις, δεν γνωρίζουμε καν τα ονόματά τους.
<P>
Πιστεύω ότι η ΕΕ θα πρέπει να πιέσει για τη διεξαγωγή μιας τέτοιας έρευνας και, για να συμβεί αυτό, πρέπει να στείλουμε μόνιμες, επιτόπιες διεθνείς αντιπροσωπείες, που μπορούν να στηρίξουν τα κινήματα που αναδύονται στη χώρα, με σκοπό να απαιτήσουν, να αποκαταστήσουν και να ζητήσουν τη δημοκρατία που τους αφαιρέθηκε.
<SPEAKER ID="191" NAME="Willy Meyer">
εξ ονόματος της Ομάδας GUE/NGL. - (ES) Κύριε Πρόεδρε, τέσσερις μέρες μετά το πραξικόπημα, η κοινοβουλευτική ομάδα μου αποφάσισε να με στείλει στην Tegucigalpa ως παρατηρητή επί τόπου των επιπτώσεων αυτού του στρατιωτικού πραξικοπήματος. Στην Tegucigalpa, είχα τη δυνατότητα να διαπιστώσω τις επιπτώσεις οποιουδήποτε στρατιωτικού πραξικοπήματος, ήτοι: την καταπίεση· την έλλειψη ελευθερίας· τα εντάλματα σύλληψης που εκδίδονταν εναντίον βουλευτών που δεν στήριξαν το πραξικόπημα· τη φυλάκιση ηγετών των κοινωνικών ομάδων· και νοσοκομεία, με πολλούς τραυματίες, εκμεταλλευόμενος την απαγόρευση κυκλοφορίας. Αυτή ήταν η αναλυτική εικόνα που αποκόμισα εκεί.
<P>
Χαιρετίζω την απάντηση του Συμβουλίου και της Ευρωπαϊκής Επιτροπής, διότι αυτή είναι η μόνη δυνατή απάντηση. Πρώτον, πρέπει να ικανοποιηθούν όλες οι απαιτήσεις του Οργανισμού Αμερικανικών Κρατών. Ας μου επιτραπεί να πω εδώ ότι, στη σύσκεψη που είχα με το γενικό γραμματέα του Οργανισμού Αμερικανικών Κρατών, διαπίστωσα ότι είναι ιδιαίτερα σαφείς σε αυτό το θέμα: οποιαδήποτε ενέργεια της παράνομης κυβέρνησης του ηγέτη του πραξικοπήματος, Roberto Micheletti, θα κηρυχθεί άκυρη και, ως εκ τούτου, ο Οργανισμός Αμερικανικών Κρατών έχει ήδη αποφασίσει ότι δεν πρόκειται να αποστείλει παρατηρητές σε οποιουδήποτε είδους εκλογική διαδικασία διενεργήσει η εν λόγω κυβέρνηση.
<P>
Ελπίζω ότι η ΕΕ θα ακολουθήσει τον ίδιο κώδικα δεοντολογίας - τον ίδιο οδικό χάρτη - ούτως ώστε οποιαδήποτε ενέργεια αυτής της κυβέρνησης να μη θεωρηθεί νόμιμη. ως εκ τούτου, υπό αυτές τις συνθήκες δεν θα μπορέσουμε να στείλουμε παρατηρητές σε εκλογές νοθευμένες από μια κυβέρνηση που κατέλαβε την εξουσία με πραξικόπημα.
<P>
Μου φαίνεται ότι πρόκειται να είναι μια αποφασιστική εβδομάδα. Ο Πρόεδρος Zelaya, ο μοναδικός Πρόεδρος της Ονδούρας, έχει καταστήσει τη θέση του ιδιαίτερα σαφή: κατέστησε σαφές ότι παρέχει ένα ακόμη περιθώριο μιας εβδομάδας και, εάν δεν αποφασιστεί εντός μιας εβδομάδας στο πλαίσιο των συνομιλιών της Κόστα Ρίκα ότι θα επιστρέψει, θα επιστρέψει ούτως ή άλλως.
<P>
Ως εκ τούτου, δεδομένης της απόφασης του μοναδικού νόμιμου Προέδρου, ελπίζω ότι το Ευρωκοινοβούλιο, τα θεσμικά όργανα, το Συμβούλιο και η Επιτροπή θα στηρίξουν την απόφασή του, όπως κάνει και ο Οργανισμός Αμερικανικών Κρατών, ο Ο"Ε και, ειρήσθω εν παρόδω, όπως κάνουν και οι "ΠΑ. Συνεπώς, πιστεύω ότι είναι ιδιαίτερα σημαντικό ότι ένας τέτοιος τόνος, ένας τόνος απαίτησης αποκατάστασης της συνταγματικής εξουσίας και αποκατάστασης του Προέδρου Zelaya, λειτουργεί ως χαρακτηριστικό γνώρισμα του Ευρωκοινοβουλίου.
<P>
Αγαπητοί συνάδελφοί μου, ελπίζω να καταλήξουμε στη σταθερή απόφαση ότι το Ευρωκοινοβούλιο καταδικάζει ανεπιφύλακτα το πραξικόπημα και στηρίζει την αποκατάσταση του Προέδρου Zelaya. Ελπίζω επίσης ότι, ως εκ τούτου, θα στηρίξουμε όλες τις πρωτοβουλίες των διεθνών οργανισμών.
<SPEAKER ID="192" NAME="Kader Arif" AFFILIATION="S&amp;D">
(FR) Κύριε Πρόεδρε, Επίτροπε, κυρίες και κύριοι, θα ήθελα να ξεκινήσω εκφράζοντας, όπως και οι προηγούμενοι ομιλητές, την εκ μέρους μου καταδίκη κατά τον εντονότερο δυνατό τρόπο του πραξικοπήματος που πραγματοποιήθηκε κατά της κυβέρνησης του προέδρου Zelaya στην Ονδούρα. " αυθαίρετη κράτηση και απέλασή του από τη χώρα αποτελούν παραβίαση της συνταγματικής τάξης, η οποία πρέπει να αποκατασταθεί το συντομότερο δυνατό. " στρατιωτική ανατροπή που είχε ως αποτέλεσμα να ανακηρύξει ο Roberto Micheletti τον εαυτό του νέο πρόεδρο, θυμίζει τις σκοτεινότερες περιόδους της ιστορίας της Κεντρικής Αμερικής, και αυτή η επίθεση κατά της δημοκρατίας είναι, κατά την άποψή μας, απαράδεκτη.
<P>
Ως εκ τούτου, χαιρετίζω την απόφαση του Οργανισμού Αμερικανικών Κρατών να αναστείλει τη συμμετοχή της Ονδούρας στον Οργανισμό, και την αποδοχή του Προέδρου Oscar Arias ως διαμεσολαβητή που θα συμβάλει στην εξεύρεση λύσης.
<P>
Ωστόσο, είμαι ιδιαίτερα ανήσυχος, Επίτροπε, για τις εμπορικές σχέσεις που διατηρεί η ΕΕ με αυτή τη χώρα. Για αρκετούς μήνες πραγματοποιούνταν διαπραγματεύσεις μεταξύ της Ευρωπαϊκής Επιτροπής και της Κεντρικής Αμερικής σχετικά με μια συμφωνία σύνδεσης νέας γενιάς. Μετά το πραξικόπημα, οι συσκέψεις που είχαμε προγραμματίσει για την περασμένη εβδομάδα ακυρώθηκαν. Θα πρέπει να είμαστε ικανοποιημένοι με αυτή την εξέλιξη, πιστεύω ότι σας κατανόησα, αλλά θα ήθελα να έχω περισσότερες λεπτομέρειες. Είναι η Επιτροπή αποφασισμένη να αναστείλει τις διαπραγματεύσεις μέχρι την αποκατάσταση της ομαλότητας όσον αφορά τη συνταγματική πολιτική κατάσταση στην Ονδούρα; Αυτό είναι που εγώ και η πολιτική ομάδα μου ρωτούμε, αλλά θα ήθελα να μάθω περισσότερες λεπτομέρειες αναφορικά με τη θέση της Επιτροπής επ' αυτού του σημείου.
<P>
Ένα άλλο θέμα το οποίο θέλω να θίξω, Επίτροπε, είναι αυτό του συστήματος γενικευμένων προτιμήσεων (GSP+), από το οποίο ωφελείται η Ονδούρα. Αρκετοί οργανισμοί από την κοινωνία των πολιτών έχουν καταγγείλει αυθαίρετες αποφάσεις και παραβιάσεις των ανθρωπίνων δικαιωμάτων από την ημέρα πραγματοποίησης του πραξικοπήματος, ιδίως σε ό,τι αφορά την ελευθερία της κυκλοφορίας, την ελευθερία του συνέρχεσθαι και την ελευθερία της έκφρασης. " Ευρωπαϊκή Επιτροπή πρέπει να είναι ιδιαίτερα στιβαρή επ' αυτού. Το GSP+ είναι ένα κίνητρο τα οφέλη του οποίου εξαρτώνται από σαφείς δεσμεύσεις. Οι προφορικές μαρτυρίες είναι κάτι παραπάνω από επαρκείς για να θέσουν υπό αμφισβήτηση το εάν το κράτος της Ονδούρας πληροί τις υποχρεώσεις του υπό την ηγεσία του αυτοανακηρυχθέντα Προέδρου του. Ως εκ τούτου, καλώ την Επιτροπή να ξεκινήσει έρευνα σχετικά με την πιθανότητα προσωρινής παρακράτησης των προτιμήσεων που χορηγήθηκαν στην Ονδούρα στο πλαίσιο του GSP+.
<SPEAKER ID="193" NAME="Jean-Luc Mélenchon" AFFILIATION="GUE/NGL">
(FR) Κύριε Πρόεδρε, οι ειρηνιστικές αρχές μας δεν πρέπει να μας οδηγήσουν στο σημείο να δίνουμε την εντύπωση ότι, καλώντας και τα δύο μέρη της παρούσας διαφοράς να επιδείξουν αυτοσυγκράτηση, θεωρούμε ότι η δράστες του πραξικοπήματος στην Ονδούρα και η συνταγματική κυβέρνηση είναι το ίδιο ένοχοι. Σε μια περίπτωση όπως αυτή, η βία των εξεγερθέντων που αγωνίζονται για την επιστροφή του Προέδρου Zelaya είναι νόμιμη, ενώ η βία των πραξικοπηματιών είναι εγκληματική.
<P>
" προσωπική εμπλοκή των αρχηγών κρατών ή κυβερνήσεων της Κεντρικής και της Νότιας Αμερικής με σκοπό να διασφαλιστεί η άνευ όρων επιστροφή στην εξουσία του συνταγματικού Προέδρου, Manuel Zelaya, δείχνει ότι ολόκληρη η ήπειρος επιθυμεί τον τερματισμό μια για πάντα της περιόδου των πραξικοπημάτων και των δικτατοριών.
<P>
Μετά τις ομόφωνες αποφάσεις του Ο"Ε και όλων των περιφερειακών οργανισμών συνεργασίας, η Ευρώπη πρέπει να διαδραματίσει το ρόλο της σε αυτόν τον αγώνα, διότι για αγώνα πρόκειται, και όχι για διευθέτηση. Πρόκειται για ιστορικό αγώνα. " Ευρώπη πρέπει να διακόψει κάθε σχέση οποιουδήποτε είδους - πολιτική, εμπορική - καθώς και κάθε διαπραγμάτευση με το φατριαστικό καθεστώς μέχρι την άνευ όρων και διαπραγματεύσεων επιστροφή του Προέδρου Zelaya στην εξουσία, δεδομένου ότι δεν υπάρχει κάτι προς διαπραγμάτευση, όταν πρόκειται για τη δημοκρατία. " Ευρώπη πρέπει να καλέσει την κυβέρνηση Obama και τις "ΠΑ να διακόψουν επίσης κάθε εμπορική και στρατιωτική σχέση με το φατριαστικό καθεστώς. Αυτή είναι η τιμή που πρέπει να πληρώσουμε για να σταθούμε αντάξιοι των αρχών που τόσο συχνά ισχυριζόμαστε ότι τηρούμε, για να ασκήσουμε κριτική στις αρχές των άλλων.
<SPEAKER ID="194" NAME="Bogusław Sonik" AFFILIATION="PPE">
(PL) Κύριε Πρόεδρε, η κατάσταση στην Ονδούρα απαιτεί από την ΕΕ να συνεχίσει τη συγκεκριμένη και αποφασιστική δράση που θα οδηγήσει στη σταθεροποίηση, την αποκατάσταση της συνταγματικής τάξης και θα αποτρέψει την κλιμάκωση της σύγκρουσης μεταξύ των υποστηρικτών και των αντιπάλων του εκδιωχθέντος Προέδρου Zelaya. Ως εκ τούτου, στηρίζω την πρωτοβουλία που πρότεινε ο κ. Salafranca, να δηλωθεί το συντομότερο δυνατόν ότι μπορεί να σταλεί στην Ονδούρα αποστολή εγκεκριμένη από την ΕΕ.
<P>
Τα αντίπαλα μέρη θα πρέπει να οδηγηθούν το συντομότερο δυνατόν στην έναρξη συνομιλιών, γεγονός που θα καταστήσει εφικτή τη σύναψη συμφωνίας που θα επιτρέπει στον Πρόεδρο Zelaya να επιστρέψει στη θέση του και να παραμείνει σε αυτή μέχρι το τέλος της θητείας του, αλλά χωρίς τη δυνατότητα τροποποίησης του συντάγματος με σκοπό να καταστεί εφικτή η επανεκλογή του. Μια τέτοια λύση θα παρείχε ελπίδα για σταθεροποίηση της κατάστασης, αν και μπορεί να μην είναι αποδεκτή και από τις δύο πλευρές...
<P>
(Ο Πρόεδρος διακόπτει τον ομιλητή)
<SPEAKER ID="195" NAME="Νικόλαος Χουντής" AFFILIATION="GUE/NGL">
(EL) Κύριε Πρόεδρε, πιστεύω ότι ως Ευρωπαϊκό Κοινοβούλιο και ως Ευρωπαϊκή Ένωση πρέπει να προχωρήσουμε στις αναγκαίες αλλαγές προκειμένου να λιγοστέψουν οι μέρες του πραξικοπήματος στην Ονδούρα και να επιστρέψει στη χώρα του ο Πρόεδρος Σελάγια, να κλείσει επιτέλους ο κύκλος των στρατιωτικών πραξικοπημάτων στη Λατινική και στην Κεντρική Αμερική.
<P>
Να αναλογιστούμε τις μεγάλες προοδευτικές και δημοκρατικές αλλαγές που γίνονται τα τελευταία χρόνια σε μια σειρά από χώρες, αλλαγές που ενισχύουν τις συνταγματικές και δημοκρατικές ελευθερίες, που υπερασπίζονται την έννοια και την ουσία της πολικής έναντι της αχαλίνωτης στάσης της αγοράς να την εκτοπίσει, που σπάνε τα μακρά δεσμά της νεοαποικιοκρατίας! Γι' αυτό πιστεύω ότι πρέπει να αναλογιστούμε τις μεγάλες ευθύνες της Ευρώπης για φιλειρηνική δράση στο διεθνές πεδίο και να αποκαταστήσουμε δεσμούς δημοκρατίας και αλληλεγγύης με τους λαούς και τις χώρες στην άλλη πλευρά του Ατλαντικού.
<SPEAKER ID="196" NAME="Carl Bildt">
Προεδρεύων του Συμβουλίου. - Κύριε Πρόεδρε, πιστεύω ότι όλοι όσοι μίλησαν, μίλησαν με ιδιαίτερα έντονους όρους υπερασπιζόμενοι τη δημοκρατία και την συνταγματική τάξη σε ολόκληρη τη Λατινική Αμερική. Σε αυτήν τη στάση, φυσικά, υπάρχει η καταδίκη αυτού που συνέβη. Όποιο και αν είναι το ιστορικό φόντο, δεν δικαιολογείται η αποστολή του στρατού για να συλλάβει τον εκλεγμένο πρόεδρο μιας χώρας και να τον απελάσει. Ανεξαρτήτως του ιστορικού φόντου, πρέπει να είμαστε ιδιαίτερα σαφείς επ' αυτού· είμαστε ιδιαίτερα σαφείς επ' αυτού.
<P>
Αλλά τότε, για την επίλυση της κατάστασης, πρέπει να υπάρξει κάποιου είδους προσαρμογή, κάποιου είδους συμβιβασμός. Αν κρίνω από όσα άκουσα από τον κ. Salafranca και άλλους, όλοι συμφωνούν ότι ο Πρόεδρος Arias είναι πιθανώς ο καταλληλότερος άνθρωπος για την επίτευξη αυτού του συγκεκριμένου συμβιβασμού. Θα χρειαστεί πιθανώς να δαπανήσει αρκετό χρόνο στις διαπραγματεύσεις με τους εκπροσώπους των δύο μερών, αλλά πιστεύω ότι είναι σημαντικό ότι έχει τη στήριξή μας, καθώς και τη στήριξη των άλλων αμερικανικών κρατών σε αυτές τις προσπάθειες του.
<P>
Όσον αφορά το χαρακτήρας αυτής της συγκεκριμένης λύσης, αυτό είναι κάτι που θα το αποφασίσει ο ίδιος και με το οποίο θα συμφωνήσουν τα δύο μέρη. Αλλά, είναι σαφές, βάσει όσων είπα αρχικά, ότι αυτό που επιδιώκουμε είναι η αποκατάσταση της συνταγματικής τάξης. " επιστροφή του Προέδρου Zelaya είναι απαραίτητη, όταν πρόκειται για την αποκατάσταση της συνταγματικής τάξης. Κατά πάσα πιθανότητα αυτό δεν θα είναι επαρκές και, πιθανώς, θα χρειαστούν και άλλα στοιχεία για την επίτευξη της πλήρους αποκατάστασης της συνταγματικής τάξης.
<P>
Ως εκ τούτου, αυτό το οποίο ζητούμε με τη μορφή της αποκατάστασης και επιστροφής του Προέδρου Zelaya αποτελεί ένα απαραίτητο, αλλά κατά πάσα πιθανότητα μη ικανό στοιχείο για την αποκατάσταση της συνταγματικής τάξης, η οποία είναι βασικής σημασίας για τη σχέση μας με την Ονδούρα, για την ανάπτυξη της Ονδούρας και για την αξιοπιστία της συνταγματικής τάξης και της δημοκρατίας σε αυτό το μέρος του κόσμου.
<SPEAKER ID="197" NAME="Πρόεδρος">
" συζήτηση έληξε.

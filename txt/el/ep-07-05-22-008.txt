<CHAPTER ID="008">
Συμφωνίες οικονομικής εταιρικής σχέσης (συζήτηση) 
<SPEAKER ID="067" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Robert Sturdy, εξ ονόματος της Επιτροπής Διεθνούς Εμπορίου, σχετικά με τις συμφωνίες οικονομικής εταιρικής σχέσης.
<SPEAKER ID="068" NAME="Robert Sturdy " AFFILIATION="PPE-DE">
εισηγητής. - (EN) Κύριε Πρόεδρε, πρόκειται για μια ιδιαίτερα σημαντική έκθεση. " Επιτροπή, περιλαμβανομένου του ίδιου του Επιτρόπου, και εγώ εργαστήκαμε πολύ στενά για αυτήν. " εν λόγω έκθεση υπογραμμίζει τον περίπλοκο χαρακτήρα της διαμόρφωσης ενός προγράμματος προβλέψεων για τις εμπορικές σχέσεις μεταξύ της ΕΕ και των χωρών ΑΚΕ, δύο πολύ διαφορετικών και άνισων ομάδων που μοιράζονται έναν κοινό στόχο: την ενίσχυση του εμπορίου ως μέσο αληθινής ανάπτυξης. Όσο ιδεαλιστικό και αν ακούγεται αυτό, έγινα αποδέκτης σημαντικής υποστήριξης τόσο από την Επιτροπή όσο και από τους εκπροσώπους των χωρών ΑΚΕ και, παρά τις πολλές ανησυχίες που εκφράστηκαν από ΜΚΟ και πολιτικές ομάδες, εκείνοι και εγώ -και είμαι βέβαιος ότι και η Επιτροπή- παραμένουμε αισιόδοξοι.
<P>
Οι ΣΟΕΣ έχουν κινηθεί πολύ αργά λόγω των συγκρουόμενων ιδεών για μια σειρά ζητημάτων που περιλαμβάνουν την περιφερειακή ολοκλήρωση, τον προσδιορισμό ευαίσθητων προϊόντων και την προετοιμασία συγκεκριμένων και λεπτομερών προτάσεων για στήριξη που σχετίζεται με τις ΣΟΕΣ. Ζητήθηκαν πολλά από τις χώρες ΑΚΕ και πάρα πολύ συχνά οι θεσμικές υποδομές και η έλλειψη ικανότητας ήγειραν ζητήματα σχετικά με το αν οι προτάσεις αυτές θα συμβάλουν στην ανάπτυξή τους με τρόπο που επιθυμούν.
<P>
" προθεσμία του Ιανουαρίου 2008 είναι προφανώς αυτό που καθιστά το τρέχον έτος τόσο κρίσιμο για τις ΣΟΕΣ. Ο χρόνος τελειώνει. Οι διαπραγματευτές θα πρέπει να ασκήσουν πίεση ώστε να επιτευχθεί μια αμοιβαία επωφελής ρύθμιση για τις ΣΟΕΣ, η οποία θα βοηθήσει την ανάπτυξη στις χώρες ΑΚΕ και την υποστήριξη των διεθνών εμπορικών σχέσεων. Σε περίπτωση που κάποιες περιφέρειες χρειαστούν περισσότερο χρόνο, πιστεύω ότι είναι υποχρέωση και των δύο μερών να διασφαλίσουν ότι οι εξαγωγές των χωρών ΑΚΕ στην ΕΕ δεν θα πρέπει να θιγούν. Αυτός θα πρέπει να είναι ο στόχος, όχι η συζήτηση της δυνατότητας ακόμη μίας παρέκκλισης από τους κανόνες του ΠΟΕ, αν και εκτιμώ ότι η Επιτροπή εξακολουθεί να εστιάζεται στην τήρηση των προθεσμιών. Ωστόσο, αγωνιώ να μάθω τι διατάξεις έχουν προβλεφθεί για τις περιφέρειες εκείνες που θα βρεθούν χωρίς συμφωνία.
<P>
" έκθεσή μου προβαίνει σε μια σειρά συστάσεων: απλουστευμένοι, απελευθερωμένοι και πιο ευέλικτοι κανόνες προέλευσης, πλήρης, άνευ δασμών και ποσοστώσεων πρόσβαση στην αγορά για τις χώρες ΑΚΕ, αποτελεσματικοί μηχανισμοί διασφάλισης, επίλυσης των διαφορών και παρακολούθησης, με διαφανείς διατάξεις και πραγματική εξουσία όσον αφορά την ανάληψη δράσης σε περίπτωση που οι αλλαγές που επιφέρονται από τις ΣΟΕΣ πλήττουν τομείς των οικονομιών των χωρών ΑΚΕ. Αυτές είναι οι θετικές πτυχές που πρέπει να ενταχθούν ορθά στο πλαίσιο των διαπραγματεύσεων. Πρέπει να γνωρίζουμε πώς θα λειτουργήσουν αυτοί οι μηχανισμοί, να οικοδομήσουμε εμπιστοσύνη και να διασφαλίσουμε ότι η Ευρώπη θα επιδείξει τον ίδιο ενθουσιασμό με τις χώρες ΑΚΕ για την υλοποίηση αυτών των μηχανισμών.
<P>
Αναγνωρίσαμε ότι, προκειμένου να συναφθούν επιτυχώς οι ΣΟΕΣ, θα πρέπει να υπάρξει μεγαλύτερη δέσμευση από τις χώρες ΑΚΕ από ό,τι υπήρξε κατά τη διάρκεια των διαπραγματεύσεων. Μόνο μια αληθινή εταιρική σχέση θα εξασφαλίσει ότι οι συμφωνίες αυτές θα είναι επωφελείς για όλα τα μέρη. " επίσημη αναθεώρηση των ΣΟΕΣ, που αναμενόταν να ολοκληρωθεί τον περασμένο Δεκέμβριο, δεν μπόρεσε να παράσχει μια πλήρη και περιεκτική έκθεση για την πορεία των διαπραγματεύσεων. Αυτό είναι κάθε άλλο παρά ενθαρρυντικό, και είμαι περίεργος για το τι είδους προηγούμενο δημιουργεί κάτι τέτοιο για την πραγματική υπογραφή των συμφωνιών.
<P>
Είναι προφανές ότι θα χρειαστούν επιπρόσθετοι πόροι για την αντιμετώπιση των αλλαγών που θα επιφέρουν οι ΣΟΕΣ. " αύξηση της διευκόλυνσης των εμπορικών συναλλαγών, της τεχνικής αρωγής και υποστήριξης με σκοπό οι παραγωγοί στις χώρες ΑΚΕ να συμμορφωθούν με τα κοινοτικά πρότυπα θα πρέπει να είναι αρκετά εκτενής, ώστε να αντισταθμιστούν οι απώλειες δασμολογικών εσόδων και να βοηθηθούν οι χώρες ΑΚΕ να ωφεληθούν από την πρόσβαση στην αγορά. Στην πρώτη περίπτωση απαιτούνται μεγαλύτερες προσπάθειες, ώστε να διασφαλιστεί ότι οι ήδη υπεσχημένοι πόροι δαπανώνται έγκαιρα και αποτελεσματικά. " ΕΕ θα πρέπει να λογοδοτεί για το σύνολο της αναπτυξιακής βοήθειας που παρέχει και, μαζί με τις χώρες ΑΚΕ, πρέπει να θέτει σαφείς στόχους που προωθούν την ανταγωνιστικότητα και ανάπτυξη των χωρών ΑΚΕ.
<P>
Οι ΣΟΕΣ έχουν να διαδραματίσουν ουσιώδη ρόλο ως εργαλεία για την ανάπτυξη και, αν σχεδιαστούν κατάλληλα, μπορούν να αποτελέσουν μια ευκαιρία για την αναζωογόνηση των εμπορικών σχέσεων ΑΚΕ-ΕΕ, την προώθηση της οικονομικής διαφοροποίησης και την περιφερειακή ολοκλήρωση, καθώς και τη μείωση της φτώχειας στις χώρες ΑΚΕ.
<P>
Ανέφερα στην ομιλία μου ότι η ΕΕ πρέπει να είναι υπόλογη. Πρόκειται για χρήματα των φορολογούμενων και η δημοκρατική λογοδοσία είναι ένα θέμα που μας απασχολεί όλους και είναι σημαντικό. Αποτύχαμε από πολλές απόψεις να βοηθήσουμε τις χώρες ΑΚΕ· τώρα πιστεύω ότι έχουμε μια πραγματική ευκαιρία να κάνουμε κάτι που θα έχει αληθινό αντίκτυπο, με την προϋπόθεση ότι θα έχουμε την πρόθυμη συγκατάθεση όλων τους.
<P>
Δυστυχώς, πρέπει να φύγω και να επιστρέψω στην πατρίδα μου για προσωπικούς λόγους. Συνεργάστηκα πολύ στενά με την Επιτροπή και τον Επίτροπο. Νομίζω ότι είχαμε πολύ καλή συνεννόηση και θέλω με αυτήν την ευκαιρία να τους ευχαριστήσω. Ελπίζω ότι θα μπορέσουμε να συνεχίσουμε να εργαζόμαστε με αυτόν τον τρόπο.
<SPEAKER ID="069" NAME="Peter Mandelson">
Μέλος της Επιτροπής. (EN) Κύριε Πρόεδρε, θεωρώ αυτήν την έκθεση πολύ εποικοδομητική, πολύ ρεαλιστική και πολύ καλοδεχούμενη.
<P>
Όπως είπα πριν από λίγο καιρό στην Επιτροπή Διεθνούς Εμπορίου, η συνεισφορά του κ. Sturdy μας βοηθά να δούμε με νέα ματιά τις προκλήσεις που αντιμετωπίζουμε σε αυτές τις δύσκολες συνομιλίες που διεξάγονται υπό πίεση χρόνου. Ναι, οι διαπραγματεύσεις για τις ΣΟΕΣ προχώρησαν αργά - τόσο αργά, πράγματι, που δεν δικαιολογείται. Αλλά ταυτόχρονα πρέπει να αναγνωρίσουμε ότι οι συμφωνίες αυτές είναι νέες, καινοτόμες και φιλόδοξες. Όπου εμπλέκεται η αλλαγή, οι άνθρωποι είναι αναπόφευκτα ανασφαλείς και, συνεπώς, θέλουν να προχωρούν αργά και προσεκτικά. Πρέπει να εξισορροπήσουμε την ανάγκη μας να ολοκληρωθούν εγκαίρως αυτές οι διαπραγματεύσεις με την ανάγκη μας να σεβόμαστε τις ανασφάλειες των άλλων.
<P>
Συμφωνώ πλήρως με το σημείο εκκίνησης της έκθεσης, ότι οι ΣΟΕΣ αν σχεδιαστούν κατάλληλα μπορούν να αποτελέσουν ευκαιρία για την αναζωογόνηση των εμπορικών σχέσεων ΑΚΕ-ΕΕ. Στην πραγματικότητα, θα έλεγα ότι είναι η μοναδική μας ευκαιρία να διακόψουμε την περαιτέρω ολίσθηση του εμπορίου ΑΚΕ προς την εξάρτηση από τα βασικά προϊόντα και τη μείωση της διαφοροποίησης που αποτελούν τα χαρακτηριστικά γνωρίσματα του εμπορίου ΑΚΕ τα τελευταία είκοσι πέντε χρόνια. Αναζητήσαμε εναλλακτικές και υπάρχει πληθώρα προτάσεων και ιδεών. Καμία δεν παρέχει το νομικά ασφαλές εμπορικό καθεστώς ή τους δεσμούς με την ανάπτυξη που παρέχουν οι ΣΟΕΣ. Καμία δεν αντιμετωπίζει τον διαχωρισμό των χωρών ΑΚΕ σε εμπορικά καθεστώτα που εμποδίζουν την ανάδυση περιφερειακών αγορών και εγκλωβίζουν τις χώρες στην εξάρτηση Βορρά-Νότου.
<P>
Έτσι, είμαι ευχαριστημένος που η έκθεση αναγνωρίζει την καλή πίστη και τη φιλόδοξη προσέγγιση που υιοθετήσαμε. Ταυτόχρονα, αναγνωρίζει ότι το εμπόριο δεν είναι πανάκεια για την ανάπτυξη. Μόνο πολιτικές μεταρρυθμίσεις με γνώμονα το εσωτερικό της χώρας, οι οποίες στηρίζονται σε γερά θεμέλια χρηστής διακυβέρνησης και ένα ενθαρρυντικό περιβάλλον για τις επιχειρήσεις και τις επενδύεις μπορούν να διασφαλίσουν την οικονομική μεγέθυνση και ανάπτυξη που επιζητούν οι χώρες ΑΚΕ. Συμφωνώ, όμως, επίσης ότι το εμπόριο έχει καίρια σημασία για τη στήριξη και αξιοποίηση αυτών των μεταρρυθμίσεων και, κατ' επέκταση, για την επίτευξη ανάπτυξης και απασχόλησης χωρίς αποκλεισμούς. Για τον λόγο αυτόν, είμαι αποφασισμένος να εκμεταλλευτούμε την ευκαιρία που μας δίνεται με τις ΣΟΕΣ.
<P>
" διάσταση της ανάπτυξης των ΣΟΕΣ βρίσκεται στη χρησιμοποίηση της πρόσβασης στην αγορά και όχι απλά στην παραχώρησή της. Είναι χρηματοδότηση επενδύσεων, όχι απλά αναπτυξιακή βοήθεια. Αυτό απαιτεί νέους κανόνες κατάλληλους για τον παγκοσμιοποιημένο κόσμο, και γι' αυτό επιθυμώ τόσο πολύ οι ΣΟΕΣ να επιλαμβάνονται ζητημάτων όπως η πολιτική ανταγωνισμού, οι δημόσιες συμβάσεις και η διευκόλυνση του εμπορίου. Αλλά γνωρίζουμε τα όρια των εταίρων μας και θα εργαστούμε μαζί τους για τη σταδιακή καθιέρωση αλλαγών και τον εντοπισμό των ειδικών αναγκών και λύσεων ανά περιφέρεια. Κανείς δεν μιλά για άμεσες αλλαγές που θα συντελεστούν εν μία νυκτί ή για την επιβολή κανόνων. Θα συνεχίσουμε όμως τις συνομιλίες. Αν τραπούμε σε φυγή μπροστά στην πρόκληση θα παραμελήσουμε το καθήκον μας να δώσουμε στις χώρες ΑΚΕ το μέλλον που τους αξίζει. Θέλουμε να εξασφαλίσουμε αειφόρο ανάπτυξη, όχι μη βιώσιμη φτώχεια.
<P>
" έκθεση Sturdy ζητεί πλήρη, άνευ δασμών και ποσοστώσεων πρόσβαση στην ευρωπαϊκή αγορά για τις χώρες ΑΚΕ, και αυτό προτείνουμε και εμείς. " προσφορά της Επιτροπής για πρόσβαση στην αγορά έγινε τον Απρίλιο και προτείνει την πλήρη πρόσβαση για όλα τα προϊόντα, με μεταβατικές διατάξεις για τη ζάχαρη και το ρύζι προκειμένου να προστατευθούν οι ελεγχόμενες αγορές στις οποίες στηρίζονται οι ΑΚΕ. Αυτό εκπληρώνει τις υποσχέσεις μας να αναλάβουμε τις μέγιστες δεσμεύσεις για την πρόσβαση στην αγορά και να παραδώσουμε την πλήρη ευελιξία των κανόνων του ΠΟΕ για τις εξαιρέσεις και την εφαρμογή στις ίδιες τις χώρες ΑΚΕ.
<P>
Όλοι θα γνωρίζουν τη σημασία που δικαιολογημένα δίδουν οι ΑΚΕ στην επιπρόσθετη στήριξη για την ανάπτυξη σε αυτές τις διαπραγματεύσεις. Πρόκειται για ένα σημείο σχετικά με το οποίο ο Robert Sturdy διατύπωσε ορισμένες πολύ χρήσιμες προτάσεις. " χρηματοδότηση είναι σημαντική. Πρέπει να βοηθήσουμε τις χώρες ΑΚΕ να αδράξουν τις νέες εμπορικές ευκαιρίες που θα δημιουργήσουν οι ΣΟΕΣ. Οι ΣΟΕΣ δεν πρόκειται να αποτύχουν λόγω έλλειψης οικονομικής ενίσχυσης - αυτό μπορώ να το εγγυηθώ. Στο πλαίσιο αυτό, προτείναμε κάθε περιφέρεια που συμμετέχει στις διαπραγματεύσεις να συστήσει περιφερειακά ταμεία ΣΟΕΣ προκειμένου να δημιουργηθεί ένα μέσο που θα ανταποκρίνεται σε συγκεκριμένες ανάγκες, σύμφωνα με τα διεθνή πρότυπα, την ιδιοκτησία και τη διαχείριση του οποίου θα έχει, όμως, η χώρα ΑΚΕ που θα το χρησιμοποιεί. Τα ταμεία αυτά, τα οποία θα ήταν επίσης διαθέσιμα για τη διοχέτευση της ενίσχυσης άλλων χορηγών βοήθειας, θα μπορούσαν να συμπεριλάβουν θεσμική στήριξη προκειμένου να διασφαλιστεί ότι υπάρχει ικανότητα εφαρμογής των ΣΟΕΣ: ανταγωνιστικότητα του ιδιωτικού τομέα - από την πρόσβαση στη χρηματοδότηση ως τον βιομηχανικό επανεξοπλισμό, ως τη βελτίωση των προτύπων ΥΦΠ· και οικονομική βοήθεια προς εκείνες τις χώρες που αντιμετωπίζουν δημοσιονομική πρόκληση λόγω της μείωσης των δασμολογικών φραγμών, καθώς τα έσοδα μετακινούνται από τις κυβερνήσεις στους καταναλωτές.
<P>
Συνεπώς, η φιλοδοξία μας είναι σαφής: να δημιουργήσουμε, μέσω των ΣΟΕΣ, ένα εμπορικό και αναπτυξιακό εργαλείο, το οποίο θα κινητοποιήσει τις επενδυτικές ροές, την εσωτερική ζήτηση, τη δραστηριότητα του ιδιωτικού τομέα και τη δημιουργία θέσεων εργασίας και, με αυτόν τον τρόπο, θα δημιουργήσει μια βιώσιμη φορολογική βάση για τις κυβερνήσεις των χωρών ΑΚΕ για να λειτουργούν, να παρέχουν βασικές υπηρεσίες και να αποφασίζουν το δικό τους οικονομικό μέλλον απαλλαγμένες από τις παρεκκλίσεις, τις παραχωρήσεις και τους περιορισμούς των κανόνων του ΠΟΕ.
<P>
Επιτρέψτε μου να ολοκληρώσω με μια γενικότερη πολιτική παρατήρηση. Υπήρξαν επικρίσεις, και από βουλευτές του Ευρωπαϊκού Κοινοβουλίου, για αυτές τις διαπραγματεύσεις, και ανησυχίες, ιδίως από τους εταίρους μας ΑΚΕ, σχετικά με το περιεχόμενο, ή κάποιες πτυχές, των διαπραγματεύσεων. Τώρα, όμως, σημειώνουμε πρόοδο σε αυτές τις διαπραγματεύσεις. Υπάρχει μια θετική δυναμική στις διαπραγματεύσεις. Έχουμε την πραγματική προοπτική να παγιώσουμε μια βαθιά εταιρική σχέση για την ανάπτυξη μεταξύ της ΕΕ και των χωρών ΑΚΕ. Οι συνέπειες της αποτυχίας θα ήταν εξαιρετικά καταστροφικές για την ΕΕ και για τον στόχο της ισόρροπης, δυναμικής ανάπτυξης στις χώρες ΑΚΕ. Για τον λόγο αυτόν, χαιρετίζω την παρούσα έκθεση και τη στήριξη του Κοινοβουλίου για τη σύναψη αυτών των συμφωνιών. Θέλω να εκφράσω και πάλι την εκτίμησή μου για την επιχειρηματολογία, τις προτάσεις και συστάσεις που περιέχονται σε αυτήν.
<SPEAKER ID="070" NAME="Jean-Pierre Audy">
εξ ονόματος της Ομάδας PPE-DE. - (FR) Κύριε Πρόεδρε, κύριε Επίτροπε, κυρίες και κύριοι, αρχικά, θέλω να ζητήσω συγνώμη εκ μέρους της συναδέλφου μου, κ. Sudre, η οποία δεν κατέστη δυνατόν να παρευρίσκεται λόγω συνάντησης με τον νέο γάλλο πρωθυπουργό, κ. Fillon. Θα ήθελε να παρέμβει σε σχέση με το θέμα της προσιδιάζουσας κατάστασης των εξόχως απόκεντρων περιφερειών της Ένωσης, για τις οποίες είναι ιδιαίτερη η ευαισθησία της. Θέλω, επίσης, να συγχαρώ τον φίλο μου, κ. Sturdy, για το εύρος και την ποιότητα του έργου που επιτέλεσε σε αυτήν την έξοχη έκθεση πρωτοβουλίας.
<P>
" Ευρωπαϊκή Ένωση πρέπει να συνάψει με τις χώρες της Αφρικής, της Καραϊβικής και του Ειρηνικού, με τις λεγόμενες χώρες ΑΚΕ, δηλαδή, συμφωνίες οικονομικής εταιρικής σχέσης, τις λεγόμενες ΣΟΕΣ. Αυτές οι συμφωνίες στοχεύουν στην ενίσχυση της οικονομικής ανάπτυξης, στην περιφερειακή ολοκλήρωση και στην καταπολέμηση της φτώχειας σε έξι μεγάλες μειονεκτούσες ζώνες του πλανήτη. Συμφώνως προς το πνεύμα του Κοτόνου, πρέπει να υπενθυμίζουμε ακατάπαυστα ότι οι ΣΟΕΣ δεν πρέπει να συνοψίζονται σε απλές συμφωνίες ελευθέρων συναλλαγών, στο πλαίσιο του Παγκόσμιου Οργανισμού Εμπορίου, αλλά να αντιπροσωπεύουν μια πραγματική εταιρική σχέση, γεγονός που θα επιτρέψει τη διαμόρφωση ενός νέου πλαισίου παρέμβασης, πρόσφορου για την ανάπτυξη των οικονομιών των χωρών ΑΚΕ και, επομένως, της σταθεροποίησης της ειρήνης, κυρίως στην αφρικανική ήπειρο, με μια δυναμική περιφερειακής ολοκλήρωσης.
<P>
Λόγω της γεωγραφικής τους θέσης, σε κοντινή απόσταση από πολλές χώρες ΑΚΕ, οι υπερπόντιες κοινότητες, είτε ανήκουν στην επικράτεια της Ένωσης είτε όχι, πρέπει να είναι στον πυρήνα αυτών των προτιμησιακών και αμοιβαίων συμφωνιών. " ιδιαίτερη κατάσταση των εξόχως απόκεντρων περιφερειών και των χωρών σε υπερπόντια εδάφη πρέπει απαραιτήτως να ληφθεί υπόψη στο πλαίσιο αυτής της διαπραγμάτευσης, βάσει των παραγράφων 2 και 3 του άρθρου 299 της Συνθήκης. Πρέπει να εμπλέξουμε όσο το δυνατόν εκ προοιμίου στη διαπραγμάτευση τις εξόχως απόκεντρες περιφέρειες και τα υπερπόντια εδάφη για να εξετάσουμε διαφοροποιήσεις όσον αφορά την πρόσβαση στην αγορά και για να συντονίσουμε τους αντίστοιχους τρόπους στήριξης, προκειμένου να ενισχύσουμε την ένταξή τους στο περιφερειακό περιβάλλον τους.
<P>
Σε αυτό το πλαίσιο, κυρίες και κύριοι, σας παροτρύνω να υποστηρίξετε την τροπολογία την οποία συνυπέγραψαν η κ. Sudre και ο κ. Sturdy, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, και η οποία στοχεύει στην εξεύρεση μιας έξυπνης ισορροπίας μεταξύ της περιφερειακής ολοκλήρωσης αυτών των υπερπόντιων εδαφών και των ιστορικών και γεωπολιτικών δεσμών που τις ενώνουν με την Ευρώπη.
<SPEAKER ID="071" NAME="Margrietus van den Berg">
εξ ονόματος της Ομάδας PSE. - (NL) Κύριε Πρόεδρε, κύριε Επίτροπε, είμαι ευγνώμων στον κ. Sturdy. Όλοι συμφωνούν ότι το εμπόριο μπορεί να βοηθήσει στην καταπολέμηση της φτώχειας. Δυστυχώς, τα εμπορικά οφέλη για τις χώρες ΑΚΕ, τα οποία προβλέπει η Συμφωνία του Κοτονού, ελάχιστη ισχύ έχουν στην πράξη, όπως, μάλιστα, και η πρωτοβουλία "Όλα εκτός από όπλα".
<P>
Όλα αυτά αποδίδονται στην ανεπαρκή κατάσταση του εμπορίου στις εν λόγω αναπτυσσόμενες χώρες, στις υψηλές, τυποποιημένες ευρωπαϊκές απαιτήσεις εισαγωγών και στους κανόνες προέλευσης που δεν έχουν αναθεωρηθεί ή προσαρμοστεί σε πρακτικές καταστάσεις μέχρι σήμερα. Λόγω αυτών των προβλημάτων, οι χώρες ΑΚΕ δεν λειτουργούν στο πλαίσιο της παγκόσμιας οικονομίας· αν μη τι άλλο, απομακρύνονται από αυτήν.
<P>
Γι' αυτόν τον λόγο, η συζήτηση για τις συμφωνίες οικονομικής εταιρικής σχέσης δεν πρέπει, καταρχήν, να αφορά την επίτευξη συμφωνιών ελευθέρων συναλλαγών, αλλά μάλλον τη σύναψη αναπτυξιακών συμβάσεων. Αυτό που είναι κεντρικό σε αυτές τις αναπτυξιακές συμβάσεις είναι η ανάπτυξη του εμπορίου στην ίδια την περιφέρεια, συμπεριλαμβανομένου του θεσμικού πλαισίου και των προσωπικών μέσων που είναι δύσκολο να βρεθούν, μαζί με τους Στόχους της Χιλιετίας. Μόνο πολύ αργότερα μπορούμε να εξετάσουμε το άνοιγμα των αγορών για την ΕΕ. Εκεί έγκειται το πρόβλημα, κατά τη γνώμη μας.
<P>
Όλα φαίνεται ότι είναι δρομολογημένα για την 1η Ιανουαρίου 2008, γεγονός που είναι φυσικά λογικό, διότι η προθεσμία εκπνέει την 1η Ιανουαρίου, αλλά στο μεταξύ η ευελιξία που παρέχεται τώρα στις διαπραγματεύσεις συνδέεται, στην πραγματικότητα, ανεπαρκώς με τους δείκτες ανάπτυξης και ακόμα περισσότερο με αόριστες χρονικές ενδείξεις. Τέθηκε η ιδέα των 25 ετών, αν και δεν αναφέρθηκε πουθενά ρητά.
<P>
Είναι η Επιτροπή διατεθειμένη να συνδέσει την πρόσβαση της ΕΕ στις εν λόγω αγορές με το αναπτυξιακό σημείο αναφοράς, ώστε να είμαστε βέβαιοι ότι οι τοπικές αγορές εκεί είναι έτοιμες γι' αυτό; Όσον αφορά τις περιφέρειες που αποφασίζουν τελικά κατά μιας ευρωπαϊκής συμφωνίας εταιρικής σχέσης (ΣΟΕΣ) -και θέλουμε να επαναλάβουμε ότι οι διαπραγματεύσεις επί αυτού του θέματος χαίρουν της αμέριστης υποστήριξής μας- αλλά αν αποφασιστεί να μην συναφθεί ΣΟΕΣ, είναι η Επιτροπή επίσης διατεθειμένη να δεχθεί την εναλλακτική ενός Συστήματος Γενικευμένων Προτιμήσεων (ΣΓΠ+);
<P>
Γνωρίζουμε την τεχνική συζήτηση, αλλά κατά τη γνώμη μας, αν εξαιρέσουμε τις μπανάνες και τη ζάχαρη -καθώς αυτές ουσιαστικά έχουν βγει από τη συζήτηση, ειδικά από εμάς- πρόκειται για μια πολύ ρεαλιστική εναλλακτική στις σημερινές συνθήκες εμπορίου. Αν η ΕΕ είναι διατεθειμένη να δεσμευτεί για μια ταχεία μεταρρύθμιση των κανόνων προέλευσης -και αυτό είναι κάτι που ο Επίτροπος επιβεβαίωσε σε μια άλλη συζήτηση πριν από λίγο- τότε αυτό θα μπορούσε να σημαίνει ότι μπορούμε να σημειώσουμε πρόοδο σε αυτό το πλαίσιο.
<P>
Όσον αφορά τα θέματα της Σιγκαπούρης, πιστεύω ότι είναι υπέροχο, φυσικά, αν οι περιφέρειες θέλουν να κάνουν κάτι με αυτά κάποια στιγμή. Δεν υπάρχει τίποτα κακό σε αυτό, αν και δεν πρέπει να επιβάλουμε τίποτα.
<P>
Είναι τεράστιας σημασίας να τηρηθεί η προθεσμία των διαπραγματεύσεων για τη ΣΟΕΣ, όπως επεσήμανα προηγουμένως. Γι' αυτό ακριβώς θέλουμε να εστιάσουμε στο σκεπτικό των αναπτυξιακών συμβάσεων, για το οποίο η Σοσιαλιστική Ομάδα στο Ευρωπαϊκό Κοινοβούλιο συμβούλεψε να δώσουμε στον εαυτό μας περιθώριο κατά τη διάρκεια των διαπραγματεύσεων και χρόνο, περιεχόμενο και χρήμα και να συνάψουμε μια σύμβαση διαπραγμάτευσης με την αληθινή έννοια του όρου. Αν οι ΣΟΕΣ εξελίσσονταν με αυτόν τον τρόπο, αυτό θα ήταν φανταστικό, αν όχι, τότε απλώς αυτό δεν αποτελεί καλή προσφορά. Σας ζητώ να φέρετε το ΣΓΠ+ στο τραπέζι των διαπραγματεύσεων ως πραγματική εναλλακτική λύση και να το συζητήσετε ανοιχτά.
<SPEAKER ID="072" NAME="Sajjad Karim">
εξ ονόματος της Ομάδας ALDE. - (EN) Κύριε Πρόεδρε, θέλω να ευχαριστήσω τον εισηγητή για την προσέγγιση που επέλεξε. " προσέγγιση του κ. Sturdy να λάβει ως σημείο εκκίνησης το ψήφισμα της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ που εγκρίθηκε στο Μπαρμπάντος εξασφάλισε ότι η έκθεση αυτή θα σήμαινε τη μετακίνηση από ένα μέρος συμβιβασμού.
<P>
Συνολικά, η Ομάδα μου έμεινε ικανοποιημένη με το ύφος και την ισορροπία της προσέγγισης, και γι' αυτό δεν καταθέσαμε καμία τροπολογία. Ωστόσο, εξακολουθούμε να προβληματιζόμαστε για μια αντίφαση που χαρακτηρίζει την έκθεση, αλλά και τη διεξαγωγή των ίδιων των διαπραγματεύσεων: αφενός, προτρέπουμε τους διαπραγματευτές να εντείνουν τις προσπάθειες για ολοκλήρωση των διαπραγματεύσεων πριν από το τέλος του τρέχοντος έτους και, αφετέρου, καλούμε την Επιτροπή να μην ασκεί αδικαιολόγητη πίεση στις χώρες ΑΚΕ. Και οι δύο δηλώσεις είναι σωστές, αλλά σίγουρα δεν μπορεί να υπάρχει τίποτα πιο πιεστικό από ένα ρολόι που χτυπά, χωρίς αποδεκτή συμφωνία στο τραπέζι και χωρίς να έχει προκύψει καμία προφανώς κατάλληλη εναλλακτική.
<P>
Ο Επίτροπος είναι εξοικειωμένος με τις δυσκολίες που παρουσιάζουν οι προθεσμίες. Δεν ασχολούμαστε μόνο με τις διαπραγματεύσεις για τις ΣΟΕΣ, αλλά σε ένα ευρύτερο πλαίσιο έχουμε χρονοδιαγράμματα για την περιφερειακή ολοκλήρωση και, φυσικά, για τον προβληματικό Γύρο της Ντόχα. Το γεγονός ότι δεν έχουμε συμφωνία στον ΠΟΕ έχει καταστήσει ακόμη πιο δυσχερείς τις διαπραγματεύσεις αυτές, καθώς οι χώρες ΑΚΕ δεν μπορούν ακόμη να προβλέψουν εάν και τι θα προκύψει για αυτές από τη Ντόχα.
<P>
Όλα αυτά, ωστόσο, διαποτίζονται από την ανάπτυξη. Για να καταστήσει την αυξημένη ελευθέρωση μοχλό για τη μείωση της φτώχειας και την οικονομική ανάπτυξη, η Ευρωπαϊκή Ένωση πρέπει να ενοποιήσει τις εμπορικές και αναπτυξιακές πολιτικές της, και αυτό δεν είναι πουθενά πιο σημαντικό από ό,τι στην περίπτωση των ΑΚΕ και των ΣΟΕΣ.
<P>
" ΕΕ κατηγορείται ότι δίνει μεγαλύτερη βαρύτητα στην ετήσια προθεσμία παρά στην ανάπτυξη. Για να αντικρούσουμε αυτές τις κατηγορίες, καλώ τον Επίτροπο να καταδείξει την ευελιξία και τη δέσμευση της Επιτροπής για τα μελήματα των ΑΚΕ αναλαμβάνοντας μια γνήσια διερεύνηση εναλλακτικών προσανατολισμένων στην ανάπτυξη και, αν μη τι άλλο, αν δεν έχουμε μια εφαρμόσιμη συμφωνία μέχρι την παρέλευση της προθεσμίας, δυνάμει της Συμφωνίας του Κοτονού πρέπει να παράσχουμε τουλάχιστον ισοδύναμη πρόσβαση στην αγορά στις χώρες ΑΚΕ την 1η Ιανουαρίου 2008.
<P>
" Ευρωπαϊκή Ένωση έχει τα μέσα για να αναλάβει μια τέτοια άσκηση. Εν τω μεταξύ, οι χώρες ΑΚΕ παλεύουν σε οικονομικό και τεχνικό επίπεδο. Δαπανήσαμε ήδη πάρα πολύ χρόνο συζητώντας τη βοήθεια της ΕΕ για το εμπόριο σήμερα το πρωί και οι δύο εισηγητές συνεργάστηκαν στενά για να διασφαλίσουν ότι οι δύο εκθέσεις θα κινούνται στο ίδιο πνεύμα.
<P>
Το πρόγραμμα βοήθειας της ΕΕ για το εμπόριο είναι καίριας σημασίας, καθώς θα επιτρέψει στις λιγότερο ανεπτυγμένες χώρες στις ΑΚΕ να μεγιστοποιήσουν τα οφέλη της αυξημένης ελευθέρωσης, και το Συμβούλιο έχει ήδη επιβεβαιώσει ότι ένα σημαντικό μερίδιο της αυξημένης συνδρομής που σχετίζεται με το εμπόριο θα αφιερωθεί στις χώρες ΑΚΕ.
<P>
Οι χώρες ΑΚΕ θα συνεχίσουν να απαιτούν σημαντική αναπτυξιακή βοήθεια για να αντιμετωπίσουν τους περιορισμούς τους όσον αφορά την προσφορά και να μπορέσουν να εμπορεύονται πέραν του επόμενου ΕΤΑ. Θέλω να δω την Επιτροπή και τα κράτη μέλη να συνεργάζονται προς την κατεύθυνση της σημαντικής αύξησης του ποσού της βοήθειας για το εμπόριο που διατίθεται, καθώς η ζήτηση από τις χώρες ΑΚΕ θα αυξηθεί μέσω της εφαρμογής των ΣΟΕΣ. Πρέπει, ωστόσο, να αναγνωρίσουμε τις ηθικές δυσκολίες που υπάρχουν όταν ένας σημαντικός χορηγός βοήθειας κάθεται στο τραπέζι των διαπραγματεύσεων απέναντι από έναν βασικό αποδέκτη της βοήθειας για το εμπόριο.
<P>
" Επιτροπή δεν πρέπει να επηρεάζει την προοπτική της βοήθειας συνδέοντας τη μελλοντική συνδρομή για την ανάπτυξη με τις παραχωρήσεις που θα κάνουν οι ΑΚΕ στο θέμα των ΣΟΕΣ. " βοήθεια, εξ ορισμού, μπορεί να χρησιμοποιηθεί ως καρότο, αλλά δεν πρέπει σε καμία περίπτωση να χρησιμοποιηθεί ως μαστίγιο αν οι ΣΟΕΣ δεν συναφθούν μέχρι το τέλος του 2007 που είναι η προθεσμία.
<P>
" βοήθεια για το εμπόριο έχει βέλτιστα αποτελέσματα όταν εξυπηρετεί μια κοινή δέσμη στόχων μεταξύ χορηγού και αποδέκτη.
<P>
Με την Επιτροπή Διεθνούς Εμπορίου και την αντιπροσωπεία του Κοινοβουλίου στην Κοινοβουλευτική Συνέλευση Ίσης Εκπροσώπησης ΑΚΕ-ΕΕ, ο Επίτροπος έχει μια πληθώρα βουλευτών που είναι έμπειροι και πρόθυμοι να συνεργαστούν μαζί του για τις ΣΟΕΣ. Καθώς το ρολόι συνεχίζει να χτυπά, καλώ τον Επίτροπο να συνεργαστεί μαζί τους για να βρεθεί μια εναλλακτική στις ΣΟΕΣ λύση, που θα είναι προσανατολισμένη στην ανάπτυξη και θα ικανοποιεί τελικά τις ανάγκες των ΑΚΕ.
<SPEAKER ID="073" NAME="Leopold Józef Rutowicz">
εξ ονόματος της Ομάδας UEN. - (PL) Κύριε Πρόεδρε, κυρίες και κύριοι, η έκθεση του κ. Sturdy σχετικά με τις συμφωνίες οικονομικής εταιρικής σχέσης παρέχει μια ακριβή περιγραφή της σημερινής κατάστασης.
<P>
Παρά την ισχυρή δέσμευση της Ευρωπαϊκής Ένωσης, η σημερινή κατάσταση δεν είναι καλή. " συνεργασία που βασίζεται σε συμφωνίες οι οποίες δεν λαμβάνουν υπόψη την παγκόσμια αγορά και τις αρχές που καθορίζονται από τον ΠΟΕ δεν αποτελεί καλό σημάδι για τις συμφωνίες εταιρικής σχέσεις στο πλαίσιο των χωρών ΑΚΕ.
<P>
" βοήθεια της Ευρωπαϊκής Ένωσης σε αυτές τις χώρες πρέπει να στοχεύει πρώτα από όλα στην προώθηση παραγωγής που δεν θα είναι ανταγωνιστική για τους παραγωγούς της ΕΕ. Δεν πρέπει, ωστόσο, να δημιουργεί σύγκρουση συμφερόντων. Τα εν λόγω προϊόντα μπορούν να πωλούνται στην αγορά της Ευρωπαϊκής Ένωσης με βάση πολυετείς συμφωνίες. Θα μπορούσα να αναφέρω ως παράδειγμα τα προϊόντα εξόρυξης και τα βιοκαύσιμα. Εκτός από την ανθρωπιστική βοήθεια, η κύρια προτεραιότητα για αυτές τις χώρες είναι η βοήθεια για τη δημιουργία θέσεων απασχόλησης.
<P>
Οι συμφωνίες εταιρικής σχέσης με τις χώρες ΑΚΕ πρέπει να είναι σύμφωνες με την οικονομική στρατηγική της Ευρωπαϊκής Ένωσης. Οι νέες συμφωνίες πρέπει να βασιστούν σε αρχές που θα καθοριστούν από την Ευρωπαϊκή Ένωση, το Ευρωπαϊκό Κοινοβούλιο και τις χώρες ΑΚΕ.
<SPEAKER ID="074" NAME="Frithjof Schmidt">
εξ ονόματος της Ομάδας Verts/ALE. - (DE) Κύριε Πρόεδρε, τώρα οι διαπραγματεύσεις εισέρχονται σε καθοριστική φάση και δεν πρέπει να επιτρέψουμε να αποτύχουν. Ωστόσο, είναι επίσης σαφές ότι η μεγάλη πίεση χρόνου βαρύνει υπερβολικά τις πιο αδύναμες από τις χώρες εταίρους μας. Αυτό μας το λένε επανειλημμένα.
<P>
Γι' αυτό, χρειαζόμαστε έναν συνειδητά πιο ευέλικτο εμπορικό προγραμματισμό πέρα από την 1η Ιανουαρίου 2008. Πρέπει να διδαχθούμε από τα σφάλματα του Γύρου της Ντόχα, όπου υπήρχε επίσης μια απαραβίαστη ημερομηνία που τελικά ξεπεράστηκε. Αυτό δεν θα είναι δύσκολο να το εξηγήσουμε στον ΠΟΕ μετά από τα αποτελέσματα που επιτεύχθηκαν εν τω μεταξύ. Εδώ έγινε και λόγος για εναλλακτικές λύσεις, όπως για παράδειγμα για την επέκταση των ΣΓΠ+. Αυτός θα μπορούσε να είναι ένας πιθανός δρόμος, ένας δρόμος για τον οποίο πρέπει να προετοιμαστούμε, γιατί δεν πρέπει να συμβεί αυτό απροειδοποίητα. Πρέπει να σταματήσουμε να παραφορτώνουμε τις διαπραγματεύσεις με κανόνες για τις επενδύσεις στον τομέα παροχής υπηρεσιών. Αυτό δυσκολεύει τις διαπραγματεύσεις, δεν βοηθάει στη γρήγορη ολοκλήρωσή τους και δεν μας αφήνει να επικεντρωθούμε στα ουσιώδη.
<SPEAKER ID="075" NAME="Vittorio Agnoletto">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, ο τρόπος με τον οποίο διεξάγονται οι διαπραγματεύσεις για τις ΣΟΕΣ από την Ευρωπαϊκή Επιτροπή με την υποστήριξη του Συμβουλίου, θέτει σε κίνδυνο την οικονομική και διατροφική ανεξαρτησία των χωρών ΑΚΕ, αποκλείει κάθε πιθανή ελπίδα των χωρών αυτών να σταθεροποιήσουν τις παραγωγικές τους αλυσίδες αυξάνοντας την προστιθέμενη αξία της παραγωγής τους και τις εκθέτει, έτσι, στον κίνδυνο μιας περαιτέρω αποβιομηχανοποίησης.
<P>
Οι κοινωνικές και περιβαλλοντικές επιπτώσεις ενός ανεξέλεγκτου ανοίγματος των τοπικών αγορών στις διεθνείς επενδύσεις, οι οποίες προσανατολίζονται κατά κύριο λόγο στην εκμετάλλευση των φυσικών πόρων και των προϊόντων της γης, θα προστίθετο αρνητικά στην έλλειψη πραγματικών οικονομικών κερδών για τους λαούς αυτών των χωρών. Οι μόνοι που θα επωφελούντο θα ήταν οι μεγάλες ευρωπαϊκές πολυεθνικές επιχειρήσεις. Επίσης, σε κεφάλαια όπως τα επονομαζόμενα ζητήματα της Σιγκαπούρης, το εμπόριο των υπηρεσιών και τα δικαιώματα της πνευματικής ιδιοκτησίας, θα αντιμετωπίσουμε ακόμη πιο περιοριστικούς κανόνες σε σχέση με εκείνους που θέσπισε ο ίδιος ο Παγκόσμιος Οργανισμός Εμπορίου. Μια συμφωνία ΠΟΕ-συν θα σπρώξει τους λαούς της Αφρικής ακόμη περισσότερο στο βάραθρο της ανέχειας.
<P>
Στην Αφρική κινδυνεύει η σταθερότητα ολόκληρων αγροτικών κοινοτήτων και χιλιάδες θέσεις εργασίας στη μεταποιητική βιομηχανία. Χωρίς εργασία, το μόνο που απομένει είναι η μετανάστευση αναζητώντας την τύχη στα σαπιοκάραβα που κατακλύζουν και πάλι τις τελευταίες ημέρες τις ευρωπαϊκές ακτές της Μεσογείου.
<P>
Ως Συνομοσπονδιακή Ομάδα της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών, ζητάμε τη διακοπή των διαπραγματεύσεων ΣΟΕΣ με τον τρόπο που διεξάγονται και να ξεκινήσουμε από νέες βάσεις, θέτοντας στο επίκεντρο την κοινωνική δικαιοσύνη, την αλληλεγγύη και την αυτόνομη ανάπτυξη των λαών. Θεωρούμε αδιανόητο και παράλογο το γεγονός ότι η Ευρωπαϊκή Επιτροπή απαιτεί να μην προβλέπεται από τις διαπραγματεύσεις ΣΟΕΣ καμία παράταση, ενώ οι διαπραγματεύσεις του Γύρου της Ντόχα έχουν τελματώσει.
<P>
Αντιθέτως, όλη η Ευρωπαϊκή Ένωση πρέπει να καταβάλει προσπάθειες στο πλαίσιο του ΠΟΕ ώστε να επιτευχθεί η αναγνώριση ενός μεταβατικού καθεστώτος, για να διατηρηθεί ένα σύστημα εμπορικών προτιμήσεων υπέρ των χωρών ΑΚΕ, έως ότου οριστικοποιηθεί μια νέα συμφωνία. Για όλους αυτούς και για πολλούς άλλους λόγους, που δεν έχω τον χρόνο να αναπτύξω εδώ, η απόφαση της Ομάδας μου είναι να καταψηφίσει την έκθεση Sturdy.
<SPEAKER ID="076" NAME="Jerzy Buzek" AFFILIATION="PPE-DE">
(PL) Σας ευχαριστώ, κύριε Πρόεδρε. Λαμβάνω τον λόγο και με την ιδιότητά μου ως μέλος της μόνιμης αντιπροσωπείας της Ευρωπαϊκής Ένωσης στις χώρες ΑΚΕ. Θέλω να ευχαριστήσω τον Επίτροπο για τη δήλωσή του και υποστηρίζω τα κύρια σημεία της. Οφείλω να ευχαριστήσω ιδιαίτερα τον εισηγητή, κ. Sturdy. Είναι μια πολύ καλή και εκτενής έκθεση, αλλά περιέχει 53 λεπτομερή σημεία. Σχεδόν αντιστοιχεί σε οδηγίες διαπραγμάτευσης.
<P>
Θέλω να τονίσω τον επαγγελματισμό του έργου που αναλήφθηκε, αλλά με απασχολεί μια συγκεκριμένη πολιτική πτυχή που θα έπρεπε να ανακύπτει από μια έκθεση του Ευρωπαϊκού Κοινοβουλίου. Θα ήθελα να αναφερθώ στα πέντε πιο σημαντικά σημεία σχετικά με την επίδραση που μπορούμε να έχουμε εμείς, το Ευρωπαϊκό Κοινοβούλιο, στις διαπραγματεύσεις.
<P>
Πρώτον, είναι σημαντικό να διασαφηνιστεί η πτυχή της αειφόρου ανάπτυξης των συμφωνιών οικονομικής εταιρικής σχέσης. Επί του παρόντος, δεν είναι απολύτως σαφής στις χώρες με τις οποίες διαπραγματευόμαστε.
<P>
Δεύτερον, πρέπει να γίνει κατανοητό ότι το άνοιγμα της αγοράς στο πλαίσιο των συμφωνιών οικονομικής εταιρικής σχέσης, απλώς το άνοιγμα της αγοράς, δεν βελτιώνει από μόνο του την ανταγωνιστικότητα. Είναι πολύ σημαντικό για τους εταίρους μας στις χώρες ΑΚΕ να το κατανοήσουν και αυτό.
<P>
Τρίτον, πρέπει να βρούμε τρόπους να ενθαρρύνουμε τις μεταρρυθμίσεις σε αυτές τις χώρες, μέσω προτιμήσεων, κινήτρων, καθώς και μέσω επιστημονικής και εκπαιδευτικής βοήθειας και προσωπικών ανταλλαγών. Το όλο θέμα αφορά τη γενική πολιτιστική ανάπτυξη, η οποία είναι ορισμένες φορές ακόμα πιο σημαντική από το άνοιγμα της αγοράς σε προϊόντα.
<P>
Τέταρτον, πρέπει να προστατεύσουμε ορισμένους ειδικούς και ευαίσθητους τομείς όπως η γεωργία σε αυτές τις χώρες. Πρέπει να παράσχουμε προστασία για ιδιαίτερες κοινωνικές ομάδες. Ορισμένες από αυτές, για παράδειγμα οι γυναίκες, μπορεί επίσης να απειλούνται στο πλαίσιο των μεμονωμένων διατάξεων. Πρέπει να διευθετηθούν ειδικές προτιμήσεις για θέματα που σχετίζονται με τα φάρμακα και την υγειονομική περίθαλψη.
<P>
Το πέμπτο και τελευταίο σημείο μου είναι ότι η ολοκλήρωση και η περιφερειακή συνεργασία εκεί, επί τόπου, είναι θεμελιώδης. Και η Ευρωπαϊκή Ένωση αναπτύχθηκε με βάση την αμοιβαία συνεργασία, και πρέπει να το τονίσουμε αυτό.
<SPEAKER ID="077" NAME="Kader Arif" AFFILIATION="PSE">
(FR) Κύριε Πρόεδρε, κύριε Επίτροπε, κυρίες και κύριοι, η διαπραγμάτευση των συμφωνιών οικονομικής εταιρικής σχέσης μεταξύ της Επιτροπής και των χωρών ΑΚΕ εγείρει ζωηρότατες ανησυχίες στις τελευταίες και εξελίσσεται σε ένα κλίμα που δεν συνάδει με την ιστορική εταιρική σχέση που μας συνδέει.
<P>
" Ευρώπη εκλαμβάνεται ότι επιδιώκει να επιβάλει πάση θυσία ζώνες ελευθέρων συναλλαγών σε χώρες οι οποίες συγκαταλέγονται μεταξύ των πλέον φτωχών στον κόσμο, και δη με τους όρους της. Διακυβεύεται πλέον η σχέση εμπιστοσύνης με τις χώρες ΑΚΕ.
<P>
Πρέπει να επαναλάβουμε τις διαπραγματεύσεις σε νέα βάση για να ανταποκριθούμε στις ανησυχίες που εγείρονται στις χώρες ΑΚΕ όσον αφορά τον αντίκτυπο των ΣΟΕΣ στο μέλλον των οικονομιών τους, των οποίων πολλοί τομείς δεν θα μπορέσουν να αντισταθούν στον περιορισμό της δασμολογικής προστασίας και σε μια κατάσταση όπου θα βρίσκονται αντιμέτωποι με τον ανεξέλεγκτο ανταγωνισμό με την ευρωπαϊκή οικονομία.
<P>
" Επιτροπή πρέπει να επανέλθει στις αρχές οι οποίες θεσπίστηκαν με τη Συμφωνία του Κοτόνου. Στόχος είναι η ανάπτυξη και όχι η αμοιβαιότητα στο άνοιγμα των αγορών. Μια τέτοια αρχή θα αντίβαινε στον καθορισμένο στόχο, αν ληφθούν υπόψη οι αναπτυξιακές ανισότητες, οι οποίες δεν θα εξαλειφθούν σε μια εικοσαετία. Έτσι, αυτές οι χώρες πρέπει να έχουν τη δυνατότητα επιλογής μεταξύ μιας ΣΟΕΣ ή μιας μορφής προτιμησιακής συμφωνίας.
<P>
Πρέπει να προσφέρουμε σε αυτές τις χώρες που δεν θα έχουν υπογράψει ΣΟΕΣ μέχρι τα τέλη του 2007 πρόσβαση στην αγορά σε ίδιο τουλάχιστον βαθμό με το προτιμησιακό καθεστώς, το οποίο απολαμβάνουν στην τρέχουσα φάση, καθώς καμία από αυτές δεν πρέπει να περιέλθει σε μειονεκτικότερη κατάσταση στην εκπνοή αυτών των συμφωνιών.
<P>
Επιπλέον, οι υπηρεσίες και τα θέματα της Σιγκαπούρης δεν πρέπει συμπεριληφθούν στη διαπραγμάτευση. " μόνη υποχρέωση από την άποψη της συμμόρφωσης προς τους κανόνες του ΠΟΕ αφορά τις προτιμήσεις οι οποίες χορηγούνται για το εμπόριο των αγαθών. Αυτά τα θέματα αφαιρέθηκαν από τις διαπραγματεύσεις σε επίπεδο ΠΟΕ, κατόπιν αιτήματος των αναπτυσσόμενων χωρών. Δεν πρέπει να τεθούν εκ νέου ωμά στις χώρες ΑΚΕ. Αυτά τα ζητήματα εμπίπτουν καταρχήν στην αρμοδιότητα των περιφερειακών ομάδων των χωρών ΑΚΕ, των οποίων πρέπει να σεβαστούμε την κυριαρχία επί του θέματος. Επομένως, η Επιτροπή πρέπει να τα αποσύρει από τη διαπραγμάτευση.
<P>
Πέραν αυτού, τα κοινοβούλια των χωρών ΑΚΕ και το Ευρωπαϊκό Κοινοβούλιο, όπως και η κοινωνία των πολιτών, πρέπει να έχουν πρόσβαση σε όλα τα στοιχεία της διαπραγμάτευσης, να υπάρχει διαβούλευση μαζί τους και να εμπλέκονται καθ' όλη τη διαδικασία.
<P>
Τέλος, αν απαιτείται παράταση προθεσμιών για την αίσια έκβαση της διαπραγμάτευσης καλών συμφωνιών οικονομικής εταιρικής σχέσης, η Επιτροπή πρέπει να επιδείξει ευελιξία και να τις προασπιστεί καταρχήν ενώπιον των μελών του ΠΟΕ.
<SPEAKER ID="078" NAME="Johan Van Hecke" AFFILIATION="ALDE">
(NL) Κύριε Πρόεδρε, ο κ. Sturdy συνέταξε μια ισορροπημένη έκθεση η οποία λαμβάνει επίσης υπόψη τη δίκαιη κριτική που εκφράστηκε από τους εταίρους ΑΚΕ σύμφωνα με την οποία, κατά τη διάρκεια των διαπραγματεύσεων, η ΕΕ δεν ακούει επαρκώς τα παράπονά τους, ενώ αντ' αυτού επιβάλλει με υπερβολική προθυμία όρους μονομερώς.
<P>
Θέλω να αναφερθώ σε μια πτυχή που συχνά παραβλέπεται, δηλαδή στην περιφερειακή πτυχή της συμφωνίας οικονομικής εταιρικής σχέσης (ΣΟΕΣ): την ενίσχυση του εμπορίου μεταξύ Νότου-Νότου. Οι αναπτυξιακοί στόχοι μπορούν να επιτευχθούν μόνο αν ο στόχος των ΣΟΕΣ ενθαρρύνει την καλή οικονομική διαχείριση, προωθεί την περιφερειακή ενσωμάτωση των οικονομιών των χωρών ΑΚΕ και προσελκύει και διατηρεί περισσότερες επενδύσεις. " έγκαιρη και αποτελεσματική βοήθεια για το εμπόριο είναι όρος εκ των ων ουκ άνευ προκειμένου να αυξηθεί το εμπορικό δυναμικό των περιφερειών ΑΚΕ.
<P>
Σε αυτό το πλαίσιο, θέλω να υπενθυμίσω στην Επιτροπή τη δέσμευση του Προέδρου της, κ. Barroso, για τη χορήγηση στις αναπτυσσόμενες χώρες εμπορικής υποστήριξης ύψους 1 δισ. ευρώ. Το γεγονός ότι η συμφωνία του Συμβουλίου σχετικά με τις προσεχείς δημοσιονομικές προοπτικές δεν έκανε επαρκή πρόβλεψη για τα προτεινόμενα 190 εκατ. ευρώ που απαιτούνται ετησίως για τις χώρες από το πρωτόκολλο ζάχαρης δεν είναι καλό σημάδι.
<P>
Εξάλλου, η τήρηση μιας δέσμευσης είναι θέμα βασικής αξιοπιστίας και μπορεί να καθορίσει την επιτυχία ή την αποτυχία των διαπραγματεύσεων.
<SPEAKER ID="079" NAME="Carl Schlyter" AFFILIATION="Verts/ALE">
(SV) Υπάρχουν τρεις βασικές έννοιες που πρέπει να λαμβάνει υπόψη η Επιτροπή στις διαπραγματεύσεις: να ακούει, να μην αναγκάζει και να μην αγχώνεται. Πρέπει να ακούμε τις απαιτήσεις των χωρών ΑΚΕ.
<P>
Αυτές οι διαπραγματεύσεις δεν διεξάγονται σε ισότιμη βάση. Εσείς, κύριε Mandelson, έχετε στη διάθεσή σας εκατοντάδες εμπειρογνώμονες. Οι χώρες ΑΚΕ, από την πλευρά τους, έχουν ελάχιστους. Εμείς έχουμε τεράστια οικονομική δύναμη. Εκείνες έχουν μόνο τις απαρχές του εμπορίου και της βιομηχανίας. Εμείς μπορούμε να αγοράσουμε όλο το εμπόριο και τη βιομηχανία τους. Εκείνες μόλις και μετά βίας μπορούν να αγοράσουν τα τρόφιμα της ημέρας. Όταν οι συνθήκες διαφέρουν τόσο πολύ, είναι σημαντικό να ακούμε τις απαιτήσεις τους και να προσπαθούμε να τις εκπληρώσουμε.
<P>
Οι συμφωνίες οικονομικής εταιρικής σχέσης πρέπει να υπάρχουν για να προωθούν την ανάπτυξή τους, όχι για να αυξάνουν τα κέρδη μας. Δεν πρέπει, λοιπόν, να ασκήσουμε καταναγκασμό. Αν δεν θέλουν να ανοίξουν μια αγορά, πρέπει να κάνουμε αυτό που αναφέρεται στην παράγραφο 17 του ψηφίσματος και να μην τις υποχρεώσουμε να το κάνουν. Όλοι οι εμπορικοί εμπειρογνώμονες που έχουν εκπαιδευτεί στη νεοφιλελεύθερη σκέψη πιστεύουν ότι οι μειωμένοι δασμοί είναι πάντα καλοί και ότι το ελεύθερο εμπόριο είναι πάντα καλύτερο από το δίκαιο εμπόριο, αλλά η πραγματικότητα δείχνει ότι αυτό δεν ισχύει. Επιπροσθέτως, οι εταίροι μας στις διαπραγματεύσεις ζουν στην πραγματικότητα. " εσφαλμένη ελευθέρωση μπορεί να οδηγήσει σε θανάτους ανθρώπων. Μπορείτε να εξηγήσετε αυτά που πιστεύετε, αλλά να τους επιτρέψετε να λάβουν τις αποφάσεις. Αν κάνουν λάθος, το λάθος είναι δικό τους. Είναι ευκολότερο να ζει κανείς με ελλείψεις για τις οποίες είναι ο ίδιος υπεύθυνος και τις οποίες μπορεί να αλλάξει, παρά να ζει σε ακραία φτώχεια που έχει επιβληθεί από άλλους. " αμοιβαιότητα είναι περιττή. Αφήστε τους να αποφασίσουν για αυτό μόνοι τους. Εμείς μπορούμε να ζήσουμε με ή χωρίς αμοιβαιότητα, αλλά εκείνοι μπορεί να πεθάνουν εξαιτίας της.
<P>
Τέλος, δεν πρέπει να αγχωθούμε. Συνεπώς, ελπίζω ότι το Σώμα θα διαγράψει την αιτιολογική σκέψη ΣΤ και θα εγκρίνει την τροπολογία 4. Δώστε στις διαπραγματεύσεις τον χρόνο που απαιτείται και, στο μεταξύ, διατηρήστε το σύστημα γενικευμένων προτιμήσεων. Έτσι, θα μπορέσουν να συνεχίσουν με ασφάλεια να πωλούν σε εμάς χωρίς να κρέμεται η δαμόκλειος σπάθη από πάνω τους. Μαζί με τις χώρες ΑΚΕ, οι 27 χώρες της ΕΕ συνιστούν μια κυρίαρχη ομάδα στον Παγκόσμιο Οργανισμό Εμπορίου. Αν θέλουμε, μπορούμε να πούμε από κοινού ότι πρέπει να επεκτείνουμε την περίοδο των διαπραγματεύσεων, διαφορετικά να βρούμε εναλλακτικές στις συμφωνίες οικονομικής εταιρικής σχέσης.
<SPEAKER ID="080" NAME="Gabriele Zimmer" AFFILIATION="GUE/NGL">
(DE) Κύριε Πρόεδρε, κύριε Επίτροπε, κυρίες και κύριοι, όταν ο ΠΟΕ απεφάνθη ότι τα δασμολογικά πλεονεκτήματα των πρώην αποικιών της ΕΕ σήμαιναν ταυτόχρονα μειονεκτική μεταχείριση άλλων αναπτυσσομένων χωρών, δεν απηύθυνε με αυτό έκκληση για τη δημιουργία μιας νέας τάξης στον κόσμο.
<P>
Κύριε Επίτροπε, θεωρώ ότι υπερεκτιμάτε κατά πολύ την αρμοδιότητα προγραμματισμού της υπηρεσίας σας. Τα σχέδια για συμφωνίες οικονομικής εταιρικής σχέσης που παρουσιάσατε τώρα στους εταίρους κατά τις διαπραγματεύσεις συνιστούν σαφή υπέρβαση της διαπραγματευτικής σας εντολής. Περιφρονώντας εντελώς τις εμπειρίες μας στην Ευρώπη, θέλετε να δημιουργήσετε διά της βίας ένα παγκόσμιο συνονθύλευμα ενώσεων χωρών πάνω σε καθαρά οικονομική βάση. Με τον τρόπο αυτόν, δεν δίνετε καν στους εταίρους σας την ευκαιρία να προσεγγίσουν μεταξύ τους κοινωνικά και πολιτικά και προσφέρετε στις ευρωπαϊκές επιχειρήσεις ένα τεράστιο πλεονέκτημα ως προς τον ανταγωνισμό.
<P>
Εγώ, τουλάχιστον, δεν δέχομαι να επιβληθούν στους εταίρους μας όροι που παρόμοιους δεν κατάφεραν να επιβάλουν οι ακραίες δυνάμεις της ελεύθερης αγοράς ούτε καν εντός ΕΕ. Οι διατάξεις σας για τις δημόσιες συμβάσεις είναι απροκάλυπτα εμπόδια για το άνοιγμα της αγοράς. Μπορεί να βάζετε δύο μποξέρ στο ρινγκ, αλλά ο ένας ζυγίζει 100 κιλά παραπάνω από τον άλλον.
<P>
Γι' αυτό, σας ζητώ να σταματήσετε όλες τις διαπραγματεύσεις που αφορούν θέματα άλλα πέρα των τελωνειακών δασμών και να αγωνιστείτε προκειμένου να επιτύχουμε μια μορφή του ΠΟΕ που θα είναι γενικά πιο ταιριαστή με τις απαιτήσεις της ανάπτυξης.
<SPEAKER ID="081" NAME="David Martin" AFFILIATION="PSE">
(EN) Κύριε Πρόεδρε, θέλω να συνταχθώ με εκείνους που συνεχάρησαν τον Robert Sturdy για την καλή -πιστεύω- έκθεση που εκπόνησε. " έκθεση υπογραμμίζει ορθά ότι πρόκειται για διαπραγματεύσεις που διεξάγονται μεταξύ άνισων εταίρων, και αυτό αναφέρθηκε από πολλούς άλλους ομιλητές σήμερα το πρωί. Νομίζω πως το γεγονός ότι η Επιτροπή και οι χώρες ΑΚΕ αντιλαμβάνονται από διαφορετική σκοπιά τις διαπραγματεύσεις βρίσκεται στον πυρήνα πολλών προβλημάτων. Αν εξετάσουμε το τέλος της ετήσιας προθεσμίας, η αντίληψη της Επιτροπής είναι ότι η προθεσμία είναι ένα ουσιαστικό εργαλείο για την εκπλήρωση των υποχρεώσεών της που απορρέουν από τον ΠΟΕ. Από την άλλη πλευρά, πολλές από τις χώρες ΑΚΕ πιστεύουν ότι η προθεσμία χρησιμοποιείται για να τις πιέσουν να αποδεχθούν ακατάλληλες συμφωνίες, και η Επιτροπή, κατά τη γνώμη μου, πρέπει να προσπαθήσει περισσότερο να διαβεβαιώσει τις χώρες ΑΚΕ ότι η προθεσμία δεν χρησιμοποιείται ούτε πρόκειται να χρησιμοποιηθεί για να εξαναγκάσει τις χώρες ΑΚΕ να δεχθούν συμφωνίες που διαφορετικά δεν θα μπορούσαν να υπομείνουν.
<P>
Όσον αφορά την κατάσταση με τη βοήθεια, η Επιτροπή λέει, και ο Επίτροπος Mandelson επανέλαβε σήμερα το πρωί, ότι οι διαπραγματεύσεις δεν πρόκειται να αποτύχουν λόγω έλλειψης χρημάτων. Αλλά είναι άδικο να περιμένουμε από τις χώρες ΑΚΕ να λάβουν μακροπρόθεσμες αποφάσεις για την ελευθέρωση και την περιφερειακή ολοκλήρωση χωρίς να έχουν μια μακροπρόθεσμη εικόνα για το ποσό της βοήθειας που θα μπορούσε να τους παρασχεθεί για να τις βοηθήσει να διαμορφώσουν το περιφερειακό ρυθμιστικό πλαίσιο, να δρομολογήσουν νέες μεθόδους είσπραξης κυβερνητικών εσόδων προκειμένου να αντισταθμίσουν την απώλεια των δασμολογικών εσόδων, ή να κατασκευάσουν το είδος των υποδομών που γνωρίζουμε από τη δική μας εμπειρία στην ΕΕ ότι είναι τόσο σημαντικό για την ανάπτυξη της περιφερειακής οικονομίας μας.
<P>
Όταν προχωρήσαμε στο ζήτημα της πρόσβασης στην αγορά, άκουσα τον Επίτροπο να λέει σε αυτήν την Αίθουσα ότι η Ευρωπαϊκή Ένωση δεν έχει επιθετικούς εμπορικούς στόχους σε σχέση με τις χώρες ΑΚΕ. Και πάλι όμως, όταν μαθαίνουμε νέα από τους διαπραγματευτές, η αίσθηση είναι ότι η Επιτροπή τους πιέζει πολύ έντονα να ανοίξουν τις αγορές υπηρεσιών τους και να κάνουν και άλλες προσφορές που αφορούν το άνοιγμα των αγορών.
<P>
Όλα αυτά τα λέω με την ειλικρινή πεποίθηση ότι η Επιτροπή επιθυμεί να συνάψει με τις έξι περιφέρειες ένα πακέτο που ευνοεί την ανάπτυξη. " Επιτροπή πιστεύει ότι ενεργεί προς το συμφέρον των χωρών ΑΚΕ, αλλά πρέπει να κατανοήσει ότι οι διαπραγματεύσεις μεταξύ άνισων εταίρων δημιουργούν υποψίες στον πιο αδύναμο εταίρο. Όταν εμείς μιλάμε για προθεσμίες, εκείνοι βλέπουν απειλές, όταν είμαστε ασαφείς για το πακέτο της βοήθειας, εκείνοι βλέπουν μια συσχέτιση μεταξύ του βαθμού ανοίγματος της αγοράς που είναι διατεθειμένοι να προσφέρουν και του μεγέθους του πακέτου βοήθειας που πρόκειται να λάβουν. Προκειμένου να καθησυχάσουμε αυτές τις ανησυχίες, πρέπει να προσδώσουμε μεγαλύτερη διαφάνεια και ειλικρίνεια στις ίδιες τις συνομιλίες και πρέπει να υποσχεθούμε ότι μόλις οι συνομιλίες ολοκληρωθούν θα υπάρχει κοινοβουλευτικός έλεγχος στις τελικές συμφωνίες· έτσι μπορούμε να τους καθησυχάσουμε ότι οι βουλευτές θα συμμετέχουν σε αυτήν τη διαδικασία ήδη από την εφαρμογή των συμφωνιών.
<SPEAKER ID="082" NAME="Fiona Hall" AFFILIATION="ALDE">
(EN) Κύριε Πρόεδρε, μετά την πρόοδο των διαπραγματεύσεων για τις ΣΟΕΣ είναι σαν να ζούμε σε δύο παράλληλα σύμπαντα. Αφενός, υπήρχαν πολλές δηλώσεις από την πλευρά των ΑΚΕ ότι από τη διαδικασία λείπει η επικέντρωση στην ανάπτυξη που υποτίθεται ότι θα έπρεπε να έχει. Οι χώρες ΑΚΕ εμμένουν στο ότι τους ασκούνται πιέσεις να διαπραγματευτούν με τους όρους της Επιτροπής και ανησυχούν ιδιαίτερα για το γεγονός ότι η Επιτροπή δεν κατάφερε να δώσει χρόνο για κατάλληλες εκτιμήσεις επιπτώσεων και αψήφησε κάθε εκτίμηση που δεν ήταν σύμφωνη με τη δική της θέση. Αφετέρου, κατά περίεργο τρόπο, η Επιτροπή διατείνεται όλον αυτόν τον καιρό ότι κανείς δεν εξέφρασε παράπονα ούτε ζήτησε εναλλακτικές στις ΣΟΕΣ λύσεις.
<P>
Ωστόσο, η αναθεώρηση των ΣΟΕΣ που πραγματοποιήθηκε τον Ιανουάριο του 2007 από την Οικονομική Επιτροπή για την Αφρική του Ο"Ε ήταν σαφής. Αυτή η εξωτερική και ανεξάρτητη αναθεώρηση κατέληξε στο συμπέρασμα ότι οι διαπραγματεύσεις είχαν αποτύχει ως προς την εστίαση στην ανάπτυξη και είχαν επικεντρωθεί υπερβολικά μόνο στην ελευθέρωση του εμπορίου. Με δεδομένη αυτήν την εξωτερική εκτίμηση του Ο"Ε, δεν βλέπω πώς η Επιτροπή θα μπορέσει να συνεχίσει να υποστηρίζει ότι οι διαπραγματεύσεις για τις ΣΟΕΣ έχουν μια θετική δυναμική και ότι όλα είναι ρόδινα.
<SPEAKER ID="083" NAME="Glenys Kinnock" AFFILIATION="PSE">
(EN) Κύριε Πρόεδρε, πιστεύω ότι η Επιτροπή θα σημειώσει τις ανησυχίες που εξέφρασαν πολλοί -στην πραγματικότητα η μεγάλη πλειοψηφία- βουλευτές του Κοινοβουλίου σήμερα το πρωί.
<P>
Οι διαπραγματεύσεις για τις ΣΟΕΣ είναι σαφέστατα σε ένα πολύ κρίσιμο στάδιο, και αυτήν την εβδομάδα οι υπουργοί της Ευρωπαϊκής Ένωσης και των χωρών ΑΚΕ συναντιούνται στις Βρυξέλλες για να εξετάσουν την πρόοδο, σε μια χρονική στιγμή κατά την οποία, όπως είπαν άλλοι, δέχονται έντονες πιέσεις να ολοκληρώσουν τις διαπραγματεύσεις μέχρι το τέλος του 2007. " πραγματικότητα είναι, φυσικά, ότι ακόμη και εκεί όπου υπάρχει πολύ καλή τεχνική προετοιμασία, οι χώρες ΑΚΕ εξακολουθούν να αντιμετωπίζουν σοβαρά πολιτικά ζητήματα, τα οποία παραμένουν μεταξύ των κρατών μελών ΑΚΕ, στο εσωτερικό των κυβερνήσεων στις ΑΚΕ, μεταξύ κυβερνήσεων και ιδιωτικού τομέα, κοινωνίας των πολιτών και οργανώσεων περιφερειακής ολοκλήρωσης.
<P>
Ο David Martin έθεσε ορισμένα πολύ σημαντικά σημεία σχετικά με το επίπεδο καχυποψίας και ανησυχίας που υπάρχει στις χώρες ΑΚΕ. Τις τελευταίες εβδομάδες επισκέφθηκα τη δυτική και την ανατολική Αφρική και, από τον πρωθυπουργό της Σενεγάλης μέχρι τον πρόεδρο της Γκάνα και τον υπουργό Εμπορίου της Τανζανίας, το μήνυμα ήταν ακριβώς το ίδιο: υπάρχουν πάρα πολλά ανεπίλυτα ζητήματα. Όσον αφορά τη βοήθεια για το εμπόριο: είναι νέα χρήματα; Είναι προβλέψιμο το ποσό; Ποτέ θα τεθεί στο τραπέζι; Όσον αφορά τα επίπεδα της περιφερειακής ολοκλήρωσης, στην Τανζανία έμαθα για τα τεράστια προβλήματα που υπάρχουν εκεί και για τη νέα δομή ανατολικής Αφρικής την οποία σχεδιάζουν και σχετικά με την οποία, νομίζω, έχουν απευθύνει επιστολή στον Επίτροπο. Στη συνέχεια, υπάρχουν τα ζητήματα της Σιγκαπούρης, τα οποία ανέφεραν άλλοι και τα οποία προκαλούν επί του παρόντος τεράστιες δυσχέρειες στις διαπραγματεύσεις της SADC (Αναπτυξιακή Κοινότητα της Νότιας Αφρικής).
<P>
Τα περισσότερα κράτη μέλη ΑΚΕ χαιρετίζουν την πρόσβαση άνευ δασμών και άνευ ποσοστώσεων. Ωστόσο, παραμένει το γεγονός -και δεν είμαι σίγουρη αν το ανέφερε κανείς- ότι περίπου δώδεκα ή περισσότερα κράτη μέλη της ΕΕ εκφράζουν ανησυχίες και αντιρρήσεις στην πρόταση, και κάποια κράτη ΑΚΕ ανησυχούν για τον αντίκτυπο στη ζάχαρη, στις μπανάνες και στο ρύζι. Μόλις χθες το Μπαρμπάντος δήλωνε ότι η περιοχή θα μπορούσε να ωφεληθεί μόνο αν η ΕΕ διασφάλιζε ότι θα δημιουργήσει την τεχνική και παραγωγική ικανότητα και τις υποδομές έτσι ώστε να μπορέσουν να αξιοποιήσουν στο έπακρο τις ευκαιρίες, ιδίως για τη ζάχαρη, κατά την περίοδο 2009-2015.
<P>
Υπάρχει αυτό το καταστροφολογικό σενάριο που συζητούν οι άνθρωποι. Για τον λόγο αυτόν, αν δεν υπογραφούν οι συμφωνίες μέχρι το τέλος του τρέχοντος έτους, θα πρέπει να δοθεί στις ΑΚΕ υψηλό επίπεδο πρόσβασης στην αγορά με τη χρήση ΣΓΠ+.
<P>
Ο ισχυρισμός που ακούω ότι δεν υπάρχουν εναλλακτικές πολύ απλά δεν αληθεύει, όπως ούτε και ο ισχυρισμός ότι καμία περιφέρεια ή χώρα ΑΚΕ δεν έχει ζητήσει εναλλακτική λύση. Πρόσφατη έρευνα από το Ίδρυμα για την Υπερπόντια Ανάπτυξη, τον Ο"Ε και άλλους φορείς αποδεικνύει ότι υπάρχει η σκέψη για ένα ενισχυμένο ΣΓΠ ως βιώσιμη εναλλακτική στις ΣΟΕΣ, το οποίο θα παρείχε το απαραίτητο χρονικό περιθώριο για να συνεχιστούν οι διαπραγματεύσεις. Το ΣΓΠ+ θα παρείχε πιο γενναιόδωρη πρόσβαση από το ΣΓΠ, το οποίο σαφώς δεν αποτελεί επιλογή. Οι περισσότερες χώρες ΑΚΕ θα μπορούσαν άνετα να ικανοποιήσουν τα κριτήρια επιλεξιμότητας και θα αποκτούσαν ένα επίπεδο πρόσβασης στην αγορά σχεδόν ισοδύναμο με του Κοτονού για τις τρέχουσες εξαγωγές, με πολύ λίγες εξαιρέσεις.
<SPEAKER ID="084" NAME="Alain Hutchinson" AFFILIATION="PSE">
(FR) Κύριε Πρόεδρε, κύριε Επίτροπε, κυρίες και κύριοι, θέλω καταρχάς να εκφράσω την ικανοποίησή μου για τη διεξαγωγή αυτής της συζήτησης σήμερα εδώ. Το θέλω δε αυτό κυρίως διότι συνιστά, κατά τη γνώμη μου, τρανή διάψευση των ισχυρισμών τους οποίους ακούμε τακτικά αυτούς τους τελευταίους μήνες, σύμφωνα με τους οποίους ορισμένοι τρελοί της Σοσιαλιστικής Ομάδας στο ΕΚ και μια κοινωνία των πολιτών, που προκαλούν την Ευρωπαϊκή Επιτροπή επί της αρχής ή καθ' έξιν, ανησυχούν για την εξέλιξη και το αποτέλεσμα των διαπραγματεύσεων σχετικά με τις συμφωνίες οικονομικής εταιρικής σχέσης. Δεν ισχύει βεβαίως κάτι τέτοιο, όπως ακούσαμε σήμερα το πρωί.
<P>
Για να πούμε τα πράγματα απλά, στην πράξη τίθεται μία μόνο ερώτηση σήμερα στο πλαίσιο αυτών των διαπραγματεύσεων, και αυτή η ερώτηση είναι η εξής: η Επιτροπή είναι σε θέση να εγγυηθεί στις χώρες ΑΚΕ ότι, αφ' ης στιγμής υπογραφούν αυτές οι συμφωνίες, θα τους διαμορφώσουν πιο πρόσφορες συνθήκες ανάπτυξης σε σύγκριση με αυτές που απολαμβάνουν σήμερα; Αν ισχύει αυτό, προσωπικά δεν έχω πλέον ιδιαίτερο πρόβλημα με αυτές τις συμφωνίες οικονομικής εταιρικής σχέσης. Αν αυτό δεν ισχύει, πράγμα το οποίο φοβούμαι, πρέπει να τις απορρίψουμε, στη μορφή που μας τις παρουσιάζουν επί του παρόντος, δεδομένου ότι εξωραΐζουν μια αποκλειστικώς αγοραία θεώρηση των σχέσεων μεταξύ των ανθρώπων, αποκλείοντας οτιδήποτε άλλο και σε βάρος του γενικού συμφέροντος των λαών των χωρών ΑΚΕ.
<P>
" βελτίωση των συνθηκών ζωής του μεγαλύτερου αριθμού των συγχρόνων μας και των μελλοντικών γενεών, σε Βορρά και σε Νότο, είναι στόχος προτεραιότητας, τον οποίο δικαιούμαστε να απαιτούμε εκ μέρους της Επιτροπής. Με αυτό το πνεύμα, η Επιτροπή οφείλει να συνεχίσει τη διαπραγμάτευση για αυτές τις συμφωνίες, ασμένως και με πλήρη διαφάνεια. Ως προς αυτό, παραπέμπω στις πολύ πρακτικές, πολύ σωστές παρατηρήσεις του συναδέλφου μου, του κ. Arif. " Επιτροπή, όμως, οφείλει να δώσει στον εαυτό της, αλλά και στους εταίρους μας, τα αναγκαία περιθώρια, όπως μόλις υποστήριξαν και αρκετοί από τους ομιλητές που προηγήθηκαν εμού. Είναι καιρός πλέον αυτή η απαίτηση που εκφράζουν εκατομμύρια ευρωπαίων πολιτών, τους οποίους εκπροσωπούμε στο Σώμα, να εξεταστεί με πολύ μεγαλύτερη σοβαρότητα και προσοχή από ό,τι σήμερα.
<P>
Κύριε Επίτροπε, ακούμε σήμερα το πρωί και πολύ τακτικά, εδώ, να μιλάνε επί μακρόν και μετ' επιτάσεως περί οικονομίας, ανοίγματος των αγορών και ανταγωνιστικότητας. Αυτές τις λέξεις, ας μην το λησμονούμε, πρέπει να τις εκλαμβάνουμε γι' αυτό το οποίο είναι, δηλαδή έννοιες και, στην καλύτερη περίπτωση, μέσα που δεν έχουν αξία παρά μόνο στο πλαίσιο της ενδεχόμενης συμβολής τους στην ικανοποίηση του γενικού συμφέροντος, του συμφέροντος της πλειονότητας των ανθρώπων, όχι ενός αριθμού, έστω και αυξανόμενου, προνομιούχων, οι οποίοι θα καταφέρουν να επωφεληθούν, σε Βορρά και Νότο, από οποιαδήποτε συμφωνία συνάπτεται με τον οποιονδήποτε, αλλά ενός αυξανόμενου αριθμού ανδρών, γυναικών και παιδιών που, μαζί, συνιστούν τη μεγάλη πλειονότητα των αποσυνάγωγων του κόσμου μας και προσμένουν τα μέγιστα από μια σχέση, αν όχι γενναιόδωρη, τουλάχιστον εξισορροπημένη με τους ευρωπαίους εταίρους τους.
<SPEAKER ID="085" NAME="Marie-Arlette Carlotti" AFFILIATION="PSE">
(FR) Κύριε Πρόεδρε, κύριε Επίτροπε, στις τελευταίες της προτάσεις, η Ένωση εκφράζει την πρόθεση να επεκτείνει την έννοια του "όλα εκτός από όπλα" στο σύνολο των χωρών ΑΚΕ.
<P>
Αυτό, βεβαίως, συνιστά πρόοδο, η οποία θα επιτρέψει να εγγυηθούμε ότι καμία από αυτές τις χώρες δεν θα απολέσει από την αλλαγή μετά το 2007, δεν πρόκειται όμως για πανάκεια η οποία θα καταστήσει τις ΣΟΕΣ αναπτυξιακές συμφωνίες. Για να διαλάβουν αναπτυξιακό χαρακτήρα, πρέπει να προχωρήσουμε πιο πέρα: να προβλέψουμε σαφώς μεγαλύτερη περίοδο μετάβασης από τα δέκα ή δώδεκα χρόνια, τα οποία προτείνονται επί του παρόντος· να θέσουμε τέρμα στο γεωργικό ντάμπινγκ και να σεβαστούμε την αρχή της επισιτιστικής κυριαρχίας· να προσφέρουμε πραγματική ειδική και διαφοροποιημένη μεταχείριση και να επιτρέψουμε στις χώρες ΑΚΕ να προστατέψουν ορισμένους από τους τομείς τους· να θέσουμε τέρμα στις πιέσεις για τα θέματα της Σιγκαπούρης, προκειμένου να σεβαστούμε το δικαίωμα όλων των κρατών να διαχειρίζονται ελεύθερα τις δημόσιες υπηρεσίες τους· τέλος δε, να εμπλέξουμε περισσότερο την κοινωνία των πολιτών και τα κοινοβούλια.
<P>
Πιστεύω ότι αυτό είναι το τίμημα που πρέπει να καταβληθεί ούτως ώστε οι ΣΟΕΣ να μπορέσουν να υπηρετήσουν, κατά προτεραιότητα, την ανάπτυξη της Αφρικής και όχι μόνο της Ευρώπης.
<SPEAKER ID="086" NAME="Peter Mandelson">
Μέλος της Επιτροπής. (EN) Κύριε Πρόεδρε, είναι ευχαρίστησή μου να απαντώ σε αυτήν τη συζήτηση εξ ονόματος της Επιτροπής λόγω της σημασίας που έχει αυτό το θέμα: η μελλοντική ανάπτυξη, η μείωση της φτώχειας και οι ευκαιρίες χρησιμοποίησης των πλεονεκτημάτων του διεθνούς εμπορικού συστήματος είναι αυτά που διακυβεύονται για τις χώρες ΑΚΕ, ορισμένες από τις φτωχότερες χώρες στον κόσμο στις οποίες είμαστε βαθύτατα υποχρεωμένοι.
<P>
Οι συμφωνίες οικονομικής εταιρικής σχέσης αφορούν τη χρησιμοποίηση του εμπορίου ως μοχλού για την ανάπτυξη. Δεν έχουμε την πρόθεση να εξαναγκάσουμε τις χώρες ΑΚΕ να δεσμευτούν ενάντια στη θέλησή τους. Λειτουργούμε με έναν περιορισμό, ωστόσο: οι ΣΟΕΣ πρέπει να συμμορφώνονται με τους κανόνες του ΠΟΕ, δηλαδή να συμπεριλαμβάνουν το άνοιγμα του εμπορίου και στις δύο πλευρές όσον αφορά το εμπόριο προϊόντων και το εμπόριο υπηρεσιών. Αυτό φυσικά, και το τονίζω, δεν σημαίνει συμμετρικό άνοιγμα των αγορών μεταξύ της ΕΕ και των ΑΚΕ. Προφανώς, στο άνοιγμα των αγορών της προς τους εταίρους της, η ΕΕ θα προχωρήσει πολύ περισσότερο από ό,τι οι εταίροι ΑΚΕ για την ΕΕ.
<P>
Επιπλέον, σε πολλούς τομείς, είμαστε διατεθειμένοι να εξετάσουμε σοβαρά την καθιέρωση μεταβατικών περιόδων και σε ορισμένες περιπτώσεις πολύ μεγάλων μεταβατικών περιόδων -μέχρι και 25 χρόνια- μαζί με σημαντική οικονομική ενίσχυση για να βοηθήσουμε τις χώρες αυτές να εκπληρώσουν τις δεσμεύσεις τους έτσι ώστε οι ΣΟΕΣ να λειτουργήσουν πραγματικά ως καταλύτης για τις πολιτικές μεταρρυθμίσεις στις χώρες ΑΚΕ.
<P>
Όσον αφορά την πρόσβαση στην αγορά, πρόσφατα το Συμβούλιο Γενικών Υποθέσεων των κρατών μελών μας επαναβεβαίωσε την αρχή της άνευ δασμών και άνευ ποσοστώσεων πρόσβασης στις ΑΚΕ, αλλά με μεταβατικές περιόδους για μερικά ευαίσθητα προϊόντα, ιδίως το ρύζι και τη ζάχαρη. " ίδια αρχή ισχύει για τις μπανάνες, άλλα συμφωνήσαμε για πρόσθετη αξιολόγηση, η οποία θα λαμβάνει κυρίως υπόψη τις εξόχως απόκεντρες περιφέρειες της ΕΕ, και αυτό θα γίνει.
<P>
Ειδικότερα, για να απαντήσω σε όσα είπε ο κ. van den Berg, δημιουργούμε από κοινού με τις περιφέρειες ΑΚΕ χρονοδιαγράμματα ασύμμετρης πρόσβασης στην αγορά, τα οποία προβλέπουν τη συνεχή προστασία των ευαίσθητων για τις ΑΚΕ τομέων. " προσφορά μας για πρόσβαση άνευ δασμών και άνευ ποσοστώσεων αφήνει μεγάλα περιθώρια προστασίας των ΑΚΕ και ανοίγματος των αγορών τους με ασύμμετρο τρόπο. Επίσης, ευέλικτοι μηχανισμοί διασφάλισης θα τεθούν σε εφαρμογή έτσι ώστε να μπορούμε να αναλάβουμε γρήγορα δράση αν προκύψουν προβλήματα. Ωστόσο, ένα χρονοδιάγραμμα πρόσβασης στην αγορά υπό όρους θα έθετε για μία ακόμη φορά τις εμπορικές ρυθμίσεις μας σε ευάλωτη θέση στον ΠΟΕ, δημιουργώντας περαιτέρω ανασφάλεια για τους εμπόρους και τους επενδυτές στις ΑΚΕ. " εισαγωγή μιας τέτοιας προσέγγισης υπό όρους δεν θα ήταν, ως εκ τούτου, συνετή από την άποψη των συμφερόντων των χωρών ΑΚΕ καθαυτών.
<P>
Ορισμένοι βουλευτές μίλησαν για εναλλακτικές στις ΣΟΕΣ. Μπορώ να πω χωρίς κανέναν απολύτως δισταγμό ή επιφύλαξη: δεν έχουμε στη διάθεσή μας καλύτερο μέσο που να ευνοεί την ανάπτυξη ή ανώτερο αναπτυξιακό εργαλείο που θα υπερέβαινε τη φιλοδοξία μας και τις δυνατότητες που προσφέρουν οι συμφωνίες οικονομικής εταιρικής σχέσης. " προσφορά του ΣΓΠ, όπως πρότειναν κάποιοι, όταν αντίθετα θα μπορούσαμε να διαπραγματευτούμε καλές συμφωνίες οικονομικής εταιρικής σχέσης, θα ήταν πραγματική ανοησία. Οι χώρες ΑΚΕ που δεν είναι ΛΑΧ θα κατέληγαν με χειρότερη πρόσβαση στην αγορά της Ευρωπαϊκής Ένωσης από οποιαδήποτε άλλη σχεδόν αναπτυσσόμενη χώρα στον κόσμο.
<P>
Ναι, κάποιοι προχωρούν και προτείνουν το ΣΓΠ+ ως εναλλακτική, χαλαρώνοντας τα κριτήρια εισόδου στο ΣΓΠ+ και επεκτείνοντας την κάλυψή του. Και αυτό, όμως, είναι εντελώς απαράδεκτο. Το ΣΓΠ+ συνεχίζει να κάνει τον διαχωρισμό όσον αφορά το εμπορικό καθεστώς μεταξύ των ΛΑΧ και των μη ΛΑΧ, διαχωρισμό τον οποίο οι ΣΟΕΣ επιδιώκουν να καταργήσουν και δεν προάγει τη χρήση της πρόσβασης στην αγορά με τον τρόπο που το κάνουν οι ΣΟΕΣ. Το ΣΓΠ είναι ανοικτό σε όλες τις χώρες και πολλοί θα εκμεταλλεύονταν απλά τα ελαστικότερα κριτήρια του ΣΓΠ+, εκθέτοντας τις ΑΚΕ στον άμεσο ανταγωνισμό, ενώ παράλληλα θα υπονόμευαν θεμελιωδώς τον σκοπό του ΣΓΠ+, που είναι η χρήση των εμπορικών προτιμήσεων για την προώθηση της υπογραφής συμφωνιών για τα ανθρώπινα δικαιώματα και τις καλές εργασιακές πρακτικές. Άρα ελπίζω ότι οι άνθρωποι δεν θα δώσουν συνέχεια ούτε θα καλλιεργήσουν την ιδέα του ΣΓΠ ή ΣΓΠ+ ως αποδεκτή και/ή ανώτερη εναλλακτική στις ΣΟΕΣ.
<P>
" καλύτερη επιλογή για την ανάπτυξη είναι μακράν η έγκαιρη υπογραφή των ΣΟΕΣ. Οποιαδήποτε εναλλακτική υστερεί σε σχέση με αυτό. Δεν μπορούμε απλά να περιφρονούμε τους κανόνες του ΠΟΕ σχετικά με το τμήμα των ΣΟΕΣ για το εμπόριο προϊόντων. Αν καταστεί σαφές ότι δεν πρόκειται πραγματικά να τα καταφέρουμε για κάποια από τις περιφέρειες, οι ΛΑΧ θα ωφεληθούν από την πρωτοβουλία "Όλα εκτός από όπλα"· για τις μη ΛΑΧ που εξάγουν μπανάνες συγκεκριμένα, ο δρόμος της παρέκκλισης από τους κανόνες δεν είναι πιθανότατα πολιτικά βιώσιμος για όλους. Για άλλους, τα πράγματα εξαρτώνται από την πρόοδο των διαπραγματεύσεων.
<P>
Θέλω να τελειώσω λέγοντας ότι, αντίθετα με κάποιους από αυτούς που μίλησαν σήμερα το πρωί εδώ στο Κοινοβούλιο, θεωρώ ότι η προσέγγιση των χωρών ΑΚΕ δείχνει αξιοσημείωτο ρεαλισμό και κατανόηση για το τι είναι αυτό που συμφέρει τις ΑΚΕ. Οι χώρες ΑΚΕ ενέκριναν εκουσίως τον οδικό χάρτη που ακολουθούμε στη διαπραγμάτευση αυτών των συμφωνιών. Σίγουρα δεν εξυπηρετεί τα συμφέροντα των ΑΚΕ οι αυτοαποκαλούμενοι φίλοι τους να προωθούν ένα καταστροφολογικό σενάριο, να καλλιεργούν φόβους και ανασφάλεια που το μόνο που μπορούν να κάνουν είναι να εμποδίσουν τις ΑΚΕ να συμμετάσχουν στις διαπραγματεύσεις, ενώ το συμφέρον τους εξαρτάται από την ολοκλήρωση των διαπραγματεύσεων ως το τέλος του έτους.
<SPEAKER ID="087" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 12.00.
<P>
Γραπτές δηλώσεις (άρθρο 142 του Κανονισμού)
<SPEAKER ID="088" NAME="Richard Seeber " AFFILIATION="PPE-DE">
γραπτώς. - (DE) Θα ήθελα καταρχάς να ευχαριστήσω θερμά τον εισηγητή διότι υπογράμμισε τη μεγάλη ανάγκη για δράση εκ μέρους της ΕΕ στο πλαίσιο των διαπραγματεύσεων για συμφωνίες οικονομικής εταιρικής σχέσης.
<P>
Καταρχάς, πρέπει να θυμόμαστε ότι οφείλουμε να εργαστούμε για την αποτελεσματική συμπερίληψη των χωρών ΑΚΕ στο παγκόσμιο εμπόριο και για την ίδια επιτυχία σε όλες τις περιφερειακές ομάδες. Αυτό μπορεί να γίνει, μεταξύ άλλων, με εμπορικές διευκολύνσεις και τεχνική υποστήριξη των παραγωγών, προκειμένου να μπορούν να αντισταθμίσουν τις απώλειές τους από την είσπραξη δασμών. Όμως, αυτό δεν είναι αρκετό για τις εν λόγω χώρες. Αντίθετα, χρειάζονται και συμβουλές ειδικών προκειμένου να μπορέσουν να επωφεληθούν πραγματικά από τη διευκόλυνση της πρόσβασης στην αγορά.
<P>
Πέρα από αυτό, θεωρώ ουσιαστικής σημασίας την απλούστευση της βασικής διοικητικής διαδικασίας για να καταστεί δυνατή η αποτελεσματικότερη χρησιμοποίηση των διαθέσιμων πόρων.
<P>
Πιστεύω ότι εμείς ως μέλη του Σώματος πρέπει να έχουμε επίγνωση του γεγονότος ότι το εμπόριο με τις χώρες αυτές είναι και προς το συμφέρον της Ευρώπης. Εκτός τούτου, ως πολίτες ανεπτυγμένων χωρών χρωστάμε στους πολίτες των χωρών ΑΚΕ να κάνουμε ό,τι μπορούμε για τη συμμετοχή τους στο παγκόσμιο εμπόριο.

<CHAPTER ID="011">
Ώρα των ερωτήσεων προς τον Πρόεδρο της Επιτροπής
<SPEAKER ID="235" NAME="Πρόεδρος">
" ημερήσια διάταξη προβλέπει την Ώρα των Ερωτήσεων προς τον Πρόεδρο της Επιτροπής.
<P>
Ελεύθερες ερωτήσεις
<SPEAKER ID="236" NAME="Paulo Rangel">
αντιπρόεδρος της Ομάδας PPE. - (PT) Κύριε Πρόεδρε, κύριε Πρόεδρε της Επιτροπής, θα ήθελα να ξεκινήσω αυτήν την πρώτη συζήτηση συγχαίροντάς σας γι' αυτό το νέο μέσο πολιτικής εποπτείας και για όλα όσα αυτό σημαίνει για την προώθηση και ανάπτυξη της κοινοβουλευτικής δημοκρατίας στην Ευρώπη. Οι νικητές σε αυτήν την υπόθεση θα είναι οι ευρωπαίοι πολίτες, μέσω των εκπροσώπων τους.
<P>
Λαμβάνοντας υπόψη τις τελευταίες εξελίξεις -το ιρλανδικό δημοψήφισμα, την κύρωση από την Πολωνία και τις πρόσφατες δηλώσεις του Προέδρου της Τσεχικής Δημοκρατίας- σας ζητώ την αξιολόγησή σας σχετικά με τη διαδικασία έναρξης ισχύος της Συνθήκης της Λισαβόνας. Έχει προβεί σε κάποια ενέργεια ο Πρόεδρος της Επιτροπής; Ποια προβλέπετε ότι είναι η ημερομηνία έναρξης ισχύος της Συνθήκης και, επιπλέον, έχοντας κατά νου αυτήν την προσωρινή ημερομηνία, έχει λάβει η Επιτροπή κάποια μέτρα μέχρι σήμερα για τη μετάβαση από τη μία Συνθήκη στην άλλη -από τη Συνθήκη της Νίκαιας στη Συνθήκη της Λισαβόνας- ή βρισκόμαστε ακόμη σε κατάσταση αναμονής, ούτως ειπείν· περιμένουμε να δούμε τι θα συμβεί;
<SPEAKER ID="237" NAME="José Manuel Barroso" LANGUAGE="PT">
Πρώτον, κύριε Rangel, σας ευχαριστώ για τον χαιρετισμό σας. Είμαι ιδιαίτερα ικανοποιημένος που βρίσκω αυτήν τη διαδικασία τώρα στο Ευρωπαϊκό Κοινοβούλιο. Την διαθέτουμε και στην Πορτογαλία, και συμμετείχα σε αυτήν τόσο ως επικεφαλής της αντιπολίτευσης όσο και ως πρωθυπουργός, και, συνεπώς, ελπίζω ότι θα είναι μια καλή ευκαιρία για συζήτηση με τους αξιότιμους βουλευτές.
<P>
Σε απάντηση στο συγκεκριμένο ερώτημα που θέσατε, για μένα το θέμα είναι προφανές: όλες οι χώρες έχουν ήδη εγκρίνει τη Συνθήκη της Λισαβόνας με δημοκρατικές διαδικασίες. " Ιρλανδία το έκανε μέσω δημοψηφίσματος, οι άλλες χώρες μέσω των κοινοβουλίων τους. " διαδικασία της κύρωσης βρίσκεται σε εξέλιξη στην Τσεχική Δημοκρατία. Αναμένουμε την ολοκλήρωση της διαδικασίας στο συνταγματικό δικαστήριο, αλλά μόλις η εν λόγω διαδικασία περατωθεί, θα έχουμε ολοκληρώσει τη διαδικασία κύρωσης οριστικά, διότι υπάρχει μια αρχή δικαίου, ευρωπαϊκού και διεθνούς δικαίου, ήτοι η αρχή της καλόπιστης συνεργασίας μεταξύ των κρατών μελών και των θεσμικών οργάνων, καθώς και η αρχή της καλής πίστης στη διαπραγμάτευση των διεθνών συμφωνιών.
<SPEAKER ID="238" NAME="Paulo Rangel">
αντιπρόεδρος της Ομάδας PPE. - (PT) Κύριε Πρόεδρε της Επιτροπής, έχοντας ακούσει την απάντησή σας, θα ήθελα να μάθω τα ακόλουθα: στη διάρκεια αυτής της φάσης κατά την οποία όλοι περιμένουν τον σχηματισμό της Επιτροπής, ποια είναι κατ' ουσίαν η δική σας άποψη επ' αυτού; Θα έχουμε απλώς μια προσωρινή Επιτροπή μέχρις ότου η Τσεχική Δημοκρατία κυρώσει τελικά τη Συνθήκη ή θα προχωρήσετε στον διορισμό των νέων Επιτρόπων;
<SPEAKER ID="239" NAME="José Manuel Barroso" LANGUAGE="PT">
Το Ευρωπαϊκό Συμβούλιο αποφάσισε ότι μπορεί να διορίσει νέους Επιτρόπους μόνο όταν υπάρξει νομική σαφήνεια σχετικά με τη Συνθήκη, και δεν έχουμε ακόμη ολοκληρώσει αυτήν τη διαδικασία.
<P>
Συνεπώς, η Επιτροπή απλώς θα χειρίζεται υποθέσεις από μέρα σε μέρα από την 1η Νοεμβρίου. Ασφαλώς, ελπίζουμε ότι αυτή η διαδικασία θα ολοκληρωθεί το ταχύτερο δυνατό και προετοιμάζουμε ό,τι μπορούμε για τη νέα Επιτροπή, και θα συνεχίσουμε να το κάνουμε. Για να είμαι ειλικρινής μαζί σας, αξιότιμοι βουλευτές, το θέμα είναι ότι δεν ελέγχουμε απόλυτα το χρονοδιάγραμμα· το θέμα εξαρτάται από την ολοκλήρωση της διαδικασίας κύρωσης στην Τσεχική Δημοκρατία.
<SPEAKER ID="240" NAME="Stephen Hughes">
αντιπρόεδρος της Ομάδας S&D. - (ΕΝ) " ανεργία μπορεί να αυξηθεί και να έχουμε 27 εκατομμύρια ανέργους στην ΕΕ τον επόμενο χρόνο, μετατρέποντας την παρούσα χρηματοπιστωτική και οικονομική κρίση σε κοινωνική κρίση. Υπό το πρίσμα αυτό, θα συμφωνούσατε τώρα ότι αυτό καθαυτό το σχέδιο για την ανάκαμψη της οικονομίας, το οποίο συμφωνήθηκε τον περασμένο Δεκέμβριο, δεν ήταν επαρκές; Ειδικότερα, θα συμφωνούσατε ότι απαιτούνται περαιτέρω κίνητρα -η CES έχει προτείνει το 1% του ΑΕγχΠ- που στοχεύουν σε μια θετική στρατηγική εισόδου στην αγορά εργασίας που θα αποσκοπούσε στην προστασία της βιώσιμης απασχόλησης και στη δημιουργία νέων θέσεων εργασίας, στην προώθηση του ευφυούς καταμερισμού εργασίας;
<P>
Τι θα κάνετε σε επίπεδο ΕΕ για να προωθήσετε τη δημιουργία θέσεων εργασίας στους τομείς της πράσινης ανάπτυξης και της νεολαίας; Έχει προταθεί, για παράδειγμα, να δημιουργηθεί μια ενιαία στρατηγική πλατφόρμα που θα συγκεντρώνει όλους τους βασικούς παράγοντες για την ανάπτυξη, την καινοτομία και τις θέσεις εργασίας σε κάθε τομέα, και να υπάρξει συντονισμός των υφιστάμενων μέσων όπως οι πλατφόρμες τεχνολογίας, οι επιτροπές εμπειρογνωμόνων στον τομέα των δεξιοτήτων και οι κοινές πρωτοβουλίες τεχνολογίας. Θα συμφωνούσατε ότι θα ήταν μια καλή ιδέα να εφαρμοστούν αυτά σε ευρωπαϊκό επίπεδο;
<SPEAKER ID="241" NAME="José Manuel Barroso">
Πρόεδρος της Επιτροπής. - (ΕΝ) Πιστεύω ότι χωρίς το σχέδιο για την ανάκαμψη της οικονομίας η κατάσταση θα ήταν πολύ, πολύ χειρότερη. Στην πραγματικότητα, τα μέτρα που ελήφθησαν λειτούργησαν πραγματικά ανασχετικά. Εκτιμήσαμε ότι γύρω στο 5% του ΑΕγχΠ της Ευρωπαϊκής Ένωσης δαπανήθηκε το 2009 και το 2010, δηλαδή, περίπου 550 δισεκατομμύρια ευρώ. Ως εκ τούτου, πιστεύω ότι, πράγματι, κάτι κάναμε. Ας είμαστε ρεαλιστές επ' αυτού.
<P>
Είμαι υπέρ όλων των άλλων προσπαθειών, όσον αφορά τις συνδυασμένες πλατφόρμες που προτείνατε για την αντιμετώπιση των προβλημάτων μας. " απασχόληση παραμένει το πλέον σημαντικό πρόβλημα. Όπως γνωρίζετε, αυτό το έχω δηλώσει αρκετές φορές και έχω ζητήσει, μάλιστα, τη σύγκληση μιας συνόδου κορυφής για την απασχόληση. Το θέμα υποβαθμίστηκε από ορισμένα κράτη μέλη. Ίσως εσείς, κ. Hughes, μπορείτε να μας βοηθήσετε να πείσουμε ορισμένα κράτη μέλη και κυβερνήσεις που αποφάσισαν να υποβαθμίσουν αυτήν την σύνοδο κορυφής για την απασχόληση, διότι πιστεύω ότι η απασχόληση είναι το πλέον σημαντικό πρόβλημα που πρέπει να αντιμετωπίσουμε στο εγγύς μέλλον.
<SPEAKER ID="242" NAME="Stephen Hughes" LANGUAGE="EN">
Θα εργαστώ, πράγματι, επ' αυτού του θέματος με τα συγκεκριμένα κράτη μέλη. Επιστρέφοντας απλώς σε αυτήν την ιδέα της στρατηγικής εισόδου στην αγορά, θα συμφωνούσατε ότι οι δαπάνες που στοχεύουν στην αποτελεσματική μείωση της ανεργίας δεν θα πρέπει να θεωρούνται πρόσθετη επιβάρυνση των δημόσιων οικονομικών, αλλά τρόπος διασφάλισης της βιωσιμότητας;
<SPEAKER ID="243" NAME="José Manuel Barroso">
Πρόεδρος της Επιτροπής. - (ΕΝ) Και αυτό κάνουμε, στην πραγματικότητα. Ορισμένα από τα ειδικά μέτρα που ελήφθησαν από τα κράτη μέλη -κοιτάξτε το Kurzarbeit στη Γερμανία, για παράδειγμα- αποσκοπούν στην αύξηση των δαπανών, μειώνοντας ταυτόχρονα την παραγωγικότητα σε κάποιο βαθμό, πράγμα το οποίο πιστεύω ότι, από κοινωνική άποψη, ήταν δικαιολογημένο. Θα μπορούσα να πω το ίδιο για το ουαλικό σύστημα που εγκρίθηκε στο "νωμένο Βασίλειο. Συνεπώς, υπήρξαν πράγματι καλές περιπτώσεις όπου, για κοινωνικούς λόγους, υπήρξε μεγαλύτερη ευελιξία και περισσότερες κοινωνικές δαπάνες, αλλά αυτό ήταν ένας τρόπος αποφυγής της περαιτέρω αύξησης της ανεργίας, η οποία παραμένει η βασική ανησυχία μου αυτήν την περίοδο.
<SPEAKER ID="244" NAME="Guy Verhofstadt">
πρόεδρος της Ομάδας ALDE. - (NL) Κύριε Πρόεδρε, το ερώτημα που θα θέσω δεν θα εκπλήξει τον Πρόεδρο της Επιτροπής. Την Παρασκευή η Επίτροπος Kroes ανακοίνωσε ότι υπήρχαν σημαντικές ενδείξεις ότι η γερμανική ενίσχυση προς την Opel αντιβαίνει στους ευρωπαϊκούς κανόνες σχετικά με τις κρατικές ενισχύσεις και την εσωτερική αγορά και ότι θέτει σε μειονεκτική θέση τα εργοστάσια σε άλλες χώρες. Ο Günter Verheugen, από την άλλη πλευρά, δεν διαπίστωσε κάποιο πρόβλημα· αντιθέτως, δήλωσε στο ραδιόφωνο ότι η Opel βρισκόταν ήδη στον σωστό δρόμο.
<P>
Χθες, ένας συνάδελφος από τη Χριστιανική Δημοκρατική Ένωση της Γερμανίας (CDU) ζήτησε ακόμη και να καταγγείλουμε την Επίτροπο Kroes. Την χαρακτήρισε ιδιαίτερα αμφιλεγόμενη Επίτροπο, που στερείται αντικειμενικότητας, η στάση της οποίας ήταν κατά της Γερμανίας, και η οποία δεν μπορεί να προκαλεί αναταραχή στην Ευρώπη δύο εβδομάδες πριν από τη λήξη της θητείας της. Κατά την άποψή μου, η Επίτροπος Kroes απλώς κάνει τη δουλειά της και, συνεπώς, το ερώτημά μου προς εσάς, κύριε Πρόεδρε της Επιτροπής, είναι πολύ απλό: θα στηρίξετε την Επίτροπό σας Neelie Kroes, ναι ή όχι;
<SPEAKER ID="245" NAME="José Manuel Barroso">
Πρόεδρος της Επιτροπής. - (ΕΝ) Πάντα στηρίζω τους Επιτρόπους μου, συμπεριλαμβανομένης της Neelie Kroes. " συγκεκριμένη Επίτροπος πήρε αυτήν την απόφαση αφού, φυσικά, είχε τη συγκατάθεσή μου - ήρθε, δηλαδή, σε επαφή με τη γερμανική κυβέρνηση, ζητώντας διευκρινίσεις. Περιμένουμε τώρα μια απάντηση για τις εμπλεκόμενες επιχειρήσεις.
<P>
Είναι ευγνώμων για το ότι, χάρη στην καλή συνεργασία, σημειώνουμε πολύ καλή πρόοδο σε αυτήν την περίπτωση. Υποθέτω ότι, μετά τις αμφιβολίες που εξέφρασε η Επιτροπή σχετικά με τη νομιμότητα της διαδικασίας υποβολής προσφορών, θα υπάρξει επαναξιολόγηση από την GM και την Opel Trust των προσφορών εξαγοράς της Opel, βάσει εμπορικών όρων. Έχω την πεποίθηση ότι μπορούμε να καταλήξουμε σε μια λύση που να είναι συμβατή με την ευρωπαϊκή εσωτερική αγορά και τους κανόνες περί κρατικών ενισχύσεων.
<P>
Έχω συχνά δηλώσει ότι δεν μπορούμε να κάνουμε συμβιβασμούς στα θέματα της εσωτερικής αγοράς και των κανόνων ανταγωνισμού στην Ευρώπη. Εάν το κάνουμε αυτό, δεν θα έχουμε πλέον εσωτερική αγορά, ούτε θα υφίσταται το κοινό ευρωπαϊκό εγχείρημά μας.
<SPEAKER ID="246" NAME="Guy Verhofstadt">
πρόεδρος της Ομάδας ALDE. - (NL) Δεν έχω άλλες ερωτήσεις. Θα ήθελα απλώς να επισημάνω ότι ο Πρόεδρος της Επιτροπής δήλωσε εδώ με μεγάλη σαφήνεια ότι και ο ίδιος εγγυάται για την επιστολή που έστειλε η Επίτροπος Kroes, καθώς και ότι έχει επίσης την έγκριση της Επιτροπής στο σύνολό της. Αυτό είναι πράγματι σημαντικό, καθώς σημαίνει ότι ο Επίτροπος Verheugen θα πρέπει να διαλέγει τα λόγια του πιο προσεκτικά όταν δηλώνει ότι δεν υπάρχουν προβλήματα. Τα προβλήματα είτε υπάρχουν είτε δεν υπάρχουν.
<SPEAKER ID="247" NAME="José Manuel Barroso">
Πρόεδρος της Επιτροπής. - (ΕΝ) Όχι μόνο η επιστολή είχε τη στήριξη μου, αλλά πριν στείλει η κ. Kroes την επιστολή, της είπα να στείλει μια επιστολή, επομένως η θέση μου όσον αφορά αυτά τα ζητήματα είναι πολύ σαφής.
<P>
Κύριε Verhofstadt, ας είμαστε σαφείς. Έχουμε τρεις ανθρώπους στην Επιτροπή που έχουν το δικαίωμα να δηλώνουν την άποψή τους, αλλά οι θέσεις της Επιτροπής είναι οι θέσεις που εκφράζονται από τον Πρόεδρο εξ ονόματος του Σώματος των Επιτρόπων και του αρμόδιου Επιτρόπου.
<SPEAKER ID="248" NAME="Rebecca Harms">
συμπρόεδρος της Ομάδας Verts/ALE. - (DE) Κύριε Πρόεδρε, με μεγάλη ανησυχία για μια πιθανή αποτυχία των διαπραγματεύσεων για την κλιματική αλλαγή στην Κοπεγχάγη, η Επιτροπή Περιβάλλοντος, Δημόσιας Υγείας και Ασφάλειας των Τροφίμων του Κοινοβουλίου επιβεβαίωσε χθες τα παλαιά αιτήματα του Ευρωπαϊκού Συμβουλίου και τα ενέκρινε επειγόντως και με πολύ μεγάλη υποστήριξη. " επιτροπή πρότεινε στο Συμβούλιο να αντιμετωπίσει για μια ακόμη φορά την αναγκαιότητα καθορισμού ενός στόχου μείωσης του CO2 της τάξης του 30% για την Ευρωπαϊκή Ένωση, αφήνοντας ανοιχτό το ενδεχόμενο του 40% για τα βιομηχανοποιημένα κράτη, και πρότεινε -και αυτό είναι βασικό για τις διεθνείς διαπραγματεύσεις- ότι η Ευρώπη θα πρέπει να παράσχει 30 δισεκατομμύρια ευρώ για το ταμείο για το κλίμα για τις αναπτυσσόμενες χώρες έως το 2020. Τι θα κάνετε, τι μπορείτε να κάνετε, για να θέσετε υπόψη του Συμβουλίου αυτά τα σημαντικά, αναγκαία και δικαιολογημένα αιτήματα;
<SPEAKER ID="249" NAME="José Manuel Barroso">
Πρόεδρος της Επιτροπής. - (ΕΝ) Όπως δήλωσα δημοσίως στην εκδήλωση υψηλού επιπέδου στη Νέα Υόρκη, καθώς και στο Πίτσμπουργκ, ανησυχώ ιδιαίτερα για τη βραδύτητα των διαπραγματεύσεων για την Κοπεγχάγη.
<P>
Υπάρχουν τρία ενδεχόμενα προσκόμματα για την Κοπεγχάγη, που δεν σχετίζονται μόνο με τη χρηματοδότηση: η σαφής έλλειψη φιλοδοξίας όσον αφορά τις υποσχέσεις μείωσης των εκπομπών από ορισμένες ανεπτυγμένες χώρες εκτός της ΕΕ· η απροθυμία των μεγάλων ανεπτυγμένων χωρών -των μεγάλων αναδυόμενων οικονομιών- να καταθέσουν πειστικές προτάσεις για τις δικές τους δράσεις μετριασμού· και, επίσης, η απουσία αξιόπιστης χρηματοδοτικής προσφοράς από τις ανεπτυγμένες χώρες στο τραπέζι των διαπραγματεύσεων. Αυτά είναι τα τρία προσκόμματα.
<P>
Ελπίζω ότι η Ευρωπαϊκή Ένωση θα διατηρήσει την ηγετική θέση της και ότι το Ευρωπαϊκό Συμβούλιο θα καταθέσει μια αξιόπιστη χρηματοδοτική πρόταση στο τέλος αυτού του μήνα. Ελπίζω ότι θα έχουμε χρόνο να συζητήσουμε αυτό το θέμα αναλυτικότερα αύριο, διότι η κλιματική αλλαγή θα είναι ένα από τα κύρια θέματα συζήτησης στο επόμενο Ευρωπαϊκό Συμβούλιο. " Επιτροπή θα αγωνιστεί βεβαίως για ένα φιλόδοξο πρόγραμμα διότι, όπως λέω πάντα, η κλιματική αλλαγή δεν είναι μόνο περιβαλλοντικό ζήτημα, αλλά και ζήτημα ανάπτυξης.
<SPEAKER ID="250" NAME="Rebecca Harms">
συμπρόεδρος της Ομάδας Verts/ALE. - (DE) Κύριε Πρόεδρε της Επιτροπής, στο πλαίσιο πολλών συζητήσεων για ενημερωτικούς σκοπούς, συμπεριλαμβανομένης της συμμετοχής υψηλόβαθμων αξιωματούχων των "νωμένων Εθνών, πληροφορούμαστε ότι οι προσπάθειες της Ευρωπαϊκής Ένωσης υπολείπονται τώρα των προσπαθειών χωρών όπως η Κίνα και η Ιαπωνία. Πώς μπορείτε να συνεχίζετε να ισχυρίζεστε ότι θα διαδραματίσουμε ηγετικό ρόλο;
<SPEAKER ID="251" NAME="José Manuel Barroso">
Πρόεδρος της Επιτροπής. - (ΕΝ) Θα είμαι εξαιρετικά ευτυχής όταν αυτό συμβεί, αλλά, δυστυχώς, δεν είναι αληθές. Μέχρι σήμερα, η Ευρωπαϊκή Ένωση είναι η μόνη που έχει δεσμευτεί για την επίτευξη συγκεκριμένων στόχων, οι οποίοι μεταφράζονται τώρα σε νομοθεσία.
<P>
Χαιρετίζουμε ορισμένες θετικές εξελίξεις, δηλαδή τη θετική πολιτική ανακοίνωση που έκανε ο νέος Πρωθυπουργός της Ιαπωνίας -τον συνεχάρην προσωπικά- αλλά μέχρι σήμερα, πρόκειται για πολιτική ανακοίνωση. Χαιρετίζουμε ορισμένα από τα εθνικά σχέδια που ανακοίνωσε η Κίνα, αλλά μέχρι σήμερα η Κίνα δεν έχει συμφωνήσει να δεσμευτεί για την υλοποίηση των εν λόγω σχεδίων στο πλαίσιο των διαπραγματεύσεων στην Κοπεγχάγη.
<P>
Χαιρετίζουμε άλλες θετικές εξελίξεις, αλλά, στην πραγματικότητα, είμαστε επικεφαλής σε παγκόσμιο επίπεδο όσον αφορά την καταπολέμηση της κλιματικής αλλαγής. Θα ήθελα να βρίσκεται και κάποιος άλλος μαζί μας στο πλαίσιο της ηγετικής μας προσπάθειας, διότι μερικές φορές δεν είναι ιδιαίτερα βολικό να είναι κανείς επικεφαλής και μόνος. Αλλά η πραγματικότητα είναι ότι οι άλλοι πρέπει να φθάσουν στο δικό μας επίπεδο φιλοδοξίας.
<SPEAKER ID="252" NAME="Michał Tomasz Kamiński" LANGUAGE="PL">
Κύριε Πρόεδρε, θα ήθελα καταρχάς να σας ευχαριστήσω, διότι αποτελείτε το ζωντανό παράδειγμα ότι οι υποσχέσεις που κάνουν οι πολιτικοί εκπληρώνονται. Όταν η σύζυγός μου μού ζητάει να κάνω κάτι και θέλει να γνωρίζει αν θα το πράξω σίγουρα, της λέω πάντα, "Ναι, άλλωστε είμαι πολιτικός". Αποδείξατε σήμερα ότι κρατάτε τον λόγο σας ως πολιτικός. Βρίσκεστε μαζί μας και απαντάτε στις ερωτήσεις του Σώματος πολύ καλά.
<P>
Κύριε Πρόεδρε, στην ομιλία σας σε εμάς σήμερα, είπατε ότι είναι εξαιρετικά σημαντικό να ενισχύσουμε την ενιαία αγορά, και ότι η ενίσχυση της ενιαίας αγοράς είναι μια συνταγή για την αντιμετώπιση της κρίσης στην Ευρώπη. Θα ήθελα να σας ρωτήσω, κύριε Πρόεδρε, εξ ονόματος της Ομάδας μου, τι σκοπεύετε να κάνετε τους επόμενους μήνες, ώστε η ενίσχυση της ενιαίας ευρωπαϊκής αγοράς να συμβάλει στην καταπολέμηση της σοβαρής οικονομικής κρίσης που αντιμετωπίζουμε σήμερα.
<SPEAKER ID="253" NAME="José Manuel Barroso">
Πρόεδρος της Επιτροπής. - (ΕΝ) Σας ευχαριστώ πολύ, κύριε Kamiński. Στην πραγματικότητα, δήλωσα στο πλαίσιο των πολιτικών κατευθυντήριων γραμμών μου, τις οποίες πιστεύω ότι ενέκρινε το Ευρωπαϊκό Κοινοβούλιο με την ισχυρή υποστήριξη που παρείχατε για την επανεκλογή μου, ότι η εσωτερική αγορά αποτελεί προτεραιότητα και ότι θα πρέπει να καταπολεμήσουμε κάθε είδους οικονομικό εθνικισμό.
<P>
Έχω καλά νέα για όλους σας. Μόλις σήμερα ανέθεσα στον Mario Monti την αποστολή να συντάξει μια έκθεση σχετικά με το μέλλον της ενιαίας αγοράς, στην οποία θα περιλαμβάνονται επιλογές και συστάσεις για μια πρωτοβουλία για την εκ νέου προώθηση της ενιαίας αγοράς. Είμαι ευτυχής που αποδέχθηκε αυτήν την αποστολή, δεδομένου ότι πρόκειται για έναν τρόπο απόκτησης εξωτερικής εμπειρογνωμοσύνης, με σκοπό την ενίσχυση της υποστήριξης, ελπίζω μαζί με το Ευρωπαϊκό Κοινοβούλιο, ώστε να μπορέσουμε να δώσουμε νέα δυναμική στην εσωτερική αγορά, και να δούμε πώς μπορούμε να προσαρμόσουμε την εσωτερική αγορά στον 21ο αιώνα. Πιστεύω ότι αυτό είναι ιδιαίτερα σημαντικό για τους καταναλωτές, καθώς και για τις μικρομεσαίες επιχειρήσεις, οι οποίες ορισμένες φορές αισθάνονται την πίεση και υφίστανται τις αρνητικές συνέπειες από στρεβλωτικές συμπεριφορές στην κοινή αγορά.
<SPEAKER ID="254" NAME="Michał Tomasz Kamiński" LANGUAGE="PL">
Κύριε Πρόεδρε, θα ήθελα, τέλος, να πω πόσο σημαντικό είναι για εμάς, για την Ομάδα μας, το ότι στο πλαίσιο αυτής της προσπάθειας για την ενίσχυση της ενιαίας αγοράς, αυτής της οικοδόμησης της κοινής Ευρώπης μας, δεν ξεχάσατε τις διαφορές που υφίστανται στην Ευρώπη. Δεν λησμονήσατε ότι έχουμε χώρες οι οποίες προσχώρησαν στην Ευρωπαϊκή Ένωση μόλις πρόσφατα, και οι οποίες είναι, κατά μία έννοια, σε μειονεκτική θέση από οικονομική άποψη. Γνωρίζουμε ότι ενεργείτε πάντα με έντονο αίσθημα δικαιοσύνης έναντι αυτών των νέων κρατών μελών, και ελπίζω ότι θα συνεχίσετε να το πράττετε.
<SPEAKER ID="255" NAME="José Manuel Barroso">
Πρόεδρος της Επιτροπής. - (ΕΝ) Πιστεύω ότι η εσωτερική αγορά είναι ο καλύτερος τρόπος για να προστατεύσουμε όλα τα κράτη μέλη, είτε πρόκειται για νέα είτε για παλαιά, για μεγάλα ή μικρά, πλούσια ή φτωχά. Είναι μια πολιτική δικαιοσύνης, διότι αυτός είναι ο καλύτερος τρόπος για να προστατεύσουμε τους ασθενέστερους, δηλαδή, τους καταναλωτές.
<P>
Είναι επίσης ο καλύτερος τρόπος για να προστατεύσουμε τις μικρομεσαίες επιχειρήσεις έναντι των μονοπωλίων ή των ολιγοπωλίων. Αυτό είναι λοιπόν -η έμπνευση για την εσωτερική αγορά- που είναι τόσο σημαντικό για το κεκτημένο της Ευρωπαϊκής Ένωσής μας.
<SPEAKER ID="256" NAME="Lothar Bisky">
πρόεδρος της Ομάδας GUE/NGL. - (DE) Κύριε Πρόεδρε, μας καλείτε να εγκαταλείψουμε σύντομα τα προγράμματα τόνωσης της οικονομίας και να μειώσουμε γρήγορα τα ελλείμματα των προϋπολογισμών στα κράτη μέλη. Εντούτοις, ακόμη και η πλέον πρόσφατη πρόβλεψή σας εμφανίζει ανάπτυξη του ΑΕγχΠ της ΕΕ μόλις κατά 0,1% στο τέταρτο τρίμηνο του 2009. Για το 2009 στο σύνολό του, αυτή η πρόβλεψη αντιπροσωπεύει μείωση της τάξης του 4%. Σύμφωνα με τις δικές σας προβλέψεις, τα ποσοστά της ανεργίας στην ΕΕ θα υπερβούν το 11% το 2010.
<P>
Δεν πιστεύετε ότι οι πρόωρες, δραστικές περικοπές στις δημόσιες δαπάνες θα μπορούσαν να διακόψουν την ανάκαμψη της οικονομίας που μόλις άρχισε να γίνεται ορατή; Ή πιστεύετε ότι ο χρηματοπιστωτικός τομέας έχει ξεπεράσει, για την ώρα, το πρόβλημα και οι δαπάνες της κρίσης θα πρέπει να επιβαρύνουν τους απλούς ανθρώπους; Ήδη επιβάλλετε σκανδαλώδεις όρους για τις έκτακτες πιστώσεις της ΕΕ στους λαούς της Λετονίας, της Ουγγαρίας και της Ρουμανίας: χαμηλότερους μισθούς, χαμηλότερες συνταξιοδοτικές παροχές, λιγότερες δημόσιες υπηρεσίες και υψηλότερο ΦΠΑ. Αυτή είναι η ιδέα που έχετε για μια κοινωνική Ευρώπη;
<SPEAKER ID="257" NAME="José Manuel Barroso">
Πρόεδρος της Επιτροπής. - (ΕΝ) Καταρχάς, ακριβώς επειδή ανησυχούμε για τους αριθμούς που αναφέρατε -και συμφωνώ μαζί τους σε γενικές γραμμές- αυτές είναι πράγματι οι προβλέψεις μας. Όπως έχω ήδη πει αρκετές φορές, προετοιμάζουμε τη στρατηγική εξόδου, αλλά δεν συνιστούμε την έναρξη εφαρμογής της στρατηγικής εξόδου τώρα. Συνεπώς, λέμε ότι θα πρέπει να συνεχίσουμε τα προγράμματα τόνωσης. Οι υπουργοί Οικονομικών έχουν συνεδριάσει, και νομίζω ότι έχουν συμφωνήσει ότι δεν πρέπει να εφαρμόσουμε τη στρατηγική εξόδου πριν από το 2011. Ως εκ τούτου, είναι απαραίτητο να διατηρήσουμε τα μέτρα τόνωσης της οικονομίας μας, ακριβώς λόγω των ανησυχιών μας, δηλαδή των ανησυχιών που αφορούν το κοινωνικό μέτωπο και την ανεργία ειδικότερα.
<P>
Αλλά, όπως γνωρίζετε, η υφιστάμενη κρίση προκλήθηκε επίσης από πολύ μεγάλες ανισορροπίες, από υψηλές δημόσιες δαπάνες, από δημοσιονομικά όργια. Πιστεύω ότι δεν πρέπει να διατηρήσουμε ένα μη βιώσιμο μοντέλο, και, ως εκ τούτου, κάποια στιγμή, πρέπει να επιστρέψουμε στην βιωσιμότητα. Αυτό είναι και θέμα αλληλεγγύης προς τις μελλοντικές γενιές.
<SPEAKER ID="258" NAME="Lothar Bisky">
πρόεδρος της Ομάδας GUE/NGL. - (DE) Κύριε Πρόεδρε, κατάλαβα καλά όταν είπατε ότι το 2011 θα μπορούσε να είναι η ημερομηνία γι' αυτήν την "έξοδο";
<SPEAKER ID="259" NAME="José Manuel Barroso">
Πρόεδρος της Επιτροπής. - (ΕΝ) Δεν μπορώ να το επιβεβαιώσω αυτήν τη στιγμή, αλλά μπορώ να σας πω ότι, πιθανότατα, η έξοδος δεν θα συμβεί πριν από τη συγκεκριμένη ημερομηνία. Πιστεύω ότι αυτή είναι η κοινή πεποίθηση των υπουργών Οικονομικών και, παρεμπιπτόντως, αυτή ήταν και η θέση της Ευρωπαϊκής Ένωσης στην G20.
<P>
Τώρα, υπάρχει επίσης η προσπάθεια προς την κατεύθυνση του παγκόσμιου συντονισμού αυτών των πολιτικών. Αυτό δεν σημαίνει ότι όλες οι περιοχές του κόσμου θα λάβουν τις ίδιες αποφάσεις ταυτόχρονα, αλλά στη διάρκεια αυτής της κρίσης έχουμε διαπιστώσει ότι, για καλό ή για κακό, δεν είμαστε ανεξάρτητοι ο ένας από τον άλλον, και πρέπει να προσπαθήσουμε να συνδέσουμε αυτές τις στρατηγικές εξόδου σε παγκόσμιο επίπεδο.
<P>
Συνεπώς, πιθανότατα, η έξοδος δεν θα συμβεί πριν από το 2011, αλλά θα πρέπει να συνεχίσουμε να παρακολουθούμε την οικονομική κατάσταση πολύ στενά.
<SPEAKER ID="260" NAME="Nigel Farage">
συμπρόεδρος της Ομάδας EFD. - (ΕΝ) Κύριε Barroso, είναι πολύ καλό που σας βλέπουμε εδώ. Πρέπει πάντα να χαιρετίζουμε μια ευκαιρία για να λογοδοτεί η εκτελεστική εξουσία.
<P>
Όπως γνωρίζετε, δεν υπήρξα πάντα μεταξύ των θερμότερων υποστηρικτών σας, αλλά πρέπει να συμφωνήσω ότι τα καταφέρατε πολύ καλά. Καταφέρατε να αγνοήσετε το αποτέλεσμα του γαλλικού δημοψηφίσματος, καταφέρατε να αγνοήσετε το αποτέλεσμα του ολλανδικού δημοψηφίσματος και καταφέρατε να εκφοβίσετε τους Ιρλανδούς, ώστε να υποκύψουν κατά το δεύτερο δημοψήφισμα. Ως εκ τούτου, καταφέρατε σχεδόν να αποκτήσετε την Συνθήκη σας.
<P>
Τώρα, φυσικά, είναι καιρός να επιλέξουμε τον Πρόεδρο - το σπουδαίο πρόσωπο της Ευρωπαϊκής Ένωσης. Ο Tony Blair είναι το φαβορί σύμφωνα με τα γραφεία στοιχημάτων. Απλώς αναρωτιέμαι αν συμφωνείτε μαζί μου ότι η συνεχιζόμενη στήριξη εκ μέρους του της άποψης ότι η Βρετανία πρέπει να συμμετάσχει στο ευρώ, η εγκατάλειψη εκ μέρους του των 2 δισεκατομμυρίων στερλινών τον χρόνο της βρετανικής έκπτωσης και η συνολική προσέγγιση του έναντι της συμμετοχής της Βρετανίας στην Ευρωπαϊκή Ένωση -η άρνησή του να δώσει στους Βρετανούς τη δυνατότητα δημοψηφίσματος- όλα δείχνουν ότι έχει επαρκή φιλοευρωπαϊκά διαπιστευτήρια, ώστε να γίνει ο Πρόεδρός της; Πράγματι, αυτή ήταν η συμφωνία που προέβλεψα το 2005; Αυτό είχε συμφωνηθεί όλο αυτό το διάστημα;
<SPEAKER ID="261" NAME="José Manuel Barroso">
Πρόεδρος της Επιτροπής. - (ΕΝ) Καταρχάς, κύριε Farage, μην είστε τόσο στεναχωρημένος για το αποτέλεσμα στην Ιρλανδία. Δεν ήταν σπουδαίο αποτέλεσμα - μόνο το 67% του λαού! Όταν υπάρχει πραγματική συζήτηση με πραγματική ανάληψη ευθύνης, έχουμε δείξει ότι μπορεί να υπάρχει ισχυρή υποστήριξη υπέρ της Ευρώπης. Στην πραγματικότητα, επρόκειτο για διακήρυξη ανεξαρτησίας της Ιρλανδίας από το Κόμμα της Ανεξαρτησίας του "νωμένου Βασιλείου, διότι διεξαγάγατε εκεί εκστρατεία και οι Ιρλανδοί είπαν "όχι" σε εσάς και στο κόμμα σας.
<P>
(Χειροκροτήματα)
<P>
Τώρα, όσον αφορά τον μελλοντικό Πρόεδρο του Συμβουλίου, δεν πρόκειται να σχολιάσω. Πρόκειται για απόφαση του Ευρωπαϊκού Συμβουλίου. Αυτό που θα ήθελα να σας πω πολύ ειλικρινά είναι ότι δεν υπάρχουν κρυφές συμφωνίες ούτε κρυφές ατζέντες. Εάν υπήρχαν, θα το γνώριζα ήδη. Συνεπώς, δεν υπάρχουν κρυφές συμφωνίες ή κρυφές συναλλαγές. Αυτό που μπορώ να σας πω είναι τούτο: χρειαζόμαστε έναν Πρόεδρο του Συμβουλίου που να είναι αφοσιωμένος στην ευρωπαϊκή ιδέα και να είναι πάντα συνεπής, διότι δεν πιστεύω ότι είναι σωστό να έχουμε ένα Συμβούλιο που αλλάζει την ατζέντα του εντελώς κάθε έξι μήνες. Είμαι ιδιαίτερα θερμός υποστηρικτής μιας ισχυρής παρουσίας του Ευρωπαϊκού Συμβουλίου που να παρέχει συνοχή και συνέπεια στο Συμβούλιο και να συμβαδίζει, φυσικά, με την Επιτροπή και να είναι απόλυτα προσηλωμένη στο ευρωπαϊκό εγχείρημα και στα κοινοτικά θέματα.
<SPEAKER ID="262" NAME="Nigel Farage">
συμπρόεδρος της Ομάδας EFD. - (ΕΝ) Κύριε Barroso, με απογοητεύετε. Είναι η Ώρα των Ερωτήσεων, και ένα "ναι" ή ένα "όχι" θα ήταν ευκολότερο, αλλά δεν πειράζει. Είτε πρόκειται για τον κ. Blair είτε όχι, το σημαντικό είναι ότι δεν πρόκειται να εκλεγεί δημοκρατικά· ούτε εσείς ο ίδιος εξελέγητε δημοκρατικά· μάλιστα, αυτή δεν είναι η γενική πραγματικότητα ολόκληρης της ΕΕ; Δεν πρόκειται μάλλον για έναν θαυμάσιο οργανισμό που παρέχει σε συνταξιούχους, πρώην πρωθυπουργούς κάποιου είδους εκτελεστική εξουσία; Θα μπορούσατε να έχετε εκδημοκρατίσει την ΕΕ με αυτήν τη Συνθήκη. Επιλέξατε να μην το κάνετε. Έχει κάποια σημασία η εθνική δημοκρατία ή μήπως η ΕΕ είναι, κατά τη γνώμη σας, σημαντικότερη;
<SPEAKER ID="263" NAME="José Manuel Barroso">
Πρόεδρος της Επιτροπής. - (ΕΝ) Ακριβώς επειδή η Ευρωπαϊκή Ένωση δεν είναι το είδος του ολοκληρωμένου κράτους που φαίνεται να φοβάστε τόσο πολύ, ο Πρόεδρος του Συμβουλίου δεν εκλέγεται απευθείας από τους πολίτες, αλλά εκλέγεται από δημοκρατικά εκλεγμένους αρχηγούς κυβερνήσεων της Ευρώπης. Αυτή ακριβώς είναι η λογική της. Προσωπικά, όχι μόνο έλαβα την ομόφωνη υποστήριξη των δημοκρατικά εκλεγμένων αρχηγών των κυβερνήσεων, αλλά και μιας ισχυρής πλειοψηφίας αυτού του Σώματος. Συνεπώς, αισθάνομαι ότι έχω ισχυρή δημοκρατική νομιμοποίηση.
<P>
(Χειροκροτήματα)
<P>
Στον πρότερο βίο μου ως πολιτικού στη χώρα μου, εξελέγην δημοκρατικά στο εθνικό κοινοβούλιό μου στην ηλικία των 29 ετών, και πρέπει να σας πω ότι είναι δυσκολότερο να εκλεγεί κανείς Πρόεδρος της Επιτροπής απ' ό,τι πρωθυπουργός στις περισσότερες από τις χώρες μας!
<SPEAKER ID="264" NAME="Krisztina Morvai" AFFILIATION="NI">
(HU) Αύριο στις 15.00, θα δώσω συνέντευξη Τύπου σχετικά με την κατάσταση κρίσης των ανθρωπίνων δικαιωμάτων που συνεχίζεται από το 2006. Προσκαλώ εγκάρδια και αναμένω να δω σε αυτήν τον κ. Πρόεδρο και όλους τους συναδέλφους μου. Σύμφωνα με πληροφορίες από την Εθνική Υπηρεσία Νομικής Αρωγής, ο τεράστιος αριθμός δικαστικών αποφάσεων επιβεβαιώνει ότι το φθινόπωρο του 2006 ενέργειες κτηνώδους αστυνομικής τρομοκρατίας έλαβαν χώρα στην Ουγγαρία, ιδίως στις 23 Οκτωβρίου, στη διάρκεια των εκδηλώσεων για την 50ή επέτειο. Βάσει κυβερνητικών εντολών, η αστυνομία διέπραξε σειρά ωμοτήτων, συμπεριλαμβανομένου του πυροβολισμού 14 ανθρώπων στα μάτια, τυφλώνοντας πολλούς από αυτούς, ενώ συνέλαβε ως πολιτικούς κρατούμενους και βασάνισε αρκετές εκατοντάδες αθώων ανθρώπων.
<P>
Γνωρίζετε, κύριε Πρόεδρε, ότι η Kinga Göncz, αντιπρόεδρος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, ήταν ένα από τα μέλη της κυβέρνησης που επέτρεψε τους πυροβολισμούς; Θα ήθελα να ακούσω την άποψή σας σχετικά με αυτό και σας προσκαλώ εγκαρδίως και με σεβασμό και αναμένω να σας δω στην αυριανή συνέντευξη Τύπου.
<SPEAKER ID="265" NAME="José Manuel Barroso">
Πρόεδρος της Επιτροπής. - (ΕΝ) Παρακολουθώ όλες τις εξελίξεις στα κράτη μέλη, αλλά ας είμαστε σαφείς: η Επιτροπή δεν έχει το δικαίωμα παρέμβασης σε ορισμένα εσωτερικά ζητήματα των κρατών μελών, και αυτό είναι ένα θέμα επί του οποίου δεν μπορούμε να απαντήσουμε εδώ, διότι πρόκειται για εσωτερική συζήτηση που διεξάγεται στην Ουγγαρία.
<P>
Έχουμε το δικαίωμα ως Επιτροπή να παρεμβαίνουμε σε οποιοδήποτε ζήτημα αφορά τα θεμελιώδη δικαιώματα, όταν πρόκειται για την εφαρμογή της κοινοτικής νομοθεσίας. Αυτό δεν ισχύει στη συγκεκριμένη περίπτωση στην οποία αναφέρθηκε η διακεκριμένη βουλευτής. Συνεπώς, θα ήθελα να σας ζητήσω να μην μου θέτετε ερωτήματα τα οποία μπορείτε να χειριστείτε καλύτερα στο επίπεδο του εθνικού κοινοβουλίου μάλλον, παρά εδώ στο Ευρωπαϊκό Κοινοβούλιο.
<SPEAKER ID="266" NAME="Krisztina Morvai" AFFILIATION="NI">
(HU) Καταλαβαίνω σωστά, ως εκ τούτου, ότι η ελευθερία του συνέρχεσθαι, η ελευθερία της γνώμης, τα ανθρώπινα δικαιώματα, ακόμη και η Ευρωπαϊκή Σύμβαση για την Προστασία των Δικαιωμάτων του Ανθρώπου δεν εμπίπτουν, σύμφωνα με τα όσα είπατε, στο δίκαιο της Ευρωπαϊκής Ένωσης; Δεν αποτελούν τα ανθρώπινα δικαιώματα μέρος του συστήματος αξιών και του νομικού συστήματος της Ευρωπαϊκής Ένωσης; Εάν όχι, έχω παραπληροφορηθεί.
<SPEAKER ID="267" NAME="José Manuel Barroso">
Πρόεδρος της Επιτροπής. - (ΕΝ) Φυσικά, τα ανθρώπινα δικαιώματα είναι μέρος της Ευρωπαϊκής Ένωσης, αλλά έχουμε ένα σύστημα που βασίζεται στο κράτος δικαίου και θεωρούμε ότι όλα τα κράτη μέλη, συμπεριλαμβανομένης της χώρας σας, είναι χώρες που διέπονται από το κράτος δικαίου. Ως εκ τούτου, έχετε την επιλογή να θέτετε τα ερωτήματά σας στα δικαστήρια σας, ενώ υπάρχει επίσης η δυνατότητα προσφυγής στο Ευρωπαϊκό Δικαστήριο Ανθρωπίνων Δικαιωμάτων ή στο Ευρωπαϊκό Δικαστήριο στο Λουξεμβούργο. Συνεπώς, έχουμε σύστημα ανθρωπίνων δικαιωμάτων.
<P>
Αυτό που δεν μπορώ να κάνω και δεν πρέπει να κάνω είναι να υπεισέλθω σε εθνικές πολιτικές συζητήσεις μεταξύ διαφορετικών πολιτικών κομμάτων.
<SPEAKER ID="268" NAME="Πρόεδρος">
Σας ευχαριστώ πολύ, κύριε Πρόεδρε. Θα ήθελα να ευχαριστήσω ειλικρινά τους προέδρους των πολιτικών ομάδων για το ότι τήρησαν τον χρόνο ομιλίας τους, καθώς και για τη διεξαγωγή της συζήτησης με τόση επιτυχία. Θα ήθελα επίσης να ευχαριστήσω τον κ. Barroso. Πρέπει να σεβόμαστε τα χρονικά περιθώρια για να έχουμε μια ζωντανή συζήτηση. Συνεπώς, σας ευχαριστώ πολύ όλους.
<P>
Επιπτώσεις της χρηματοπιστωτικής κρίσης στην απασχόληση και στην κοινωνική συνοχή
<SPEAKER ID="269" NAME="Corien Wortmann-Kool" AFFILIATION="PPE">
(NL) Κύριε Πρόεδρε, το ερώτημά μου αφορά τα μέτρα αντιμετώπισης της κρίσης. Όσον αφορά το θέμα των στόχων μείωσης των εκπομπών σε σχέση με την κλιματική αλλαγή, η Ευρώπη προηγείται των "νωμένων Πολιτειών. Οι "νωμένες Πολιτείες προηγούνται, ωστόσο, από την άποψη των επενδύσεων του ιδιωτικού τομέα σε τεχνολογικές καινοτομίες και στη βιωσιμότητα, πράγμα εξαιρετικά σημαντικό για τις μικρομεσαίες επιχειρήσεις (ΜΜΕ) και την απασχόληση.
<P>
Στην πραγματικότητα, αυτό αποτελούσε ακρογωνιαίο λίθο του σχεδίου σας για την αντιμετώπιση της κρίσης και για την ανάκαμψη της οικονομίας. Ωστόσο, ποια είναι η φιλοδοξία σας από αυτήν την άποψη; Πότε θα φτάσουμε στο ίδιο επίπεδο με αυτό των "ΠΑ, και τι κάνει η Επιτροπή, και τι μπορεί να κάνει, για να διασφαλίσει ότι θα φθάσουμε σε αυτό το επίπεδο; Σε γενικές γραμμές, οι ΜΜΕ μας συνεχίζουν να αντιμετωπίζουν πάρα πολλά εμπόδια και, ως αποτέλεσμα, έχουν μικρότερο δυναμικό ανάπτυξης. Τι πρόκειται να κάνετε για να ολοκληρώσετε την εσωτερική αγορά, η οποία αποτελεί, τελικά, μείζονα πηγή ανάπτυξης για την απασχόληση μας;
<SPEAKER ID="270" NAME="José Manuel Barroso">
Πρόεδρος της Επιτροπής. - (ΕΝ) Έχω ήδη απαντήσει σε προηγούμενο ομιλητή με ορισμένες ιδέες σχετικά με την εσωτερική αγορά, αλλά όσον αφορά το θέμα που θίγετε σαφώς σχετικά με την τεχνολογία, συμφωνώ απολύτως. Υστερούμε σε σύγκριση με τις "ΠΑ και άλλες χώρες όσον αφορά τις επενδύσεις στις νέες τεχνολογίες.
<P>
Γι' αυτόν τον λόγο, για παράδειγμα, στο πλαίσιο αυτής της ειδικής δέσμης μέτρων, έχουμε εγκρίνει ένα ευρωπαϊκό σχέδιο για την ανάκαμψη της οικονομίας. Έχουμε δώσει ιδιαίτερη έμφαση στις επενδύσεις σε ορισμένα θέματα που αφορούν την κλιματική ατζέντα και την ενεργειακή ασφάλεια. Συνδέουμε αυτά τα δύο θέματα. Γι' αυτόν τον λόγο παρουσιάσαμε πρόσφατα το σχέδιο ΣΕΤ (στρατηγικό σχέδιο ενεργειακών τεχνολογιών), ενώ παροτρύνουμε και τα κράτη μέλη να διαθέτουν περισσότερους πόρους στη χρηματοδότηση των πράσινων τεχνολογιών, με άλλα λόγια, όλων εκείνων των τεχνολογιών που μπορούν να μας δώσουν τη δυνατότητα να γίνουμε μια πιο αειφόρος, πιο πράσινη οικονομία.
<P>
Βεβαίως πρόκειται για ένα θέμα το οποίο πρέπει επίσης να εξετάσουμε στο πλαίσιο των επόμενων δημοσιονομικών προοπτικών. Όπως γνωρίζετε, θα προχωρήσουμε στην επανεξέταση του προϋπολογισμού πριν από το τέλος του χρόνου. Θα υπάρξει επίσης ευκαιρία διεξαγωγής μιας καλής συζήτησης σχετικά με το πού, στο μέλλον, θα πρέπει να δώσουμε έμφαση από την άποψη των επενδύσεων.
<SPEAKER ID="271" NAME="Πρόεδρος">
Συνάδελφοι, θα ήθελα να σας ζητήσω να μην θέτετε συμπληρωματικές ερωτήσεις. Έχω μπροστά μου έναν πολύ μακρύ κατάλογο ονομάτων, και θα ήταν πολύ πιο ενδιαφέρον αν μπορούσαν να θέσουν ερωτήματα περισσότεροι βουλευτές.
<SPEAKER ID="272" NAME="Συλβάνα Ράπτη" AFFILIATION="S&amp;D">
Κύριε Πρόεδρε, η Επιτροπή σας εξέδωσε το 2008 - και καλώς το έπραξε - μία σύσταση προκειμένου να ενταχθούν περισσότερα άτομα στην αγορά εργασίας.
<P>
Θα ήθελα να ρωτήσω κατ' αρχάς εάν, εκτός από τη σύσταση αυτή και τα μέτρα που έχουν πάρει τα κράτη μέλη, σκοπεύετε ως Ευρωπαϊκή Επιτροπή να πάρετε πρόσθετα μέτρα ώστε να ενισχυθεί η ανοιχτή μέθοδος συντονισμού στον κοινωνικό τομέα; Αναφέρομαι δε για μέτρα τα οποία να είναι συμβατά με βιώσιμες βιομηχανικές πολιτικές, ώστε να αυξηθεί η απασχόληση.
<P>
Δεύτερον, το 2010 έχει ανακηρυχτεί - όπως όλοι ξέρουμε - ευρωπαϊκό έτος για την καταπολέμηση της φτώχειας. Ο στόχος μας είναι να ενισχυθεί η κοινωνική συνοχή. " ερώτηση είναι πολύ απλή κ. Πρόεδρε: θα βάλετε όλη σας την ενέργεια, θα έχετε το θάρρος - εσείς προσωπικά - να παλέψετε ώστε να μπουν ποσοτικοί στόχοι στο θέμα της φτώχειας; Παρακαλώ δε, ιδιαίτερα, να μη με παραπέμψετε στα κράτη μέλη κάτι που κάνατε σχετικά κατά την ενημέρωση της Σοσιαλιστικής Ομάδας.
<P>
Ο Πρόεδρος διακόπτει τον ομιλητή.
<SPEAKER ID="273" NAME="José Manuel Barroso">
Πρόεδρος της Επιτροπής. - (ΕΝ) Είπα νωρίτερα ότι η πρώτη μου ανησυχία είναι η ανεργία, αλλά για να καταπολεμήσουμε την ανεργία δεν πρέπει να υιοθετήσουμε απλώς μια παθητική στάση, αλλά και μια προληπτική στάση. Αυτό, πιστεύω, θα μπορούσε να επιτευχθεί μέσω της αναθεώρησης της στρατηγικής της Λισαβόνας και ενός ολοκληρωμένου οράματος για το 2020.
<P>
Πρέπει να βασίσουμε την μακροπρόθεσμη στρατηγική της Ευρωπαϊκής Ένωσης σε νέες πηγές αειφόρου ανάπτυξης, για παράδειγμα, σε αυτό που αποκαλούμε "υπαλληλικές" θέσεις εργασίας, στις κοινωνικές υπηρεσίες, όπου δημιουργήθηκαν 3,3 εκατομμύρια νέες θέσεις εργασίας από το 2000. Αυτό αντιπροσωπεύει το 16% όλων των νέων θέσεων εργασίας.
<P>
Επίσης, η αγορά για τα πράσινα προϊόντα και τις υπηρεσίες αναμένεται να διπλασιαστεί έως το 2020, δημιουργώντας τεράστιες ευκαιρίες για πράσινες θέσεις εργασίας, και, ως εκ τούτου, προωθούμε μια διαδικασία χαρτογράφησης σε όλη την Ευρωπαϊκή Ένωση για να προβλέψουμε τις θέσεις εργασίας και τις δεξιότητες που θα είναι απαραίτητες. Είμαι, συνεπώς, αποφασισμένος να εργαστώ στο πλαίσιο αυτής της νέας στρατηγικής για την ενίσχυση της κοινωνικής προτεραιότητας, όπως σας έχω ήδη αναφέρει στο πλαίσιο της συζήτησης για τις ευρύτερες πολιτικές κατευθυντήριες γραμμές για την επόμενη θητεία.
<SPEAKER ID="274" NAME="Elizabeth Lynne" AFFILIATION="ALDE">
(ΕΝ) Όπως γνωρίζουμε, εκατοντάδες χιλιάδες άνθρωποι χάνουν τις θέσεις εργασίας τους εξαιτίας της υφιστάμενης οικονομικής κρίσης και πολλοί από αυτούς είναι ηλικιωμένοι άνθρωποι οι οποίοι βρίσκονται σε εξαιρετικά μειονεκτική θέση όταν προσπαθούν να βρουν νέες θέσεις εργασίας. Παρά το ότι η οδηγία για την απασχόληση του 2000 θα πρέπει να τηρείται σε κάθε κράτος μέλος, πολλοί εξ αυτών των ηλικιωμένων εργαζομένων συνεχίζουν να μην γνωρίζουν τα δικαιώματά τους στο πλαίσιο αυτής της οδηγίας, ενώ πολλά κράτη μέλη αψηφούν τους σχετικούς κανόνες.
<P>
Ακόμη και αν κάποιοι εργαζόμενοι γνωρίζουν τα δικαιώματά τους, πολύ συχνά είναι αδύνατον να δράσουν μεμονωμένα χωρίς υποστήριξη. Επί του παρόντος δεν διαθέτουμε ακόμη νομοθεσία για την προστασία πολλών ανθρώπων από τις διακρίσεις όσον αφορά την πρόσβαση στα αγαθά και τις υπηρεσίες, αλλά διαθέτουμε την οδηγία για την απασχόληση. Μπορείτε να μας πείτε ποια μέτρα λαμβάνονται κατά των κρατών μελών που δεν εφαρμόζουν ορθά την οδηγία, και ποιοι μηχανισμοί θα μπορούσαν να εφαρμοστούν για να βοηθήσουν τους ηλικιωμένους και τους εργαζόμενους με αναπηρία να επιτύχουν τον σεβασμό των δικαιωμάτων τους;
<SPEAKER ID="275" NAME="José Manuel Barroso">
Πρόεδρος της Επιτροπής. - (ΕΝ) Όποτε τα κράτη μέλη δεν συμμορφώνονται προς τις οδηγίες μας, κινούμε διαδικασία επί παραβάσει, οπότε, όταν υπάρχει μια συγκεκριμένη περίπτωση, μπορούμε να δράσουμε και θα δράσουμε. Σε ό,τι αφορά το συνολικό ζήτημα που αναφέρατε, επιτρέψτε μου να σας πω ότι η παρούσα κρίση κατέστησε άνεργους πάνω από πέντε εκατομμύρια Ευρωπαίους.
<P>
Οι κατηγορίες που πλήττονται περισσότερο είναι οι νέοι άνθρωποι και οι μετανάστες. " ανεργία βρίσκεται τώρα στο 9,1% στην Ευρωπαϊκή Ένωση, αλλά αυτό το ποσοστό ανεργίας είναι πάνω από το διπλάσιο για τους νέους εργαζόμενους (19,8%) και τους μετανάστες (19,1%). Αυτές είναι οι πιο σημαντικές ανησυχίες μας όσον αφορά τα κοινωνικά θέματα. Πολύ σημαντική προτεραιότητα παραμένει επίσης το θέμα της αντιμετώπισης της φτώχειας των παιδιών. Παρακολουθούμε επίσης, φυσικά, την κατάσταση όσον αφορά τους ηλικιωμένους, σύμφωνα με τις ισχύουσες οδηγίες.
<SPEAKER ID="276" NAME="David Casa" AFFILIATION="PPE">
(MT) Πιστεύω ότι αξίζει να μιλήσουμε για τον τρόπο με τον οποίο μπορούμε να δημιουργήσουμε περισσότερες θέσεις εργασίας στην Ευρωπαϊκή Ένωση. Ωστόσο, πιστεύω ότι θα πρέπει επίσης να εξετάσουμε πώς μπορούμε να διαφυλάξουμε τις θέσεις εργασίας, καθώς και πώς να αποτρέψουμε την απώλειά τους. " κυβέρνηση μου παρενέβη όταν η κρίση έγινε περισσότερο αισθητή. Πιστεύω ότι με την παρέμβαση της κυβέρνησης χιλιάδες θέσεις εργασίας διασώθηκαν, προφανώς μέσω αύξησης των δαπανών στον κοινωνικό τομέα. Δεν πιστεύετε ότι η Επιτροπή πρέπει να καταβάλει περισσότερες προσπάθειες προκειμένου να διασφαλίσει ότι κάτι τέτοιο θα εφαρμοστεί σε κάθε χώρα της Ευρωπαϊκής Ένωσης; Γνωρίζω ότι θα αναφέρετε το πρόσφατα τροποποιημένο Ταμείο για την Παγκοσμιοποίηση, καθώς και το γεγονός ότι χρησιμοποιείται για να βοηθήσει ακόμη περισσότερους εργαζόμενους· ωστόσο, θεωρώ ότι πρέπει να καταβάλουμε κάθε δυνατή προσπάθεια για να διασφαλίσουμε τις θέσεις εργασίας αυτών των ανθρώπων, ώστε να μην χρειασθεί να κάνουν χρήση του Ταμείου για την Παγκοσμιοποίηση. Πιστεύω ότι αυτός θα πρέπει να είναι ο πραγματικός στόχος μας.
<SPEAKER ID="277" NAME="José Manuel Barroso">
Πρόεδρος της Επιτροπής. - Όχι μόνο αναθεωρήσαμε τους κανόνες για το Ταμείο για την Παγκοσμιοποίηση, προγραμματίσαμε επίσης εκ νέου το Ευρωπαϊκό Κοινωνικό Ταμείο με την επισπευσμένη απόφαση εκταμίευσης 1,8 δισεκατομμυρίων ευρώ για την ενίσχυση των ενεργών πολιτικών για την αγορά εργασίας.
<P>
Σχετικά με την πολιτική συνοχής, πραγματοποιήσαμε επίσης ορισμένες αλλαγές για την απλοποίηση των κανόνων και την προκαταβολή των πληρωμών. Πρόκειται για μια επίσης πολύ σημαντική πολιτική. Έχω ήδη αναφέρει τα 550 δισεκατομμύρια ευρώ του σχεδίου για την τόνωση της οικονομίας και, φυσικά, μπορώ επίσης να αναφέρω το Ταμείο Προσαρμογής στην Παγκοσμιοποίηση, καθώς και ορισμένες άλλες προτάσεις που υποβάλαμε.
<P>
Δυστυχώς, πρέπει να πω ότι υπήρξε μια ιδέα την οποία τα κράτη μέλη δεν εφάρμοσαν, δηλαδή η αναστολή της συγχρηματοδότησης για το Κοινωνικό Ταμείο. Θέσαμε το θέμα στο Συμβούλιο, αλλά απορρίφθηκε. Συνεχίζω να ελπίζω ότι με τη στήριξή σας μπορούμε να το επιτύχουμε, διότι υπάρχουν μερικές χώρες οι οποίες απλώς δεν διαθέτουν τα οικονομικά μέσα για να συμπληρώσουν τη χρηματοδότηση για το Κοινωνικό Ταμείο από δικά τους χρήματα. Συνεπώς, αξιοποιούμε επίσης στο έπακρο όλα τα μέσα που έχουμε στη διάθεσή μας σε κοινοτικό επίπεδο για να στηρίξουμε αυτό που τα κράτη μέλη μπορούν να κάνουν μόνα τους για να καταπολεμήσουν αυτήν την ανεργία.
<SPEAKER ID="278" NAME="Alejandro Cercas" AFFILIATION="S&amp;D">
(ES) Κύριε Πρόεδρε, σας ευχαριστώ γι' αυτήν την ενδιαφέρουσα συζήτηση σήμερα.
<P>
Είπατε, όσον αφορά την απασχόληση, ότι ορισμένα κράτη μέλη δεν παρέστησαν στη σύνοδο κορυφής της Πράγας. Αυτό που είναι πιο σοβαρό, κύριε Πρόεδρε, είναι ότι το Συμβούλιο, εν μέσω της μεγαλύτερης κρίσης στον τομέα της απασχόλησης στην ιστορία της Ευρώπης -σήμερα 10 000 Ευρωπαίοι θα έχουν χάσει τις θέσεις εργασίας τους, και το ίδιο θα συμβεί αύριο και μεθαύριο- δεν έχει λάβει κάποια σοβαρή πρωτοβουλία, ενώ δεν έχει υπάρξει ούτε μια σύνοδος κορυφής για την απασχόληση. Θα μπορούσατε επίσης να έχετε πει ότι η Επιτροπή έχει μια ατζέντα από πέρυσι, η οποία ήταν παρωχημένη ακόμη και τότε και η οποία δεν μπορεί τώρα να ανταποκριθεί στις ιδιαίτερα πιεστικές ανάγκες τόσων εκατομμυρίων πολιτών, μιας ολόκληρης γενιάς Ευρωπαίων και του συνόλου του κράτους πρόνοιας, του οποίου το μέλλον διακυβεύεται.
<P>
Κύριε Πρόεδρε, σας ζητώ να δράσετε ως ηγέτης: χρειαζόμαστε ενεργό ηγεσία, ηγεσία που να αντιδρά στην απάθεια και στην έλλειψη διαφάνειας. Πρέπει να πείτε στο Συμβούλιο ότι δεν μπορούμε να συνεχίσουμε κατ' αυτόν τον τρόπο. Χρειαζόμαστε μια Επιτροπή η οποία όχι μόνο διαχειρίζεται τους συνήθεις πόρους και τα συνήθη θέματα, αλλά η οποία, σε αυτήν τη δύσκολη περίοδο -και γνωρίζω ότι η περίοδος είναι δύσκολη και για εσάς, κύριε Πρόεδρε- τίθεται επικεφαλής της Ευρώπης, στο πλαίσιο μιας μεγάλης οργανικής συμφωνίας για να δώσει ελπίδα σε μια ολόκληρη γενιά Ευρωπαίων.
<SPEAKER ID="279" NAME="José Manuel Barroso" LANGUAGE="PT">
Στην πραγματικότητα κάνουμε ό,τι μπορούμε και, όπως είπα, όταν περιέγραψα σε γενικές γραμμές το πρόγραμμα, αποδίδουμε στα κοινωνικά θέματα υψηλότερη προτεραιότητα, διότι επί του παρόντος υφίσταται κατάσταση έκτακτης ανάγκης από κοινωνική άποψη.
<P>
Για να δώσω ένα παράδειγμα, αυτός ήταν ο λόγος για τον οποίο εξέφρασα την ανάγκη να εξετάζουμε τον κοινωνικό αντίκτυπο σε κάθε νέα νομοθεσία. Αυτός είναι ο λόγος για τον οποίο προωθούμε τις κοινές αρχές ενεργητικής ένταξης ως κοινοτική πολιτική. Αυτός είναι επίσης ο λόγος για τον οποίο μπορώ να πω στα κράτη μέλη ότι υποστηρίζουμε τις κοινωνικές επενδύσεις. Οι κοινωνικές δαπάνες, που αποτέλεσαν το 28% του ΑΕγχΠ το 2008, θα αυξηθούν στο 31% το 2010. Αυτό αντιπροσωπεύει περίπου 3 500 δισεκατομμύρια ευρώ ακόμη!
<P>
Καταβάλλουμε μια πραγματική προσπάθεια εδώ, αλλά, φυσικά, κύριε Cercas, η αλήθεια είναι ότι η προσπάθεια πρέπει να είναι συλλογική από την Επιτροπή, το Κοινοβούλιο και τα κράτη μέλη.
<SPEAKER ID="280" NAME="Gerald Häfner" AFFILIATION="Verts/ALE">
(DE) Κύριε Πρόεδρε, η Ευρώπη σημαίνει ελευθερία, δημοκρατία και αλληλεγγύη ή, για να το θέσω διαφορετικά, κοινωνική και οικολογική ευθύνη. Ωστόσο, εσείς και η Επιτροπή επικεντρωθήκατε αποκλειστικά στην πτυχή της ελευθερίας για μεγάλο χρονικό διάστημα -και, ειδικά από αυτήν την άποψη, μόνο στην οικονομική ελευθερία, στην ελευθερία υπό την καθαρά οικονομική έννοια- καθώς και στη ρύθμιση πολυάριθμων τομέων που δεν χρειάζονται ρύθμιση. Ωστόσο, ενώ αυτό που διακυβεύεται είναι δισεκατομμύρια στις παγκόσμιες χρηματοπιστωτικές αγορές, επικεντρωθήκατε κυρίως στη μη παρέμβαση και στη μη ρύθμιση, διότι πιστεύατε ότι κάτι τέτοιο θα απέδιδε τα καλύτερα αποτελέσματα για όλους.
<P>
Διαπιστώσαμε τα καταστροφικά αποτελέσματα στα οποία οδήγησε αυτή η τακτική και σας ρωτώ με κάθε σαφήνεια με ποιον τρόπο και με ποια έργα και σχέδια σκοπεύετε να καταστήσετε σαφές στο Σώμα και στους λαούς της Ευρώπης κατά τρόπο αξιόπιστο ότι εσείς και η Επιτροπή έχετε αντλήσει το δίδαγμα που πρέπει από αυτήν την καταστροφή και θα αλλάξετε την πορεία μας ριζικά;
<SPEAKER ID="281" NAME="José Manuel Barroso">
Πρόεδρος της Επιτροπής. - (ΕΝ) Καταρχάς, το ερώτημα της αξιοπιστίας είναι ένα υποκειμενικό ερώτημα για εσάς. Πιστεύω ότι η απάντηση σε αυτό το ερώτημα δόθηκε από το Σώμα, το οποίο ανανέωσε την εντολή μου πρόσφατα, γεγονός που δείχνει ότι το Σώμα πιστεύει ότι είμαι αξιόπιστος και μπορώ να προχωρήσω με αυτήν την πολιτική.
<P>
Στην πραγματικότητα, συνεχίζουμε την πολιτική μας για την αντιμετώπιση της οικονομικής και χρηματοπιστωτικής κρίσης. Έχουμε λάβει σημαντικές αποφάσεις· έχουμε αναλάβει την πρωτοβουλία σε παγκόσμιο επίπεδο με τα ρυθμιστικά μέτρα και τα μέτρα εποπτείας που έχουμε λάβει. Βάσει της έκθεσης που ανέθεσα στην ομάδα de Larosière, έχουμε καταθέσει ορισμένες προτάσεις οι οποίες ελπίζω ότι θα εγκριθούν από το Συμβούλιο και το Κοινοβούλιο.
<P>
Μόλις σήμερα, στο πλαίσιο συνεδρίασης της Επιτροπής, εγκρίναμε την ανακοίνωση για τα παράγωγα, η οποία, φυσικά, θα πρέπει να ακολουθηθεί από συγκεκριμένη νομοθεσία. Ως εκ τούτου, ανταποκρινόμαστε στην χρηματοπιστωτική κρίση σε όλες τις πτυχές της, συμπεριλαμβανομένης της ρυθμιστικής και εποπτικής πτυχής, και έχω ήδη λάβει ορισμένες αποφάσεις στη διάρκεια της θητείας αυτής της Επιτροπής, ενώ η επόμενη Επιτροπή θα ακολουθήσει, φυσικά, τον ίδιο δρόμο, διότι πιστεύω ότι το απαιτεί η κατάσταση.
<SPEAKER ID="282" NAME="Veronica Lope Fontagné" AFFILIATION="PPE">
(ES) Κύριε Πρόεδρε, θα ήθελα να μιλήσω σχετικά με την ενίσχυση που εγκρίθηκε υπό το προσωρινό πλαίσιο και η οποία στοχεύει στον περιορισμό των προβλημάτων που έχουν ανακύψει ως αποτέλεσμα της οικονομικής κρίσης, και ειδικά όσον αφορά την Opel.
<P>
Θα ήθελα να σας ρωτήσω αν η Επιτροπή εξετάζει το κατά πόσον η ενίσχυση που ελήφθη από τη Γερμανία υπό το προσωρινό πλαίσιο εξαρτιόταν από πρότερη συμφωνία όσον αφορά τη γεωγραφική κατανομή των μέτρων αναδιάρθρωσης, πράγμα που δεν θα εναρμονιζόταν με τον σκοπό αυτής της ενίσχυσης.
<P>
Εάν συμβαίνει αυτό, θα ήθελα να γνωρίζω αν συμφωνείτε η εταιρεία να έχει την ελευθερία να αναθεωρεί την κατανομή και την αναδιάρθρωση της Opel βάσει των δικών της οικονομικών κριτηρίων και κριτηρίων παραγωγής, καθώς και να διατηρεί τον μεγαλύτερο δυνατό αριθμό θέσεων εργασίας.
<SPEAKER ID="283" NAME="José Manuel Barroso" LANGUAGE="PT">
Έχω ήδη απαντήσει σε αυτό το ερώτημα, αλλά θα πω ότι είχαμε κάποιες αμφιβολίες σχετικά με τον τρόπο με τον οποίο διεξήχθη η εν λόγω διαδικασία. " Επιτροπή εξέφρασε αυτές τις αμφιβολίες, και η General Motors και η Opel Trust επαναξιολογούν τώρα τον τρόπο με τον οποίο πραγματοποιήθηκε η προσφορά εξαγοράς της Opel, ενώ προσπαθούν να επαληθεύσουν αν, στην πραγματικότητα, αυτή η προσφορά έγινε επί εμπορικής βάσης ή όχι.
<P>
Εμείς, η Ευρωπαϊκή Επιτροπή, θα κάνουμε ό,τι μπορούμε προκειμένου να διασφαλίσουμε ότι η λύση συμμορφώνεται με τους κανονισμούς της εσωτερικής αγοράς και τους κανόνες περί κρατικών ενισχύσεων, και, φυσικά, θα είμαστε αντικειμενικοί και αυστηροί στην εφαρμογή αυτών των κανόνων.
<SPEAKER ID="284" NAME="Vicky Ford" AFFILIATION="ECR">
(ΕΝ) Κάθε μεμονωμένη ευρωπαϊκή χώρα συμφωνεί ότι όλοι αντιμετωπίζουμε αύξηση της ανεργίας, πράγμα το οποίο προφανώς δεν αποτελεί μόνο κοινωνική κρίση, αλλά επιβαρύνει περαιτέρω τα δημόσια οικονομικά των κρατών μελών, με την αύξηση των δαπανών για κοινωνικές παροχές, τη μείωση των φόρων και την αύξηση της κατάρτισης.
<P>
Δεδομένων των παραπάνω, θα συμφωνούσατε, κύριε Barroso, ότι εμείς, ως βουλευτές αυτού του Κοινοβουλίου, και η Επιτροπή θα πρέπει να είμαστε ιδιαίτερα προσεκτικοί με κάθε ένα ευρώ που προσθέτουμε στα βάρη του δημόσιου τομέα; Εάν συμφωνείτε πράγματι, πρώτον, πώς θα μας συμβουλεύατε να ψηφίσουμε στο πλαίσιο της συζήτησης για τον προϋπολογισμό την Πέμπτη;
<P>
Δεύτερον, γιατί συνεχίζουμε να συνεδριάζουμε στο Στρασβούργο;
<SPEAKER ID="285" NAME="José Manuel Barroso">
Πρόεδρος της Επιτροπής. - (ΕΝ) Στηρίζω τον προτεινόμενο προϋπολογισμό για το επόμενο έτος, οπότε η συμβουλή μου είναι να ψηφίσετε "ναι".
<P>
Όσον αφορά το ζήτημα του να είμαστε προσεκτικοί και αυστηροί, συμφωνώ μαζί σας. Πρέπει να είμαστε εξαιρετικά προσεκτικοί με τα χρήματα των φορολογουμένων, και πρέπει να βλέπουμε τις προτεραιότητες. Σήμερα, υφίσταται μια σαφής κοινωνική επείγουσα ανάγκη σε ορισμένα κράτη μέλη. Υπάρχουν προβλήματα κοινωνικού αποκλεισμού και φτώχειας τα οποία, είμαι σίγουρος, ανησυχούν όλους τους βουλευτές του Σώματος, οπότε πρέπει να αναζητήσουμε τον καλύτερο τρόπο.
<P>
Όπως γνωρίζετε, η Επιτροπή είναι εξαιρετικά αυστηρή, στο πλαίσιο των όρων του Συμφώνου Σταθερότητας και Ανάπτυξης, όσον αφορά την προσήλωσή μας και αυτήν της Ευρωπαϊκής Ένωσης στους κανόνες της βιωσιμότητας. Φυσικά, δεν πιστεύουμε ότι τα προβλήματα μπορούν να επιλυθούν μόνο μέσω των χρημάτων, αλλά, στην πραγματικότητα, υπάρχουν καταστάσεις, όπως η παρούσα, όπου πιστεύουμε ότι πρέπει να δοθεί ιδιαίτερη προσοχή σε μια κατάσταση κοινωνικής έκτακτης ανάγκης. Χρειάστηκε η λήψη ειδικών μέτρων για μια κατάσταση άνευ προηγουμένου. Είναι ζήτημα, όπως πάντα, ισορροπημένης κρίσης.
<SPEAKER ID="286" NAME="Ádám Kósa" AFFILIATION="PPE">
(HU) Κύριε Πρόεδρε της Επιτροπής, σύμφωνα με τον κανονισμό αριθ. 800/2008 της Ευρωπαϊκής Επιτροπής, οι επιδοτήσεις μισθών για άτομα με αναπηρία μειώθηκαν στο 75% του μέγιστου ποσού. Γι' αυτόν τον λόγο, από την 1η Ιανουαρίου 2009, η απασχόληση για τα άτομα με αναπηρία και για τα άτομα των οποίων η ικανότητα προς εργασία έχει αλλάξει, διέρχεται κρίση. Ως αποτέλεσμα, οι πηγές απασχόλησης για τα άτομα με αναπηρία έχουν μειωθεί σημαντικά λόγω της στενότητας του προϋπολογισμού. Αυτός είναι επίσης ο λόγος για τον οποίο η εθνική στήριξη που παρέχεται σε πολλές χώρες, για παράδειγμα στην Ουγγαρία, για τη δημιουργία μιας ομάδας δημιουργίας θέσεων εργασίας αντιμετωπίζει κίνδυνο. Λέγεται ότι φταίει η Ευρωπαϊκή Ένωση. Ως εκ τούτου, θα ήθελα να θέσω ένα ερώτημα. Στη διάρκεια μιας χρηματοπιστωτικής κρίσης, πώς επιθυμεί η Ευρωπαϊκή Επιτροπή να χειρισθεί τα δικαιώματα απασχόλησης των ατόμων με αναπηρία, το καθήκον της διατήρησης των θέσεων εργασίας για τα συγκεκριμένα άτομα και την αρχή της ίσης αμοιβής για όμοια εργασία; Αυτός ο κανονισμός εκπονήθηκε πριν από την κρίση.
<SPEAKER ID="287" NAME="José Manuel Barroso">
Πρόεδρος της Επιτροπής. - (ΕΝ) Όπως είμαι βέβαιος ότι γνωρίζει ο διακεκριμένος βουλευτής, η Ευρωπαϊκή Επιτροπή έχει υποβάλει πρόταση -μια οριζόντια οδηγία- για την καταπολέμηση των διακρίσεων, η οποία περιλαμβάνει επίσης την αναπηρία. Και τώρα το εν λόγω σχέδιο πρότασης βρίσκεται στα χέρια σας και στα χέρια του Ευρωπαϊκού Συμβουλίου. Συνεπώς, ελπίζω πραγματικά ότι θα εγκριθεί, διότι τασσόμαστε, βεβαίως, κατά οποιουδήποτε είδους διακρίσεων σε βάρος των ατόμων με αναπηρία.
<P>
Πολλά από τα προβλήματα που έχετε αναφέρει πρέπει να αντιμετωπιστούν σε εθνικό επίπεδο, διότι πρόκειται για τα μέτρα συγκεκριμένης στήριξης που πρέπει να λαμβάνονται από τα εθνικά συστήματα κοινωνικής ασφάλισης. Ωστόσο, στην Ευρωπαϊκή Ένωση, κάνουμε ό,τι μπορούμε για να έχουμε ένα δεσμευτικό πλαίσιο που δεσμεύει εμάς και όλα τα κράτη μέλη όσον αφορά την τήρηση της αρχής της μη διάκρισης και την ειδική προστασία που πρέπει να παρέχεται στα άτομα με αναπηρία.
<SPEAKER ID="288" NAME="Pervenche Berès" AFFILIATION="S&amp;D">
(FR) Κύριε Barroso, έχετε διοριστεί από αυτό το Σώμα ως ο επόμενος Πρόεδρος της Επιτροπής. Το επόμενο επείγον καθήκον σας είναι να οργανώσετε αυτήν την Επιτροπή, ούτως ώστε να μπορεί να υπηρετεί μια Ευρώπη που βγαίνει από την κρίση. Επ' αυτής της βάσης, πώς σχεδιάζετε να χρησιμοποιήσετε τα ανεπαρκή κοινοτικά μέσα που έχουμε στη διάθεσή μας ώστε να τα βελτιστοποιήσετε και πώς σκοπεύετε να μοιράσετε τα χαρτοφυλάκια, ούτως ώστε να μπορούμε να αντιμετωπίζουμε τα θέματα που ανακύπτουν; Γνωρίζω καλά ότι τα πάντα εξαρτώνται από τις συζητήσεις σας με τους αρχηγούς κρατών ή κυβερνήσεων, αλλά ως Πρόεδρος της Επιτροπής πρέπει να μοιράζεστε το όραμά σας μαζί τους. Πώς μπορούμε να συνδέσουμε αυτές τις στρατηγικές που έχουμε στη διάθεσή μας; Πώς μπορούμε να μοιράσουμε τα χαρτοφυλάκια, ούτως ώστε να ληφθούν υπόψη τα διδάγματα που αντλήθηκαν από αυτήν την κρίση;
<P>
Όσον αφορά τα μέσα, θα παραθέσω απλώς ένα παράδειγμα. Το Ταμείο Προσαρμογής στην Παγκοσμιοποίηση έρχεται σε αντίθεση με τις στρατηγικές κρατικής ενίσχυσης που μας εμποδίζουν να εφαρμόσουμε τις βιομηχανικές πολιτικές που θα μας βοηθούσαν να εξέλθουμε από την κρίση. Ποιες είναι οι προτάσεις σας; Ποια εντολή θα ζητήσετε από τους αρχηγούς κρατών ή κυβερνήσεων, και πώς θα τους ζητήσετε να μοιράσουν τα χαρτοφυλάκια;
<SPEAKER ID="289" NAME="José Manuel Barroso" LANGUAGE="FR">
" κατανομή των χαρτοφυλακίων δεν αποτελεί αρμοδιότητα των αρχηγών κρατών ή κυβερνήσεων, αλλά αρμοδιότητα του Προέδρου της Επιτροπής, και θα χρησιμοποιήσω, βεβαίως, αυτήν την αρμοδιότητα κατά τον τρόπο τον οποίο θεωρώ καταλληλότερο.
<P>
Έχω ήδη προβεί σε ορισμένες ανακοινώσεις στη διάρκεια της συζήτησής μου μαζί σας σχετικά με το πρόγραμμα της επόμενης Επιτροπής, αλλά είμαι όντως σε επικοινωνία με τους αρχηγούς κρατών ή κυβερνήσεων.
<P>
Μπορώ επίσης να σας πω ότι, μόλις σήμερα, έστειλα επιστολή σε όλους ζητώντας τους να μου αποστείλουν και τις γυναίκες που είναι υποψήφιες για το Σώμα των Επιτρόπων. Πράγματι, με ενδιαφέρει ιδιαίτερα το πρόβλημα της ίσης εκπροσώπησης ανδρών και γυναικών· εάν δεν κάνω τίποτα προς αυτήν την κατεύθυνση, δεν θα έχω πραγματικά καθόλου γυναίκες, διότι οι κυβερνήσεις επιθυμούν γενικά μόνο άνδρες υποψήφιους για την επόμενη Επιτροπή.
<P>
Έστειλα, συνεπώς, αυτήν την επιστολή μόλις σήμερα.
<P>
Όσον αφορά την πραγματική κατανομή, δεν θα υπάρξουν μεγάλες αλλαγές. Έχω ήδη ανακοινώσει τις βασικές καινοτομίες στο πλαίσιο της συζήτησής μας. Σε αυτές περιλαμβάνονται, ειδικότερα, ένας Επίτροπος αρμόδιος για τη δικαιοσύνη και τα θεμελιώδη δικαιώματα, και ένας Επίτροπος αρμόδιος για τις δράσεις στον τομέα της κλιματικής αλλαγής, και, φυσικά, χρειάζομαι τώρα ικανούς άνδρες και ικανές γυναίκες που να είναι αφοσιωμένοι στην ιδέα της Ευρώπης, που να μπορούν να φέρουν σε πέρας τα αντίστοιχα καθήκοντά τους με επιτυχία στο πλαίσιο των διαφόρων χαρτοφυλακίων, τα οποία θα αντιστοιχούν στις προτεραιότητες των δράσεων της Ευρωπαϊκής Ένωσης.
<SPEAKER ID="290" NAME="Graham Watson" AFFILIATION="ALDE">
(ΕΝ) Μέχρι τώρα, η δημιουργία πλούτου και το μέτρο της ευημερίας βασίζονταν σε μεγάλο βαθμό στην κατανάλωση, και, ως εκ τούτου, η βιομηχανία δεν ενθαρρυνόταν να αποδίδει σημασία στην πραγματική αξία των χρησιμοποιούμενων πρώτων υλών, ακόμη και αν η τιμή τους είναι χαμηλή, ή στο πραγματικό κόστος των παραγόμενων αποβλήτων.
<P>
Πώς σκοπεύει η Επιτροπή σας να διασφαλίσει ότι η ανάπτυξη στο μέλλον θα είναι διαφορετικού χαρακτήρα και ότι δεν θα βρεθούμε σε μια κατάσταση στην οποία, μετά από άλλα 20 χρόνια ανάπτυξης, θα έχουμε έναν πλανήτη που δεν θα μπορεί να αντέξει τις δραστηριότητές μας και μια κοινωνία που δεν θα μπορεί να υφίσταται το πραγματικό κόστος ζωής κατά τέτοιον τρόπο;
<SPEAKER ID="291" NAME="José Manuel Barroso" LANGUAGE="EN">
Θα ήθελα να ευχαριστήσω τον Graham Watson γι' αυτό το πολύ σημαντικό ερώτημα. Στην πραγματικότητα, αυτό αποτελεί τον πυρήνα του προγράμματος για τα επόμενα πέντε χρόνια: η αύξηση των επενδύσεων στην ευφυή, πράσινη και αειφόρο ανάπτυξη. Αυτό είναι πολύ σημαντικό.
<P>
Πρέπει να κατανοήσουμε ότι το μοντέλο του μέλλοντος δεν θα είναι όμοιο με το μοντέλο του παρελθόντος. Είμαι υπέρ μιας ισχυρής βιομηχανικής βάσης στην Ευρώπη - αλλά μιας ισχυρής βιομηχανικής βάσης για τη νέα εποχή της αειφορίας, στην οποία θα πρέπει να σκεφτόμαστε την πράσινη ανάπτυξη και τις πράσινες τεχνολογίες. Αυτός είναι ο τομέας όπου μπορούμε να δημιουργήσουμε νέα προϊόντα, νέες αγορές. Αυτό είναι ένα καλό παράδειγμα.
<P>
Αυτός είναι ο λόγος για τον οποίο οργανώνουμε το μελλοντικό πρόγραμμά μας με τους όρους που αποκάλεσα, στις πολιτικές κατευθυντήριες γραμμές μου, "νέες πηγές ανάπτυξης", διότι με τις παραδοσιακές πηγές ανάπτυξης δεν θα κερδίσουμε τη μάχη της ανταγωνιστικότητας με τις μεγάλες αναδυόμενες οικονομίες όπως η Κίνα και η Ινδία.
<P>
Συνεπώς, η καινοτομία πρέπει να βρίσκεται στον πυρήνα, στο επίκεντρο του προγράμματός μας για την ανάπτυξη, για νέες πηγές ανάπτυξης που θα προωθούν τη μετάβαση σε μια οικονομία χαμηλών εκπομπών άνθρακα: ευφυής, πράσινη ανάπτυξη και καινοτομία. Πιστεύω ότι η καινοτομία θα είναι το βασικό στοιχείο για την ανάπτυξη της ευρωπαϊκής οικονομίας στο μέλλον.
<SPEAKER ID="292" NAME="Emilie Turunen" AFFILIATION="Verts/ALE">
(DA) Κύριε Barroso, η χρηματοπιστωτική κρίση προκάλεσε μια οικονομική κρίση ιστορικών διαστάσεων και, επί του παρόντος, η ανεργία αυξάνεται δραματικά στην Ευρώπη. " ανεργία των νέων ανθρώπων -όσων είναι ηλικίας κάτω των 25 ετών- ανέρχεται στο 19,8% στην Ευρώπη, όπως είπατε και ο ίδιος, και στην Ισπανία πάνω από ένας στους τρεις νέους ηλικίας κάτω των 25 ετών είναι άνεργος. Αυτήν τη στιγμή, βρισκόμαστε εν μέσω μιας διαδικασίας καταστροφής μιας ολόκληρης γενιάς και μέχρι σήμερα, κύριε Barroso, δεν έχετε πράξει σχεδόν τίποτα για να επιλύσετε αυτό το πρόβλημα. Σήμερα, άκουσα ότι ανησυχείτε ιδιαίτερα για το συγκεκριμένο πρόβλημα και εκφράζω την ικανοποίησή μου γι' αυτήν την ανησυχία σας - θα ήθελα, ωστόσο, να δω αποδείξεις. Ακόμη και αν η ευθύνη για την πολιτική για την απασχόληση βρίσκεται στο εθνικό επίπεδο, υπάρχει επίσης ανάγκη για ευρωπαϊκή ευθύνη και ευρωπαϊκές πρωτοβουλίες.
<P>
Θα ήθελα να κάνω έκκληση για τρία πράγματα. Πρώτον, ο Επίτροπος Špidla υποσχέθηκε πέντε εκατομμύρια θέσεις πρακτικής άσκησης για τους νέους στην Ευρώπη. Τι συνέβη με αυτές; Δεύτερον, εγκρίνουμε επί του παρόντος δέσμες μέτρων για την ανάπτυξη και δέσμες μέτρων διάσωσης σε ολόκληρη την Ευρώπη. Γιατί σε αυτές τις δέσμες μέτρων δεν περιλαμβάνεται ένα στοχευμένο πρόγραμμα θέσεων εργασίας για τους νέους; Τρίτον, τι θα κάνετε για να επιτύχετε ένα ισχυρότερο κοινωνικό προφίλ και ένα ισχυρότερο σχέδιο για τους νέους στο πλαίσιο της νέας στρατηγικής μετά τη Λισαβόνα;
<SPEAKER ID="293" NAME="José Manuel Barroso">
Πρόεδρος της Επιτροπής. - (ΕΝ) Επαναλαμβάνω ότι έχουμε αξιοποιήσει πλήρως τα υφιστάμενα μέσα μας. Διαθέτουμε μέσα σε κοινοτικό επίπεδο, αλλά κάποια μέσα βρίσκονται σε εθνικό επίπεδο. Αυτό που μπορούμε να κάνουμε είναι να συνεργαστούμε με τα κράτη μέλη ώστε να εκμεταλλευτούμε τα εν λόγω μέσα στο έπακρο, να ανταλλάξουμε τις βέλτιστες πρακτικές και να τα παροτρύνουμε να τις ακολουθήσουν.
<P>
Ο Επίτροπος Špidla, ο οποίος έχει κάνει εξαιρετική δουλειά σε πολύ δύσκολες συνθήκες, ζητά, στην πραγματικότητα, μαζί με την Επιτροπή στο σύνολό της, από τα κράτη μέλη να δημιουργήσουν πέντε εκατομμύρια θέσεις μαθητείας. Καθιστούμε διαθέσιμες ορισμένες βέλτιστες πρακτικές. Για παράδειγμα, στη Γαλλία υπήρξαν εξαιρετικά ορθές πρακτικές από ιδιωτικές επιχειρήσεις που προωθούσαν την κατάρτιση στο εσωτερικό των επιχειρήσεων και προωθούσαν προγράμματα μαθητείας με δημόσια χρήματα, αλλά και με κάποια συμμετοχή στη χρηματοδότηση από τις ίδιες τις επιχειρήσεις.
<P>
Συνεπώς, αυτή είναι πράγματι μια προτεραιότητα και την εφαρμόζουμε με όλα τα μέσα μας -το Ευρωπαϊκό Κοινωνικό Ταμείο, το Ταμείο Προσαρμογής στην Παγκοσμιοποίηση, το Ταμείο Συνοχής και τον διπλασιασμό του μηχανισμού για την ενίσχυση του ισοζυγίου πληρωμών στα νέα κράτη μέλη και στις χώρες εκτός της ευρωζώνης.
<P>
Έχουμε αξιοποιήσει τα μέσα μας πλήρως, αλλά πρέπει να συνεργαστούμε στενά και με τα κράτη μέλη για να αντιμετωπίσουμε αυτά τα κοινωνικά ζητήματα και, όπως αναφέρατε ειδικά, το ζήτημα της ανεργίας των νέων.
<SPEAKER ID="294" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, για να μειώσουμε τη φτώχεια και την ανεργία, πρέπει να δημιουργήσουμε θέσεις εργασίας με δικαιώματα, να στηρίξουμε την παραγωγή και να βελτιώσουμε τις καθολικές, δωρεάν δημόσιες υπηρεσίες. Με άλλα λόγια, πρέπει να επενδύσουμε σε άλλες πολιτικές. Πρέπει να κάνουμε το αντίθετο από αυτό που κάναμε μέχρι σήμερα.
<P>
Για παράδειγμα, πληροφορηθήκαμε προς κατάπληξή μας, στη σημερινή εποχή, περί μιας μελέτης της Γενικής Διεύθυνσης Απασχόλησης και του Eurofund που παρουσιάζει δύο σενάρια για την κλωστοϋφαντουργία, προβλέποντας την απώλεια του 20 έως 25% των κοινοτικών θέσεων εργασίας έως το 2020, ενώ ένα τρίτο σενάριο προέβλεπε ακόμη και απώλεια του 50% των υφιστάμενων θέσεων εργασίας στον εν λόγω τομέα στην Ευρωπαϊκή Ένωση. Πώς, λοιπόν, μπορεί αυτή η κατάσταση να συμβιβαστεί με τις νέες προτάσεις που καταρτίζονται και που στοχεύουν στην ελευθέρωση του διεθνούς εμπορίου, χωρίς να λαμβάνουν υπόψη τις επιπτώσεις στην Πορτογαλία και σε άλλες χώρες της Ευρωπαϊκής Ένωσης, με ιδιαίτερα ευαίσθητους τομείς, όπως η κλωστοϋφαντουργία, η γεωργία και μια πληθώρα μικρών επιχειρήσεων που ασφυκτιούν από αυτές τις πολιτικές;
<SPEAKER ID="295" NAME="José Manuel Barroso" LANGUAGE="PT">
Δεν νομίζω ότι ο αποκλεισμός της Ευρώπης αποτελεί λύση για την Πορτογαλία ή για οποιαδήποτε άλλη ευρωπαϊκή χώρα. " Ευρώπη είναι ο μεγαλύτερος εξαγωγέας αγαθών και υπηρεσιών στον κόσμο, και δεν πρόκειται να κερδίσουμε απολύτως τίποτε υιοθετώντας προστατευτικές πολιτικές. Υπάρχουν πράγματι, ορισμένοι τομείς, οι οποίοι αποκαλούνται συχνά "παραδοσιακοί τομείς" σε ορισμένες ευρωπαϊκές χώρες, ιδίως, αλλά όχι αποκλειστικά, στον Νότο της Ευρώπης, οι οποίες είναι ιδιαίτερα ευάλωτες στις νέες συνθήκες του διεθνούς ανταγωνισμού, και γι' αυτόν τον λόγο καταβάλλουν ιδιαίτερες προσπάθειες να προσαρμοστούν σε αυτές τις νέες συνθήκες. Όπως είπα σε προηγούμενη απάντησή μου, αυτό σημαίνει ότι πρέπει να αναζητήσουμε νέες πηγές ανάπτυξης και ανταγωνιστικότητας εντός της Ευρώπης. Ωστόσο, δεν πρέπει ουδόλως να κλειστούμε στους εαυτούς μας και να αποκλείσουμε την Ευρώπη, πράγμα που ενέχει τον κίνδυνο να κλείσουν και οι άλλες αγορές τις πόρτες τους όσον αφορά τις εξαγωγές μας.
<P>
Πρέπει να επενδύσουμε στην καινοτομία, να επενδύσουμε στην εκπαίδευση, να επενδύσουμε στις νέες πηγές ανάπτυξης και να στοχεύουμε στο να είμαστε πιο ανταγωνιστικοί, ενώ, ταυτόχρονα, όπως είπατε -και σε αυτό συμφωνούμε- να διασφαλίσουμε ότι αυτό δεν θα συμβεί εις βάρος των κοινωνικών προτύπων που είναι σημαντικά στην Ευρώπη. Δεν προτείνουμε την υποβάθμιση των κοινωνικών προτύπων μας. Προσπαθούμε επίσης να βοηθήσουμε και τους άλλους να βελτιώσουν τα κοινωνικά πρότυπα τους, αλλά οπωσδήποτε δεν τάσσομαι υπέρ του αποκλεισμού της Ευρώπης. Πιστεύω ότι είναι προς το συμφέρον της Ευρώπης να διατηρήσει ανοιχτές παγκόσμιες αγορές.
<SPEAKER ID="296" NAME="John Bufton" AFFILIATION="EFD">
(ΕΝ) Κύριε Barroso, η χρηματοπιστωτική κρίση στο "νωμένο Βασίλειο είναι πολύ σοβαρή. Ένας από τους πολλούς τομείς που αγωνίζονται να επιβιώσουν είναι ο τομέας της γεωργίας. Από την 1η Ιανουαρίου 2010 τα πράγματα πρόκειται να επιδεινωθούν με την εισαγωγή του EID, δηλαδή του "ηλεκτρονικού συστήματος αναγνώρισης των προβάτων". Ο εξοπλισμός που χρησιμοποιείται για τη σάρωση των προβάτων δεν είναι ακριβής. Με έχουν ενημερώσει ότι είναι ακριβής μόνο κατά 79%.
<P>
Εάν, κύριε Barroso, οδηγείτε το αυτοκίνητό σας στον δρόμο και τα φρένα λειτουργούν μόνο κατά το 79% του χρόνου οδήγησης, δεν υπάρχει αμφιβολία ότι κάποια στιγμή θα συγκρουστείτε. Φοβάμαι ότι και ο τομέας εκτροφής προβάτων είναι πιθανό να συγκρουστεί με την εφαρμογή του EID, δεδομένου του ελαττωματικού εξοπλισμού του. Το παράδοξο είναι ότι, εάν το EID τεθεί σε εφαρμογή τον Ιανουάριο, θα γνωρίζουμε πόσα πρόβατα διαθέτουμε στο "νωμένο Βασίλειο, πού βρίσκονται και όλες τις κινήσεις τους, ενώ στο "νωμένο Βασίλειο -λόγω της ανεξέλεγκτης μετανάστευσης- δεν έχουμε ιδέα πόσοι άνθρωποι βρίσκονται στη χώρα μας ή ποιοι είναι ή σε ποιες ενέργειες θα προβούν. Θα μιλήσετε, κύριε Barroso, στα υπόλοιπα μέλη της Επιτροπής ώστε η εφαρμογή του EID να πραγματοποιηθεί μόνο σε εθελοντική βάση μέχρις ότου ο χρησιμοποιούμενος εξοπλισμός καταστεί 100% ακριβής;
<SPEAKER ID="297" NAME="Πρόεδρος">
Αυτό είναι ένα πολύ ειδικό ερώτημα. Προτιμούμε γενικές ερωτήσεις σχετικά με την κρίση και τον τρόπο εξόδου από αυτήν. Ο Πρόεδρος της Ευρωπαϊκής Επιτροπής δεν μπορεί να είναι ενημερωμένος σχετικά με ειδικά θέματα σε μεμονωμένες χώρες, ως εκ τούτου παρακαλείσθε να είστε πιο γενικοί στις ερωτήσεις σας.
<SPEAKER ID="298" NAME="José Manuel Barroso">
Πρόεδρος της Επιτροπής. - (ΕΝ) Θέλω απλώς να πω ότι δεν μου αρέσει ιδιαίτερα η σύγκριση μεταξύ προβάτων και ανθρώπων. Δεν νομίζω, πραγματικά, ότι ήταν ιδιαίτερα καλαίσθητη η παρατήρηση.
<P>
(Χειροκροτήματα)
<P>
Παρ' όλα αυτά, δεσμευόμαστε για την εφαρμογή του συστήματος αναγνώρισης στο οποίο αναφερθήκατε, αλλά, φυσικά, είμαστε προσεκτικοί. Εάν υπάρξουν προβλήματα κατά την εφαρμογή, είμαστε έτοιμοι να τα εξετάσουμε. Ωστόσο, θεωρώ ότι τα μέτρα που έχουν ήδη ληφθεί όσον αφορά την αναγνώριση των προβάτων είναι σε γενικές γραμμές πραγματικά καλά. Ας δούμε πώς θα λειτουργήσει το σύστημα στην πράξη.
<SPEAKER ID="299" NAME="Zoltán Balczó" AFFILIATION="NI">
(HU) Κύριε Barroso, η παγκόσμια χρηματοπιστωτική κρίση που ξεκίνησε στις "νωμένες Πολιτείες έχει μεταδοθεί στην πραγματική οικονομία, με αποτέλεσμα την απώλεια εκατομμυρίων θέσεων εργασίας και τη δημιουργία μιας κατάστασης κοινωνικής κρίσης. " Ευρωπαϊκή Ένωση καταβάλλει προσπάθειες να λάβει μέτρα στην περίπτωση εταιρειών όπως η Opel, και, εάν υλοποιηθεί κάποιο σχέδιο, αυτό θα περιλαμβάνει και άμεση βοήθεια. Ταυτόχρονα, οι μικρομεσαίες επιχειρήσεις είναι αυτές που δημιουργούν θέσεις εργασίας, στην πραγματικότητα, την πλειονότητα των θέσεων εργασίας.
<P>
Πιστεύετε, κύριε Πρόεδρε, ότι αυτό το μέτρο που αποσκοπεί στην παροχή βοήθειας προς αυτές είναι επαρκές; " Ουγγαρία βρίσκεται σε ιδιαίτερα δύσκολη θέση, δεδομένου ότι έχει μόνο ξένες εμπορικές τράπεζες. Σε αυτήν την περίπτωση, θα μπορούσε να παρασχεθεί άμεση κρατική ενίσχυση ή μήπως αυτό αποτελεί οικονομικό εθνικισμό, στον οποίο έχετε κηρύξει πόλεμο, ή, ας το πούμε διαφορετικά, δογματισμό της αγοράς;
<SPEAKER ID="300" NAME="José Manuel Barroso">
Πρόεδρος της Επιτροπής. - (ΕΝ) " σαφής απάντησή μου είναι όχι: όσα έχουμε κάνει δεν είναι επαρκή. Πρέπει να κάνουμε περισσότερα για τις ΜΜΕ· πιστεύω ότι αυτό αποτελεί προτεραιότητα. Έχουμε εγκρίνει την Πράξη για τις Μικρές Επιχειρήσεις· αυτό είναι θετικό. Έχουμε επιφέρει βελτιώσεις στο ζήτημα των καθυστερημένο πληρωμών, περιορίζοντας τις καθυστερήσεις των πληρωμών· αυτό ήταν κάτι θετικό και έγινε ασμένως δεκτό από τις ΜΜΕ. Προσπαθούμε, φυσικά, να περιορίσουμε όλες τις γραφειοκρατικές και διοικητικές διαδικασίες που δημιουργούν διοικητικά βάρη, ιδίως για τις ΜΜΕ, και δεσμευόμαστε να διευκολύνουμε τα πράγματα για τις ΜΜΕ. Συνιστούν, όπως είπατε -και συμφωνώ μαζί σας- έναν από τους σημαντικότερους τομείς για τη δημιουργία περισσότερων θέσεων εργασίας, και αυτό αποτελεί μέρος της πολιτικής μας.
<P>
Ένα άλλο μέτρο που λάβαμε πρόσφατα, στο οποίο δεν έχω αναφερθεί ακόμη σήμερα, ήταν η αύξηση σε 500 000 ευρώ του ορίου της κρατικής ενίσχυσης που επιτρέπεται να παρέχεται ως απευθείας στήριξη από τα κράτη μέλη σε ορισμένες ΜΜΕ σε περιπτώσεις ιδιαίτερων δυσχερειών. Συνεπώς, θεωρώ ότι οι ΜΜΕ θα πρέπει να συνεχίσουν να αποτελούν προτεραιότητα στο πλαίσιο των δράσεών μας για τη βιωσιμότητα, συμπεριλαμβανομένης της βιώσιμης απασχόλησης.
<SPEAKER ID="301" NAME="Seán Kelly" AFFILIATION="PPE">
(GA) Κύριε Πρόεδρε, καταρχάς, θα ήθελα να ευχαριστήσω τον Πρόεδρο Barroso για το ότι βρίσκεται εδώ σήμερα και απαντά στις ερωτήσεις ανοιχτά, έντιμα και με ενθουσιασμό.
<P>
(ΕΝ) Δυστυχώς, ο Πρόεδρος Barroso κατηγορήθηκε ότι δεν εκλέχτηκε δημοκρατικά και ότι εκφόβισε τους Ιρλανδούς ώστε να υποταχθούν στο θέμα του δημοψηφίσματος.
<P>
Θα ήθελα να πω στον κ. Farage ότι ο ίδιος βεβαίως και δεν εκλέχτηκε δημοκρατικά για να μιλά εξ ονόματος των Ιρλανδών, ενώ η χρήση εκ μέρους του της λέξης "εκφοβισμός" (bully) ήταν επίσης ατυχής διότι, για 700 χρόνια, η Ιρλανδία ήταν γνωστή ως το άλλο νησί του John Bull, όταν ο John Bull -δηλαδή, η Αγγλία- προσπαθούσε να εκφοβίσει τους Ιρλανδούς ώστε να υποταχθούν. Ευτυχώς, η εποχή αυτή πλέον είναι παρελθόν, οπότε θα συνεχίσω με την ερώτησή μου.
<P>
Βάσει των νέων αρμοδιοτήτων που δίνει η Συνθήκη της Λισαβόνας στην Ευρωπαϊκή Ένωση, θα εξέταζε ο Πρόεδρος Barroso το ενδεχόμενο να δώσει σε έναν Επίτροπο αποκλειστική αρμοδιότητα να καταθέτει νέες προτάσεις και νέα μέτρα για την ενεργοποίηση των εν λόγω αρμοδιοτήτων;
<SPEAKER ID="303" NAME="José Manuel Barroso">
Πρόεδρος της Επιτροπής. - (ΕΝ) Με συγχωρείτε, δεν κατάλαβα πολύ καλά την ερώτηση διότι, εάν υπονοείτε την ύπαρξη ενός νέου Επιτρόπου για όλες τις νέες αρμοδιότητες της Συνθήκης της Λισαβόνας, όχι, βεβαίως και δεν πιστεύω ότι κάτι τέτοιο είναι λογικό, διότι υπάρχουν τόσοι πολλοί διαφορετικοί τομείς, ώστε δεν μπορούμε να ζητήσουμε από ένα άτομο να έχει όλες αυτές τις αρμοδιότητες.
<P>
Τώρα, έχω ήδη ανακοινώσει, απαντώντας σε προηγούμενη ερώτηση, αυτές που νομίζω ότι θα είναι ορισμένες από τις καινοτομίες όσον αφορά τα χαρτοφυλάκια. Ενδέχεται να υπάρξουν και μερικές ακόμη· συνεχίζω να εργάζομαι επ' αυτού. Πρόκειται, εξάλλου, για διαδραστική εργασία και με τα κράτη μέλη. Για παράδειγμα, η Ιρλανδία δεν έχει ακόμη ορίσει υποψήφιο Επίτροπο.
<P>
Αυτό είναι κάτι που το έκανα πριν από πέντε χρόνια, και εδώ πρόκειται για μια διαδραστική διαδικασία στο πλαίσιο της οποίας πρέπει επίσης να δω τους ανθρώπους που τα συγκεκριμένα κράτη μέλη έχουν προτείνει για τον σχηματισμό της Επιτροπής. Είναι βέβαιο ότι θα κάνω ό,τι μπορώ για να βρω ικανούς ανθρώπους - άνδρες και γυναίκες (και το λέω αυτό και για την Ιρλανδία!) - ούτως ώστε να μπορέσουμε, στο τέλος, να έχουμε ένα Σώμα αφοσιωμένων Ευρωπαίων που είναι ικανοί και έμπειροι σε όλους τους τομείς, στην οικονομία, τη γενική πολιτική, την ενέργεια, το περιβάλλον, τη δικαιοσύνη, τα θεμελιώδη δικαιώματα και ούτω καθεξής: ένα τεράστιο σύνολο αρμοδιοτήτων για το οποίο χρειαζόμαστε μια ιδιαίτερα ικανή ομάδα ανθρώπων.
<SPEAKER ID="304" NAME="Πρόεδρος">
Αυτή είναι η πρώτη φορά που το Κοινοβούλιο πραγματοποίησε αυτήν τη συνεδρία ερωταπαντήσεων με τον Πρόεδρο της Επιτροπής, οπότε, και πάλι σας ευχαριστώ πολύ, Πρόεδρε Barroso. Δεδομένου ότι επρόκειτο για ένα ιδιαίτερο γεγονός για εμάς, θα θέλατε να κάνετε μερικά γενικά σχόλια σχετικά με αυτήν την πρώτη συνεδρία ερωταπαντήσεων;
<SPEAKER ID="305" NAME="José Manuel Barroso">
Πρόεδρος της Επιτροπής. - (ΕΝ) Σας ευχαριστώ πολύ, κύριε Πρόεδρε, καθώς και όλα τα διακεκριμένα μέλη του Σώματος, γι' αυτήν τη διαδικασία. Πραγματικά την απόλαυσα. Νομίζω ότι πρόκειται για καλή διαδικασία. Πρέπει να σας πω με απόλυτη ειλικρίνεια ότι μου είναι ιδιαίτερα δύσκολο να συμπιέζω όλα τα επιχειρήματά μου, ή τουλάχιστον τα κύρια επιχειρήματά μου, σε ένα λεπτό, ιδίως διότι, τον περισσότερο χρόνο, δεν μιλώ στη γλώσσα μου. Μιλώ σε γλώσσες που πιστεύω ότι είναι πιο προσιτές, και αυτό απαιτεί μια πρόσθετη προσπάθεια εκ μέρους μου.
<P>
Όπως και να έχει, εσείς αποφασίζετε για τη μορφή. Εγώ μπορώ να τη συζητήσω μαζί σας, διότι πιστεύω ότι οι ελεύθερες συζητήσεις που περιέχουν έντονη αντιπαράθεση και αμφισβήτηση συμβάλλουν θετικά στη διαμόρφωση ενός ισχυρότερου ευρωπαϊκού δημοκρατικού χώρου.
<P>
(Χειροκροτήματα)
<SPEAKER ID="306" NAME="Πρόεδρος">
Στο σημείο αυτό, ολοκληρώνεται η συζήτηση του θέματος.

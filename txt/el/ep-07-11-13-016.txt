<CHAPTER ID="016">
EUROMED (συζήτηση) 
<SPEAKER ID="251" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την προετοιμασία της υπουργικής διάσκεψης Euromed για της μετανάστευση.
<P>
Προτού δώσω τον λόγο στο Συμβούλιο και έπειτα στην Επιτροπή, θα ήθελα να ζητήσω από τους βουλευτές να τηρήσουν αυστηρά τον χρόνο ομιλίας τους, διότι έχουμε πλέον κάνει χρήση και της μικρής παρέκκλισης που είχαμε. Είναι αλήθεια ότι η προηγούμενη συζήτηση ήταν σημαντική. Θεωρητικά, εάν όλοι τηρήσουν τον χρόνο ομιλίας τους δεν θα έχουμε πρόβλημα.
<SPEAKER ID="252" NAME="José Magalhães" LANGUAGE="PT">
Κύριε Πρόεδρε, κύριε Αντιπρόεδρε της Επιτροπής, κυρίες και κύριοι, η πρώτη υπουργική διάσκεψη Euromed για τη μετανάστευση θα πραγματοποιηθεί στη Santa Eulália, στην Αλγκάρβε της Πορτογαλίας, μεταξύ της 18ης και της 19ης Νοεμβρίου. Όταν το λέμε έτσι, η δήλωση αυτή ακούγεται πολύ τετριμμένη, όμως δεν είναι. Κατορθώσαμε να οργανώσουμε αυτήν την υψηλού επιπέδου υπουργική διάσκεψη, αφότου καθορίστηκε ως προτεραιότητα από τους αρχηγούς κρατών και κυβερνήσεων τον Νοέμβριο του 2005. Αυτό συνέβη περίπου πριν από δύο χρόνια, επί τη ευκαιρία της 10ης επετείου της συνόδου κορυφής της Διαδικασίας της Βαρκελώνης, όταν αναγνωρίστηκε η αυξανόμενη σημασία των μεταναστευτικών ζητημάτων στο πλαίσιο της ευρωμεσογειακής εταιρικής μας σχέσης. Στη συνέχεια, όπως σίγουρα θα θυμόσαστε κάποιοι από εσάς, είχαμε στο Ραμπάτ και στην Τρίπολη την ευκαιρία να επιβεβαιώσουμε εκ νέου το κοινό πολιτικό μας πρόγραμμα.
<P>
Κατά την άποψη του Συμβουλίου, αυτό το κάναμε με ρεαλιστικό και διαυγή τρόπο. Πλέον, υπάρχουν και στις δύο πλευρές της περιοχής της Μεσογείου ευμεγέθεις κοινότητες μεταναστών που διαδραματίζουν πολύ σημαντικό ρόλο στις κοινωνίες μας. Έχουμε καθήκον να δώσουμε στην εταιρική σχέση μια νέα ώθηση, η οποία θα μπορεί να αξιοποιήσει την ύπαρξη αυτών των δυναμικών κοινοτήτων. " πολυπλοκότητα και η σημασία των μεταναστευτικών ζητημάτων συνεπάγεται ότι θα πρέπει όλοι να αντιμετωπίσουμε τα ζητήματα αυτά, τόσο οι χώρες καταγωγής όσο και οι χώρες διέλευσης και προορισμού. Σε αυτήν την πρώτη διάσκεψη στην Αλγκάρβε, το Συμβούλιο έχει την αίσθηση ότι η συζήτηση θα πρέπει να επικεντρωθεί μόνο στα πιο πιεστικά ζητήματα, ακολουθώντας σε σχέση με αυτά μια προσέγγιση βήμα προς βήμα.
<P>
Τα κύρια θέματα της ημερήσιας διάταξης θα είναι οι τομείς προτεραιότητας που συμφωνήθηκαν στη Συνεδρίαση των Υπουργών στο Τάμπερε, δηλαδή η μετανάστευση και η ανάπτυξη, η νόμιμη μετανάστευση και η καταπολέμηση της παράνομης μετανάστευσης. Οι τομείς αυτοί καλύπτουν σημαντικά ζητήματα, όπως το πλαίσιο για τα εμβάσματα των μεταναστών, τη νέα πρόκληση των μικροπιστώσεων, τις ευκαιρίες που δημιουργούμε για τη νόμιμη μετανάστευση στην Ευρωπαϊκή Ένωση καθώς και στις δύο πλευρές της Μεσογείου, το ουσιώδες ζήτημα της ασφάλειας των εγγράφων που έθεσε νωρίτερα σε άλλο πλαίσιο ο Αντιπρόεδρος Frattini -η ασφάλεια των ταξιδιωτικών εγγράφων είναι κρίσιμης σημασίας, προκειμένου να μπορούν οι μεταναστευτικές ροές να αναπτυχθούν κάτω από ασφαλείς συνθήκες-, καθώς και το πολύ σημαντικό ζήτημα των όρων επιστροφής, εφόσον υφίσταται τέτοιο ενδεχόμενο.
<P>
Πιστεύω ότι το προπαρασκευαστικό έργο που επιτελέστηκε τις τελευταίες εβδομάδες μπορεί να συντελέσει σε θετικά συμπεράσματα, τα οποία είναι καλοί οιωνοί για τη συζήτηση που θα πραγματοποιηθεί στην Αλγκάρβε. Και οι δύο πλευρές είναι εμφανώς αποφασισμένες να βρουν θετικές λύσεις και να καθορίσουν συγκεκριμένα μέρα, καθώς και να συμφωνήσουν και να εφαρμόσουν τα μέτρα αυτά. Από την άποψη αυτήν, το Συμβούλιο γνωστοποιεί στο Ευρωπαϊκό Κοινοβούλιο την πεποίθησή του ότι η διάσκεψη θα καταλήξει σε συμφωνία όσον αφορά συγκεκριμένα μέτρα, τα οποία θα μας επιτρέψουν να προωθήσουμε την εταιρική μας σχέση.
<P>
Ελπίζουμε ότι οι προσπάθειες αυτές θα συντελέσουν σε μια τελική δήλωση, η οποία, λόγω της προσεκτικής προπαρασκευαστικής διαδικασίας, θα λάβει στην Αλγκάρβε την έγκριση των υπουργών. " εν λόγω δήλωση θα πρέπει να καθορίζει με σαφήνεια τις κύριες προτεραιότητες καθώς επίσης και να προσδιορίζει τα συγκεκριμένα σχέδια που πρόκειται να εφαρμοστούν βραχυπρόθεσμα. Ως εκ τούτου, θεωρούμε ότι η παρούσα πρωτοβουλία αναπτύσσεται σε θετικό πλαίσιο και θα αποδειχθεί ότι αποτελεί έμπνευση καθώς και μια σημαντική στιγμή στην ευρωμεσογειακή μας εταιρική σχέση. Αυτό είναι το καθήκον του Συμβουλίου καθώς επίσης και το αποτέλεσμα που επιθυμούμε, και είναι απολύτως εφικτό.
<SPEAKER ID="253" NAME="Franco Frattini">
Αντιπρόεδρος της Επιτροπής. - (EN) Κύριε Πρόεδρε, η βελτίωση της διαχείρισης των μεταναστευτικών ροών στην περιοχή της Μεσογείου θα είναι οπωσδήποτε μια από τις προτεραιότητες της ΕΕ και των εταίρων της Euromed. Πάρα πολλοί άνθρωποι πνίγονται, και δεν επωφελούμαστε αρκετά από τις δυνατότητες που μπορεί να αποφέρει η καλή διαχείριση της μετανάστευσης.
<P>
Στη σύνοδο κορυφής του 2005, στην οποία μόλις έγινε αναφορά, οι αρχηγοί κρατών και κυβερνήσεων της Euromed υιοθέτησαν ένα πρόγραμμα εργασίας, το οποίο θέτει στόχους συνεργασίας πάνω σε θέματα μετανάστευσης, κοινωνικής ενσωμάτωσης, δικαιοσύνης και ασφάλειας. Σήμερα, χάρη στην εξαίρετη πρωτοβουλία της πορτογαλικής Προεδρίας, οι υπουργοί που είναι αρμόδιοι για τη μετανάστευση θα έχουν την ευκαιρία να πραγματοποιήσουν τα επόμενα βήματα προς την κατεύθυνση της παγίωσης της συνεργασίας τους. " εν λόγω πρωτοβουλία υπόσχεται ότι θα αποτελέσει θεμέλιο λίθο. Χαιρετίζω την έμφαση που προσέδωσε η Προεδρία σε συγκεκριμένες επιχειρησιακές αποφάσεις της διάσκεψης, διότι οι πολίτες μας θέλουν να δουν συγκεκριμένα αποτελέσματα.
<P>
Οι τρεις θεματικές ενότητες της εν λόγω συνεδρίασης είναι καλά ισορροπημένες και συνάδουν πλήρως με τη συνολική προσέγγιση. Καταρχάς, η νόμιμη μετανάστευση: ζούμε σε έναν κόσμο αυξημένης κινητικότητας και η σωστή διαχείριση της μετανάστευσης είναι προς το συμφέρον όλων των εταίρων. " Ευρωπαϊκή Ένωση χρειάζεται μια μετανάστευση που να σέβεται απόλυτα τον νόμο. " ανάγκη για εργαζομένους σε πολλά κράτη μέλη της ΕΕ είναι ήδη προφανής, για παράδειγμα, στη γεωργία, στην ιατροφαρμακευτική περίθαλψη και στον τουρισμό. Εντούτοις, η Ευρωπαϊκή Ένωση πρέπει να μπορεί να διαχειρίζεται και να ενσωματώνει τους μετανάστες αυτούς. Πρέπει να κάνουμε καλύτερη αντιστοίχιση των δεξιοτήτων από ό,τι στο παρελθόν και πρέπει να προετοιμάζουμε τους μετανάστες για τη ζωή τους στην ΕΕ καθώς και για την ενδεχόμενη επιστροφή τους, αν η μετανάστευση έχει προσωρινό ή κυκλικό χαρακτήρα. Καμία μεταναστευτική στρατηγική δεν θα είναι εφικτή εάν η ευρωπαϊκή πολιτική σχετικά με την ενσωμάτωση των μεταναστών που ζουν και εργάζονται στην ΕΕ δεν σέβεται απόλυτα τον νόμο.
<P>
Θα συζητήσουμε με ποιον τρόπο θα χρησιμοποιήσουμε το Ευρωπαϊκό Ταμείο Ένταξης, το οποίο είναι για πρώτη φορά διαθέσιμο στην ΕΕ, χάρη στην πρόταση την οποία υπέβαλε η Επιτροπή πριν από ενάμισι χρόνο και την οποία ενέκριναν το Συμβούλιο και αυτό εδώ το Κοινοβούλιο. Πρέπει να κάνουμε την Ευρώπη περισσότερο ελκυστική για τους νόμιμους μετανάστες. " πρόσφατη πρότασή μας σχετικά με μια ευρωπαϊκή "μπλε κάρτα" για τους μετανάστες με υψηλή εξειδίκευση αποτελεί το πρώτο παράδειγμα και είναι σχετική με το πλαίσιο της Euromed.
<P>
Θα ακολουθήσουν τον επόμενο χρόνο οι νομοθετικές πρωτοβουλίες για τους ανειδίκευτους και τους εποχικούς μετανάστες, καθώς και για τους αμειβόμενους ασκούμενους. Οι προτάσεις για την έναρξη συζητήσεων με τους εταίρους της Euromed όσον αφορά τα θέματα αυτά μου φαίνονται ότι είναι λογικές και επίκαιρες.
<P>
Το δεύτερο σημείο είναι η μετανάστευση και η ανάπτυξη. Προκειμένου να είναι επιτυχημένη η διαχείριση της μετανάστευσης, πρέπει να εξετάσουμε επίσης τις κύριες αιτίες της μετανάστευσης, όπως είναι η οικονομική ανισότητα, η έλλειψη ευκαιριών για σταδιοδρομία, η αστάθεια, η κακή διακυβέρνηση, κλπ. " καλή συνεργασία με τις χώρες-εταίρους και η λεπτομερής γνώση της κατάστασης που επικρατεί στις χώρες αυτές από πλευράς εργασιακών αναγκών, ελλείψεων σε ειδικευμένο προσωπικό και απαιτήσεων για τη δημιουργία ικανοτήτων είναι ουσιαστικής σημασίας για αυτήν την προσπάθεια. Για τον λόγο αυτόν, οι υπουργοί θα συζητήσουν με την Επιτροπή τις συγκεκριμένες προτάσεις σχετικά με τα εμβάσματα των μεταναστών και τον τρόπο με τον οποίο θα μπορούσαν αυτά να γίνουν περισσότερο παραγωγικά για την ανάπτυξη - μια συζήτηση που θα είναι ευπρόσδεκτη.
<P>
Ο τρίτος τομέας συζήτησης είναι η παράνομη μετανάστευση, διότι για να είναι περιεκτική η στρατηγική μας, πρέπει επίσης να αντιμετωπίσουμε την παράνομη μετανάστευση και να προστατεύσουμε τα ευρωπαϊκά εξωτερικά σύνορα.
<P>
Οι εταίροι της Euromed αποτελούν χώρες προορισμού, διέλευσης και καταγωγής. Θα πρέπει να στοχεύσουμε στην εδραίωση συνεργασίας, προκειμένου να αποτρέψουμε τους πνιγμούς ανθρώπων στη θάλασσα. Στη διάσκεψη της Euromed, θα συζητήσουμε με τους υπουργούς σχετικά με τη συνεργασία καθώς και με τον ενδεχόμενο νέο ρόλο του Frontex όσον αφορά τις δραστηριότητες αναζήτησης και διάσωσης, και όχι μόνο όσον αφορά την περιπολία και την επιστροφή των παράνομων μεταναστών. Για να γίνει αυτό, πρέπει να διασφαλίσουμε ότι θα σεβόμαστε τις υποχρεώσεις μας όσον αφορά τη διεθνή προστασία και τα ανθρώπινα δικαιώματα. Θα ήμασταν υπέρ του να καταστεί ο Frontex ένα εργαλείο στήριξης για τις τρίτες χώρες στην προσπάθειά τους να διαχειριστούν καλύτερα τη μετανάστευση και να ελέγξουν τα σύνορα τους, σεβόμενες πλήρως τις διεθνείς τους υποχρεώσεις.
<P>
Περιμένουμε με ανυπομονησία να πραγματοποιηθεί αυτή η υπουργική συνεδρίαση. " μετανάστευση είναι ένα θέμα ζωτικού ενδιαφέροντος για όλους μας και προκαλεί έντονα συναισθήματα τόσο στα κράτη μέλη όσο και σε επίπεδο Κοινότητας. " κατάσταση δεν διαφέρει στις χώρες-εταίρους μας. Εντούτοις, το να εργαστούμε από κοινού είναι ο μοναδικός τρόπος για να σημειωθεί πρόοδος. Θα έλεγα ότι η συνεργασία από μόνη της δεν είναι πλέον αρκετή. Χρειαζόμαστε μια εταιρική σχέση που να βασίζεται σε κοινούς στόχους και στην ισότητα όλων των εταίρων. Χρειαζόμαστε πολιτικά πακέτα, καθώς και μέτρα, όχι μόνο για τη βελτίωση της κυκλοφορίας των έντιμων ανθρώπων αλλά και για τον σεβασμό των εθνικών και ευρωπαϊκών νόμων, καθώς και για την αύξηση των ρυθμών τοπικής ανάπτυξης στις χώρες καταγωγής.
<P>
Τέλος, πιστεύω ότι οι υπουργοί θα κατορθώσουν να προσδιορίσουν συγκεκριμένους τομείς συνεργασίας. " Επιτροπή είναι έτοιμη να υποστηρίξει τη διαδικασία εφαρμογής, ακόμη και από οικονομικής πλευράς. Έχουμε δεσμευτεί να στηρίξουμε τέτοιου είδους ενέργειες μέσω του προγράμματος MEDA, καθώς και μέσω του Ευρωπαϊκού Μέσου Γειτονίας και Εταιρικής Σχέσης και των νέων θεματικών προγραμμάτων.
<SPEAKER ID="254" NAME="Francisco José Millán Mon">
εξ ονόματος της Ομάδας PPE-DE. - (ES) Κύριε Πρόεδρε, οπωσδήποτε επικροτώ αυτήν τη συνεδρίαση με τους εταίρους της Μεσογείου. Εντούτοις, θα προτιμούσα να παρίστανται και οι Υπουργοί Εξωτερικών, όπως έκαναν και στη συνεδρίαση μεταξύ Ευρώπης και Αφρικής στο Ραμπάτ. Για ποιον λόγο; Ήθελα να βρίσκονται εδώ για να δώσουν έμφαση στο γεγονός ότι η μετανάστευση πρέπει να αποτελεί μείζον θέμα στις σχέσεις μας με τις χώρες της νότιας Μεσογείου.
<P>
Αυτές είναι γειτονικές χώρες με τεράστιες διαφορές εισοδήματος. Πολλοί από τους υπηκόους τους εργάζονται σήμερα στα βόρεια της Μεσογείου και τα εμβάσματά τους αποτελούν μια ουσιαστική πτυχή της ανάπτυξης, όπως έχει ήδη ειπωθεί. Οι χώρες αυτές βιώνουν μια αξιοσημείωτη αύξηση του πληθυσμού τους, ενός πληθυσμού που σήμερα αναζητά μια καλύτερη ζωή στην Ευρώπη. Υφιστάμεθα τις επιπτώσεις της παράνομης μετανάστευσης που προέρχεται από τις χώρες αυτές, οι οποίες με τη σειρά τους αποτελούν χώρες διέλευσης για τους μετανάστες των χωρών νοτίως της Σαχάρας.
<P>
Αυτό σημαίνει ότι η ενσωμάτωση των κατοίκων, η σύνδεση μεταξύ μετανάστευσης και ανάπτυξης και η παράνομη μετανάστευση είναι θέματα ζωτικής σημασίας. Κατά συνέπεια, η υπουργική συνεδρίαση στην Αλγκάρβε έχει να επιτελέσει μεγάλο έργο.
<P>
Προσφάτως, συζητήσαμε στο Σώμα για τη μετανάστευση: αναφέρομαι στις εκθέσεις Klich και Moreno. Ελπίζω ότι στις συζητήσεις θα δοθεί η δέουσα προσοχή στις εν λόγω εκθέσεις.
<P>
Θα ήθελα απλώς να κάνω ορισμένα σχόλια από την άποψη αυτήν.
<P>
Το πρώτο είναι η ανάγκη να διασφαλίσουμε ότι οι νότιες χώρες θα συνεργαστούν στενά μαζί μας για τον έλεγχο των μεταναστευτικών ροών και να τις ενθαρρύνουμε με αυτό που θα ονόμαζα "θετική προϋποθετότητα". Το φαινόμενο της μετανάστευσης είναι πολύ πιο εύκολο να ελεγχθεί εκεί όπου υπάρχει η πολιτική βούληση να γίνει κάτι τέτοιο. Αποτελέσματα επιτυγχάνονται μόνο εάν ένας γείτονας επιθυμεί πραγματικά να συνεργαστεί.
<P>
Δεύτερον, η παράνομη μετανάστευση εξακολουθεί σε μεγάλο βαθμό να αποτελεί επίκαιρο ζήτημα. Πρέπει να εμποδίσουμε τους παράνομους μετανάστες να φθάνουν μέσω θαλάσσης· εξάλλου, οι μετανάστες αυτοί θέτουν σε κίνδυνο και τη ζωή τους. Θύματα των δραστηριοτήτων όσων εμπορεύονται ασυνείδητα ανθρώπινες ζωές είναι ακόμη και παιδιά. Πρέπει να ζητήσουμε από τις χώρες της Μεσογείου να υπογράψουν και να επικυρώσουν τα δύο πρωτόκολλα της Σύμβασης των "νωμένων Εθνών για την καταπολέμηση του διακρατικού οργανωμένου εγκλήματος σχετικά με την εμπορία ανθρώπων.
<P>
Τρίτον, πρέπει να επαναλάβω την ανάγκη να καταρτίσουμε συμφωνίες επανεισδοχής. Αυτό έχει γίνει με τη Ρωσία, την Ουκρανία και τη Μολδαβία, επομένως γιατί δεν έχει γίνει ακόμη με το Μαρόκο έπειτα από τόσα χρόνια; Τι συμβαίνει με την Αλγερία;
<P>
Κύριε Πρόεδρε, εύχομαι κάθε επιτυχία σε αυτή τη διάσκεψη Euromed. Ελπίζω ότι οι συμμετέχοντες θα εξασφαλίσουν συγκεκριμένες δεσμεύσεις και σταθερές συμφωνίες, οι οποίες πραγματικά θα εφαρμοστούν και δεν θα καταλήξουν σε μια απλή παράθεση αμοιβαίων ευχολογίων, τα οποία στη συνέχεια δεν θα εφαρμοστούν στην πράξη.
<SPEAKER ID="255" NAME="Javier Moreno Sánchez">
εξ ονόματος της Ομάδας PSE. - (ES) Κύριε Πρόεδρε, κύριε Αντιπρόεδρε της Επιτροπής, κύριε Προεδρεύων του Συμβουλίου, κυρίες και κύριοι, οι επιστήμονες ισχυρίζονται ότι περίπου πριν από δύο εκατομμύρια χρόνια η αλλαγή του κλίματος οδήγησε στο πρώτο μεγάλης κλίμακας μεταναστευτικό κύμα από την Αφρική στην Ευρώπη. Στην εποχή μας, παρά το γεγονός ότι η αλλαγή του κλίματος μπορεί να έχει κάποια σχέση με αυτό το φαινόμενο, η φτώχεια και η έλλειψη ελευθερίας και ευκαιριών εξακολουθούν να αποτελούν τους κύριους λόγους για τους οποίους μεγάλοι αριθμοί μεταναστών διακινδυνεύουν τη ζωή τους για να αναζητήσουν καλύτερες συνθήκες στην ήπειρό μας.
<P>
" πρόκληση που αντιμετωπίζουμε ως Ευρωπαίοι είναι να καταστήσουμε τη μετανάστευση αυθεντικό κομμάτι της ανάπτυξης τόσο για τις χώρες καταγωγής όσο και για τις χώρες προορισμού, και να κάνουμε την ανάπτυξη να συμβάλει στη μείωση της παράνομης μετανάστευσης. Για τον λόγο αυτόν, πρέπει να εργαστούμε από κοινού με τις χώρες καταγωγής και διέλευσης με στόχο την πραγματική κινητικότητα ενός εργατικού δυναμικού που θα διαθέτει δικαιώματα και υποχρεώσεις, και όχι ενός εργατικού δυναμικού σκλάβων.
<P>
Ως εκ τούτου, θα ήθελα να επαναλάβω ότι χρειαζόμαστε διάλογο, συνεργασία και αλληλεγγύη, προκειμένου να δημιουργήσουμε έναν χώρο συμβίωσης μεταξύ της βόρειας και της νότιας Μεσογείου. Για τον λόγο αυτόν, χαιρετίζουμε ολόψυχα αυτήν τη σύνοδο κορυφής της Euromed, η οποία είναι σε συμφωνία με τις υπουργικές διασκέψεις στο Ραμπάτ και στην Τρίπολη. Ο διάλογος μεταξύ των χωρών καταγωγής και διέλευσης και των ευρωπαϊκών κρατών που δέχονται μετανάστες πρέπει να θεσμοθετηθεί, προκειμένου να αποτελέσει τον ακρογωνιαίο λίθο για μια αυθεντική σύνδεση που να βασίζεται στην ανάπτυξη.
<P>
Κυρίες και κύριοι, θα ήθελα να ρίξω μια ματιά σε μια σειρά τομέων που θα μπορούσαν να εξεταστούν κατά τη διάρκεια της συνόδου κορυφής. Οι μετανάστες πρέπει να εισέρχονται στην Ευρώπη και να εργάζονται εκεί, σεβόμενοι απόλυτα τον νόμο. Αυτό σημαίνει ότι οι πρωτοβουλίες όπως η οδηγία για τη μπλε κάρτα συνιστούν ένα απαραίτητο βήμα, αυτό όμως δεν είναι αρκετό. Θα πρέπει να ενισχυθεί με μια οδηγία που να μπορεί να εφαρμοστεί στους λιγότερο ειδικευμένους μετανάστες και να συνοδεύεται από μέτρα για την αύξηση της κυκλικής μετανάστευσης, της αυθεντικής κυκλικής μετανάστευσης η οποία θα αποτρέπει τη διαρροή εγκεφάλων και θα επιτρέπει στους μετανάστες που επιστρέφουν να φέρουν εις πέρας ζωτικής σημασίας έργα στη δική τους χώρα, με τις κατάλληλες κοινωνικές και οικονομικές συνθήκες για να το κάνουν.
<P>
Ο χώρος Euromed πρέπει να είναι ένας χώρος ευημερίας, ελευθερίας και ανάπτυξης. Πρέπει να συνεχίσουμε να διερευνούμε, όπως κάνει σήμερα η Ισπανία με κάποιες από τις χώρες αυτές, τη δυνατότητα πρόσληψης και εκπαίδευσης εργαζομένων στην ίδια τη χώρα καταγωγής, δημιουργώντας εκεί εργαστηριακά σχολεία και εγκαταστάσεις επαγγελματικής κατάρτισης.
<P>
Κυρίες και κύριοι, ας στείλουμε ένα σαφές μήνυμα μέσω ενημερωτικών εκστρατειών σχετικά με τη δυνατότητα μετανάστευσης και νόμιμης εργασίας στην Ευρώπη, καθώς και μια προειδοποίηση σχετικά με τους μάταιους κινδύνους της παράνομης μετανάστευσης, με στόχο να εμποδίσουμε χιλιάδες νέων ανθρώπων να πέσουν στα χέρια της μαφίας και να διακινδυνεύσουν της ζωή τους μέσα σε ετοιμόρροπες βάρκες ή κανό.
<P>
Τέλος, θα ήθελα να ζητήσω να δοθεί στη σύνοδο κορυφής ιδιαίτερη προσοχή στους περισσότερο ευάλωτους μετανάστες, στις γυναίκες και τα παιδιά, και ιδιαίτερα στα μη συνοδευόμενα παιδιά.
<SPEAKER ID="256" NAME="Marco Pannella">
εξ ονόματος της Ομάδας ALDE. - (IT) Κύριε Πρόεδρε, κυρίες και κύριοι, τα ζητήματα αυτά θα συζητηθούν σε μια συνεδρίαση, η οποία πρόκειται να πραγματοποιηθεί εδώ στο Κοινοβούλιο από τις 6 έως τις 8 Δεκεμβρίου, έπειτα από την πρωτοβουλία της Ομάδας ALDE και σε συνεργασία με τους διεθνικούς Ριζοσπάστες. Νομίζω ότι χρειάζεται να χαράξουμε μια νέα πορεία στο σημείο αυτό.
<P>
Ίσως γίνομαι προπετής, όμως απευθύνω έκκληση σε εσάς προσωπικά, κυρίες και κύριοι της Προεδρίας, Επίτροπε Frattini, και ακόμη και σε εσάς, κύριε Πρόεδρε, να μην επιτρέψετε στα θεσμικά σας όργανα να χάσουν τον στόχο τους. Το υπό συζήτηση θέμα, η πολιτική γειτονίας, αυτή η αξιέπαινη νέα πρωτοβουλία, θα οδηγηθεί αναμφίβολα σε γραφειοκρατικό τέλμα, όπως και τόσες άλλες: η Λισαβόνα, αλλά επίσης και η Βαρκελώνη και όλες οι υπόλοιπες. Ο Πρόεδρος Prodi είπε αρκετά πράγματα όταν αποκάλυπτε την πολιτική γειτονίας· μίλησε για όλα εκτός από τα θεσμικά όργανα. Όχι, το πρόβλημα έγκειται αλλού!
<P>
Εσείς, κύριε Frattini, είπατε ότι πρέπει να κάνουμε περισσότερα στον τομέα εργασίας μας. Αυτό όμως δεν είναι το παραδοσιακό πρόβλημα· είμαστε επαρκώς ενημερωμένοι. Ωστόσο, στην άλλη πλευρά της Μεσογείου, υπάρχει ανάγκη για επιχειρηματικότητα, αυτού του είδους την επιχειρηματικότητα που το Ισραήλ αφιέρωσε στις ερημωμένες περιοχές του για μεγάλο χρονικό διάστημα. Ο χρόνος μου τελειώνει, επομένως θα ήθελα πραγματικά να σας παροτρύνω να σημειώσετε την ημερομηνία αυτής της συνεδρίασης και να έχετε υπόψη ότι το πρόβλημα, το σημείο που χωλαίνει, είναι η εταιρική σχέση· η πρόκληση βρίσκεται στη συμμετοχή. " ίδια η Ευρώπη δεν θα είχε δημιουργηθεί, αν είχε περιοριστεί στην εταιρική σχέση, όπως κάποιοι ήθελαν τότε. Το πρόβλημα είναι ότι η Ευρώπη μας έχει όρια. Ο σουλτάνος Χασάν ο δεύτερος επεσήμανε τη λύση το 1987· ας επιδιώξουμε τώρα να την εφαρμόσουμε μπροστά στα τυφλά μάτια της Ευρώπης.
<SPEAKER ID="257" NAME="Hélène Flautre">
εξ ονόματος της Ομάδας Verts/ALE. - (FR) Κύριε Πρόεδρε, όπως είπαν όλοι, συμπεριλαμβανομένων όσων μίλησαν σήμερα το πρωί, η μετανάστευση αποτελεί προτεραιότητα τόσο για την Ευρωπαϊκή Ένωση όσο και για τις σχέσεις Euromed. Είναι ένα μείζον ζήτημα για όλους όσοι αναγκάζονται συχνά να εγκαταλείψουν μια πατρίδα που έχει πληγεί από τη φτώχεια, την απερήμωση, τις πλημμύρες, τον πόλεμο και ούτω καθεξής.
<P>
Θα φανεί η υπουργική διάσκεψη Euromed αντάξια αυτής της αποστολής; Τίποτε δεν θα μπορούσε να είναι περισσότερο αβέβαιο. Τα προπαρασκευαστικά έγγραφα παρουσιάζουν δυστυχώς ελλείψεις ως προς το περιεχόμενο. Αυτό δεν προκαλεί έκπληξη, καθόσον γνωρίζουμε ότι καμία από τις οργανώσεις που βρίσκονται στις χώρες αυτές -συμπεριλαμβανομένων και εκείνων που στην πραγματικότητα έρχονται κάθε μέρα αντιμέτωπες με την κατάσταση που αντιμετωπίζουν οι μετανάστες οι οποίοι είτε διέρχονται κάποια χώρα, περιπλανώμενοι άσκοπα, είτε πλέουν στη Μεσόγειο με κίνδυνο της ζωής τους-, ούτε μια από αυτές δεν έχει συμμετάσχει στις προπαρασκευαστικές εργασίες, ούτε καν η Ύπατη Αρμοστεία των "νωμένων Εθνών για τους Πρόσφυγες.
<P>
Το να συνάγουμε συμπεράσματα εκ των προτέρων σημαίνει ότι παραβλέπουμε το δικαίωμα στο άσυλο, την παράνομη κράτηση μεταναστών και τον σεβασμό των δικαιωμάτων τους, είτε αυτά είναι νόμιμα είτε όχι, όπως παραβλέπουμε την απαράδεκτη βία την οποία υφίστανται, ιδιαίτερα οι γυναίκες μετανάστες, τα δικαιώματα των ανηλίκων καθώς και την ποινικοποίηση της παροχής βοήθειας στους μετανάστες και στις οικογένειές τους. Αυτή η αδιαφορία είναι παντελής όταν πρόκειται για την τήρηση των διεθνών δεσμεύσεων της Ένωσης καθώς και των συμφωνιών που πρέπει να εφαρμοστούν ή να επικυρωθούν: για ορισμένους είναι η Σύμβαση της Γενεύης και για άλλους, δηλαδή για όλες τις άλλες χώρες της Ευρωπαϊκής Ένωσης, είναι η Σύμβαση για την προστασία των δικαιωμάτων των διακινούμενων εργαζομένων και των μελών των οικογενειών τους.
<P>
Πού ελπίζουμε πραγματικά ότι βαδίζουμε με αυτήν την ευρωμεσογειακή πολιτική, με αυτήν την ξεκάθαρη απουσία αιτημάτων όσον αφορά τα κοινά δικαιώματα και τις υποχρεώσεις των εθνών; Πού έγκειται ο κίνδυνος; Ο κίνδυνος έγκειται στο να υπάρχει ένα παραπέτασμα καπνού από νόμιμα μεταναστευτικά κύματα, πίσω από τα οποία ανακαλύπτουμε διαρκείς και μαζικές παραβιάσεις των δικαιωμάτων όλων των άλλων. Αν η διάσκεψη προσπαθεί να σώσει τις πιο ευαίσθητες ψυχές εγκαταλείποντας μια πραγματικά φιλόδοξη πολιτική, τότε κάνει ό,τι καλύτερο μπορεί για να αποδείξει ότι είναι χάσιμο χρόνου. Την ίδια στιγμή θα αιτιολογούσε εκ των προτέρων τη διάδοση διμερών συμφωνιών σαν και αυτές μεταξύ Ιταλίας και Λιβύης, οι οποίες υπογράφηκαν στα κρυφά και οι οποίες παραβιάζουν την αρχή της άρνησης απομάκρυνσης και το κάνουν αυτό με πλήρη ατιμωρησία.
<P>
Δεν είναι πολύ αργά για να δράσουμε. Ας προσκαλέσει η διάσκεψη την Ύπατη Αρμοστεία των "νωμένων Εθνών για τους Πρόσφυγες, ας προσκαλέσει κάποιον εκπρόσωπο των ΜΚΟ, ας ξεκινήσει εκ νέου με το αρχικό έγγραφο που υπέβαλαν οι χώρες της νότιας Μεσογείου, το οποίο είναι πολύ πιο φιλόδοξο, και τότε μπορεί να αποτελέσει ένα θετικό και σημαντικό ορόσημο.
<SPEAKER ID="258" NAME="Luisa Morgantini">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, η επικείμενη υπουργική διάσκεψη Euromed είναι αναμφίβολα σημαντική, πολύπλοκη και κατεπείγουσα ενόψει των τραγωδιών που βλέπουμε να εξελίσσονται καθημερινά στις θάλασσές μας. Παρόλα αυτά, νομίζω ότι είναι ντροπή το γεγονός ότι δεν υπήρξε καμία συμμετοχή των ΜΚΟ, οι οποίες στην πραγματικότητα διαθέτουν πολύ μεγάλη εμπειρία στα μεταναστευτικά θέματα, ακόμη και όσον αφορά προγράμματα όπως είναι οι μικροχρηματοδοτήσεις.
<P>
Το περασμένο σαββατοκύριακο πραγματοποιήθηκε στη Volterra μια συνεδρίαση κοινοβουλευτικών, εκτοπισμένων ατόμων, προσφύγων και ΜΚΟ, στην οποία καθορίσαμε έναν Χάρτη σχετικά με τους πρόσφυγες και το δικαίωμα στο άσυλο, ένα θέμα το οποίο πιστεύω ότι απουσιάζει από την υπουργική διάσκεψη. Επί τη ευκαιρία αυτή, χαράξαμε μια σαφή διαχωριστική γραμμή μεταξύ προσφύγων και μεταναστών, επιβεβαιώνοντας τα δικαιώματα και των δύο ομάδων: τα δικαιώματα των πρώτων έχουν κατοχυρωθεί από τη Σύμβαση της Γενεύης του 1951 και των τελευταίων από τη Διεθνή Σύμβαση για την προστασία των δικαιωμάτων των διακινούμενων εργαζομένων και των μελών των οικογενειών τους, η οποία νομίζω ότι έχει επικυρωθεί από μόλις πέντε από τις 37 χώρες που συμμετέχουν στη Διαδικασία της Βαρκελώνης.
<P>
Ως εκ τούτου, ελπίζω ότι η Επιτροπή και το Συμβούλιο θα προσπαθήσουν να εξετάσουν ποια είναι τα εμπόδια και να ζητήσουν την επικύρωση.
<SPEAKER ID="259" NAME="Gerard Batten">
εξ ονόματος της Ομάδας IND/DEM. - (EN) Σας ευχαριστώ, κύριε Πρόεδρε. Ο κ. Magalhães επεσήμανε ότι η συνεδρίαση της Euromed στις 18 και 19 Νοεμβρίου θα είναι η πρώτη συνεδρίαση της Euromed σχετικά με τη μετανάστευση.
<P>
" παράνομη μετανάστευση προς την Ευρώπη αποτελεί πράγματι ένα μεγάλο πρόβλημα για πολλές ευρωπαϊκές χώρες, καθώς δημιουργεί ιδιαίτερα προβλήματα σε όσες χώρες διαθέτουν ακτογραμμές κοντά στη Βόρεια Αφρική. Και η Μεγάλη Βρετανία αντιμετωπίζει ιδιαίτερα προβλήματα με τη μετανάστευση. " παράνομη -και νόμιμη- μετανάστευση προς τη Βρετανία είναι πλέον ανεξέλεγκτη, εκτός ορίων και αδιάκριτη, με την πραγματική σημασία της λέξης. " Βρετανία αντιμετωπίζει τεράστιο πρόβλημα με την παράνομη μετανάστευση, όμως επί του παρόντος το μεγαλύτερο πρόβλημα προκαλείται από τη νόμιμη μετανάστευση που προέρχεται από την Ευρωπαϊκή Ένωση. Ο ρυθμός μετανάστευσης προς τη Βρετανία, όσο μπορεί να πει κανείς, ανέρχεται περίπου στα 500 000 με 600 000 άτομα ετησίως, προκαλώντας καθαρή μεταβολή στον πληθυσμό κατά 200 000 άτομα περίπου τον χρόνο και προσθέτοντας στον πληθυσμό ένα εκατομμύριο άτομα κάθε πέντε χρόνια. " Βρετανία είναι μια από τις πιο πυκνοκατοικημένες χώρες στον κόσμο και η Αγγλία, από μόνη της, βρίσκεται ακριβώς στην κορυφή του ομίλου των πυκνοκατοικημένων χωρών. " μετανάστευση προς τη Βρετανία σε αυτό το επίπεδο είναι απλώς μη βιώσιμη. Δημιουργεί ανυπόφορες πιέσεις στις υποδομές και στις δημόσιες υπηρεσίες. " μετανάστευση στη Βρετανία θα ήταν δυνατό να ελεγχθεί, αν λαμβάνονταν κάποια πολύ βασικά μέτρα. Ωστόσο, κανένα από τα μέτρα αυτά δεν είναι δυνατό να ληφθεί, όσο αποτελούμε μέλος της ΕΕ: θα θεωρούνταν όλα παράνομα. " λύση για τη Βρετανία, αν θέλει να ελέγξει τη μετανάστευση, είναι να εγκαταλείψει απλώς την Ευρωπαϊκή Ένωση.
<SPEAKER ID="260" NAME="Dimitar Stoyanov" AFFILIATION="ITS">
(BG) " Ομάδα μας επισκέφτηκε το νοτιότερο σημείο της Ευρώπης - τη νήσο Λαμπεδούσα, στην οποία βρίσκεται ένα μεταναστευτικό κέντρο. Εκεί συναντήσαμε μια ομάδα ατόμων, η βάρκα των οποίων είχε βουλιάξει και άνθρωποι είχαν πεθάνει. Αν και είχαν χάσει φίλους, αυτοί οι παράνομοι μετανάστες ήταν σε αρκετά καλή διάθεση και ο λόγος ήταν, κατά την άποψή μου, η υπερβολικά μεγάλη ανοχή της ΕΕ απέναντι στους παράνομους μετανάστες. Υπάρχει τέτοια ανοχή απέναντί τους που όταν φθάνουν στις κοινοτικές ακτές νιώθουν σαν να έχουν εξετελέσει την αποστολή τους.
<P>
Για τον λόγο αυτόν, πρόκειται να εισαχθούν μέτρα, τα οποία θα ενημερώνουν τους παράνομους μετανάστες ακόμη και πριν από την αναχώρησή τους ότι ο κίνδυνος να πνιγούν είναι πάρα πολύ μεγάλος. Και ακόμη και αν δεν συμβεί κάτι τέτοιο και οι μετανάστες φθάσουν στο έδαφος της Ευρωπαϊκής Ένωσης, πρέπει να είναι σαφές ότι δεν θα μείνουν εκεί.
<P>
Διότι αν ενδιαφερόμαστε για τους ανθρώπους που πεθαίνουν στην προσπάθειά τους να μεταναστεύσουν παράνομα, τότε θα πρέπει να βεβαιωθούμε ότι κανένας δεν θα προβαίνει σε αυτό το εγχείρημα.
<P>
Σας ευχαριστώ!
<SPEAKER ID="261" NAME="Patrick Gaubert" AFFILIATION="PPE-DE">
(FR) Κύριε Πρόεδρε, κυρίες και κύριοι, θα ήθελα καταρχάς να αφιερώσω λίγο από τον χρόνο μου για να εκφράσω την υποστήριξή μου, την υποστήριξή μας, στον Επίτροπο Frattini και να του επισημάνω ότι οι επιθέσεις εναντίον του σε σχέση με το ζήτημα των Ρομ στην Ιταλία είναι εντελώς απαράδεκτες.
<P>
Όλοι γνωρίζουμε τις αξίες που υπερασπίζεται ο Επίτροπος, τις αξίες που συνδέονται με την προάσπιση των ανθρωπίνων δικαιωμάτων, τις αξίες που είναι ίδιες με αυτές της Ευρωπαϊκής Ένωσης, και ως προς τις αξίες αυτές, κύριε Επίτροπε, είστε άμεμπτος.
<P>
Για να επιστρέψουμε στη Euromed, χαιρετίζω τη σύγκληση της ευρωμεσογειακής υπουργικής διάσκεψης για τη μετανάστευση, η οποία πρόκειται να πραγματοποιηθεί στην Αλγκάρβε, διότι θα είναι η πρώτη του είδους της, η πρώτη διάσκεψη που θα είναι αποκλειστικά αφιερωμένη στο ζήτημα των μεταναστευτικών κινήσεων στον ευρωμεσογειακό χώρο.
<P>
Το θέμα των μεταναστευτικών κινήσεων αποτελεί ένα καίριο ζήτημα που θα πρέπει να τεθεί στο επίκεντρο του διαλόγου, της εταιρικής σχέσης και της συνεργασίας μας με τις χώρες της ευρωμεσογειακής περιφέρειας, σε συνέχεια των διασκέψεων στο Ραμπάτ και την Τρίπολη.
<P>
Πρόκειται για έναν τομέα στον οποίο τα κράτη μέλη δεν μπορούν να ενεργήσουν από μόνα τους. Αν θέλουμε να κάνουμε περισσότερο αποτελεσματική τη μεταναστευτική μας πολιτική, χρειαζόμαστε τη στήριξη και τη συνεργασία των χωρών εταίρων μας, οι οποίες αποτελούν συχνά οι ίδιες χώρες καταγωγής ή διέλευσης.
<P>
Πρέπει να εργαστούμε με αυτές για την επίτευξη συναίνεσης όσον αφορά την πολιτική επιστροφής, για την αύξηση του αριθμού των συμφωνιών επανεισδοχής καθώς και για την εφαρμογή μιας πολιτικής έξυπνης συνανάπτυξης, έτσι ώστε οι υπήκοοι των χωρών αυτών να μπορούν να παραμένουν στην πατρίδα τους και να συμβάλλουν στην ευημερία της.
<P>
Το ζήτημα των μεταναστευτικών κινήσεων εμπεριέχει τη διάσταση της ασφάλειας, αλλά και μια ανθρώπινη διάσταση που δεν πρέπει να αγνοούμε. Για τον λόγο αυτόν, θα ήθελα ο σεβασμός για τα θεμελιώδη ανθρώπινα δικαιώματα να αποτελέσει ένα από τα θέματα της εν λόγω διάσκεψης. Ελπίζω ότι η συνεδρίαση αυτή θα παράσχει μια ευκαιρία για ευρείες και ρεαλιστικές ανταλλαγές απόψεων, έτσι ώστε να μπορέσουμε από κοινού να βρούμε τις καταλληλότερες λύσεις για κάθε εμπλεκόμενο.
<SPEAKER ID="262" NAME="Béatrice Patrie" AFFILIATION="PSE">
(FR) Κύριε Πρόεδρε, κύριε Υπουργέ, κύριε Επίτροπε, κυρίες και κύριοι, είμαι και εγώ εξίσου ευτυχής για το ότι το θέμα της μετανάστευσης έχει επιλεγεί να συζητηθεί στην επόμενη συνεδρίαση των Υπουργών Εξωτερικών του ευρωμεσογειακού χώρου.
<P>
Πιστεύω ότι μέχρι σήμερα δεν έχουμε κατορθώσει να χαράξουμε μια ευρωπαϊκή πολιτική για τη μετανάστευση. Γνωρίζουμε ότι πρόκειται για ένα δύσκολο ζήτημα, διότι επηρεάζει την κυριαρχία των κρατών μελών και αυτά τείνουν να είναι ιδιαίτερα αυστηρά ως προς την εφαρμογή της αρχής της επικουρικότητας στον τομέα αυτόν. Γνωρίζουμε επίσης ότι το θέμα της μετανάστευσης είναι ένα δύσκολο ζήτημα στις σχέσεις μας με τις χώρες-εταίρους του Νότου, οι οποίες συχνά μας προσάπτουν ότι χειριζόμαστε το εν λόγω πρόβλημα σαν να επρόκειτο για ζήτημα ασφάλειας. Ευχαριστώ τον Επίτροπο Frattini για το ότι υιοθέτησε μια πολύ πιο συνολική προσέγγιση σε σχέση με το ζήτημα αυτό, η οποία περιλαμβάνει τις οικονομικές και κοινωνικές διαστάσεις που συνδέονται με τις μεταναστευτικές κινήσεις.
<P>
" νόμιμη και η παράνομη μετανάστευση αποτελούν τις δύο πλευρές του ίδιου νομίσματος και δεν είναι δυνατό να καταπολεμήσουμε την παράνομη μετανάστευση, χωρίς να δημιουργούμε ταυτόχρονα διαύλους για τη νομιμοποιημένη μετανάστευση στην Ευρώπη. Ως εκ τούτου, χαιρετίζω το σχέδιο για τη μπλε κάρτα, το οποίο αποτελεί το ευρωπαϊκό αντίστοιχο του αμερικανικού σχεδίου της πράσινης κάρτας, και είμαι ικανοποιημένη για το ότι οι δίαυλοι για τη νόμιμη μετανάστευση που προτάθηκαν από το Συμβούλιο όχι μόνο λαμβάνουν εμφανώς υπόψη τις οικονομικές απαιτήσεις της Ευρώπης, αλλά επίσης ανταποκρίνονται στις πραγματικές ανάγκες των χωρών του Νότου.
<P>
Όσον αφορά την έκδοση θεωρήσεων, πιστεύω ότι η Ένωση θα πρέπει να απλουστεύσει τη διαδικασία αυτήν, ιδιαίτερα για τους φοιτητές, τους ερευνητές και για όσους συμμετέχουν στην κοινωνία των πολιτών. Νομίζω ότι οι συμφωνίες επανεισδοχής, ιδιαίτερα οι συμφωνίες με την Αλγερία και το Μαρόκο, θα πρέπει να διασφαλίζουν ότι κάθε διαδικασία επιστροφής θα ελέγχεται αυστηρά από τους μηχανισμούς που διασφαλίζουν τα δικαιώματα των μεταναστών. Τέλος, ενόψει του νέου μεταναστευτικού κύματος που αντιμετωπίζουμε επί του παρόντος από τη νοτίως της Σαχάρας Αφρική, υποστηρίζω σθεναρά την ιδέα ότι η Ευρώπη δεν θα πρέπει να χρησιμοποιήσει τη Διαδικασία της Βαρκελώνης για να μεταθέσει την ευθύνη σχετικά με τη διαχείριση των μεταναστευτικών κινήσεων στα σύνορα του μεσογειακού χώρου, διότι δεν είναι σε θέση να αντιμετωπίσει το ζήτημα αυτό στα ίδια της τα σύνορα.
<SPEAKER ID="263" NAME="Cem Özdemir" AFFILIATION="Verts/ALE">
(DE) Κύριε Πρόεδρε, η μετανάστευση είναι ένα από τα θέματα προτεραιότητας της Ευρωπαϊκής Ένωσης. Από την άποψη αυτήν, η ευρωμεσογειακή περιοχή αποτελεί για μας μια περιοχή στρατηγικής σημασίας. " υπουργική διάσκεψη Euromed για τη μετανάστευση θα είναι η πρώτη του είδους της που θα επικεντρωθεί αποκλειστικά στο ζήτημα αυτό και θα περιλαμβάνει τους εταίρους Euromed. Ως εκ τούτου, είναι ιδιαίτερα λυπηρό το γεγονός ότι, πριν από τη διάσκεψη, δεν πραγματοποιήθηκε καμία διαβούλευση με τις οργανώσεις της κοινωνίας των πολιτών.
<P>
Εξίσου λυπηρό είναι το γεγονός ότι η πτυχή του ασύλου αποκλείστηκε από την ημερήσια διάταξη της υπουργικής διάσκεψης, ιδιαίτερα αν λάβει κανείς υπόψη την απελπιστική κατάσταση των προσφύγων σε πολλά μέρη της νότιας και ανατολικής Μεσογείου, εξαιτίας της έλλειψης κατάλληλης νομοθεσίας για την προστασία τους. Καθόσον γνωρίζουμε, καμία από τις χώρες αυτές δεν διαθέτει νομοθεσία σχετικά με το άσυλο. Και μόνο λίγες από αυτές αναγνωρίζουν την Ύπατη Αρμοστεία των "νωμένων Εθνών για τους Πρόσφυγες. " Λιβύη, η Συρία, ο Λίβανος και η Ιορδανία δεν έχουν επικυρώσει τη Σύμβαση της Γενεύης σχετικά με το καθεστώς των προσφύγων.
<P>
Επίσης, είναι λυπηρό το ότι τα μέλη της Διαδικασίας της Βαρκελώνης κάνουν λόγο για τα δικαιώματα των μεταναστών, αλλά σιωπούν όσον αφορά τα δικαιώματα των παράνομων μεταναστών. Το γεγονός είναι ότι και οι παράνομοι μετανάστες έχουν δικαιώματα, ιδιαίτερα όσον αφορά την εκτελεστότητα των ημερομισθίων, την πρόσβαση των παιδιών των μεταναστών στην εκπαίδευση ή τη βασική ιατροφαρμακευτική περίθαλψη, ειδικότερα για τις μετανάστριες, στις περιπτώσεις όπου ισχύουν οι σχετικές προστατευτικές διατάξεις.
<P>
Αν επιθυμούμε τη συνεργασία στις προσπάθειές μας για την καταπολέμηση της παράνομης μετανάστευσης, δεν θα πρέπει να αρνούμαστε ή να παραμελούμε μία πτυχή: τον σεβασμό των δικαιωμάτων των μεταναστών και των προσφύγων.
<SPEAKER ID="264" NAME="Miroslav Mikolášik" AFFILIATION="PPE-DE">
(SK) Κατά τις προετοιμασίες για την υπουργική διάσκεψη Euromed, η οποία πρόκειται να πραγματοποιηθεί στις 18 και 19 Νοεμβρίου, είναι σημαντικό να λάβει η Ένωση υπόψη ότι η κοινοβουλευτική συνεδρίαση της Euromed είναι το μοναδικό φόρουμ στο οποίο οι βουλευτές του Ευρωπαϊκού Κοινοβουλίου εκπροσωπούν την ΕΕ από κοινού με τους βουλευτές των εθνικών κοινοβουλίων των χωρών της νότιας Μεσογείου, συμπεριλαμβανόμενων του Ισραήλ και της Παλαιστίνης.
<P>
Είμαι ευτυχής που θα μπορέσω να συμμετάσχω στις εργασίες του τομέα πολιτικής της Euromed, η οποία, πιστεύω, ότι έχει να διαδραματίσει βασικό ρόλο στο πλαίσιο της Διαδικασίας της Βαρκελώνης. Το θέμα της εν λόγω συνεδρίασης δεν θα μπορούσε να έχει επιλεγεί καλύτερα. Το πρόβλημα της μετανάστευσης παρουσιάζει μεγάλες προκλήσεις, είτε αυτές έχουν σχέση με την ανάπτυξη, καθόσον οι μετανάστες χρειάζονται ενημέρωση σχετικά με την επιλογή μικροπιστώσεων ή άλλων τύπων δανείου, είτε έχουν σχέση με πτυχές της νόμιμης μετανάστευσης στην ΕΕ, ή ακόμη και με το φλέγον ζήτημα της παράνομης μετανάστευσης, το οποίο απαιτεί την εξεύρεση κατεπείγουσας λύσης.
<P>
Χαιρετίζω το γεγονός ότι η ΕΕ έχει αρχίσει να εμβαθύνει τις σχέσεις της με κάποιες από τις χώρες της Μεσογείου, οι οποίες επιδεικνύουν πολιτική βούληση και λαμβάνουν μέτρα για να αλλάξουν. Πράγματι, με κάποιες από αυτές έχουν ήδη υπογραφεί συμφωνίες σύνδεσης. Όσον αφορά την παράνομη μετανάστευση, είναι αναγκαίο να βρεθεί μια λύση για τη δύσκολη κατάσταση που δημιουργείται από την άφιξη χιλιάδων ανεπιθύμητων μεταναστών, οι οποίοι έχουν σοβαρό αντίκτυπο στην κατάσταση της ασφάλειας που επικρατεί ιδιαίτερα στη Μάλτα και στην Ιταλία, αλλά και σε ορισμένα άλλα ευρωπαϊκά κράτη μέλη. Και η δική μου χώρα βιώνει επίσης μια εισροή τόσο νόμιμων όσο και παράνομων μεταναστών. Είμαι υπέρ του να υποδέχεται η Ευρωπαϊκή Ένωση ειδικευμένους μετανάστες, οι δεξιότητες των οποίων, όπως είπε και ο Επίτροπος Frattini, είναι απαραίτητες και μπορούν να συμβάλουν στη γεωργία, στην ιατροφαρμακευτική περίθαλψη και στον τουρισμό της ΕΕ, πρέπει όμως να διαθέτουν ήδη τα προσόντα αυτά όταν γίνονται δεκτοί· οι ανειδίκευτοι μετανάστες δεν θα πρέπει κατά βάση να γίνονται δεκτοί και πιστεύω ότι το σχέδιο για τη μπλε κάρτα θα βοηθήσει επίσης στην επίλυση του προβλήματος αυτού.
<SPEAKER ID="266" NAME="Hubert Pirker" AFFILIATION="PPE-DE">
(DE) Κυρία Πρόεδρε, κύριε Αντιπρόεδρε της Επιτροπής, κύριε Προεδρεύων του Συμβουλίου, το ζήτημα της μετανάστευσης μας αποδεικνύει ξεκάθαρα πόσο κοντά στην Ευρώπη βρίσκεται η Αφρική. Ό, τι συμβαίνει στην Αφρική επηρεάζει άμεσα την Ευρώπη.
<P>
Οι μεταναστευτικές ροές από τις περιοχές της νότιας Μεσογείου που διέρχονται κρίση καταλήγουν στις μεσογειακές χώρες της Νότιας Ευρώπης, πράγμα που σημαίνει φυσικά ότι επηρεάζουν άμεσα την Ευρώπη ως σύνολο.
<P>
" Αφρική είναι μια ήπειρος πλούσια σε ταλαντούχους ανθρώπους. Εμείς, και η Αφρική, πρέπει να φανούμε έξυπνοι και να αξιοποιήσουμε αυτό το δυναμικό στην Αφρική και για την Αφρική. " εταιρική αυτή σχέση που επιδιώκουμε με την Αφρική προσφέρει μια τεράστια ευκαιρία. " προσφορά που σκοπεύουμε να κάνουμε από την Ευρωπαϊκή Ένωση αποτελεί μεγάλη πρόκληση. Ξεκινά από την παροχή βοήθειας για την ενίσχυση της αυτοβοήθειας στους τομείς της ασφάλειας, του εμπορίου και της χρηστής διακυβέρνησης και φθάνει ως τα προγράμματα σταθεροποίησης, συμπεριλαμβάνοντας τη συνδρομή για την καταπολέμηση του εγκλήματος, τη δημιουργία θέσεων εκπαίδευσης και απασχόλησης, την παροχή μικροπιστώσεων και την οργάνωση εκστρατειών ενημέρωσης σχετικά με τις ευκαιρίες για νόμιμες μορφές μετανάστευσης καθώς και με όλες τις συνέπειες της παράνομης μετανάστευσης και τα μέτρα για την καταπολέμησή της.
<P>
Εντούτοις, η Ευρωπαϊκή Ένωση θα πρέπει στην επόμενη σύνοδο κορυφής να θέσει και ορισμένα αιτήματα. Ένα από τα αιτήματα αυτά πρέπει να είναι η σύναψη συμφωνιών επανεισδοχής με όλες τις χώρες της νότιας Μεσογείου πριν από την έναρξη όλων των προγραμμάτων δράσης, διότι όλες αυτές οι πτυχές αλληλεπιδρούν μεταξύ τους και διότι αυτό που θέλουμε είναι μια εταιρική σχέση.
<P>
Συμφωνώ με τον Επίτροπο Frattini, ο οποίος λέει ότι αυτό για το οποίο συζητούμε σήμερα είναι η εταιρική σχέση και όχι πλέον η συνεργασία· η σημερινή συζήτηση αφορά την εταιρική σχέση και την προσφορά πολύπλοκων πακέτων. Το Ευρωπαϊκό Κοινοβούλιο είναι έτοιμο για κάτι τέτοιο, η Επιτροπή έχει εκφράσει την υποστήριξή της και το ίδιο έχει κάνει και το Κοινοβούλιο, και επομένως πρέπει να καλέσουμε την Αφρική να αξιοποιήσει τις προσφορές αυτές για χάρη της σταθερότητας στη Βόρεια Αφρική καθώς και για χάρη της ασφάλειας των ευρωπαίων πολιτών.
<SPEAKER ID="267" NAME="Zuzana Roithová" AFFILIATION="PPE-DE">
(CS) " Επιτροπή και το Κοινοβούλιο έχουν ήδη δώσει το πράσινο φως για την προληπτική και, κυρίως, την κοινή μεταναστευτική πολιτική, όσο ελάχιστα δημοφιλής κι αν είναι αυτή. Για την ευκατάστατη και γηράσκουσα Ευρώπη η μετανάστευση αποτελεί πραγματικότητα. Γνωρίζουμε ότι η παράνομη μετανάστευση μπορεί να μειώσει το ΑΕγχΠ πολλών χωρών έως και κατά 20%, ενώ η οικονομική τους μεγέθυνση περιορίζεται εξαιτίας της μείωσης του αριθμού των ειδικευμένων εργαζομένων. Έχει έρθει η στιγμή να ενισχύσουμε τον διεθνή συντονισμό και να συμφωνήσουμε πάνω σε κοινούς ορθολογικούς κανόνες.
<P>
Ελπίζω ότι την επόμενη εβδομάδα, στην Αλγκάρβε, η υπουργική διάσκεψη Euromed θα προχωρήσει προς αυτήν την κατεύθυνση και ότι όχι μόνο θα συζητήσει, αλλά και θα καταλήξει σε συμφωνία πάνω σε κοινά βήματα για την επιτυχημένη διαχείριση της μετανάστευσης και θα προτείνει μέτρα για την ανακούφιση των επιπτώσεων της μετανάστευσης στις χώρες διέλευσης. Πρέπει να συμφωνήσουμε με τις τρίτες χώρες όσον αφορά τις διεθνείς υποχρεώσεις για την προστασία της ζωής των μεταναστών, οι οποίοι αναλαμβάνουν τον κίνδυνο να διαφύγουν μέσω θάλασσας.
<P>
Όντας περιοχές διέλευσης, οι χώρες της Μεσογείου βιώνουν μια δυσανάλογη εισροή από μετανάστες που ταξιδεύουν προς την ΕΕ και, κατά συνέπεια, απαιτούν τη λήψη συγκεκριμένων μέτρων. " επικείμενη διάσκεψη μπορεί να είναι βέβαιη ότι το Κοινοβούλιο αντιμετωπίζει πολύ σοβαρά το ζήτημα αυτό. Οι κοινές μας προτεραιότητες είναι να διασφαλίσουμε την ύπαρξη αξιοπρεπών χώρων κράτησης για τους μετανάστες τρίτων χωρών και να καταπολεμήσουμε τους παράγοντες που προκαλούν τη μαζική μετανάστευση. Οφείλουμε να προστατεύσουμε τις ζωές και την αξιοπρέπεια των μεταναστών.
<P>
Θα ήθελα επίσης να ενθαρρύνω τη Euromed να καταστήσει σαφές ότι η μπλε κάρτα για τη διαχείριση των ειδικευμένων μεταναστών δεν αποτελεί απειλή για τους Ευρωπαίους· αντιθέτως, συνιστά μια ευκαιρία που μας προσφέρεται από την παγκοσμιοποίηση. " αντίσταση των συνδικαλιστικών οργανώσεων στο σχέδιο για τη μπλε κάρτα συνιστά μια ανεύθυνη και λαϊκιστικού χαρακτήρα κίνηση που αγγίζει τα όρια της ξενοφοβίας. Αυτό που προκαλεί το ντάμπινγκ στην ευρωπαϊκή αγορά εργασίας δεν είναι η νόμιμη αλλά η παράνομη μετανάστευση.
<P>
Ο Επίτροπος Frattini θέλει να αποτελέσει η Ευρώπη πόλο έλξης για ειδικευμένο εργατικό δυναμικό. Θα πρέπει να επιδιώξουμε να προσελκύσουμε εδώ αυτό το εργατικό δυναμικό από τις "νωμένες Πολιτείες, όπου η ετήσια εισροή ανέρχεται στο 55%, σε σύγκριση με την πενιχρή εισροή της τάξης του 5% που παρατηρείται σήμερα στην Ευρώπη. Είμαι πεπεισμένη ότι αυτή είναι η σωστή στρατηγική και ότι συνάδει με τη θέση της ΕΕ στο παγκόσμιο σκηνικό. " νόμιμη και η παράνομη μετανάστευση συνδέονται μεταξύ τους. " επιτυχία μιας συνεκτικής, ασφαλούς και κοινής μεταναστευτικής πολιτικής αποτελεί δοκιμασία για την ωριμότητα της ΕΕ.
<SPEAKER ID="268" NAME="José Magalhães" LANGUAGE="PT">
Κυρία Πρόεδρε, κύριε Αντιπρόεδρε, κυρίες και κύριοι, η παρούσα συζήτηση δίνει στο Συμβούλιο την ισχυρή πεποίθηση ότι η ευρωμεσογειακή εταιρική σχέση πρέπει να αναπτυχθεί και να παγιωθεί και ότι είναι ορθό να πραγματοποιηθεί η υπουργική διάσκεψη στη Santa Eulália. Αυτή η συνεργασία, αυτή η εταιρική σχέση -η οποία αποτελεί μια νέα λέξη και έννοια- πρέπει να βασίζεται σε συγκεκριμένα σχέδια προκειμένου να διασφαλιστεί η επιτυχία της. Υπάρχουν πολλοί καλοί λόγοι γι' αυτό και πολλές δραματικές καταστάσεις, τις οποίες περιέγραψαν πολύ παραστατικά οι βουλευτές αυτού του Σώματος και οι οποίες απαιτούν να αλλάξουμε την καθεστηκυία τάξη. Αυτό όμως θα συμβεί, μόνο εάν εξετάσουμε την κατάσταση μέσα από ένα μακροπρόθεσμο πρίσμα και δράσουμε με ταχύτητα.
<P>
Όπως ανέφερε σήμερα εδώ ο Αντιπρόεδρος Frattini, διαθέτουμε ένα γενικό όραμα, μια συνολική προσέγγιση, σχέδια δράσης και φιλόδοξες νομοθετικές προτάσεις. Πρέπει να προβούμε σε συγκεκριμένες δράσεις όσον αφορά τα σχέδια αυτά, ιδιαίτερα στους τρεις τομείς που αναφέρθηκαν. Καταρχάς, στον τομέα της μετανάστευσης και της ανάπτυξης, πρέπει να λάβουμε μέτρα για την ανάπτυξη συγκεκριμένων δράσεων. Αυτό ακριβώς σχεδιάζει να κάνει η υπουργική διάσκεψη στον τομέα των εμβασμάτων και των μικροπιστώσεων. Για αυτόν τον λόγο, θα πρέπει να φέρουμε σε επαφή όλους τους παράγοντες (η απόφαση αυτή δεν μπορεί να ληφθεί από τους βουλευτές, την Επιτροπή ή το Συμβούλιο), όπως για παράδειγμα τις τράπεζες, την Παγκόσμια Τράπεζα, την Ευρωπαϊκή Τράπεζα Επενδύσεων, τις ενώσεις μεταναστών και την κοινωνία των πολιτών, έτσι ώστε να βρούμε συγκεκριμένους τρόπους με στόχο να ενθαρρύνουμε τη χρήση των χρηματοπιστωτικών υπηρεσιών και να ενισχύσουμε την αποτελεσματικότητά τους, ιδιαίτερα με τη βοήθεια εναλλακτικών μεθόδων για τη μεταφορά χρημάτων και τη χρήση νέων τεχνολογιών, οι οποίες μπορούν να βοηθήσουν πραγματικά στην επίτευξη των στόχων μας. Οπωσδήποτε, δεν θα δυσκολευτούμε καθόλου να δημιουργήσουμε έναν ευρωμεσογειακό ιστότοπο, ο οποίος θα περιέχει ολοκληρωμένες πληροφορίες σχετικά με τα εμβάσματα και τα σχετικά έξοδα, προκειμένου να ενθαρρυνθεί ο ανταγωνισμός και να μειωθούν τα έξοδα, κάτι που αποτελεί έναν κεντρικό στόχο ο οποίος μας ενώνει με τους εταίρους μας.
<P>
Όσον αφορά τη νόμιμη μετανάστευση, χρειαζόμαστε συγκεκριμένες πρωτοβουλίες και σε αυτόν τον τομέα. Θα πρέπει να συγκροτήσουμε μια ομάδα εργασίας με εκπροσώπους από τους εταίρους Euromed καθώς και από άλλους κοινωνικούς εταίρους, προκειμένου να μελετήσει εις βάθος την εργασιακή κατάσταση και τις ανάγκες της αγοράς εργασίας, να αναπτύξει εκπαιδευτικά σχέδια δράσης για τους διακινούμενους εργαζόμενους προτού αυτοί μεταναστεύσουν, να μελετήσει την πιθανότητα να καταστεί η πύλη της Ευρωπαϊκής Ένωσης προσβάσιμη σε όλους τους εταίρους Euromed σε σχέση με τον τομέα της μετανάστευσης και της απασχόλησης και να δημιουργήσει στις χώρες της Euromed κέντρα διαχείρισης και ενημέρωσης για την αναζήτηση εργασίας, τα οποία θα συνάδουν φυσικά με τις εθνικές αρμοδιότητες στον τομέα αυτόν.
<P>
Επίσης, χρειαζόμαστε συγκεκριμένα σχέδια στον τομέα της παράνομης μετανάστευσης. Αν λάβουμε υπόψη ότι πολλοί εταίροι της Euromed αποτελούν επίσης και χώρες προορισμού και διέλευσης των μεταναστευτικών ροών, είναι σημαντικό να ενισχύσουμε τις θεσμικές αρμοδιότητες στον τομέα της καταπολέμησης της παράνομης μετανάστευσης. Ως εκ τούτου, πρέπει να αναπτύξουμε συγκεκριμένες δράσεις, όπως είναι οι ακόλουθες: πρώτον, θα πρέπει να αναπτύξουμε την ασφάλεια των εγγράφων, διότι μόνο με τον τρόπο αυτόν θα καταστεί δυνατή η σωστή ταυτοποίηση προσώπων και ροών και θα υπάρχει μεγαλύτερη εμπιστοσύνη και διευκόλυνση της κυκλοφορίας· δεύτερον, θα πρέπει να αναπτύξουμε την πρόσβαση των εταίρων της Euromed στα εκπαιδευτικά μαθήματα του Frontex, έτσι ώστε να μπορέσουν να αυξήσουν τις γνώσεις τους σχετικά με την καταπολέμηση της παράνομης μετανάστευσης, σε συμφωνία με όλα τα διεθνή μέσα από τα οποία δεσμευόμαστε, και ιδιαίτερα τα μέσα για τη θαλάσσια έρευνα και διάσωση. Τα παραπάνω θα μπορούσαν να αποτελέσουν ένα πρώτο συγκεκριμένο βήμα προς την κατεύθυνση της συμμετοχής σε κοινές δράσεις υπό τον συντονισμό του Frontex. Χρειαζόμαστε επίσης πρωτοβουλίες στον τομέα της εκούσιας επιστροφής και επανεισδοχής. Στο σημείο αυτό, θα ήταν χρήσιμη η πραγματοποίηση μιας ανοιχτής συζήτησης πάνω στο θέμα αυτό, προκειμένου να εξετάσουμε τις εκστρατείες ενημέρωσης, τις διαδικασίες ταυτοποίησης, τις υποβοηθούμενες διαδικασίες εκούσιας επιστροφής και τη διαπραγμάτευση των συμφωνιών επανεισδοχής με τις χώρες καταγωγής. Αυτά και πολλά άλλα σημεία θα εξετασθούν στη Santa Eulália, στην Αλγκάρβε.
<P>
Κυρία Πρόεδρε, κυρίες και κύριοι, μπορεί να υπάρχουν πολλές διαφορετικές απόψεις, ένα πράγμα όμως είναι απολύτως βέβαιο και αφήνω τη συζήτηση αυτήν με αυτήν την παρατήρηση: απέναντι σε αυτό το μονοπάτι του διαλόγου και της αποτελεσματικής εταιρικής σχέσης δεν υπάρχει άλλη εναλλακτική λύση. Αυτός είναι ο μόνος τρόπος να αλλάξουμε την καθεστηκυία τάξη και συμφωνούμε απόλυτα στο γεγονός ότι αυτή η καθεστηκυία τάξη πρέπει όντως να αλλάξει. Από την άποψη αυτήν, η Santa Eulália μπορεί να αποτελέσει ένα πολύ σημαντικό βήμα.
<SPEAKER ID="269" NAME="Franco Frattini">
Αντιπρόεδρος της Επιτροπής. - (IT) Κυρία Πρόεδρε, κυρίες και κύριοι, η παρούσα συζήτηση έχει παραγάγει πολλές πρακτικές προτάσεις καθώς και κάποιες ενδιαφέρουσες σκέψεις.
<P>
Πιστεύω ότι ένα ζήτημα στρατηγικής πολιτικής είναι με ποιον τρόπο θα προχωρήσουμε από τη συνεργασία σε μια αυθεντική εταιρική σχέση, έτσι ώστε να επιτύχουμε τελικά τη συμμετοχή σε έναν πραγματικό ευρωμεσογειακό κοινό χώρο. " ιδέα του κ. Pannella παρουσιάζει μεγάλο ενδιαφέρον και, προφανώς, μια τέτοια στρατηγική απαιτεί μακροπρόθεσμη σκέψη από την πλευρά μας. Μόνο όταν θα υπάρξει ένας αυθεντικός ευρωμεσογειακός ενιαίος χώρος, θα υπάρχει και ένα κοινό αίσθημα του ανήκειν, το οποίο θα μας ωθεί να εργαστούμε από κοινού προς την κατεύθυνση των κοινών στόχων που καθορίζουμε σήμερα. Αρχικά, έπρεπε να λάβουμε τη συναίνεση και των 27 κρατών μελών· τώρα, πραγματοποιούμε διαβουλεύσεις με τους εταίρους μας των νότιων ακτών. " πορεία που πρέπει να ακολουθήσουμε έχει χαραχθεί.
<P>
" δεύτερη πολύ πρακτική ιδέα, την οποία θα υποστηρίξω οπωσδήποτε στη συνεδρίαση της Euromed, είναι η έκκληση προς όλους τους συμμετέχοντες στη συνεδρίαση να διασφαλίσουν ότι οι σχετικές χώρες θα επικυρώσουν τις υφιστάμενες διεθνείς συμβάσεις. Προτού επινοήσουμε νέους κανόνες, ας έχουμε υπόψη μας ότι πολύ λίγες χώρες έχουν επικυρώσει και εφαρμόσει κάποιες εξαιρετικά σημαντικές διεθνείς συμβάσεις. Σκέφτομαι, μεταξύ άλλων, τη Σύμβαση για την καταπολέμηση της εμπορίας ανθρώπων. Αν υπάρχει κάποιο θέμα σε σχέση με το οποίο πρέπει να επικυρωθεί αμέσως κάποια σύμβαση, αυτό είναι η διεθνής διακίνηση και εμπορία ανθρώπων.
<P>
" τρίτη ιδέα προέρχεται από τον κ. Gaubert, στον οποίον είμαι ιδιαίτερα ευγνώμων για το ότι επεσήμανε την ανθρωπιστική διάσταση αυτής της μείζονος συζήτησης. Δεν μιλούμε για νόμους ή γραφειοκρατικά θέματα· μιλούμε για γυναίκες, άνδρες και παιδιά, οι οποίοι -όπως είπαν και άλλοι- διακινδυνεύουν και συχνά χάνουν τη ζωή τους. Ως εκ τούτου, πρόκειται για ζήτημα αλληλεγγύης. Πιστεύω ότι το να επιδεικνύουμε αλληλεγγύη προς τους ανθρώπους που υποφέρουν αποτελεί τον θεμέλιο λίθο για την οικοδόμηση μιας σχέσης που θα βασίζεται πραγματικά σε ίσα δικαιώματα για τους εταίρους μας.
<P>
" τέταρτη ιδέα, την οποία θα κρατήσω από την παρούσα συζήτηση, είναι με ποιον τρόπο θα προχωρήσουμε, για να το θέσω λίγο ωμά, από τα τελικά έγγραφα στην πρακτική δράση. Έχουμε συντάξει πολλά έγγραφα και, για να πούμε την αλήθεια, έχουμε δρομολογήσει ορισμένες σημαντικές πρακτικές πρωτοβουλίες. Τώρα, πρέπει να αξιοποιήσουμε αυτές τις πρακτικές δραστηριότητες, για παράδειγμα αποφασίζοντας με ποιον τρόπο θα χρησιμοποιήσουμε καλύτερα τους πόρους για την αναπτυξιακή βοήθεια. Προφανώς, αν εμείς στην Ευρωπαϊκή Ένωση έχουμε διαθέσιμους πόρους για να βοηθήσουμε την τοπική ανάπτυξη, πρέπει επίσης να έχουμε και την ικανότητα να κατανοήσουμε πώς θα τους δαπανήσουμε καλύτερα. Όπως είπε κάποιος, πρέπει για παράδειγμα να βρούμε τρόπους να παράσχουμε θετικά κίνητρα σε όσους εταίρους, σε όσες χώρες συνεργάζονται ενεργά στο πλαίσιο της κοινής μας στρατηγικής.
<P>
Δεδομένου ότι υπάρχει μια κοινή στρατηγική, η οποία από τη Βαρκελώνη είναι γνωστή ως ευρωμεσογειακή στρατηγική, και δεδομένου ότι ορισμένες χώρες εφαρμόζουν την εν λόγω στρατηγική σε μεγαλύτερο βαθμό από κάποιες άλλες, θεωρώ ότι θα πρέπει να δοθεί στις χώρες αυτές ένα κίνητρο και κάποια θετική αναγνώριση. Αυτό για παράδειγμα είναι, κατά την άποψή μου, ένας σημαντικός τρόπος για να εκριζώσουμε τη διαφθορά. " διαφθορά είναι μια από τις πρωταρχικές αιτίες της παράνομης μετανάστευσης. Αν υπήρχε λιγότερη διαφθορά στις χώρες καταγωγής και λιγότερη διαφθορά στις χώρες διέλευσης, τότε θα σταματούσαμε πολλούς εμπόρους ανθρώπων στον δρόμο τους για την Ευρώπη και θα υπήρχε μεγαλύτερη συνεργασία· αυτό όμως είναι μόνο ένα παράδειγμα.
<P>
Τέλος, υπάρχει το ζήτημα της υιοθέτησης μιας αξιόπιστης και σθεναρής στάσης σχετικά με την παράνομη συμπεριφορά. Ο κ. Magalhães επεσήμανε το σημείο αυτό και συμφωνώ απολύτως μαζί του: δεν διαθέτουμε καμία αξιοπιστία, εκτός και αν δείξουμε ότι η παράνομη συμπεριφορά δε μπορεί ούτε να ανταμείβεται ούτε να γίνεται ανεκτή. Πρέπει να είμαστε απολύτως ξεκάθαροι ως προς αυτό. Ορισμένοι έθιξαν το θέμα των συμφωνιών επανεισδοχής στο πλαίσιο αυτό. Οι συμφωνίες επανεισδοχής προσδίδουν αξιοπιστία στην πολιτική μας, διότι όσοι δεν τηρούν τους νόμους μας πρέπει να εκπατρίζονται, με όλον τον δέοντα σεβασμό προς τα ατομικά τους δικαιώματα.
<P>
Εντούτοις, υπάρχει εδώ ένα πολιτικό σημείο: τα κράτη καταγωγής που δέχονται πίσω τους πολίτες τους δεν μπορούν να λειτουργήσουν όπως οι συνοριακοί φρουροί της Ευρωπαϊκής Ένωσης. Θα το θέσω κάπως ωμά: δεν είναι έτοιμα να συνεργαστούν μαζί μας μόνο για λόγους ασφάλειας.
<P>
Για τον λόγο αυτόν, ένα θέμα που θα θέσω στην εν λόγω διάσκεψη είναι με ποιον τρόπο μπορεί να χρησιμοποιηθεί η πολιτική μας για τις θεωρήσεις και την κυκλοφορία των προσώπων ως πολιτικό κίνητρο για τις χώρες αυτές, για παράδειγμα από την άποψη της μεγαλύτερης κινητικότητας των φοιτητών και των επιχειρηματιών. Ας χρησιμοποιήσουμε την ευρωπαϊκή πολιτική για τις θεωρήσεις με στόχο να διευκολύνουμε αυτήν την ελευθερία κυκλοφορίας, στέλνοντας με τον τρόπο αυτόν ένα θετικό πολιτικό μήνυμα στα κράτη με τα οποία επιδιώκουμε να συνάψουμε συμφωνίες επανεισδοχής. Κάτι τέτοιο κάναμε με τα Δυτικά Βαλκάνια και, κατά την άποψη μου, έχει έρθει τώρα η στιγμή να εξετάσουμε το ενδεχόμενο υιοθέτησης της ίδιας γενικής προσέγγισης και για τη Μεσόγειο.
<SPEAKER ID="270" NAME="Πρόεδρος">
" συζήτηση έληξε.

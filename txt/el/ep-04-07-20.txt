<CHAPTER ID="1">
<SPEAKER ID="1" LANGUAGE="" NAME="" AFFILIATION="Πρεσβύτερου μέλους">
<SPEAKER ID="2" LANGUAGE="" NAME="Πρόεδρος." AFFILIATION="">
<SPEAKER ID="3" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Τα σύνορά μας διευρύνθηκαν σε είκοσι πέντε χώρες, ενώ θα επεκταθούν και τα όρια δράσης του Ευρωπαϊκού Κοινοβουλίου, σε μια Ευρώπη που ξεκίνησε ως Κοινότητες Άνθρακα και Χάλυβα και Ατομικής Ενέργειας, κατόπιν έγινε Κοινή Αγορά και αργότερα κοινό νόμισμα, προκειμένου να ευνοήσει τις οικονομικές συναλλαγές και το εμπόριο, και η οποία τώρα, με την εφαρμογή της ατζέντας της Λισαβόνας και των δεσμεύσεων του Ευρωπαϊκού Συντάγματος, αρχίζει να γίνεται η Ευρώπη της εργασίας, της αλληλεγγύης, της κοινωνικής δικαιοσύνης, της υποδοχής και της ολοκλήρωσης· με μία λέξη, η Ευρώπη των ανθρώπων και των πολιτών της. Μια Ευρώπη ανοικτή στον κόσμο, στα δεινά και στις προσδοκίες των άλλων λαών σε όλες τις χώρες· πάνω απ’ όλα, μια Ευρώπη ανοικτή στην ειρήνη και στην αναζήτηση της προσωπικής και συλλογικής ασφάλειας.(1)
<SPEAKER ID="4" LANGUAGE="" NAME="" AFFILIATION="Σύνθεση του Κοινοβουλίου"/>
<SPEAKER ID="5" LANGUAGE="" NAME="Πρόεδρος." AFFILIATION="(Ο Πρόεδρος προχωρά στην κλήρωση των ψηφολεκτών)">
<P>
José Borrel Fontelles
<P>
Bronislaw Geremek
<P>
Francis Wurtz
<P>
Οι υποψήφιοι με ενημέρωσαν ότι συναινούν στις αντίστοιχες υποψηφιότητές τους. Σύμφωνα με το άρθρο 13, παράγραφος 1 του Κανονισμού, για να εκλεγεί ένας υποψήφιος, πρέπει να λάβει την απόλυτη πλειοψηφία των ψήφων. Τα λευκά ή άκυρα ψηφοδέλτια δεν λαμβάνονται υπόψη κατά την καταμέτρηση των ψήφων.
<P>
κ. Louis
<P>
κ. Pálfi
<P>
κ. Paleckis
<P>
κ. Ortuondo Larrea
<P>
κ. Onyszkiewicz
<P>
κ. Pannella
<P>
κ. Pistelli
<SPEAKER ID="6" LANGUAGE="ES" NAME="Borrell Fontelles (PSE )." AFFILIATION="també soc català">
<P>
Πρέπει να προβάλλουμε την εικόνα αυτού του θεσμικού οργάνου στους πολίτες που εκπροσωπούμε, κάνοντας το μήνυμά μας κατανοητό. Σε μια Ευρώπη με ποσοστό ανεργίας 9% και με 50 εκατομμύρια φτωχούς ανθρώπους, πρέπει να πείσουμε τους πολίτες μας για τη σημασία που έχουν οι κοινοτικές πολιτικές, η στρατηγική της Λισαβόνας και η περιβαλλοντική διάσταση του Γκέτεμποργκ στη συνοχή και στην ανταγωνιστικότητα, οι οποίες πιστεύουμε ότι είναι συμπληρωματικές και όχι αντικρουόμενες.
<SPEAKER ID="7" LANGUAGE="PL" NAME="Geremek (ALDE )." AFFILIATION="(Χειροκροτήματα)">
<SPEAKER ID="8" LANGUAGE="FR" NAME="Wurtz (GUE/NGL )." AFFILIATION="(Χειροκροτήματα από την αριστερή πτέρυγα)">
<P>
Σεβόμαστε τον κ. Geremek, ως έναν εξέχοντα ευρωπαίο διανοούμενο, και αναγνωρίζουμε τη σπουδαιότητα του ρόλου που διαδραμάτισε ως πολιτικός παράγοντας κατά τη διάρκεια μιας κρίσιμης περιόδου στην ιστορία της ηπείρου μας. Δεν μπορούμε, όμως, να στηρίξουμε την υποψηφιότητά του, τόσο ενόψει των εξαιρετικά ορθόδοξων επιλογών του στους τομείς της οικονομικής και κοινωνικής πολιτικής –επιλογές οι οποίες, κατά τη γνώμη μας, αποτελούν ένα από τα βασικά αίτια της αδιαφορίας που επέδειξαν οι συμπολίτες μας στις πρόσφατες εκλογές στα παλαιά αλλά και, πολύ περισσότερο, στα νέα κράτη μέλη– όσο και ενόψει των θέσεών του στο ζήτημα του πολέμου στο Ιράκ, το οποίο έχει μεγάλη συμβολική σημασία για την Ομάδα μας.
<P>
Υπενθυμίζω ότι ο κ. Geremek –ο οποίος, οφείλω να ομολογήσω, συνήθως υποστηρίζει με θάρρος τις ιδέες του– τάχθηκε υπέρ της λογικής του μανιφέστου των Δέκα του Βίλνιους, ενώ τα κόμματα της αριστεράς στο Ευρωπαϊκό Κοινοβούλιο τάχθηκαν στο πλευρό της πλειονότητας της κοινής γνώμης των ευρωπαϊκών χωρών, η οποία, σε αντίθεση με τη Μαδρίτη ή τη Βαρσοβία, υποστήριζε μια πολιτική λύση υπό την αιγίδα του Οργανισμού Ηνωμένων Εθνών.
<P>
Κατά τη γνώμη μας, η στάση έναντι του πολέμου είναι κάτι πολύ περισσότερο από ζήτημα πολιτικής ευπρέπειας. Αυτή είναι η αλήθεια. Οι πρώην πρόεδροι των Ομάδων θα θυμούνται ασφαλώς ότι είχα ο ίδιος προτείνει να δοθεί το πρόσφατο βραβείο Ζαχάρωφ σε έναν φιλελεύθερο πολιτικό, τον κ. Hans Blix, ο οποίος, πέρα από τις πολιτικές του επιλογές, συμβόλιζε αυτή την εναλλακτική πορεία η οποία ευχόμασταν και ελπίζαμε να ακολουθηθεί.
<P>
Συνεπώς, στον δεύτερο γύρο αυτής της ψηφοφορίας, η Ομάδα μου, με την εξαίρεση τριών βουλευτών που έχουν ήδη δηλώσει ότι θα απόσχουν, θα ψηφίσει υπέρ του κ. Josep Borrell. Παρ’ όλο που η επιλογή μας μπορεί ασφαλώς να υποστεί κριτική, δεν μπορεί να αμφισβητηθεί ούτε η συνέπεια ούτε η σαφήνεια που την χαρακτηρίζουν. Αυτό αποτελεί επίσης χαρακτηριστικό της δημοκρατίας.
<SPEAKER ID="9" LANGUAGE="" NAME="Πρόεδρος." AFFILIATION="">
<SPEAKER ID="10" LANGUAGE="" NAME="" AFFILIATION="(Η συνεδρίαση διακόπτεται στις 11.05, προκειμένου να γίνει η καταμέτρηση των ψήφων, και επαναλαμβάνεται στις 11.50)">
<SPEAKER ID="11" LANGUAGE="" NAME="Πρόεδρος." AFFILIATION="">
<P>
Αριθμός ψηφισάντων: 700
<P>
Λευκά ή άκυρα ψηφοδέλτια: 53
<P>
Έγκυρα ψηφοδέλτια: 647
<P>
Απόλυτη πλειοψηφία για εκλογή σε αυτή την ψηφοφορία: 324
<P>
José Borrell Fontelles: 388 ψήφοι
<P>
Bronislaw Geremek: 208 ψήφοι
<P>
Francis Wurtz: 51 ψήφοι
<P>
Ο κ. José Borrell Fontelles έλαβε την απόλυτη πλειοψηφία των ψηφισάντων και συνεπώς εκλέγεται Πρόεδρος του Ευρωπαϊκού Κοινοβουλίου. 
<SPEAKER ID="12" LANGUAGE="ES" NAME="" AFFILIATION="(Ζωηρά χειροκροτήματα)">
<P>
Κύριε Borrell, σας συγχαίρω για την εκλογή σας και σας καλώ να λάβετε τη νόμιμη θέση σας στην προεδρική έδρα.
<SPEAKER ID="13" LANGUAGE="" NAME="" AFFILIATION="Προέδρου">
<SPEAKER ID="14" LANGUAGE="" NAME="Πρόεδρος." AFFILIATION="(Χειροκροτήματα)">
<P>
Καταρχάς, προς το πρεσβύτερο μέλος, τον κ. Berlinguer, για τον τρόπο που διηύθυνε την πρώτη κοινοβουλευτική συνεδρίαση αυτής της νομοθετικής περιόδου ...
<P>
Είμαι σίγουρος ότι θα είμαι σε θέση να συνεργαστώ με έντιμο και θετικό τρόπο με όλους τους, επωφελούμενος της τεράστιας πολιτικής πείρας σε αυτό το Κοινοβούλιο του κ. Wurtz, και του κ. Gueremek, σε σχέση με τα γεγονότα που έχουν διαμορφώσει την Ευρώπη μας.
<P>
Θα ήθελα να αποτίσω φόρο τιμής στον πρώην Πρόεδρό μας, τον κ. Pat Cox, για τον τρόπο με τον οποίο εκτέλεσε τα καθήκοντά του κατά τη διάρκεια των τελευταίων τριάντα μηνών.
<P>
Η προεδρία του ήταν μία εξαιρετική προεδρία, που σεβάστηκε όλες τις Ομάδες και όλους τους βουλευτές, πολύ δραστήρια στην παρακολούθηση της διαδικασίας της ευρωπαϊκής επανένωσης και επαγρυπνούσε διαρκώς για την πολιτική διαφάνεια αυτού του Κοινοβουλίου. Η ίδια η ύπαρξη της Συνέλευσης και η ώθηση που έδωσε το Κοινοβούλιο στο έργο της οφείλεται, σε ένα μεγάλο βαθμό, στη βούληση που επέδειξε ο Pat Cox να απομακρύνει την Ένωση από τη διακυβερνητική της τάση και να κάνει το Κοινοβούλιο, όπως αναγνωρίζεται πλέον ρητά στο σχέδιο του Συντάγματος, τον εκπρόσωπο των ευρωπαίων πολιτών.
<P>
Θα ήθελα επίσης να εκμεταλλευτώ αυτή την ευκαιρία για να ευχαριστήσω τους βουλευτές από όλες τις χώρες που εκπροσώπησαν το Κοινοβούλιό μας στις εργασίες της Συνέλευσης για το έργο τους. Ξέρω από ιδία πείρα πόσο σημαντική ήταν η συμβολή τους και, μολονότι δεν μπορώ να τους αναφέρω όλους ονομαστικά, θα αναφερθώ ιδιαίτερα στον σημαντικό ρόλο που διαδραμάτισαν εκείνοι που μας εκπροσώπησαν στο Προεδρείο, ο κ. Klaus Hänsch και ο κ. Íñigo Méndez de Vigo, και επίσης ο κ. Elmar Brok, ο οποίος παρακολούθησε τη Διακυβερνητική Διάσκεψη.
<P>
Δεύτερον, ο Πρόεδρος του Συμβουλίου είναι εδώ σήμερα και σε λίγες ώρες θα ακούσουμε τον υποψήφιο που προτείνεται από το Συμβούλιο ως Πρόεδρος της Επιτροπής, τον κ. Barroso, ο οποίος θα τεθεί στην ψηφοφορία του Κοινοβουλίου, και πιστεύω ότι χρειαζόμαστε ένα καλύτερο παράθυρο επικοινωνίας από αυτό που έχουμε αυτή την στιγμή με τόσα άλλα γεγονότα που συμβαίνουν παράλληλα.
<P>
Όπως σας είπα στην παρουσίασή μου, είναι πολιτική μου ευθύνη να κάνω ό,τι μπορώ για να διασφαλίσω ότι το Ευρωπαϊκό Κοινοβούλιο θα αναμειχθεί στη διαδικασία της επικύρωσης της Συνταγματικής Συνθήκης, ιδιαίτερα στις χώρες που πρόκειται να την επικυρώσουν μέσω δημοψηφίσματος. Γνωρίζουμε όλοι ότι, εκτός από αυτό το μεγάλο θέμα, η ατζέντα μας είναι υπερφορτωμένη ήδη με θέματα που πρέπει να εξετάσουμε: η νέα Επιτροπή, η έναρξη σχέσεων συνεργασίας με αυτή και με το Συμβούλιο, η εξέταση των δημοσιονομικών προοπτικών της Ένωσης, η ανάλυση της κατάστασης του Συμφώνου Σταθερότητας και Ανάπτυξης μετά την πρόσφατη αποτυχία του Ευρωπαϊκού Δικαστηρίου, οι μελλοντικές διευρύνσεις, η εφαρμογή των νέων νομοθετικών εξουσιών αυτού του Κοινοβουλίου και η συνέχιση του έργου του Pat Cox σε συνεργασία με τα εθνικά κοινοβούλια και την Ευρωμεσογειακή Συνέλευση.
<SPEAKER ID="15" LANGUAGE="" NAME="Prodi," AFFILIATION="Πρόεδρος της Ευρωπαϊκής Επιτροπής.">
<P>
   Κύριε Πρόεδρε, κυρίες και κύριοι, καταρχάς, εκφράζω τα πιο ειλικρινή μου συγχαρητήρια στον Πρόεδρο Borrell Fontelles για την εκλογή του. Η προηγούμενη εμπειρία του αποτελεί εγγύηση για μια χρήσιμη και γόνιμη προεδρία. Πρόκειται για μια μεγάλη δέσμευση, καθώς ο Πρόεδρος πρέπει να διευθύνει τις εργασίες ενός θεσμού που, ακριβώς επειδή έχει εκλεγεί άμεσα, θα επηρεαστεί περισσότερο από τους υπόλοιπους από τη διεύρυνση, την έγκριση του Συντάγματος και από τις μεγάλες διεθνείς εντάσεις που συγκλονίζουν σήμερα τον κόσμο. Αυτό το Σώμα θα είναι περισσότερο από ό,τι στο παρελθόν τόπος συζήτησης και αποφάσεων και θα πρέπει να εξασφαλίσει μια ολοένα μεγαλύτερη δημοκρατική συμμετοχή των πολιτών της Ευρώπης.
<P>
Όπως συνέβη στην προηγούμενη νομοθετική περίοδο, η Επιτροπή και το Ευρωπαϊκό Κοινοβούλιο συνεργάζονται στενά για την επικράτηση των κοινών συμφερόντων μας· αυτός είναι ένας λόγος για αυτή τη συμμαχία, που επισήμως αντανακλάται στην ψήφο εμπιστοσύνης του Ευρωπαϊκού Κοινοβουλίου προς τον Πρόεδρο της Ευρωπαϊκής Επιτροπής. Η δική μου Επιτροπή κατέβαλε κάθε προσπάθεια για να αναπτύξει αυτή τη συνεργασία, χάρη και στη συμφωνία-πλαίσιο και στην καθημερινή εργασία για την εφαρμογή της. Για άλλη μία φορά ευχαριστώ τον Πρόεδρο Cox για το γεγονός ότι υπήρξε ένας απόλυτα συνεργάσιμος και ανοικτός συνεργάτης. Τα αποτελέσματα του έργου μας στη συναπόφαση και σε άλλους τομείς είναι εξαιρετικά και χωρίς προηγούμενο, και είμαι σίγουρος ότι αυτή η συνεργασία θα συνεχιστεί με την καινούργια Επιτροπή, η οποία θα κληθεί να θεμελιώσει τα αποτελέσματα αυτού του έτους και να τα αναπτύξει περαιτέρω. Η Επιτροπή και το Κοινοβούλιο μαζί πρέπει να δώσουν νέα ώθηση στη διαδικασία της ευρωπαϊκής ολοκλήρωσης, με θεμελιώδη στόχο να συνεχίσουμε στον δρόμο της διεύρυνσης και του Συντάγματος.
<SPEAKER ID="16" LANGUAGE="DE" NAME="Poettering (PPE-DE )." AFFILIATION="(Χειροκροτήματα)">
<P>
Θα ήθελα να εκφράσω τον σεβασμό και την μεγάλη εκτίμησή μου στον κ. Geremek. Η Ομάδα μου και εγώ τρέφουμε μεγάλο σεβασμό για τις επιτυχίες του. Τον ευχαριστώ για όσα έχει κάνει για την Πολωνία και για την Ευρώπη.
<P>
Επίσης, θα ήθελα να εκφράσω την εκτίμησή μου στον κ. Wurtz, μολονότι δεν συμφωνώ καθόλου με το περιεχόμενο του σημερινού του λόγου. Όμως, κύριε Wurtz, πάντα ήσασταν ένας έντιμος συνομιλητής, και στη Διάσκεψη των Προέδρων, και σας εκτιμώ ως άνθρωπο. Θεωρώ ότι θα είναι προς όφελος του Κοινοβουλίου να συνεχίσουμε να συνεργαζόμαστε σε κλίμα αμοιβαίας εμπιστοσύνης παρά τις πολιτικές μας διαφορές.
<P>
Επιτρέψτε μου να παρατηρήσω κάτι ακόμα: καμία Ομάδα, ούτε καν η μεγαλύτερη, η Ομάδα του ΕΛΚ-ΕΔ που έχει 268 βουλευτές, δεν διαθέτει πλειοψηφία στο Ευρωπαϊκό Κοινοβούλιο. Έτσι, η εμπειρία διδάσκει πως σε μια τέτοια κατάσταση η προσπάθεια επίτευξης πλειοψηφίας είναι κάτι το απόλυτα φυσιολογικό, μία απόλυτα φυσιολογική πολιτική δραστηριότητα. Κατά την προηγούμενη κοινοβουλευτική περίοδο 1999-2004 η Ομάδα του ΕΛΚ-ΕΔ είχε συνάψει συμφωνία με τους Φιλελεύθερους, με τον κ. Watson, με τον οποίο συνεργάστηκα σε γενικές γραμμές καλά και ελπίζω ότι το ίδιο θα συμβεί και στο μέλλον. Ωστόσο, φίλοι μου, η ισορροπία του Ευρωπαϊκού Κοινοβουλίου θα διαταρασσόταν εάν επρόκειτο να διαδεχθεί τώρα γι’ άλλη μία φορά έναν φιλελεύθερο ένας άλλος φιλελεύθερος και να αποκλεισθεί η δεύτερη σε μέγεθος Ομάδα του Σώματος για τουλάχιστον δωδεκάμισι χρόνια από το αξίωμα του Προέδρου. Αυτός είναι ο λόγος που η Ομάδα του ΕΛΚ-ΕΔ έκανε αυτήν την συμφωνία με την Ομάδα των σοσιαλδημοκρατών και σας προσέφερε την υποστήριξή της.
<P>
Επιτρέψτε μου μία τελευταία παρατήρηση: βλέπω εδώ τον Ρομάνο Πρόντι, στον οποίο προσφέραμε κατά κανόνα την υποστήριξή μας μολονότι αυτό ήταν μερικές φορές πολύ δύσκολο. Το Ευρωπαϊκό Κοινοβούλιο ενδιαφέρεται πολύ για τη σταθερότητα των ευρωπαϊκών θεσμικών οργάνων και για τον λόγο αυτόν μετά από την σημερινή μας απόφαση απευθύνω έκκληση σε όλους να ψηφίσουμε την Πέμπτη τον José Manuel Durão Barroso αποδεικνύοντας ότι επιδιώκουμε σταθερότητα και για την Ευρωπαϊκή Επιτροπή.
<SPEAKER ID="17" LANGUAGE="DE" NAME="Schulz (PSE )." AFFILIATION="(Χειροκροτήματα)">
<P>
    Κύριε Πρόεδρε, κυρίες και κύριοι, υπάρχουν όμορφες ημέρες ακόμα και στη ζωή των κοινοβουλευτικών Ομάδων. Μια τέτοια όμορφη ημέρα είναι για εμάς και η σημερινή. Σε στιγμές επιτυχίας επιβάλλεται να θυμόμαστε εκείνους που δεν έχουν μερίδιο στην επιτυχία αυτήν. Γι’ αυτό απευθύνομαι πρώτα στους άλλους υποψήφιους όπως εσείς, κύριε Geremek. Μολονότι δεν ψηφίσαμε εσάς αλλά τον δικό μας υποψήφιο, θεωρώ ότι εκπροσωπώ όλους τους σοσιαλδημοκράτες βουλευτές του Σώματος λέγοντας ότι αισθάνομαι υπερήφανος που θα συνεργαστώ μαζί σας και ότι η συμμετοχή σας στο Ευρωπαϊκό Κοινοβούλιο αποτελεί τιμή.
<P>
Ως προς τον κ. Wurtz, δεν μπορώ βασικά να πω τίποτα άλλο από το ότι συμφωνούμε απόλυτα με όσα είπε για την πολιτική του κ. Μπους.
<P>
Δυστυχώς δεν αρκούσε αυτό για να τον ψηφίσουμε. Παρ’ όλ’ αυτά, τον ευχαριστώ θερμά για τη συνεργασία μας που ήταν πάντα άψογη και εποικοδομητική. Δεν έχω να προσθέσω τίποτα σε όσα είπε ο συνάδελφος Poettering γι’ αυτόν στην αγόρευσή του.
<P>
Κύριε Πρόεδρε και συνάδελφε Borrel, σας εύχομαι τρία πράγματα: η πρώτη μου ευχή είναι να επιτύχετε σε όλους τους στόχους που έχετε θέσει για την προεδρία σας. Το αξίωμά σας συνδέεται πάντα με μεγάλα βάρη, και σε προσωπικό επίπεδο. Σας εύχομαι ολόψυχα να σηκώσετε και να αντέξετε όλα αυτά τα βάρη που αναλάβατε.
<P>
Τρίτον, επιτρέψτε μου να πω πως είμαστε υπερήφανοι διότι μετά από μία δεκαετία ηγείται και πάλι του Σώματος ένας σοσιαλδημοκράτης – και τι σοσιαλδημοκράτης! Αγαπητέ μου Josep Borrel, σου εκφράζουμε τις καλύτερες ευχές μας. Σε διαβεβαιώνω, εσένα, τον Πρόεδρό μας, ότι είμαι πεπεισμένος πως θα είσαι μια εξέχουσα πολιτική φυσιογνωμία στην Ευρώπη, όπως ήσουν και στην Ισπανία. Σου εκφράζω τα θερμά μου συγχαρητήρια και σου εύχομαι κάθε επιτυχία!
<SPEAKER ID="18" LANGUAGE="EN" NAME="Watson (ALDE )." AFFILIATION="(Χειροκροτήματα από το κέντρο)">
<P>
    Κύριε Πρόεδρε, θα ήθελα να ευχαριστήσω και εγώ, όπως οι συνάδελφοί μου κκ. Poettering και Schulz, όλους όσοι συναγωνίστηκαν για την Προεδρία του Κοινοβουλίου.
<P>
Το αποτέλεσμα της ψηφοφορίας είναι σεβαστό. Είμαι περήφανος για το γεγονός ότι η πολιτική οικογένεια που εκπροσωπώ ανέδειξε έναν πρώτης τάξεως Πρόεδρο του Ευρωπαϊκού Κοινοβουλίου στο πρόσωπο του κ. Cox. Πιστεύω ότι θα είναι δύσκολο να τον διαδεχτεί κάποιος, και σας εύχομαι, κύριε Πρόεδρε, ό,τι καλύτερο στη διάρκεια της θητείας σας.
<P>
Ο κ. Poettering αναφέρθηκε στην ανάγκη για σταθερότητα. Το πρόβλημα είναι ότι τα δημοκρατικά κράτη λειτουργούν με τη διαχείριση κρίσεων: τα σοβαρά προβλήματα δεν αντιμετωπίζονται, παρά μόνο όταν παραστεί ανάγκη. Η Ένωση αντιμετωπίζει προβλήματα, και για την επίλυση αυτών των προβλημάτων θα χρειαστεί ηγετική ικανότητα. Θα σας κρίνουμε, κύριε Πρόεδρε, για την ικανότητά σας να δείξετε ηγετικό πρόσωπο στο Κοινοβούλιο κατά την περίοδο που ακολουθεί.
<SPEAKER ID="19" LANGUAGE="" NAME="Πρόεδρος." AFFILIATION="">
<P>
   Κύριε Watson, να είστε βέβαιος ότι η Προεδρία θα διασφαλίσει τον πλήρη σεβασμό των δικαιωμάτων όλων των Ομάδων. 
<SPEAKER ID="20" LANGUAGE="IT" NAME="Frassoni (Verts/ALE )." AFFILIATION="">
<P>
   – Κύριε Πρόεδρε, και η Ομάδα των Πρασίνων/Ευρωπαϊκή Ελεύθερη Συμμαχία σας συγχαίρει για αυτή την εκλογή, παρότι, όπως γνωρίζετε, η πλειοψηφία της Ομάδας μου επέλεξε άλλον υποψήφιο, τον κ. Geremek, που αντιπροσωπεύει αυτή τη νέα Ευρώπη που πάμε σήμερα να δημιουργήσουμε. Ωστόσο, μπορείτε να είστε βέβαιος για τη συνεργασία και την πίστη, με την οποία η Ομάδα μας είναι έτοιμη να εργαστεί μαζί σας τα προσεχή χρόνια, όπως εργάστηκε ήδη με τους άλλους Προέδρους πριν από εσάς.
<P>
Κύριε Πρόεδρε, θεωρούμε ότι αυτό που είπε ο κ. Hans-Gert Poettering για τον Πρόεδρο Barroso είναι μάλλον ανησυχητικό και πιστεύουμε ότι θα ήταν ενδιαφέρον για το σύνολο αυτού του Σώματος να μάθει τι πρόκειται να κάνει η σοσιαλιστική ομάδα αναφορικά με την εκλογή του Προέδρου Barroso και κατά πόσο αποτελεί πραγματικά και αυτό μέρος ενός πακέτου, όπως αναμενόταν. Κύριε Πρόεδρε, πιστεύουμε ότι μόνο καταφέρνοντας να δημιουργήσουμε πλειοψηφίες για ζητήματα, γι’ αυτά που πραγματικά απαιτούν οι πολίτες, με ξεκάθαρο τρόπο και όχι μέσω ασαφών και αδιαφανών συμμαχιών, μπορεί αυτό το Κοινοβούλιο να απολαμβάνει τον σεβασμό και η ευρωπαϊκή δημοκρατία μπορεί να λειτουργεί πραγματικά για όλους τους πολίτες της. Σας ευχαριστώ και εύχομαι κάθε επιτυχία στο έργο σας. 
<SPEAKER ID="21" LANGUAGE="FR" NAME="Wurtz (GUE/NGL )." AFFILIATION="(Χειροκροτήματα από την αριστερή πτέρυγα)">
<P>
   – Κύριε Πρόεδρε, θέλω και εγώ με τη σειρά μου να συγχαρώ, εξ ονόματος της Ομάδας μου, τον κ. Borrell για την εκλογή του.
<P>
Εξέθεσα προηγουμένως τις σκέψεις μου όσον αφορά το ευρύτερο πλαίσιο αυτής της ψηφοφορίας, το οποίο και επέκρινα. Επιθυμώ τώρα να εκθέσω τη γνώμη μου για το πρόσωπο του κ. Borrell, τον οποίο, παρ’ όλα αυτά, εκτιμώ βαθύτατα. Εκτιμώ την αφοσίωσή του στην αριστερά όσον αφορά ζητήματα τα οποία είναι ζωτικής σημασίας κατά την άποψή μας, κυρίως δε στον τομέα των διεθνών θεμάτων. Εκτιμώ εξίσου την ικανότητά του να διαλέγεται και τη σημασία που αποδίδει στην ανάπτυξη ενθέρμων σχέσεων. Αυτό έχει τη σημασία του, ακόμη και στην πολιτική ζωή.
<P>
Επιθυμώ, τέλος, να εκφράσω τον σεβασμό μου προς τον κ. Geremek, και να απευθύνω τις ειλικρινείς μου ευχαριστίες στους κκ. Hans-Gert Poettering και Martin Schultz για τα καλά τους λόγια. Ίσως να μπορέσουμε να ξεπεράσουμε τις διαφορές και τις αποκλίνουσες θέσεις μας και να συμβάλουμε ώστε να διατηρηθεί καθ’ όλη τη διάρκεια της τρέχουσας κοινοβουλευτικής περιόδου αυτό το πνεύμα ανεκτικότητας και αμοιβαίου σεβασμού. Φρονώ ότι αυτό δεν πρόκειται καθόλου να βλάψει τη δημοκρατία, ενώ και οι ανθρώπινες σχέσεις έχουν να κερδίσουν πολλά.
<SPEAKER ID="22" LANGUAGE="" NAME="Muscardini (UEN )." AFFILIATION="(ΙΤ)">
<P>
Κύριε Πρόεδρε, εκφράζοντας σε εσάς και σε αυτό το Σώμα τις πιο θερμές ευχές μου για το μελλοντικό έργο σας, επιτρέψτε μου, εξ ονόματος της Ομάδας μου, να εκφράσω την εκτίμηση και τη φιλία μου στον κ. Geremek και να θυμίσω για άλλη μία φορά το παράδειγμα που αυτός έχει αποτελέσει και αποτελεί για όλους εμάς και για ολόκληρη την Ευρώπη. 
<SPEAKER ID="23" LANGUAGE="FR" NAME="Gollnisch (NI )." AFFILIATION="(Χειροκροτήματα)">
<P>
   – Κύριε Πρόεδρε, αφού εκφράσαμε τις ειλικρινείς μας ευχαριστίες στον προκάτοχό σας, τον κ. Pat Cox, και σύμφωνα με τα ήθη και την ευπρέπεια που επικρατούν στο παρόν Σώμα, επιθυμούμε να σας εκφράσουμε και εμείς τα θερμά μας συγχαρητήρια για την εκλογή σας.
<SPEAKER ID="24" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 12.30 και συνεχίζεται στις 15.00)">
<P>
   Κύριε Gollnisch, να είστε βέβαιος ότι έτσι θα γίνει.(1)
<SPEAKER ID="25" LANGUAGE="" NAME="" AFFILIATION="Εκλογή των Αντιπροέδρων"/>
<SPEAKER ID="26" LANGUAGE="" NAME="Πρόεδρος." AFFILIATION="(Ζωηρά χειροκροτήματα)">
<P>
   Η ημερήσια διάταξη προβλέπει την εκλογή των Αντιπροέδρων του Ευρωπαϊκού Κοινοβουλίου(1).
<P>
Έλαβα τις ακόλουθες υποψηφιότητες: ο κ. Luigi Cocilovo, ο κ. António Costa, ο κ. Ingo Friedrich, η κ. Silvia-Yvonne Kaufmann, ο κ. Edward McMillan-Scott, ο κ. Mario Mauro, ο κ. Pierre Moscovici, ο κ. Gérard Onesta, ο κ. Janusz Onyszkiewicz, ο κ. Miroslav Ouzký, η κ. Dagmar Roth-Behrendt, ο κ. Jacek Emil Saryusz-Wolski, ο κ. Αντώνιος Τρακατέλλης και ο κ. Alejo Vidal-Quadras Roca. Οι υποψήφιοι μου ανακοίνωσαν ότι δέχονται την υποψηφιότητά τους και, δεδομένου ότι ο αριθμός των υποψηφίων δεν υπερβαίνει τον αριθμό των θέσεων που πρέπει να καλυφθούν, προτείνω να γίνει η εκλογή διά βοής, σύμφωνα με το άρθρο 12, παράγραφος 1 του Κανονισμού.
<SPEAKER ID="27" LANGUAGE="DE" NAME="Friedrich (PPE-DE )." AFFILIATION="">
<P>
    Κύριε Πρόεδρε, έχω μόνο μία ερώτηση: υπάρχει ελάχιστος αριθμός σταυρών για να είναι έγκυρο το ψηφοδέλτιο; Επαναλαμβάνω, υπάρχει ελάχιστος αριθμός ονομάτων που πρέπει να σταυρωθούν για να είναι έγκυρο το ψηφοδέλτιο ή είναι πάντα έγκυρο, ανεξάρτητα από το εάν οι σταυροί είναι 2, 3, 4 ή 8 κλπ.; 
<SPEAKER ID="28" LANGUAGE="" NAME="Πρόεδρος." AFFILIATION="">
<P>
   Κύριε Friedrich, δεν υπάρχει ελάχιστος αριθμός σταυρών. 
<SPEAKER ID="29" LANGUAGE="EN" NAME="Gill (PSE )." AFFILIATION="(Χειροκροτήματα)">
<P>
    Κύριε Πρόεδρε, είναι λυπηρό το γεγονός ότι δεν έχουμε την ευκαιρία να ακούσουμε τους υποψήφιους Αντιπροέδρους, παρά το γεγονός ότι ο αριθμός τους δεν υπερβαίνει τον αριθμό των θέσεων που πρέπει να καλυφθούν. Θα ήταν καλό να γνωρίζουμε ποιοι είναι οι υποψήφιοι. Πρέπει να έχουμε υπόψη μας ότι το 50% των βουλευτών είναι νέοι και δεν γνωρίζουν τους ανθρώπους τους οποίους ψηφίζουν.
<SPEAKER ID="30" LANGUAGE="" NAME="Πρόεδρος." AFFILIATION="(Η συνεδρίαση λήγει στις 16.54)">
<P>
   Κυρία Gill, σας ευχαριστώ για την πρότασή σας, αλλά κανείς δεν ζήτησε τον λόγο σχετικά με αυτό. Θα διαβιβάσω τις απόψεις σας στις πολιτικές ομάδες προκειμένου να εξετάσουν το θέμα. Αλλά τώρα, έχουμε ξεκινήσει ήδη την ψηφοφορία και είναι πολύ αργά για να εξεταστεί το αίτημά σας.
<P>
Θα προχωρήσουμε στην ψηφοφορία(2).
<P>
(3) 
<SPEAKER ID="31" LANGUAGE="" NAME="" AFFILIATION="Αντικατάσταση ψηφολεκτών"/>

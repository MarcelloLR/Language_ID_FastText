<CHAPTER ID="002">
Αποφάσεις επί του καταπείγοντος
<SPEAKER ID="006" NAME="Πρόεδρος">
Καταρχάς, θα διεξαχθεί ψηφοφορία σχετικά με την αίτηση εφαρμογής της διαδικασίας του κατεπείγοντος όσον αφορά την πρόταση κανονισμού του Συμβουλίου για τον καθορισμό των αλιευτικών δυνατοτήτων και της χρηματικής αντιπαροχής που προβλέπονται στην αλιευτική συμφωνία σύμπραξης μεταξύ της Ευρωπαϊκής Κοινότητας και της Ισλαμικής Δημοκρατίας της Μαυριτανίας για την περίοδο από την 1η Αυγούστου 2008 μέχρι την 31η Ιουλίου 2012 - C6-0199/2008 -.
<P>
Ο λόγος στον κ. Morillon για να εκφράσει την άποψη της Επιτροπής Αλιείας.
<SPEAKER ID="007" NAME="Philippe Morillon" AFFILIATION="ALDE">
(FR) Κύριε Πρόεδρε, αυτή η αίτηση -όπως ορισμένοι σε αυτήν την Αίθουσα οφείλουν να θυμούνται, κύριε Πρόεδρε, κύριε Προεδρεύων του Συμβουλίου- συνδέεται με το γεγονός ότι στο τέλος του προηγούμενου χρόνου χρειάστηκε να διαπραγματευτούμε εκ νέου τις πρακτικές λεπτομέρειες εφαρμογής της προαναφερθείσας συμφωνίας σύμπραξης με τη Δημοκρατία της Μαυριτανίας.
<P>
Αυτή η επαναδιαπραγμάτευση απαιτούσε στενή συνεργασία μεταξύ του Επιτρόπου για την Ανάπτυξη και την Ανθρωπιστική Βοήθεια, του κ. Louis Michel, και του Επιτρόπου Borg, και αυτό το επικροτώ. Είχε ως αποτέλεσμα τη δημιουργία μιας κοινής επιτροπής, η οποία, σε συμφωνία με την Ισλαμική Δημοκρατία της Μαυριτανίας, κατέληξε σε μια συμφωνία η οποία πλέον ικανοποιεί και τα δύο μέρη: την Ευρωπαϊκή Ένωση και τη Δημοκρατία της Μαυριτανίας.
<P>
Πέραν τούτου, το θέμα είναι τώρα να μπορέσουμε να καταβάλουμε τις αμοιβές που οφείλονται στη Δημοκρατία της Μαυριτανίας από την 1η Αυγούστου. Σε συμφωνία με όλες τις πολιτικές ομάδες, ζητούμε από την Επιτροπή αν θα ήταν δυνατό η ψηφοφορία για αυτήν την έκθεση να διεξαχθεί όχι κατά τη διάρκεια της παρούσας συνόδου, αλλά κατά τη διάρκεια της συνόδου του Ιουλίου. Αυτό θα επέτρεπε απλά στη διορισμένη εισηγήτριά μας, την κ. Fraga Estévez, να μας εξηγήσει τους ακριβείς όρους της παρούσας έκθεσης το απόγευμα της Τετάρτης 25 Ιουνίου, έτσι ώστε να μπορέσουμε να ψηφίσουμε επ' αυτής το πρωί της Πέμπτης 26 Ιουνίου, συνεπώς θα καθιστούσε δυνατή την ένταξή της στην ημερήσια διάταξη της επόμενης Ολομέλειάς μας τον Ιούλιο. Νομίζω ότι αυτό θα ικανοποιούσε και τους τρεις εταίρους και, ασφαλώς, τη Δημοκρατία της Μαυριτανίας.
<P>
(Το Σώμα απορρίπτει την αίτηση κατεπείγοντος)

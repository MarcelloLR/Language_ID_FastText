<CHAPTER ID="014">
Λειτουργία των διαλόγων και των διαβουλεύσεων με τρίτες χώρες για τα ανθρώπινα δικαιώματα (συζήτηση)
<SPEAKER ID="319" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Valenciano Martínez-Orozco, εξ ονόματος της Επιτροπής Εξωτερικών Υποθέσεων, σχετικά με τη λειτουργία των διαλόγων και των διαβουλεύσεων με τρίτες χώρες για τα ανθρώπινα δικαιώματα.
<SPEAKER ID="320" NAME="Elena Valenciano Martínez-Orozco  " AFFILIATION="PSE">
εισηγήτρια. - (ES) Κυρία Πρόεδρε, η γέννηση της Ευρωπαϊκής Ένωσης εμπνεύστηκε από αναφαίρετες αξίες. Όπως ακριβώς παρακολουθούμε στενά τα κράτη μέλη μας για να διασφαλίσουμε ότι δεν παραβιάζουν το δικαίωμα στην ελευθερία, ή τη ζωή, ή τη δημοκρατία, πρέπει να έχουμε μια αποφασιστική επιρροή μέσω του διαλόγου στις χώρες με τις οποίες διατηρούμε πολιτικές, εμπορικές, οικονομικές ή εταιρικές σχέσεις κλπ, ούτως ώστε να σέβονται και εκείνες τα ανθρώπινα δικαιώματα.
<P>
Στο πλαίσιο της πολυπλοκότητας και του μεγέθους των εξωτερικών σχέσεων της ΕΕ, ο χώρος που καταλαμβάνει ο διάλογος και οι διαβουλεύσεις με τρίτες χώρες για τα ανθρώπινα δικαιώματα θα μπορούσε να περάσει απαρατήρητος ή να μείνει στο παρασκήνιο. Αν συνέβαινε αυτό, και εμείς το επιτρέπαμε, θα διαπράτταμε ένα πολύ σοβαρό λάθος.
<P>
Αυτή η έκθεση εξετάζει τις πτυχές που είναι απαραίτητες για τη βελτίωση μιας αποστολής που αποτελεί υποχρέωση της ΕΕ, σύμφωνα με το άρθρο 11 της Συνθήκης για την ΕΕ, και η οποία εμπίπτει επίσης στο πεδίο της πολιτικής ηθικής. Τα ανθρώπινα δικαιώματα πρέπει να είναι το λάβαρο της εξωτερικής πολιτικής της ΕΕ και η ΕΕ πρέπει να ασκήσει την επιρροή της για να βελτιώσει τις συνθήκες διαβίωσης των ανθρώπων στις χώρες με τις οποίες έχει σχέσεις. Αυτό είναι ένα από τα βασικά πολιτικά στοιχεία αυτής της έκθεσης.
<P>
Όταν καθόμαστε να διαπραγματευτούμε οικονομικές ή εμπορικές συμφωνίες με μια χώρα στην οποία παραβιάζονται θεμελιώδη δικαιώματα, δεν μπορούμε να βάζουμε αριθμούς, συμφωνίες και συμβάσεις στο τραπέζι κρύβοντας επαίσχυντα κάτω από το χαλί την κατάσταση που βιώνουν οι πολίτες της.
<P>
Αν αφήνουμε τα ανθρώπινα δικαιώματα έξω από την αίθουσα των διαπραγματεύσεων, θα υποπέσουμε στον πιο μακάβριο κυνισμό. Πρέπει επίσης να εξετάσουμε πιο προσεχτικά τον ρόλο που διαδραματίζει η κοινωνία των πολιτών και οι υπερασπιστές των ανθρωπίνων δικαιωμάτων, σημαντικές φωνές που είναι απαραίτητες για την πρόοδο σε όλες τις καταπιεσμένες κοινωνίες.
<P>
" έκθεση που συζητάμε σήμερα αξιολογεί ένα από τα κύρια μέσα που διαθέτει η Ευρωπαϊκή Ένωση για την επίτευξη των στόχων που ανέφερα και, επίσης, για τον σαφή προσδιορισμό του ρόλου που θέλουμε να διαδραματίσουμε στην παγκόσμια τάξη. Μόνο μέσω του σεβασμού και της αμοιβαιότητας μπορούμε να σημειώσουμε πρόοδο στο έργο της προώθησης των ανθρωπίνων δικαιωμάτων.
<P>
Δεν πρόκειται σε καμία περίπτωση για δράσεις επιβολής και πατερναλισμού. Δεν είμαστε σε θέση να κάνουμε κηρύγματα σε κανέναν, αλλά έχουμε την υποχρέωση να διατηρήσουμε τη συνέπεια στις εξωτερικές μας δράσεις και να προωθήσουμε τις σχέσεις με τις χώρες εκείνες που επιτελούν πρόοδο, αποφεύγοντας ανισορροπίες και προνομιακή μεταχείριση που υπονομεύουν την αξιοπιστία μας.
<P>
" έκθεση που παρουσιάζω σε αυτό το Κοινοβούλιο απαιτεί δράση σε τρία επίπεδα: μεγαλύτερη συνέπεια στη διεξαγωγή διαλόγων και διαβουλεύσεων, η οποία απαιτεί μεγαλύτερο συντονισμό μεταξύ του Συμβουλίου, για την απουσία του οποίου σε αυτήν τη συζήτηση λυπάμαι, της Επιτροπής και του Κοινοβουλίου, χρησιμοποιώντας έναν μηχανισμό για τη διευκόλυνση της ομαλής επικοινωνίας και την αποφυγή αντιφάσεων μεταξύ των διαφόρων κοινοτικών θεσμικών οργάνων. Το θέμα είναι να μιλήσουμε πραγματικά με μία ενιαία ξεκάθαρη φωνή.
<P>
Επίσης το θέμα είναι η διαφάνεια στη διαχείριση των διαλόγων και των διαβουλεύσεων η οποία, στον τομέα των ανθρωπίνων δικαιωμάτων, πρέπει να είναι αρχή, όχι εξαίρεση. " ευελιξία και ο πραγματισμός που απαιτούνται προκειμένου να επιτευχθούν συγκεκριμένα αποτελέσματα δεν πρέπει να θολώνουν την εικόνα σχετικά με την ημερήσια διάταξη, τους στόχους ή το αποτέλεσμα του διαλόγου.
<P>
Ζητάμε να ενισχυθεί ο ρόλος του Ευρωπαϊκού Κοινοβουλίου, το οποίο, κυρίες και κύριοι, λείπει πραγματικά από τη διαχείριση αυτού του μέσου, χωρίς να υπάρχει καμία νομική ούτε επίσημη αιτιολόγηση γι' αυτό.
<P>
Το Ευρωπαϊκό Κοινοβούλιο είναι διατεθειμένο να ενεργήσει υπεύθυνα στο πεδίο των εξωτερικών αρμοδιοτήτων του. Αυτό το Κοινοβούλιο έχει εδραιωθεί ως το ευρωπαϊκό θεσμικό όργανο αναφοράς στον τομέα των ανθρωπίνων δικαιωμάτων, καθιστώντας τα το επίκεντρο της προσοχή του, και είναι αποφασισμένο να χρησιμοποιήσει κάθε μέθοδο που διαθέτει για να εκτελέσει τον ρόλο του ως ο πολιτικός εγγυητής της εξωτερικής δράσης της Ένωσης.
<P>
Το Ευρωπαϊκό Κοινοβούλιο παροτρύνει την Επιτροπή και το Συμβούλιο να ακούσουν και να εφαρμόσουν τις συστάσεις αυτής της έκθεσης, οι οποίες υποστηρίζονται ευρέως από όλες τις πολιτικές ομάδες αυτού του Σώματος.
<P>
Κυρίες και κύριοι, η φωνή του Κοινοβουλίου πρέπει να ακουστεί. Γνωρίζουμε ότι αυτό που ζητάμε απαιτεί μεγάλη προσπάθεια και, επομένως, εξετάζουμε την ανάγκη να επεκταθούν οι πόροι που διατίθενται σε μονάδες ανθρωπίνων δικαιωμάτων, τόσο στην Επιτροπή όσο και στο Συμβούλιο, το οποίο δεν είναι παρόν σε αυτήν τη συζήτηση.
<P>
Ωστόσο, αυτή είναι η ελάχιστη απαίτηση από μια Ευρωπαϊκή Ένωση που ισχυρίζεται ότι υπερασπίζει ενώπιον του κόσμου ότι τα ανθρώπινα δικαιώματα είναι αναφαίρετη ευρωπαϊκή αξία. Αν θέλουμε να είμαστε αξιόπιστοι, πρέπει να εργαστούμε από κοινού προς αυτήν την κατεύθυνση.
<SPEAKER ID="321" NAME="Joe Borg">
Μέλος της Επιτροπής. - (EN) Κυρία Πρόεδρε, η έκθεση που συνέταξε η εισηγήτρια, η κ. Valenciano Martínez-Orozco, και το ψήφισμα που βρίσκεται ενώπιον του Κοινοβουλίου αφορούν ένα εξαιρετικά σημαντικό αλλά επίσης όλο και πιο σύνθετο μέσο της εξωτερικής πολιτικής της Ευρωπαϊκής Ένωσης για τα ανθρώπινα δικαιώματα.
<P>
" Επίτροπος Ferrero-Waldner (η οποία λυπάται που δεν μπορεί να παρευρεθεί στη σημερινή συζήτηση) είχε, ως εκ τούτου, δώσει εντολή στις υπηρεσίες της να στηρίξουν με κάθε δυνατό τρόπο την εισηγήτρια στο δύσκολο έργο του ελέγχου της λειτουργίας των διαλόγων και των διαβουλεύσεων με τρίτες χώρες για τα ανθρώπινα δικαιώματα.
<P>
" έκθεση βάζει ένα ακόμη λιθάρι στο αξιόλογο έργο του Κοινοβουλίου όσον αφορά την εκτίμηση των μέσων της ΕΕ για τα ανθρώπινα δικαιώματα, μέσω των τακτικών ετήσιων εκθέσεών του, της έκθεσης Agnoletto για τις ρήτρες ανθρωπίνων δικαιωμάτων, της μελέτης του Ευρωπαϊκού Διαπανεπιστημιακού Κέντρου σχετικά με τις επιπτώσεις των δραστηριοτήτων του Κοινοβουλίου στον τομέα των ανθρωπίνων δικαιωμάτων, καθώς και της μελέτης σχετικά με τις κατευθυντήριες γραμμές για τα βασανιστήρια. " έκθεση συμπληρώνει επίσης με χρήσιμο τρόπο την τακτική ανασκόπηση των διαλόγων και των διαβουλεύσεων για τα ανθρώπινα δικαιώματα που πραγματοποιούν το Συμβούλιο και η Επιτροπή.
<P>
" Επιτροπή θα ήθελε να συγχαρεί την εισηγήτρια και το Κοινοβούλιο για την έκθεσή του και τη λεπτομερή ανάλυση και τις προτάσεις που αφορούν τους διαλόγους και τις διαβουλεύσεις της Ευρωπαϊκής Ένωσης για τα ανθρώπινα δικαιώματα.
<P>
" Επιτροπή θεωρεί ότι, από όλα τα μέσα για τα ανθρώπινα δικαιώματα που έχουμε στη διάθεσή μας, οι διάλογοι παρέχουν ίσως την καλύτερη ευκαιρία για την εξασφάλιση θετικών, μακροχρόνιων αποτελεσμάτων στην ανάπτυξη του σεβασμού των ανθρωπίνων δικαιωμάτων παγκοσμίως, εφόσον είμαστε έτοιμοι να επενδύσουμε αρκετό χρόνο και ενέργεια σε αυτούς.
<P>
Πιστεύουμε ακλόνητα ότι η Ευρωπαϊκή Ένωση μπορεί να επιτύχει τη βελτίωση της κατάστασης των ανθρωπίνων δικαιωμάτων των τρίτων χωρών μόνο με υπομονετικό έργο γεφύρωσης και πειθούς, και αυτό δεν ισχύει μόνο στις διμερείς της σχέσεις αλλά και στο πλαίσιο των πολυμερών οργάνων, όπως αποδεικνύουν οι εξελίξεις στο Συμβούλιο Ανθρωπίνων Δικαιωμάτων.
<P>
" μεγάλη ποικιλία και ο αριθμός των διαλόγων και των διαβουλεύσεων της Ευρωπαϊκής Ένωσης με τρίτες χώρες για τα ανθρώπινα δικαιώματα -που, επιπλέον, αυξάνονται με σταθερό ρυθμό- καθιστούν οποιαδήποτε παγκόσμια αξιολόγηση πολύ επίπονη.
<P>
Οι διαρθρωμένοι διάλογοι, όπως με την Κίνα· οι διάλογοι που βασίζονται σε συμφωνίες, όπως αυτοί με πολλές γειτονικές χώρες· οι διαβουλεύσεις με εταίρους συγγενούς ιδεολογίας, όπως με τις "ΠΑ και τον Καναδά, ή οι τοπικοί διάλογοι της τρόικας με μια σειρά χωρών διαφέρουν από πολλές απόψεις, είτε λόγω της περιοδικότητάς τους, του επιπέδου πολιτικής, του είδους των συνομιλητών, του βάθους των συζητήσεων, είτε εξαιτίας του γεγονότος ότι ορισμένοι συνδυάζονται με εκδηλώσεις της κοινωνίας των πολιτών και άλλοι όχι.
<P>
" Επιτροπή θεωρεί ότι μια τέτοια ποικιλία δεν αποτελεί αδυναμία του μέσου, αλλά απόδειξη του δυναμισμού και της δυναμικής του μέσου του διαλόγου και πλεονέκτημα που θα πρέπει να διατηρηθεί. Οι κατευθυντήριες γραμμές της ΕΕ σχετικά με τους διαλόγους για τα ανθρώπινα δικαιώματα και η συμφωνία του Κοτονού (ΑΚΕ-ΕΕ) τονίζουν πόσο σημαντική είναι η ευελιξία ώστε να λαμβάνονται υπόψη οι καταστάσεις των διαφόρων χωρών, η εξέλιξή τους στον χρόνο και οι δυναμικές σχέσεις μεταξύ οποιασδήποτε δεδομένης τρίτης χώρας και της Ευρωπαϊκής Ένωσης.
<P>
Συνεπώς, ενώ διατηρούνται κοινές βασικές γραμμές και στόχοι για τον διάλογο, δεν θα ήταν συνετό να ευθυγραμμιστούν αυστηρά όλες οι λεπτομέρειες διεξαγωγής τους. Προκειμένου αυτό το μέσο να είναι αποτελεσματικό, πρέπει να είναι ειδικά διαμορφωμένο και να μπορεί να προσαρμοστεί στις μεταβαλλόμενες περιστάσεις.
<P>
Πρέπει επίσης να λάβουμε υπόψη ότι οι διάφοροι διάλογοι και διαβουλεύσεις πραγματοποιούνται σε διαφορετικά στάδια ωριμότητας. Ο διάλογος με την Κίνα ή οι διαβουλεύσεις με χώρες συγγενούς ιδεολογίας έχουν αναπτύξει λίγο-πολύ έναν παγιωμένο τρόπο διεξαγωγής με το πέρασμα των χρόνων και, ως εκ τούτου, δίνουν τη δυνατότητα για μάλλον εντατικές, εις βάθος συζητήσεις.
<P>
Σε άλλες περιπτώσεις, όπως στους διαλόγους με γειτονικές χώρες, ακόμη επεξεργαζόμαστε το μέσο και βρισκόμαστε στη φάση οικοδόμησης της απαραίτητης εμπιστοσύνης ώστε να δοθεί η δυνατότητα για πραγματικά ουσιαστικές ανταλλαγές.
<P>
Συνεπώς, είμαστε πεπεισμένοι ότι, και σε αυτές τις περιπτώσεις, θέματα όπως η επιθυμητή συμμετοχή εμπειρογνωμόνων από αρμόδια υπουργεία, η συμμετοχή της κοινωνίας των πολιτών ή η εξέταση μεμονωμένων υποθέσεων θα είναι τελικά δυνατή όταν υπάρξει μια σταθερή πρακτική.
<P>
Τέλος, μπορείτε να είστε βέβαιοι ότι οι προτάσεις που έγιναν στην Επιτροπή θα εξεταστούν προσεκτικά, και μπορείτε να υπολογίζετε στη δέσμευσή μας για καλύτερη ενημέρωση του Κοινοβουλίου προκειμένου να δοθεί η δυνατότητα για αυξημένη διαφάνεια των διαλόγων και των διαβουλεύσεων για τα ανθρώπινα δικαιώματα.
<SPEAKER ID="322" NAME="Feleknas Uca  " AFFILIATION="GUE/NGL">
συντάκτρια γνωμοδότησης της Επιτροπής Δικαιωμάτων των Γυναικών και Ισότητας των Φύλων. - (DE) Κυρία Πρόεδρε, κυρίες και κύριοι, θα ήθελα αρχικά να ευχαριστήσω θερμά την εισηγήτρια για την έκθεσή της. Χαίρομαι διότι έλαβε σε τέτοιο βαθμό υπόψη τη σύσταση της γνωμοδότησής μου εξ ονόματος της Επιτροπής Δικαιωμάτων των Γυναικών και Ισότητας των Φύλων. Ο ρόλος των γυναικών πρέπει να έχει εξέχουσα σημασία στους διαλόγους με τρίτες χώρες για τα ανθρώπινα δικαιώματα, όταν το ζητούμενο είναι η ασφάλεια και η υγεία των γυναικών. Στα ανθρώπινα δικαιώματα συγκαταλέγεται και το δικαίωμα της γυναίκας να αποφασίζει χωρίς διακρίσεις, εξαναγκασμό και βία πώς θέλει να διαμορφώσει τη ζωή της και τον οικογενειακό της προγραμματισμό. Δυστυχώς, σε αυτό εξακολουθεί να μην δίδεται η δέουσα προσοχή στους διαλόγους για τα ανθρώπινα δικαιώματα.
<SPEAKER ID="323" NAME="Roberta Alma Anastase">
εξ ονόματος της Ομάδας PPE-DE. - (RO) Κυρία Πρόεδρε, εξ ονόματος της Ομάδας του Ευρωπαϊκού Λαϊκού Κόμματος επικροτώ την εκπόνηση αυτής της έκθεσης, που είναι μείζονος σημασίας για το μέλλον των διαλόγων και των διαβουλεύσεων της ΕΕ με τρίτες χώρες και για τον ρόλο του Ευρωπαϊκού Κοινοβουλίου.
<P>
Πρωτίστως, η Ευρωπαϊκή Ένωση είναι μια ένωση δημοκρατικών αξιών που προωθούν την ειρήνη, την ανοχή και τον σεβασμό των ανθρωπίνων δικαιωμάτων. Επομένως, είναι σημαντικό οι όποιοι διάλογοι ξεκινήσουν και διεξαχθούν με τρίτες χώρες να εστιάσουν στην ανάγκη διασφάλισης και προστασίας των θεμελιωδών ελευθεριών και των ανθρωπίνων δικαιωμάτων, όχι μόνο στην Ευρώπη αλλά σε ολόκληρο τον κόσμο.
<P>
Αυτή η έκθεση έχει ως στόχο να προτείνει λύσεις για τη βελτίωση της λειτουργίας των διαλόγων και διαβουλεύσεων της ΕΕ με τρίτες χώρες στον τομέα των ανθρωπίνων δικαιωμάτων. Γι' αυτό, η έκθεση εστιάζει σε 3 έννοιες για την ενίσχυση της αποτελεσματικότητας: συντονισμός των διαλόγων και των διαβουλεύσεων, διαφάνεια και προβολή.
<P>
" πιο ενεργή εμπλοκή του Ευρωπαϊκού Κοινοβουλίου σε αυτήν τη διαδικασία είναι επίσης σημαντική. Πιστεύω ότι το Ευρωπαϊκό Κοινοβούλιο νομιμοποιείται να συμμετάσχει σε αυτόν τον διάλογο, να επιτελέσει τον δημοκρατικό έλεγχο που του έχει ανατεθεί από τους ευρωπαίους πολίτες.
<P>
Θέλω να ευχαριστήσω την εισηγήτρια για την καλοσύνη της να αναλύσει στην έκθεση τους διαλόγους με τις γειτονικές χώρες που βρίσκονται στα ανατολικά της ΕΕ. Μείζων προτεραιότητα της εξωτερικής πολιτικής της Ευρωπαϊκής Ένωσης είναι η δημιουργία ενός πραγματικού δημοκρατικού χώρου στα ανατολικά μας σύνορα και ο διάλογος για τα ανθρώπινα δικαιώματα πρέπει να θεωρείται πολύ σημαντικό εργαλείο. " δημιουργία κοινών υποεπιτροπών για τα ανθρώπινα δικαιώματα θα αποτελέσει επίσης σημαντικό βήμα για τις γειτονικές χώρες, όπου σημειώνεται συνεχής επιδείνωση των ανθρωπίνων δικαιωμάτων.
<P>
Θέλω να εστιάσω σε ένα πράγμα, έστω και αν δεν αποτελεί σκέλος της πολιτικής γειτονίας. " Ρωσία είναι άλλος ένας ανατολικός εταίρος που πρέπει επιτέλους να αποδεχθεί ότι ένας άμεσος διάλογος για τα ανθρώπινα δικαιώματα δεν μπορεί παρά να βελτιώσει τη ζωή των πολιτών της.
<P>
Δεν θέλω να ολοκληρώσω χωρίς να αναφερθώ στην ικανοποιητική κάλυψη των δικαιωμάτων των γυναικών σε αυτήν την έκθεση!
<SPEAKER ID="324" NAME="Véronique De Keyser">
εξ ονόματος της Ομάδας PSE. - (FR) Κυρία Πρόεδρε, η έκθεση της κ. Valenciano αφορά μια βασική πτυχή των ευρωπαϊκών αξιών: τον διάλογο για τα ανθρώπινα δικαιώματα. Αυτός ο διάλογος, που αναφέρεται σε διάφορες συμφωνίες με πολλές χώρες και με διάφορα μέσα, είναι κατά κάποιον τρόπο η υπογραφή της ήπιας δύναμης που αντιπροσωπεύει η Ευρώπη.
<P>
Αυτή η έκθεση έχαιρε ευρύτατης συναίνεσης. Σήμερα, οι μόνες τροπολογίες που απομένουν υποβλήθηκαν από την Ομάδα "Ταυτότητα, Παράδοση, Κυριαρχία" της άκρας Δεξιάς. Περιέργως, όλες αυτές οι τροπολογίες υπογράφονται από τους συμπατριώτες μου, μέλη του Vlaams Belang. Τι όμως θέλει πραγματικά αυτή η Ομάδα, που πρόσφατα έκανε αισθητή την παρουσία της στις Βρυξέλλες, υποστηρίζοντας μια διαδήλωση κατά του Ισλάμ, η οποία απαγορεύθηκε από τις αρχές; Αυτό είναι αρκούντως ενδιαφέρον.
<P>
Πρώτον, θέλουν να περιστείλουν τα ανθρώπινα δικαιώματα, ώστε αυτά να περιλαμβάνουν μόνο τα ατομικά και πολιτικά δικαιώματα, και αφαιρούν τα κοινωνικά, περιβαλλοντικά, οικονομικά και πολιτισμικά δικαιώματα από το κείμενο. Ενώ επικαλούνται το Διεθνές Σύμφωνο του Ο"Ε για τα Ατομικά και Πολιτικά Δικαιώματα, παραλείπουν να πουν ότι την ίδια στιγμή, η ίδια η Γενική Συνέλευση του Ο"Ε ψήφισε υπέρ του Διεθνούς Συμφώνου για τα Οικονομικά, Κοινωνικά και Πολιτιστικά Δικαιώματα, τα οποία αυτοί τα λησμονούν πολύ γρήγορα.
<P>
Δεύτερον, προτείνουν τη διασύνδεση του ακρωτηριασμού των γεννητικών οργάνων των γυναικών, των γάμων σε νεαρή ηλικία, της εμπορίας ανθρώπων με θρησκευτικές πρακτικές -αναμφίβολα το Ισλάμ- διασύνδεση που είναι τουλάχιστον χονδροειδής. Δεν υπάρχει περίπτωση! Αυτές οι πρακτικές είναι κατακριτέες· μπορεί να είναι πολιτιστικές, ενδεχομένως να οφείλονται σε φυλετική συγκρότηση, είναι όμως εγκληματικές και σε καμία περίπτωση δεν είναι θρησκευτικές.
<P>
Τρίτον, τέλος, η Ομάδα "Ταυτότητα, Παράδοση, Κυριαρχία" στρέφεται και κατά της Τουρκίας σε ένα υβρεολόγιο κατά του κόμματος των κκ. Ερντογκάν και Γκιούλ, που πραγματικά δεν έχει καμία απολύτως βάση.
<P>
Συνοψίζοντας, η έκθεση της κ. Valenciano είναι μια αξιοσημείωτη έκθεση, με ανοικτό πνεύμα και ταυτόχρονα με σθεναρή στάση. Είναι κάθε άλλο παρά αγγελικά αθώα. Διαβάστε μόνο την παράγραφο 22, που αναφέρει ότι ο διάλογος για τα ανθρώπινα δικαιώματα πρέπει πάντα να υποστηρίζεται από διπλωματική πίεση σε κάθε επίπεδο, και απευθύνομαι στο Συμβούλιο! Είναι κρίμα που ορισμένες εξτρεμιστικές ομάδες το χρησιμοποιούν ως πλατφόρμα για τη μισαλλοδοξία και το μίσος τους.
<SPEAKER ID="325" NAME="Anders Samuelsen" LANGUAGE="DA">
Κυρία Πρόεδρε, κυρίες και κύριοι, θέλω καταρχάς να συγχαρώ την κ. Valenciano για την πολύ ισόρροπη έκθεσή της και να την ευχαριστήσω για την προθυμία της να συμπεριλάβει πολλές από τις τροπολογίες που υπέβαλε η επιτροπή μας. Το αποτέλεσμα είναι μια σαφής, εμπεριστατωμένη έκθεση, που περιέχει μια σειρά από καλές προτάσεις για την ενίσχυση των διαλόγων και διαβουλεύσεων της ΕΕ με τρίτες χώρες και για την προώθηση των ανθρωπίνων δικαιωμάτων και της δημοκρατίας.
<P>
" ΕΕ πρέπει να ενισχύσει τον ρόλο της ως προορατικός παράγοντας σε ό,τι αφορά την προώθηση των ανθρωπίνων δικαιωμάτων, και γι' αυτό χαίρομαι που το Συμβούλιο ανέλαβε την πρωτοβουλία να συμπεριλάβει τα ανθρώπινα δικαιώματα στην πολιτική της ΕΕ. Είναι θετικό το γεγονός ότι το Ευρωπαϊκό Κοινοβούλιο είναι υπέρμαχος της συστηματικής συμπερίληψης των θεμάτων των ανθρωπίνων δικαιωμάτων στην ημερήσια διάταξη των πολιτικών διαλόγων και της εξωτερικής πολιτικής της ΕΕ. Μόνο μέσω της συστηματοποίησης των διαλόγων μπορούμε να βελτιώσουμε τη χρήση σημείων αναφοράς και να προσδώσουμε συνεκτικότητα στις προσπάθειες για την προαγωγή των ανθρωπίνων δικαιωμάτων. Ωστόσο, η ΕΕ δεν πρέπει να θεσπίζει τόσο αυστηρές απαιτήσεις σε σημείο που ο διάλογος, καθώς πνίγεται από απαιτήσεις που πρέπει να αναφέρονται σε σχέση με δείκτες, να λησμονεί την επιδίωξη των αρχικών στόχων. Ο διάλογος πρέπει να χρησιμοποιηθεί για τη διάνοιξη ενός δεσμευτικού πολιτικού χώρου, που να εμπνέει εμπιστοσύνη και που, αντί να επισημαίνει μόνο παραβιάσεις, να επισημαίνει και την πρόοδο στον τομέα των ανθρωπίνων δικαιωμάτων.
<P>
Πρέπει να αναγνωρίσουμε ότι στους διαλόγους για τα ανθρώπινα δικαιώματα αντιμετωπίζουμε μείζονες προκλήσεις. " κατάσταση των ανθρωπίνων δικαιωμάτων σε μια σειρά από χώρες προκαλεί ανησυχία. Είναι κρίσιμο για τις σχέσεις της ΕΕ με σημαντικούς εμπορικούς εταίρους να προσδώσουμε μεγαλύτερη σημασία στη διασύνδεση των εμπορικών σχέσεων με τις μεταρρυθμίσεις για τα ανθρώπινα δικαιώματα. Οι εμπορικές συμφωνίες με τρίτες χώρες πρέπει να αντιμετωπιστούν ως μέσο με συνέπειες που υπερβαίνουν το αμιγώς οικονομικό σκέλος. Τα θέματα του περιβάλλοντος και των ανθρωπίνων δικαιωμάτων πρέπει να συμπεριληφθούν εξαρχής και να τεθούν σε ισότιμη βάση με τα οικονομικά θέματα. Ο διάλογος με τρίτες χώρες πρέπει να συμβάλει στην ενίσχυση των δημοκρατικών, κοινωνικών, πολιτικών και περιβαλλοντικών δικαιωμάτων και, επομένως, πρέπει να καταστεί επίσης σαφές ότι οι εμπορικές συμφωνίες πρέπει να περιλαμβάνουν έναν ξεκάθαρο μηχανισμό για τον τρόπο και τον χρόνο που θα μπορούν να αναστέλλονται οι συμφωνίες, σε περίπτωση που ένας εμπορικός εταίρος δεν συμμορφωθεί με τις ρήτρες για τα ανθρώπινα δικαιώματα ή τη δημοκρατία. Δίχως αμφιβολία, πάντως, η μεγαλύτερη πρόοδος επιτυγχάνεται όταν δίνεται στις τρίτες χώρες ένα κίνητρο για να συμμορφωθούν με τις πολιτικές και οικονομικές απαιτήσεις που αποτελούν σκέλος συμφωνιών. Πρέπει να βρούμε μια χρυσή τομή στους διμερείς διαλόγους, διά της οποίας θα μπορούμε ακόμα να ασκήσουμε πίεση, θα έχουμε όμως ως ακρογωνιαίο λίθο την αμοιβαιότητα και τον πραγματικό διάλογο.
<SPEAKER ID="326" NAME="Hélène Flautre">
εξ ονόματος της Ομάδας Verts/ALE. - (FR) Κυρία Πρόεδρε, πιστεύω ότι η κ. Valenciano έδειξε με μεγάλη σαφήνεια στην έξοχη έκθεσή της ότι διαθέτουμε πληθώρα συγκεκριμένων προτάσεων που σίγουρα θα είναι πολύ χρήσιμες στην πορτογαλική Προεδρία, καθώς εξέφρασε τον στόχο της να επιτύχει απτά αποτελέσματα για τα ανθρώπινα δικαιώματα και τη δημοκρατία. Εδώ και καιρό ζητούμε μεγαλύτερη συνάφεια, διαφάνεια και αποτελέσματα στις συζητήσεις μας με τρίτες χώρες, από κοινού με την Επιτροπή και το Συμβούλιο. Το μόνο που μένει είναι από τα λόγια να περάσουμε στις πράξεις.
<P>
Είμαι πεπεισμένη ότι γνωρίζετε το ίδιο καλά με εμένα πως το μόνο που χρειάζεται είναι οργάνωση για να καταστούν πιο αποτελεσματικοί οι διάλογοι για τα ανθρώπινα δικαιώματα, πέραν της ποικιλομορφίας τους. Καταρχάς, αυτό σημαίνει τη δημιουργία καθαρών, δημόσιων στόχων, καθορισμένων για κάθε διάλογο, ούτως ώστε να αναδειχθεί μια συνεκτική, κοινή στρατηγική, που να καταστεί κτήμα σε ανώτατο επίπεδο.
<P>
Δεύτερον, σημαίνει τη θέσπιση δεικτών προκειμένου να υπάρξει η δυνατότητα για κατάλληλη αξιολόγηση των αποτελεσμάτων που θα επιτευχθούν μέσω του διαλόγου και για ενημέρωση των βουλευτών του ΕΚ επ' αυτών, έτσι ώστε, όταν λόγου χάρη μια αντιπροσωπεία επισκέπτεται τη χώρα, να μπορεί να ελέγξει πόση πρόοδος σημειώθηκε και να το συζητήσει με την κοινωνία των πολιτών και τους ακτιβιστές για τα ανθρώπινα δικαιώματα, να έχει μεγαλύτερη δυνατότητα να θέσει ερωτήματα στους εταίρους της σχετικά με τις ανειλημμένες δεσμεύσεις στο πλαίσιο του διαλόγου. Γι' αυτόν τον λόγο, αναμένουμε ακόμα να ενημερωθούμε για τους δείκτες που θα πρέπει να χρησιμοποιηθούν για την αξιολόγηση του διαλόγου που θεσπίστηκε πρόσφατα με το Ουζμπεκιστάν.
<P>
Τρίτον, σημαίνει κατοχύρωση ότι τα ανθρώπινα δικαιώματα συνεκτιμώνται σε όλες τις εξωτερικές πολιτικές της ΕΕ, μεταξύ άλλων στην εμπορική πολιτική, στη μεταναστευτική πολιτική και στην καταπολέμηση της τρομοκρατίας. Εν προκειμένω διακυβεύεται η αξιοπιστία μας σχετικά με τα ανθρώπινα δικαιώματα. Για παράδειγμα, μπορεί κάποιος να μου εξηγήσει πώς μπορούμε να συζητάμε με την Ιορδανία στην παρούσα φάση για την υλοποίηση των κατευθυντήριων γραμμών κατά των βασανιστηρίων, στην Υποεπιτροπή Ανθρωπίνων Δικαιωμάτων, την πρώτη υποεπιτροπή που συγκροτήθηκε στο πλαίσιο της πολιτικής γειτονίας, η οποία σήμερα θεωρείται ως υπόδειγμα, όταν γνωρίζουμε ότι κράτη μέλη της ΕΕ συγκάλυψαν το γεγονός ότι η CIA ανέθετε με υπεργολαβία βασανιστήρια; Πώς μπορούμε να συζητάμε για βασανιστήρια και για τον αγώνα εναντίον τους σε αυτήν την υποεπιτροπή;
<P>
" πρώτη μας δουλειά ως βουλευτές του ΕΚ είναι να αξιολογήσουμε την καταλληλότητα της δράσης της ΕΕ, και για να γίνει αυτό, μπορείτε να βασίζεστε στις αντιπροσωπείες, στις επιτροπές και σε ολόκληρο το Ευρωπαϊκό Κοινοβούλιο, που θα συνεχίσει να αγωνίζεται για την εφαρμογή της σε κάθε στάδιο της διαδικασίας, είτε αυτό σημαίνει έναρξη, είτε αναπροσανατολισμό είτε, αν είναι ανάγκη, παύση του διαλόγου.
<SPEAKER ID="327" NAME="Luisa Morgantini">
εξ ονόματος της Ομάδας GUE/NGL. - (IT) Κυρία Πρόεδρε, κυρίες και κύριοι, θέλω να ευχαριστήσω θερμά την κ. Valenciano, διότι ένα από τα πράγματα που υπογραμμίζεται στη βαρυσήμαντη έκθεσή της είναι τα βήματα που πρέπει ακόμα να κάνει η Ευρωπαϊκή Ένωση στις διαβουλεύσεις για τα ανθρώπινα δικαιώματα και, επομένως, το γεγονός ότι αυτό αποτελεί για όλους εμάς ένα έργο εν τω γίγνεσθαι.
<P>
Πιστεύω ότι το αίτημά της για μεγαλύτερη συνέπεια και διαφάνεια για όλα τα πράγματα είναι ζωτικής σημασίας, όπως επίσης και η μεγαλύτερη ανάμειξη της κοινωνίας των πολιτών στην εξωτερική πολιτική. Πρωτίστως, είναι σημαντικό να επιβεβαιώσουμε το τέλος και όχι την αρχή μιας πολιτικής που σε πολλές περιπτώσεις βασίζεται σε δύο μέτρα και δύο σταθμά. " κ. Flautre, για παράδειγμα, αναφέρθηκε στο ζήτημα των βασανιστηρίων.
<P>
Θεωρώ επίσης πολύ σημαντικό να επιδιωχθεί μεγαλύτερος συντονισμός μεταξύ των διαφόρων οργάνων και να δημιουργηθούν υποεπιτροπές, πρωτίστως δε να κλιμακώσουμε τη συνεργασία με τα εθνικά κοινοβούλια και τις αντιπροσωπείες της Ευρωπαϊκής Επιτροπής σε ολόκληρο τον κόσμο.
<P>
Πιστεύω, πάντως, ότι στο ζήτημα των δύο μέτρων και δύο σταθμών εκείνο που είναι σημαντικό είναι το γεγονός ότι ακόμα και εμείς, όταν δρούμε ως Ευρωπαϊκή Ένωση, δεν εφαρμόζουμε τις συμφωνίες που υπογράφουμε. Έχω υπόψη μου, λόγου χάρη, το άρθρο 2 των συμφωνιών σύνδεσης. Συμφωνώ, πάντως, σε ένα σημείο το οποίο ανέφερε η κ. De Keyser σχετικά με τις τροπολογίες που υποβλήθηκαν. Ευχαριστούμε την κ. Valenciano που αποδέχθηκε πολλές από τις τροπολογίες μας. Αυτές που κατατέθηκαν είναι αρνητικές πλην μίας τροπολογίας, που δεν την υπέβαλε κάποια Ομάδα αλλά η κ. Flautre, σχετικά με την ενίσχυση της παρακολούθησης και τη μεγαλύτερη παρουσία και συντονισμό στις μετεκλογικές περιόδους.
<P>
Πιστεύω, επίσης, όπως λέει η κ. Valenciano, ότι η Επιτροπή και το Συμβούλιο πρέπει να αναβαθμίσουν την εμπλοκή του Ευρωπαϊκού Κοινοβουλίου στη διαδικασία πολιτικού διαλόγου, να λάβουν υπόψη τη γνώμη μας και να μας παράσχουν περισσότερες πληροφορίες, με μεγαλύτερη συνέπεια, τόσο στη διάρκεια όσο και μετά τη λήξη των διαπραγματεύσεων με τρίτες χώρες, όπως άλλωστε ορίζουν τα άρθρα 21 και 24 της Συνθήκης.
<P>
Πιστεύω επίσης ότι, σε γενικές γραμμές, η απάντηση σε αυτό το ζήτημα πρέπει να περιλαμβάνει όχι μόνο την ανακοίνωση δράσεων, αλλά και μια επένδυση σε προσωπικό, κάτι που είναι άκρως σημαντικό. Για παράδειγμα, θυμάμαι, με λύπη μου, ένα ερώτημα που έθεσε το Ευρωπαϊκό Κοινοβούλιο πρόσφατα: η Διάσκεψη των Προέδρων απέρριψε αίτημα για μια επιτροπή ανθρωπίνων δικαιωμάτων με πλήρεις εξουσίες. Πιστεύω ότι αυτό είναι σφάλμα, διότι θα αποτελούσε έξοχη ευκαιρία να δούμε και να δώσουμε μια ιδέα της δύναμης και της ικανότητας ένταξης της διάστασης των προβλημάτων στις σχετικές πολιτικές.
<SPEAKER ID="328" NAME="Bastiaan Belder" LANGUAGE="NL">
Κυρία Πρόεδρε, η εισηγήτρια συνέταξε μια σημαίνουσα έκθεση. " προαγωγή των ανθρωπίνων δικαιωμάτων σε χώρες με τις οποίες διατηρεί σχέσεις η ΕΕ είναι ένα καθήκον που πρέπει να το επιτελέσει υπεύθυνα. Οι θεσμοποιημένοι διάλογοι για τα ανθρώπινα δικαιώματα έχουν, πράγματι, μεγάλη σημασία ως προς αυτό. Ακριβώς γι' αυτόν τον λόγο, και σε σχέση με αυτήν την έκθεση, είναι λυπηρό που σημειώνω ότι δεν πραγματοποιήθηκε τον περασμένο Μάιο το σεμινάριο εμπειρογνωμόνων με την Κίνα.
<P>
" διατήρηση καλών σινο-ευρωπαϊκών σχέσεων απαιτεί τη δέσμευση και των δύο μερών, όμως. Πρόσφατες ανησυχητικές εκθέσεις οργανώσεων, όπως είναι η Διεθνής Αμνηστία, η Psy, το παράρτημα της Human Rights στην Κίνα και η Compass Direct μου δίνουν λόγο να αμφιβάλλω για αυτήν τη δέσμευση. "Αντικαθεστωτικοί", μεταξύ άλλων θρησκευτικές μειονότητες και δημοσιογράφοι, αποβάλλονται σε ψυχιατρικά ιδρύματα για πολιτικούς σκοπούς. Το περιώνυμο σύστημα Ankang αποτελεί πραγματικότητα στην Κίνα, ιδίως ενόψει των Ολυμπιακών Αγώνων. Αυτό είναι άκρως λυπηρό.
<P>
Επομένως, ζητώ από το Συμβούλιο και την Επιτροπή να συνεχίσουν να μετρούν τον σφυγμό της κατάστασης των ανθρωπίνων δικαιωμάτων στο Μέσο Βασίλειο. " διατήρηση αρμονικών σχέσεων με τον στρατηγικό μας εταίρο, τη Λαϊκή Δημοκρατία της Κίνας, είναι σημαντική, όχι όμως με κάθε κόστος, ούτως ώστε η πρακτική να συνδυαστεί με τη θεωρία σε σχέση με τα ακόλουθα λόγια της έκθεσης: "λαμβάνοντας υπόψη ότι οι διάλογοι για τα ανθρώπινα δικαιώματα [...] αποτελούν ουσιαστικό τμήμα της όλης στρατηγικής της ΕΕ με στόχο την προώθηση της βιώσιμης ανάπτυξης, της ειρήνης και της σταθερότητας".
<SPEAKER ID="329" NAME="Irena Belohorská" AFFILIATION="NI">
(SK) Καταρχάς, θέλω και εγώ να ευχαριστήσω τη συνάδελφο βουλευτή κ. Valenciano για το έργο της σε ένα θέμα που αντιπροσωπεύει το πλέον σημαντικό εργαλείο ανθρωπίνων δικαιωμάτων και που, υπ' αυτήν την έννοια, είναι λίαν ευαίσθητο• δυστυχώς, συχνά δεν έλκει την προσοχή που του αρμόζει. Γι' αυτό συμφωνώ με την άποψη που εκφράστηκε σε αυτήν την έκθεση, ότι δηλαδή πρέπει να δοθεί μεγαλύτερη προσοχή στις μεταρρυθμίσεις που εφαρμόζουν χώρες εταίροι σε θέματα ανθρωπίνων δικαιωμάτων και δημοκρατίας. Πιστεύω ότι η Ευρωπαϊκή Ένωση θα πρέπει να κάνει ό,τι περνάει από το χέρι της για να αναπτύξει μια πιο αποτελεσματική και ομόφωνη απάντηση στον τομέα της διεθνούς συνεργασίας και του διαλόγου με τρίτες χώρες.
<P>
Χαίρομαι που η έκθεση υποστηρίζει και ασπάζεται τη συστηματική ένταξη της προστασίας των δικαιωμάτων των παιδιών και των γυναικών σε όλους τους διαλόγους και τις διαβουλεύσεις για τα ανθρώπινα δικαιώματα μεταξύ Ευρωπαϊκής Ένωσης και τρίτων χωρών. Ως εισηγήτρια της Υποεπιτροπής Ανθρωπίνων Δικαιωμάτων, εργάζομαι για μια στρατηγική σχετικά με τα δικαιώματα των παιδιών. Στην έκθεσή μου, υπογραμμίζω την ανάγκη κάθε ξεχωριστή διάταξη για τα παιδιά σε ένοπλες συρράξεις να αλληλοσυμπληρώνεται με τις υπόλοιπες, και την ανάγκη να ληφθούν υπόψη οι δεσμεύσεις των Παρισίων για την προστασία των παιδιών από την παράνομη στρατολόγηση ή τη χρήση τους από ένοπλες δυνάμεις ή ένοπλες ομάδες.
<P>
Θέλω να τονίσω την ανάγκη κλιμάκωσης των ελέγχων σχετικά με τη βοήθεια που παρέχει η Ευρωπαϊκή Ένωση, για παράδειγμα ως τμήμα της ανθρωπιστικής βοήθειας, προκειμένου να αποφευχθεί η δυνατότητα χρησιμοποίησης των πόρων που παρέχει η Ευρωπαϊκή Ένωση για την εκπαίδευση ή την ιατροφαρμακευτική περίθαλψη παιδιών για την αγορά ελαφρών όπλων, τα οποία μπορούν να χρησιμοποιηθούν από παιδιά. Ο διάλογος δεν πρέπει να περιορίζεται μόνο σε θέματα δημοκρατίας ή προστασίας των αστικών και πολιτικών δικαιωμάτων• πρέπει, επίσης, να συμπεριλάβει όλα αυτά τα ζητήματα που απασχολούν άμεσα την Ευρωπαϊκή Ένωση, για παράδειγμα τα ζητήματα του περιβάλλοντος ή της προστασίας της υγείας. Είναι σημαντικό να προσδιοριστούν σαφή κριτήρια για την έναρξη, την αναστολή ή την παύση ενός πολιτικού διαλόγου και να καθοριστούν οι στόχοι που θέλουμε να επιτύχουμε.
<P>
Για να πετύχουμε τους στόχους μας πρέπει να κάνουμε διάλογο και όχι απλώς να υπαγορεύσουμε κάτι μονομερώς σε τρίτες χώρες• πρέπει να προσπαθήσουμε να θεσπίσουμε εποικοδομητική συνεργασία• και πρέπει να συνεργαστούμε με τις κατά τόπους οργανώσεις ανθρωπίνων δικαιωμάτων και τις μη κυβερνητικές οργανώσεις που δραστηριοποιούνται στις εν λόγω χώρες. Πρέπει να παρασχεθεί πρόσθετη χρηματοδοτική στήριξη εκ μέρους της ΕΕ, υπό την αίρεση όμως του σεβασμού των ανθρωπίνων δικαιωμάτων: πρέπει να σταματά ή να αναστέλλεται η καταβολή ποσών σε χώρες όπου τα ανθρώπινα δικαιώματα δεν γίνονται σεβαστά.
<SPEAKER ID="330" NAME="Charles Tannock" AFFILIATION="PPE-DE">
(ΕΝ) Κυρία Πρόεδρε, η έκθεση Valenciano Martínez-Orozco σχετικά με την προώθηση των ανθρωπίνων δικαιωμάτων και της δημοκρατίας παραμένει βασικός θεμέλιος λίθος της ΕΕ και των κοινών αξιών που ενώνουν τα 27 κράτη μέλη. Αποτελεί επίσης σημαντικό στοιχείο εξωτερικά στις στρατηγικές μας συμμαχίες, στο πιο διευρυμένο Συμβούλιο της Ευρώπης με 47 κράτη μέλη, στη διατλαντική εταιρική μας σχέση στο ΝΑΤΟ και με χώρες συγγενούς ιδεολογίας εντός των "νωμένων Εθνών.
<P>
Αναπόφευκτα, καθώς η Ένωση προοδεύει με όλο και περισσότερες επίσημες συμφωνίες εμπορικής και πολιτικής συνεργασίας, επιδιώκουμε να επιβάλουμε κάποιες προϋποθέσεις όσον αφορά τα θεμελιώδη ανθρώπινα δικαιώματα στους παγκόσμιους εταίρους μας -μολονότι ad hoc και αντιφατικές στην καλύτερη περίπτωση- με τη βοήθεια ενός ειδικού μέσου, του Ευρωπαϊκού Μέσου για τη Δημοκρατία και τα Ανθρώπινα Δικαιώματα, και με τη στήριξη των διαλόγων και των διαβουλεύσεων για τα ανθρώπινα δικαιώματα όπου αυτό είναι απαραίτητο.
<P>
" ευρωπαϊκή πολιτική γειτονίας (ΕΠΓ), για την οποία είμαι συνεισηγητής για το Κοινοβούλιο, έχει ως στόχο τη δημιουργία ενός κύκλου γειτονικών φίλων που είναι δεσμευμένοι σε έναν κοινό χώρο ειρήνης, σταθερότητας, ασφάλειας, πλήρους σεβασμού των ανθρωπίνων δικαιωμάτων και της δημοκρατίας, ελευθερίας του Τύπου, ανεξαρτησίας της δικαιοσύνης, κράτους δικαίου και ευημερίας. Τα σχέδια δράστης της ΕΠΓ βασίζονται στα υφιστάμενα, νομικά δεσμευτικά από τη Συνθήκη, συμβατικά πλαίσια -συμφωνίες σύνδεσης στην περίπτωση των εταίρων της ευρωμεσογειακής εταιρικής σχέσης ή συμφωνίες εταιρικής σχέσης και συνεργασίας με τα πρώην σοβιετικά κράτη- τα οποία τυπικά περιλαμβάνουν ρήτρες περί ανθρωπίνων δικαιωμάτων και δημοκρατίας που παρακολουθούνται ούτως ώστε, όσο πιο κοντά έρχεται η χώρα εταίρος της ΕΠΓ από άποψη κοινών αξιών, τόσο πιο μεγάλη είναι η βοήθεια και η εμπορική συνεργασία που παρέχει η ΕΕ. Αυτά τα σχέδια δράσης παρακολουθούνται από υποεπιτροπές ως μέρος ενός συνεχούς διαλόγου.
<P>
Θεωρητικά, τουλάχιστον, η γεωπολιτική δεν θα πρέπει να διαδραματίζει κανέναν ρόλο, αλλά στην πραγματικότητα επικρατεί συνήθως η realpolitik. Ποιος, για παράδειγμα, θα τολμούσε να απειλήσει με τις ίδιες κυρώσεις τη Λαϊκή Δημοκρατία της Κίνας, όπως ανέφερε ο συνάδελφός μου κ. Belder, για τη σοβαρή έλλειψη ανθρωπίνων δικαιωμάτων και δημοκρατίας όπως κάναμε με το Ουζμπεκιστάν; Αυτή είναι η θέση μου.
<P>
(Χειροκροτήματα)
<SPEAKER ID="331" NAME="Józef Pinior" AFFILIATION="PSE">
(PL) Κυρία Πρόεδρε, επιτρέψτε μου καταρχάς να συγχαρώ τη συνάδελφο Elena Valenciano Martínez-Orozco για την εκπόνηση της έκθεσης σχετικά με τη λειτουργία των διαλόγων και διαβουλεύσεων με τρίτες χώρες για τα ανθρώπινα δικαιώματα. " σημερινή έκθεση αφορά μία από τις πλέον σημαντικές πολιτικές της Ευρωπαϊκής Ένωσης. Σε ό,τι αφορά το Ευρωπαϊκό Κοινοβούλιο, η πολιτική για τα ανθρώπινα δικαιώματα αποτελεί σήμα κατατεθέν της ευρωπαϊκής πολιτικής. " σημερινή έκθεση εξετάζει αυτόν τον τομέα κατά τρόπο άκρως ενδελεχή και εμπεριστατωμένο.
<P>
Θέλω να επιστήσω την προσοχή στις συστάσεις της έκθεσης για το Συμβούλιο και την Επιτροπή. Καταρχάς, υπογραμμίζουμε την ανάγκη για αυξημένη διοργανική συνεκτικότητα, προκειμένου να διερευνηθούν τρόποι για τη βελτίωση του συντονισμού μεταξύ των διαφόρων θεσμικών οργάνων της ΕΕ (του Συμβουλίου, της Επιτροπής και του Κοινοβουλίου). " πολιτική για τα ανθρώπινα δικαιώματα πρέπει πράγματι να συντονιστεί στο γενικό επίπεδο της ΕΕ. Πρέπει να θέσουμε τέλος στην πρακτική όπου καθένα από τα πλέον σημαντικά θεσμικά όργανα της ΕΕ ενεργεί σε αυτόν τον τομέα κατά κάποιον τρόπο, και επιτρέψτε μου την έκφραση, εξ ιδίας πρωτοβουλίας.
<P>
Οι στόχοι του διαλόγου και της διαβούλευσης πρέπει να βασίζονται στην αρχή ότι τα ανθρώπινα δικαιώματα είναι οικουμενικά, αδιαίρετα και αλληλεξαρτώμενα. Προτείνουμε τα κριτήρια που θα θεσπιστούν να συμπεριλάβουν όχι μόνο τα ατομικά και πολιτικά δικαιώματα, αλλά και τα οικονομικά, κοινωνικά, περιβαλλοντικά και πολιτιστικά δικαιώματα.
<P>
" έκθεση υπογραμμίζει την αναβάθμιση του ρόλου του Ευρωπαϊκού Κοινοβουλίου στην πολιτική της ΕΕ για τα ανθρώπινα δικαιώματα. Αυτό είναι ένα αίτημα που επαναλαμβάνεται σε κάθε έκθεση που εγκρίνει το Σώμα στον τομέα των ανθρωπίνων δικαιωμάτων. Το αίτημα είναι σαφές - το Ευρωπαϊκό Κοινοβούλιο πρέπει να βρίσκεται στο κέντρο ενός συστήματος, αποτελούμενου από τα πλέον σημαντικά ευρωπαϊκά θεσμικά όργανα, όπου χαράσσεται η πολιτική της ΕΕ για τα ανθρώπινα δικαιώματα, καθώς το θεσμικό όργανο είναι προϊόν δημοκρατικών εκλογών και κατέχει το πολιτικό ηθικό δικαίωμα να επιδεικνύει θεμελιώδες ενδιαφέρον σε αυτό το θέμα.
<P>
Θεωρούμε, επίσης, ουσιαστικής σημασίας την αύξηση του ρόλου των διακοινοβουλευτικών συνελεύσεων και διακοινοβουλευτικών αντιπροσωπειών στους διαλόγους και τις διαβουλεύσεις για τα ανθρώπινα δικαιώματα.
<P>
Τέλος, επιμένουμε ότι τα δικαιώματα των γυναικών αποτελούν αναπόσπαστο τμήμα των ανθρωπίνων δικαιωμάτων και παρωθούμε την Επιτροπή να συμπεριλάβει την προώθηση και την προστασία των δικαιωμάτων των γυναικών ρητά και συστηματικά σε όλους τους τομείς που άπτονται των ανθρωπίνων δικαιωμάτων και εμπίπτουν στο πεδίο αρμοδιοτήτων της Ευρωπαϊκής Ένωσης.
<SPEAKER ID="332" NAME="Lydie Polfer" AFFILIATION="ALDE">
(FR) Κυρία Πρόεδρε, θέλω καταρχάς να συγχαρώ την κ. Valenciano γι' αυτήν την έκθεση, που συνδυάζει το σθένος με τη φιλοδοξία, και υποστηρίζω όλες τις προτάσεις της. Μάλιστα, αυτή η έκθεση επιβεβαιώνει την οικουμενικότητα των ανθρωπίνων δικαιωμάτων και τα κατοχυρώνει ως θεμελιώδεις αρχές των σχέσεων της Ευρωπαϊκής Ένωσης με τρίτες χώρες.
<P>
Ωστόσο, μολονότι είναι σημαντικό να βεβαιώσουμε και να επιβεβαιώσουμε την οικουμενικότητα των ανθρωπίνων δικαιωμάτων σήμερα, είναι εξίσου σημαντικό, αν όχι επιτακτικό, να απαλλαγούμε από ένα άλλο δόγμα της διεθνούς πολιτικής, και αυτό είναι η αυταπάτη που χρησιμοποιούμε με υπερβολική συχνότητα για να καθησυχάσουμε εαυτούς, ότι δηλαδή η οικονομική ανάπτυξη θα οδηγήσει σε εκδημοκρατισμό και διαφύλαξη των ανθρωπίνων δικαιωμάτων. Οι τελευταίες δεκαετίες σκιαγραφούν μια διαφορετική εικόνα. Πρέπει, πράγματι, να παρατηρήσουμε ότι σημειώνεται μια εξέλιξη δύο ταχυτήτων: από τη μία πλευρά, βλέπουμε επί του παρόντος μια επελαύνουσα παγκοσμιοποίηση σε οικονομικό επίπεδο και, από την άλλη πλευρά, το αιφνίδιο κύμα του εκδημοκρατισμού, που παρήγαγε δημοκρατίες στην Ευρώπη, τη Λατινική Αμερική και την Ανατολική Ασία στο τέλος του Ψυχρού Πολέμου, φαίνεται ότι ξεμένει από καύσιμα. Αντ' αυτού, θα έπρεπε να παρατηρήσουμε ότι, σε ολόκληρο τον κόσμο, η οικονομική ανάπτυξη και τα αυταρχικά καθεστώτα συχνά συμβαδίζουν. Αντιθέτως, η ταχεία οικονομική ανάπτυξη φαίνεται να προσδίδει σε αυτά τα καθεστώτα νομιμοποίηση και να συμβάλλει στη σταθερότητα της εξουσίας τους.
<P>
Σήμερα, ορθότατα, επικεντρώνουμε το ενδιαφέρον και τις ανησυχίες μας στην κατάσταση των ανθρωπίνων δικαιωμάτων στις τεράστιες αναδυόμενες χώρες, όπως είναι η Κίνα και η Ρωσία. Μην αυταπατάστε, όμως: αρκετές από τις χώρες που συγκαταλέγονται μεταξύ των πλέον ανεπτυγμένων στον κόσμο -μεταξύ άλλων, ορισμένοι από τους οικονομικούς συμμάχους μας- δεν σέβονται τα θεμελιώδη δικαιώματα των πολιτών τους. Έχω στο νου μου, ιδίως, τη Σιγκαπούρη, μια χώρα με ευημερούσα και σύγχρονη οικονομία, ο πληθυσμός της οποίας επωφελείται από όλα τα πλεονεκτήματα μιας ανεπτυγμένης χώρας, με την εξαίρεση των πολιτικών ελευθεριών, και πιο συγκεκριμένα της ελευθερίας της έκφρασης και του συνέρχεσθαι.
<P>
Κυρία Πρόεδρε, αν χρειαζόταν ακόμη απόδειξη αυτού του πράγματος, δόθηκε με έναν τρόπο που δεν θα μπορούσε να είναι σαφέστερος, με τη συμπεριφορά των αρχών της Σιγκαπούρης έναντι μιας αντιπροσωπείας βουλευτών του ΕΚ από την πολιτική μου ομάδα φέτος τον Απρίλιο, αντιπροσωπεία στην οποία συμμετείχα και εγώ. Οι τοπικές αρχές μας απέτρεψαν να μιλήσουμε σε μια συνάντηση με μέλη του φιλελεύθερου κόμματος της Σιγκαπούρης, επισείοντας την απειλή σύλληψης.
<P>
Αυτή η εμπειρία, όσο ενοχλητική και αν υπήρξε, ήταν λίαν αποκαλυπτική και μου επιβεβαίωσε για μία ακόμη φορά ότι η προστασία των ανθρωπίνων δικαιωμάτων δεν συμβαδίζει κατ' ανάγκη με την οικονομική ανάπτυξη και ότι η Ευρωπαϊκή Ένωση, όπως συμβαίνει τελικά, δεν μπορεί να ξεμπερδέψει απλώς με μια οικονομική προσέγγιση έναντι των ενδιαφερόμενων χωρών. Αντιθέτως, η Ευρωπαϊκή Ένωση πρέπει να συνεχίσει να διαδραματίζει τον ρόλο της ως προασπιστής των ανθρωπίνων δικαιωμάτων και να υπενθυμίζει στους ξένους ηγέτες συνεχώς ότι τα ανθρώπινα δικαιώματα είναι για όλους τους ανθρώπους σε όλο τον κόσμο.
<SPEAKER ID="333" NAME="Marek Aleksander Czarnecki" AFFILIATION="UEN">
(PL) Κυρία Πρόεδρε, η προαγωγή των ανθρωπίνων δικαιωμάτων είναι ο βασικός πυλώνας της εξωτερικής διάστασης της πολιτικής της Ευρωπαϊκής Ένωσης. Συμφωνώ με την εισηγήτρια ότι το Συμβούλιο και η Επιτροπή πρέπει να συμπεριλάβουν με συστηματικό τρόπο τα ανθρώπινα δικαιώματα στο πρόγραμμα της Ευρωπαϊκής Ένωσης για τον πολιτικό διάλογο με τρίτες χώρες.
<P>
Μια καλή ιδέα θα ήταν επίσης να διασφαλίσουμε ότι τα ανθρώπινα δικαιώματα θα συμπεριλαμβάνονται πιο συχνά σε όλους τους τομείς της εξωτερικής πολιτικής της ΕΕ, μεταξύ άλλων στις εξωτερικές πτυχές της εσωτερικής της πολιτικής. Πρέπει να χρησιμοποιηθούν όλα τα διαθέσιμα μέσα για την επίτευξη αυτού του στόχου. Σε σχέση με αυτό, θεωρώ ότι θα ήταν θετικό να χρησιμοποιείται περισσότερο το Ευρωπαϊκό Κοινοβούλιο. Για παράδειγμα, το Συμβούλιο θα μπορούσε να στέλνει στο Ευρωπαϊκό Κοινοβούλιο και στην αρμόδια επιτροπή εξαμηνιαίες εκτιμήσεις για κάθε διάλογο και διαβούλευση που διεξάγεται, μαζί με μια αιτιολόγηση, στην οποία να δίνεται έμφαση στις τάσεις όσον αφορά την πρόοδο των εργασιών, και όχι στα μεμονωμένα αποτελέσματα.
<P>
Καλό θα ήταν επίσης να θεσπιστεί μια τακτική συνεδρίαση διαβούλευσης, με τη συμμετοχή βουλευτών του Ευρωπαϊκού Κοινοβουλίου μετά από κάθε γύρο διαλόγου και διαβούλευσης. Αυτό θα δώσει την ευκαιρία στους βουλευτές να συμμετάσχουν σε καίριες αποφάσεις που αφορούν τη συνέχιση ή την αναστολή ενός συγκεκριμένου διαλόγου. Πιστεύω, επίσης, ότι θα ήταν καλή ιδέα να συμπεριληφθούν οι βουλευτές του ΕΚ στη διαδικασία λήψης αποφάσεων για την ενθάρρυνση νέων διαλόγων και να τηρούνται ενήμεροι για τον σκοπό, τις μορφές ή τις διαδικασίες θέσπισής τους.
<P>
Θεωρώ επίσης ότι, για να είναι οι δράσεις τους πιο αποτελεσματικές, το Συμβούλιο και η Επιτροπή πρέπει να συμπεριλάβουν τις συστάσεις και τα συμπεράσματα των ψηφισμάτων του Ευρωπαϊκού Κοινοβουλίου, ιδίως των ψηφισμάτων για τα ανθρώπινα δικαιώματα, στις ημερήσιες διατάξεις των διαλόγων τους.
<SPEAKER ID="334" NAME="Raül Romeva i Rueda" AFFILIATION="Verts/ALE">
(ES) Κυρία Πρόεδρε, μέσα στο ενάμισι λεπτό που έχω στη διάθεσή μου θέλω να συνοψίσω μερικές από τις βασικές ιδέες που μας οδήγησαν όχι μόνο να υποστηρίξουμε, αλλά επίσης να προασπιστούμε σαφέστατα αυτήν την πρωτοβουλία, και φυσικά να συγχαρώ την Elena Valenciano για το έργο της και για την ικανότητα επίτευξης συναίνεσης που επέδειξε.
<P>
Θέλω επίσης να χαιρετήσω την παρουσία και το ενδιαφέρον του κ. Borg, καθώς και την παρουσία του κ. Mattisen, αλλά ταυτόχρονα εκφράζω τη λύπη μου για το γεγονός ότι τα δύο πρώτα έδρανα που ανήκουν στο Συμβούλιο είναι κενά. Πιστεύω ότι το Συμβούλιο θα έπρεπε να είναι παρόν σε αυτήν τη συζήτηση και, όπως έχει λεχθεί ήδη, αυτό πρέπει να δηλωθεί και να επαναληφθεί.
<P>
Τα τρία θέματα που πιστεύω ότι είναι σημαντικό να επισημανθούν, εν πάση περιπτώσει, και τα οποία επιθυμώ να αναφέρω είναι, καταρχάς, η ανάγκη, που δεν μπορούμε ποτέ να τονίσουμε αρκετά, να ενισχυθεί η συνοχή αυτών των μέσων, να ενισχυθεί το γεγονός ότι δεν μπορούμε, αφενός, να εκφράζουμε τη λύπη μας για ορισμένα γεγονότα και, αφετέρου, να κρατάμε το στόμα μας κλειστό όταν αυτό εξυπηρετεί τα συμφέροντά μας.
<P>
Το δεύτερο στοιχείο που πιστεύω ότι είναι σημαντικό, το οποίο έχει επίσης αναφερθεί, αλλά θέλω να επαναλάβω, είναι η ανάγκη για μεγαλύτερη διαφάνεια σε αυτού τους είδους τους μηχανισμούς, γεγονός που απαιτεί μεγαλύτερη συμμετοχή του Κοινοβουλίου. Έχει λεχθεί πολλές φορές ότι μένουμε εντελώς κατάπληκτοι, ελλείψει μιας καλύτερης λέξης και για το θέσω ήπια, με τις απουσίες σε πολλές από αυτές τις συζητήσεις, όχι μόνο απλά από την άποψη της συμμετοχής, αλλά επίσης από την άποψη της ενημέρωσης που ζητάμε πολλές φορές.
<P>
Τέλος, αλλά καθόλου έλασσον, είναι ο σημαντικός ρόλος σε αυτήν την έκθεση των 14 παραγράφων που αναφέρονται στον ρόλο των γυναικών στο θέμα των ανθρωπίνων δικαιωμάτων, και ως Αντιπρόεδρος της Επιτροπής Δικαιωμάτων των Γυναικών και Ισότητας των Φύλων, θέλω να χαιρετίσω το γεγονός ότι έχουν ενσωματωθεί πολλές από τις τροπολογίες που συζητήσαμε και εγκρίναμε στην επιτροπή μας.
<P>
(Χειροκροτήματα)
<SPEAKER ID="335" NAME="Erik Meijer" AFFILIATION="GUE/NGL">
(NL) Κυρία Πρόεδρε, η ευρέως υποστηριζόμενη έμφαση στα ανθρώπινα δικαιώματα είναι σχετικώς νέα. Προηγουμένως, η έμφαση αυτή ήταν κυρίως απόρροια σοσιαλιστικής ή φιλελεύθερης έμπνευσης. Την Αριστερά απασχολούσε κυρίως το δικαίωμα στη στέγη, το εισόδημα, οι διευκολύνσεις, η συναπόφαση, ένα υγιές περιβάλλον, η ειρήνη και η απελευθέρωση από τον αποικιακό ζυγό - όλα αυτά όχι μόνο γι' αυτούς που ήδη απολάμβαναν το δικαίωμα σε αυτά, αλλά ιδίως για όλους όσοι δεν μπορούσαν ακόμα ή δεν μπορούσαν επαρκώς να ασκήσουν αυτό το δικαίωμα. Τους φιλελεύθερους απασχολούσαν κυρίως οι ατομικές ελευθερίες και το δικαίωμα του επιχειρείν. Για ορισμένες άλλες πολιτικές δυνάμεις, τα ανθρώπινα δικαιώματα ήταν λιγότερο σημαντικά.
<P>
Ακόμη και τώρα που υπάρχει μεγαλύτερη συμφωνία σε σύγκριση με πριν σχετικά με τη σημασία των ανθρωπίνων δικαιωμάτων, εξακολουθεί να υπάρχει χάσμα μεταξύ των ιδεωδών και της πραγματικότητας. Ενεργώντας υποκινούμενες από ίδιον συμφέρον, οι πλουσιότερες, πιο δημοκρατικές χώρες τείνουν να παρέχουν στήριξη κατά προτεραιότητα σε καθεστώτα που τους εξασφαλίζουν τον εφοδιασμό τους σε φυσικό αέριο και πετρέλαιο και επιχειρούν στο εσωτερικό τους μέτωπο να συντρίψουν τα κινήματα που αντιβαίνουν περισσότερο στα δυτικά συμφέροντα. " εφαρμογή δύο μέτρων και δύο σταθμών δίνει αφορμή να απαξιώνεται η δικαιολογημένη κριτική ορισμένων άλλων χωρών ως περιττή, αλαζονική ανάμειξη.
<P>
" έκθεση Valenciano Martínez-Orozco ορθώς επισημαίνει ότι η αέναη επιδίωξη των διαλόγων για τα ανθρώπινα δικαιώματα με απρόθυμες κυβερνήσεις δεν είναι έγκυρος στόχος και ότι αυτού του είδους οι διάλογοι δεν πρέπει να εγκαταλείπονται στο τέλμα της έλλειψης διαφάνειας και δημοκρατικού ελέγχου. Αυτή η έκθεση χαίρει ευρείας συναίνεσης• οι προτεινόμενες τροπολογίες προέρχονται καταρχάς από τους τρεις φλαμανδούς βουλευτές της Ομάδας "Ταυτότητα, Παράδοση, Κυριαρχία" στο Ευρωπαϊκό Κοινοβούλιο. Οι ελλείψεις που επισημαίνουν είναι στην πλειονότητά τους ορθές, οι διατυπώσεις και οι απαλείψεις όμως που προτείνουν δίνουν την εντύπωση ότι αυτό δεν είναι θέμα αναζήτησης λύσεων, αλλά παραιτημένης αποδοχής της έλλειψης αποτελεσμάτων. Είναι αυταπάτη να πιστεύει κανείς ότι η Ευρώπη θα ήταν καλύτερο να περιχαρακωθεί σε απόσταση από τον υπόλοιπο κόσμο για να διασφαλίσει την ειρήνη και την ηρεμία, την ευημερία και την ασφάλεια στην επικράτειά της. Οι τροπολογίες που δεν συμβάλλουν στην ισότητα και τη δημοκρατία για όλους και στην αλληλεγγύη με τους φτωχούς και πεινασμένους του κόσμου δεν θα χαίρουν της υποστήριξής μας.
<SPEAKER ID="336" NAME="Kathy Sinnott" AFFILIATION="IND/DEM">
(EN) Κυρία Πρόεδρε, εμείς στην ΕΕ αποδίδουμε μεγάλη σημασία στα ανθρώπινα δικαιώματα. Προσπαθούμε να εμπνεύσουμε τα έθνη με τα οποία έχουμε σχέση αλληλεπίδρασης ώστε να έχουν και αυτά ένα καλό επίπεδο ανθρωπίνων δικαιωμάτων. Ο διάλογος αποτελεί σημαντικό σημείο εκκίνησης, αλλά σε αυτόν τον διάλογο πρέπει να είμαστε πρόθυμοι να διακινδυνεύσουμε ακόμη και οικονομικά πλεονεκτήματα προκειμένου να μιλήσουμε με θάρρος και αλήθεια.
<P>
" εν λόγω έκθεση κάνει αναφορά στην Κίνα· γνωρίζουμε σοβαρές περιπτώσεις πολιτικών και θρησκευτικών διώξεων που υφίστανται εκεί. Προ διετίας, συνάντησα στην Κίνα έναν ψυχίατρο ο οποίος ήταν πρόεδρος μιας οργάνωσης για άτομα με αναπηρίες. Με υπερηφάνεια, μου είπε ότι δεν υπήρχε σχεδόν κανένα άτομο που να πάσχει από σύνδρομο Down σε αυτήν την πόλη των 10 και πλέον εκατομμυρίων κατοίκων, διότι δεν τους επιτρεπόταν να ζουν.
<P>
Αυτή η διάκριση σε βάρος ατόμων με αναπηρίες απαιτεί ειλικρινή διάλογο, ανεξάρτητα από τις οικονομικές σχέσεις μεταξύ της ΕΕ και της Κίνας.
<P>
Όσον αφορά το θέμα των εμπορικών σχέσεων, όταν ασκούμε πιέσεις σε μια κυβέρνηση ώστε να βελτιώσει τα ανθρώπινα δικαιώματά της, πρέπει να είμαστε πρόθυμοι να αναλάβουμε αποφασιστική δράση, αλλά πρέπει να είμαστε προσεκτικοί ώστε αυτές οι δράσεις να μην επιδεινώνουν ακόμη περισσότερο την κατάσταση των φτωχών ανθρώπων της χώρας.
<SPEAKER ID="337" NAME="Laima Liucija Andrikien" AFFILIATION="PPE-DE">
(EN) Κυρία Πρόεδρε, θεωρώ ότι η έκθεση της κ. Valenciano Martínez-Orozco είναι μια περιεκτική έκθεση, η οποία έχει σαφώς ως στόχο να ενισχύσει και να βελτιώσει την εκτενή δράση της Ευρωπαϊκής Ένωσης όσον αφορά τους διαλόγους και τις διαβουλεύσεις με τρίτες χώρες για τα ανθρώπινα δικαιώματα.
<P>
Απόψε συζητούμε για ένα από τα πιο σημαντικά μέσα ανθρωπίνων δικαιωμάτων που διαθέτει η Ευρωπαϊκή Ένωση για την προώθηση των ανθρωπίνων δικαιωμάτων στις σχέσεις μας με τρίτες χώρες. Εκτιμώ τον επικριτικό αλλά επίσης εποικοδομητικό τρόπο με τον οποίο αντιμετωπίζει η εισηγήτρια τις προκλήσεις που πρέπει να αντιμετωπίσει η λειτουργία των διαλόγων για τα ανθρώπινα δικαιώματα όσον αφορά τη συνολική θεώρηση και τη διοργανική συνεργασία
<P>
Στηρίζω πλήρως τις περισσότερες από τις προτάσεις της έκθεσης και του ψηφίσματος. Θα ήθελα ιδιαίτερα να επιστήσω την προσοχή σας στην ανάγκη να αυξηθεί η διαφάνεια και να εγκριθούν δείκτες για δεδομένα σημεία αναφοράς, προκειμένου να επιτευχθούν πρακτικά αποτελέσματα που θα μπορούν να υποστηριχθούν μέσω και άλλων εργαλείων της εξωτερικής πολιτικής της ΕΕ.
<P>
Στηρίζω με σθένος την πρόταση για έλεγχο των ειδικών σημείων αναφοράς για τον διάλογο ΕΕ-Κίνας σχετικά με τα ανθρώπινα δικαιώματα, καθώς και για τις διαβουλεύσεις ΕΕ-Ρωσίας, ελπίζοντας ότι σύντομα θα εξελιχθούν σε έναν διαρθρωμένο διάλογο προκειμένου να εκτιμηθεί η χρησιμότητα των διαλόγων για τα ανθρώπινα δικαιώματα.
<P>
Είναι επίσης σημαντικό να εφαρμοστούν και να χρησιμοποιηθούν τα αποτελέσματα των διαλόγων για τα ανθρώπινα δικαιώματα σε σχέδια στο πλαίσιο της Ευρωπαϊκής Πρωτοβουλίας για τη Δημοκρατία και τα Ανθρώπινα Δικαιώματα και συστηματικά να συνδεθούν αυτά τα δύο εργαλεία.
<P>
Στηρίζω πλήρως την πρόταση σύμφωνα με την οποία ο ρόλος και η συμμετοχή του Ευρωπαϊκού Κοινοβουλίου σε διακοινοβουλευτικές συνελεύσεις στους διαλόγους για τα ανθρώπινα δικαιώματα μπορεί, στις εν λόγω χώρες, να ενισχυθεί στο μέλλον.
<P>
Τελευταίο, αλλά εξίσου σημαντικό, είναι ότι τα ανθρώπινα δικαιώματα πρέπει να αποτελούν τον θεμέλιο λίθο του πολιτικού μας μηνύματος, και είναι εξαιρετικά σημαντικό να αναπτύξουμε το μήνυμά μας μέσω της συνέπειας, της διαφάνειας και της ισχυρής πολιτικής δέσμευσης όλων των ευρωπαϊκών θεσμικών οργάνων και των κρατών μελών.
<SPEAKER ID="338" NAME="Evgeni Kirilov" AFFILIATION="PSE">
(EN) Κυρία Πρόεδρε, τώρα που τελείωσε η οκταετής διαμάχη για τις βουλγάρες νοσοκόμες και τον παλαιστίνιο γιατρό στη Λιβύη, αισθάνομαι ότι χρειαζόμαστε επειγόντως μια νηφάλια εκτίμηση της κατάστασης των ανθρωπίνων δικαιωμάτων σε αυτήν τη χώρα.
<P>
" έκθεση της κ. Valenciano Martínez-Orozco αναφέρει την ανάγκη να ξεκινήσει ένας διάλογος για τα ανθρώπινα δικαιώματα με τη Λιβύη. Υποστηρίζω την ανάγκη για διάλογο στο πλαίσιο της διαδικασίας της Βαρκελώνης. Ωστόσο, ας είμαστε σαφείς ότι δεν μπορούμε να λησμονήσουμε ή να ανεχθούμε το γεγονός ότι ευρωπαίοι πολίτες απήχθησαν, βασανίστηκαν (όπως αναγνώρισε ακόμη και ο γιος του στρατηγού Καντάφι), φυλακίστηκαν για οκτώ χρόνια και υπέστησαν μια δικαστική διαδικασία η οποία ήταν φάρσα, και στη συνέχεια να συμπεριφερόμαστε σαν να πρέπει να είμαστε ευγνώμονες, ή να ανταμείψουμε, την πλευρά της Λιβύης για το γεγονός ότι τελικά τους απελευθέρωσε.
<P>
Ήδη εκφράστηκε έντονα στα ευρωπαϊκά μέσα ενημέρωσης ότι αυτό θα μπορούσε να αποτελέσει περιπτωσιολογική μελέτη στην οποία θα μπορούσε να επικεντρώσει την προσοχή της κάθε δικτατορία και να αναπτύξει σχέσεις με την Ευρωπαϊκή Ένωση. Επιπλέον, η Λιβύη ξεκίνησε εκστρατεία εναντίον του Προέδρου της Βουλγαρίας για συγχώρεση των νοσοκόμων μετά την επιστροφή τους στη Βουλγαρία, λες και ανέμενε ότι θα τις στέλναμε από το αεροδρόμιο κατευθείαν στη φυλακή.
<P>
Βάσει της συμφωνίας της Ευρωπαϊκής Επιτροπής με τη Λιβύη, η Βουλγαρία έπρεπε να αναλάβει χρέος της Λιβύης της τάξεως των 56 εκατ. δολαρίων "ΠΑ για το ταμείο της Βεγγάζης. Άλλες χώρες της ΕΕ θα δαπανήσουν ακόμη περισσότερα. Ωστόσο, για μία ακόμη φορά, ας είμαστε ξεκάθαροι ότι αυτή η ανθρωπιστική βοήθεια χρησιμοποιείται πολιτικά από το λιβυκό καθεστώς προκειμένου να αποκρύψει την αλήθεια και να κατηγορήσει τη Δύση για συνωμοσία με στόχο την εσκεμμένη μόλυνση αράβων παιδιών. Αυτή η παράλογη κατηγορία εξακολουθεί να υφίσταται.
<P>
" Λιβύη δεν έχει επιδείξει ακόμη καμία πρόθεση μεταρρύθμισης και δεν θα πρέπει να δώσουμε την εντύπωση ότι εφαρμόζουμε δύο μέτρα και δύο σταθμά απλά και μόνο διότι υπάρχει πολύ πετρέλαιο και φυσικό αέριο σε αυτήν τη χώρα.
<P>
Πρόκειται για μια δοκιμασία της αξιοπιστίας των προδιαγραφών της Ευρωπαϊκής Ένωσης για τα ανθρώπινα δικαιώματα.
<SPEAKER ID="339" NAME="Sarah Ludford" AFFILIATION="ALDE">
(EN) Κυρία Πρόεδρε, αυτή η εξαιρετική έκθεση της κ. Valenciano Martínez-Orozco συνδυάζει, με περιεκτικό τρόπο, την ανάλυση του Κοινοβουλίου για τη δυναμική, αλλά επίσης ανεκπλήρωτη δυναμική, του διαλόγου της ΕΕ για τα ανθρώπινα δικαιώματα. Απαιτούμε δράση εκ μέρους του Συμβουλίου, το οποίο δυστυχώς απέχει σήμερα το απόγευμα. " στρατηγική της ΕΕ για τα ανθρώπινα δικαιώματα δεν θα επιτύχει ποτέ τα βέλτιστα αποτελέσματα χωρίς να είναι οργανωμένη με συστηματικό και συνεκτικό τρόπο, και χωρίς διαφάνεια και περιοδική ανασκόπηση.
<P>
Βεβαίως, η αξιοπιστία μας όσον αφορά τα ανθρώπινα δικαιώματα εξαρτάται από την πραγματοποίηση όσων κηρύττουμε. Πώς μπορούμε να καλούμε χώρες όπως η Ιορδανία, η Αίγυπτος, η Λιβύη, το Μαρόκο ή η Αλγερία να θέσουν τέλος στα βασανιστήρια, όταν γνωρίζουμε ότι οι "ΠΑ τους ανέθεσαν βασανιστήρια και ότι οι ευρωπαϊκές χώρες συνωμότησαν σε αυτό; Αντί να είμαστε αξιόπιστοι, γινόμαστε υποκριτές. Το Σώμα μας πρέπει να γίνει καθαρό. " σιωπή του Συμβουλίου, μετά την έκθεσή μας τον Φεβρουάριο για τις έκτακτες μεταγωγές, δεν περνά απαρατήρητη.
<P>
Ένας από τους πιο έντονους διαλόγους που θα πρέπει να διεξαγάγουμε είναι με χώρες συγγενούς ιδεολογίας, και ως εκ τούτου χαιρετίζω τις παραγράφους 115 και 116, οι οποίες καλούν την ΕΕ να εξεύρει συνεργίες και κοινές εμπειρίες κατά την αντιμετώπιση προβλημάτων στον τομέα των ανθρωπίνων δικαιωμάτων με τις "ΠΑ, τον Καναδά, την Ιαπωνία και τη Νέα Ζηλανδία.
<P>
Όμως, τα τελευταία έξι χρόνια, ενώ οι περισσότεροι ευρωπαίοι πολίτες συμμερίζονται τις ανησυχίες για τον αγώνα κατά της τρομοκρατίας, η ΕΕ δεν ανέλαβε σθεναρή δράση προκειμένου να εξασφαλίσει τον διατλαντικό σεβασμό των θεμελιωδών δικαιωμάτων και του κράτους δικαίου.
<P>
Βεβαίως, δεν λέω ότι οι "ΠΑ είναι ο χειρότερος υπερασπιστής των ανθρωπίνων δικαιωμάτων στον κόσμο. Αλλά θα μπορούσε να αποτελεί πρότυπο αριστείας όσον αφορά τα ανθρώπινα δικαιώματα και το τραγικό είναι ότι η ΕΕ δεν τις καλεί προς αυτήν την κατεύθυνση. Σύμφωνα με τις κατευθυντήριες γραμμές του Συμβουλίου για τα βασανιστήρια, η ΕΕ θα προβεί σε διαβήματα και δημόσιες δηλώσεις καλώντας τις σχετικές τρίτες χώρες να αναλάβουν αποτελεσματικά μέτρα ενάντια στα βασανιστήρια και την κακομεταχείριση. Ποια διαβήματα; Ποιες δημόσιες δηλώσεις σχετικά με τις απαγωγές, τα βασανιστήρια, το Γκουαντάναμο; Υπάρχει απλά μια αμήχανη σιωπή.
<P>
Ίσως ένα άρθρο του περιοδικού Economist αυτής της εβδομάδας μας δώσει κάποια εικόνα. Με τίτλο "Οι Τσέχοι απέκτησαν μερικούς φίλους", εξηγεί πώς η Τσεχική Δημοκρατία, στα τρία χρόνια από την ένταξή της στην ΕΕ, έχει αποκτήσει τη φήμη ότι προωθεί τα ανθρώπινα δικαιώματα σε κάθε ευκαιρία. Υπέροχα! Εντάξει! Ας επευφημήσουμε! Ωστόσο, στη συνέχεια, πληροφορούμαι ότι στον μηχανισμό της εξωτερικής πολιτικής των Βρυξελλών τέτοιες ανησυχίες είναι ενοχλητικές. Οι διπλωμάτες της ΕΕ προφανώς περιγράφουν την Τσεχική Δημοκρατία ως "ακραία", ακόμη και "αντιεπαγγελματία" - αναμφίβολα η πιο περιφρονητική προσβολή στο οπλοστάσιο των διπλωματών. Ανόητοι μικροί Τσέχοι! Πιστεύουν τη ρητορική ότι η ΕΕ είναι μια κοινότητα ανθρωπίνων δικαιωμάτων. Πίστεψαν ότι τα άρθρα 6 και 7 της Συνθήκης ΕΕ, τα οποία ορίζουν τις αξίες της δημοκρατίας, των θεμελιωδών δικαιωμάτων και του κράτους δικαίου, θα εφαρμόζονταν πραγματικά! Όμως, οι έμπειροι κυνικοί του Υπουργείου Εξωτερικών και Κοινοπολιτείας ή του Υπουργείου Εξωτερικών της Γαλλίας θα τους δείξουν ποιο είναι το σωστό.
<P>
Τάσσομαι στο πλευρό του τσέχου υπουργού Εξωτερικών, Karel Schwarzenberg, ο οποίος δεν θεωρεί ότι υπάρχει αντίφαση μεταξύ του να είναι κανείς φίλος της Αμερικής και επικριτής των παραβιάσεών της ως προς τα ανθρώπινα δικαιώματα. Είναι αντίθετος τόσο στο αμερικανικό εμπορικό εμπάργκο στην Κούβα όσο και στο Γκουαντάναμο. "Είμαι αντίθετος στο Γκουαντάναμο, διότι πιστεύω ότι αποτελεί παραβίαση των ανθρωπίνων δικαιωμάτων", δηλώνει ξεκάθαρα.
<SPEAKER ID="340" NAME="Mikel Irujo Amezaga" AFFILIATION="Verts/ALE">
(ES) Κυρία Πρόεδρε, θα ήθελα να αναφερθώ σε τρεις πτυχές αυτής της εξαιρετικής έκθεσης. Καταρχάς, στον ρόλο του Κοινοβουλίου στον δημοκρατικό έλεγχο στρατηγικών εγγράφων που σχετίζονται με δημοσιονομικά μέσα εξωτερικής βοήθειας.
<P>
Στην τελευταία συνεδρίαση της Ολομέλειας συζητήσαμε και επικρίναμε για άλλη μία φορά την αποτυχία της Επιτροπής να εκπληρώσει τη δέσμευσή της σχετικά με τη διαφάνεια και τον κοινοβουλευτικό έλεγχο στο πλαίσιο του μέσου χρηματοδότησης για την αναπτυξιακή συνεργασία. Ελπίζω ότι αυτό δεν πρόκειται να επαναληφθεί σε αυτήν την περίπτωση.
<P>
Δεύτερον, θέλω να ζητηθεί από την Επιτροπή να ενημερώσει το Κοινοβούλιο το συντομότερο δυνατό για το πότε και πώς προτίθεται να θέσει σε εφαρμογή τον μηχανισμό του μετεκλογικού πρωτοκόλλου στο πλαίσιο των αποστολών για την παρακολούθηση των εκλογών, που προτείνεται από αυτήν την έκθεση.
<P>
Τρίτο και τελευταίο, η έκθεση καλεί το Συμβούλιο και την Επιτροπή να αναλύσουν, να ενισχύσουν και να συντονίσουν την καθιέρωση σημείων αναφοράς για τον διάλογο της ΕΕ με τις αποδίδοντας ιδιαίτερη προσοχή στους υφιστάμενους μηχανισμούς των "νωμένων Εθνών.
<P>
Αύριο θα συζητηθεί σε αυτό το Κοινοβούλιο ένα επείγον ψήφισμα σχετικά με τη χρηματοδότηση του ειδικού δικαστηρίου για την εκδίκαση των εγκλημάτων πολέμου στη Σιέρρα Λεόνε, το οποίο δημιουργήθηκε από τα "νωμένα Έθνη. Θεωρώ ότι αυτό είναι ένα παράδειγμα της έλλειψης συντονισμού που υπάρχει επί του παρόντος μεταξύ της ΕΕ και των διεθνών οργανισμών και ένα καλό παράδειγμα του έργου που πρέπει ακόμη να γίνει.
<P>
Επομένως, ελπίζω ότι αυτή η έκθεση θα αποτελέσει ένα βήμα προόδου προς την επίτευξη αυτού του συντονισμού.
<SPEAKER ID="341" NAME="Bernd Posselt" AFFILIATION="PPE-DE">
(DE) Κυρία Πρόεδρε, σήμερα μια ομάδα κούρδων Γιεζίντι διαδήλωσε μπροστά στο Σώμα, και συμμετείχα στη διαδήλωση μαζί με την κ. Uca και άλλους. Αυτή η διαδήλωση, από εκπροσώπους μιας ομάδας που αφενός αποτελεί στόχο της τρομοκρατίας και αφετέρου απειλείται με γενοκτονία, απέδειξε και πάλι πόσο μεγάλες ελπίδες εναποτίθενται στο Σώμα σχετικά με τα θέματα των ανθρωπίνων δικαιωμάτων. Και γι' αυτό είναι σημαντικό να εργαζόμαστε συστηματικά και επίμονα για τα ανθρώπινα δικαιώματα, αποφεύγοντας ορισμένα σφάλματα.
<P>
Το πρώτο μεγάλο σφάλμα είναι η διάκριση μεταξύ μεγάλων και μικρών κρατών ως προς τα ανθρώπινα δικαιώματα, αντιμετωπίζοντας σκληρά τα μικρά κράτη, ενώ υποκύπτουμε μπροστά στα μεγάλα με τα οποία μας συνδέουν σημαντικά οικονομικά και στρατηγικά συμφέροντα. Αυτό το κάνουν πολλές από τις κυβερνήσεις μας όλων των πολιτικών κατευθύνσεων, όμως η παρούσα έκθεση το απέφυγε. Συγκεκριμένα, αναφέρεται με μεγάλο θάρρος στο θέμα της Κίνας και της Ρωσίας. Είμαι ευγνώμων στην κ. Μέρκελ που κατά την πρόσφατη επίσκεψή της στην Κίνα και την επίσκεψή της πριν από λίγο καιρό στη Ρωσία ξεκαθάρισε με πολύ σαφή γλώσσα ότι μπορεί κανείς να ασχολείται με τα συμφέροντά του και παρ' όλα αυτά -ή ακριβώς γι' αυτό- να αναφέρεται ξεκάθαρα στα ανθρώπινα δικαιώματα.
<P>
Το δεύτερο λάθος που δεν πρέπει να κάνουμε είναι το εξής. Ένας αυστριακός συγγραφέας, ο Gerd-Klaus Kaltenbrunner, είχε πει κάποτε πως υπάρχουν δύο ειδών καταπιεσμένες κοινότητες και θύματα, με και χωρίς σεξ-απήλ. Οι πρώτοι βρίσκονται για κάποιο διάστημα στο φως της δημοσιότητας και τους άλλους τους αγνοούμε. Τα ανθρώπινα δικαιώματα πρέπει να ισχύουν για όλους, είτε συγκεντρώνουν προς στιγμήν ιδιαίτερα τη προσοχή της διεθνούς κοινότητας είτε όχι.
<P>
Το τρίτο λάθος που πρέπει να αποφύγουμε -και αυτό είναι επίσης ζωτικής σημασίας- είναι να ασκούμε κομματική πολιτική στο θέμα αυτό. Γι' αυτό λυπάμαι για όσα είπε ο κ. Meijer, τον οποίο κατά τα άλλα εκτιμώ πολύ. Ρωτήστε τον κ. Kelam και τον κ. Landsbergis, που απειλήθηκαν από την καταδίωξη των σοβιετικών, ποιος τους είχε υπερασπιστεί τότε, κατά τη δεκαετία του 1980: η δική μας Ομάδα ή η Ομάδα του κ. Meijer; Παντού υπάρχει ανισορροπία και τάση κατάχρησης των ανθρωπίνων δικαιωμάτων για κομματικούς σκοπούς. Δεν θα πρέπει να ακολουθήσουμε αυτόν τον δρόμο, αλλά τον δρόμο που ακολούθησε η κ. Valenciano στην εξαίρετη έκθεσή της, και να ασκήσουμε με αντικειμενικά κριτήρια και πέρα από τις Ομάδες μια πολιτική για τα ανθρώπινα δικαιώματα αντάξια της μεγάλης παράδοσης του Σώματος σχετικά με τα ανθρώπινα δικαιώματα.
<SPEAKER ID="342" NAME="Katrin Saks" AFFILIATION="PSE">
(ET) Θέλω να ευχαριστήσω την εισηγήτρια για την καλή έκθεση και το υψηλό ομαδικό πνεύμα που επέδειξε. Θέλω να επισημάνω δύο σημεία όσον αφορά τους διαλόγους μας με τρίτες χώρες για τα ανθρώπινα δικαιώματα. Μάλιστα, θα επαναλάβω αυτό που είπε ο προηγούμενος ομιλητής, πιστεύω όμως ότι είναι τόσο σημαντικό που αξίζει να το επαναλάβω.
<P>
Καταρχάς, το σημείο που αφορά τα συγκρουόμενα συμφέροντα και αξίες, πράγμα που και εγώ θεωρώ πολύ σημαντικό. Δεν είναι κρυφό ότι στον αγώνα δρόμου σε έναν παγκοσμιοποιημένο πλανήτη, επιδιώξαμε να προκρίνουμε τα δικά μας συμφέροντα και αξίες. Αν δεν παραπέμπουμε και δεν εγκωμιάζουμε τις δικές μας αξίες, τότε, όπου τα συμφέροντά μας είναι πιεστικά, βαθμιαία θα τις λησμονήσουμε. Επικροτώ την ευελιξία της εισηγήτριας: υποβάλαμε προτάσεις από κοινού για τροπολογίες σε σχέση με τη Ρωσία και την Κεντρική Ασία. Αυτές είναι περιοχές όπου συχνά προτάσσονται τα συμφέροντά μας και όπου οι αξίες μας έχουν μείνει σε δεύτερη μοίρα.
<P>
" Ευρωπαϊκή Ένωση πρέπει να υπενθυμίσει στους εταίρους της τις διεθνείς ρυθμίσεις και τις δεσμεύσεις που έχουν προσυπογράψει. Ως εισηγήτρια του Συμβουλίου της Ευρώπης, θεωρώ βεβαίως ότι για τα μεγάλα κράτη προηγούνται τα συμφέροντα, την ίδια στιγμή όμως δείχνουμε ιδιαίτερη προθυμία να ξεχωρίσουμε τα μικρά κράτη• ωστόσο, τα μέτρα και τα σταθμά πρέπει να είναι ίδια για όλους.
<P>
Δεύτερον, όσον αφορά ένα λιγότερο σημαντικό θέμα, θέλω να αναφερθώ στη συμπεριφορά μας στις σχέσεις μας με τρίτες χώρες και πώς αυτή επηρεάζει και υποστηρίζει τα ανθρώπινα δικαιώματα και τους συναφείς στόχους στις χώρες προέλευσης. Πρέπει να δίνουμε πάντα ελπίδα και όχι το αντίθετο, να τους αποστερούμε δηλαδή την ελπίδα. Καθένα από τα βήματα που κάνουμε για να αντιμετωπίσουμε τις αιτίες των προβλημάτων οι άλλοι το παρατηρούν με μεγάλη προσοχή. Πιστεύω, για παράδειγμα, ότι η στήριξη της Δύσης ήταν σημαντική και αναγκαία για τις βαλτικές χώρες, για τις φιλοδοξίες τους, και θεωρώ καταθλιπτική την πλήρη απουσία αυτής της στήριξης. Σε σχέση με αυτό, επίσης, πρέπει να τονίσουμε στους εταίρους μας ότι πρέπει να συμμορφώνονται με τις υποχρεώσεις τους.
<P>
Τέλος, επαναλαμβάνω ότι αυτή η έκθεση καλύπτει αυτά τα σημεία και ευχαριστώ την εισηγήτρια για μία ακόμη φορά για το υψηλό ομαδικό πνεύμα που επέδειξε.
<SPEAKER ID="343" NAME="Hannu Takkula" AFFILIATION="ALDE">
(FI) Κυρία Πρόεδρε, θέλω καταρχάς να ευχαριστήσω την εισηγήτρια, την Elena Valenciano Martínez-Orozco, για την έξοχη και δεόντως εστιασμένη έκθεσή της. Είναι πολύ σημαντικό αυτό το ευρωπαϊκό φόρουμ, το Ευρωπαϊκό Κοινοβούλιο, να ασχοληθεί με τα ανθρώπινα δικαιώματα. Συμφωνώ πολύ με την εισηγήτρια όταν λέει ότι τα ανθρώπινα δικαιώματα πρέπει να βρίσκονται στο επίκεντρο της εξωτερικής διάστασης της πολιτικής της ΕΕ.
<P>
Όταν μιλάμε για τα ανθρώπινα δικαιώματα, πρέπει να θυμόμαστε ότι δεν πρέπει να αποτελούν απλώς αντικείμενο ρητορικής ή απλά λέξεων που χρησιμοποιούνται σε πολιτικές ομιλίες και σε ειδικές εκδηλώσεις. Πρέπει να αποτελούν κοινό τόπο τόσο εντός της Ευρωπαϊκής Ένωσης όσο και στις σχέσεις μας με άλλες, τρίτες χώρες.
<P>
Τι ακριβώς αντιπροσωπεύουν τα ανθρώπινα δικαιώματα σε όλες τους τις πτυχές; Όπως το αντιλαμβάνομαι εγώ, τα ανθρώπινα δικαιώματα είναι τα αναφαίρετα δικαιώματα που απολαμβάνει ένας άνθρωπος από τη στιγμή που θα γεννηθεί μέχρις ότου πεθάνει, περιλαμβανομένων των δικαιωμάτων των εμβρύων και των ηλικιωμένων. Περιλαμβάνουν τα δικαιώματα των γυναικών, όπως έχει ειπωθεί εδώ, και τα δικαιώματα των παιδιών, περιλαμβάνουν όμως επίσης τα δικαιώματα των ατόμων με αναπηρία, των αρρώστων, των ηλικιωμένων, των πάντων. Πρέπει να θυμούμαστε ότι κάθε ζωή είναι πολύτιμη και μοναδική. Θα έλεγα μάλιστα ότι κάθε ζωή είναι ιερή και κανείς δεν μπορεί να αφαιρέσει τη ζωή ενός ανθρώπου - να του αφαιρέσει τα ανθρώπινα δικαιώματα.
<P>
Αν εμείς εδώ στην Ευρωπαϊκή Ένωση μπορούμε να μοιραστούμε με άλλους την έννοια ότι η ανθρώπινη αξία και τα ανθρώπινα δικαιώματα υπερισχύουν πάντα της αξίας της αγοράς, θα κινούμαστε στη σωστή κατεύθυνση, στον σωστό δρόμο. Δυστυχώς, όμως, φαίνεται ότι πολύ συχνά αφήνουμε την αξία της αγοράς να υποκαταστήσει τα ανθρώπινα δικαιώματα. " Κίνα παρέχει πολλά παραδείγματα αυτού του πράγματος, και αυτά μας είναι πολύ προφανή σήμερα. Επιπλέον, πρέπει τώρα να λάβουμε υπόψη μας την κατάσταση στη Ρωσία, λόγου χάρη. Τι σημαίνουν τα ανθρώπινα δικαιώματα στη Ρωσία; Τα βλέπουμε• γνωρίζουμε ονομαστικά υποθέσεις - Hodorkovski και ούτω καθεξής. Τι πετύχαμε ως ευρωπαϊκή κοινότητα αξιών; Προφανώς, εμείς ως ευρωπαϊκή κοινότητα αξιών και η Ευρωπαϊκή Ένωση πρέπει να εφαρμόζουμε ό,τι επαγγελλόμαστε και να προασπιζόμαστε τα ανθρώπινα δικαιώματα και τις ανθρώπινες αξίες παντού, εντός της Ένωσης, αλλά και στις σχέσεις μας με τρίτες και αναπτυσσόμενες χώρες.
<SPEAKER ID="344" NAME="Francisco José Millán Mon" AFFILIATION="PPE-DE">
(ES) Κυρία Πρόεδρε, στο δεύτερο μισό του εικοστού αιώνα, και ιδιαίτερα τις τελευταίες τρεις δεκαετίες, η δημοκρατία και ο σεβασμός των ανθρωπίνων δικαιωμάτων έχουν επιτελέσει τεράστια πρόοδο, αλλά μένουν ακόμη πολλά να γίνουν.
<P>
Λίγους μήνες πριν στο Βερολίνο, στη δήλωση που εγκρίθηκε για την 50ή επέτειο της υπογραφής της Συνθήκης της Ρώμης, τα θεσμικά όργανα της ΕΕ εξέφρασαν επίσημα την επιθυμία τους να προάγουν την ελευθερία και τη δημοκρατία στον κόσμο.
<P>
Σε αυτήν την πολιτική πρέπει να εργαστούμε ανοιχτά επί της αρχής ότι ο σεβασμός των ανθρωπίνων δικαιωμάτων επηρεάζει το σύνολο της διεθνούς κοινότητας και ότι αυτά τα δικαιώματα είναι παγκόσμια. Αυτές οι δύο ιδέες εκφράζονται ρητά στο τελικό κείμενο που εγκρίθηκε στη Διάσκεψη Κορυφής της Νέας Υόρκης το 2005.
<P>
" θεωρία ότι υπάρχουν περιοχές στον κόσμο οι οποίες, για τον έναν ή τον άλλο λόγο, εξαιρούνται από την τήρηση των ανθρωπίνων δικαιωμάτων, δηλαδή η θεωρία ότι υπάρχουν καθεστώτα από τα οποία δεν μπορούμε να απαιτήσουμε τον σεβασμό των ελευθεριών, δεν είναι αποδεκτή.
<P>
Θέλω να υπενθυμίσω εδώ τα εξαιρετικά δοκίμια της βραβευμένης με το βραβείο Νόμπελ Amartya Sen σχετικά με τις παγκόσμιες ρίζες της δημοκρατίας και τη δημοκρατία ως οικουμενική αξία. Συνοπτικά, η προαγωγή των ανθρωπίνων δικαιωμάτων πρέπει να διαδραματίζει πολύ σημαντικό ρόλο στις σχέσεις της ΕΕ με όλες τις τρίτες χώρες.
<P>
Ένα από τα μέσα για τον σκοπό αυτόν είναι ο διάλογος, γι' αυτόν τον λόγο πιστεύω ότι θα ήταν καλό να εκπονηθεί μια έκθεση που συμβάλει στην οργάνωση και συστηματοποίηση των διαλόγων σχετικά με τα ανθρώπινα δικαιώματα που διεξάγει η Ευρωπαϊκή Ένωση με άλλες χώρες.
<P>
Χαιρετίζω το γεγονός ότι η παράγραφος 31 της έκθεσης καλεί το Συμβούλιο να διασφαλίσει ότι η έναρξη ή η αναστολή ενός διαλόγου συμμορφώνεται με ορισμένα σαφή κριτήρια και απαιτεί προηγούμενη εκτίμηση των επιπτώσεων. Συμφωνώ επίσης ότι ο διάλογος δεν πρέπει να είναι αυτοσκοπός.
<P>
Θέλω να τελειώσω μιλώντας εν συντομία για την Κούβα, η οποία δεν αναφέρεται στην έκθεση, και όπου, δυστυχώς, τα ανθρώπινα δικαιώματα και οι βασικές ελευθερίες εξακολουθούν να μην γίνονται σεβαστά. Ωστόσο, το Συμβούλιο αποφάσισε πρόσφατα να προτείνει την έναρξη ενός συνολικού διαλόγου με την Κούβα που θα συμπεριλαμβάνει αυτά τα δικαιώματα.
<P>
Είναι ευρέως γνωστό ότι η θέση της πλειοψηφίας του Κοινοβουλίου είναι ότι δεν συμφωνεί με την κάπως άστατη πολιτική που ακολουθεί το Συμβούλιο τα τελευταία τρία χρόνια όσον αφορά το καθεστώς Κάστρο. Κατά την άποψή μας, προτεραιότητα πριν από οποιαδήποτε άλλη πρωτοβουλία πρέπει να είναι η σθεναρή επιμονή για την απελευθέρωση των πολιτικών κρατουμένων.
<SPEAKER ID="345" NAME="Ana Maria Gomes" AFFILIATION="PSE">
(PT) Συγχαρητήρια στη συνάδελφό μου, την κ. Valenciano, για τη σημαντική της έκθεση με την οποία γίνονται συγκεκριμένες προτάσεις για την εμπλοκή του Ευρωπαϊκού Κοινοβουλίου στους πολιτικούς διαλόγους για τα ανθρώπινα δικαιώματα τους οποίους διεξάγουν το Συμβούλιο και η Επιτροπή.
<P>
Το ζήτημα δεν αφορά απλώς την προσπάθεια ενίσχυσης της ΕΕ ως παγκόσμιου παράγοντα σε διοργανικό επίπεδο. Το ζήτημα αφορά την προσπάθεια να αντλήσουμε όφελος από την προστιθέμενη αξία που μπορεί να κομίσει η συμμετοχή του Ευρωπαϊκού Κοινοβουλίου στην ουσία αυτών των διαλόγων και στα πρακτικά αποτελέσματα που συνεισφέρουν αυτοί σε έναν τομέα όπου η αναισθησία και η ατολμία διαφόρων ευρωπαϊκών κυβερνήσεων και οργάνων έρχεται σε άστοχη αντιδιαστολή με τη δέσμευση και την ιστορική ηγεσία του Ευρωπαϊκού Κοινοβουλίου, του οργάνου που εκπροσωπεί τη φωνή των πολιτών της Ευρώπης.
<P>
Οφείλουμε να παραδεχθούμε ότι υπάρχουν πολλά κρούσματα ασυνέπειας, που υπονομεύουν την αξιοπιστία της Ευρώπης. Σήμερα κιόλας το πρωί, στη συζήτηση για την τρομοκρατία, άσκησα κριτική στη συνεργασία των ευρωπαϊκών κυβερνήσεων με την κυβέρνηση Μπους στο πρόγραμμα εμπορίου βασανιστηρίων.
<P>
Ωστόσο, ας εξετάσουμε και την ευρωπαϊκή αναπτυξιακή πολιτική, που υποτίθεται ότι προάγει τη χρηστή διακυβέρνηση και, επομένως, τα ανθρώπινα δικαιώματα. " σημερινή πορτογαλική Προεδρία στοχεύει μάλιστα στην ενίσχυση των ευρωπαϊκών σχέσεων με την Αφρική σε αυτό το πλαίσιο. Γιατί η Επιτροπή και το Συμβούλιο παραλείπουν να κάνουν έστω και την πιο βασική χρήση των μέσων που έχουν ήδη στη διάθεσή τους, όπως είναι η Συμφωνία του Κοτονού, όπου περιλαμβάνονται ειδικά άρθρα για το θέμα των ανθρωπίνων δικαιωμάτων;
<P>
Είναι ήδη σαφές σήμερα στα 77 εκατομμύρια Αιθίοπες και στα πολλά εκατομμύρια Αφρικανών ότι η ΕΕ δεν παίρνει στα σοβαρά τη Συμφωνία του Κοτονού. Τριάντα οκτώ εκλεγμένοι βουλευτές, δημοσιογράφοι και ακτιβιστές που είχαν φυλακιστεί στην Αιθιοπία μετά τις εκλογές του 2005, τις οποίες παρακολούθησε η αποστολή της Ευρωπαϊκής Ένωσης, αποφυλακίστηκαν πρόσφατα χάρη στην επανειλημμένη πίεση που άσκησε το Ευρωπαϊκό Κοινοβούλιο και παρά την ακατανόητη σιωπή του Συμβουλίου.
<P>
Άλλοι, ωστόσο, παραμένουν φυλακισμένοι, όπως οι Netsanet Demissie και Daniel Bekele. Θα καταφέρουν, άραγε, ποτέ να πιστέψουν στη Συμφωνία του Κοτονού και στην ΕΕ; Αυτά είναι παραδείγματα παράλειψης ενεργειών ή ακόμα και εμετικής χαμερπούς συμπεριφοράς από πλευράς των εκπροσώπων της ΕΕ που αφθονούν σε ολόκληρο τον κόσμο -από την Αντίς Αμπέμπα μέχρι το Πεκίνο, από τη Μόσχα μέχρι την Τεχεράνη και την Αβάνα.
<P>
Ας ελπίσουμε να αποδειχθούν αβάσιμες οι αναφορές για κάποιο μέλος της Ευρωπαϊκής Επιτροπής που φέρεται να ζήτησε πρόσφατα συγνώμη από την κυβέρνηση του Σουδάν για να αποτρέψει την απέλαση τοπικών αντιπροσώπων της Επιτροπής .
<SPEAKER ID="346" NAME="Anna Ibrisagic" AFFILIATION="PPE-DE">
(SV) Κυρία Πρόεδρε, σε έναν κόσμο όπου η δημοκρατία και τα ανθρώπινα δικαιώματα δεν είναι πάντα προφανή -για ορισμένους γείτονές μας και ενίοτε για ορισμένα κράτη που, αν και δεν είναι μέλη της ΕΕ, εξακολουθούν να είναι κομμάτι της Ευρώπης μας- οι σχέσεις της ΕΕ με τον γύρω κόσμο διαλαμβάνουν ακόμα μεγαλύτερη σημασία. Κάθε τέτοια σχέση, είτε υπό τη μορφή συνάντησης, είτε διαλόγου, είτε συμφωνίας, είναι μια ευκαιρία να επιβεβαιώσουμε τις αξίες μας και να προβάλουμε απαιτήσεις σε κράτη που ακόμα δεν συμπεριφέρονται όπως αρμόζει στην έννοια των λέξεων ανθρωπότητα, ανθρώπινα δικαιώματα και δημοκρατία.
<P>
" έκθεση που εξετάζουμε σήμερα είναι καλή κατά βάση. Αντανακλά ορισμένες από τις δυσκολίες που εγείρονται όταν καταπιανόμαστε με διαφορετικές φραστικές διατυπώσεις και προσεγγίσεις σε σχέση με τα ανθρώπινα δικαιώματα, εξακολουθώ όμως να πιστεύω ότι θα έπρεπε να υιοθετεί πιο κριτική στάση σε ό,τι αφορά τη συμπεριφορά μας έναντι της Κίνας ή της Ρωσίας, για παράδειγμα. Είναι καθήκον μας να ασκούμε κριτική σε χώρες που δεν σέβονται τα ανθρώπινα δικαιώματα και που δεν είναι δημοκρατικές, είναι όμως απολύτως βασικό να ασκούμε κριτική σε χώρες που πιστεύουν ότι είναι δημοκρατίες - όχι μόνο χάριν της δικής μας αξιοπιστίας, αλλά και για το καλό όλων των ανθρώπων που ζουν σε αυτές τις χώρες και δεν έχουν καν την ευκαιρία να εκφράσουν την κριτική τους.
<P>
" δημοκρατία και τα ανθρώπινα δικαιώματα στην ΕΕ είναι δεδομένα, γι' αυτό πιστεύουμε ενίοτε ότι υπήρχαν ανέκαθεν, ότι υπάρχουν τώρα και ότι θα υπάρχουν πάντα. Όσοι, όμως, γεννηθήκαμε σε καιρό δικτατορίας γνωρίζουμε ότι πρέπει να αγωνιζόμαστε καθημερινά για τη δημοκρατία και τα ανθρώπινα δικαιώματα. Δεν αρκεί να λέμε ότι επιτελείται έργο για τα ανθρώπινα δικαιώματα και ότι τα πράγματα βελτιώνονται. Μένουν ακόμα πολλά να γίνουν, όπως λέμε πολύ συχνά. Στους διαλόγους μας πρέπει να είμαστε πολύ πιο σαφείς και πολύ πιο συγκεκριμένη, τόσο σε σχέση με την κριτική που ασκούμε όσο και σε σχέση με τα αιτήματα που διατυπώνουμε, και πρέπει να αρχίσουμε να λέμε τα πράγματα με το όνομά τους, αν θέλουμε να κληροδοτήσουμε έναν καλύτερο κόσμο στα παιδιά μας.
<SPEAKER ID="347" NAME="Pierre Schapira" AFFILIATION="PSE">
(FR) Κυρία Πρόεδρε, αυτήν την προχωρημένη ώρα, ήδη ειπώθηκαν πολλά, θέλω όμως πραγματικά να ευχαριστήσω την κ. Valenciano γι' αυτήν την έκθεση. Σηματοδοτεί ένα σημαντικό βήμα για να καταστεί διαφανέστερη και αποτελεσματικότερη η ευρωπαϊκή αναπτυξιακή πολιτική σε ό,τι αφορά τα ανθρώπινα δικαιώματα.
<P>
Δράττομαι, επίσης, της ευκαιρίας που μου παρέχεται με αυτήν τη συζήτηση να ζητήσω από τους εκπροσώπους του Συμβουλίου και της Επιτροπής καλύτερη διοργανική συνεργασία. Είναι, όντως, βασικό να θεσπιστεί διάλογος μεταξύ του Συμβουλίου, της Επιτροπής και του Κοινοβουλίου, ούτως ώστε η δράση που αναλαμβάνεται στον τομέα των ανθρωπίνων δικαιωμάτων να συντονιστεί καλύτερα και να αποφευχθεί το ενδεχόμενο η αντίφαση και επικάλυψη ενεργειών να επισκιάσει το μήνυμα που εκπέμπεται στον έξω κόσμο.
<P>
Πρόκειται, δυστυχώς, για ένα θέμα που βρίσκεται συνεχώς στις ειδήσεις. Για να αναφερθώ σε ένα συγκεκριμένο παράδειγμα, αυτό της Βιρμανίας, οι εξωτερικοί παρατηρητές δεν μπορούν να αποκρυπτογραφήσουν την πολιτική μας έναντι της χώρας. Τα μέλη της ΕΕ δεσμεύτηκαν να υιοθετήσουν κοινή θέση υπέρ της εθνικής συμφιλίωσης, της δημοκρατίας και των ανθρωπίνων δικαιωμάτων, στην πράξη όμως τα κράτη μέλη της ΕΕ διαφωνούν, συγκροτώντας μια ανίσχυρη και αναποτελεσματική στάση, που δεν ασκεί καμία επίδραση στο καθεστώς της Βιρμανίας.
<P>
Από πολιτική σκοπιά, η Ευρωπαϊκή Ένωση δεν έχει σαφή στρατηγική. Επικεντρωνόμαστε μόνο στην ανθρωπιστική βοήθεια, που προφανώς είναι ουσιαστική, αλλά δεν αρκεί. Δεν έχουμε λάβει θέση αναφορικά με το πώς το Συμβούλιο Ασφαλείας του Ο"Ε πρέπει να αντιμετωπίσει την κατάσταση στη Βιρμανία, καθώς δεν υποστηρίξαμε κάποιο ψήφισμα. Επιπλέον, η Επιτροπή μείωσε το ύψος των επιδοτήσεων για έργα που στοχεύουν στην προώθηση των ανθρωπίνων δικαιωμάτων και της δημοκρατίας στη Βιρμανία. Εν ολίγοις, η Ευρωπαϊκή Ένωση δεν χρησιμοποίησε με θετικό και αποτελεσματικό τρόπο την επιρροή της για την προαγωγή και τη στήριξη της δημοκρατίας και των ανθρωπίνων δικαιωμάτων σε αυτήν τη χώρα.
<P>
Το αποδεικνύει η πρόσφατη αποτυχία της έκκλησής μας για την απελευθέρωση της βιρμανής βραβευμένης με το Νόμπελ Ειρήνης Aung San Suu Kyi. Και όμως, το Ευρωπαϊκό Κοινοβούλιο της απένειμε το Βραβείο Ζαχάρωφ το 1990. Αυτό το παράδειγμα είναι απολύτως ενδεικτικό του γεγονότος ότι τα τρία θεσμικά όργανά μας πρέπει να ενεργούν από κοινού για να παρουσιάζουν μια συνεκτική, εύληπτη πολιτική προάσπισης των ανθρωπίνων δικαιωμάτων.
<SPEAKER ID="348" NAME="Luís Queiró" AFFILIATION="PPE-DE">
(PT) Κυρία Πρόεδρε, κυρίες και κύριοι, η έκθεση για την οποία συζητάμε σήμερα χρήζει της υποστήριξής μας, κατά πρώτον διότι εξετάζει με πολύ ενδελεχή και αναλυτικό τρόπο ένα θέμα το οποίο συνδέεται στενά με την εξωτερική διάσταση της Ευρωπαϊκής Ένωσης και θέλω, επομένως, να συγχαρώ την εισηγήτρια.
<P>
Το χειρότερο που μπορεί να συμβεί σε σχέση με τη δέσμευση της Ευρωπαϊκής Ένωσης για την παγκόσμια προαγωγή των θεμελιωδών ανθρωπίνων δικαιωμάτων θα ήταν να καταστεί ένα μεμονωμένο ζήτημα, το οποίο θα αντιμετωπίζεται ξεχωριστά. " εναλλακτική λύση, η σωστή επιλογή, πιστεύω, είναι να θεωρήσουμε την προαγωγή των ανθρωπίνων δικαιωμάτων τόσο ως ηθική επιταγή, για αυτονόητους λόγους, όσο και προς το συμφέρον της ΕΕ, στον βαθμό που η αστάθεια, οι μεταναστευτικές ροές και οι πολιτικές και στρατιωτικές εντάσεις, που συνδέονται με τις παραβιάσεις των ανθρωπίνων δικαιωμάτων, προκαλούν κρίσεις που κάνουν τον κόσμο ακόμα πιο επικίνδυνο μέρος.
<P>
Συνεπώς, συμφωνώ με το θεμελιώδες ερώτημα, πρέπει όμως να εξετάσουμε το ζήτημα της μεθόδου. Αν επιδίωξη της ΕΕ είναι να διατηρεί σχέσεις μόνο με τις χώρες που σέβονται τα ανθρώπινα δικαιώματα, αυτά που προασπιζόμαστε, τότε οι σταθερές μας σχέσεις θα περιορίζονταν με λίγες μόνο χώρες. Αντιστρόφως, αν η Ευρωπαϊκή Ένωση επεδίωκε πάντα να προκρίνει τον πραγματισμό των οικονομικών, ενεργειακών, γεωστρατηγικών και άλλων συμφερόντων, θα ανακάλυπτε σύντομα ότι, αντί να προασπίζεται τα άμεσα πλεονεκτήματα, στην πραγματικότητα εκκόλαπτε μεγαλύτερους κινδύνους για το μέλλον.
<P>
Αυτό στο οποίο πρέπει να ευελπιστούμε είναι μια συνεκτική στρατηγική της ΕΕ, που θα περιλαμβάνει την απτή και μετρήσιμη προαγωγή των ανθρωπίνων δικαιωμάτων στην ημερήσια διάταξη της εξωτερικής της πολιτικής. Δεν είναι επιλογή να διατίθενται κονδύλια από τον προϋπολογισμό χωρίς να αξιολογείται το αποτέλεσμα της εφαρμογής τους ή να αρεσκόμαστε σε φραστική υποστήριξη προτάσεων που ουδέποτε πραγματοποιούνται.
<P>
Σε σχέση με αυτό, η επόμενη Σύνοδος Κορυφής ΕΕ-Αφρικής είναι μια ευκαιρία που δεν πρέπει να χαθεί. Αν θέλουμε να βοηθήσουμε την Αφρική και τους Αφρικανούς -και όντως το θέλουμε- πρέπει να είμαστε γενναιόδωροι και απαιτητικοί στον ίδιο βαθμό. Δεν τρέφουμε, όπως είπα, αυταπάτες ότι μπορούμε να σφυρηλατήσουμε σχέσεις αποκλειστικά με χώρες που σέβονται τις θεμελιώδεις αξίες, πρέπει όμως να διατηρήσουμε την πεποίθηση ότι η ατζέντα για τα ανθρώπινα δικαιώματα είναι σκέλος της πολιτικής μας για τις σχέσεις μας με αυτές τις τρίτες χώρες. Ειδάλλως, θα πρέπει να υποκύψουμε στην ισχύ του όποιου δικτάτορα και να δώσουμε το μήνυμα όχι της καλής μας θέλησης αλλά της έλλειψης πολιτικής μας ικανότητας και διαπραγματευτικής ισχύος.
<P>
Ένας καλύτερος κόσμος, κυρία Πρόεδρε, είναι ένας ασφαλέστερος κόσμος και η Ευρώπη δεν μπορεί να συγχέει την ήπια δύναμη της διπλωματίας της με τη φαντασιακή ισχύ, ή χειρότερο ακόμη, με την παντελή έλλειψη ισχύος.
<SPEAKER ID="349" NAME="Csaba Sándor Tabajdi" AFFILIATION="PSE">
(HU) Συγχαίρω θερμά την κ. Valenciano για την έξοχη έκθεσή της• παρουσίασε ορισμένες πολύ σημαντικές προτάσεις. Την ίδια στιγμή, θέλω να επισημάνω αρκετά κενά, που δεν οφείλονται σε αυτήν, αλλά εκφράζουν το έλλειμμα στρατηγικής σκέψης του Ευρωπαϊκού Κοινοβουλίου και της Ευρωπαϊκής Ένωσης.
<P>
Για να πάρω το παράδειγμα της Κίνας, ορθώς διαμαρτυρόμαστε κατά της παραβίασης των ανθρωπίνων δικαιωμάτων ή κατά του περιορισμού της ελευθερίας της θρησκείας, ποτέ όμως δεν αναφέρουμε τα 700 εκατομμύρια ανθρώπους που ζουν σε χωριά, που δεν διαθέτουν ούτε κοινωνική ασφάλιση, ούτε σύνταξη. Θέλω να ρωτήσω: αυτό δεν είναι σημαντικό ανθρώπινο δικαίωμα; Θα προχωρήσω περισσότερο. Σε ολόκληρη την έκθεση, δεν γίνεται η παραμικρή αναφορά στο ζήτημα των εθνικών μειονοτήτων της Κίνας.
<P>
" Ευρωπαϊκή Ένωση πρέπει, επιτέλους, να βγει από τον λήθαργό της και να συνειδητοποιήσει ότι, είτε στα δυτικά Βαλκάνια είτε οπουδήποτε αλλού στον κόσμο, αν θέλει σταθερότητα, τότε πρέπει να είναι έντιμη στους χειρισμούς της όσον αφορά το θέμα των μειονοτήτων και εθνικών μειονοτήτων. Το Ευρωπαϊκό Κοινοβούλιο πρέπει να παρακολουθήσει αρκετά σεμινάρια στο κτίριο του Συμβουλίου της Ευρώπης για να μάθει επιτέλους ότι τα ανθρώπινα δικαιώματα και τα δικαιώματα των μειονοτήτων είναι δυο εντελώς διαφορετικά ζητήματα!
<P>
Είναι απαράδεκτο ότι σε ολόκληρη την έκθεση δεν γίνεται η παραμικρή αναφορά στο ζήτημα των εθνικών μειονοτήτων και η παραμικρή αναφορά στο ζήτημα των μειονοτήτων των μεταναστών ή των δυτικοευρωπαϊκών μειονοτήτων μεταναστών• μόλις σήμερα, εδώ στο Σώμα, είπα ότι στη Γαλλία, στη Μεγάλη Βρετανία και στις Κάτω Χώρες η ενσωμάτωση νέων μειονοτήτων βρίσκεται σε κρίση. Επομένως, αν το Ευρωπαϊκό Κοινοβούλιο και η Ευρωπαϊκή Ένωση δεν αλλάξουν την προσέγγισή τους, δεν θα μπορέσουν να διαχειριστούν τα διεθνή προβλήματα και τις διεθνείς συγκρούσεις και δεν θα διαθέτουν το ηθικό κύρος να νομιμοποιούνται να κρίνουν την Κίνα• πρέπει πρώτα να τακτοποιήσουμε τα του οίκου μας, με τα δικά μας άλυτα μειονοτικά ζητήματα, εδώ στην Ευρώπη.
<SPEAKER ID="350" NAME="Tunne Kelam" AFFILIATION="PPE-DE">
(EN) Κυρία Πρόεδρε, δεν υπάρχει αρκετή συνέπεια στους διαλόγους της ΕΕ με τρίτες χώρες και αυτή η κατάσταση μπορεί να υπονομεύσει την ίδια την αξιοπιστία της πολιτικής της ΕΕ για τα ανθρώπινα δικαιώματα. Αυτά είναι δύο συμπεράσματα της εν λόγω έκθεσης.
<P>
Συνεπώς, το μήνυμά μας προς την Επιτροπή και το Συμβούλιο είναι πολύ σαφές: τα θέματα των ανθρωπίνων δικαιωμάτων θα πρέπει να αναβαθμιστούν σε πρακτική χάραξη πολιτικής. Με άλλα λόγια, δεν θα πρέπει να εξαρτώνται από στρατηγικά η γεωπολιτικά συμφέροντα.
<P>
" μεγαλύτερη πρόκληση παραμένει η εφαρμογή αυτών των ευγενών στόχων στις υπάρχουσες σχέσεις μας. Υπάρχει σαφής σύγκρουση συμφερόντων και απόψεων στις σχέσεις της ΕΕ με τη δικτατορία του Καζακστάν. Στην περίπτωση της Κίνας και της Ρωσίας, εκφράζοντας τον σωστό προβληματισμό σχετικά την εκεί κατάσταση, θα πρέπει επίσης να αναρωτηθούμε εάν οι διάλογοι με τον τρόπο που διεξήχθησαν μέχρι σήμερα βελτίωσαν πραγματικά την κατάσταση.
<P>
Επίσης, μιλώντας για τη Ρωσία, η χώρα αυτή πρέπει να σταματήσει να ισχυρίζεται ότι η εταιρική σχέση ΕΕ-Ρωσίας βασίζεται σε κοινές αξίες. Στην παρούσα κατάσταση, αυτό ακούγεται μάλλον ειρωνικό. Πρέπει να δούμε τα πράγματα ως έχουν, καθώς η Ρωσία του Πούτιν βρίσκεται ίσως στο ίδιο σημείο με τη Γερμανία του Χίτλερ στα μέσα της δεκαετίας του 1930.
<P>
Το να μην αντιμετωπίζουμε αυτήν την πραγματικότητα με όλη τη δύναμη και την εξουσία της ΕΕ μας καθιστά συνυπεύθυνους για τη βάναυση παραβίαση των ανθρωπίνων δικαιωμάτων στη Ρωσία.
<P>
Ταυτόχρονα, ο κ. Σρέντερ κάλεσε την ΕΕ να μην επιφορτίσει τη Ρωσία με υπερβολικές απαιτήσεις όσον αφορά τα ανθρώπινα δικαιώματα και τη δημοκρατία εκεί. Δυστυχώς, είναι γεγονός ότι η ΕΕ εξακολουθεί να μην έχει πραγματική δύναμη όταν προσπαθεί, με τις καλύτερες προθέσεις, να εξισορροπήσει τα ανθρώπινα δικαιώματα και τα οικονομικά και στρατηγικά της συμφέροντα.
<SPEAKER ID="351" NAME="Justas Vincas Paleckis" AFFILIATION="PSE">
(LT) Ποτέ δεν μπορεί να θεωρηθεί υπέρμετρη η ενασχόληση με τον διάλογο για τα ανθρώπινα δικαιώματα και, συνεπώς, θέλω να συγχαρώ έναν ομιλητή που παρουσίασε πολλές προτάσεις και εκτιμήσεις. Το Ευρωπαϊκό Κοινοβούλιο θέλει και μπορεί να συμμετάσχει ενεργότερα στον διάλογο του Συμβουλίου και της Επιτροπής με τρίτες χώρες για το θέμα των ανθρωπίνων δικαιωμάτων, διότι έχει το αναγκαίο δυναμικό και εμπειρία. " δημιουργικότητα και η ανεξαρτησία των βουλευτών του ΕΚ μπορούν να συνεπικουρήσουν τον πραγματισμό της Επιτροπής και του Συμβουλίου. Πρέπει να μιλήσουμε σε ακόμα υψηλότερους τόνους για την κατάσταση των προασπιστών των ανθρωπίνων δικαιωμάτων και του περιβάλλοντος στο οποίο εργάζονται, καθώς και για τα οικονομικά, κοινωνικά και οικολογικά ανθρώπινα δικαιώματα. Μολονότι οι σχέσεις μεταξύ ΕΕ και "νωμένων Πολιτειών επισκιάζονται από τον πόλεμο του Ιράκ και το Γκουαντάναμο, είναι υγιείς λόγω των κοινών μας αξιών. " ΕΕ και η Ρωσία συνδέονται με αγωγούς φυσικού αερίου και πετρελαίου, ο διάλογος όμως για τα ανθρώπινα δικαιώματα στη Ρωσία δεν μπορεί να μετριαστεί εν ονόματι ενεργειακών πόρων και εμπορικών συμφερόντων. Αυτή η τεράστια και σημαντική χώρα είναι σε αναζήτηση μιας εθνικής ιδέας και μιας ειδικής πορείας. Εδώ μπορώ να αναφέρω ένα σχόλιο που ακούστηκε στη Μόσχα: κατά το παρελθόν, πιστεύαμε εσφαλμένα ότι ακολουθούσαμε σωστή πορεία στη Ρωσία• τώρα, πιστεύουμε εσφαλμένα ότι ακολουθούμε ειδική πορεία. Κανείς δεν κατακρίνει το δικαίωμα της Ρωσίας να ακολουθήσει μια ειδική πορεία, αν η πλειονότητα των πολιτών το επιθυμεί. Είναι άλλο πράγμα, όμως, αν αυτό συνοδεύεται από περιορισμούς της ελευθερίας της έκφρασης και του Τύπου και των δραστηριοτήτων των ΜΚΟ ή από εξαιρέσεις σε ό,τι αφορά ορισμένα κόμματα. Δεν επιδιώκεται διάλογος για τα ανθρώπινα δικαιώματα με τη Λευκορωσία• ωστόσο, πιστεύω ότι όχι μόνο οι προασπιστές των ανθρωπίνων δικαιωμάτων σε αυτήν τη χώρα, αλλά και η ΕΕ ενδιαφέρονται γι' αυτό. Ο λόγος για τον οποίο ασκούμε έντονη κριτική στη Λευκορωσία ισχύει και για ορισμένες χώρες της Κεντρικής Ασίας και του Νότιου Καυκάσου, που συμμετέχουν ακόμα και στην ευρωπαϊκή πολιτική γειτονίας. Ωστόσο, οι μεγαλύτερες απώλειες και η οσμή του πετρελαίου και του φυσικού αερίου δεν πρέπει να αμβλύνουν συμπεριφορές έναντι της παραβίασης των ανθρωπίνων δικαιωμάτων.
<SPEAKER ID="352" NAME="Geoffrey Van Orden" AFFILIATION="PPE-DE">
(EN) Κυρία Πρόεδρε, πρέπει να πω ότι η ολοκλήρωση αυτής της έκθεσης δεν ήταν εύκολη. Ήταν υπερβολικά μακρά και επαναλαμβανόμενη, αλλά ασχολείται με ένα σημαντικό θέμα.
<P>
Είμαι πιστός υπερασπιστής των πραγματικών ανθρωπίνων δικαιωμάτων. Όμως, πρέπει να ομολογήσω ότι δυσκολεύομαι με το εύρος της σκέψης να καλυφθεί κάθε κατανοητή πτυχή της ανθρώπινης δραστηριότητας: κοινωνικά, περιβαλλοντικά, οικονομικά και πολιτιστικά δικαιώματα, για να αναφέρω μόνο ορισμένα στα οποία γίνεται επανειλημμένως αναφορά.
<P>
Παρόλα αυτά, η καταπάτηση των ανθρωπίνων δικαιωμάτων σε ολόκληρο τον κόσμο δεν κέντρισε ποτέ τόσο πολύ την προσοχή όσο σήμερα, αλλά παραδόξως αυτό δεν έχει οδηγήσει σε αλλαγές προς το καλύτερο σε πολλές χώρες όπου σημειώνονται οι χειρότερες παραβιάσεις. " ΕΕ πρέπει να διαδραματίσει σημαντικό ρόλο στην προώθηση του κράτους δικαίου και του σεβασμού των ανθρωπίνων δικαιωμάτων, αλλά η συνήθειά της να αψηφάει τους κανόνες της δεν ενθαρρύνει τις μεταρρυθμίσεις στα χειρότερα καθεστώτα. Σε αυτό το σημείο έχω κυρίως κατά νου τη Ζιμπάμπουε και τη Βιρμανία, σε σχέση με τις οποίες η απαγόρευση ταξιδίου και οι στοχευμένες κυρώσεις της ΕΕ αγνοούνται επανειλημμένα με ψευδείς δικαιολογίες. Και αναρωτιόμαστε γιατί τα μέτρα μας είναι αναποτελεσματικά και οι τύραννοι γελάνε μαζί μας!
<P>
Πολλές αφρικανικές χώρες δεν έχουν ανταποκριθεί στις υποχρεώσεις τους για χρηστή διακυβέρνηση. Αυτό δεν αποτελεί έκπληξη, όταν δεν υπάρχει ισχυρό μήνυμα επ' αυτού από τους συνομιλητές της ΕΕ.
<P>
Εδώ και χρόνια προσπαθούμε να πείσουμε και άλλες αφρικανικές χώρες να συνεργαστούν μαζί μας για την επίτευξη βελτιώσεων στη Ζιμπάμπουε, αλλά μάταια. Εν τω μεταξύ, η χώρα αυτή βυθίζεται στο οικονομικό χάος και εκατομμύρια κατοίκων της λιμοκτονούν και είναι άποροι υπό την αλαζονική δικτατορία του Μουγκάμπε.
<P>
Φαίνεται ότι τώρα είναι πιθανόν η ΕΕ να παραβεί και πάλι τους κανόνες της και να προσκαλέσει τον Μουγκάμπε ή άλλους απαγορευμένους υπουργούς της Ζιμπάμπουε στη διάσκεψη κορυφής ΕΕ-Αφρικής που θα διεξαχθεί τον Δεκέμβριο στη Λισαβόνα.
<P>
Απηύθυνα επιστολή στον Πρωθυπουργό της Πορτογαλίας σχετικά με αυτό στις 3 Ιουλίου. Δεν έχω ακόμη λάβει κάποια απάντηση. Καθώς το Συμβούλιο δεν βρίσκεται εδώ αυτήν τη στιγμή, ίσως η Προεδρία θα μπορούσε να ανακαλύψει τι προτίθεται να πράξει επί του θέματος. Πληροφορήθηκα εχθές από μια αναφορά ότι η κ. Ferrero-Waldner, η Επίτροπος Εξωτερικών Σχέσεων, δήλωσε ότι ίσως προσκαλέσουν τον υπουργό Εξωτερικών αντί του Μουγκάμπε! Λοιπόν, και αυτός είναι απαγορευμένος· είναι το νούμερο 83 στον κατάλογο των απαγορευμένων. Θα μπορούσαμε, λοιπόν, να πληροφορηθούμε τι πρόκειται να συμβεί επί του θέματος;
<SPEAKER ID="353" NAME="Gabriela Creţu" AFFILIATION="PSE">
(RO) Κύριε Πρόεδρε, αγαπητοί συνάδελφοι, το να λέμε ότι τα δικαιώματα των γυναικών είναι αναπόσπαστο τμήμα των ανθρωπίνων δικαιωμάτων μπορεί να θεωρηθεί ταυτολογία διότι είναι εγγενή. " πραγματικότητα, όμως, δείχνει ότι αγνοούνται απερίφραστα. Πρόσφατα καταγράψαμε τις καθυστερήσεις στην επίτευξη των Αναπτυξιακών Στόχων της Χιλιετίας, όπου οι γυναίκες αποτελούν ομάδα-στόχο, αλλά και ουσιαστικό παράγοντα για την επιτάχυνση της διαδικασίας.
<P>
Στην έξοχη έκθεση της κ. Elena Valenciano, ζητείται από την Επιτροπή και το Συμβούλιο να συνεκτιμήσουν τη διάσταση του φύλου στον διάλογο με τις χώρες εταίρους. Ωστόσο, σε έναν διάλογο υπάρχουν τουλάχιστον δύο μέρη που συνδιαλέγονται και εμείς εκπροσωπούμε το ένα εξ αυτών. Πιστεύουμε ότι η αποτελεσματικότητα των μέτρων για την προώθηση και την προάσπιση των δικαιωμάτων των γυναικών, καθώς και ο έλεγχος της εφαρμογής τους εξαρτάται επίσης από τα ευρωπαϊκά κόμματα, τα θεσμικά όργανα και την ευαισθησία των κυβερνήσεών μας σε σχέση με τα θέματα του φύλου. Επηρεάζεται από την επίτευξη των δικών τους στόχων, που ορίζονται στον οδικό χάρτη για την ισότητα των φύλων.
<P>
Δεν χρειάζεται να εφεύρουμε εξεζητημένους δείκτες για να διαπιστώσουμε ότι στην Ευρωπαϊκή Ένωση υπάρχουν κυβερνήσεις όπου δεν υπάρχει ούτε μία γυναίκα ή άλλες που υπερασπίζονται άκριτα παραδόσεις και πρακτικές που παραβιάζουν τα δικαιώματα των γυναικών. Γνωρίζουμε όλοι ότι η απόφαση για την έναρξη διαλόγου για τα ανθρώπινα δικαιώματα λαμβάνεται με βάση αρκετά κριτήρια που θεσπίζονται από το Συμβούλιο, όταν ορισμένες καταστάσεις θεωρούνται ανησυχητικές στη χώρα εταίρο.
<P>
Ακόμη και στην αισιόδοξη περίπτωση που όλα τα μέλη του Συμβουλίου υποστηρίζουν τα δικαιώματα των γυναικών, αναρωτιέμαι τι είδους παράδειγμα δίνουμε σε μια χώρα από την οποία ζητούνται μέτρα για την αντιπροσώπευση στις πολιτικές δομές. Δυστυχώς, η παρατήρηση ισχύει επίσης για το Ευρωπαϊκό Κοινοβούλιο, όπου υπάρχει μια μεγάλη επιφύλαξη για να συμπεριληφθεί η διάσταση του φύλου με ισόρροπο τρόπο στη μεταρρύθμιση των δικών μας δομών.
<P>
Ζητούμε συνεκτικότητα μεταξύ δηλώσεων και πράξεων των ευρωπαϊκών θεσμικών οργάνων και των κρατών μελών. Είναι ανάγκη να διαφυλαχθεί η συνεκτικότητα μεταξύ των κοινοτικών πολιτικών και μέσων, προκειμένου να μην επιδρούν αρνητικά στα μέτρα ενίσχυσης των δυνατοτήτων των γυναικών στις χώρες εταίρους. Το να μιλάμε για γυναίκες είναι σημαντικό, το να τις αφήνουμε όμως να μιλάνε είναι ακόμα σημαντικότερο για να βελτιώσουμε το πολιτικό κλίμα, την ειρηνευτική διαδικασία και για να μειώσουμε τη διαφθορά σε ολόκληρο τον κόσμο.
<SPEAKER ID="354" NAME="Bogusław Sonik" AFFILIATION="PPE-DE">
(PL) Κυρία Πρόεδρε, παρέχω την πλήρη στήριξή μου στην έκθεση που παρουσιάζεται, ιδίως αφού αναφέρεται σε ένα από τα πιο πιεστικά προβλήματα που αντιμετωπίζει όχι μόνο η Ένωση, αλλά και ολόκληρος ο κόσμος. " ποιότητα του διαλόγου και των διαβουλεύσεων με τρίτες χώρες στον τομέα των ανθρωπίνων δικαιωμάτων εξαρτάται πρωτίστως από τη συνεκτικότητα και τη διαφάνεια της δράσης. Θέλω να υπογραμμίσω ότι ο δρόμος για τη μεγιστοποίηση του οφέλους του διαλόγου έγκειται στη σύσφιξη της συνεργασίας, ιδίως σε ό,τι αφορά το τρίγωνο λήψης αποφάσεων της Ένωσης. Πρέπει να εξειδικεύσουμε επακριβώς τους στόχους που ελπίζουμε να πετύχουμε.
<P>
" προτεινόμενη ενίσχυση της συνεκτικότητας πρέπει επίσης να επεκταθεί στην κοινή πρακτική αποσύνδεσης του διαλόγου για τα ανθρώπινα δικαιώματα από άλλες διμερείς σχέσεις. Ομολογουμένως, η έκθεση τονίζει ότι η υποκρισία αυτού του είδους πρέπει να εξαλειφθεί στην περίπτωση της Κίνας. Ωστόσο, δεν διατυπώνεται αρκούντως αυστηρά σε ό,τι αφορά τις σχέσεις μας με τη Ρωσία. Τα κριτήρια που εφαρμόζουμε στο θέμα των ανθρωπίνων δικαιωμάτων πρέπει να είναι προσδιορισμένα με σαφήνεια για όλες τις χώρες, πολύ δε σημαντικότερο, πρέπει να είναι ταυτόσημα.
<P>
Λυπούμαι που λέω ότι αυτός ο κανόνας πολύ συχνά παραβιάζεται. Τα πρότυπα που είναι παγκοσμίως αποδεκτά εφαρμόζονται επιλεκτικά, ανάλογα με την ανταπόδοση που μπορεί να εξασφαλιστεί από τη δράση αυτού του είδους. Έτσι φαίνεται να έχει διαμορφωθεί η κατάσταση σε σχέση με τη Ρωσία, όπως είπα, καθώς η Ευρωπαϊκή Ένωση είναι ο βασικός εμπορικός εταίρος της Ρωσίας. Σαφώς και απορρέουν αμοιβαία οφέλη από αυτό το γεγονός. Ωστόσο, δεν μπορούμε να επιτρέψουμε η σχετικοποίηση των ανθρωπίνων δικαιωμάτων να αποτελεί το τίμημα για καλές εμπορικές σχέσεις. Ελπίζω πως δεν χρειάζεται να σας υπενθυμίσω ότι στη Ρωσική Ομοσπονδία είναι ευρέως διαδεδομένη η χρήση των βασανιστηρίων και της καταδίωξης για φυλετικούς λόγους, όπως στην Τσετσενία, ενώ η οργάνωση "Δημοσιογράφοι Χωρίς Σύνορα" τοποθετεί αυτήν τη χώρα στην 147η θέση στον κόσμο σε ό,τι αφορά την ελευθερία του Τύπου, θέση που γειτνιάζει επικίνδυνα με τη θέση χωρών όπως η Κίνα και η Βόρεια Κορέα.
<P>
" συνέπεια των όσων αναφέρω αφορά επίσης την Κούβα, που, ειρήσθω εν παρόδω, δεν αναφέρεται σε αυτήν την έκθεση. Όπως και με τη Ρωσία, η Ευρωπαϊκή Ένωση, ως βασικός εμπορικός εταίρος, φαίνεται να κλείνει τα μάτια σε όσα συμβαίνουν εκεί. Παρά το ψήφισμα του Ιουνίου, δεν ελήφθη καμία συγκεκριμένη δράση. Διαβάζουμε από καιρό σε καιρό ότι το Ευρωπαϊκό Κοινοβούλιο ζητεί το ένα ή το άλλο πράγμα, ή ότι εκφράζει τη λύπη του για κάτι, σκεφτόμαστε όμως ποιο είναι το αποτέλεσμα αυτού του πράγματος; Το Βραβείο Ζαχάρωφ δεν έχει απονεμηθεί ακόμα στις "Γυναίκες στα Λευκά" της Αβάνας.
<P>
Ένα επιπλέον και λίαν αξιοσημείωτο στοιχείο στον τομέα των ανθρωπίνων δικαιωμάτων είναι η ανάγκη να ακονίσουμε το εργαλείο που διέπει την εύρεση και διανομή οικονομικής βοήθειας στην αντιπολίτευση σε χώρες με ανεπαρκές επίπεδο δημοκρατίας. Θέλω να τονίσω ιδιαιτέρως πόσο σημαντική είναι η σωστή επισήμανση των αναγκών. Οι αντιπολιτευόμενες ομάδες συχνά χαρακτηρίζονται από χαμηλό επίπεδο επίσημης οργάνωσης. Πρέπει να κάνουμε ό,τι περνάει από το χέρι μας για να διασφαλίσουμε ότι τα χρήματα καταλήγουν στους σωστούς ανθρώπους, και όχι στους κατέχοντες την εξουσία. Παρακαλώ εισακούστε με σε αυτό το θέμα, γνωρίζω αυτήν την κατάσταση από προσωπική εμπειρία, και για τους ανθρώπους αυτούς οι συγκεκριμένες δράσεις έχουν πολύ μεγαλύτερη αξία από τα ψηφίσματα και τις διαβεβαιώσεις.
<P>
Δράττομαι της ευκαιρίας που μου δίνει αυτή η συζήτηση για τα ανθρώπινα δικαιώματα για να επιστήσω την προσοχή σας στην κατάσταση των χριστιανών στις χώρες της Μέσης Ανατολής. Λαμβάνουμε ανησυχητικές πληροφορίες γι' αυτό. Τον Αύγουστο, δύο χριστιανοί ακτιβιστές της Χριστιανικής Ένωσης Μέσης Ανατολής συνελήφθησαν και κατηγορήθηκαν ότι αναρτούσαν επιθετικά αντι-ισλαμικά μηνύματα. Στην Αλγερία, η κυβέρνηση περιόρισε τη θρησκευτική ελευθερία των μη μουσουλμάνων, και αυτό έχει άμεση επίπτωση στους χριστιανούς που ζουν σε αυτήν τη χώρα. " καταστολή από ολοένα και πιο ριζοσπάστες μουσουλμάνους πλήττει επίσης τους χριστιανούς σε χώρες όπως το Ιράκ, η Αίγυπτος και ο Λίβανος.
<SPEAKER ID="355" NAME="Joe Borg">
Μέλος της Επιτροπής. - (EN) Κυρία Πρόεδρε, εκτίμησα την ανταλλαγή απόψεων επί της έκθεσης, η οποία αποδεικνύει την αφοσίωση του Κοινοβουλίου στο θέμα των ανθρωπίνων δικαιωμάτων.
<P>
Εμπνευσμένος από τη συζήτηση, θα ήθελα να μεταφέρω τα σχόλια της Επιτροπής σχετικά με τις προτάσεις για ενίσχυση της διαφάνειας του διαλόγου και συμμετοχή του Ευρωπαϊκού Κοινοβουλίου και των οργανώσεων της κοινωνίας των πολιτών σε όλες τις πτυχές του διαλόγου και της διαβούλευσης - ένα σημείο στο οποίο αναφέρθηκαν πολλές παρεμβάσεις.
<P>
Ενώ ορισμένες από τις προτάσεις της έκθεσης ήδη γίνονται μέρος της συνήθους πρακτικής, όπως αυτές που αφορούν ενημερώσεις και απολογισμούς, τα τρία θεσμικά όργανα θα πρέπει να εξετάσουν προσεκτικά τις διαφορετικές προτάσεις και να εξεύρουν λύσεις, λαμβάνοντας υπόψη το νομικό πλαίσιο της ΕΕ και τις ρυθμίσεις μεταξύ του Κοινοβουλίου και της Επιτροπής, οι οποίες προβλέπονται στη συμφωνία πλαίσιο του Μαΐου του 2005.
<P>
Με αυτόν τον τρόπο, θα πρέπει να είμαστε πραγματιστές. Αφενός, αυτό σημαίνει να μην κρυβόμαστε πίσω από κανονισμούς και συνηθισμένες δικαιολογίες, και, αφετέρου, να αξιολογήσουμε προσεκτικά την πολιτική ευκαιρία και τις συνέπειες της αυξημένης διαφάνειας όσον αφορά την αποτελεσματικότητα του διαλόγου και την ετοιμότητα τρίτων χωρών να συμμετάσχουν καταρχάς στον διάλογο.
<P>
Ο αντίκτυπος στον πραγματικό διάλογο και στις σχέσεις με τρίτες χώρες θα πρέπει να εκτιμηθεί προσεκτικά, προκειμένου να μην στερήσουμε από την Ευρωπαϊκή Ένωση ένα αποτελεσματικό μέσο.
<P>
Εν πάση περιπτώσει, είμαι πεπεισμένος ότι θα μπορέσουμε να βρούμε τις κατάλληλες ρυθμίσεις ώστε να ικανοποιήσουμε την ανάγκη για ενημέρωση και επίσης να διατηρήσουμε και να ενισχύσουμε την αποτελεσματικότητα του μέσου.
<P>
Όσον αφορά το θέμα που τέθηκε σχετικά με τη συμπερίληψη των ανθρωπίνων δικαιωμάτων στις εμπορικές και τομεακές συμφωνίες, η Επιτροπή θεωρεί ότι δεν είναι απαραίτητη η επανάληψη της ρήτρας περί ανθρωπίνων δικαιωμάτων που περιλαμβάνεται στη συμφωνία σύνδεσης, τη συμφωνία εταιρικής σχέσης και συνεργασίας ή τις τομεακές συμφωνίες.
<P>
" απουσία μιας τέτοιας ρήτρας στις τομεακές συμφωνίες δεν μας εμποδίζει να διεξαγάγουμε διαβουλεύσεις για τα ανθρώπινα δικαιώματα με την εν λόγω χώρα ή να χρησιμοποιήσουμε κάποιο άλλο από τα μέσα που διαθέτει η Ευρωπαϊκή Ένωση για τα ανθρώπινα δικαιώματα.
<P>
Όσον αφορά το θέμα των προγραμμάτων συνεργασίας για τη δημοκρατία και τα ανθρώπινα δικαιώματα, η Επιτροπή θα ήθελε να υπενθυμίσει στο Κοινοβούλιο ότι το νέο μέσο, η Ευρωπαϊκή Πρωτοβουλία για τη Δημοκρατία και τα Ανθρώπινα Δικαιώματα, προβλέπει ειδικά κονδύλια για σχέδια σε δύσκολες χώρες όπως η Κούβα και η Βιρμανία/Μιανμάρ, που αναφέρθηκαν σε αυτήν τη συζήτηση.
<P>
Όσον αφορά το θέμα της καθολικότητας των ανθρωπίνων δικαιωμάτων, επιτρέψτε μου να τονίσω ότι η Ευρωπαϊκή Ένωση επιδοκιμάζει την αρχή της καθολικότητας, την αδιαιρετότητα, την αλληλεξάρτηση και την αλληλοσυσχέτιση όλων των ανθρωπίνων δικαιωμάτων.
<P>
Σύμφωνα με αυτήν την αρχή, την οποία διακήρυξε η Παγκόσμια Διάσκεψη της Βιέννης για τα Δικαιώματα του Ανθρώπου, τα ανθρώπινα δικαιώματα αντιμετωπίζονται παγκοσμίως με δίκαιο και ισότιμο τρόπο επί ίσης βάσεως και με την ίδια έμφαση. Βεβαίως, αυτό δεν αποκλείει το γεγονός ότι, σε κάποια συνεδρίαση, ένα συγκεκριμένο σύνολο δικαιωμάτων προσελκύει μεγαλύτερη προσοχή εξαιτίας των γεγονότων επί τόπου ή λόγω της ετοιμότητας των εταίρων μας στον διάλογο να αντιμετωπίσουν ορισμένα θέματα αντί άλλων.
<P>
" Επιτροπή με ιδιαίτερη ικανοποίηση διαπιστώνει ότι η έκθεση αφιερώνει αρκετές προτάσεις στα δικαιώματα των γυναικών και στη συμπερίληψή τους στους διαλόγους. Δεν θα πρέπει επίσης να λησμονούμε και άλλα δικαιώματα και ομάδες που αξίζουν την προσοχή μας.
<P>
Όσον αφορά το θέμα των αποστολών εκλογικών παρατηρητών, η Επιτροπή συμφωνεί ότι ο πολιτικός διάλογος, και ιδιαίτερα ο διάλογος για τα ανθρώπινα δικαιώματα, προσφέρει την ευκαιρία να απευθύνουμε έκκληση στις χώρες εταίρους για τη συνέχεια των προτάσεων των αποστολών εκλογικών παρατηρητών της ΕΕ. Σε αυτό το πλαίσιο, η Επιτροπή έχει επίσης συνηγορήσει υπέρ της συνεχούς συμμετοχής των Αρχηγών Αποστολής της Ευρωπαϊκής Ένωσης.
<P>
Αυτή η συνέχεια θα πρέπει να επικεντρώνεται σε δράσεις των ενδιαφερομένων πολιτικών και εκλογικών αρχών και στον ενεργό ρόλο της κοινωνίας των πολιτών και την προώθηση της δημοκρατίας, συμπεριλαμβανομένης της εκλογικής μεταρρύθμισης.
<P>
" Επιτροπή δεν είναι πεπεισμένη για την ανάγκη εφαρμογής ενός ειδικού και ξεχωριστού μετεκλογικού μηχανισμού πρωτοκόλλου για αυτόν τον σκοπό. " Επιτροπή θεωρεί ότι η βοήθεια, τα μέσα διαλόγου και οι μηχανισμοί παρακολούθησης υπάρχουν, προκειμένου να διασφαλιστούν οι μετεκλογικές στρατηγικές και η στήριξη της δημοκρατίας, και αυτοί οι μηχανισμοί θα πρέπει να συνεχίσουν να χρησιμοποιούνται.
<P>
Όσον αφορά το συγκεκριμένο ερώτημα του κ. Van Orden, θα μεταφέρω τον προβληματισμό του και το ερώτημά του στην Επίτροπο Ferrero-Waldner, η οποία αναμφίβολα θα σας απαντήσει.
<P>
Εν κατακλείδι, επιτρέψτε μου να δηλώσω ότι έχω λάβει υπόψη τα πολλά ακόμη ειδικά σχόλια που έγιναν επί συγκεκριμένων καταστάσεων. Σας διαβεβαιώνω ότι αυτά τα σχόλια θα διαβιβασθούν στην Επίτροπο Ferrero-Waldner, η οποία σίγουρα θα τους δώσει τη δέουσα προσοχή.
<SPEAKER ID="356" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 6 Σεπτεμβρίου 2007.
<P>
Γραπτές δηλώσεις (άρθρο 142 του Κανονισμού)
<SPEAKER ID="995" NAME="Alessandro Battilocchio  " AFFILIATION="NI">
γραπτώς. - (IT) Θέλω να συγχαρώ ειλικρινώς την εισηγήτρια για το έργο της, διότι πιστεύω πως είναι θεμελιώδους σημασίας να υιοθετήσουμε μια συνεπή ευρωπαϊκή πολιτική για τα ανθρώπινα δικαιώματα και τη δημοκρατία στο πλαίσιο της συμμετοχής σε διεθνείς διαλόγους. Μάλιστα, εξαιρετικά συχνά, τα επιχειρήματα που βασίζονται σε οικονομικά και στρατηγικά συμφέροντα κατίσχυσαν έναντι των καλών προθέσεων και των ευρωπαϊκών αξιών που εκφράστηκαν εδώ στο Σώμα. Κάνοντας ειδική αναφορά σε οικονομικές και εμπορικές συμφωνίες με τρίτες χώρες ή στις διαπραγματεύσεις του ΠΟΕ, η ΕΕ ενίοτε δεν δίνει επαρκή προσοχή στα δικαιώματα των εργαζομένων, των μειονοτήτων, των γυναικών και των παιδιών εκτός ΕΕ, και κατ' αυτόν τον τρόπο καθίσταται συνένοχος εγκληματικών βιαιοτήτων και μισαλλόδοξων πρακτικών. Μια ευρωπαϊκή κοινωνική, οικονομική και ενεργειακή πολιτική, που θα καθιστά την ΕΕ πιο ανεξάρτητη από πλευράς ανθρώπινων και ενεργειακών πόρων, θα συμβάλει επίσης ώστε η Ευρώπη να απαλλαγεί από ορισμένους γεωπολιτικούς δεσμούς που, σε ορισμένες καταστάσεις, την αναγκάζουν να παραμένει σιωπηρή στα θέματα των ανθρωπίνων δικαιωμάτων. Τέλος, πολλά ψηφίσματα και δηλώσεις του ΕΚ για συγκεκριμένες καταστάσεις συχνά περνούν απαρατήρητα: είναι σημαντικό τόσο το Συμβούλιο όσο και η Επιτροπή να δώσουν μεγαλύτερη προσοχή σε εκκλήσεις βουλευτών του ΕΚ, που εκφράζουν τα αιτήματα προσώπων ή εθνικών ομάδων που αλλιώς είναι αποκλεισμένα από κάθε μορφή επικοινωνίας.
<SPEAKER ID="357" NAME="Hanna Foltyn-Kubicka  " LANGUAGE="PL">
Μεταξύ των πολλών καλών πραγμάτων που αναφέρονται σε αυτήν την έκθεση, το γεγονός ότι καλεί το Συμβούλιο και την Επιτροπή να εμπλέξουν πληρέστερα το Ευρωπαϊκό Κοινοβούλιο στην προπαρασκευή και την παρακολούθηση των διαλόγων με τρίτες χώρες είναι ιδιαιτέρως αξιέπαινο. Το Ευρωπαϊκό Κοινοβούλιο είναι, σε κάθε περίπτωση, ένα θεσμικό όργανο, του οποίου η γνώμη σχετικά με τα ανθρώπινα δικαιώματα εκτιμάται όλως ιδιαιτέρως σε ολόκληρο τον κόσμο.
<P>
Δεν πρέπει, πάντως, να λησμονούμε ότι οι διάλογοι με χώρες εκτός Ευρωπαϊκής Ένωσης δεν πρέπει να γίνουν αυτοσκοπός. Πρέπει να υπογραμμίσουμε μετ' επιτάσεως ότι τα ανθρώπινα δικαιώματα δεν μπορούν να διαδραματίσουν ρόλο σε καμία διαπραγμάτευση ή παζάρεμα με διπλωματική ή οικονομική βάση. Παραβιάσεις αυτών των δικαιωμάτων δεν μπορούν να γίνονται ανεκτές, και η Ευρωπαϊκή Ένωση, μαζί με τις υπηρεσίες της, πρέπει να τα προασπίζεται κατ' απόλυτο τρόπο υπό το πρίσμα των ιστορικών, πολιτισμικών και ηθικών αξιών με βάση τις οποίες πορεύεται.
<P>
Αυτό που πρέπει να κάνουμε κατά βάση είναι να ασκούμε συνεχή και συνεπή επιρροή σε χώρες όπως είναι η Ρωσία ή η Κίνα, με την οποία ήδη έχει δρομολογηθεί θεσμοποιημένος διάλογος για κάποιο διάστημα. Είναι σημαντικό να καταγράψουμε τα αποτελέσματα των διευθετήσεων και των υποχρεώσεων με τις οποίες έχουν συμφωνήσει στη διάρκεια των διαδοχικών γύρων διαβουλεύσεων, δεδομένου ότι μόνο κατ' αυτόν τον τρόπο μπορεί να επιτευχθεί πραγματική πρόοδος. Σε αυτό το πλαίσιο, είναι ευχάριστο ότι η έκθεση αναφέρει τομείς όπου αυτές οι χώρες έχουν πολλά ακόμα να κάνουν. Δυστυχώς, όμως, υπάρχουν ακόμα πολλά προβλήματα αυτού του είδους.

<CHAPTER ID="022">
Χρηματοδότηση της κοινής γεωργικής πολιτικής 
<SPEAKER ID="203" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Jorgo Chatzimarkakis, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Συμβουλίου που αφορά την τροποποίηση του κανονισμού (ΕΚ) αριθ. 1290/2005 περί της χρηματοδοτήσεως της κοινής γεωργικής πολιτικής - C6-0116/2007 -.
<SPEAKER ID="204" NAME="Siim Kallas">
Αντιπρόεδρος της Επιτροπής. - (EN) Κύριε Πρόεδρε, σας ευχαριστώ που μου δώσατε την ευκαιρία να πω δυο λόγια σχετικά με την έκθεση για τον κανονισμό 1290/2005 περί της χρηματοδοτήσεως της κοινής γεωργικής πολιτικής. Αρχικά, θα ήθελα να ευχαριστήσω τον κ. Χατζημαρκάκη και τα μέλη της επιτροπής για την προσπάθειά τους.
<P>
" έκθεση της Επιτροπής περιέχει δύο στοιχεία που έχουν πολιτική σημασία. Πρώτον, η πρόβλεψη για την απαραίτητη συνέχεια του σχετικού μέρους του άρθρου 53β του δημοσιονομικού κανονισμού, που ορίζει ότι η υποχρέωση διαφάνειας και η εκ των υστέρων γνωστοποίηση των δικαιούχων από τα κράτη μέλη πρέπει να διασφαλίζεται από νομοθεσία για τους συγκεκριμένους τομείς.
<P>
Δεύτερον, η ενίσχυση του μηχανισμού μέσω του οποίου διασφαλίζεται η δημοσιονομική πειθαρχία μέσω ενός νέου μηχανισμού μείωσης-αναστολής των αγροτικών ενισχύσεων, ο οποίος είναι πιο διαρθρωμένος και πιο διαφανής από τον υφιστάμενο μηχανισμό που ορίζεται ήδη στον κανονισμό, και εισάγοντας τη δυνατότητα να διενεργεί η Επιτροπή δημοσιονομικές διορθώσεις σε περίπτωση αποτυχίας σε εκ των υστέρων ελέγχους.
<P>
" Επιτροπή τάσσεται υπέρ της ειλικρίνειας και της διαφάνειας. Μια πτυχή του παραπάνω είναι το δικαίωμα των πολιτών να γνωρίζουν τι συμβαίνει με τις κοινοτικές ενισχύσεις και να ενημερώνονται για το ποιος λαμβάνει αυτά τα ποσά. Το άρθρο 53 του δημοσιονομικού κανονισμού ορίζει ότι πρέπει να γίνεται εκ των υστέρων γνωστοποίηση των δικαιούχων από τα κράτη μέλη. " συνέχεια σε αυτή τη γενική υποχρέωση, όσον αφορά τις δαπάνες του ΕΓΤΠΕ και του ΕΓΤΑΑ, βρίσκεται στην πρόταση της Επιτροπής.
<P>
" Επιτροπή επιμένει σθεναρά στο να γνωστοποιούν τα κράτη μέλη αυτές τις πληροφορίες καθώς, στο πλαίσιο κοινής διαχείρισης, αυτά είναι που έρχονται σε επαφή με την αγροτική κοινότητα και επομένως βρίσκονται σε πολύ πλεονεκτικότερη θέση έναντι της Επιτροπής για να επικυρώσουν τις πληροφορίες που πρόκειται να δημοσιευτούν. Είμαι ευγνώμων για τη στήριξή σας σε αυτό το θέμα.
<P>
" Επιτροπή θα εμπνευστεί από ορισμένες τροπολογίες που προτάθηκαν όταν εγκρίνει την εκτελεστική νομοθεσία, αλλά δεν θα ήταν σύμφωνο με την αρχή της βελτίωσης της νομοθεσίας και της απλοποίησης εάν όλες οι -ενίοτε πολύ τεχνικές- λεπτομέρειες συμπεριλαμβάνονταν στον κανονισμό του Συμβουλίου.
<P>
Ωστόσο, επιτρέψτε μου να διευκρινίσω ένα σημείο: Οι δικαιούχοι θα ενημερώνονται εκ των προτέρων για το γεγονός ότι ορισμένες πληροφορίες πρέπει να γνωστοποιούνται, και η γνωστοποίηση θα γίνεται μόνο στο πλαίσιο του πλήρους σεβασμού της ισχύουσας νομοθεσίας περί ιδιωτικότητας.
<P>
Όπως γνωρίζετε, ήδη προβλέπεται μηχανισμός μείωσης-αναστολής στον κανονισμό 1290/2005. Σε σύγκριση με τον μηχανισμό αυτό, η προτεινόμενη διάταξη προσφέρει νέο διαφανή και αποτελεσματικό μηχανισμό επιτρέποντας την περαιτέρω απλοποίηση της υφιστάμενης δυνατότητας μείωσης ή αναστολής των πληρωμών σε ένα κράτος μέλος σε περίπτωση που τα εθνικά συστήματα ελέγχου παρουσιάζουν σοβαρές και επίμονες ανεπάρκειες.
<P>
Αυτή η νέα διάταξη έχει το πλεονέκτημα ότι ορισμένα στοιχεία καθορίζονται εκ των προτέρων, προκειμένου να διασφαλιστεί η αποτελεσματικότερη χρήση αυτού του μέσου. Εξυπακούεται ότι ο μηχανισμός μείωσης που εφαρμόζεται ήδη θα εξακολουθήσει να ισχύει για άλλα είδη περιπτώσεων. Ωστόσο, οι τροπολογίες που στοχεύουν στην άμβλυνση του μηχανισμού μείωσης δεν γίνονται αποδεκτές από την Επιτροπή.
<P>
Τέλος, παρατήρησα ότι αρκετές τροπολογίες στοχεύουν στην περαιτέρω ενίσχυση του συνολικού συστήματος διαχείρισης των γεωργικών δαπανών και δεν σχετίζονται με την πρότασή μας. Σχετικά με αυτές τις τροπολογίες, πιστεύω ότι το παρόν κείμενο έχει επιτύχει καλή ισορροπία και θα πρέπει να δώσουμε σε όλους τους φορείς χρόνο να το εφαρμόσουν προτού εξετάσουμε τυχόν αλλαγές στους κανόνες που, εντέλει, τέθηκαν σε εφαρμογή πριν από ένα μόλις έτος.
<SPEAKER ID="205" NAME="Jorgo Chatzimarkakis  " LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, ευχαριστώ πολύ που βρήκατε τον χρόνο να παρευρεθείτε εδώ απόψε μολονότι είναι τόσο αργά. Πραγματικά, το θέμα που συζητούμε δεν είναι ασήμαντο και περιθωριακό -είναι η κοινή γεωργική πολιτική. Θα ήθελα να αρχίσω υπενθυμίζοντας στο Σώμα τι σημαίνει η κοινή γεωργική πολιτική για την πλειονότητα των σχεδόν 500 εκατομμυρίων πολιτών μας. Άλλωστε τέτοιες κοινοβουλευτικές συζητήσεις τις κάνουμε έχοντας στον νου μας αυτούς τους πολίτες.
<P>
Ωστόσο μπορεί να παρατηρηθεί εδώ ότι πολλοί πολίτες θεωρούν την κοινή γεωργική πολιτική κυρίως μία διαφήμιση για την ΕΕ -δυστυχώς όμως μία αρνητική διαφήμιση. Επιδοτήσεις κατά την εξαγωγή, υποτιθέμενο αθέμιτο εμπόριο με χώρες του τρίτου κόσμου, διατροφικά σκάνδαλα, διαμαρτυρίες αγροτών, υπερβολικού ύψους επιδοτήσεις, γενετικά τροποποιημένα φυτά - ο αριθμός των θεμάτων που αφορούν την κοινή γεωργική πολιτική και θεωρούνται αρνητικά είναι τεράστιος και απροσμέτρητος.
<P>
Τα παραπτώματα της κοινής γεωργικής πολιτικής συνέβαλαν σημαντικά στην κακή φήμη της ΕΕ σε πολλά μέρη της Ευρώπης. Κυρίες και κύριοι, η φήμη αυτή δεν είναι κάτι που μπορούμε να το διαλύσουμε απόψε με μία κίνηση. Ωστόσο η έκθεση αυτή -εφόσον υποστηριχθεί από το Συμβούλιο- μπορεί να βάλει την κοινή γεωργική πολιτική σε μια νέα τροχιά που θα είναι πιο κοντά στις ιδέες της πλειονότητας των πολιτών.
<P>
Θα αρχίσω συζητώντας άλλη μια φορά την πρόταση της Επιτροπής. Ουσιαστικά περιλαμβάνει τέσσερα στοιχεία: τη διαφάνεια, δηλαδή την κοινοποίηση των ονομάτων των δικαιούχων γεωργικών ενισχύσεων, την καθιέρωση της δυνατότητας αναστολής των πληρωμών του πρώτου πυλώνα στα κράτη μέλη σε περίπτωση σοβαρής παράβασης στα συστήματα διαχείρισης και ελέγχου τους, τον περιορισμό των διαστημάτων ελέγχου της Επιτροπής όταν τα κράτη μέλη δεν συμμορφώνονται με τις υποχρεώσεις τους για έλεγχο (εξαιρέσεις από τον επονομαζόμενο κανόνα των 24 μηνών) και την προσαρμογή των εκτελεστικών αρμοδιοτήτων. Από πολιτική άποψη, ασφαλώς οι προτάσεις για τη διαφάνεια έχουν εξέχουσα σημασία για το Ευρωπαϊκό Κοινοβούλιο. Με αυτές η Επιτροπή εφαρμόζει επιτέλους την απόφαση του Συμβουλίου και του Κοινοβουλίου για τον προϋπολογισμό του 2007.
<P>
Γενικά επικροτώ θερμά αυτό το πρόγραμμα, μολονότι η πρόταση της Επιτροπής έρχεται μάλλον αργά, προφανώς εξαιτίας, εν μέρει, της ενσωμάτωσης περαιτέρω δεδομένων στο κείμενο. Οι εκτελεστικοί κανονισμοί της Επιτροπής για το ΕΓΤΑΑ προβλέπουν ήδη τη γνωστοποίηση των ονομάτων όλων των δικαιούχων πληρωμών από τον δεύτερο πυλώνα. Τώρα περιλαμβάνουν κανόνες γνωστοποίησης και όλα τα άλλα ταμεία (Ευρωπαϊκό Ταμείο Περιφερειακής Ανάπτυξης, Ευρωπαϊκό Ταμείο Αλιείας, Ταμείο Συνοχής). " δημοσιονομική απόφαση σημαίνει πως στην ουσία η διαφάνεια έπαψε να αμφισβητείται: το θέμα δεν είναι πια εάν, αλλά πώς. Έντεκα κράτη μέλη έχουν ήδη γνωστοποιήσει αναλυτικά όλες τις πληρωμές.
<P>
Χρειαζόμαστε επομένως περισσότερη διαφάνεια. " απουσία διαφάνειας επέτρεψε να κυκλοφορήσουν φήμες και να γίνουν εκστρατείες παραπληροφόρησης που έβλαψαν την ΚΓΠ περισσότερο από επιμέρους πραγματικά σφάλματα. Τα μόνα προβλήματα αφορούν το πώς. " Επιτροπή δεν δίνει λεπτομέρειες για τη διαδικασία και θέλει να καθορίσει όλες τις λεπτομέρειες των διατάξεων των εκτελεστικών κανονισμών.
<P>
Καθώς πρόκειται για επέμβαση στο δικαίωμα αυτοπροσδιορισμού όσον αφορά τα προσωπικά δεδομένα, η έκθεσή μου προτείνει ορισμένες διασαφηνίσεις για το ποια δεδομένα γνωστοποιούνται και υπό ποιους όρους. Εδώ ακολουθώ πιστά μία γνωμοδότηση του Ευρωπαίου Επόπτη Προστασίας Δεδομένων. Παρά την επιθυμία για γρήγορη εφαρμογή, η προστασία των δεδομένων πρέπει να ληφθεί πολύ σοβαρά υπόψη -και αυτό το κάνει το Ευρωπαϊκό Κοινοβούλιο.
<P>
Οι στόχοι της έκθεσης είναι οι εξής: μεγαλύτερη διαφάνεια και ταυτόχρονα σαφέστερες απαιτήσεις προστασίας δεδομένων. Επιπροσθέτως πρέπει να ενημερώνεται η κοινή γνώμη. Πώς μπορεί να επιτευχθεί αυτή η εξισορροπητική ενέργεια;
<P>
Κατά τη γνώμη μου, είναι σημαντικό να ενημερώνονται εκ των προτέρων οι ενδιαφερόμενοι και όσο οι αριθμοί δεν σημαίνουν κάτι, δεν υπάρχει διαφάνεια. Ως εκ τούτου προτείνω μία σαφέστερη διαφοροποίηση, π.χ. ανάλογα με τον σκοπό της παρέμβασης. " έκθεσή μου προτείνει το όνομα, την πληρωμή και τον τόπο κατοικίας ή έδρας της επιχείρησης. Σήμερα, η διαφάνεια σημαίνει γνωστοποίηση στο διαδίκτυο. Μιλάμε για τη δημιουργία μίας γενικής διαδικτυακής πλατφόρμας με συνδέσμους και παραπομπές από την Επιτροπή. Τα κράτη μέλη πρέπει να καταστήσουν κατανοητές τις πληροφορίες δίνοντας τις ανάλογες εξηγήσεις.
<P>
Στα κράτη μέλη επιτρέπεται η γνωστοποίηση των πληροφοριών και σε περιφερειακό επίπεδο, αν το θεωρούν ενδεδειγμένο. Οι διάφορες βάσεις δεδομένων πρέπει να συνδέονται.
<P>
Στο Συμβούλιο υπήρξαν πολλές διαφωνίες σχετικά με το ποιος θα γνωστοποιεί τις πληροφορίες. " οικονομική διαχείριση είναι σύνθετη κι έτσι τα κράτη μέλη έχουν σαφή ευθύνη -και βάσει του άρθρου 53β της δημοσιονομικής απόφασης. Επιπροσθέτως, η γνωστοποίηση από την Επιτροπή θα δημιουργούσε προβλήματα νομικής προστασίας, αφού τα άτομα που θα πλήττονταν από εσφαλμένες γνωστοποιήσεις θα έπρεπε να προσφύγουν κατευθείαν στο Πρωτοδικείο των Ευρωπαϊκών Κοινοτήτων. Αυτό δεν είναι ιδιαίτερα φιλικό για τους πολίτες, ούτε παρουσιάζει ιδιαίτερη διαφάνεια. " πρόταση της Επιτροπής είναι πιο απλή και διαφανής, λιγότερο δύσκολη στη διαχείριση και πιο φιλική για τους πολίτες και γι' αυτό την υποστηρίζω. Είναι σύμφωνη με τις διατάξεις όλων των άλλων τομέων (του Διαρθρωτικού Ταμείου και των κανόνων που εφαρμόζονταν ως τώρα στον δεύτερο πυλώνα).
<P>
Καθώς η γνωστοποίηση πληροφοριών πρέπει να εξετάζεται στο πλαίσιο του δημοσιονομικού ελέγχου, η έκθεσή μου προτείνει ένα εφάπαξ (μέτριο) πρόστιμο στις περιπτώσεις παράλειψης της γνωστοποίησης πληροφοριών. Ως προς το θέμα μείωσης των ποινών ως προς τη χρηματοδότηση είμαι γενικά θετικός, υπάρχουν όμως ορισμένα σημεία όπου θα ήθελα να λαμβάνεται περισσότερο υπόψη η αρχή της αναλογικότητας.
<P>
Στην Επιτροπή Ελέγχου των Προϋπολογισμών, ο συνάδελφος κ. Mulder έκανε προτάσεις για τη δημοσιονομική διάσταση αυτού του φακέλου, τις οποίες μπορώ να υποστηρίξω ανεπιφύλακτα. Στη γνωμοδότησή της, η Επιτροπή Προϋπολογισμών εξέφρασε τις θέσεις της για τις πτυχές της διαφάνειας, που γενικά συμφωνούν με τις προτάσεις μου.
<P>
Κυρίες και κύριοι, και ειδικά, αξιότιμα μέλη του Συμβουλίου, η έκθεση αυτή υιοθετήθηκε ομόφωνα στην Επιτροπή Γεωργίας και Ανάπτυξης της Υπαίθρου. Ελπίζω ότι θα λάβει μεγάλη πλειοψηφία και στην αυριανή ψηφοφορία. Παρακαλώ θερμά το Συμβούλιο και την Επιτροπή να πάρουν σοβαρά αυτήν την ψήφο των εκπροσώπων του λαού της Ευρώπης.
<P>
Ασφαλώς, υπάρχει επίσης σχέση μεταξύ αυτής της έκθεσης και του τρόπου αντιμετώπισής της από όλους τους ενδιαφερομένους και του αναμενόμενου "έλεγχου υγείας". Αναμφίβολα θα επιστρέψουμε στο θέμα αυτό όταν θα ασχοληθούμε με τον "έλεγχο υγείας".
<SPEAKER ID="206" NAME="Albert Deß">
εξ ονόματος της Ομάδας PPE-DE. - (DE) Κύριε Πρόεδρε, ευχαριστώ θερμά τον συνάδελφό μου κ. Chatzimarkakis που παρουσίασε μία έκθεση, την οποία η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών μπορεί να υποστηρίξει από κάθε άποψη.
<P>
Ωστόσο είναι δικαιολογημένο το ερώτημα αν χρειαζόταν τελικά αυτός ο κανονισμός. Θα προξενήσει έντονες και γεμάτες φθόνο συζητήσεις διότι είναι δύσκολο να εξηγήσουμε το πλαίσιο στους πολίτες. Ως εκ τούτου θεωρώ καλό το γεγονός ότι θα εξηγούνται στις γεωργικές εκμεταλλεύσεις οι λόγοι των πληρωμών όταν γνωστοποιούνται οι λεπτομέρειές τους. " συνεισφορά των αγροτών μας στην κοινωνία είναι πραγματικά πολύτιμη, αφού μας προμηθεύουν καθημερινά με τρόφιμα, φροντίζουν το πολιτιστικό μας τοπίο και συνεισφέρουν σημαντικά στη λειτουργία των αγροτικών περιοχών.
<P>
Όμως η διαφάνεια δεν μπορεί να είναι μονόδρομος -πρέπει να υπάρχει και από τις δύο πλευρές. Γι' αυτό, η Ομάδα μου υποστηρίζει το αίτημα της έκθεσης να δηλώνουν την ταυτότητά τους και να εγγράφονται οι χρήστες όταν χρησιμοποιούν τις πληροφορίες. Όπως μόλις ανέφερε ο συνάδελφός μου, σημαντικό είναι επίσης ότι αυτή η οδηγία δεν ακυρώνει διατάξεις για την προστασία δεδομένων, κυρίως αυτές των κρατών μελών.
<P>
Ωστόσο για χάρη της ίσης μεταχείρισης ζητώ από την Επιτροπή να παρουσιάσει κανονισμό που θα εξασφαλίζει τη διαφάνεια π.χ. και στις μη κυβερνητικές οργανώσεις. Είμαι πεπεισμένος ότι στην περίπτωση των ΜΚΟ διοχετεύονται περισσότεροι κοινοτικοί πόροι σε ύποπτα έργα από ό,τι συμβαίνει στον τομέα της γεωργίας. " έκθεση αυτή μας δίνει τη δυνατότητα να δείξουμε στο κοινό γιατί δαπανώνται τα χρήματα των φορολογουμένων για τη γεωργία. " σωστή χρησιμοποίηση της έκθεσης θα μας διευκολύνει στο να επιτύχουμε να καταδείξουμε στο κοινό τη μεγάλη σημασία της ευρωπαϊκής γεωργίας, και στην περίπτωση αυτή η οδηγία για τη διαφάνεια θα έχει εκπληρώσει τον σκοπό της.
<SPEAKER ID="207" NAME="Bernadette Bourzai">
εξ ονόματος της Ομάδας PSE. - (FR) Κύριε Πρόεδρε, κύριε Επίτροπε, κυρίες και κύριοι, σχετικά με τον πρώτο στόχο του παρόντος κανονισμού, ο οποίος είναι η συμμόρφωση προς την υποχρέωση δημοσίευσης των στοιχείων σχετικά με τους δικαιούχους κοινοτικών κονδυλίων, πιστεύω ότι είναι απολύτως φυσικό να γνωρίζουμε επιτέλους ποιος εισπράττει και πόσα από την ΚΓΠ. Είναι ένα μέτρο που αναμενόταν, αν και το ζήτημα δεν είναι να στιγματιστούν οι γεωργοί, αλλά μάλλον να εφαρμοστεί η διαφάνεια στις χρηματοδοτήσεις οι οποίες μας αφορούν όλους ως φορολογουμένους και ως καταναλωτές και για τις οποίες έχουμε δικαίωμα ενημέρωσης.
<P>
Πιστεύω δε ότι αυτή η δημοσίευση μπορεί να αποδειχθεί απολύτως ευεργετική και να βελτιώσει τη γνώμη που έχουν οι πολίτες για τους γεωργούς και για τις πληρωμές που αυτοί εισπράττουν για τις υπηρεσίες που παρέχουν στην κοινότητα όσον αφορά την προμήθεια τροφίμων ποιότητας που πληρούν υψηλά πρότυπα παραγωγής και τη διατήρηση των εδαφών και του τοπίου, επί παραδείγματι. " δημοσίευση, όπως το ζητεί η Επιτροπή Γεωργίας και Ανάπτυξης της Υπαίθρου, επεξηγηματικής δήλωσης των πραγματοποιούμενων πληρωμών και του γεωργικού εισοδήματος θα είναι εξίσου χρήσιμη.
<P>
Συμφωνώ απολύτως με τους πρακτικούς όρους αυτής της δημοσίευσης, οι οποίοι ορίζονται στην έκθεση του συναδέλφου μας κ. Χατζημαρκάκη, και συνίστανται στη δημιουργία μιας ευρωπαϊκής διαδικτυακής πλατφόρμας, η οποία θα συνδέεται με τους εθνικούς διαδικτυακούς τόπους στους οποίους θα δημοσιεύονται τα ονόματα των δικαιούχων των περιφερειακών ενισχύσεων και ο τόπος κατοικίας τους. Στην περίπτωση ανώνυμης εταιρείας ή εταιρείας περιορισμένης ευθύνης, τα ονόματα των επενδυτών και των μελών του διοικητικού συμβουλίου θα πρέπει επίσης να δημοσιοποιούνται.
<P>
Στηρίζω επίσης τις εκθέσεις αξιολόγησης που ζητούνται από την Ευρωπαϊκή Επιτροπή τα έτη που έπονται της εφαρμογής αυτού του κανονισμού, οι οποίες θα είναι πολύ χρήσιμες, την αξιολόγηση του οφέλους μιας κεντρικής δημοσίευσης των πληροφοριών στο επίπεδο της Επιτροπής, καθώς και την αξιολόγηση της κατανομής των κονδυλίων, που ενδεχομένως θα συνοδεύονται από νομοθετικές προτάσεις για τη θέσπιση αντικειμενικότερης κατανομής των κονδυλίων του πρώτου και του δευτέρου πυλώνα.
<P>
Αντίθετα, σχετικά με τους όρους πρόσβασης σε αυτά τα δεδομένα, δεν συμφωνώ καθόλου με τις προτάσεις για εμπιστευτικότητα ή φραγμό στην είσοδο ο οποίος, κατά τη γνώμη μου, θα μείωνε εντελώς το πεδίο εφαρμογής αυτού του κανονισμού σχετικά με τη διαφάνεια. Από τη στιγμή που εργαζόμαστε για διαφάνεια, η οποία επιπλέον αφορά δημόσια κονδύλια, εκτιμώ ότι όλος ο κόσμος πρέπει να μπορεί να έχει πρόσβαση στην ενημέρωση και χωρίς περιορισμούς. Στην πράξη, επειδή τα δεδομένα δημοσιεύονται πρώτα σε επίπεδο εκάστου κράτους μέλους, και έπειτα επαναλαμβάνονται σε κοινοτικό επίπεδο, φαίνεται σχεδόν αδύνατο να εφαρμοστεί ένα σύστημα καταγραφής και, εξάλλου, δεκατρία κράτη μέλη έχουν ήδη καταστήσει δημόσια αυτά τα δεδομένα χωρίς κανένα περιορισμό. Σας ζητώ λοιπόν να απορρίψετε στο σύνολο ή εν μέρει τις τροπολογίες 4, 20, 21 και 23, οι οποίες ζητούν την καταχώριση της ταυτότητας και την αιτιολογία των χρηστών των δημοσιευμένων δεδομένων.
<P>
Σχετικά με το δεύτερο στόχο -το εργαλείο μείωσης και αναστολής των γεωργικών πληρωμών όταν ορισμένα στοιχεία κλειδιά ενός εθνικού συστήματος ελέγχου λείπουν ή είναι ανεπαρκή-, πιστεύω ότι πρόκειται για ένα χρήσιμο μέσο δράσης για την Ευρωπαϊκή Επιτροπή. Ωστόσο αυτό πρέπει να χρησιμοποιείται βεβαίως ανάλογα με τη φύση, τη διάρκεια και τη σοβαρότητα των παραβάσεων. Στο ίδιο πνεύμα, το ποσοστό μείωσης μειώνεται αν το κράτος μέλος προσπάθησε να ρυθμίσει εν μέρει τις ανεπάρκειες και, αντίθετα, αυξάνεται αν δεν εφάρμοσε τις συστάσεις οι οποίες του είχαν ήδη διατυπωθεί.
<P>
Επιθυμώ επίσης τη διατήρηση της απαίτησης να ενημερώνουν τα κράτη μέλη την Επιτροπή για τον τρόπο με τον οποίο αποφασίζουν ή εξετάζουν το ενδεχόμενο να ξαναχρησιμοποιήσουν τα ετήσια ακυρωθέντα κονδύλια μετά τις ατασθαλίες.
<SPEAKER ID="208" NAME="Marian Harkin">
εξ ονόματος της Ομάδας ALDE. - (EN) Κύριε Πρόεδρε, αρχικά, θα ήθελα να συγχαρώ τον εισηγητή για την εξαιρετική του εργασία. Αυτός ο κανονισμός θα έχει θετικές επιπτώσεις, καθώς θα διασφαλίσει μεγαλύτερη διαφάνεια και υποχρέωση λογοδοσίας. Αυτό είναι απαραίτητο καθώς πρέπει να αποτελεί προϋπόθεση από μόνο του για το σύνολο της ευρωπαϊκής χρηματοδότησης, αλλά και επειδή θα βοηθήσει να διαλυθούν ορισμένοι από τους πάρα πολλούς γεμάτους υπερβολή μύθους που κυκλοφορούν για την ΚΓΠ. Πράγματι, οι εκθέσεις του Ελεγκτικού Συνεδρίου αναφέρουν ότι πρόσφατα οι έλεγχοι για τις γεωργικές δαπάνες έχουν βελτιωθεί σημαντικά. Αυτό πρέπει να γνωστοποιηθεί στο ευρύ κοινό. Συμφωνώ με την πρόταση του εισηγητή ότι πρέπει να υπάρχει παρόμοια απαίτηση για τα διαρθρωτικά ταμεία. Δεν πρέπει να εφαρμόζεται μόνο στην ΚΓΠ. Αυτή η πρωτοβουλία για διαφάνεια πρέπει να συνδέεται με άλλους τομείς. Εν αναμονή του αποκαλούμενου "ελέγχου υγείας" σχετικά με την ΚΓΠ, είναι σημαντικό να αντιμετωπίσουμε αυτό το ζήτημα τώρα για να απαλλαγούμε από αυτό.
<P>
" ΚΓΠ συγκεντρώνει συχνά τα πυρά του Τύπου, αλλά πολύ συχνά αυτά τα σχόλια επικεντρώνονται μόνο στις αρνητικές πλευρές και αγνοούν πλήρως τα τεράστια οφέλη που έχουν αποκομίσει οι καταναλωτές από την ΚΓΠ. Από την εισαγωγή της ΚΓΠ και μετά, ο πληθωρισμός των τιμών τροφίμων ήταν πολύ χαμηλότερος από τον συνολικό πληθωρισμό. " ΚΓΠ έφερε φτηνότερα τρόφιμα στους πολίτες της ΕΕ, αλλά ταυτόχρονα ασφαλή τρόφιμα και τρόφιμα των οποίων η προέλευση μπορεί να ανιχνευθεί. " φράση "από το αγρόκτημα στο τραπέζι" σημαίνει αυτό ακριβώς. " ΚΓΠ βελτιώνει το περιβάλλον μας και οι συνθήκες διαβίωσης των ζώων συνεχίζουν να βελτιώνονται. Επιπλέον, η ΚΓΠ διασφάλισε επισιτιστική ασφάλεια για την ΕΕ. Πολλοί άνθρωποι χλευάζουν την ιδέα της επισιτιστικής ασφάλειας ισχυριζόμενοι ότι ανήκει σε σκοτεινές εποχές. Ο κόσμος έχει αρκετά τρόφιμα για να καλύψει τις ανάγκες του. Αλλά για πόσο; Ίσως για μία εβδομάδα. Αναλογιστείτε απλώς την πίεση που θα δημιουργηθεί όταν ξεκινήσουμε πραγματικά να καλλιεργούμε φυτά προκειμένου να χρησιμοποιηθούν ως καύσιμα και όχι ως τρόφιμα. Αναλογιστείτε απλώς την πίεση που θα δημιουργηθεί όταν αναδυόμενες οικονομίες όπως η Ινδία και η Κίνα θα ανταγωνίζονται την ΕΕ για τις τροφές και την παραγωγή καυσίμων και όχι τροφίμων. Τότε θα στραφούμε στην ΕΕ και την ΚΓΠ για επισιτιστική ασφάλεια. " ΚΓΠ, όπως κάθε πολιτική, έχει τα προβλήματά της, αλλά έχει ωφελήσει τους πολίτες της ΕΕ και αυτός ο κανονισμός θα διασφαλίσει ότι συνεχίζει να τους ωφελεί με ανοικτό και διαφανή τρόπο.
<SPEAKER ID="209" NAME="Janusz Wojciechowski">
εξ ονόματος της Ομάδας UEN. - (PL) Κύριε Πρόεδρε, υποστηρίζω πλήρως την έκθεση του κ. Jorgo Chatzimarkakis και τον κανονισμό. Είναι ένα σημαντικό βήμα προς τη σωστή κατεύθυνση. Θεσπίζουμε μεγαλύτερη διαφάνεια στη λογοδοσία όσον αφορά τις δαπάνες της Ευρωπαϊκής Ένωσης. " πιο πολύτιμη διάταξη από όλες είναι αυτή που δίνει τη δυνατότητα γνωστοποίησης, ή μάλλον καθιστά υποχρεωτική τη γνωστοποίηση πληροφοριών για το ποιος έκανε χρήση των πόρων αυτών και σε ποιο πλαίσιο στην κοινή γεωργική πολιτική.
<P>
" κοινή γνώμη ζητούσε εδώ και αρκετό καιρό αυτές τις πληροφορίες, το ίδιο και ο τύπος, κι έτσι είναι πολύ καλό που καθιερώνεται αυτή ειδικά η αρχή. Όποιος επωφελήθηκε από δημόσιες ενισχύσεις δεν πρέπει να ντρέπεται για την πληροφορία ότι έλαβε τέτοια ενίσχυση. Ειδικά οι αγρότες δεν έχουν κανένα λόγο να ντρέπονται γι' αυτό, διότι τελικά δικαιούνται σαφώς αυτήν την ενίσχυση και αυτό είναι προς όφελος ολόκληρης της κοινωνίας.
<P>
Ο κανονισμός έχει ως στόχο να γίνεται αυστηρότερος έλεγχος στις δαπάνες της ΕΕ και αυτό είναι πολύ καλό. Θα ήθελα με αυτήν την ευκαιρία να πω δυο λόγια για ένα πρόβλημα που ανέκυψε όταν η Επιτροπή Ελέγχου των Προϋπολογισμών επισκέφθηκε την Πολωνία στις αρχές Οκτωβρίου. Το πρόβλημα αφορά την ανακάλυψη παρατυπιών από τους εθνικούς οργανισμούς ελέγχου. Αυτή είναι μία λύση που θα μας έδινε τη δυνατότητα να αποφύγουμε τις συνέπειες των περιορισμών των δαπανών όταν ανακαλύπτονται παρατυπίες από έναν εθνικό οργανισμό ελέγχου. Το θέμα είναι να συνεργάζονται σωστά οι οργανισμοί αυτοί με το Ελεγκτικό Συνέδριο και να έχουν κίνητρο για να διαπιστώνουν τέτοιες παρατυπίες χωρίς συνέπειες για τη χώρα τους.
<SPEAKER ID="210" NAME="Friedrich-Wilhelm Graefe zu Baringdorf">
εξ ονόματος της Ομάδας Verts/ALE. - (DE) Κύριε Πρόεδρε, η διαφάνεια είναι απαραίτητη στη γεωργία. Ο κ. Deß είπε πως τα χρήματα πηγαίνουν σε ύποπτα έργα. Είναι αλήθεια ότι θέλουμε να το αποκαλύψουμε κι αυτό μέσω μιας τέτοιας διαφάνειας, ωστόσο ίσως συμφωνεί μαζί μου ότι δεν είναι πολλά τα χρήματα που καταλήγουν στην ευρωπαϊκή γεωργία και στις αγροτικές περιοχές της Ευρώπης. Ορισμένα από αυτά καταλήγουν σε λάθος κανάλια. Δισεκατομμύρια ευρώ διατέθηκαν τα περασμένα χρόνια στους προϋπολογισμούς για τους αγρότες, αλλά δεν έφθασαν ως αυτούς. Όλες οι εξαγωγικές επιδοτήσεις για τους αγρότες, όλη η πρακτική των κοινοτικών παρεμβάσεων με την αποθήκευση, απαίτησαν δισεκατομμύρια ευρώ, αλλά δεν βοήθησαν τους αγρότες. Στην καλύτερη περίπτωση -όπως είπε η κ. Harkin της Ομάδας της Συμμαχίας Φιλελευθέρων και Δημοκρατών για την Ευρώπη- κράτησαν χαμηλά τις τιμές με μία σταθεροποίηση της αγοράς προς τα κάτω, που είναι ένα είδος φρένου στον πληθωρισμό. Φυσικά, ο γενικός στόχος είναι η σταθερότητα των τιμών, όμως δεν μπορεί να είναι προς το συμφέρον των αγροτών να είναι οι υπηρέτες του έθνους ή της Ευρώπης για να το εξασφαλίσουν αυτό.
<P>
Ο εισηγητής είχε δίκιο μιλώντας για την ανάγκη ενός πλαισίου αναφοράς: μόνο η γνωστοποίηση δεν φθάνει. Θα ήθελα να δώσω ένα πλαίσιο αναφοράς: ακόμα και μετά από τη μεταρρύθμιση της ΚΓΠ, μία εξορθολογισμένη επιχείρηση όπου ένας εργάτης φροντίζει 400 εκτάρια -αυτό είναι το ανώτατο επίπεδο εξορθολογισμού- παίρνει με αναλογία 300 ευρώ ανά εκτάριο περίπου 120 000 ευρώ ανά εργαζόμενο. Το 80% των αγροτών δεν παίρνουν ούτε καν το ένα δέκατο από αυτό. Ως εκ τούτου πρέπει επίσης να εξηγήσουμε τι γίνονται αυτά τα χρήματα. Το πλαίσιο αναφοράς πρέπει να δημιουργηθεί από πολιτικούς -δεν θα δημιουργηθεί αυτόματα με τη γνωστοποίηση.
<P>
Όταν η Επιτροπή λέει στην πρότασή της ότι αυτές οι πληρωμές ίσως να πρέπει να διαβαθμιστούν, ότι πρέπει να καθιερωθεί η διαβάθμιση στον δεύτερο πυλώνα -αφού εδώ οι πόροι έχουν καλύτερα αποτελέσματα όσον αφορά τους εργαζομένους και το περιβάλλον- αυτό μας δίνει μια γεύση για ό,τι θα επακολουθήσει, δηλαδή για τη συζήτηση μετά από τη γνωστοποίηση των πληροφοριών. Και τότε θα πρέπει και πάλι να αφήσουμε την πρωτοβουλία στην πολιτική. Όμως πρώτα πρέπει να μιλήσουν οι αριθμοί, πρέπει να γνωστοποιηθούν και πρέπει να φανούμε υπομονετικοί, κι αν αποδειχθούν εσφαλμένοι, η πολιτική θα πρέπει να αλλάξει έτσι ώστε να διορθωθούν.
<P>
Ευχαριστώ πολύ για την έκθεσή σας -θα την υποστηρίξουμε.
<SPEAKER ID="211" NAME="Kartika Tamara Liotard">
εξ ονόματος της Ομάδας GUE/NGL. - (NL) Ευχαριστώ πολύ, κύριε Πρόεδρε. Θα ήθελα να ευχαριστήσω κι εγώ τον εισηγητή για την εργασία του. Οι ευρωπαίοι φορολογούμενοι θέλουν να ξέρουν πώς δαπανώνται οι φόροι που πληρώνουν. " γνωστοποίηση των ονομάτων εκείνων που λαμβάνουν γεωργικές επιδοτήσεις είναι απολύτως απαραίτητη προς χάριν μίας διαφανούς ευρωπαϊκής πολιτικής, ειδικά δεδομένου του τεράστιου ποσοστού του κοινοτικού προϋπολογισμού που εκπροσωπούν οι επιδοτήσεις αυτές. Όμως ακόμα πιο σημαντικό είναι πως αυτή η γνωστοποίηση μπορεί να αποτελέσει την έναρξη μιας πολύ αναγκαίας και αυθεντικής γενικής μεταρρύθμισης της κοινής γεωργικής πολιτικής.
<P>
Όταν γνωστοποιήθηκαν οι επιδοτήσεις στις Κάτω Χώρες το 2005, καταλάβαμε ότι ένα δυσανάλογα μεγάλο μέρος τους πήγαινε σε μία μικρή και πλούσια ομάδα. Δίνουμε μεγάλες επιδοτήσεις σε πολυεθνικές και σε μεγάλους γαιοκτήμονες, ενώ χιλιάδες κοινοί αγρότες δυσκολεύονται να τα βγάλουν πέρα. Καταρχάς, πρέπει να υπάρχει ανώτατο όριο στις επιδοτήσεις που μπορεί να λάβει ένα πρόσωπο ή μία επιχείρηση, κι όχι 300 000 ευρώ, όπως πρότεινε πρόσφατα η Επίτροπος Fischer Boel. Εγώ θα πρότεινα να μην ξεπερνούν τις μέσες ετήσιες αποδοχές. Στο κάτω-κάτω οι περισσότερες επιδοτήσεις έχουν σκοπό να συμπληρώνουν το εισόδημα.
<P>
Τα κράτη μέλη που δεν εξασφαλίζουν την κατάλληλη διαφάνεια θα πρέπει ως ποινή να παίρνουν λιγότερα χρήματα. Επίσης, είναι σημαντικό όταν κάποια κράτη μέλη έχουν ελεγκτικούς μηχανισμούς που δεν λειτουργούν καλά, αυτό να γνωστοποιείται στους αγρότες και οι οργανώσεις που εκπροσωπούν τα συμφέροντά τους πρέπει να μπορούν να ζητήσουν από αυτές τις αρχές να λογοδοτήσουν, εφόσον τους προξενούν ζημία.
<P>
Φυσικά, αυτά δεν πρέπει να είναι παρά η αρχή μιας ολόκληρης σειράς πρωτοβουλιών διαφάνειας του Κοινοβουλίου. " κατανομή των διαρθρωτικών ταμείων πρέπει να γνωστοποιηθεί κι αυτή. Ελπίζω ότι η έκθεση αυτή θα τύχει της ευρύτερης δυνατής υποστήριξης από το Σώμα, γιατί αυτό θα έκανε πολύ πιο εύκολη ειδικά την πρωταρχική μας λειτουργία της επιτήρησης. Μία διαφανής γεωργική πολιτική είναι το πρώτο βήμα προς μία δίκαιη γεωργική πολιτική.
<SPEAKER ID="212" NAME="Hélène Goudin">
εξ ονόματος της Ομάδας IND/DEM. - (SV) Ευχαριστώ πολύ, κύριε Πρόεδρε. Πιστεύω, όπως και οι ψηφοφόροι μου, ότι η ΕΕ είναι υπερβολικά αδιαφανής και γραφειοκρατική. Ως εκ τούτου επιδοκιμάζω την πρόταση της Επιτροπής που επιδιώκει να είναι πιο φανερές και διαφανείς οι δαπάνες των θεσμικών οργάνων. " ενίσχυση της γεωργίας είναι αμφισβητούμενο θέμα. Ως εκ τούτου είναι σημαντικό να μπορούν οι πολίτες να δουν πού πηγαίνουν οι φόροι τους και σε ποιο ύψος. Είναι λυπηρό ότι οι τροπολογίες της επιτροπής είναι αντίθετες με τον ρόλο της ΕΕ ως διαφανούς θεσμού. " απαίτηση της επιτροπής για εγγραφή προκειμένου να έχει κανείς πρόσβαση σε πληροφορίες συνιστά σοβαρή παραβίαση της ιδιωτικής σφαίρας για όλους τους πολίτες, είτε είναι αγρότες, είτε δημοσιογράφοι είτε νηπιαγωγοί. " εγγραφή για να έχουν οι πολίτες το δικαίωμα να συμβουλευτούν δημόσια έγγραφα είναι μία εξέλιξη που δεν θα θέλαμε να δούμε στην ΕΕ. Γι' αυτό καλώ όλους τους συναδέλφους να καταψηφίσουν τις τροπολογίες 4 και 23 της επιτροπής. Σας ευχαριστώ.
<SPEAKER ID="213" NAME="Jean-Claude Martinez">
εξ ονόματος της Ομάδας ITS. - (FR) Κύριε Πρόεδρε, κύριε Επίτροπε, κύριε εισηγητή, έχουμε έλλειψη δημητριακών, έχουμε έλλειψη γάλακτος, οι τιμές του αραβοσίτου και του βουτύρου εκτοξεύονται, και εμείς, τι κάνουμε; Συζητούμε για αν θα δημοσιεύσουμε διαδίκτυο τις ενισχύσεις ανά αγελάδα, ανά προβατίνα ή ανά εκτάριο και, ενώ ο κόσμος είναι στα πρόθυρα της πείνας, εμείς παίζουμε, όπως οι έφηβοι, και οργανώνουμε γεωργικά ηλεκτρονικά και χρηματοδοτικά μηνύματα στο διαδίκτυο.
<P>
Βεβαίως, υπάρχουν καλές αιτιολογίες: η διαφάνεια, το δικαίωμα να γνωρίζουμε και να ελέγχουμε αυτά που γίνονται με τα δισεκατομμύρια που καταβάλλονται στους αγρότες. Ωστόσο στη δημοκρατία, ο έλεγχος ασκείται από το Κοινοβούλιο εντός του ημικυκλίου, και όχι από όσους σερφάρουν στο διαδίκτυο. Έπειτα, αν η διαφάνεια εφαρμοστεί στις γεωργικές πιστώσεις, γιατί, σε ένα πνεύμα λαϊκισμού, να μην έχουμε διαφάνεια για τις αμοιβές των υψηλόβαθμων κοινοτικών υπαλλήλων; Να δημοσιοποιήσουμε στο διαδίκτυο και τις ενισχύσεις που αρμέγουν οι υψηλόβαθμοι υπάλληλοι αν πρόκειται να δημοσιεύσουμε τις ενισχύσεις για τις αγελάδες γαλακτοπαραγωγής.
<P>
Να λοιπόν μια πρώτη αδικία. Υπάρχει μια δεύτερη. Οι μικροκαλλιεργητές, αυτοί, θα είναι διαφανείς, όμως οι μεγάλες εμπορικές γεωργικές εταιρείες δεν θα είναι. Αυτό σημαίνει ότι στην πραγματικότητα στόχος αυτού του κανονισμού, δεν είναι η διαφάνεια. Είναι μια διαβολική πολεμική μηχανή, η οποία έχει δύο κρυφούς στόχους. Καταρχάς, να χωριστούν οι αγρότες σε μεγάλους και μικρούς και να διασπαστεί η συνδικαλιστική ενότητά τους. Έπειτα, και κυρίως, να στρέψει την κοινή γνώμη κατά των αγροτών δια του τύπου, και ειδικά του βρετανικού τύπου, ο οποίος θα μας εμφανίσει τις ενισχύσεις του πρίγκιπα Καρόλου, της βασίλισσας Ελισάβετ, των συνδικαλιστικών ηγετών, των μεγάλων καλλιεργητών, ίσως ακόμη του συζύγου της κ. Fischer Boel, εκτροφέα χοίρων.
<P>
Με βάση αυτά ολίγα παραδείγματα μεγαλογαιοκτημόνων οι οποίοι τρέφονται με τις ορμόνες των Βρυξελλών, θα πετύχουμε να πιστεύει η κοινή γνώμη ότι οι αγρότες λαμβάνουν τεράστιες ενισχύσεις, πολύ δε περισσότερο που η κοινή γνώμη δεν γνωρίζει ότι ο αγρότης πληρώνεται παρά τη θέλησή του, διότι του απαγορεύουν να παράγει. Τον υποχρεώνουν σε αγρανάπαυση.
<P>
Έτσι, μόλις η κοινή γνώμη εξαφθεί κατά των αγροτών - οι οποίοι πληρώνονται για να μην παράγουν, με την αποσύνδεση -, το 2013, χωρίς πολιτικό και εκλογικό κίνδυνο θα μπορέσουν να καταργήσουν τις ενισχύσεις και να εξοικονομήσουν είκοσι περίπου δισεκατομμύρια ευρώ για να χρηματοδοτηθούν άλλες μη γεωργικές δραστηριότητες.
<P>
Με το πρόσχημα της δημοκρατικής διαφάνειας, αυτός ο κανονισμός αποτελεί ηθική ατιμία η οποία χρησιμοποιεί τα απαίσια κίνητρα του φθόνου και της ζήλιας, στην υπηρεσία του στρατηγικού σχεδίου της Επιτροπής που υπάρχει από τη δεκαετία του 1980. Να τελειώσει με την εξαγωγική γεωργία στο πλαίσιο μιας μεγάλης πλανητικής συμφωνίας: στο νότιο ημισφαίριο η γεωργία, στο βόρειο ημισφαίριο οι χρηματοοικονομικές, τραπεζικές και ενεργειακές υπηρεσίες. Ιδού η αλήθεια σχετικά με αυτόν τον κανονισμό!
<SPEAKER ID="214" NAME="Jim Allister" AFFILIATION="NI">
(EN) Κύριε Πρόεδρε, η γραμμή μεταξύ της διαφάνειας και της παραβίασης της ιδιωτικότητας είναι πολύ λεπτή. Πολλοί αγρότες -ορθά, κατά την άποψή μου- θα εκφράσουν τη δυσαρέσκειά τους για το γεγονός ότι οι λεπτομέρειες της ενιαίας ενίσχυσης ανά γεωργική εκμετάλλευση θα δημοσιεύονται στο διαδίκτυο λόγω της διαστρεβλωμένης ιδέας των δωρεάν επιχορηγήσεων.
<P>
" πραγματικότητα, φυσικά, είναι ότι το μεγαλύτερο μέρος της ενιαίας ενίσχυσης ανά γεωργική εκμετάλλευση είναι ουσιαστικά ενίσχυση της πολιτικής μας για τα φτηνά τρόφιμα. Ας πάρουμε σαν παράδειγμα τον τομέα του βοδινού κρέατος. " έκθεση μιας ομάδας εργασίας στην εκλογική μου περιφέρεια καταδεικνύει ότι σε αυτή τη μικρή περιοχή οι παραγωγοί βοδινού κρέατος χάνουν 260 εκατομμύρια ευρώ ετησίως. Μόνο η ενιαία ενίσχυση ανά γεωργική εκμετάλλευση τούς βοηθά να συνεχίζουν μέσω της επιδότησης της παραγωγής τους.
<P>
Επομένως, είναι παραπλανητικό να γνωστοποιείται ότι ένας αγρότης έλαβε 20.000 ευρώ, καθώς δεν αναφέρεται ότι την ίδια στιγμή χάνει 40.000 ευρώ ή και περισσότερα από την παραγωγική του δραστηριότητα. Για να είμαστε δίκαιοι, η γνωστοποίηση πρέπει να συνοδεύεται από τυπικά στατιστικά στοιχεία κερδών και ζημιών από την πώληση εμπορευμάτων σε κάθε τομέα.
<SPEAKER ID="215" NAME="Ιωάννης Γκλαβάκης" AFFILIATION="PPE-DE">
Κύριε Πρόεδρε, διαπίστωσα με χαρά ότι όλοι θέλουμε και διαφάνεια και έλεγχο. Όλοι δηλαδή θέλουμε τα χρήματα της Ευρωπαϊκής Ένωσης που προέρχονται από τους φορολογούμενους πολίτες να προφυλάσσονται και να πηγαίνουν στους πραγματικούς δικαιούχους των ενισχύσεων. Όπου υπάρχουν παρατυπίες ή παρανομίες πρέπει να επιβάλλονται οι προβλεπόμενες κυρώσεις και νομίζω ότι σε αυτό είμαστε όλοι και ενωμένοι και αποφασισμένοι. Όμως, είναι αυτονόητο ότι τα προβλεπόμενα μέτρα πρέπει να τίθενται σε ισχύ μετά την ψήφιση του σχετικού κανονισμού και να αφορούν το επόμενο οικονομικό έτος. " διευκρίνιση αυτή πιστεύουμε ότι είναι απολύτως αναγκαία, γι' αυτό και καταθέσαμε σχετική τροπολογία. Με την τροπολογία αυτή θέλουμε να γίνει σαφές ότι τα μέτρα αναστολής των μηνιαίων πληρωμών που προβλέπονται στα άρθρα 17α και 27α του κανονισμού 1250 του 2005, σχετικά με τη χρηματοδότηση της κοινής γεωργικής πολιτικής, δεν θα εφαρμοστούν προ της 16ης Οκτωβρίου 2008. Δηλαδή κρίνουμε σωστό ότι δεν θα πρέπει να έχουν αναδρομικό χαρακτήρα.
<P>
Τελειώνοντας, επισημαίνω κύριοι ότι όλοι θέλουμε:
<P>
πρώτον, την προστασία των χρημάτων των φορολογουμένων·
<P>
δεύτερον, τα χρήματα να πηγαίνουν στους πραγματικούς δικαιούχους, όπως πολύ σωστά επισήμανε ο συνάδελφος·
<P>
τρίτον, οι παραβάτες να τιμωρούνται·
<P>
τέταρτον, να είμαστε δίκαιοι, όπως συμβαίνει σε όλον τον κόσμο· οι νόμοι δεν έχουν και δεν πρέπει να έχουν αναδρομική ισχύ.
<P>
Με αυτές τις προϋποθέσεις, με χαρά και ανεπιφύλακτα στηρίζουμε και ψηφίζουμε την έκθεση του κ. Χατζημαρκάκη.
<SPEAKER ID="216" NAME="Csaba Sándor Tabajdi" AFFILIATION="PSE">
(HU) Κύριε Πρόεδρε, κυρίες και κύριοι, τα θεσμικά όργανα της Ευρωπαϊκής Ένωσης επανορθώνουν κάτι που είχαν παραμελήσει εδώ και καιρό. Εάν κάποιος ενδιαφέρεται για το να βάλουμε τάξη στην ευρωπαϊκή γεωργία και να της προσδώσουμε διαφάνεια, αυτός είναι ο τομέας της ευρωπαϊκής γεωργίας.
<P>
Ο εισηγητής κ. Chatzimarkakis, τον οποίο θα ήθελα να συγχαρώ, μίλησε πολύ σωστά λέγοντας πως η εικόνα που έχουν οι ευρωπαίοι πολίτες για την Ευρωπαϊκή Ένωση δεν είναι πολύ καλή, πολλές φορές μάλιστα η ευρωπαϊκή γεωργία έχει γίνει εξιλαστήριο θύμα. Γι' αυτό θα ήθελα τώρα, όσο αργά κι αν είναι, να παραθέσω τα λόγια του στρατηγού de Gaulle που είπε πως πρέπει να στεκόμαστε στα όρια του αναπόφευκτου. Ναι, εμείς που θεωρούμε τόσο σημαντική την Κοινή Γεωργική Πολιτική πρέπει να στεκόμαστε στα όρια του αναπόφευκτου, της διαφάνειας.
<P>
Είναι μεγάλο πρόβλημα για την Κοινή Γεωργική Πολιτική -εδώ συμφωνώ απόλυτα με τον κ. Graefe zu Baringdorf- το ότι η Ευρωπαϊκή Κοινή Γεωργική Πολιτική είναι ένα μεγάλο μπέρδεμα, σχεδόν εντελώς αδιαφανής και από πολλές απόψεις άδικη. Και οι δύο μας, και -πιστεύω- όσοι βρίσκονται εδώ στην αίθουσα θα θέλαμε να εξασφαλίσουμε το μέλλον της Κοινής Γεωργικής Πολιτικής, ταυτόχρονα όμως θα θέλαμε και να το προστατεύσουμε.
<P>
Καλοί μου φίλοι, τι μας λέει το γεγονός ότι η Κοινή Γεωργική Πολιτική έχει τα αγαπημένα, χαϊδεμένα της παιδιά όπως τους τομείς των σιτηρών, της ζάχαρης και του καπνού, και τομείς που θεωρεί εχθρικούς όπως τα οπωρολαχανικά, τα σταφύλια και το κρασί, το χοιρινό και τα πουλερικά; Κανένας λογικός άνθρωπος δεν θα μπορούσε να το εξηγήσει αυτό σε έναν ευρωπαίο πολίτη.
<P>
Πολλές φορές, κανένας λογικός άνθρωπος δεν μπορεί επίσης να εξηγήσει σε έναν ευρωπαίο πολίτη πως μεγάλα ποσά ενίσχυσης δεν πηγαίνουν στους παραγωγούς, όπως είπε ο κ. Graefe zu Baringdorf, παρά τα παίρνουν εμπορικές οργανώσεις. Δεν έχει γίνει ακόμα καμία έκθεση και θα ήταν καλό αν η Επιτροπή και το Συμβούλιο εκπονούσαν επιτέλους μια έκθεση για τα ποσά που δεν πηγαίνουν στον τομέα της γεωργίας -τεράστια ποσά.
<P>
Ως εκ τούτου αυτή η έκθεση είναι πολύ σημαντική προκειμένου να φανεί καθαρά ποιοι λαμβάνουν ενισχύσεις και σε ποιο ύψος, έτσι ώστε να μη δίνουν τα μέσα ενημέρωσης το αρνητικό παράδειγμα ότι 200 ζώα βρίσκονταν για χρόνια στη Ρώμη σε έναν έκτο όροφο ενώ αρκετές εκατοντάδες χιλιάδες ιταλοί αγρότες εργάζονται έντιμα.
<P>
Καλοί μου φίλοι, η διαφάνεια και η επεξεργασία δεδομένων είναι, επομένως, πολύ σημαντικές και η Ευρωπαϊκή Ένωση πρέπει να το κάνει αυτό σε άλλους τομείς, και έτσι υποστηρίζω την έκθεση του κ. Chatzimarkakis. Σας ευχαριστώ πολύ.
<SPEAKER ID="217" NAME="Hannu Takkula" AFFILIATION="ALDE">
(FI) Κύριε Πρόεδρε, θα ήθελα να ευχαριστήσω κι εγώ άμεσα τον εισηγητή κ. Chatzimarkakis για την έκθεση αυτή. Φυσικά, μπορούμε να αναρωτηθούμε τι είδους έκθεση μπορούμε να περιμένουμε από έναν εισηγητή που έχει την κοινή λογική ενός Γερμανού, την καρδιά ενός Έλληνα και λίγο από το φινλανδικό τοπίο στην ψυχή του. Θα μπορούσαμε να πούμε ότι σε μια τέτοια περίπτωση η έκθεση θα είναι μάλλον καλή από πολλές απόψεις, και αυτό ισχύει για την παρούσα έκθεση. Εκφράζω και πάλι τα συγχαρητήριά μου.
<P>
Είναι αλήθεια πως όταν μιλάμε για τη γεωργία και το σύστημα χρηματοδότησής της, είναι πολύ σημαντικό να υπογραμμίσουμε τη σημασία της διαφάνειας. " διαφάνεια είναι η βάση των πάντων. Ασφαλώς, ένας άλλος παράγοντας που πρέπει να συνοδεύει τη διαφάνεια όσον αφορά τα προγράμματα χρηματοδότησης είναι η δικαιοσύνη. Ωστόσο μέσα στα λίγα χρόνια που βρίσκομαι στο Ευρωπαϊκό Κοινοβούλιο διαπίστωσα ότι η δικαιοσύνη είναι μία πολύ σχετική έννοια και ότι ο τρόπος με τον οποίο την αντιλαμβανόμαστε ποικίλλει. Όπως και να είναι, ελπίζω ότι η αυξημένη διαφάνεια θα αυξήσει και την εμπιστοσύνη του κοινού στο σύστημά μας για τη λήψη αποφάσεων και στην ιδέα ότι εμείς εδώ στο Σώμα θέλουμε να παίρνουμε τις σωστές αποφάσεις για τη χρηματοδότηση τόσο της γεωργίας, όσο και κάθε άλλου τομέα.
<P>
Παρόλ' αυτά θα ήθελα να εκφράσω την ανησυχία μου για τη γεωργία σε ένα ευρύτερο πλαίσιο. Μιλώντας για δικαιοσύνη, ελπίζω ότι μελλοντικά θα δώσουμε προσοχή όχι μόνο στη διαφάνεια, αλλά και στη δικαιοσύνη.
<P>
Τώρα που είναι παρών ο Επίτροπος, είναι πολύ σημαντικό να εξασφαλίσουμε ότι και τα μικρά κράτη μέλη θα έχουν τη σωστή μεταχείριση. Θα μπορούσαμε να εξασφαλίσουμε ότι θα διατηρηθεί και στο μέλλον κάθε μορφή εθνικής αυτάρκειας. Εμείς έχουμε στη Φινλανδία ορισμένα σοβαρά παραδείγματα γι' αυτό, όπως είναι η απόφαση για τη ζάχαρη που ελήφθη μόλις πρόσφατα από την Ευρωπαϊκή Ένωση, αλλά και οι αποφάσεις για τις γεωργικές πληρωμές, που δεν αντιμετωπίζουν με τον ίδιο τρόπο τα μεγάλα και τα μικρά κράτη, και ελπίζω ότι από την άποψη αυτή, τώρα που το θέμα της διαφάνειας διευκρινίστηκε στο πλαίσιο της έκθεσης του κ. Chatzimarkakis, θα δοθεί μελλοντικά μεγαλύτερη προσοχή στη δικαιοσύνη.
<P>
Πρέπει να εξασφαλίσουμε ότι η Ευρωπαϊκή Ένωση και το σύστημα λήψεων αποφάσεών μας θα λειτουργούν με διαφάνεια και ότι οι πολίτες μας θα μπορούν να τους έχουν εμπιστοσύνη και θα αισθάνονται ότι μπορούν να τα υποστηρίξουν στο μέλλον.
<SPEAKER ID="218" NAME="Andrzej Tomasz Zapałowski" AFFILIATION="UEN">
(PL) Κύριε Πρόεδρε, η σημερινή έκθεση για τη χρηματοδότηση της κοινής γεωργικής πολιτικής και ιδίως το θέμα της διαφάνειάς της έχουν τεράστια σημασία για την κοινωνική αποδοχή εκ μέρους των κατοίκων της Κοινότητας και πρωτίστως για τους ευρωπαίους αγρότες. Με τη γνωστοποίηση των δικαιούχων των δημόσιων ενισχύσεων θα μπορούμε να δούμε αναλυτικά σε ποιο πλαίσιο γίνεται η κατανομή πόρων, ειδικά στις χώρες που είναι γνωστές ως η παλιά και η νέα ΕΕ.
<P>
Μία πολύ σημαντική πρόταση του εισηγητή είναι η αναφορά στην απαίτηση συγκρισιμότητας των δεδομένων των διαφόρων κρατών μελών. Αυτό θα επιτρέψει να αποφευχθούν οι ψευδείς κατηγορίες μεταξύ κρατών μελών της ΕΕ όσον αφορά το ύψος και τις μεθόδους ενίσχυσης επιμέρους αγορών σε δεδομένες χώρες και θα δώσει τη δυνατότητα ανάληψης δράσης με στόχο την εξίσωση των ευκαιριών των αγροτών στον τομέα της δημόσιας ενίσχυσης. Γενικότερα πρέπει να υπογραμμιστεί ότι μία επαρκώς ξεκάθαρη χρηματοδότηση της γεωργικής πολιτικής μαζί με την κατάλληλη ποσότητα τέτοιων προϊόντων εγγυάται την εξασφάλιση τροφίμων για τους ευρωπαίους καταναλωτές. Γι' αυτό, οι ευρωπαίοι αγρότες πρέπει να έχουν μακροπρόθεσμη ασφάλεια και χρηματοδοτικές προοπτικές όσον αφορά τις επενδύσεις σε εκμεταλλεύσεις.
<P>
Τα αιτήματα που διατυπώνονται αυτό το διάστημα για μία πιο γρήγορη μεταρρύθμιση της κοινής γεωργικής πολιτικής είναι ανεύθυνα και αποτελούν απειλή για την ασφάλεια των τροφίμων στην ΕΕ. Επίσης, δεν πρέπει να ξεχνάμε τις διαβεβαιώσεις που δόθηκαν ότι οι επιδοτήσεις των εκμεταλλεύσεων θα εξισωθούν για όλα τα κράτη μέλη της ΕΕ μέχρι το 2013.
<P>
Τελειώνοντας θα ήθελα να συγχαρώ τον εισηγητή.
<SPEAKER ID="219" NAME="Esther de Lange" AFFILIATION="PPE-DE">
(NL) Κύριε Πρόεδρε, θα ήθελα να ευχαριστήσω κι εγώ τον συνάδελφό μας γι' αυτήν την αναλυτική έκθεση που εκ πρώτης όψεως αφορά πολύ τεχνικούς κανόνες -δημοσιονομικούς κανόνες. Στην πραγματικότητα όμως οι κανόνες αυτοί μπορούν να επηρεάσουν την εργασία των αγροτών μας -που είναι τελικά οι νόμιμοι και απαραίτητοι παραγωγοί της καθημερινής μας τροφής. Θα ήθελα να αναφερθώ πολύ λεπτομερειακά σε ορισμένα από αυτά, χωρίς να αρχίσω μία πολύ ευρεία συζήτηση για τον "έλεγχο υγείας" ή οτιδήποτε άλλο. Όμως αισθάνομαι την ανάγκη να πω ότι απορώ πού βρήκε η αξιότιμη συνάδελφός μου του σοσιαλιστικού κόμματος των Κάτω Χωρών τους μεγάλους γαιοκτήμονες για τους οποίους μίλησε σε μία χώρα τόσο πυκνοκατοικημένη όσο οι Κάτω Χώρες. Όμως φεύγω από το θέμα.
<P>
Πρώτα απ' όλα θα ήθελα να εκφράσω την υποστήριξή μου για την πρόταση της Επιτροπής να δοθεί η δυνατότητα να τιμωρούνται αποτελεσματικότερα τα κράτη μέλη σε περίπτωση ελλείψεων -δηλαδή να εφαρμοστούν μειώσεις- πιθανόν με διακοπή ή μείωση των ενδιάμεσων πληρωμών. Κατά τη γνώμη μου, η Επιτροπή δεν πρέπει να λαμβάνει υπόψη μόνο τη σοβαρότητα και τη φύση της μη συμμόρφωσης, αλλά και τη διάρκειά της. Για παράδειγμα, σε περίπτωση συνεχιζόμενων παραβιάσεων η Επιτροπή θα πρέπει να αυξάνει κάθε χρόνο το ποσοστό της μείωσης. Πρέπει επίσης να εξασφαλίσουμε ότι οι νέοι κανόνες που θεσπίζουμε τώρα, δεν θα οδηγήσουν σε αύξηση του διοικητικού φόρτου.
<P>
Θα ήθελα να αναφερθώ τελειώνοντας στο δύσκολο ζήτημα της γνωστοποίησης των ονομάτων εκείνων που λαμβάνουν ενισχύσεις από το Ευρωπαϊκό Γεωργικό Ταμείο. " χώρα μου το κάνει ήδη αυτό σε μεγάλο βαθμό και η Επιτροπή προτείνει τώρα να καθιερωθεί σε ολόκληρη την ΕΕ με στόχο τη διαφάνεια και τη νομιμότητα των δαπανών αυτών. Μπορώ να υποστηρίξω αυτές τις προσπάθειες, θα ήθελα όμως να κάνω δύο σύντομες παρατηρήσεις που εκφράζονται και με τη μορφή τροπολογιών. Πρώτον, η γνωστοποίηση αυτών των δεδομένων μπορεί να παραβιάζει τα δικαιώματα των εμπλεκομένων. Πρέπει να εξασφαλίσουμε λοιπόν την κατάλληλη προστασία των δεδομένων για να αποφύγουμε να πέσουν σε λάθος χέρια ή να χρησιμοποιηθούν, για παράδειγμα, προς όφελος των δραστηριοτήτων ακραίων υπερασπιστών των δικαιωμάτων των ζώων -ένα φαινόμενο που έχουν ήδη αντιμετωπίσει διάφορα κράτη μέλη.
<P>
Τέλος, θα ήθελα να πω ότι η Επιτροπή πιστεύει πως η πρόταση αυτή θα της δώσει και τη δυνατότητα βελτίωσης του δημοσιονομικού ελέγχου. Αυτό μπορεί να ισχύει σε κάποιο βαθμό, εγώ ωστόσο θεωρώ ότι ακόμα καλύτερο για τον δημοσιονομικό έλεγχο είναι να καθιερωθούν εθνικές δηλώσεις για τους δημοσιονομικούς πόρους των οποίων η διαχείριση γίνεται σε εθνικό επίπεδο. Ως εκ τούτου θα ήθελα να αφιερώσω το τελευταίο μου δευτερόλεπτο για να απευθύνω έκκληση προς την Επιτροπή και το Συμβούλιο να επιταχύνουν τη διαδικασία θέσπισης αυτών των εθνικών δηλώσεων.
<SPEAKER ID="220" NAME="Gyula Hegyi" AFFILIATION="PSE">
(HU) " αύξηση της διαφάνειας της Κοινής Γεωργικής Πολιτικής είναι ένας σημαντικός στόχος της Κοινότητας και γι' αυτό υποστηρίζω την έκθεση του συναδέλφου μου κ. Chatzimarkakis. Εφόσον όμως συζητείται ήδη η Κοινή Γεωργική Πολιτική, θα ήθελα να επιστήσω την προσοχή σας σε ένα από τα σημαντικότερα θέματα της οικολογικά ευσυνείδητης γεωργίας, το πρόγραμμα Natura 2000.
<P>
Όπως γνωρίζετε, όσοι ασκούν τη γεωργία με τρόπο που διατηρεί την προστατευόμενη χλωρίδα και πανίδα, παίρνουν ενισχύσεις από την Κοινότητα και τα κράτη μέλη στο πλαίσιο του Natura 2000. Σχεδόν το 1/5 της επικράτειας της Ευρωπαϊκής Ένωσης και το 21% της επικράτειας της Ουγγαρίας είναι υπό την προστασία αυτού του προγράμματος. Οι αγρότες περιμένουν αυτήν την ενίσχυση, εφόσον η υποστήριξη των συμφερόντων της φύσης απαιτεί οικονομικό αυτοπεριορισμό από την πλευρά τους.
<P>
Ωστόσο για ένα βιώσιμο μέλλον είναι καθοριστικό να προστατεύουμε όσο περισσότερο γίνεται τη φύση. Για τον λόγο αυτόν, είναι σημαντικό να διαθέσουμε όσο πιο πολλά χρήματα γίνεται στην ενίσχυση περιοχών που εντάσσονται στο πρόγραμμα Natura 2000.
<P>
Ήμουν σκιώδης εισηγητής της Ομάδας των σοσιαλιστών για το πρόγραμμα Natura 2000. Δυστυχώς, δεν κατέστη έκτοτε δυνατό να βρεθεί το ποσόν που είχαμε ζητήσει τότε, δηλαδή 3 δισεκατομμύρια ευρώ ετησίως. Ωστόσο είμαστε στο παρά πέντε αν θέλουμε να σταματήσουμε την καταστροφή της φύσης, ιδίως στην Ευρώπη που έχει ήδη υπερπληθυσμό.
<P>
Θα ήταν χρήσιμο να έχουμε τον προβλεπόμενο διαδικτυακό κατάλογο για τα ποσά ενίσχυσης που δίνονται στους αγρότες στο πλαίσιο του Natura 2000, κάνοντας έτσι γνωστές τις μελλοντοστραφείς πρακτικές. Ελπίζω ότι αυτή η διαφάνεια θα δώσει ώθηση και στην οικολογική γεωργία και την προστασία του μοναδικού μας φυσικού περιβάλλοντος. Σας ευχαριστώ.
<SPEAKER ID="221" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, μιλάμε για την κοινή γεωργική πολιτική, στην πραγματικότητα όμως δεν υπάρχει κοινή πολιτική. Αυτό μπορώ να το πω γιατί η ενίσχυση για τη γεωργία δεν διαφοροποιείται μόνο σε επιμέρους περιφέρειες, αλλά φαίνονται πολύ καθαρά οι διαφορές μεταξύ των παλιών και των νέων κρατών μελών. Για να μιλούμε για μία κοινή γεωργική πολιτική, πρέπει να έχουμε κοινές και σταθερές αρχές, καθήκοντα και δυναμικό προκειμένου να πάρουμε ενίσχυση για την παραγωγή.
<P>
Κατά τη γνώμη μου όμως η έκθεση αυτή είναι πολύ ευπρόσδεκτη και αναγκαία γιατί τελικά πρέπει να αποκαλύπτεται ποιος παίρνει τι, καθώς και πώς χρησιμοποιούνται αυτοί οι πόροι. " βελτίωση των στατιστικών δεν θα επιφέρει άμεσα αύξηση των γεωργικών πόρων, θα βελτιώσει όμως την οικονομική αποδοτικότητα, θα υπάρχει διαφάνεια, μεγαλύτερη εμπιστοσύνη του κόσμου, και εμείς οι βουλευτές θα μπορούμε να βγάλουμε τα δικά μας συμπεράσματα και να αναζητήσουμε κοινές λύσεις. Έτσι θα δημιουργήσουμε πραγματικά μία κοινή γεωργική πολιτική βάσει των ίδιων δημοκρατικών αρχών και αρχών εταιρικής σχέσης για όλες τις χώρες της Ευρωπαϊκής Ένωσης και για τους αγρότες, ανεξάρτητα από την περιοχή όπου ζουν και εργάζονται.
<SPEAKER ID="222" NAME="Monica Maria Iacob-Ridzi" AFFILIATION="PPE-DE">
(RO) Ο περιορισμός των πληρωμών από το Ευρωπαϊκό Γεωργικό Ταμείο Εγγυήσεων και το Ευρωπαϊκό Ταμείο Γεωργίας και Ανάπτυξης της Υπαίθρου θα πρέπει να γίνεται μόνο σε εξαιρετικές περιπτώσεις.
<P>
Από αυτήν την άποψη, η πρόταση της Επιτροπής δεν ορίζει σαφώς τις καταστάσεις όπου απαιτείται η μείωση ή διακοπή των γεωργικών πληρωμών.
<P>
Με τη μορφή που προτείνει η Επιτροπή, ο κανονισμός συγκεκριμενοποιεί μόνο ότι η διακοπή απαιτείται όταν τα κύρια στοιχεία του εθνικού συστήματος ελέγχου δεν είναι αποτελεσματικά εξαιτίας της σοβαρότητας ή της επιμονής των αδυναμιών που διαπιστώθηκαν.
<P>
Θεωρώ ότι αυτό το κριτήριο δεν μπορεί να χρησιμοποιείται αυθαίρετα και μπορεί να έχει επικίνδυνα αποτελέσματα για ορισμένα κράτη μέλη.
<P>
Είναι αλήθεια ότι θα πρέπει να έχουμε εξαιρετικά καλό κοινοτικό έλεγχο της δαπάνης των πόρων, όμως είναι επίσης σημαντικό να λαμβάνεται υπόψη η πρόοδος των σχετικών θεσμικών οργάνων των κρατών μελών που είναι υπεύθυνα για τον έλεγχο αυτόν.
<P>
Γι' αυτό θεωρώ ότι το μέσον που προσφέρουμε σήμερα στην Επιτροπή πρέπει να χρησιμοποιείται με μεγάλη προσοχή, υπό πολύ σαφώς περιορισμένες συνθήκες και να συνοδεύεται από αυστηρό κοινοβουλευτικό έλεγχο.
<P>
Ακόμα, ο κανονισμός δεν πρέπει να έχει αναδρομική ισχύ. Το 2007 είναι ένα έτος διεύρυνσης για την Ευρωπαϊκή Ένωση και θα ήταν άδικο να επιβληθεί από τώρα ο κανονισμός αυτός, όπως προτείνει η Ευρωπαϊκή Επιτροπή.
<P>
Γι' αυτό υποστηρίζω την παρέκκλιση να δοθεί ένα ακόμα έτος μέχρι την έναρξη ισχύος του κανονισμού.
<P>
Όσον αφορά τη γνωστοποίηση των ονομάτων των δικαιούχων ευρωπαϊκών πόρων, καθώς και των συνολικών ποσών που έλαβαν, θεωρώ ότι το μέτρο αυτό συνεισφέρει ολοφάνερα στη διαφάνεια του συστήματος καταλογισμού.
<P>
Αυτό θα μπορούσε να σταματήσει εξαρχής κάθε πιθανή απόπειρα απάτης ή προσπάθειες χορήγησης ευρωπαϊκών πόρων για την ανάπτυξη της υπαίθρου βάσει πολιτικών κριτηρίων, και δείχνει υπευθυνότητα στη χρησιμοποίηση δημόσιου χρήματος.
<SPEAKER ID="223" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, η πρωτοβουλία της Ευρωπαϊκής Επιτροπής να επιβάλει στα κράτη μέλη την υποχρέωση γνωστοποίησης πληροφοριών για τους δικαιούχους κοινοτικών πόρων που χορηγούνται υπό την αιγίδα της κοινής γεωργικής πολιτικής αξίζει από κάθε άποψη την υποστήριξή μας.
<P>
" γνωστοποίηση τέτοιων πληροφοριών στο διαδίκτυο με τη χρησιμοποίηση προδιαγραφών που εξασφαλίζουν τη συγκρισιμότητα των δεδομένων των διαφόρων χωρών δεν θα προσφέρει μόνο πολλά στη βελτίωση της διαφάνειας των δημοσιονομικών δαπανών και της αποτελεσματικότητας των δημοσιονομικών ελέγχων, αλλά θα ρίξει και άπλετο φως σε τουλάχιστον δύο σοβαρά προβλήματα που σχετίζονται με τις γεωργικές δαπάνες στην ΕΕ.
<P>
Καταρχάς, πολύ μεγάλο μέρος των άμεσων επιδοτήσεων σε επιμέρους χώρες δεν πηγαίνει στους αγρότες, αλλά σε μεγάλους ομίλους σαν τον Smithfield ή σε μεγάλες ιδιοκτησίες γης όπως η βασιλική περιουσία της Ελισάβετ Β'. Ίσως τέτοια δεδομένα από ολόκληρη την ΕΕ να καταστήσουν σαφές στους φορείς λήψης αποφάσεων ότι είναι ανάγκη να περιοριστούν οι επιδοτήσεις σε μεμονωμένες εκμεταλλεύσεις, έτσι ώστε αυτές οι επιδοτήσεις να βοηθήσουν περισσότερο τις οικογενειακές εκμεταλλεύσεις παρά τις μεγάλες ιδιοκτησίες.
<P>
Δεύτερον, υπάρχει πολύ μεγάλη δυσαναλογία μεταξύ της ενίσχυσης ανά εκτάριο χρησιμοποιούμενης γεωργικής γης στα παλιά και στα νέα κράτη μέλη. Κατά την περίοδο 2007-2013 ο δείκτης αυτός θα είναι λίγο μεγαλύτερος του 60%, και θα είναι ακόμα μικρότερος όταν προσχωρήσουν η Ρουμανία και η Βουλγαρία. Έτσι, σε κάθε ευρώ που θα καταβάλλεται στην παλιά ΕΕ θα αντιστοιχούν το πολύ 60 λεπτά στις χώρες της νέας ΕΕ, παρά το γεγονός ότι στις νέες χώρες η γεωργία πρέπει να καλύψει την απόσταση που την χωρίζει από την περισσότερο ανεπτυγμένη γεωργία των παλιών κρατών μελών.
<SPEAKER ID="224" NAME="Mairead McGuinness" AFFILIATION="PPE-DE">
(EN) Κύριε Πρόεδρε, θα ήθελα να ήταν εδώ μια ομάδα κτηνοτρόφων από τη βορειοδυτική Ιρλανδία με τους οποίους μίλησα σήμερα το απόγευμα για να ακούσουν αυτή τη συζήτηση, καθώς μπορεί να ήθελαν να συμμετάσχουν. Ας είμαστε ειλικρινείς: κανείς δεν θέλει να δημοσιοποιούνται οι οικονομικές του υποθέσεις, και πιστεύω ότι οι βουλευτές του Κοινοβουλίου που μιλούν για ειλικρίνεια και διαφάνεια δεν θα ήθελαν με τίποτα να γίνει κάτι ανάλογο στους ίδιους. Μου άρεσε το σχόλιο που έκανε ένας βουλευτής σήμερα το απόγευμα ότι ίσως να είναι σωστό να δημοσιοποιούνται οι πληρωμές όλων όσοι λαμβάνουν χρήματα από τον δημόσιο κορβανά. Παρόλα αυτά, πιστεύω ότι θα γίνει δημοσίευση των πληρωμών και γενικά πιστεύω στην "ειλικρίνεια και διαφάνεια", αλλά πρόκειται για αμφίδρομη οδό.
<P>
Θα ήθελα επίσης να αμφισβητήσω την άποψη ότι οι πληροφορίες γίνονται εξίσου κατανοητές απ' όλους και λόγω αυτού του ζητήματος πιστεύω ότι πρέπει να διευκρινίζεται τι ακριβώς σημαίνουν οι πληρωμές. " ομάδα των κτηνοτρόφων που συνάντησα σήμερα ασχολείται με την εκτροφή βοοειδών και προβάτων και πολλοί από αυτούς χρησιμοποιούν την ενιαία ενίσχυση ανά εκμετάλλευση για την επιδότηση της παραγωγής τους. Ίσως να είναι ανόητοι που το κάνουν αυτό. Ίσως να πρέπει να σταματήσουν την εκτροφή και να αφήσουν τα αγροκτήματά τους να καταστραφούν και να συνεχίζουν να λαμβάνουν την επιταγή.
<P>
Εδώ, έγιναν κάποια σχόλια σχετικά με την αποτυχία την πολιτικής σαν να είναι σφάλμα των αγροτών. Αλλά πιστεύω ότι οι φορείς χάραξης της πολιτικής της Ευρώπης πρέπει να πληρώσουν για τις αποτυχίες που εντοπίστηκαν. Αυτοί που μιλούν για παρέμβαση και επιστροφές κατά την εξαγωγή πρέπει να έχουν ξεχάσει τις μεταρρυθμίσεις του 2003. Αντιμετωπίζουμε πλέον πρόβλημα ελλείψεων εντός της Ευρωπαϊκής Ένωσης. Εισάγουμε βοδινό κρέας. " παγκόσμια ζήτηση για τα γαλακτοκομικά προϊόντα αυξάνεται και υπάρχει ανεπάρκεια σιτηρών, επομένως η κατάσταση είναι πολύ προχωρημένη. Ναι, δημοσιεύστε τα στοιχεία, αλλά ταυτόχρονα εξηγήστε τα. Προστατέψτε τους ανθρώπους και διασφαλίστε ότι δεν γελοιοποιούνται άδικα για τις πληρωμές που λαμβάνουν. Μην τα χρησιμοποιείται αυτό ως όπλο για να πολεμήσετε τους αγρότες. " Επιτροπή το κάνει ήδη κατά τον έλεγχο υγείας, όπου συζητήθηκε πώς, τώρα που θα γίνεται δημοσίευση, θα μπορούσαμε να περιορίσουμε τις πληρωμές. Ίσως να πρέπει να το κάνουμε αυτό σε υψηλότερο επίπεδο, αλλά ας είμαστε ειλικρινείς στο πώς συζητούμε αυτό το θέμα. Πιστεύω ότι πρέπει να επανεξετάσουμε τη χρήση για την οποία παρέχονται οι πληροφορίες.
<SPEAKER ID="225" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, συζητούμε για μία σημαντική έκθεση που αφορά τη χρηματοδότηση της κοινής γεωργικής πολιτικής, μιας πολιτικής στην οποία αφιερώνουμε περίπου 45% του κοινοτικού προϋπολογισμού.
<P>
" πρόταση της Ευρωπαϊκής Επιτροπής έχει ως στόχο να αυξήσει τη διαφάνεια και την αξιοπιστία των δαπανών για τους αγρότες της ΕΕ και τις αγροτικές περιοχές, καθώς και να βελτιώσει τον τρόπο με τον οποίο αποδέχονται και αξιολογούν την πολιτική οι πολίτες της ΕΕ. Ωστόσο εξακολουθούν να εμφανίζονται άνθρωποι που δεν είναι θετικά διακείμενοι απέναντι στην κοινή γεωργική πολιτική, που θέλουν να στερήσουν από τους αγρότες μας την ενίσχυση με κάθε τίμημα και να τους εκθέσουν σε ανοιχτό και άνισο ανταγωνισμό με αγρότες τρίτων χωρών.
<P>
Το ερώτημα είναι τι θα γινόταν τότε ως προς την ασφάλεια τροφίμων στην ΕΕ. Είμαι βέβαιος ότι οι συνάδελφοι της Επιτροπής Γεωργίας θα συμφωνήσουν μαζί μου πως δεν μπορούν να γίνουν περικοπές στον προϋπολογισμό που προβλέπεται για την κοινή γεωργική πολιτική. Ο προϋπολογισμός αυτός μειώνεται διαρκώς και το 2013 θα είναι μόνο το 33% του συνόλου των δημοσιονομικών δαπανών. Ας ελπίσουμε πως οι νέοι κανόνες θα βοηθήσουν στην απλούστευση της νομοθεσίας βάσει του συνθήματος για "βελτίωση της νομοθεσίας" που προωθεί η Επιτροπή. Οι πολίτες μας θα είναι σε θέση να ελέγξουν και να διαπιστώσουν για ποιους σκοπούς χορηγούνται τα χρήματα της ΕΕ.
<P>
Τον Νοέμβριο αυτού του χρόνου η Επιτροπή πρέπει να παρουσιάσει ανακοίνωση για το θέμα του "ελέγχου υγείας". Είμαι της γνώμης ότι το σύστημα αμέσων πληρωμών της ΕΕ θα έπρεπε να είναι πολύ απλούστερο και διαφανέστερο και ότι το επίπεδο των επιδοτήσεων πρέπει να τυποποιηθεί για όλα τα κράτη μέλη, δηλαδή να είναι δίκαιο και κατανοητό.
<P>
Επίσης, ελπίζω οι συνάδελφοί μας από τη Ρουμανία να αντιμετωπίσουν τα σημερινά προβλήματα με τα συστήματα πληρωμών τους. Δεν μπορούμε να επιτρέψουμε να βλάπτονται και να τιμωρούνται οι ρουμάνοι αγρότες με μείωση των επιδοτήσεων, που είναι εξίσου απαραίτητες στη Ρουμανία όσο σε άλλα κράτη μέλη. Αντί να τιμωρούμε τους ρουμάνους αγρότες, θα έπρεπε να τους βοηθήσουμε να βάλουν τάξη στο σύστημα επιδοτήσεων.
<SPEAKER ID="226" NAME="Siim Kallas">
Αντιπρόεδρος της Επιτροπής. - (EN) Κύριε Πρόεδρε, αξιότιμα μέλη, σας ευχαριστώ για τις ενδιαφέρουσες παρατηρήσεις σας. Είμαι πολύ χαρούμενος που έχω την ευκαιρία να συμμετάσχω σε αυτή τη συζήτηση καθώς, όταν η Επιτροπή ξεκίνησε να συζητά την πρόταση για μεγαλύτερη διαφάνεια σχετικά με τους δικαιούχους των πόρων της ΕΕ, οι πληροφορίες δημοσιεύονταν μόνο σε δύο χώρες: στη Δανία και την Εσθονία. Τώρα οι χώρες είναι 13 και στο τέλος οι πληροφορίες θα δημοσιεύονται σε όλες τις χώρες. Αυτό, όσον αφορά τη διαδικασία λήψης αποφάσεων της Ευρώπης, γίνεται με ταχύτατους ρυθμούς.
<P>
Θα ήθελα να κάνω ορισμένα σχόλια βάσει αντικειμενικών στοιχείων. Πρώτον, αυτό που αναφέρθηκε -η γνωστοποίηση των δικαιούχων- θα γίνεται με πλήρη σεβασμό της κοινοτικής νομοθεσίας για την προστασία των δεδομένων. Αυτό προβλέπεται ήδη στην πρόταση. Αρκετοί έθεσαν το ζήτημα της δημοσίευσης των πληροφοριών για τα διαρθρωτικά ταμεία, αλλά ακριβώς η ίδια λογική ισχύει και για τα διαρθρωτικά ταμεία, για τα οποία ισχύει επίσης το άρθρο 53β του δημοσιονομικού κανονισμού. Επομένως, δεν υπάρχει καμία διαφορά.
<P>
Όλες οι ενισχύσεις που καταβάλλονται από τον ευρωπαϊκό προϋπολογισμό θα δημοσιοποιούνται, περιλαμβανομένων των μισθών των ανώτερων υπαλλήλων και των Επιτρόπων. Όλα αυτά δημοσιεύονται. Επομένως, δεν υπάρχει τίποτα - και αυτά τα στοιχεία δημοσιοποιούνται από την έγκριση των κανονισμών του προσωπικού.
<P>
Θα ήθελα να ζητήσω από το Κοινοβούλιο να υιοθετήσει την προσέγγιση της Επιτροπής όπως εκφράζεται στην πρότασή της. Εγκρίνουμε το περιεχόμενο ορισμένων από τις τροπολογίες που προτάθηκαν, και ορισμένες από αυτές θα συμπεριληφθούν στην εκτελεστική νομοθεσία ή στο τελικό κείμενο που θα εγκρίνει το Συμβούλιο μετά το συμβιβαστικό κείμενο της Προεδρίας. Είμαι πεπεισμένος ότι οι καινοτομίες που συζητούνται επί του παρόντος θα καταστήσουν τον κανονισμό 1290/2005 ακόμα πιο αποδοτικό μέσο από ό,τι είναι ήδη.
<SPEAKER ID="227" NAME="Πρόεδρος">
" συζήτηση έληξε.
<P>
" ψηφοφορία θα γίνει την Πέμπτη, 11 Οκτωβρίου 2007.
<P>
Γραπτές δηλώσεις (άρθρο 142)
<SPEAKER ID="769" NAME="Gábor Harangozó  " AFFILIATION="PSE">
γραπτώς. - (HU) Υποστηρίζω τη σύσταση της Επιτροπής για διάφορους λόγους. Πρώτον, θα καταστεί φανερό ποιος επωφελείται από την ΚΓΠ και οι γεωργικές ενισχύσεις των κρατών μελών της ΕΕ θα γίνουν συγκρίσιμες. Δεύτερον, θα αυξήσει τη νομιμότητα όλων των θεσμικών οργάνων της ΕΕ και όλων των πολιτικών στα μάτια των ευρωπαίων πολιτών. Τρίτον, η πρωτοβουλία αυτή δεν θα συμπεριλαμβάνει μόνο τις γεωργικές ενισχύσεις, αλλά και τις ενισχύσεις σε όλους τους τομείς της ΕΕ και έτσι μπορεί να αυξηθεί η αποτελεσματικότητα του ελέγχου του προϋπολογισμού.
<P>
Συμφωνώ με το δεύτερο σημείο της σύστασης που συνιστά, εάν τα συστήματα παρακολούθησης των κρατών μελών παρουσιάζουν ελλείψεις, να γίνουν αυστηρότεροι οι κανόνες που αφορούν τις κυρώσεις. Στην Ουγγαρία καταφέραμε με μεγάλες προσπάθειες να αναπτύξουμε το θεσμικό σύστημα έτσι ώστε να λειτουργεί όσο πιο αποτελεσματικά γίνεται και να συμμορφώνεται με τις απαιτήσεις της Επιτροπής.
<P>
Υποστηρίζω τη σύσταση του εισηγητή που επιβάλλει τη γνωστοποίηση δεδομένων στο διαδίκτυο ως υποχρεωτική. Οι ιστοσελίδες των οργανισμών πληρωμών στα κράτη μέλη θα ήταν συνδεδεμένες με τις ιστοσελίδες της Επιτροπής ή με ένα κοινό δίκτυο ιστοσελίδων σε ένα κράτος μέλος. Φυσικά, η παροχή τέτοιων δεδομένων πρέπει να είναι σύμφωνη με τις απαιτήσεις του Ευρωπαίου Επόπτη Προστασίας Δεδομένων. Μεταξύ άλλων, είναι πολύ σημαντικό να ειδοποιούνται οι ενδιαφερόμενες πλευρές όσο γίνεται ενωρίτερα πριν από τη γνωστοποίηση δεδομένων και εάν είναι δυνατόν, ακόμα και όταν συγκεντρώνονται τα δεδομένα.
<SPEAKER ID="768" NAME="Alexander Stubb  " AFFILIATION="PPE-DE">
γραπτώς. - (EN) Περισσότερη διαφάνεια συνεπάγεται λιγότερη αβάσιμη προπαγάνδα κατά της ΕΕ. Επομένως, δεν διστάζω να υποστηρίξω την προσέγγιση του εισηγητή που επικροτεί την πρόταση της Επιτροπής για βελτίωση της διαφάνειας κατά την εκτέλεση των ευρωπαϊκών γεωργικών δαπανών.
<P>
Πρέπει να έχουμε κατά νου ότι οι γεωργικές δαπάνες αποτελούν ένα από τα μεγαλύτερα μερίδια δαπανών της ΕΕ. Συνεπώς, είναι ζήτημα νομιμότητας για την Ένωση.
<P>
" έλλειψη ξεκάθαρης άποψης για όλες τις δαπάνες, όχι μόνο τις γεωργικές, οδηγεί σε παραμόρφωση της εικόνας για τη χρηματοδότηση της ΕΕ. Ταυτόχρονα, γνωρίζουμε ότι η διαχείριση των γεωργικών δαπανών έχει βελτιωθεί σταδιακά.
<P>
Τα δεδομένα για τις κοινοτικές δαπάνες πρέπει να διατίθεται άμεσα στο διαδίκτυο. " πλήρης διαφάνεια είναι καίριας σημασίας για τον δημοσιονομικό έλεγχο. Συνεπώς, με χαρά αναφέρω ότι ο κ. Χατζημαρκάκης έλαβε το 100% της στήριξης στην επιτροπή.

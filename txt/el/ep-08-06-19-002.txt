<CHAPTER ID="002">
Προς ασφαλέστερη, καθαρότερη και αποδοτικότερη κινητικότητα στην Ευρώπη: Η πρώτη έκθεση σχετικά με τα νοήμονα αυτοκίνητα (συζήτηση)
<SPEAKER ID="006" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Zita Gurmai, εξ ονόματος της Επιτροπής Μεταφορών και Τουρισμού, με τίτλο "Προς ασφαλέστερη, καθαρότερη και αποδοτικότερη κινητικότητα στην Ευρώπη: " πρώτη έκθεση σχετικά με τα νοήμονα αυτοκίνητα".
<SPEAKER ID="007" NAME="Zita Gurmai">
εισηγήτρια. - (HU) Σας ευχαριστώ πολύ. Κυρία Πρόεδρε, κύριε Επίτροπε, κυρίες και κύριοι, στην καθημερινή μας ζωή εξαρτόμαστε ολοένα περισσότερο από τις μεταφορές. " ευρωπαϊκή οικονομία βασίζεται επίσης στην ύπαρξη αποδοτικών οδικών μεταφορών. Ωστόσο, η αύξηση της κυκλοφορίας έχει προκαλέσει σοβαρά κοινωνικά προβλήματα. Προκαλεί κυκλοφοριακή συμφόρηση στους δρόμους και τις αστικές περιοχές, οδηγεί σε σοβαρά προβλήματα για το περιβάλλον και την υγεία, σπαταλά ενέργεια και πάνω απ' όλα αποτελεί αιτία ατυχημάτων. Εν συντομία ακολουθούν λίγα συγκλονιστικά στατιστικά στοιχεία: οι ετήσιες εκπομπές διοξειδίου του άνθρακα από την οδική κυκλοφορία ανέρχονται συνολικά σε 835 εκατομμύρια τόνους, 40.000 άνθρωποι σκοτώνονται κάθε χρόνο στους δρόμους, το κόστος που συνδέεται με την κυκλοφοριακή συμφόρηση στην Ευρωπαϊκή Ένωση ανέρχεται σε 50 δισ. ευρώ ετησίως, ποσό που ισοδυναμεί με το 0,5% του κοινοτικού ΑΕγχΠ, και το ποσό αυτό θα μπορούσε να φτάσει ακόμα και στο 1% του ΑΕγχΠ της ΕΕ ως το 2010.
<P>
Έχω ωστόσο και ένα καλό νέο: τα προβλήματα μπορούν να μετριασθούν. Ο ηλεκτρονικός έλεγχος σταθερότητας μπορεί να σώσει τις ζωές περίπου 4.000 ανθρώπων ετησίως και εάν το σύστημα κλήσης σε περίπτωση έκτακτης ανάγκης από το όχημα e-Call χρησιμοποιούνταν στο έπακρο σε ολόκληρη την Ευρώπη, ο αριθμός των οδικών δυστυχημάτων και των θανάτων στο δρόμο θα μπορούσε να μειωθεί σε ποσοστό ως και 5-15%. Αυτό θα έσωζε περισσότερες από 2.500 ζωές κάθε χρόνο και θα σήμαινε εξοικονόμηση ποσού που ανέρχεται σε ύψος 22 δισ. ευρώ. Το κατάλληλο λογισμικό και οι πληροφορίες σε πραγματικό χρόνο στα κέντρα κυκλοφορίας θα επιτρέψουν τη μείωση της κυκλοφοριακής συμφόρησης κατά 40%.
<P>
Καθίσταται σαφές ακόμα και από τα ελάχιστα αριθμητικά στοιχεία που ανέφερα ότι τα ευφυή συστήματα αυτοκινήτων διαθέτουν αναντίρρητα πλεονεκτήματα, αλλά ότι η χρήση αυτών των συστημάτων παραμένει μέχρι στιγμής περιορισμένη. Στις "ΠΑ, από την άλλη πλευρά, ο ηλεκτρονικός έλεγχος σταθερότητας θα καταστεί υποχρεωτικός για όλα τα νέα αυτοκίνητα από το 2012. Ο κύριος λόγος για τον οποίο δεν είναι περισσότερο διαδεδομένα είναι ότι τα συστήματα αυτά είναι δαπανηρά, και ότι υπάρχει έλλειψη ως προς την κατάλληλη πληροφόρηση και τις ευφυείς υποδομές. Πρέπει να διερωτηθούμε, ωστόσο, εάν μπορούμε να επιτρέψουμε τη διαμόρφωση μιας κατάστασης, στο πλαίσιο της οποίας οι πολίτες της Ευρώπης δεν θα είναι σε θέση να απολαμβάνουν τα δικαιώματά τους; Βλέπετε, θεωρώ ότι καθένας από αυτούς και καθένας από εμάς έχει το δικαίωμα σε μια ασφαλή, βιώσιμη και αποδοτική κινητικότητα.
<P>
Επειδή η κινητικότητα έχει αυξηθεί και εξακολουθεί διαρκώς να αυξάνεται, τα προβλήματα που ανέφερα αφορούν γενικότερα την Ευρώπη, και εάν η κινητικότητα είναι κάτι λιγότερο από βέλτιστη ή αν είναι επισφαλής, θα πρέπει να ανταποκριθούμε σε ευρωπαϊκό επίπεδο. Πρέπει να εξαλειφθούν οι φραγμοί της αγοράς, πρέπει να προαχθεί η ζήτηση για ευφυείς τεχνολογίες επικοινωνιών και πρέπει να αναπτυχθούν διαλειτουργικές ευφυείς υποδομές σε ευρωπαϊκό επίπεδο. Τα αποτελέσματα που έχουν ήδη επιτευχθεί στο πλαίσιο της ευρωπαϊκής έρευνας και ανάπτυξης στον τομέα των τεχνολογιών πληροφόρησης και ενημέρωσης πρέπει να διατηρηθούν και να βελτιωθούν, ιδίως όσον αφορά τη δέουσα αλληλεπίδραση οδηγού-οχήματος. Όλα τα παραπάνω έχουν πολύ μεγάλη σημασία για την ευρωπαϊκή οικονομία και κοινωνία, και προάγουν επίσης τα συμφέροντα της ευρωπαϊκής βιομηχανίας, με δεδομένο ότι ο βιομηχανικός τομέας στην Ιαπωνία και τις "νωμένες Πολιτείες (για να αναφερθώ μόνο σε ένα-δύο παραδείγματα) αποτελούν μεγάλους ανταγωνιστές. Οι υπεύθυνοι για τη λήψη αποφάσεων σε ευρωπαϊκό επίπεδο το έχουν αναγνωρίσει και αυτός είναι ο λόγος για τον οποίο η πρωτοβουλία σχετικά με τα νοήμονα αυτοκίνητα αποτελεί πρωτοπόρο έργο στο πλαίσιο της πρωτοβουλίας i2010.
<P>
Σε γενικές γραμμές, επομένως, χαιρετίζω την ανακοίνωση της Ευρωπαϊκής Επιτροπής και στηρίζω τις προσπάθειες των εμπλεκόμενων μερών για την επέκταση της δέουσας χρησιμοποίησης των ευφυών τεχνολογιών πληροφόρησης και ασφάλειας στα οχήματα. Πρέπει να αναγνωρίσουμε ότι η διαδικασία είναι ακόμα σε βρεφικό στάδιο, ωστόσο σήμερα διαθέτουμε πληροφορίες όσον αφορά τις εξελίξεις που έχουν πραγματοποιηθεί από την έναρξη της πρωτοβουλίας σχετικά με τα νοήμονα αυτοκίνητα. Το έργο που έχουμε ήδη πραγματοποιήσει δεν είναι αμελητέο, και σημειώνουμε σημαντική πρόοδο. Ταυτόχρονα, ωστόσο, αναμένω με μεγάλη περιέργεια την επόμενη έκθεση προόδου και είμαι βέβαιη ότι και εγώ, παρά τους περιορισμένους πόρους μου, έχω συμβάλει στον στόχο της προώθησης της ανάπτυξης συστημάτων που σώζουν ζωές, δεν επιβαρύνουν το περιβάλλον και βελτιστοποιούν την κυκλοφορία στην ευρύτερη δυνατή κλίμακα.
<P>
Τέλος, δράττομαι εδώ της ευκαιρίας να ευχαριστήσω όλους όσοι με βοήθησαν στο έργο μου: τη ΓΔ "Κοινωνία της Πληροφορίας και Μέσα Επικοινωνίας" της Ευρωπαϊκής Επιτροπής, τη γραμματεία της Επιτροπής Μεταφορών και Τουρισμού του Ευρωπαϊκού Κοινοβουλίου, τους συναδέλφους μου στο παρόν Κοινοβούλιο και όσους δεν κατόρθωσαν να βρίσκονται εδώ σήμερα, για τα σχόλια και τις τροπολογίες τους, καθώς και τις επαγγελματικές οργανώσεις για όλες τις χρήσιμες συμβουλές, προσκλήσεις και εξηγήσεις τους. Σας ευχαριστώ όλους για τη συνεργασία σας.
<SPEAKER ID="008" NAME="Antonio Tajani">
Μέλος της Επιτροπής. - (IT) Κυρία Πρόεδρε, κυρίες και κύριοι, κυρία Gurmai, παρόλο που αντικαθιστώ την Επίτροπο Reding, η οποία είναι αρμόδια για τη σημερινή συζήτηση, θεωρώ ότι το ζήτημα αυτό έχει εξαιρετική σημασία μιας και αποτελεί αναπόσπαστο τμήμα της στρατηγικής την υλοποίηση της οποίας σκοπεύουν να επιδιώξουν μέσα στα επόμενα χρόνια η Επιτροπή και το τμήμα μου, δηλ. τη μείωση του αριθμού των θανάτων σε αυτοκινητιστικά δυστυχήματα στην Ευρωπαϊκή Ένωση.
<P>
Είναι καθήκον μας να θεωρήσουμε την εν λόγω πρωτοβουλία πολιτική προτεραιότητα. Οι πολίτες μάς παρατηρούν και οι νέοι, ιδίως, περιμένουν από εμάς να τους παράσχουμε απαντήσεις, συμβουλές, προτάσεις και ιδέες ώστε να μπορούν να χρησιμοποιούν τους δρόμους της Ευρωπαϊκής Ένωσης χωρίς να διακινδυνεύουν τη ζωή τους.
<P>
Αυτός είναι ο λόγος για τον οποίο η σημερινή συζήτηση, όπως και η χτεσινοβραδινή, έχουν εξαιρετικά μεγάλη σημασία και για τον οποίο οι διοργανώσεις της Ευρωπαϊκής Επιτροπής έχουν επίσης εξαιρετικά μεγάλη σημασία. Μία πρωτοβουλία για τους νέους θα διοργανωθεί στις Βρυξέλλες στις 10 Ιουλίου, και θα τους παράσχει τη δυνατότητα να συζητήσουν σχετικά με την οδική ασφάλεια, ενώ μια σειρά από διοργανώσεις που αφορούν την οδική ασφάλεια θα πραγματοποιηθούν κατά τη διάρκεια της γαλλικής Προεδρίας, με τη σημαντικότερη από αυτές να λαμβάνει χώρα στο Παρίσι στις 13 Οκτωβρίου, αν και θα υπάρξουν επίσης διοργανώσεις που θα στοχεύουν στην ανάληψη δράσης στον εν λόγω τομέα και σε άλλες ευρωπαϊκές πόλεις, με σκοπό την ενημέρωση του κοινού και ιδίως την ενημέρωση των νέων ανθρώπων.
<P>
Κυρία Πρόεδρε, κυρίες και κύριοι, όσον αφορά τη σημερινή συζήτηση, θέλω να ευχαριστήσω το Κοινοβούλιο στο σύνολό του και να συγχαρώ την εισηγήτρια για την εξαιρετική και ολοκληρωμένη έκθεσή της. Χαιρετίζω ιδίως το γεγονός ότι η έκθεσή της αναγνωρίζει το τεράστιο δυναμικό των τεχνολογιών και των συστημάτων που προωθούνται μέσα από την πρωτοβουλία για τα "νοήμονα αυτοκίνητα". " υποστήριξη του Κοινοβουλίου έχει ζωτική σημασία ούτως ώστε τα συστήματα αυτά να μπορέσουν να φιλτράρουν τους οδικούς χρήστες.
<P>
Οι πολίτες αποτέλεσαν το σημείο εστίασης των προσπαθειών, τον στόχο της παρούσας πρωτοβουλίας από την έναρξή της. Ως οδικοί χρήστες, οι πολίτες έρχονται αντιμέτωποι με εξαιρετικά δύσκολες επιλογές στον τομέα της κινητικότητας και τα μηνύματα που λαμβάνουν από τον δημόσιο και τον ιδιωτικό τομέα προκαλούν ορισμένες φορές σύγχυση ή έρχονται και σε σύγκρουση μεταξύ τους. Για τον λόγο αυτό, χαιρετίζω την έκκληση του Κοινοβουλίου για εισαγωγή περαιτέρω μέτρων, όπως κίνητρα, κατάρτιση των οδηγών και εκστρατείες πληροφόρησης για τους χρήστες, ώστε τα ασφαλέστερα και περισσότερο οικολογικά οχήματα να μπορέσουν να κερδίσουν μεγαλύτερο μερίδιο της αγοράς.
<P>
Είναι πολύ ενθαρρυντικό, για μένα ιδίως, που αποτελώ εδώ και χρόνια Μέλος του Κοινοβουλίου, να το βλέπω να αναγνωρίζει το eCall ως μία από τις βασικές προτεραιότητες της πρωτοβουλίας για τα "νοήμονα αυτοκίνητα". Έχουμε σημειώσει μεγάλη πρόοδο μέσω του eCall και στα τέλη του τρέχοντος έτους η Επιτροπή θα παρουσιάσει μια νέα ανακοίνωση προς το Κοινοβούλιο και το Συμβούλιο που θα ορίζει τα τελικά στάδια για την επίτευξη του eCall.
<P>
Είμαι επίσης ευγνώμων απέναντι στο Κοινοβούλιο για την υποστήριξή του στις προσπάθειες μας να ανακαλύψουμε τον καλύτερο τρόπο επίτευξης ενεργειακής απόδοσης και μείωσης των εκπομπών CO2 μέσω των ευφυών τεχνολογιών και για την καθοδήγηση που μας προσέφερε σχετικά με τα πιθανά μέτρα που μπορούσαν να ληφθούν. Ο εν λόγω τομέας, εντούτοις, βρίσκεται μόλις στην αρχή του, και ο κανονισμός π.χ. σχετικά με τους στόχους μείωσης των εκπομπών CO2 πρέπει να εφαρμοσθεί. Αναφέρομαι και πάλι σε περαιτέρω μέτρα που πρέπει να ληφθούν στον τομέα των μεταφορών και να βασίζονται συγκεκριμένα σε μια ολοκληρωμένη προσέγγιση. " υποστήριξη του Κοινοβουλίου εν προκειμένω θα είναι ζωτικής σημασίας.
<SPEAKER ID="009" NAME="Dieter-Lebrecht Koch">
εξ ονόματος της Ομάδας PPE-DE. - (DE) Κυρία Πρόεδρε, κύριε Επίτροπε, κυρίες και κύριοι, το ευρύ κοινό πρέπει να είναι σε θέση να ωφεληθεί με δύο τρόπους από τις δυνατότητες για μεγαλύτερη οδική ασφάλεια. Για τον λόγο αυτό, παράλληλα με την έκθεση για την οποία συζητούμε σήμερα, ζητώ την εκπόνηση περισσότερων ερευνών και τη μεγαλύτερη εκπαίδευση σχετικά με τα οφέλη των συστημάτων παροχής βοήθειας στον οδηγό ως προς την ασφάλεια. Οι περισσότεροι άνθρωποι δεν διαθέτουν καμία πρακτική εμπειρία όσον αφορά αυτά τα συστήματα και συνεπώς δεν μπορούν να εκτιμήσουν ότι τα συστήματα παροχής βοήθειας στον οδηγό διαθέτουν αναμφίβολα δυνατότητες όσον αφορά την ασφάλεια - άλλωστε, τα σφάλματα των οδηγών ευθύνονται για ποσοστό περίπου 80% των οδικών ατυχημάτων. Επιπλέον, δεν είναι γνωστό ότι καθιστούν την οδήγηση λιγότερο αγχωτική ή ότι υποστηρίζουν τους οδηγούς και ελαττώνουν την επιβάρυνσή τους χωρίς να τους στερούν τις ευθύνες τους ή ότι, τέλος, ενθαρρύνουν την οικονομική και φιλική προς το περιβάλλον οδική συμπεριφορά. Σύμφωνα με πρόσφατες μελέτες, τα συστήματα παροχής βοήθειας προς τον οδηγό θα μπορούσαν να αποτρέψουν έως και ένα τρίτο όλων των σοβαρών ατυχημάτων, εάν όλοι οι οδηγοί τα χρησιμοποιούσαν.
<P>
Συστήματα, όπως το "adaptive cruise control (ACC)", η βοήθεια κατά την αλλαγή λωρίδας, και ο ηλεκτρονικός έλεγχος σταθερότητας ("ΕΣ) είναι καλά εξελιγμένα από τεχνική άποψη και ιδιαίτερα αξιόπιστα. Από την άλλη πλευρά, πρέπει και αυτά να υπόκεινται σε τακτικό τεχνικό έλεγχο και να δοκιμάζονται μετά από επισκευές κατόπιν κάποιου μεγάλου ατυχήματος. Τα ευφυή συστήματα οχημάτων βοηθούν να αποφευχθούν γενικότερα οι επικίνδυνες καταστάσεις και, μειώνοντας την επιβάρυνση των οδηγών, οδηγούν σε ένα περισσότερο άνετο και προνοητικό στυλ οδήγησης.
<P>
Δυστυχώς, τα εν λόγω συστήματα δεν αποτελούν ακόμα πρότυπα μέρη του αυτοκινήτου. Παρά την ύπαρξη του Vision Zero, οδικά ατυχήματα θα εξακολουθήσουν να συμβαίνουν και στο μέλλον. Από τα τέλη του 2010, όλα τα νέα οχήματα πρέπει να διαθέτουν τον αναγκαίο εξοπλισμό για το ηλεκτρονικό δορυφορικό σύστημα κλήσης σε περίπτωση έκτακτης ανάγκης από το όχημα eCall, ούτως ώστε να είναι δυνατή η παροχή επαγγελματικής βοήθειας εντός του διαστήματος που οι γιατροί αποκαλούν "χρυσή ώρα" αμέσως μετά από ένα ατύχημα.
<P>
Μέσα από τον ευρωπαϊκό τηλεφωνικό αριθμό έκτακτης ανάγκης 112, το κέντρο κλήσεων έκτακτης ανάγκης και οι υπηρεσίες έκτακτης ανάγκης λαμβάνουν άμεση αυτόματη ειδοποίηση σχετικά με κάποιο ατύχημα και την ακριβή τοποθεσία του. Μέχρις ότου φτάσουν οι υπηρεσίες έκτακτης ανάγκης, ωστόσο, καθένας μας πρέπει να είναι σε θέση να παράσχει πρώτες βοήθειες. Ωστόσο, στους σύγχρονους θαλάμους διακυβέρνησης των αυτοκινήτων, υπάρχει και ο κίνδυνος υπερφόρτωσης των αισθητήρων. Ο ολοένα συνθετότερος χειρισμός των καθημερινών λειτουργιών, όπως είναι ο κλιματισμός, τα ραδιόφωνα των αυτοκινήτων και τα συστήματα πλοήγησης, σε συνδυασμό με τις οπτικοακουστικές ενδείξεις των συστημάτων παροχής βοήθειας, όπως είναι τα συστήματα αυτόματου παρκαρίσματος, οι συσκευές ελέγχου των προφυλακτήρων, τα συστήματα ακινητοποίησης του οχήματος σε περίπτωση υψηλής αλκοολαιμίας του οδηγού ή υπερβολικά μεγάλου βάρους του οχήματος και άλλες συσκευές μπορούν να αποσπάσουν την προσοχή ή ακόμα και να επιβαρύνουν υπερβολικά τον οδηγό.
<P>
Παρά της ύπαρξη όλων αυτών των δυνατοτήτων, παραμένει το πρόβλημα της αντικατάστασης του στόλου των αυτοκινήτων. Αυτό αποτελεί κυρίως ζήτημα οικονομικά προσιτών τιμών. Δυστυχώς, η μέση ηλικία των αυτοκινήτων μας αυξάνεται αντί να μειώνεται. Τα αυτοκίνητα πρέπει να παραμείνουν οικονομικά προσιτά. Αυτή είναι η δική μας ευθύνη.
<P>
Τέλος, θέλω να εκφράσω τις θερμότατες ευχαριστίες μου στην κ. Gurmai για το εξαιρετικό της έργο.
<SPEAKER ID="010" NAME="Silvia-Adriana Ţicău">
εξ ονόματος της Ομάδας PSE. - (RO) Κυρία Πρόεδρε, κύριε Επίτροπε, αγαπητοί συνάδελφοι. Θέλω να συγχαρώ την κ. Gurmai για την έκθεσή της και είμαι πεπεισμένη ότι χάρη και σε αυτήν ο οδικός χάρτης που θα καταρτισθεί από την Επιτροπή το φθινόπωρο του 2008, και θα αφορά την επιτάχυνση της εισαγωγής κινήτρων για τα νοήμονα αυτοκίνητα, θα είναι περισσότερο φιλόδοξος.
<P>
" πρωτοβουλία για τα νοήμονα αυτοκίνητα που ξεκίνησε το 2006, αποτελεί βασικό έργο στο πλαίσιο του e2010, που αποτελεί το στρατηγικό πλαίσιο της Επιτροπής για την Κοινωνία της Πληροφορίας μέχρι το 2010. Ένα από τα συστατικά στοιχεία του προγράμματος eSafety είναι η υλοποίηση μέχρι το 2010 του συστήματος eCall, το οποίο θα καλεί αυτομάτως τις υπηρεσίες έκτακτης ανάγκης και θα τους παρέχει δεδομένα σχετικά με την ακριβή τοποθεσία του οχήματος. Εντούτοις, έχει σημασία η υπογραφή μνημονίου συμφωνίας από τα κράτη μέλη. Υποστηρίζω την εισαγωγή του συστήματος αυτού στον πρότυπο εξοπλισμό όλων των νέων οχημάτων από το 2010.
<P>
4.000 ζωές θα μπορούσαν να σώζονται ετησίως στην Ευρώπη με την εισαγωγή του συστήματος ηλεκτρονικού ελέγχου σταθερότητας, το οποίο μειώνει τον κίνδυνο ολίσθησης του αυτοκινήτου. Δυστυχώς, σύμφωνα με τη στρατηγική των αυτοκινητοβιομηχανιών, αυτές οι συσκευές διατίθενται σε μικρό σχετικά ποσοστό και συχνά σε πακέτο πολύ ακριβών επιλογών. Θεωρώ ότι δεν αρκεί να θέσουμε τον στόχο για διάθεση του συστήματος ελέγχου σταθερότητας σε όλα τα μοντέλα από το 2012, αλλά ότι έχει επίσης σημασία να εισαγάγουμε κίνητρα που θα ωθούν τον αγοραστή να επιλέξει αυτή τη δυνατότητα. Έχει διαπιστωθεί ότι ποσοστό 60% πλαγιομετωπικών συγκρούσεων θα μπορούσαν να είχαν αποφευχθεί εάν οι οδηγοί διέθεταν συστήματα υποβοήθησης της πέδησης και τεχνολογία αποφυγής των ατυχημάτων. Επιπλέον, τα συστήματα βελτίωσης της ορατότητας που εξοπλίζουν τα αυτοκίνητα με προβολείς που μπορούν να ρυθμιστούν αναλόγως θα μπορούσαν να επιφέρουν μείωση των θανατηφόρων ατυχημάτων που περιλαμβάνουν πεζούς κατά 30% και τον αριθμό των ατυχημάτων που περιλαμβάνουν ποδηλατιστές κατά 15%.
<P>
Θεωρώ ότι είναι εξαιρετικά σημαντικό να διασφαλισθεί η εμπιστευτικότητα των δεδομένων και εφιστώ την προσοχή στο γεγονός ότι έχει καταστεί αναγκαία η νομική διευκρίνιση της ευθύνης σε περιπτώσεις ατυχημάτων με αυτοκίνητα που ήταν εξοπλισμένα με σύστημα υποβοήθησης της πέδησης ή με συσκευές ελέγχου ολίσθησης. " αυτοκινητοβιομηχανία πρέπει να εγκρίνει τον ευρωπαϊκό κώδικα καλής πρακτικής για την ανάπτυξη και δοκιμή των προηγμένων συστημάτων υποβοήθησης που καταρτίσθηκε από το REPONSE για τους κατασκευαστές... για τους οδηγούς.
<P>
Τέλος, θεωρώ την ύπαρξη κοινοτικών και εθνικών συστημάτων χρηματοδοτικής υποστήριξης για την αγορά νοημόνων αυτοκινήτων ζωτικής σημασίας για τη χρήση των συστημάτων αυτών σε μεγάλη κλίμακα. Θέλω να συγχαρώ την κ. Gurmai για την έκθεσή της και, πράγματι, περιμένουμε ένα φιλόδοξο σχέδιο από την Επιτροπή σχετικά με την εισαγωγή των νοημόνων αυτοκινήτων.
<SPEAKER ID="011" NAME="Paweł Bartłomiej Piskorski">
εξ ονόματος της Ομάδος ALDE. - (PL) Κυρία Πρόεδρε, κύριε Επίτροπε, όπως λέγαμε εδώ χτες, εμφανισθήκατε ενώπιόν μας με τον καινούριο σας ρόλο σε μια ιδιαίτερα καλή στιγμή για τη συζήτησή μας σχετικά με τις μεταφορές.
<P>
Κατά τη διάρκεια των λίγων αυτών ημερών, συζητήσαμε διάφορα ζητήματα που στοχεύουν στη βελτίωση της οδικής ασφάλειας και της ποιότητας των μεταφορών. Πριν από δύο ημέρες, μιλούσαμε σχετικά με την ασφάλεια των πεζών και των ποδηλατιστών, χτες συζητούσαμε σχετικά με τη μεταφορά επικίνδυνων υλικών και σχετικά με τα ασφαλή οδικά συστήματα. Σήμερα, αναφερόμαστε στα ίδια τα οχήματα, δηλαδή στον τρόπο με τον οποίο θα καταστήσουμε τα οχήματα που χρησιμοποιούνται στους δρόμους της Ευρωπαϊκής Ένωσης όσο τον δυνατόν ασφαλέστερα.
<P>
Για εμάς, ο στόχος είναι ξεκάθαρος, και είναι η διευκόλυνση των πολιτών της ΕΕ να κυκλοφορούν αποτελεσματικότερα και να έχουν μια πιο άνετη ζωή αλλά, ταυτόχρονα, να αισθάνονται και ασφαλέστεροι, ώστε χάρη στους κανονισμούς μας να μπορούμε να λέμε στους ψηφοφόρους μας, να λέμε στους πολίτες, ότι συμβάλαμε με θετικό τρόπο. Συγκεκριμένα μέτρα που έχουν ληφθεί από το Ευρωπαϊκό Κοινοβούλιο δεν δείχνουν μόνο τη σημασία του παρόντος Κοινοβουλίου, αλλά και ότι η ευρωπαϊκή νομοθεσία και τα ευρωπαϊκά θεσμικά μέσα φέρνουν κάτι θετικό και απτό στις ζωές όλων των ανθρώπων.
<P>
Θα πρέπει να θυμόμαστε ότι όταν συζητούμε σχετικά με πρωτοβουλίες που θα καταστήσουν τα αυτοκίνητα πιο ασφαλή, πρέπει να έχουμε υπόψη δύο πράγματα. Πρώτον, εκείνο που εξετάζουμε είναι το ίδιο το αυτοκίνητο και όλα του τα συστήματα: συστήματα για τον έλεγχο της ταχύτητας, για τον έλεγχο της σταθερότητας, για τη διατήρηση της απόστασης μεταξύ των οχημάτων, όλα αυτά τα υποστηρικτικά συστήματα, μαζί με τα συστήματα πλοήγησης, αποτελούν πολύ σημαντικά στοιχεία που βελτιώνουν τη λειτουργία του αυτοκινήτου, το οποίο αποτελεί το μέσο που χρησιμοποιούν όσοι κινούνται οδικώς.
<P>
Ωστόσο, πρέπει επίσης να θυμόμαστε και είναι καλό να τονίσουμε στις ομιλίες μας αυτές ότι για τους πολίτες μας, για εκείνους που κινούνται οδικώς, το ζήτημα των επικοινωνιών είναι επίσης πολύ σημαντικό, σε περίπτωση μιας τραγωδίας, ενός δυστυχήματος ή κάποιου μικροατυχήματος. Οι πολίτες μας πρέπει να αισθάνονται βέβαιοι ότι χάρη στον τεχνικό εξοπλισμό και τα συστήματα που εισάγουμε, θα μπορούν να λάβουν βοήθεια το ταχύτερο δυνατό.
<P>
Αμφότερα τα ζητήματα αυτά είναι πολύ σημαντικά, δηλαδή τόσο τα αποτελεσματικά συστήματα πληροφόρησης για έκκληση για βοήθεια σε περίπτωση ατυχήματος, όσο και, παράλληλα, τα συστήματα που βελτιώνουν τα ίδια τα οχήματα.
<P>
Όταν συζητούμε σχετικά με την παρούσα έκθεση, την οποία υποστηρίζει η πολιτική μου ομάδα, δεν πρέπει να ξεχνούμε και τους περιορισμούς της. Καταρχάς, όταν μιλούμε για νοήμονα αυτοκίνητα, δεν πρέπει να ξεχνούμε ότι ένα πολύ σημαντικό μέρος ενός νοήμονος αυτοκινήτου είναι ένας νοήμων οδηγός. Αυτό το θέμα δεν είναι ασήμαντο και το ζήτημα της εκπαίδευση έχει μεγάλη σημασία. Διαπιστώσαμε σε αρκετές περιπτώσεις ότι η τεχνολογική πρόοδος δεν συνοδευόταν από βελτιώσεις όσον αφορά την ασφάλεια. Γιατί; Διότι, παρά τη βελτίωση της τεχνολογίας και τα ταχύτερα αυτοκίνητα, οι οδηγοί αισθάνονταν άτρωτοι όταν οδηγούσαν τα αυτοκίνητά τους. Καλύτεροι δρόμοι σήμαινε γι' αυτούς ότι θα μπορούσαν να οδηγούν γρηγορότερα. Για τον λόγο αυτό, το ζήτημα της εκπαίδευσης, που δείχνει πού χρησιμεύει η σύγχρονη τεχνολογία, αλλά και ποιοι είναι οι περιορισμοί της, αλλά δείχνει επίσης και με ποιον τρόπο οι οδηγοί δεν θα καταχραστούν τις σύγχρονες τεχνολογίες, τις οποίες ελπίζω ότι θα εφαρμόσουμε, είναι επίσης πολύ σημαντικό.
<P>
Τέθηκε επίσης το ζήτημα της ισχύος της αγοράς, μιας και δεν υπάρχουν εγγυήσεις ότι οι κανονισμοί που εισήγαμε, όσο καλοί, χρήσιμοι και επωφελείς για τους οδηγούς και αν είναι, θα οδηγήσουν σε άμεση ανταλλαγή των οχημάτων προς όφελος αυτοκινήτων τα οποία θεωρούμε ασφαλέστερα, περισσότερο αποτελεσματικά και ευκολότερα στη χρήση. Δεν υπάρχουν εγγυήσεις διότι υπάρχει βεβαίως το εμπόδιο της τιμής. Το εμπόδιο αυτό μπορεί να περιορίσει σε σοβαρό βαθμό την πρόσβαση στα εν λόγω οχήματα. Δεν υποστηρίζω τα συστήματα που περιλαμβάνουν χρηματοδότηση και επομένως, τόσο για την Επιτροπή όσο και για όλους εμάς, αποτελεί πνευματική πρόκληση να μάθουμε τι πρέπει να κάνουμε όχι μόνο για να κάνουμε τα αυτοκίνητα ασφαλέστερα και τους δρόμους καλύτερους, αλλά και για να κάνουμε τους πολίτες μας, τους πολίτες της Ευρωπαϊκής Ένωσης, να θέλουν να τα χρησιμοποιούν και να διαθέτουν τις οικονομικές δυνατότητες που απαιτούνται για τον σκοπό αυτό.
<P>
Θέλω να ευχαριστήσω θερμά την εισηγήτρια και να δηλώσω για μια ακόμα φορά ότι στηρίζω έντονα την παρούσα έκθεση.
<SPEAKER ID="012" NAME="Sepp Kusstatscher">
εξ ονόματος της Ομάδας Verts/ALE. - (DE) Κυρία Πρόεδρε, κύριε Επίτροπε, που σας καλωσορίζω για πρώτη φορά στην παρούσα αίθουσα, κυρίες και κύριοι, έχουμε εδώ μια έκθεση που περιλαμβάνει μεγάλο αριθμό προτάσεων. Θέλω βεβαίως να συγχαρώ την κ. Gurmai για τον πλούτο των ιδεών της που εντάχθηκαν στην παρούσα έκθεση με σκοπό την ενίσχυση της τεχνικής εξειδίκευσης των οχημάτων στους δρόμους μας.
<P>
Ωστόσο, στο πλαίσιο της εισαγωγής μου, δεν μπορώ να αντισταθώ να σχολιάσω τις εκφράσεις "νοήμον αυτοκίνητο", "ευφυείς υποδομές" και "ευφυείς συσκευές ασφάλειας". Όπως ανέφερα ήδη στην Επιτροπή Μεταφορών και Τουρισμού, θεωρώ εντελώς απαράδεκτη τη χρησιμοποίηση αυτού του όρου όταν αναφερόμαστε σε αυτοκίνητα και οδικά δίκτυα. Intellegentia, intellegere, intellegens - αυτοί οι λατινικοί όροι αφορούν την οξυδέρκεια, την αντίληψη και την κατανόηση. Αναφέρονται στη γνωστική ικανότητα των ανθρώπων, στην ικανότητά τους να κατανοούν, να αντιλαμβάνονται αφηρημένες έννοιες, να επιλύουν προβλήματα και να εφαρμόζουν τις γνώσεις τους. Από καθαρά γλωσσολογική οπτική γωνία, είναι εντελώς ανόητο να μιλάμε για νοήμονα αυτοκίνητα και ευφυείς δρόμους!
<P>
Στην αιτιολογική της έκθεση, η κ. Gurmai γράφει: "" ολοένα αυξανόμενη οδική κυκλοφορία προκαλεί σοβαρά κοινωνικά και περιβαλλοντικά προβλήματα: συμφόρηση σε οδικά δίκτυα και αστικές περιοχές, βλάβες στο περιβάλλον και τη δημόσια υγεία, σπατάλη ενέργειας, ατυχήματα, και, πάνω απ' όλα, άσκοπη απώλεια ζωών". Συμφωνώ ολόψυχα. Δεν διαφωνώ ότι οι έξυπνες τεχνολογικές λύσεις του είδους που αναφέρονται σε πολλά σημεία του κειμένου θα βοηθήσουν να γίνει η οδική κυκλοφορία λιγότερο επικίνδυνη και περισσότερο ευγενική προς το περιβάλλον. Ωστόσο, όσον αφορά την επίλυση των πραγματικών κοινωνικών και περιβαλλοντικών προβλημάτων, οι προτάσεις της έκθεσης είναι πολύ περιορισμένες.
<P>
Πρόσφατα βρέθηκα σε αρκετές σχολικές αίθουσες. Κατά τη διάρκεια των επισκέψεών μου αυτών, είχα την ευκαιρία να ρωτήσω αρκετούς μαθητές από τη μέση και την ανώτερη δευτεροβάθμια εκπαίδευση ποια θεωρούν ότι είναι τα κύρια αίτια των πολυάριθμων τροχαίων ατυχημάτων. Οι πρώτες απαντήσεις ήταν πάντα: "υπερβολικά γρήγορη και επικίνδυνη οδήγηση και οδήγηση υπό την επήρεια αλκοόλ". Οι λύσεις στις οποίες οδηγούμαστε εδώ, ωστόσο, περιορίζονται σχεδόν αποκλειστικά σε εκείνες που προωθούνται από την αυτοκινητοβιομηχανία, η οποία επιζητά να πουλήσει ολοένα περισσότερα νέα και τεχνολογικά εξελιγμένα αυτοκίνητα.
<P>
Εάν οι αυξανόμενες τιμές των καυσίμων αποτελούν πρόβλημα, εάν υπάρχει επείγουσα ανάγκη μείωσης της ενεργειακής κατανάλωσης εν γένει, εάν τα ανεύθυνα υψηλά επίπεδα εκπομπών CO2 πρέπει να μειωθούν και εάν θέλουμε να κάνουμε κάτι για να καταπολεμήσουμε την κλιματική αλλαγή, δεν θα το κατορθώσουμε ακολουθώντας μια φιλοσοφία που περιλαμβάνει ολοένα περισσότερα, ολοένα υψηλότερα, ολοένα ταχύτερα, ολοένα μεγαλύτερη εξειδίκευση και ολοένα μεγαλύτερη κινητικότητα, αλλά υιοθετώντας έναν διαφορετικό τρόπο ζωής, όπου θα προωθείται η φιλοσοφία του πιο αργά, πιο ήπια και πιο φειδωλά.
<P>
Υπάρχει ένα σημείο στο οποίο πρέπει να αντιταχθώ. " εισηγήτρια γράφει: "Για τον καταναλωτή, το ζήτημα της οικονομικής προσιτότητας είναι καίριο. Πολλοί καταναλωτές απλώς δεν μπορούν να ανταποκριθούν στο κόστος των εν λόγω συστημάτων. Είναι επομένως σημαντικό τα συστήματα ευφυών μεταφορών να καταστούν οικονομικά προσιτά και ευρέως διαθέσιμα το συντομότερο δυνατό". Το Ινστιτούτο Περιβάλλοντος και Προβλέψεων (UPI) που έχει την έδρα του στη Χαϊδελβέργη υπολόγισε πριν από λίγα χρόνια ότι, εάν ληφθεί υπόψη το σύνολο του άμεσου και έμμεσου κόστους των μεταφορών, ένα μέσο αυτοκίνητο στη Γερμανία επιδοτείται από την κυβέρνηση, με άλλα λόγια από τον φορολογούμενο πολίτη, κατά περίπου 3.000 ευρώ ετησίως. Είναι απαράδεκτο να επιδοτείται η καταστροφή του περιβάλλοντος και ο κίνδυνος για τη δημόσια υγεία. Αντίθετα, εκείνοι που προκαλούν τη ζημιά θα πρέπει να πληρώνουν σύμφωνα με την αρχή της διαφάνειας του κόστους.
<P>
" κατασκευή και η συντήρηση των δρόμων δεν αποτελούν τους μοναδικούς παράγοντες κόστους. Υπάρχει επίσης η χρήση των γαιών και οι πολλές μορφές ζημίας στη φύση και την ανθρώπινη υγεία. Μην με παρεξηγήσετε, δεν είμαι αντίθετος στην ύπαρξη καλύτερης τεχνολογίας, αλλά είμαι αντίθετος σε αυτή την τυφλή πίστη στην τεχνολογία. Εάν θέλουμε να επιδοτήσουμε την κινητικότητα, θα πρέπει καταρχάς να υποστηρίξουμε τις σιδηροδρομικές μεταφορές, τις τοπικές δημόσιες συγκοινωνίες, την ποδηλασία και το βάδισμα. Αυτό θα ήταν πιο ευφυές, πιο υγιές, πιο ασφαλές και πιο οικολογικό.
<SPEAKER ID="013" NAME="Wiesław Stefan Kuc">
εξ ονόματος της Ομάδας UEN. - (PL) Κυρία Πρόεδρε, η έκθεση της Zita Gurmai και οι συστάσεις που περιέχονται σε αυτήν αποτελούν ένα ακόμα βήμα για τη βελτίωση της οδικής ασφάλειας στο πλαίσιο της Ευρωπαϊκής Ένωσης. Οι περισσότεροι από εμάς χρησιμοποιούμε αυτοκίνητα σε αυτούς τους δρόμους, τα οποία είναι εξοπλισμένα με τεχνολογίες που βελτιώνονται διαρκώς: καταλύτες, ABS, ASC, φώτα, ζώνες ασφαλείας και ούτω καθεξής. Ωστόσο, ως συνήθως, υπάρχει ένα "αλλά". Σε γενικές γραμμές, αυτός ο ηλεκτρονικός εξοπλισμός περιλαμβάνεται στα ακριβά αυτοκίνητα που υπόκεινται σε δοκιμές ασφαλείας, διαθέτουν ζώνες απορρόφησης και πολλούς αερόσακους, καθώς και ειδικές ζώνες ασφαλείας. Αυτά τα οχήματα μπορούν να αντισταθούν σε κάθε σχεδόν τύπο ατυχήματος αλλά, δυστυχώς, τα περισσότερα από τα οχήματα που κυκλοφορούν στους δρόμους μας είναι μέτριας ή χαμηλής τιμής. Εκείνο που έχει ακόμα μεγαλύτερη σημασία είναι ότι οι πωλήσεις αυτών των αυτοκινήτων αυξάνονται διαρκώς και, σύμφωνα με περιοδικά αυτοκινήτων, σύντομα θα πλημμυρίσουμε από το κύμα των φθηνών αυτοκινήτων που θα προέρχονται από την Ινδία, την Κίνα και άλλες χώρες. Είναι προφανές ότι η τιμή συνδέεται με την ποιότητα και τον εξοπλισμό. Τα αυτοκίνητα που κοστίζουν μεταξύ 2.000 και 5.000 ευρώ δεν διαθέτουν παρά κινητήρα, τιμόνι, τροχούς, καθίσματα και ίσως, σε ορισμένες χώρες, μία και μόνη ζώνη ασφαλείας.
<P>
Είναι πολύ ενθαρρυντικό στο πλαίσιο αυτής της κατάστασης να διαπιστώνουμε ότι υπάρχουν άνθρωποι που προσπαθούν να αυξήσουν την ασφάλειά μας. Οι τιμές πέφτουν διαρκώς και ο υποχρεωτικός εξοπλισμός μπορεί να επεκτείνεται διαρκώς. Δεν πρόκειται μόνο για τις ζώνες ασφαλείας ή τους οικολογικούς κινητήρες. Ίσως στο μέλλον, το ABS ή τα αυτόματα συστήματα ελέγχου σταθερότητας, το λεγόμενο ASC, να καταστούν υποχρεωτικά.
<P>
Θέλω να συγχαρώ τη Zita Gurmai για την καινοτόμο έκθεσή της. Είμαι σίγουρος ότι, παρά τα περίπλοκα ονόματα και τη λειτουργία αυτών των ειδών του εξοπλισμού, η έκθεση θα γίνει δεκτή με κατανόηση και υποστήριξη. Προσπαθούμε να καταπολεμήσουμε έναν τεράστιο αριθμό μοιραίων ατυχημάτων και η πολιτική μας ομάδα προτίθεται να υποστηρίξει την παρούσα έκθεση, όπως υποστηρίξαμε και τις προηγούμενες που συζητήθηκαν χτες από τους συναδέλφους μου.
<SPEAKER ID="014" NAME="Johannes Blokland">
εξ ονόματος της Ομάδας IND/DEM. - (NL) Κυρία Πρόεδρε, είμαι ευγνώμων απέναντι στην εισηγήτρια, την κ. Gurmai, για την έκθεσή της. Επέλεξε τη σωστή προσέγγιση. Ο κ. Kusstatscher έχει ασφαλώς δίκιο στη φιλοσοφική του κριτική αναφορικά με τον όρο "νοήμον αυτοκίνητο". Βεβαίως αναφερόμαστε εδώ σε τεχνητή νοημοσύνη και επομένως είναι υποχρεωτική η χρήση αυτής της λέξης.
<P>
Υπάρχουν τρία σημεία που πρέπει να διευκρινιστούν στο ψήφισμα για τα νοήμονα αυτοκίνητα. Καταρχάς, η ανάπτυξη νοημόνων αυτοκινήτων πρέπει να προάγει ένα καθαρό περιβάλλον. Δεύτερον, η ανάπτυξή τους πρέπει να έχει θετικές επιδράσεις στην οδική ασφάλεια. Χαίρομαι που τα σημεία αυτά διευκρινίστηκαν και στην έκθεση της κ. Gurmai. Θέλω επίσης να διατυπώσω τα ακόλουθα σχόλια.
<P>
Πρώτον, θεωρώ ότι είναι σημαντικό που καταβάλλεται προσπάθεια στο πλαίσιο της ανάπτυξης του νοήμονος αυτοκινήτου για εκπλήρωση των περιβαλλοντικών στόχων της Ευρωπαϊκής Ένωσης. " έκθεση αναφέρει ότι στόχος της Ευρωπαϊκής Επιτροπής είναι τα νέα επιβατικά και ελαφρά φορτηγά οχήματα να μην εκπέμπουν περισσότερους ρύπους CO2 από τον μέσο όρο των 120 γραμμαρίων ανά χιλιόμετρο. Θα προσθέσω εδώ ότι ο στόχος για το 2020 είναι 80 γραμμάρια ανά χιλιόμετρο. Θεωρώ ότι η ανάπτυξη νοημόνων αυτοκινήτων θα είναι επίσης χρήσιμη για την επίτευξη αυτού του στόχου. Στο πλαίσιο της αειφόρου ανάπτυξης πηγών ενεργείας για τα αυτοκίνητα, υπάρχουν βεβαίως αρκετές άλλες πιθανότητες για την επίτευξη των στόχων που αφορούν τις εκπομπές CO2.
<P>
Δεύτερον, θέλω να αναφέρω ότι η ανάπτυξη των νοημόνων αυτοκινήτων είναι επίσης προς όφελος της οδικής ασφάλειας. Αυτό αναλύεται επί μακρόν στην έκθεση, οπότε δεν θα πω τίποτα περισσότερο επί του θέματος.
<P>
Όσον αφορά την αιτιολογική σκέψη Ι, πρέπει να καταστεί σαφές ότι, ανεξαρτήτως του αν η τεχνολογική πρόοδος κάνει τους οδηγούς να αισθάνονται περισσότερο ασφαλείς και επομένως περισσότερο υπεύθυνοι, η προσεκτική οδήγηση εξαρτάται από τον καθένα τους ξεχωριστά. " αρχή αυτή εξακολουθεί να χρήζει εφαρμογής και είναι εξαιρετικό να υπενθυμίζεται στους οδηγούς.
<P>
Τα τελικά μου σχόλια αφορούν την έκθεση στο σύνολό της. Είναι πολύ σημαντικό το γεγονός ότι η ανάπτυξη των νοημόνων αυτοκινήτων δεν πρέπει να ιδωθεί ξεχωριστά από την ανάπτυξη κατάλληλου περιβάλλοντος για αυτά. Ο συνδυασμός αυτός ειδικότερα παρέχει πολλές δυνατότητες μείωσης της μόλυνσης και βελτίωσης της οδικής ασφάλειας. Ένα καλό σύστημα οδικής κυκλοφορίας έχει πολύ μεγάλη σημασία για την κοινωνία. Πρέπει να αντιμετωπίσουμε το γεγονός ότι οι μεταφορές επιβαρύνουν το περιβάλλον και θα συνεχίσουν να συνδέονται με ατυχήματα.
<P>
Ωστόσο, η ανάπτυξη ευφυών συστημάτων μεταφορών θα μπορέσει σίγουρα να βοηθήσει στην ελαχιστοποίηση των αρνητικών αυτών συνεπειών των μεταφορών. Θέλω, ως εκ τούτου, να επιστήσω την προσοχή και πάλι στην παράγραφο 13. Αναμένω την έντονη υποστήριξη των κρατών μελών και της Ευρωπαϊκής Επιτροπής για την εισαγωγή ρυθμίσεων που θα αφορούν οικολογικά μέτρα και μέτρα για την ασφάλεια των οχημάτων.
<P>
Τονίζω επίσης ότι είναι σημαντική η δέουσα ανταλλαγή γνώσεων σχετικά με τα ευφυή συστήματα μεταφορών. Είναι, άλλωστε, πιθανό κάποιο κράτος μέλος που, συγκριτικά πάντα, πλήττεται λιγότερο από τις αρνητικές συνέπειες των μεταφορών που προανέφερα να διαθέτει αντίστοιχες γνώσεις. Στην περίπτωση αυτή, θα ήταν θετική η ανάπτυξη ενός συστήματος που, αφενός, θα διασφαλίζει ότι αυτές οι σημαντικές γνώσεις θα διατεθούν προς τα κράτη μέλη που θα ωφεληθούν ιδιαίτερα από αυτό και, αφετέρου, θα λαμβάνει δεόντως υπόψη τα δικαιώματα διανοητικής ιδιοκτησίας των φορέων ανάπτυξης των ευφυών συστημάτων μεταφορών. Κατά την άποψή μου, τα κράτη μέλη πρέπει να προβούν σε σαφείς διευθετήσεις μεταξύ τους ως προς το σημείο αυτό.
<SPEAKER ID="015" NAME="Luca Romagnoli" AFFILIATION="NI">
(IT) Κυρία Πρόεδρε, κυρίες και κύριοι, συγχαίρω την κ. Gurmai για τον πλούτο των ιδεών που υπέβαλε. Έχω να πω ότι στην έκθεση αυτή περιέχεται πολλή ανθρώπινη και τεχνητή νοημοσύνη και εύχομαι η πρώτη να κυριαρχεί πάντα στη δεύτερη, μιας και στην αντίθετη περίπτωση ερχόμαστε αντιμέτωποι με άλλου είδους κινδύνους, και ενώ ο ένας από τους στόχους μας πρέπει να είναι να προτείνουμε ασφαλέστερα, καθαρότερα και ευφυέστερα αυτοκίνητα, ένας άλλος πρέπει να είναι, όπως προτάθηκε, η μείωση κατά το ήμισυ του αριθμού των θανάτων στους δρόμους μας μέχρι το 2010.
<P>
Στην Ιταλία μέχρι πρόσφατα προβαλλόταν στην τηλεόραση μια τρομαχτική διαφήμιση που έδειχνε την εξαφάνιση από το ιταλικό τοπίο ενός ολόκληρου χωριού, ενός δήμου ίσου σε μέγεθος και αριθμό κατοίκων με τους 40.000 και πλέον ευρωπαίους πολίτες που χάνονται από την Ευρώπη μας κάθε χρόνο. Συνεπώς, πρέπει να ληφθεί κάθε μέτρο που θα επιφέρει δραστική μείωση του αριθμού των θανάτων, αλλά και θα μειώσει τον αριθμό των ανθρώπων που δεν πεθαίνουν και αντιπροσωπεύουν τεράστιο κοινωνικό κόστος διότι πολλοί από αυτούς μένουν ανάπηροι εφ' όρου ζωής ή εμφανίζουν άλλα επίπεδα αναπηρίας και βαρύνουν σε πολύ μεγάλο βαθμό τα συστήματα κοινωνικής πρόνοιας και τη συνείδησή μας, και συνεπώς από αυτή την άποψη πρέπει να καταβληθεί κάθε δυνατή προσπάθεια.
<P>
Συμφωνώ ότι η τεχνολογία που εφαρμόζεται στα οχήματα και τις υποδομές είναι εξαιρετικά σημαντική για την ασφάλεια -τίποτα δεν πρέπει να αφεθεί στην τύχη του όσον αφορά την ασφάλεια και την παροχή βοήθειας, όπως δήλωσαν οι κ. Piskorski και Kuc- αλλά είναι επίσης σημαντικό οι οδηγοί να είναι οι ίδιοι νοήμονες και ενημερωμένοι. Κατά τη γνώμη μου, επομένως, χρειάζονται επίσης δραστικά μέτρα για τον περιορισμό της ταχύτητας και την επιτάχυνση των κυρώσεων που θα μπορούν να επιβάλλονται όταν ευθύνονται οι οδηγοί και εδώ θέλω να πω ότι η νέα κυβέρνηση της Ιταλίας πρόκειται να υποβάλει επίσης μερικές ενδιαφέρουσες απαντήσεις.
<P>
Αναρωτιέμαι, για παράδειγμα, με ποιο κριτήρια τα αυτοκίνητα που είναι ικανά να αναπτύξουν ασύλληπτες ταχύτητες εξακολουθούν να διατίθενται στην αγορά και, για να χρησιμοποιήσω τα λόγια του κ. Kusstatscher, εάν υπάρχει νοημοσύνη από την πλευρά των αγοραστών των αυτοκινήτων που αγοράζουν αυτοκίνητα αυτού του είδους και τα οδηγούν στις πόλεις μας. Στην περίπτωση αυτή, η ευθύνη ανήκει σε εκείνους που διοικούν και είναι υπεύθυνοι να αποφασίζουν σχετικά με την ελευθερία των ατόμων που δεν πρέπει σε καμία περίπτωση να έχουν το δικαίωμα να περιορίζουν την ελευθερία των άλλων, οι οποίοι δυστυχώς καταστρέφονται σωματικά σε τέτοιες περιπτώσεις.
<SPEAKER ID="016" NAME="Luís Queiró" AFFILIATION="PPE-DE">
(PT) Κυρία Πρόεδρε, κύριε Επίτροπε, κυρίες και κύριοι, η έκθεση που συζητούμε εδώ, της οποίας τη συντάκτρια θέλω να συγχαρώ, αποτελεί μια εξαιρετική ευκαιρία να συνδυασθούν οι καλύτερες πτυχές της τεχνολογικής ανάπτυξης με τις σημαντικότερες πτυχές της οδικής ασφάλειας, που είναι η ίδια η ασφάλεια.
<P>
" ανάπτυξη των νέων τεχνολογιών πληροφόρησης και επικοινωνίας επέτρεψε την επίτευξη του πολιτικού και κοινωνικού στόχου της μείωσης του αριθμού των θυμάτων σε τροχαία ατυχήματα, αυτής της μάστιγας των ευρωπαϊκών δρόμων που θα μπορούσε να αποφευχθεί.
<P>
Εάν, ωστόσο, θέλουμε να εκμεταλλευτούμε το δυναμικό αυτό στο έπακρο, οι εκστρατείες ενημέρωσης πρέπει να περιλαμβάνουν σύντομη, ξεκάθαρη και ολοκληρωμένη πληροφόρηση σχετικά με τα νέα ευφυή συστήματα οχημάτων και πρέπει να προσεγγίσουν όσο το δυνατό μεγαλύτερο κοινό.
<P>
Είναι σημαντικό να διασφαλισθεί η ανάπτυξη και η χρήση των ευφυών συστημάτων των οχημάτων που γίνονται ολοένα περισσότερο αποδεκτά σε διεθνές επίπεδο, ενώ παραμένει η ανάγκη διασφάλισης ότι τα κράτη μέλη και η βιομηχανία ενθαρρύνουν και υποστηρίζουν τις επενδύσεις σε τέτοια συστήματα.
<P>
Μια ολοκληρωμένη προσέγγιση σε αυτά τα προβλήματα θα επιτρέψει επίσης να ληφθεί υπόψη μεγάλος αριθμός κοινών στόχων που αφορούν την ασφάλεια και το περιβάλλον, ιδίως σε σχέση με τις υποδομές και τη συμπεριφορά των οδηγών, όπως τόνισαν ήδη πολλοί συνάδελφοι.
<P>
" αλήθεια, ωστόσο, είναι ότι δεν λειτουργούν καλά όλες οι πτυχές της εν λόγω διαδικασίας. " εμπορία αυτών των συστημάτων παραμένει ελλιπής. Το υψηλό τους κόστος, που σημαίνει ακόμα και σήμερα ότι τα ασφαλέστερα αυτοκίνητα αποτελούν πολυτέλεια για πολλούς ανθρώπους και η έλλειψη εκστρατειών διάδοσης και ενημέρωσης σχετικά με τα οφέλη τους αποτρέπει τη μεγαλύτερη διείσδυσή τους στην αγορά.
<P>
Για τον λόγο αυτό είναι πολύ σημαντικό να διασφαλισθεί ότι οι διαπραγματεύσεις που θα κάνουν το σύστημα eCall πρότυπο σε όλα τα νέα αυτοκίνητα αρχής γενομένης από το 2010 θα σημειώσουν επιτυχία, όπως δήλωσε ήδη ο Επίτροπος. Εκτιμάται ότι αυτή η πρωτοβουλία μπορεί από μόνη της να σώσει μέχρι και 2.500 ζωές ετησίως εφόσον τεθεί σε πλήρη ισχύ στην Ευρώπη.
<P>
Μία άλλη θεμελιώδης πτυχή αυτής της έκθεσης, κυρία Πρόεδρε και κύριε Επίτροπε, είναι ο στόχος της σε ποσοστό 100% χρήσης ηλεκτρονικού ελέγχου σταθερότητας σε όλα τα νέα αυτοκίνητα από το 2012, κάτι που θα σώσει επίσης χιλιάδες ζωές και θα αποτρέψει πολλούς τραυματισμούς που σημειώνονται στους ευρωπαϊκούς δρόμους κάθε χρόνο.
<P>
Θα θέλαμε επομένως να ρωτήσουμε τον Επίτροπο εάν είναι σε θέση να μας διαβεβαιώσει ότι ο εν λόγω στόχος εξακολουθεί να ισχύει για την ημερομηνία που έχει ορισθεί, δηλαδή για το 2012.
<P>
Πρέπει να νιώσουμε πάλι όλοι ότι συμμετέχουμε στην καταπολέμηση του θανάτου στους ευρωπαϊκούς δρόμους αναζητώντας αποτελεσματικές και βιώσιμες λύσεις όσον αφορά την εφαρμογή των νέων τεχνολογιών στον τομέα των οδικών μεταφορών. Είναι κατά συνέπεια ουσιώδες να υπάρξει συντονισμός των δράσεών των εμπλεκόμενων πλευρών και υποστήριξη από την Επιτροπή και τα κράτη μέλη της έρευνας σχετικά με τις νέες τεχνολογίες πληροφοριών, καθώς και ενημέρωση των οδηγών σχετικά με τα οφέλη που θα έχουν στον τομέα της ασφάλειας.
<P>
Εν ολίγοις, όλοι πρέπει να συνεργασθούν για να κάνουν αυτά τα συστήματα ένα κοινό και οικονομικά προσιτό προϊόν στην αγορά, ώστε να αυξηθεί η ζήτηση των καταναλωτών για αυτά.
<SPEAKER ID="017" NAME="Robert Evans" AFFILIATION="PSE">
(EN) Κυρία Πρόεδρε, επαναλαμβάνω τις ευχαριστίες των προηγούμενων ομιλητών προς την ομιλήτρια για την υποβολή της παρούσας πρωτοβουλίας στο Κοινοβούλιο.
<P>
Δήλωσα χτες βράδυ στο πλαίσιο μιας από τις συζητήσεις ότι διανύουμε μία εβδομάδα όπου πραγματοποιείται έντονη εσωτερική αναζήτηση στην Ευρωπαϊκή Ένωση σχετικά με το ποια είναι η ιδέα που αντιπροσωπεύει την Ευρώπη και πώς θα έρθουμε και πάλι κοντά στους πολίτες μας και θα δείξουμε πραγματικά στους Ευρωπαίους ότι το έργο μας είναι αξιόλογο και ότι σκοπός μας είναι η προστασία των ίδιων, των οικογενειών και των συμφερόντων τους.
<P>
Θεωρώ ότι το παρόν αποτελεί ένα ακόμα παράδειγμα, μιας και εξετάζουμε μέτρα ασφαλείας και τη χρήση της πιο σύγχρονης τεχνολογίας για να τους βοηθήσουμε όταν αντιμετωπίζουν δυσκολίες: προσπαθούμε να πείσουμε ότι τα αυτοκίνητα πρέπει να διαθέτουν καλύτερο εξοπλισμό. Ασφαλώς, αυτό έχει και μια πανευρωπαϊκή διάσταση, διότι τα αυτοκίνητα κατασκευάζονται σε όλες σχεδόν τις χώρες της Ευρώπης (πολύ λιγότερα, οφείλω να πω, στο "νωμένο Βασίλειο σε σχέση με παλαιότερα). Οι άνθρωποι οδηγούν αυτοκίνητα που είναι γαλλικά, ιταλικά ή γερμανικά, που κατασκευάζονται στην Ισπανία ή τη Βρετανία και συναρμολογούνται αλλού και, ασφαλώς, πρέπει να διαθέτουμε διεθνική νομοθεσία ώστε να υποστηρίξουμε τα υψηλότερα δυνατά πρότυπα. Εάν αυτό σημαίνει ότι μέσα από την πρωτοβουλία αυτή θα μπορέσουμε να σώσουμε ζωές παρέχοντας ιατρική βοήθεια και να βοηθήσουμε ανθρώπους που διαφορετικά δεν θα επιβίωναν σε περίπτωση ατυχήματος, τότε αυτό είναι κάτι που οι βρετανοί πολίτες και οι πολίτες των άλλων ευρωπαϊκών χωρών και της Ιρλανδίας πρέπει να είναι σε θέση να εκτιμήσουν.
<P>
Μπορεί να βλέπουμε αυτή την προοπτική και να θεωρούμε ότι αναφέρεται στο μακρινό μέλλον και δεν πρόκειται να συμβεί στο άμεσο παρόν. Αλλά πριν λίγο μόλις καιρό -αναφέρομαι στην εποχή πριν από 30 χρόνια, όταν αγόρασα το πρώτο μου αυτοκίνητο, και κοιτάζοντας γύρω μου διαπιστώνω ότι ίσως ορισμένα μέλη να αγόρασαν το δικό τους νωρίτερα- τα αυτοκίνητα δεν διέθεταν αυτομάτως ραδιόφωνα. Σήμερα, δεν νομίζω ότι είναι δυνατό να αγοράσει κανείς αυτοκίνητο χωρίς ραδιόφωνο, CD player ή τέτοια πράγματα. Σήμερα, τα αυτοκίνητα, όπως ανέφερε και ο προηγούμενος ομιλητής, κατασκευάζονται για να μπορούν να αναπτύσσουν ολοένα μεγαλύτερες ταχύτητες και είναι πιο εξελιγμένα από ποτέ: δορυφορικά συστήματα πλοήγησης, ηλεκτρονικά συστήματα, όπως αυτά στα οποία αναφερόμαστε σήμερα εδώ, θα υπάρχουν σύντομα στα αυτοκίνητα και θα αποτελούν μάλλον πρότυπο σε 20 χρόνια. Αυτό είναι κάτι που πρέπει να υποδεχτούμε, και πρέπει να διαδώσουμε τα νέα. Ως εκ τούτου, συγχαίρω όλους όσοι συμμετείχαν.
<SPEAKER ID="018" NAME="Zdzisław Zbigniew Podkański" AFFILIATION="UEN">
(PL) Κυρία Πρόεδρε, ο εξοπλισμός των αυτοκινήτων με αυτόματα συστήματα ελέγχου σταθερότητας και αυτόματη ειδοποίηση σε περίπτωση ατυχήματος αποτελεί τη σημερινή πρόκληση. Υπάρχουν πολλά επιχειρήματα υπέρ της άποψης αυτής. Το πρώτο από αυτά είναι η ανάγκη βελτίωσης της ασφάλειας των οδηγών και των άλλων χρηστών του δρόμου. Κάθε χρόνο σημειώνονται 41.600 μοιραία ατυχήματα στους ευρωπαϊκούς δρόμους. Οι αναπηρίες αλλά και οι βλάβες στην υγεία πολλών ακόμα χιλιάδων οδικών χρηστών που προκύπτουν από αυτά αποτελούν ισχυρό επιχείρημα για όλους μας. Θα υπήρχαν πολύ λιγότεροι θάνατοι εάν παρεχόταν νωρίτερα βοήθεια σε περίπτωση έκτακτης ανάγκης σε εκείνους που τη χρειάζονται, επομένως η εισαγωγή ενός συστήματος αυτόματης ειδοποίησης σε περίπτωση ατυχήματος αποτελεί λύση ζωτικής σημασίας.
<P>
Ένας τρίτος σημαντικός παράγων που έχει μεγάλη επίδραση στον αριθμό των ατυχημάτων είναι η κατάσταση των δρόμων. Οι επενδύσεις σε δρόμους είναι βασικές, ιδίως στα νέα κράτη μέλη και σε υστερούσες περιφέρειες με ελλιπείς υποδομές. Κατά τον εκσυγχρονισμό και την επέκταση των οδικών δικτύων, είναι σημαντικό να δοθεί προσοχή στον περιβάλλοντα χώρο. Τα δέντρα ακριβώς δίπλα στους δρόμους αποτελούν σημαντικό παράγοντα αύξησης του αριθμού των θανάτων.
<P>
" καινοτομία στην αυτοκινητοβιομηχανία δεν σημαίνει απλώς ασφάλεια του οχήματος ή ασφάλεια των ανθρώπων. Περιλαμβάνει επίσης και τη μείωση των βλαβερών για το περιβάλλον συνεπειών από τις εκπομπές ρύπων CO2 από τα αυτοκίνητα. Είναι θετικό ότι η εισηγήτρια αναφέρθηκε και σε αυτό το πρόβλημα μαζί με πολλά άλλα. Ως εκ τούτου, θέλω να εκφράσω την ιδιαίτερη εκτίμησή μου για ένα έργο καλά καμωμένο.
<P>
Το μόνο σημείο με το οποίο δεν μπορώ να συμφωνήσω είναι ο ορισμός "νοήμον αυτοκίνητο". Συμφωνώ με τον προηγούμενο ομιλητή που δήλωσε ότι ο όρος αυτός πρέπει να χρησιμοποιείται μόνο για τα όντα που διαθέτουν αισθήσεις. Εάν ακολουθήσουμε τις επιταγές της λογικής, θα οδηγηθούμε τελικά σε μια κατάσταση όπου τα "νοήμονα αυτοκίνητα" θα τα οδηγούν τεχνικά καταρτισμένοι οδηγοί. Στο πλαίσιο μιας τέτοιας κατάστασης, ποιον θα συμπεριλάβουμε στις εκπαιδευτικές δραστηριότητες που είναι τόσο σημαντικές για τη βελτίωση της οδικής ασφάλειας και την ωφέλεια από τα τεχνικά επιτεύγματα του πολιτισμού;
<SPEAKER ID="019" NAME="Reinhard Rack" AFFILIATION="PPE-DE">
(DE) Κυρία Πρόεδρε, είμαι ο εισηγητής του ζητήματος της αστικής κινητικότητας, και βασικός στόχος μου επί του παρόντος είναι αναμφίβολα να πείσω το Κοινοβούλιο προς την ψήφιση στο πλαίσιο της περιόδου συνόδου του Ιουλίου της παρούσας έκθεσης, με την οποία έχει ήδη ασχοληθεί η Επιτροπή Μεταφορών και Τουρισμού, ώστε να μπορέσουμε να στείλουμε τις κατάλληλες ενδείξεις εν καιρώ αναφορικά με το σχέδιο δράσης της Επιτροπής σχετικά με την αστική κινητικότητα, το οποίο πρόκειται να υποβληθεί το φθινόπωρο. Μία από αυτές τις ενδείξεις συνδέεται άμεσα με το σημερινό θέμα συζήτησής μας.
<P>
Γενικότερα, αλλά κυρίως στις πόλεις μας, αντιμετωπίζουμε ολοένα μεγαλύτερες δυσκολίες όσον αφορά την εύρεση επαρκών χρηματικών ποσών για την επίτευξη σημαντικών βελτιώσεων στον υλικοτεχνικό μας εξοπλισμό, και με αυτό αναφέρομαι στους δρόμους μας. Υπάρχουν επίσης πολλοί καλοί λόγοι για να μην το κάνουμε. Αντίστοιχα, πρέπει να χρησιμοποιήσουμε και το κατάλληλο λογισμικό, δηλαδή νοήμονα αυτοκίνητα και εξίσου νοήμονα οργάνωση των κυκλοφοριακών ροών, για να διασφαλίσουμε την καλύτερη χρήση των περιορισμένων πόρων που αποτελούν τα οδικά μας δίκτυα. " κυκλοφοριακή συμφόρηση αποτελεί επομένως ένα πρόβλημα για το οποίο χρειαζόμαστε αναμφίβολα νέα και καλύτερη τεχνολογία.
<P>
Στο πλαίσιο αυτό οργανώσαμε μια ακρόαση στο πλαίσιο των συσκέψεών μας στην Επιτροπή Μεταφορών και Τουρισμού, όπου ενημερωθήκαμε από εκπροσώπους της βιομηχανίας -όχι προς μεγάλη μας έκπληξη- ότι όλα είναι δυνατά. Πολλά πράγματα είναι δυνατά, αλλά η αυτοκινητοβιομηχανία χρειάζεται αφενός έγκαιρες ενδείξεις, διότι πρέπει να φροντίσει να διασφαλίσει αφετέρου ότι αυτά τα συστήματα υποβοήθησης του οδηγού, εφόσον δημιουργηθούν, θα τοποθετηθούν στο μεγαλύτερο δυνατό αριθμό αυτοκινήτων και δεν θα παραμείνουν στη διάθεση λίγων μόνο προνομιούχων που μπορούν να αγοράσουν καλά εξοπλισμένα αυτοκίνητα.
<P>
Αυτό είναι ένα επιχείρημα που δικαίως αναφέρθηκε τόσο πολύ στην πορεία της σημερινής συζήτησης. Δεν είναι δυνατόν οι καλύτερες νέες τεχνολογίες να διατίθενται μόνο σε μικρό αριθμό αυτοκινήτων, αφήνοντας τον μεγάλο όγκο των οδηγών αντιμέτωπο με τα ίδια προβλήματα, συν το γεγονός ότι τα συστήματα δεν είναι πραγματικά συμβατά το ένα με το άλλο. Αντίστοιχα, εάν επιθυμούμε πραγματικά να διερευνήσουμε το ζήτημα της οδικής κυκλοφορίας και τα προβλήματα που μας δημιουργεί, καθώς και τις δυνατότητες που μας προσφέρει ως προς την ατομική μας κινητικότητα, χρειαζόμαστε μεγάλο αριθμό πολύ καλά συντονισμένων δράσεων.
<P>
Εν προκειμένω, θέλω να αναφέρω ένα τελικό επιχείρημα, στο οποίο δικαίως αναφέρθηκε ο κ. Koch. " νέα, καλή, βελτιωμένη τεχνολογία μπορεί να κάνει τα αυτοκίνητα ασφαλέστερα και την οδική κυκλοφορία λιγότερο επικίνδυνη, αλλά μπορεί επίσης να χρησιμοποιηθεί καταχρηστικά και να οδηγήσει στην παρανόηση τους οδηγούς ότι εφόσον το αυτοκίνητό τους μπορεί να κάνει τα πάντα, δεν χρειάζεται να αφιερώνουν πλέον τόσο μεγάλη προσοχή στην ασφαλή οδήγηση. " χαλαρή οδήγηση είναι καλή, αλλά θεωρώ ότι πολύ πιο σημαντική είναι η ασφαλής οδήγηση και, κυρίως, η συνειδητοποίηση των συνεπειών που θα έχει η οδηγική μας συμπεριφορά. Αυτός είναι, επομένως, ένας ακόμα τομέας όπου δεν πρέπει να αγνοήσουμε τις ψυχολογικές συνέπειες των νέων εξελίξεων.
<SPEAKER ID="020" NAME="Bogusław Liberadzki" AFFILIATION="PSE">
(PL) Κυρία Πρόεδρε, κύριε Επίτροπε, συγχαίρω θερμά τη Zita Gurmai. Εκτός από το πνευματικό της πόνημα, πραγματοποίησε και μια σειρά από προωθητικές δραστηριότητες και έβαλε πραγματικά τα δυνατά της στην παρούσα έκθεση. Θα θέλαμε να εκφράσουμε την εκτίμηση και τις θερμές μας ευχαριστίες προς την εισηγήτρια.
<P>
Σήμερα, μιλούμε για το νοήμον αυτοκίνητο. Ας μην ανησυχούμε για το αν η περιγραφή "νοήμον" είναι ή όχι καλή. Χτες μιλούσαμε για τους ευφυείς δρόμους, χωρίς να τους αποκαλούμε όντως έτσι. Χτες είχαμε πολύ περισσότερες επιφυλάξεις από όσες έχουμε σήμερα. Σήμερα κατανοούμε καλύτερα ο ένας τον άλλο. Υπάρχει ασφαλώς και ένας τρίτος παράγων και αυτός είναι ο νοήμων οδηγός. Τι πρέπει να περιλαμβάνει η νοημοσύνη του οδηγού; Καταρχάς, πρέπει να θέλει να ωφεληθεί από το νοήμον αυτοκίνητο. Πρέπει να πείσουμε τους οδηγούς ότι οφείλουν να προβούν σε οικονομικούς υπολογισμούς. Πόσο πόνο είμαστε διατεθειμένοι να βιώσουμε, πόσες ημέρες να περάσουμε στο νοσοκομείο, για να εξοικονομήσουμε 1.000 ευρώ αγοράζοντας ένα λιγότερο προηγμένο τεχνολογικά αυτοκίνητο; Πρέπει να αντιληφθούμε ότι αυτό το τεχνολογικά προηγμένο αυτοκίνητο και ο οδικό σύστημα μπορεί να ισοδυναμεί με λιγότερα ατυχήματα, λιγότερα σοβαρά ατυχήματα, και μια καλύτερη ποιότητα ζωής και ότι αυτό μπορούμε να το αποκτήσουμε εάν, επαναλαμβάνω, αντιληφθούμε ότι αξίζει να ξοδέψουμε αυτά τα 1.000 ευρώ στη νέα αυτή τεχνολογία.
<SPEAKER ID="021" NAME="Malcolm Harbour" AFFILIATION="PPE-DE">
(EN) Κυρία Πρόεδρε, θέλω καταρχάς να καλωσορίσω θερμά τον Antonio Tajani και να τον συγχαρώ για τον διορισμό του. Είναι πολύ σημαντικό το γεγονός ότι είναι παρών στη σημαντική αυτή συζήτηση.
<P>
Επιτρέψτε μου πρώτα απ' όλα να συγχαρώ τη Zita Gurmai, για το εξαιρετικό έργο που έκανε, όχι μόνο καταρτίζοντας την παρούσα έκθεση αλλά και προωθώντας το όλο πρόγραμμα eSafety για τα νοήμονα αυτοκίνητα.
<P>
Θέλω ωστόσο να πω στην Επιτροπή ότι το παρόν αποτελεί εξαιρετικό παράδειγμα του πώς μια πρωτοβουλία της Επιτροπής μπορεί να συγκεντρώνει ανθρώπους από τις υπηρεσίες της, διότι όπως θα γνωρίζετε τόσο η κ. Reding όσο και ο προκάτοχός της κ. Liikanen συμμετείχαν ενεργά σε αυτήν. Χαίρομαι που βλέπω τους φίλους μου κ. André Vits και Juhani Jaaskelainen να κάθονται πίσω από τον Επίτροπο, διότι ο ρόλος τους ήταν πολύ σημαντικός στη συγκέντρωση όλων των συμμετεχόντων και στην επίτευξη ουσιαστικής επιτυχίας και χρησιμοποιώντας τα λόγια του Robert Evans, αποτελεί εξαιρετικό παράδειγμα του πώς τα ευρωπαϊκά θεσμικά όργανα μπορούν να συνεργάζονται χωρίς την ύπαρξη βαρέων βαρών νομοθεσίας και με τον σαφή στόχο της επίτευξης προόδου.
<P>
Το μόνο που με λυπεί σήμερα, κυρία Πρόεδρε -και εύχομαι να δεχτείτε το σχόλιό μου εξ ονόματος ολόκληρου του Κοινοβουλίου- είναι ότι οι υπόλοιποι βασικοί φορείς στο όλο πρόγραμμα για τα νοήμονα αυτοκίνητα είναι εμφανώς απόντες από τα μπροστινά έδρανα, διότι η αρμοδιότητα του Συμβουλίου εν προκειμένω είναι μεγάλη. Τα κράτη μέλη είναι υπεύθυνα σε μεγάλο βαθμό για σημαντικό τμήμα της λεπτομερούς νομοθεσίας που θα βοηθήσει στην εισαγωγή αυτών των προγραμμάτων και θα βοηθήσει τους πολίτες μας. Γιατί δεν είναι εδώ οι εκπρόσωποί του να ακούσουν την παρούσα συζήτηση;
<P>
Θέλω να κάνω μερικά μόνο σχόλια σχετικά με όσα είπαν οι συνάδελφοι για τα σημαντικά ζητήματα που αφορούν τα αυτοκίνητα και τους δρόμους. Θέλω να πω στους συναδέλφους μου που αναφέρθηκαν στα χαρακτηριστικά ασφαλείας στα αυτοκίνητα ότι η όλη διαδικασία της εξέλιξης της βιομηχανίας αφορούσε την τεχνολογική πρόοδο. Για την ακρίβεια, είναι αλήθεια ότι οι καινοτομίες στον τομέα της ασφάλειας ξεκίνησαν από τα ακριβότερα αυτοκίνητα με μικρότερο όγκο παραγωγής και στη συνέχεια έγιναν διαθέσιμες και στα φθηνότερα αυτοκίνητα. Σήμερα, όλα τα αυτοκίνητα που πωλούνται στην Ευρωπαϊκή Ένωση διαθέτουν σύστημα πέδησης κατά της εμπλοκής. Πρόκειται για ένα νοήμον σύστημα διότι η νοημοσύνη κατά τη γνώμη μου αφορά τη συλλογή και χρήση των πληροφοριών. Αυτό κάνουν αυτά τα συστήματα. Μόλις το σύστημα συλλογής πληροφοριών τεθεί σε λειτουργία, μπορεί να χρησιμοποιηθεί για αντιολισθητικά συστήματα. Το πρόσθετο κόστος είναι πολύ χαμηλότερο.
<P>
Αν όμως αποκτήσουμε το σύστημα eCall, τότε όλα τα αυτοκίνητα θα είναι εξοπλισμένα με αυτό το σύστημα εξωτερικής πληροφόρησης, και αυτό ακριβώς θέλουμε για να αλληλεπιδρά και με τα νοήμονα συστήματα των αυτοκινητοδρόμων, μέσω των οποίων συλλέγουμε επίσης πληροφορίες.
<P>
Στην εκλογική μου περιφέρεια -και, παρεμπιπτόντως, Robert Evans, η σημερινή παραγωγή αυτοκινήτων από το "νωμένο Βασίλειο πλησιάζει το υψηλότερο όριο στην ιστορία του και διαθέτουμε περισσότερους κατασκευαστές αυτοκινήτων στο "νωμένο Βασίλειο από ό,τι σε οποιαδήποτε άλλη χώρα της Ευρωπαϊκής Ένωσης, γι' αυτό σας παρακαλώ να μην υποτιμάτε την αυτοκινητοβιομηχανία μας- στον αυτοκινητόδρομο της περιφέρειάς μου διαθέτουμε τον πρώτο ευφυή αυτοκινητόδρομο της Βρετανίας που ανοίγει λωρίδες και ρυθμίζει την ταχύτητα ανάλογα με τη ροή της κυκλοφορίας, και μπορώ να σας πω ότι όχι μόνο έχει εξομαλυνθεί η ροή της κυκλοφορίας, αλλά έχει βελτιωθεί και η κατανάλωση καυσίμων: πρόκειται για μια κατάσταση επωφελή προς όλους.
<P>
Αυτό είναι το ζητούμενο, το κέρδος από τη χρήση της ευφυΐας και ελπίζω να το στηρίξετε όλοι.
<SPEAKER ID="022" NAME="Genowefa Grabowska" AFFILIATION="PSE">
(PL) Κυρία Πρόεδρε, θέλω να συγχαρώ τη συνάδελφό μου, Zita Gurmai, διότι πέτυχε κάτι θαυμάσιο - κατάρτισε και ετοίμασε μια εξαιρετική έκθεση σε έναν τομέα που φαντάζει πολύ τεχνικός και "αντρικός".
<P>
Ζούμε σε μια κοινωνία όπου κυριαρχεί η τεχνολογία των πληροφοριών. Αυτό το είδος του εξοπλισμού μάς συνοδεύει από το πρωί μέχρι το βράδυ. Βρήκαμε πολύ σύντομα ότι διευκολύνουν τη ζωή και μάθαμε γρήγορα να επωφελούμαστε από αυτά. Για τον λόγο αυτό, υπήρξε εξαιρετική εξέλιξη το γεγονός ότι στο πλαίσιο της γενικότερης στρατηγικής για την Κοινωνία της Πληροφορίας και τα Μέσα Επικοινωνίας, η Ευρωπαϊκή Επιτροπή βρήκε ένα ζήτημα που μας αγγίζει όλους ιδιαίτερα, δηλαδή την ασφάλεια των ανθρώπων και την οδική ασφάλεια, και ως εκ τούτου ετοίμασε την πρωτοβουλία σχετικά με τα νοήμονα αυτοκίνητα. Μου αρέσει ο χαρακτηρισμός "νοήμον αυτοκίνητο", δεν με ενοχλεί καθόλου, μιας και αντιλαμβάνομαι ότι χρησιμοποιείται μεταφορικά. Πρόκειται για έναν ενδιαφέροντα χαρακτηρισμό, μιας και τραβά την προσοχή των ανθρώπων, προσελκύει τα μέσα επικοινωνίας και δεν έχει κυριολεκτικό νόημα. Για εμένα, ο χαρακτηρισμός αυτός αποτελεί σύμβολο των σύγχρονων ευρωπαϊκών μεταφορών που, χάρη στη νέα τεχνολογία της πληροφορίας και της επικοινωνίας, θα καταστούν ακόμα πιο ασφαλείς, οικολογικές και αποδοτικές.
<P>
Ο κύριος σκοπός του νοήμονος αυτοκινήτου είναι να βοηθήσει τους ανθρώπους. Σε δεύτερη μοίρα περιλαμβάνονται τα οφέλη για το περιβάλλον και σε τρίτη να γίνουν οι ευρωπαϊκές μεταφορές περισσότερο αποδοτικές. Δεν γνωρίζω εάν το νοήμον αυτοκίνητο θα χρειασθεί τεράστια προώθηση και διαφήμιση. Οι άνθρωποι είναι από φυσικού τους περίεργοι και αρέσκονται να αγοράζουν καινοτόμα αντικείμενα, ιδίως όταν αυτά είναι οικονομικά προσιτά.
<P>
Είμαι πεπεισμένη ότι, ακόμα και αν αυτό το είδος αυτοκινήτου είναι λίγο πιο ακριβό, όλοι όσοι το αγοράσουν θα αισθανθούν ότι επενδύουν στην ασφάλειά τους. Πιστεύω επίσης ότι δεν θα αισθανθούν ότι ξόδεψαν αυτά τα λίγα παραπάνω ευρώ διασφαλίζοντας την ασφάλειά τους. Το μόνο που θα ήθελα να πω είναι ότι οι χρήστες δεν πρέπει μόνο να μάθουν τι περιλαμβάνουν τα νοήμονα αυτοκίνητα, αλλά και πώς δουλεύουν, και πρέπει να μάθουν να χειρίζονται τη σύγχρονη τεχνολογία στην οποία έχουμε τόσο συχνά πρόσβαση στη θεωρία, αλλά ποτέ δεν τη χρησιμοποιούμε πραγματικά.
<P>
Θα ήθελα, στο πλαίσιο των οδηγιών ασφαλείας τους, τα νοήμονα αυτοκίνητα να απαγορεύουν τη χρήση κινητών τηλεφώνων και θα ήθελα τα κινητά τηλέφωνα να τοποθετούνται στα αυτοκίνητα κατά τρόπο που δεν θα αποσπά την προσοχή του οδηγού από τον δρόμο.
<P>
Το τελευταίο σημείο που θέλω να θίξω είναι ότι ακόμα και το πιο νοήμον αυτοκίνητο που είναι γεμάτο με τα πιο σύγχρονα εξαρτήματα και την τελευταία τεχνολογία δεν θα ανταποκρίνονται στις προσδοκίες μας, εάν ο οδηγός κάνει κάποιο λάθος ή εάν το οδικό σύστημα στην Ευρώπη δεν είναι τόσο καλό όσο είναι ήδη σε ορισμένες χώρες της Ευρωπαϊκής Ένωσης.
<SPEAKER ID="023" NAME="Marian-Jean Marinescu" AFFILIATION="PPE-DE">
(RO) Κυρία Πρόεδρε, αγαπητοί συνάδελφοι, κύριε Επίτροπε, μου δίνει χαρά να σας απευθύνομαι στο πλαίσιο της νέας σας θέσης. Συγχαίρω την κ. Gurmai για την εξαιρετικά αναγκαία έκθεσή της.
<P>
Αγαπητοί συνάδελφοι, η τιμή του πετρελαίου έχει αυξηθεί σε ανησυχητικό βαθμό και οι προσπάθειες για την αντικατάσταση των παραδοσιακών καυσίμων δεν έχουν οδηγήσει ακόμα στα προβλεπόμενα αποτελέσματα και, προς το παρόν, οι λύσεις είναι είτε υπερβολικά ακριβές, είτε αμφιλεγόμενες, είτε ανεπαρκώς δοκιμασμένες από τεχνολογική άποψη. Εντούτοις, το αυτοκίνητο εξακολουθεί να αποτελεί το πιο δημοφιλές μέσο μεταφοράς για τους Ευρωπαίους και, δυστυχώς, η προτίμηση αυτή προκαλεί πολυάριθμα προβλήματα, τόσο από κοινωνική άποψη όσο και από την άποψη της προστασίας του περιβάλλοντος, καθώς και ατυχήματα που προκαλούν υλικές ζημιές και, ιδιαίτερα, απώλειες σε ανθρώπινες ζωές.
<P>
" χρήση σε μεγάλη κλίμακα των ευφυών συστημάτων μεταφοράς και, καταρχάς, του συστήματος ηλεκτρονικού ελέγχου είναι αναγκαία. Κατ' αυτό τον τρόπο μπορούν να εξοικονομηθούν χιλιάδες ανθρώπινες ζωές, μπορεί να μειωθεί η μόλυνση, να ελαττωθεί η κυκλοφοριακή συμφόρηση και να βελτιωθεί τόσο η άνεση του οδηγού όσο και οι σχέσεις μεταξύ των εταίρων της οδικής κυκλοφορίας. Τα κράτη μέλη και οι επιχειρηματίες του ιδιωτικού τομέα πρέπει να συμμετάσχουν περισσότερο τόσο στην ανάπτυξη όσο και στην εφαρμογή των πρωτοβουλιών στο πλαίσιο του eSafety, και στον σχεδιασμό νέων συστημάτων για την αποφυγή των ατυχημάτων, νέων υλικών και νέων ειδών αισθητήρων που θα συνδέουν τόσο τα αυτοκίνητα όσο και τα αυτοκίνητα με τους δρόμους. Είναι σαφές ότι η πρωτοβουλία για τα νοήμονα αυτοκίνητα δεν μπορεί να διαχωριστεί από την πρωτοβουλία για τους ευφυείς δρόμους. Υποστηρίζω ανεπιφύλακτα την πρόταση της Επιτροπής για έναρξη προγράμματος με σκοπό την εφαρμογή των συστημάτων συνεργατικής οδήγησης, καθώς και για διασφάλιση της διαθεσιμότητας των ραδιοφωνικών συχνοτήτων, τα οφέλη των οποίων είναι ορατά σε πειραματική φάση σε διάφορες χώρες και, παρά το κόστος που συνεπάγονται, θα παράσχουν μακροχρόνια αποτελέσματα.
<P>
Είναι αλήθεια ότι τα συστήματα αυτά αφορούν κυρίως την κυκλοφορία στους αυτοκινητοδρόμους και τα διευρωπαϊκά δίκτυα μεταφορών. Επιμένω στο γεγονός ότι, με την πάροδο του χρόνου, είναι αναγκαίο να καταργηθούν οι διαφορές μεταξύ των μεγάλων υποδομών και των άλλων οδικών κατηγοριών, ιδίως στα νέα κράτη μέλη. Είναι αναγκαία η αποτελεσματική χρησιμοποίηση από τα κράτη μέλη των πόρων που τους παρέχονται και η εύρεση και άλλων οικονομικών και τεχνικών λύσεων που θα χαράξουν και θα εφαρμόσουν μακροπρόθεσμες στρατηγικές για την υλοποίηση της υποβοηθούμενης και συνεργατικής οδήγησης και σε άλλους τομείς που είναι πραγματικά προβληματικοί: στους εθνικούς, περιφερειακούς και τοπικούς δρόμους, σε παρακαμπτήριες οδούς που χρησιμοποιούνται για τη μεταφορά εμπορευμάτων, σε δρόμους που συνδέουν αστικά κέντρα από... σε περιαστικές περιοχές και στις διαμεθοριακές ζώνες.
<P>
Επίσης, η Ευρωπαϊκή Επιτροπή και τα κράτη μέλη πρέπει να συνεχίσουν τις προσπάθειές τους για εναρμόνιση του νομοθετικού πλαισίου όσον αφορά το eCall, καθώς και για τον τηλεφωνικό αριθμό έκτακτης ανάγκης 112, που αποτελούν τους πυλώνες της ουσιαστικής ασφάλειας, και να σταθεροποιήσουν τη βιώσιμη κινητικότητα με στόχο την ευημερία των ευρωπαίων πολιτών.
<SPEAKER ID="025" NAME="Pierre Pribetich" AFFILIATION="PSE">
(FR) Κύριε Πρόεδρε, κύριε Επίτροπε, κυρίες και κύριοι, καταρχάς θέλω να συγχαρώ τη συνάδελφό μας, Zita Gurmai, για τα επιτεύγματά της σχετικά με την παρούσα έκθεση που αφορά την πρωτοβουλία για τα νοήμονα αυτοκίνητα. Γνωρίζουμε πολύ καλά ότι όσον αφορά την ανάπτυξη της κοινωνίας, η κινητικότητα αποτελεί πηγή πλούτου, ανάπτυξης και, κατά συνέπεια, της δυνατότητας προώθησης της αλληλεγγύης μεταξύ περιοχών και μεταξύ ανθρώπων. Εάν επιθυμούμε να έχουμε αειφόρο ανάπτυξη, πρέπει να συνδυάσουμε τα διάφορα είδη μεταφοράς ώστε να βελτιώσουμε την κυκλοφοριακή ροή στις πόλεις και στην ύπαιθρο. Παρότι σίγουρα δεν επιθυμούμε να δομήσουμε την κοινωνία μας γύρω από το αυτοκίνητο όπως συνέβαινε στο παρελθόν, το αυτοκίνητο παραμένει ζωτικό μέσο για την επίτευξη της ευφυούς και βιώσιμης κινητικότητας που επιθυμούμε να έχουμε. Εάν θέλουμε να τη δούμε να υλοποιείται, πρέπει να σχεδιάσουμε ευφυή και βιώσιμα αυτοκίνητα που θα βασίζονται σε τρεις προϋποθέσεις: θα είναι πιο ασφαλή, πιο καθαρά και πιο ευφυή. Πάνω και πέρα από αυτή την αρχή, η Ευρώπη πρέπει να παράσχει πρακτική υποστήριξη στην πρωτοβουλία αυτή με οδηγίες και πολιτικές που μακροπρόθεσμα θα ενσωματώσουν όλα τα ηλεκτρονικά συστήματα, νομαδικά ή μη, και θα καταστήσουν εφικτό τον έλεγχο των διαδικασιών και την οδήγηση ασφαλέστερων και καθαρότερων αυτοκινήτων, με χαμηλότερες εκπομπές CO2 και σωματιδίων.
<P>
Για την επίτευξη αυτού του στόχου, πρέπει να ενθαρρύνουμε τους κατασκευαστές αυτοκινήτων να εξετάσουν ακόμα και στην παρούσα φάση την εισαγωγή όλων αυτών των ηλεκτρονικών συστημάτων στον σχεδιασμό των νέων αυτοκινήτων, με σκοπό όχι μόνο την καλύτερη απόδοση και την άνετη οδήγηση αλλά και, ως αποτέλεσμα όλων αυτών, τη μείωση του κόστους και την απλοποίηση της κατασκευής και εγκατάστασης.
<P>
Εάν θέλουμε να έχουμε βιώσιμη κινητικότητα, πρέπει επίσης να διευρύνουμε το πεδίο εφαρμογής αυτών των πολιτικών. Τα ερευνητικά έργα και οι καινοτομίες πρέπει εντέλει να δημιουργήσουν ευφυείς δρόμους, οι οποίοι θα βελτιώσουν την ασφάλεια, θα μειώσουν το ενεργειακό κόστος, θα χρησιμοποιήσουν τον διάλογο μεταξύ οχημάτων και θα βελτιώσουν τις κυκλοφοριακές ροές. " Ευρωπαϊκή Ένωση επιθυμεί να προωθήσει μια κοινωνία βασισμένη στη γνώση και την αειφόρο ανάπτυξη. Αυτές οι πρωτοβουλίες πρέπει να απολαμβάνουν την πρώτη θέση στο εν λόγω πλαίσιο.
<P>
Θ κλείσω δίνοντας έμφαση στη ζωτική ανάγκη να γίνουμε πραγματικά φιλόδοξοι, να θέσουμε φιλόδοξους στόχους και να δημιουργήσουμε συνθήκες που θα προωθήσουν την ανάπτυξη και την πρόοδο στην Ευρώπη. Όπως θα έλεγε και η συνάδελφος Zita Gurmai, το Ευρωπαϊκό Κοινοβούλιο είναι πεπεισμένο ότι η Επιτροπή θα ανταποκριθεί σε αυτές τις προσδοκίες και ανάγκες δημιουργώντας νέους ορίζοντες για το ευρωπαϊκό νοήμον αυτοκίνητο και διαθέτοντας εντέλει την αναγκαία χρηματοδότηση για την επίτευξη αυτής της φιλοδοξίας.
<SPEAKER ID="026" NAME="Etelka Barsi-Pataky" AFFILIATION="PPE-DE">
(HU) Κύριε Πρόεδρε, στηρίζω την έκθεση της εισηγήτριας, κ. Gurmai. Κύριε Αντιπρόεδρε, έχει φτάσει η ώρα να εφαρμοσθούν ευφυή συστήματα μεταφορών και, μέσω αυτών, να ξεκινήσει μια νέα εποχή στην ιστορία των ευρωπαϊκών μεταφορών. Γνωρίζουμε ότι η υλοποίηση των ευφυών συστημάτων μεταφορών αποτελεί ένα από τα σημαντικότερα μέσα -και όπλα ακόμα, θα μπορούσαμε να πούμε- που διαθέτουμε στο πλαίσιο της επιθυμίας μας να ανταποκριθούμε δεόντως στις κλιματικές αλλαγές. Μόλις πριν δύο χρόνια, εδώ, σε συνεδρίαση της Ολομέλειας του Ευρωπαϊκού Κοινοβουλίου, δήλωσα ότι κατά την άποψή μου μία από τις σημαντικότερες προκλήσεις με τις οποίες έρχονται σήμερα αντιμέτωπες οι μεταφορές είναι σαφώς η προσπάθεια ευρείας διάθεσης των ευφυών συστημάτων μεταφορών στην Ευρώπη. Στη συνέχεια, έναν χρόνο αργότερα, παρουσίασα εδώ την αναθεώρηση από το Ευρωπαϊκό Κοινοβούλιο της Λευκής Βίβλου για την ευρωπαϊκή πολιτική μεταφορών, και το Κοινοβούλιο στήριξε ομόφωνα τις ευφυείς μεταφορές, όπως κάνει και σήμερα, ανακηρύσσοντάς τις σε μία από τις βασικές προτεραιότητες της ευρωπαϊκής πολιτικής μεταφορών. Για ποιον λόγο, επομένως, σημειώνουμε τόσο αργή πρόοδο; " τεχνολογία είναι ευρέως διαθέσιμη.
<P>
Σε αυτήν περιλαμβάνονται, για παράδειγμα, τα νοήμονα αυτοκίνητα, και τα συστήματα διαχείρισης της αστικής κυκλοφορίας βάσει ΤΠΕ· η δε Ευρωπαϊκή Υπηρεσία Υπέρθεσης για τη Γεωστατική Πλοήγηση (EGNOS) θα τεθεί σε λειτουργία από το 2009, και το σύστημα Galileo από το 2013. Ένα από τα δυνατά σημεία της ευρωπαϊκής βιομηχανίας είναι ο κλάδος των αυτοκινήτων, όπου σημειώνουμε μεγάλη επιτυχία στο πλαίσιο του παγκόσμιου ανταγωνισμού, μεταξύ άλλων και χάρη στις καινοτόμους ΜΜΕ που δραστηριοποιούνται στον τομέα. Σήμερα, επιπλέον, οι εξελίξεις στον τομέα επεκτείνονται από τη δυτική ως την ανατολική Ευρώπη. Στη Βουδαπέστη, για παράδειγμα, υπάρχουν δυο σημαντικά κέντρα γνώσης ευρωπαϊκού επιπέδου που δραστηριοποιούνται παράλληλα με το Πανεπιστήμιο Τεχνολογίας και Οικονομικών της Βουδαπέστης. Επομένως, ο τομέας έχει δεσμευθεί προς την επίτευξη προόδου. Τώρα, έχει έρθει η ώρα για την ανάληψη δράσης από την Κοινότητα, και κυρίως από τα κράτη μέλη. Στην περίπτωση, για παράδειγμα, του προγράμματος Equal, πρέπει να διασφαλισθεί η ύπαρξη των αναγκαίων επενδύσεων σε υποδομές, ενώ στην περίπτωση της πρωτοβουλίας για τα νοήμονα αυτοκίνητα και τις ευφυείς υποδομές, πρέπει να παρασχεθεί το κατάλληλο οικονομικό περιβάλλον για την προώθηση της ανάπτυξής τους. Ασφαλώς, δεν είναι εύκολη η εισαγωγή νέων τεχνολογιών, αλλά μπορούμε να βοηθήσουμε στην προώθηση αυτής της προόδου μέσω συνετής σύναψης δημοσίων συμβάσεων. Έχουμε στη διάθεσή μας πληθώρα μέσων. Ζητούμε από την Επιτροπή να χαράξει μια κατάλληλη, διατομεακή στρατηγική για τη διευκόλυνση της εφαρμογής των ευφυών συστημάτων μεταφορών.
<P>
Οι πολίτες της Ευρώπης στερούνται πολύτιμα λεπτά, ώρες ακόμα, ταξιδεύοντας. Εν τω μεταξύ, τα οχήματα μολύνουν άσκοπα την ατμόσφαιρα και η προσωπική κινητικότητα απειλείται, εν μέρει εξαιτίας της τιμής των καυσίμων για τα αυτοκίνητα που καθιστά αποτρεπτική τη χρήση τους. Οι ευφυείς μεταφορές αποτελούν βασικό συστατικό στοιχείο της λύσης σε αυτά τα προβλήματα. Όσον αφορά τους ευρωπαίους πολίτες, οι άνθρωποι είναι σήμερα ανοιχτοί στην εξέταση κάθε μέσου για την επίλυση των προβλημάτων που περιγράφονται εδώ. Ας αναλάβουμε επομένως δράση.
<SPEAKER ID="027" NAME="Jörg Leichtfried" AFFILIATION="PSE">
(DE) Κύριε Πρόεδρε, κύριε Επίτροπε, κυρίες και κύριοι, δράττομαι της ευκαιρίας να εκφράσω τις ειλικρινείς ευχαριστίες μου προς τη Zita, την εισηγήτριά μας, για την παρούσα έκθεση. Zita, ξέρω ότι όταν έχεις να φέρεις κάτι εις πέρας, το κάνεις με ετοιμότητα, αποφασιστικότητα, εξυπνάδα και σθένος. Κατά την άποψή μου, αυτό ακριβώς είναι το πνεύμα που διέπει την παρούσα έκθεση.
<P>
Δράττομαι επίσης της ευκαιρίας να σχολιάσω ένα σημείο στο οποίο αναφέρθηκε η κ. Grabowska. Δεν πιστεύω ότι τα αυτοκίνητα είναι κάτι που πρέπει να αφορά κυρίως τους άντρες. Τείνω μάλλον προς την αντίθετη άποψη. Εάν μπορούμε να εμπιστευτούμε τις στατιστικές που αφορούν το συγκεκριμένο ζήτημα, οι γυναίκες οδηγούν πιο προνοητικά, με μεγαλύτερη προσοχή και ασφάλεια. Με άλλα λόγια, οδηγούν με μεγαλύτερη νοημοσύνη, και θεωρώ ότι αυτός είναι ένας από τους λόγους για τους οποίους δικαίως το άτομο που συνέταξε την παρούσα έκθεση είναι γυναίκα.
<P>
Στο θέμα μας, γνωρίζουμε όλοι ότι η οδική κυκλοφορία καταναλώνει πολλή ενέργεια και προκαλεί τεράστιες εκπομπές ρύπων σε ολόκληρη την Ευρώπη. Αυτό αποτελεί έναν από τους μεγαλύτερους κινδύνους για την ανθρώπινη ζωή στην Ευρώπη. Μεγάλος αριθμός ανθρώπων πεθαίνουν ή τραυματίζονται σε τροχαία ατυχήματα κάθε χρόνο. Γι' αυτό είναι σημαντικό η ευρωπαϊκή νομοθετική εξουσία να προσπαθήσει να μειώσει τους αριθμούς αυτούς. Αντίστοιχα, είναι πάρα πολύ σημαντικό να καταστούν τα αυτοκίνητα περισσότερο ευφυή με τη γνησιότερη έννοια του όρου, ούτως ώστε τέτοιου είδους περιστατικά να μην σημειώνονται τόσο συχνά στο μέλλον.
<P>
Θεωρώ ότι η παρούσα έκθεση τείνει προς τη σωστή κατεύθυνση. Το βασικό εν προκειμένω είναι ότι τα εν λόγω συστήματα θα πρέπει να διατίθενται σε μεγάλο αριθμό ιδιοκτητών αυτοκινήτων, να έχουν μεγάλη επίδραση και να μην παραμείνουν προνόμιο λίγων ανθρώπων, όπως συμβαίνει σήμερα. Θεωρώ ότι η έκθεση εκφράζει την άποψη αυτή καθαρά, και αυτός είναι ο λόγος για τον οποίο πιστεύω ότι θα ήταν καλό να την εγκρίνουμε σήμερα.
<SPEAKER ID="028" NAME="Emanuel Jardim Fernandes" AFFILIATION="PSE">
(PT) Κύριε Πρόεδρε, κύριε Επίτροπε, θα ξεκινήσω ευχαριστώντας την κ. Gurmai για την εξαιρετική έκθεσή της και γιατί παρέχει στην πρωτοβουλία αυτή τόσο μεγάλο κύρος, ενθαρρύνοντας έτσι τη συμμετοχή των παικτών και των εμπλεκόμενων μερών.
<P>
Πρόκειται για ένα σοβαρό πρόβλημα. Δεν μπορούμε να ξεχάσουμε τους 42.000 θανάτους το 2005. Δεν μπορώ να ξεχάσω ότι η Πορτογαλία κατέγραψε 150 θανάτους ανά 1.000.000 πολίτες το 1993, αν και τα αριθμητικά αυτά στοιχεία φθίνουν.
<P>
" συμβολή της παρούσας έκθεσης και του έργου των συναδέλφων μας είναι πολύ σημαντική και υπάρχουν δύο απόψεις της που θέλω να επισημάνω.
<P>
Σήμερα, η κινητικότητα έχει ουσιαστική σημασία για τη λειτουργία της ευρωπαϊκής κοινωνίας. Όλοι μας εξαρτόμαστε από τις μεταφορές στην καθημερινή μας ζωή, και η ένταση των μεταφορών και της κινητικότητας προκαλεί αυξημένα κοινωνικά και περιβαλλοντικά προβλήματα. " κατάλληλη απόκριση πρέπει επομένως να γίνει σε στάδια, αλλά πρέπει να υπάρξει και μάλιστα σύντομα. Τα εμπόδια που αντιμετωπίζουν οι καταναλωτές και η αυτοκινητοβιομηχανία πρέπει να ληφθούν υπόψη, αλλά δεν πρέπει να μας αποτρέψουν από την επίτευξη του στόχου της ασφάλειας.
<P>
" δεύτερη άποψη είναι η πληροφόρηση. Οι καταναλωτές πρέπει να πληροφορηθούν σχετικά με τις ευφυείς υποδομές και τα νοήμονα αυτοκίνητα. " πληροφόρηση πρέπει να είναι σαφής και κατανοητή και να παρασχεθεί εγκαίρως. Οι αντιπροσωπείες αυτοκινήτων και το προσωπικό πωλήσεων, όλοι οι εμπλεκόμενοι φορείς, τα κράτη μέλη, οι περιφερειακές και τοπικές αρχές έχουν όλες μεγάλες ευθύνες στον εν λόγω τομέα, όπως και τα μέσα επικοινωνίας. Μια τέτοιου είδους συνεργασία πρέπει να διασφαλισθεί από την Ευρωπαϊκή Ένωση, διότι από μόνοι μας δεν μπορούμε να επιτύχουμε τον τελικό στόχο που είναι αναμφίβολα ο στόχος της Επιτροπής και της εισηγήτριάς μας.
<SPEAKER ID="029" NAME="Inés Ayala Sender" AFFILIATION="PSE">
(ES) Κύριε Πρόεδρε, θέλω να εκφράσω τα θερμά μου συγχαρητήρια στη συνάδελφο, κ. Gurmai, για τον ενθουσιασμό της κατά τη μετατροπή του "αυτοκινήτου των φαντασιώσεων" της εφηβείας μας σε πραγματικό αυτοκίνητο για το μέλλον της Ευρώπης.
<P>
Ασφαλώς, εκείνο που προβάλλεται είναι η τεχνολογία και όλες οι προτάσεις που περιλαμβάνει στη φιλόδοξη έκθεσή της θα μας βοηθήσουν να συνεχίσουμε να σημειώνουμε πρόοδο στον τομέα της υλικοτεχνικής ανάπτυξης στον οποίο είναι αφοσιωμένη η Ευρωπαϊκή Ένωση.
<P>
Πιστεύω επίσης ότι μετά από τη συμφωνία που συνήφθη σχετικά με την ανάπτυξη του Galileo, το "νοήμον" αυτοκίνητο θα αποτελέσει μία από τις πρωτοβουλίες που θα προσθέσουν περιεχόμενο στην ανάπτυξη του Galileo.
<P>
Χθες, χωρίς ιδιαίτερες αναλύσεις, εγκρίναμε την οδηγία για τις υποδομές οδικής ασφάλειας, η οποία επισήμανε ήδη την ανάγκη για ανάπτυξη ευφυών και διαδραστικών συστημάτων και οχημάτων. Εάν διαθέτουμε ήδη τις υποδομές, είναι σαφές πως το μόνο που χρειαζόμαστε είναι τα νοήμονα οχήματα.
<P>
Το νοήμον όχημα θα βοηθήσει επίσης στη βελτίωση της πρόληψης και του ελέγχου των οδικών παραβάσεων, ιδίως όσον αφορά την αλληλεπίδραση με τα φανάρια, τα όρια κυκλοφορίας και το κλείδωμα σε περίπτωση κατανάλωσης αλκοόλ. Στον τομέα της οδικής ασφάλειας, καθετί συνδεδεμένο με μαζικούς αισθητήρες για τους πεζούς και άλλους ευάλωτους χρήστες του δρόμου θα αποβεί πολύ σημαντικό.
<P>
Όσον αφορά το σύστημα eSafety, το οποίο έχει ήδη καθυστερήσει αρκετά σε σχέση με το υπάρχον χρονοδιάγραμμα, κύριε Επίτροπε, έχουμε ήδη ζητήσει να συμπεριληφθεί σε όλα τα αυτοκίνητα και όχι μόνο στα premium αυτοκίνητα και η κ. Gurmai θα ήθελε να δει αυτή την εξέλιξη όσο τον δυνατόν συντομότερα.
<P>
Ωστόσο, είχαμε επίσης φανταστεί ότι θα αναφερόταν και στα οχήματα επαγγελματικής χρήσης, ιδίως στον γεωργικό τομέα, όπου η απομόνωση του οδηγού καθιστά τις συνέπειες κάθε ατυχήματος χειρότερες όσο περνά ο χρόνος.
<P>
Σας ερωτώ, κύριε Επίτροπε, πότε θα είμαστε σε θέση να συμπεριλάβουμε το σύστημα eSafety στα επαγγελματικά οχήματα, ιδίως στα γεωργικά;
<P>
Εν πάση περιπτώσει, όλοι πρέπει να έχουν πρόσβαση στο "νοήμον" αυτοκίνητο και αυτές οι τεχνολογίες πρέπει να λάβουν υποστήριξη ώστε να γίνουν φθηνότερες και να έχουν πρόσβαση σε αυτές όχι μόνο οι πολίτες στις χώρες που τις έχουν περισσότερο ανάγκη, αλλά και όλοι οι ευρωπαίοι πολίτες.
<SPEAKER ID="030" NAME="Milan Gaľa" AFFILIATION="PPE-DE">
(SK) " έκθεση ορίζει ότι η πρωτοβουλία για τα νοήμονα αυτοκίνητα δεν μπορεί να υλοποιηθεί πλήρως, εάν διαχωριστεί από τις πρωτοβουλίες σχετικά με τους "ευφυείς δρόμους". Ωστόσο, όπως επισήμαναν και άλλα μέλη πριν από μένα, δεν μπορεί να υλοποιηθεί ούτε εάν δεν υπάρχει νοήμων οδηγός που να κατανοεί τους κανόνες του δρόμου και διαθέτει επαρκείς τεχνικές γνώσεις.
<P>
Ως ιατρός, θέλω να προσθέσω ότι ένας νοήμων ευρωπαίος οδηγός πρέπει επίσης να είναι πολύ καλύτερα προετοιμασμένος όσον αφορά την παροχή πρώτων βοηθειών σε περίπτωση ατυχήματος. Οι οδηγοί πρέπει να εκπαιδεύονται διαρκώς, όχι μόνο στη θεωρία αλλά και μέσω κατάλληλης κατάρτισης με προσομοίωση ατυχήματος, ώστε να είναι σε θέση να αντιδρούν με σωστό τρόπο και να παρέχουν σωστά τις πρώτες βοήθειες, σώζοντας έτσι περισσότερες ζωές σε περίπτωση ατυχήματος, όπου κυριαρχεί το άγχος. Μιας και το να σωθούν ζωές αποτελεί έναν από τους στόχους της εν λόγω πρωτοβουλίας, επέλεξα να αναφερθώ στο ζήτημα αυτό εν συντομία.
<SPEAKER ID="031" NAME="Marusya Ivanova Lyubcheva" AFFILIATION="PSE">
(BG) Κύριε Πρόεδρε, κύριε Επίτροπε, κυρία εισηγήτρια, είναι παραπάνω από προφανές ότι χρειαζόμαστε μια κοινή προσέγγιση και μια ολοκληρωμένη πολιτική για να διασφαλίσουμε την οδική ασφάλεια για τους πολίτες. Αυτό περιλαμβάνει αρκετές σημαντικές πτυχές. Καταρχάς, την πρόληψη, τη βελτίωση των υποδομών, τη βελτίωση των δυνατοτήτων των οδηγών, την εισαγωγή ασφαλών τεχνολογικών καινοτομιών στον σχεδιασμό των αυτοκινήτων. Στη συνέχεια, τον έλεγχο και την εφαρμογή τους καθ' όλη την αλυσίδα με σκοπό την οδική ασφάλεια. " εισηγήτρια αξίζει συγχαρητήρια για την παρούσα πρωτοβουλία και για την εξαιρετική ποιότητα της έκθεσης αυτής. " οδική ασφάλεια είναι εξαιρετικά σημαντική για όλους μας διότι τα μέτρα που πρέπει να εγκριθούν σώζουν ζωές. " πρωτοβουλία για το "νοήμον αυτοκίνητο" δεν αφορά αποκλειστικά τεχνικές λύσεις. Αφορά τη μείωση του κινδύνου και την αύξηση της ασφάλειας. Αφορά την επιβίωση και όλοι οι πολίτες έχουν δικαίωμα σε αυτή. " προετοιμασία της παρούσας έκθεσης συνοδεύτηκε από μια καλή εκστρατεία ενημέρωσης και η εισηγήτρια αξίζει συγχαρητήρια και για αυτήν.
<SPEAKER ID="032" NAME="Tomáš Zatloukal" AFFILIATION="PPE-DE">
(CS) " οδική ασφάλεια πρέπει να ενισχυθεί μέσω συστημάτων υποβοήθησης. Τα συστήματα αυτά ωφελούν τους οδηγούς και καθιστούν τη ροή της κυκλοφορίας αποτελεσματικότερη. Αποσκοπούν στο να κάνουν την οδήγηση ευκολότερη και να μειώσουν τον κίνδυνο απώλειας της συγκέντρωσης. " τεχνολογία των νοημόνων αυτοκινήτων καθιστά δυνατή τη μείωση ή ακόμα και την εξάλειψη αυτών των προβλημάτων. Υποστηρίζω την άποψη της εισηγήτριας ότι επί του παρόντος οι δείκτες απορρόφησης για τα συστήματα και τις εφαρμογές που αφορούν τα νοήμονα αυτοκίνητα παραμένουν πολύ χαμηλές σε σχέση με το δυναμικό τους. Είμαι επίσης πεπεισμένος ότι πρέπει να αξιοποιήσουμε στο έπακρο τα συστήματα αυτά και τις εφαρμογές εγκαίρως. Τα νοήμονα αυτοκίνητα χρειάζονται επίσης την υποστήριξη ευφυών υποδομών αλλά οι "ευφυείς δρόμοι" δεν είναι ακόμα έτοιμοι. Είναι σαφές ότι τα στοιχεία ενεργούς ασφάλειας στα αυτοκίνητα βοηθούν στη μείωση του αριθμού των θανάτων εξαιτίας τροχαίων ατυχημάτων. Το σύστημα eCall αποτελεί ένα αποτελεσματικό πρόσθετο χαρακτηριστικό του όλου συστήματος που αποσκοπεί στην προστασία των οδικών χρηστών. Συγχαίρω την εισηγήτρια για την έκθεσή της.
<SPEAKER ID="033" NAME="Antonio Tajani">
Μέλος της Επιτροπής. - (IT) Κύριε Πρόεδρε, κυρίες και κύριοι, πιστεύω ότι ως αποτέλεσμα του έργου του Κοινοβουλίου, ως αποτέλεσμα του κειμένου της ανακοίνωσης που καταρτίσθηκε από την Επίτροπο Reding την οποία αντικαθιστώ, καθώς επίσης και ως αποτέλεσμα του εξαιρετικού έργου της κ. Gurmai, στείλαμε σήμερα ένα σημαντικό μήνυμα προς τους πολίτες που μας ακούν στα θεωρεία, η οποία θεωρητικά εκπροσωπούν τα πεντακόσια εκατομμύρια των ευρωπαίων πολιτών ότι τα θεσμικά όργανα ακούν τους πολίτες και προσπαθούν να βρουν απαντήσεις στις ανάγκες αυτών, πράγμα που πρέπει να αποτελεί την πρώτη προτεραιότητα του παρόντος Κοινοβουλίου, του Συμβουλίου και της Επιτροπής.
<P>
Μόνο κατ' αυτό τον τρόπο θα μπορέσουμε να καλύψουμε το κενό μεταξύ των πολιτών της Ευρώπης και των θεσμικών οργάνων. " καλύτερη απάντηση που μπορούμε να δώσουμε στους σκεπτικιστές, εκείνους που ψήφισαν "όχι" στο δημοψήφισμα, είναι να δείξουμε ότι η Ευρώπη είναι κοντά στους πολίτες. Πρέπει να στείλουμε ένα θετικό μήνυμα και να έχουμε το θάρρος να ασκήσουμε πίεση για πρόοδο και να κάνουμε κατανοητό το γεγονός ότι οι ανάγκες των ανθρώπων, των πολιτών, αποτελούν την πρώτη μας προτεραιότητα, και ως εκ τούτου με μεγάλη μου χαρά ανταποκρίνομαι στην πρόσκλησή σας, κύριε Πρόεδρε.
<P>
" οδική ασφάλεια θα παραμείνει, όσον αφορά εμένα και όσον αφορά τη Γενική Διεύθυνση που απαντά στην Επίτροπο Μεταφορών, προτεραιότητα -το δήλωσα στην ομιλία, μέσω της οποίας μπόρεσα να κερδίσω την εμπιστοσύνη του παρόντος Κοινοβουλίου, και σας ευχαριστώ και πάλι για την εμπιστοσύνη που μου δείξατε εσείς που βρίσκεστε εδώ τόσα χρόνια. Όπως έλεγα, όσον αφορά την ασφάλεια των πολιτών, το άτομο πρέπει να βρίσκεται στο κέντρο της πρωτοβουλίας μας.
<P>
Άκουσα το σύνολο των ομιλιών με μεγάλο ενδιαφέρον και πράγματι σήμερα τα θεσμικά όργανα φάνηκαν αποφασισμένα να παράσχουν απαντήσεις, να σώσουν ανθρώπινες ζωές. Κάθε ανθρώπινη ζωή που θα κατορθώσουμε να σώσουμε μέσω του νομοθετικού μας έργου, μέσω της δέσμευσής μας, θα αποτελέσει αξιόλογο έργο που θα μας ωφελήσει. Αυτός είναι ο λόγος για τον οποίο χρειαζόμαστε να ασκήσουμε μεγαλύτερη πίεση για πρόοδο και που συμμερίζομαι τη γνώμη τόσων Μελών που τόνισαν σήμερα τη σημασία των ευφυών μέσων και των νοημόνων αυτοκινήτων, μολονότι πρέπει να διασφαλίσουμε εκ των προτέρων ότι ο ίδιος ο άνθρωπος είναι νοήμων, διότι η πρώτη μας προτεραιότητα αφορά τους πολίτες που βρίσκονται στο τιμόνι, οι οποίοι πρέπει να συνειδητοποιούν ότι υπάρχουν και άλλοι πολίτες, οι ζωές των οποίων εξαρτώνται από τις πράξεις τους.
<P>
" τεχνολογία πρέπει αναμφίβολα να βρίσκεται στην υπηρεσία των ανθρώπων, του ανθρώπινου και θεμελιώδους στοιχείου, και αυτός είναι ο λόγος για τον οποίο συμμερίζομαι τη γνώμη εκείνων -όπως και ανέφερα κατά την εναρκτήρια ομιλία μου- που υποστηρίζουν ότι οι οδηγοί πρέπει να είναι ενημερωμένοι, ότι οι πολίτες πρέπει να είναι ενημερωμένοι σχετικά με τα νέα μέσα που μας επιτρέπει η τεχνολογία και η έρευνα να θέσουμε στην υπηρεσία των πολιτών. Διαφορετικά, είναι άσκοπο να ξοδεύουμε χρήμα του δημοσίου ή και του ιδιωτικού τομέα για έρευνα, εάν οι ανακαλύψεις που κάνουμε, εάν οι πρωτοβουλίες που ολοκληρώνονται με επιτυχία δεν τίθενται στην υπηρεσία των πολιτών με σκοπό να σωθούν ανθρώπινες ζωές. Αυτός είναι ο λόγος για τον οποίο, επαναλαμβάνω, ο τομέας της οδικής ασφάλειας θα παραμείνει προτεραιότητα -και αυτή είναι μια δέσμευση την οποία αναλαμβάνω επισήμων έναντι του Ευρωπαϊκού Κοινοβουλίου- και μία από τις βασικές δραστηριότητες που η Επιτροπή και ο τομέας των μεταφορών θα επιδιώξει να προωθήσει κατά τους ερχόμενους μήνες.
<P>
Θέλω να απαντήσω εν συντομία στο ερώτημα που έθεσε ο κ. Pribetich όσον αφορά τον προγραμματισμό. Με βάση τα αποτελέσματα διαβούλευσης που ξεκίνησε στις 23 Μαΐου 2008, η Ευρωπαϊκή Επιτροπή πρότεινε κανονισμό σχετικά με τις προϋποθέσεις έγκρισης τύπου οχήματος για τη γενική ασφάλεια των οχημάτων που ορίζει ότι από το 2012, στα νέα οχήματα θα εγκαθίστανται συστήματα ηλεκτρονικού ελέγχου σταθερότητας με σκοπό τη σημαντική βελτίωση της ασφάλειας των οχημάτων αυτών. Ο κανονισμός αναφέρεται στους τεχνικούς κανονισμούς που εναρμονίσθηκαν στο πλαίσιο του Παγκόσμιου Φόρουμ της Οικονομικής Επιτροπής των "νωμένων Εθνών για την Ευρώπη (UNECE).
<P>
Σε απάντηση στην κ. Ayala Sender, όσον αφορά τα βαρέα οχήματα, τον Νοέμβριο του 2007 το Παγκόσμιο Φόρουμ της UNECE για την εναρμόνιση των κανονισμών όσον αφορά τα οχήματα ενέκρινε κείμενο που αφορούσε υποχρεωτική τοποθέτηση ηλεκτρονικού ελέγχου σταθερότητας ("ΕΣ) και αντίστοιχων τεχνικών προτύπων. Το κείμενο εκείνο έλαβε την υποστήριξη της Ευρωπαϊκής Επιτροπής που σημαίνει ότι από το 2010 θα είναι υποχρεωτική η τοποθέτηση "ΕΣ στα νέα μοντέλα των περισσότερων κοινών κατηγοριών βαρέων οχημάτων.
<P>
Όσον αφορά τα επαγγελματικά οχήματα στα οποία αναφέρθηκε η ίδια, ιδίως εκείνα του γεωργικού τομέα - στην Ευρώπη εξακολουθούν δυστυχώς να σημειώνονται θάνατοι από ατυχήματα που προκαλούνται εξαιτίας γεωργικών οχημάτων, σε ορισμένες περιπτώσεις οφειλόμενα στην ανευθυνότητα των οδηγών που δεν επιδεικνύουν τη δέουσα προσοχή - προς το παρόν δεν υπάρχει κάποια σχετική ρύθμιση, μιας και η προτεραιότητα δίδεται στα αυτοκίνητα και τα βαρέα οχήματα. Ωστόσο, επικροτώ την πρότασή της, όσον αφορά τον δικό μου τομέα αρμοδιοτήτων και θα την μεταφέρω στην Επίτροπο Reding διότι την θεωρώ σημαντική πρόταση η οποία ανταποκρίνεται σε μια ανάγκη των περιοχών ιδίως της υπαίθρου. Στον γεωργικό τομέα, επαναλαμβάνω, εξακολουθούν δυστυχώς να σημειώνονται πολλοί θάνατοι που δεν είναι θάνατοι στον δρόμο αλλά σε γεωργικές εκτάσεις και δεν μπορούμε να παριστάνουμε ότι αυτό δεν συνιστά πρόβλημα.
<P>
Ως εκ τούτου, σας ευχαριστώ, κ. Ayala Sender, για την πρότασή σας και ευχαριστώ όλα τα Μέλη που πήραν τον λόγο. " Επιτροπή, επαναλαμβάνω - ολοκληρώνω, κύριε Πρόεδρε, και ζητώ συγγνώμη αν ξεπέρασα τον χρόνο μου κατά μερικά λεπτά, αλλά θεωρώ ότι το παρόν αποτελεί αρκετά σημαντικό ζήτημα ώστε να πρέπει να υπερβούμε τα χρονικά περιθώρια που ορίζουν οι κανονισμοί. Όπως έλεγα, χαιρετίζουμε την έκθεση της κ. Gurmai, την οποία θέλω επίσης να ευχαριστήσω για τον ενθουσιασμό που επέδειξε, διότι πρέπει να δείχνουμε τον ενθουσιασμό μας όσον αφορά την υπεράσπιση των δικαιωμάτων των πολιτών.
<P>
Επικροτώ την ενθάρρυνση του Κοινοβουλίου, την υποστήριξή του για το σύστημα eCall και τα μέτρα προώθησης της υλοποίησής του, και θεωρώ, ως εκ τούτου, ότι η έκβαση της σημερινής συζήτησης θα είναι θετική, διότι η Επιτροπή, το Κοινοβούλιο και εύχομαι και το Συμβούλιο, κύριε Πρόεδρε, έχουν συμφωνήσει να βρίσκονται στο πλευρό των πολιτών στο πλαίσιο αυτής της προσπάθειας να σωθούν όσο το δυνατόν περισσότερες ζωές.
<SPEAKER ID="034" NAME="Zita Gurmai">
εισηγήτρια. - (HU) Σας ευχαριστώ πάρα πολύ, κύριε Πρόεδρε, κύριε Επίτροπε, κυρίες και κύριοι, πολίτες της Ευρώπης, σας ευχαριστώ πολύ για τα σχόλια και τις απόψεις σας. Θεωρώ ότι αυτή είναι πράγματι μια νέα εποχή στην ιστορία των ευρωπαϊκών μεταφορών, όπως το έθεσε η συνάδελφος Etelka Barsi-Pataky. Είναι πολύ σημαντικό το γεγονός ότι όλοι όσοι είναι παρόντες εδώ εξέφρασαν την υποστήριξή τους για την παρούσα έκθεση. Είναι σαφές ότι κανείς πρέπει να επιδεικνύει όσο το δυνατόν μεγαλύτερη οικολογική συνείδηση για να μπορέσει να ευχαριστήσει την Ομάδα των Πρασίνων/ΕΕΣ, και χαιρόμαστε ιδιαίτερα που εντέλει έδωσαν και αυτοί τη συγκατάθεσή τους για την παρούσα έκθεση. Πρέπει να τονίσω πόση σημασία έχει αυτό. Συμφωνώ μαζί σας, κύριε Επίτροπε, ότι εάν κατορθώσουμε να σώσουμε έστω και μία ζωή στους δρόμους, τότε θα έχουμε πράγματι πετύχει κάτι. Βλέπετε, πιστεύω ότι το σημαντικότερο πράγμα που μπορούμε να κάνουμε ως ευρωπαϊκοί φορείς της λήψης αποφάσεων είναι να προστατεύσουμε ανθρώπινες ζωές. Αρκετοί από εσάς αναφερθήκατε στις συγκλονιστικές στατιστικές: 41.600 άνθρωποι πεθαίνουν στους δρόμους.
<P>
Σας ευχαριστώ επίσης για την υποστήριξή σας διότι για να υλοποιηθεί αυτή η προσπάθεια χρειαζόμαστε τη συμμετοχή όλων. Είμαι πολύ περήφανη για την Viviane Reding και την ομάδα της, τους André και Juhani, που βρίσκονται εδώ. Φρόντισαν για την πρόοδο της όλης διαδικασίας και όχι μόνο κατά τον τελευταίο μήνα αλλά και κατά τα τελευταία χρόνια, διότι οι τεχνολογίες έπρεπε να δοκιμασθούν για να διαπιστωθεί εάν όντως λειτουργούν. Θυμάστε ότι κάποια εποχή δεν υπήρχαν καν ζώνες ασφαλείας και σήμερα τις θεωρούμε δεδομένες; Ή, όπως το έθεσε ο Robert Evans, σήμερα υπάρχει ραδιόφωνο σε κάθε αυτοκίνητο. Οι νέες τεχνολογίες θα καταστούν μια μέρα τόσο αυτονόητες όσο θεωρούνται σήμερα οι ζώνες ασφαλείας και τα ραδιόφωνα. Χρειαζόμαστε τους πολίτες της Ευρώπης που θα αγοράσουν αυτά τα ευφυή συστήματα μόλις δουν καθαρά τα οφέλη που αυτά μπορούν να επιφέρουν. Είναι επίσης σημαντικό να έχουμε στο πλευρό μας τους κατασκευαστές αυτοκινήτων, διότι κάθε χρόνο παράγονται στην Ευρώπη 17 εκατομμύρια αυτοκίνητα και 2 εκατομμύρια άνθρωποι απασχολούνται στον εν λόγω τομέα. Είναι σημαντικό να έχουμε μαζί μας τα κράτη μέλη ως προς το ζήτημα αυτό, αν και θα συμφωνήσω με τον Malcolm Harbour: η απουσία του Συμβουλίου είναι εμφανής.
<P>
Δεν έχει ιδιαίτερο νόημα η Επιτροπή και το Ευρωπαϊκό Κοινοβούλιο να κάνουν ό,τι μπορούν, εάν το Συμβούλιο δεν επιδεικνύει τη δέουσα σοβαρότητα. Το Συμβούλιο πρέπει να γνωρίζει, ωστόσο, ότι και αυτό χρειάζεται να εκπροσωπεί τους πολίτες της Ευρώπης. Ας συνεργαστούμε επομένως. Σας το ζητώ διότι οι πράξεις είναι σημαντικότερες από τα έργα. Είναι προς το κοινό μας συμφέρον να αναγνωρισθεί ότι όλοι θα επωφεληθούμε από την επίτευξη αποτελεσμάτων στον εν λόγω τομέα, μιας και θα είμαστε σε θέση να ταξιδεύουμε με ασφάλεια, η κυκλοφορία θα βελτιστοποιηθεί, η μόλυνση του περιβάλλοντος θα μειωθεί και ο βιομηχανικός τομέας της Ευρώπης θα αποτελέσει ηγέτη στον τομέα των τεχνολογιών πληροφόρησης και επικοινωνίας. Έχουμε την ευκαιρία να κάνουμε μια πραγματική διαφορά. Ας μην τη χάσουμε.
<P>
Σας ευχαριστώ για την προσοχή σας. Είμαι πολύ αισιόδοξη και θεωρώ ότι ο Επίτροπος Tajani θα κάνει ό,τι περνάει από το χέρι του για να κάνει το όνειρό αυτό πραγματικότητα.
<SPEAKER ID="035" NAME="Robert Evans" AFFILIATION="PSE">
(EN) Κύριε Πρόεδρε, επί της διαδικασίας, δεν έχω μπροστά μου τον Κανονισμό, αλλά είμαι σίγουρος ότι τον έχουν οι υπηρεσίες σας, οπότε συγχωρήστε με που παίρνω τον λόγο. " παρέμβαση αυτή δεν αφορά την έκθεση Gurmai γιατί σχετικά με αυτή μιλήσαμε.
<P>
Όσο μιλούσατε, και μάλιστα όσο η κ. Gurmai συνόψιζε την έκθεσή της, πρόσεξα ότι μέλη του κοινού μπήκαν στο θεωρείο των επισκεπτών. Τους καλωσορίζω θερμά και θεωρώ ότι είναι πολύ καλό και σημαντικό να έρχεται κόσμος στο θεωρείο των θεατών, αλλά γνωρίζω επίσης ότι μόλις καθίσω κάτω μετά από αυτή τη βαρυσήμαντη ομιλία που εκφωνώ αυτή τη στιγμή, θα διακόψετε τη συνεδρίαση μέχρι τις 12.00 οπότε και θα ξεκινήσουν οι ψηφοφορίες.
<P>
Αυτοί οι καημένοι άνθρωποι που ταξίδεψαν εκατοντάδες χιλιόμετρα δεν θα έχουν την ευκαιρία να ακούσουν μια συζήτηση και μια ομιλία σήμερα. Ακούνε κάτι λίγο από εμένα, αλλά αναρωτιέμαι αν εσείς και οι βοηθοί σας θα μπορούσατε να απευθυνθείτε στις αντίστοιχες αρχές σας και να εξετάσετε κάποιον τρόπο ώστε να διασφαλισθεί ότι σε περίπτωση που η συζήτηση ολοκληρωθεί στις 11.30, όπως συνέβη σήμερα το πρωί, και εφόσον τίποτα δεν έχει προγραμματισθεί μέχρι τις 14.00, θα προστεθεί κάτι ώστε να καλυφθεί αυτό το κενό διάρκειας μισής ώρας από τώρα μέχρι τις 12 το μεσημέρι, είτε αυτό είναι τα κατεπείγοντα που θα συζητηθούν το απόγευμα είτε κάτι άλλο τεράστιας σημασίας;
<P>
Μιλώ εξ ονόματος των 100 περίπου ατόμων στο θεωρείο που ήρθαν να ακούσουν ομιλίες και το μόνο που πρόκειται να ακούσουν είναι εμένα να παραληρώ επί δύο λεπτά - θίγοντας όμως ένα πολύ σοβαρό ζήτημα.
<P>
(Χειροκροτήματα)
<SPEAKER ID="036" NAME="Πρόεδρος">
Κύριε Evans, μιλήσατε επί ένα λεπτό, όχι δύο.
<P>
Σημειώνουμε την ιδέα που μας προτάθηκε από τον πάντα διασκεδαστικό κ. Evans.
<P>
Ωστόσο, προτού διακόψω τη συνεδρίαση, θέλω να μοιραστώ μαζί σας και με τον Επίτροπο τα καλά νέα ότι πριν από λίγες ώρες η Βουλή των Λόρδων μιας τόσο σημαντικής χώρας όσο είναι το "νωμένο Βασίλειο της Μεγάλης Βρετανίας και της Βορείου Ιρλανδίας επικύρωσε τη Συνθήκη της Λισαβόνας. Φαντάζομαι ότι η Βασίλισσα Ελισάβετ βρίσκεται κατά τη διαδικασία υπογραφής του σχετικού εγγράφου, ούτως ώστε το "νωμένο Βασίλειο, με το μέτρο αυτό, να επικυρώσει τη Συνθήκη της Λισαβόνας. Θεωρώ ότι τα νέα μας χαροποιούν όλους, ακόμα και αυτούς που δεν είναι παρόντες, ακόμα και όταν αφήνουν τη σημαία τους στην έδρα τους και είναι συνήθως απόντες όταν έχουμε δουλειά.
<P>
Με τα χαρμόσυνα αυτά νέα ολοκληρώνουμε την παρούσα συζήτηση.
<P>
" ψηφοφορία θα διεξαχθεί στις 12 το μεσημέρι.
<P>
(" συζήτηση διακόπτεται στις 11.30 π.μ. και συνεχίζεται στις 12 το μεσημέρι.)

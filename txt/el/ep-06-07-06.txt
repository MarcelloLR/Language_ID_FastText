<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<SPEAKER ID="2" LANGUAGE="" NAME="Πρόεδρος" AFFILIATION="">
<P>
   . Η ημερήσια διάταξη προβλέπει τη συζήτηση της έκθεσης (A6-0210/2006) της κ. Carlotti, εξ ονόματος της Επιτροπής Ανάπτυξης σχετικά με την ανάπτυξη και τη μετανάστευση (2005/2244(INI)). 
<SPEAKER ID="3" LANGUAGE="FR" NAME="Marie-Arlette Carlotti (PSE )," AFFILIATION="εισηγήτρια">
<P>
   . – Κύριε Πρόεδρε, κυρίες και κύριοι, στον κόσμο υπάρχουν 175 εκατομμύρια μετανάστες, αριθμός που σχεδόν τριπλασιάστηκε τα τελευταία σαράντα χρόνια. Δεν πρόκειται για νέο φαινόμενο, έλαβε όμως εκτεταμένες διαστάσεις στο πλαίσιο της παγκοσμιοποίησης και κυρίως μας φέρνει αντιμέτωπους με ανθρώπινες τραγωδίες. Καθημερινά, η ανέχεια και η απόγνωση οδηγούν δεκάδες Αφρικανούς στις βόρειες ακτές της Μεσογείου, ή στις Κανάριες Νήσους, και η μόνη αντίδραση των ευρωπαϊκών κρατών συνίσταται στην αύξηση των ελέγχων και των περιπόλων που αναγκάζουν τους ανθρώπους να διατρέχουν ακόμα μεγαλύτερους κινδύνους στην προσπάθειά τους να έρθουν στην Ευρώπη.
<P>
Εντούτοις, η μεταναστευτική πολιτική της Ένωσης βασίζεται σε μια ψευδαίσθηση! Στην ψευδαίσθηση ότι μπορούμε να καταστήσουμε τα σύνορά μας αδιαπέραστα, η οποία οφείλεται σε μια προσέγγιση η οποία στηρίζεται κυρίως στην άμυνα και την ασφάλεια και συνεπάγεται ότι το σύνολο της ευθύνης μεταφέρεται στα κράτη του Νότου. Ακόμα και η ευρωαφρικανική διάσκεψη κορυφής του Ραμπάτ που θα πραγματοποιηθεί στις 10 Ιουλίου θα συζητήσει επίσης το θέμα υπό το πρίσμα της καταστολής και του συνοριακού ελέγχου, καθώς συνεχίζουμε να μην ακούμε τη φωνή της Αφρικής. Αυτή η μονομερής και ατομικιστική άποψη αντικατοπτρίζεται σήμερα στα επιχειρήματα που προβάλλονται και στις πολιτικές «επιλεκτικής μετανάστευσης» που κάνουν θραύση στην Ευρώπη. «Επιλεκτική» μετανάστευση για τον Βορρά, αλλά «ανεκτή» από τον Νότο· επομένως, πρέπει εφεξής να επικρατήσει μια άλλη λογική στην Ευρώπη. Αυτό είναι ακριβώς το πνεύμα της έκθεσής μου. Σε αυτό το πλαίσιο θέλω να προτείνω μια νέα προσέγγιση, νέα μέσα και τη μετατροπή της μετανάστευσης σε μοχλό ανάπτυξης.
<P>
Στη συνέχεια θέλω να ασχοληθούμε δεόντως με το πρόγραμμα AENEAS με σκοπό τη στροφή του αποκλειστικά στην αναπτυξιακή πτυχή, όπως και με το πρόγραμμα που θα το διαδεχθεί το 2007, για το οποίο όμως έχουμε ακόμα πολύ δρόμο! Επί του παρόντος, αυτό το πρόγραμμα χρησιμοποιείται κυρίως για τις ενέργειες που αποσκοπούν στην προστασία των βορείων συνόρων. Το 2005 για παράδειγμα, μόλις 7 από τα 39 επιδοτούμενα σχέδια αφορούσαν τις χώρες του Νότου. Επιπλέον, αν πρόκειται να καθιερώσουμε μόνο ένα νέο χρηματοδοτικό μέσο, πιστεύω ότι πρέπει να δημιουργήσουμε ένα ταμείο το οποίο να διασφαλίζει τη συνέχιση δραστηριοτήτων μικρής κλίμακας στις φτωχές χώρες.
<SPEAKER ID="4" LANGUAGE="FR" NAME="Louis Michel," AFFILIATION="Επιτροπή">
<P>
   . – Κύριε Πρόεδρε, κυρία εισηγήτρια, κυρίες και κύριοι, θέλω να συγχαρώ την Επιτροπή Ανάπτυξης και ιδιαίτερα την κ. Carlotti για την προσπάθειά της.
<P>
Σε αυτόν τον τομέα, η έκθεση της κ. Carlotti προσφέρει ουσιαστική προστιθέμενη αξία. Η θέση της έκθεσης είναι σαφής: βασίζεται ιδιαίτερα στην εμπειρία για την κοινή ανάπτυξη. Η Επιτροπή έχει περιορισμένη εμπειρία σε αυτόν τον τομέα και είμαι απολύτως διατεθειμένος να ενισχύσω τον προβληματισμό της Επιτροπής με εμπειρίες και παραδείγματα βέλτιστων πρακτικών οι οποίες έχουν αναπτυχθεί από ορισμένα κράτη μέλη.
<P>
Η έκθεση προτείνει τη δημιουργία δύο ταμείων –αναφέρομαι στη σύσταση 15– το πρώτο για τη χρηματοδότηση της κοινής ανάπτυξης και το δεύτερο για έναν μηχανισμό διασφάλισης της συνέχειας των μικρής κλίμακας δραστηριοτήτων. Αν αντιλαμβάνομαι σωστά, σκέφτεστε να δημιουργήσετε αυτά τα ταμεία στο πλαίσιο των νέων θεματικών στρατηγικών για τη μετανάστευση. Προσωπικά, θα τασσόμουν υπέρ της δημιουργίας δύο τομέων αυτού του είδους στο θεματικό πρόγραμμα. Ωστόσο, δεν το έχω συζητήσει ακόμα με τους συναδέλφους μου, τον κ. Frattini και την κ. Ferrero-Waldner.
<P>
Η σχέση μεταξύ μετανάστευσης και ανάπτυξης αποτελεί επίσης ένα από τα βασικά στοιχεία του διαλόγου που αναπτύσσει η Επιτροπή με ορισμένες χώρες της νοτίως της Σαχάρας Αφρικής, βάσει του άρθρου 13 της συμφωνίας του Κοτονού. Η Επιτροπή θεωρεί ότι αυτές οι συζητήσεις προσφέρουν μια ευκαιρία διεξαγωγής διαλόγου για τη συγκεκριμένη στήριξη που θα μπορέσει να παράσχει η Επιτροπή στους αφρικανούς εταίρους της, προκειμένου να τους βοηθήσει να διαχειριστούν καλύτερα τις μεταναστευτικές ροές και κυρίως να επωφεληθούν από τη σχέση μετανάστευσης και ανάπτυξης. Τέλος, αυτή η σχέση βρίσκεται στο επίκεντρο του διαλόγου που αναπτύσσουμε με την Αφρικανική Ένωση. Αυτό θα μπορούσε να οδηγήσει σε μια υπουργική διάσκεψη που θα συγκεντρώσει εκπροσώπους από την Ευρωπαϊκή Ένωση και από το σύνολο της Αφρικής.
<SPEAKER ID="5" LANGUAGE="EN" NAME="Ιωάννης Κασουλίδης (PPE-DE )," AFFILIATION="συντάκτης τηςγνωμοδότησης της Επιτροπής Εξωτερικών Υποθέσεων">
<P>
   Κύριε Πρόεδρε, θα ήθελα, καταρχάς, να ευχαριστήσω την κ. Carlotti. Την συγχαίρω για την έκθεσή της και την ευχαριστώ που έλαβε υπόψη τη γνωμοδότηση της Επιτροπής Εξωτερικών Υποθέσεων, εξ ονόματος της οποίας ομιλώ σήμερα, σημειώνοντας ιδιαίτερα ότι η σύνδεση της μετανάστευσης με την ανάπτυξη αποτελεί αναπόσπαστο μέρος της ατζέντας της εξωτερικής πολιτικής της Ευρωπαϊκής Ένωσης. Αυτό ισχύει από την εποχή που ξεκίνησε η διαδικασία της Βαρκελώνης, αλλά επεκτάθηκε σε όλα τα άλλα ζητήματα που αφορούν τις σχέσεις μας με τις χώρες προέλευσης και διέλευσης. Είναι πολύ σημαντικό να αντιμετωπίσουμε το ζήτημα της μετανάστευσης και να διαχειριστούμε τα μεταναστευτικά ρεύματα διασφαλίζοντας την κατανόηση και τη συνεργασία των χωρών προέλευσης και διέλευσης.
<P>
Όπως έχει λεχθεί από τον Αναπληρωτή Γενικό Γραμματέα των Ηνωμένων Εθνών, τα εμβάσματα από ολόκληρο τον κόσμο προς τις αναπτυσσόμενες χώρες ανέρχονται σε 232 δισ. δολάρια ΗΠΑ ετησίως, ποσό το οποίο είναι διπλάσιο από την ξένη βοήθεια που παρέχεται από όλους τους άλλους προς τις αναπτυσσόμενες χώρες. Επομένως, αυτό είναι το νόημα της διευκόλυνσης των εμβασμάτων, της διευκόλυνσης της κυκλικής μετανάστευσης και της απόκτησης, ως εκ τούτου, της εμπιστοσύνης των χωρών με τις οποίες επιθυμούμε να συνεργαστούμε. Σκοπός μας δεν είναι η διαρροή εγκεφάλων που τόσο φοβούνται. Δεν αναφερόμαστε μόνο στη λαθρομετανάστευση, αλλά γνωρίζουμε με ποιον τρόπο να αξιοποιήσουμε στον μέγιστο βαθμό τη μετανάστευση, λαμβανομένου υπόψη του γηράσκοντα πληθυσμού μας και των μελλοντικών αναγκών.
<SPEAKER ID="6" LANGUAGE="LT" NAME="Ona Juknevičienė (ALDE )," AFFILIATION="συντάκτης της γνωμοδότησης της Επιτροπής Απασχόλησης και Κοινωνικών Υποθέσεων">
<P>
   . – Θα ήθελα να συγχαρώ την κ. Carlotti για την εκπόνηση της έκθεσης και να ευχαριστήσω τους συναδέλφους από την επιτροπή μου για την εκπόνηση της γνωμοδότησης.
<SPEAKER ID="7" LANGUAGE="DE" NAME="Feleknas Uca (GUE/NGL )," AFFILIATION="συντάκτρια της γνωμοδότησης της Επιτροπής Δικαιωμάτων των Γυναικών και Ισότητας των Φύλων">
<P>
   . Κύριε Πρόεδρε, θα ήθελα να εκφράσω τις βαθύτατες ευχαριστίες μου στην κ. Carlotti για την εξαίρετη έκθεσή της που έχει την αμέριστη υποστήριξή μου.
<P>
Σύμφωνα με τα Ηνωμένα Έθνη, υπάρχουν περίπου 191 εκατομμύρια μετανάστες παγκοσμίως. Οι μισοί από αυτούς είναι γυναίκες. Οι γυναίκες μετανάστριες και πρόσφυγες διατρέχουν τον τεράστιο κίνδυνο να γίνουν θύματα σεξουαλικής εκμετάλλευσης και βίας. Από αυτή την άποψη οι σχέσεις μεταξύ μετανάστευσης και δουλεμπορίου πρέπει, πάνω απ’ όλα, να εξεταστούν από τη διάσταση του φύλου. Όταν ζητείται ένα ταμείο εγγυήσεων για τις δραστηριότητες μικρής κλίμακας των μεταναστών, πρέπει να δοθεί ιδιαίτερη προσοχή στα σχέδια που περιλαμβάνουν τη διάσταση του φύλου.
<P>
Διερωτώμαι πώς μπορούμε να είμαστε περήφανοι για μια Ευρωπαϊκή Ένωση όπου γυναίκες που έχουν φύγει από την πατρίδα τους εξαιτίας της φτώχειας και της βίας γίνονται θύματα διακρίσεων και εκμετάλλευσης. Οι μετανάστες έχουν τεράστια συνεισφορά στην ανάπτυξη της πατρίδας τους. Κάθε χρόνο, 150 δισ. ευρώ μεταφέρονται μέσω τραπεζών. Αυτό το ποσό είναι τρεις φορές η αναπτυξιακή βοήθεια που προσφέρεται παγκοσμίως. Επιπλέον, άλλα 300 δισ. ευρώ λαμβάνονται μέσω άλλων οδών. Από αυτή την άποψη, κάνω έκκληση ιδιαίτερα για περισσότερη διαφάνεια και βοήθεια όσον αφορά τις οικονομικές μεταφορές στις χώρες καταγωγής.
<SPEAKER ID="8" LANGUAGE="ES" NAME="Fernando Fernández Martín," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, θα ήθελα να ευχαριστήσω την κ. Carlotti για την εξαίρετη συνεργασία που είχαμε όταν διαπραγματευόμασταν τις τροπολογίες που θα επιτρέψουν στην Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών να υποστηρίξουν αυτή την έκθεση.
<P>
Δεν υπάρχει αμφιβολία ότι μπορούμε να κάνουμε πολλά πράγματα, όπως επισημαίνει η έκθεση της κ. Carlotti. Οι αποστολές εμβασμάτων των μεταναστών τριπλασιάζουν —δεν διπλασιάζουν, όπως έχει λεχθεί— τον συνολικό όγκο της επίσημης αναπτυξιακής βοήθειας σε όλο τον κόσμο, αλλά αυτές οι επενδύσεις δεν αντιπροσωπεύουν ένα οικονομικά παραγωγικό εισόδημα στις χώρες προέλευσης.
<P>
Υπάρχει μικρή, και μερικές φορές μηδενική, εφαρμογή της Συμφωνίας του Κοτονού στην πλειοψηφία των περιπτώσεων. Το άρθρο 42 της Συνθήκης για την Ευρωπαϊκή Ένωση θα επέτρεπε την υιοθέτηση μέτρων για την καταπολέμηση της εμπορίας ανθρώπων· μετά από τρία χρόνια, η Επιτροπή μας είπε επίσης δεκαπέντε μέρες πριν στη Βιέννη ότι εξετάζει το θέμα και ότι θα κάνει προτάσεις στο μέλλον.
<SPEAKER ID="9" LANGUAGE="NL" NAME="Margrietus van den Berg," AFFILIATION="εξ ονόματος της ομάδας PSE">
<P>
   . – Κύριε Πρόεδρε, η μετανάστευση είναι ένα διεθνές φαινόμενο. Η Ευρώπη ασχολείται με τις θεωρήσεις, την παράκτια επιτήρηση, την τελωνιακή πολιτική, την καταπολέμηση της εμπορίας ανθρώπων, την πολιτική αγοράς εργασίας και την ένταξη: αυτό, γενικότερα, είναι ό,τι κάνει ο Επίτροπος Frattini με το πρόγραμμα AENEAS. Πιστεύουμε πως οι μηχανισμοί ασφαλείας, οι οποίοι συνήθως είναι εχθρικοί προς τους μετανάστες ή αποσκοπούν στον περιορισμό της μετανάστευσης, πρέπει να χρηματοδοτούνται από τον δικό τους ανεξάρτητο προϋπολογισμό και να μην αποσπούν χρήματα από τα αναπτυξιακά ταμεία.
<P>
Η ανησυχία μας λοιπόν σήμερα, έγκειται στην άλλη όψη του νομίσματος – τις αναπτυξιακές πτυχές της μετανάστευσης: μετανάστευση από τη μια πλευρά του Νότου προς την άλλη, μετανάστευση ως συνέπεια της υπανάπτυξης και της αστάθειας. Τα ζητήματα που μας απασχολούν είναι η εκπαίδευση, η υγειονομική περίθαλψη και οι πρακτικές και καλές προτάσεις της κ. Carlotti· οι μετανάστες που οδηγούνται από τη μία χώρα στην άλλη, αυτοί που είναι πρόσφυγες μέσα στην ίδια τους τη χώρα, η ECHO, ο συντονισμός της UNCHR, οι ΜΚΟ, οι περιφερειακοί οργανισμοί, η πρόληψη της δίωξης και της απομόνωσης εθνοτικών ομάδων, είτε πρόκειται για την Ασία, τη Λατινική Αμερική ή την Αφρική· εκριζωθέντες πληθυσμοί, ευάλωτες ομάδες, μεταξύ των οποίων κυρίως γυναίκες και παιδιά.
<P>
Πρόθεση της έκθεσης Carlotti είναι το νέο γεωγραφικό και θεματικό αναπτυξιακό μέσο να αντιμετωπίσει ακριβώς αυτές τις υποκείμενες αιτίες. Από την Ινδία στο Μπαγκλαντές, από τη Βολιβία στον Ισημερινό, το νέο μέσο θα αποτελέσει τον τρόπο με τον οποίο μπορεί η Ευρώπη να συμβάλει σημαντικά. Για αυτόν τον λόγο είναι σχετικό το γεγονός ότι, από τα 17 δισ. που θα ξοδέψουμε τα επόμενα έξι χρόνια, αποταμιεύουμε τουλάχιστον το 50% για τους γνωστούς Στόχους της Χιλιετίας, εντείνοντας στο μεταξύ τις προσπάθειές μας προς όφελος της βασικής εκπαίδευσης και της υγειονομικής περίθαλψης, ρυθμίζοντας το ποσό που διατίθεται για αυτές στο 20%. Όπως θα έλεγε ο Bono: «Κάντε τα λόγια πράξη· κάντε τη φτώχεια παρελθόν». Νομίζω πως ο Επίτροπος δεν προτίθεται να κάνει κάτι άλλο. 
<SPEAKER ID="10" LANGUAGE="LT" NAME="Danutė Budreikaitė," AFFILIATION="εξ ονόματος της Ομάδας ALDE">
<P>
Αφενός, η Ευρωπαϊκή Ένωση στηρίζει την ανάπτυξη καταρτισμένου εργατικού δυναμικού στις αναπτυσσόμενες χώρες, εφαρμόζοντας την αναπτυξιακή πολιτική και παρέχοντας στις αναπτυσσόμενες χώρες περισσότερο από το 55% της παγκόσμιας βοήθειας. Ωστόσο, αφετέρου προσπαθεί να προσελκύσει τους καλύτερους εργαζόμενους προκειμένου να λύσει τα οικονομικά της προβλήματα. Πολύ συχνά, οι εργαζόμενοι αυτοί έχουν αποκτήσει τα προσόντα τους στην Ευρώπη ή μέσω των ταμείων της Ευρωπαϊκής Ένωσης.
<SPEAKER ID="11" LANGUAGE="FR" NAME="Marie-Hélène Aubert," AFFILIATION="εξ ονόματος της Ομάδας Verts/ALE">
<P>
   . –  Κύριε Πρόεδρε, θέλω με τη σειρά μου να ευχαριστήσω την κ. Carlotti γι’ αυτή την έκθεση, στην οποία προτείνονται ενδιαφέρουσες πρωτοβουλίες, αν και, όπως επεσήμανε ο κ. Επίτροπος, διαπιστώνεται έλλειψη συνοχής μεταξύ των διαφόρων πολιτικών της Ευρωπαϊκής Ένωσης. Κατά τη διάρκεια αυτής της περιόδου συνόδου εξετάσαμε ορισμένες εκθέσεις σχετικά με ζητήματα όπως το άσυλο, η μετανάστευση και η ανάπτυξη, τα οποία σε κάποιες περιπτώσεις μας οδηγούν σε αντίθετες κατευθύνσεις.
<SPEAKER ID="12" LANGUAGE="DE" NAME="Gabriele Zimmer," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, κύριε Επίτροπε, κυρίες και κύριοι, δύο απόψεις συγκρούονταν πάντα αναφορικά με το θέμα της μετανάστευσης. Αφενός, η φιλελεύθερη άποψη, η οποία εστιάζει στα ανθρώπινα δικαιώματα και στους Αναπτυξιακούς Στόχους της Χιλιετίας· αφετέρου η άποψη που υιοθετείται από τους Υπουργούς Εσωτερικών Υποθέσεων, οι οποίοι αντίθετα βλέπουν μια εξωτερική απειλή, υπερισχύει. Ενόψει των αυξανόμενων και τωρινών δραμάτων που σχετίζονται με τη μετανάστευση, η συζήτηση στη ΕΕ κυριαρχείται, δυστυχώς, από τον Επίτροπο Frattini και τους Υπουργούς Εσωτερικών. Οι εγκαταστάσεις συνοριακής προστασίας και οι ομάδες παρέμβασης αποτελούν μέρος αυτής της εικόνας. Ωστόσο η πολύ καλή έκθεσή σας, κυρία Carlotti, αναλύει τις αιτίες και την κατάσταση της μετανάστευσης στον 21ο αιώνα σε πολύ μεγαλύτερο βάθος και προτείνει επίσης μια ολόκληρη σειρά πολύ λογικών μέτρων τα οποία, ωστόσο, δεν είμαι σε θέση να σχολιάσω εδώ στα δύο λεπτά που έχω στη διάθεσή μου.
<SPEAKER ID="13" LANGUAGE="IT" NAME="Alessandro Battilocchio (NI ). –" AFFILIATION="">
<SPEAKER ID="14" LANGUAGE="PL" NAME="Zbigniew Zaleski (PPE-DE ). –" AFFILIATION="">
<P>
   Κύριε Πρόεδρε, ευχαριστώντας την κ. Carlotti για την εμπεριστατωμένη δουλειά της, θα ήθελα να επιστήσω την προσοχή σας σε τρία σημεία. Η παγκοσμιοποίηση αφορά επίσης ανθρώπους που καταργούν τους φραγμούς αναζητώντας φυσιολογικές συνθήκες ζωής. Ωστόσο, οι διαφορές σε επίπεδα οικονομικής ανάπτυξης και πολιτικών προτύπων παρακωλύουν την ελεύθερη κυκλοφορία ατόμων. Αν, στο πλαίσιο του ΠΟΕ, δεν μπορούμε να συμφωνήσουμε για την ελεύθερη κυκλοφορία των αγαθών, φαίνεται ότι το να συμφωνήσουμε για την ελεύθερη κυκλοφορία των ατόμων είναι ένας ακόμα πιο δύσκολος στόχος, παρόλο που αυτά τα δύο ζητήματα είναι εντελώς διαφορετικά μεταξύ τους.
<P>
Παρόλο που δεν υπάρχει παρόμοια συμφωνία, οι άνθρωποι μεταναστεύουν, κυρίως σε πλουσιότερες χώρες. Η Ευρωπαϊκή Ένωση, ως μεταναστευτικός προορισμός, θα υποχρεωθεί να αναζητήσει λύσεις για αυτό το ζήτημα. Σήμερα αντιμετωπίζουμε το πρόβλημα της Μάλτας. Ένα άλλο προβληματικό ζήτημα είναι το φαινόμενο της επιλεκτικής μετανάστευσης, από το οποίο επωφελούνται κυρίως πλούσιες χώρες. Αναφερόμαστε στη διαρροή εγκεφάλων, γεγονός το οποίο είναι ανήθικο όσον αφορά τις φτωχές χώρες. Χρειαζόμαστε μια σωστή πολιτική για την πρόληψη της κατάστασης που επιδεινώνεται σε μέρη όπως η Αφρική, λόγω της αποχώρησης καταρτισμένων ατόμων και πρέπει να βοηθήσουμε αυτές τις χώρες να αναπτυχθούν. Παραδείγματα παρόμοιας πολιτικής είναι τα σχέδια επανένταξης, για τα οποία είχα την ευχαρίστηση να συζητήσω με τον Επίτροπο Luis Michel.
<P>
Εφόσον έχουμε ήδη μετανάστες στην Ευρωπαϊκή Ένωση, σε χώρες όπως η Σκοτία, οι οποίες αποτελούν έναν ελκυστικό προορισμό για Πολωνούς και Σλοβάκους και είναι πιθανό να γίνουν ακόμα πιο ελκυστικοί για πολίτες χωρών όπως το Τόγκο και η Τζαμάικα, πρέπει να δημιουργήσουμε ένα εκπαιδευτικό, κοινωνικό και νομικό πρόγραμμα για την ένταξη των μεταναστών στις χώρες υποδοχής το συντομότερο δυνατό. Οι μετανάστες πράγματι προσαρμόστηκαν. Η περίοδος ένταξης αποτελεί εξίσου ψυχολογικό και οικονομικό παράγοντα. Όσο πιο μικρή και λογική είναι αυτή η περίοδος, τόσο καλύτερο θα είναι το αποτέλεσμα και για τις δύο πλευρές: για τους μετανάστες και για τις χώρες υποδοχής. Αποτέλεσμα αυτών των ενεργειών θα είναι να καταφέρουμε να αποφύγουμε το φαινόμενο της «διαρροής εγκεφάλων», συγκεκριμένα της απώλειας δεξιοτήτων. Τέλος, θα ήθελα μόνο να προσθέσω ότι το πρόβλημα κυρίως της οικονομικής μετανάστευσης δεν επηρεάζει μόνο τη Γαλλία, τη Σουηδία ή τη Μάλτα. Είναι ένα κοινό, σοβαρό πρόβλημα, που αντιμετωπίζουν τα 25 κράτη μέλη της Ευρωπαϊκής Ένωσης. 
<SPEAKER ID="15" LANGUAGE="ES" NAME="Elena Valenciano Martínez-Orozco (PSE ). –" AFFILIATION="realpolitik.">
<P>
   Κύριε Πρόεδρε, θα ήθελα να αρχίσω συγχαίροντας τη φίλη και συνάδελφό μου κ. Carlotti για το έργο που επιτέλεσε, πάνω απ’ όλα επειδή πιστεύω ότι φέρνει στην αναπτυξιακή πολιτική στο προσκήνιο στο πλαίσιο της εξωτερικής πολιτικής της Ένωσης όταν εξετάζουμε και το φαινόμενο της μετανάστευσης επίσης.
<SPEAKER ID="16" LANGUAGE="PL" NAME="Jan Jerzy Kułakowski (ALDE )." AFFILIATION="">
<P>
Ολοκληρώνοντας, θα ήθελα να εκφράσω τις θερμές μου ευχαριστίες και τα συγχαρητήριά μου στη συνάδελφό μου κ. Carlotti. 
<SPEAKER ID="17" LANGUAGE="PT" NAME="Miguel Portas (GUE/NGL )." AFFILIATION="">
<P>
   – Η έκθεση Carlotti αποτελεί ένα βήμα προς τη σωστή κατεύθυνση. Η αναπτυξιακή βοήθεια είναι απαραίτητη, δεν είναι όμως από μόνη της αρκετή. Προτάθηκαν νέα μέσα και μέτρα τα οποία θα βελτιώσουν τις ζωές των μεταναστών και τη σχέση τους με τις χώρες προέλευσής τους. Πρόκειται για μια δίκαιη, έξυπνη προσέγγιση, η οποία αντικαθιστά την υφιστάμενη πολιτική η οποία επικεντρώνεται στους συνοριακούς ελέγχους και σε μια αμφίδρομη στρατηγική για τα μεταναστευτικά ρεύματα.
<SPEAKER ID="18" LANGUAGE="NL" NAME="Koenraad Dillen (NI )." AFFILIATION="">
<P>
Δεν πρέπει να καταδικάσουμε, στο πλαίσιο αυτής της συζήτησης, τους ανθρώπους που εγκαταλείπουν τις χώρες καταγωγής τους αναζητώντας μια καλύτερη ζωή. Κάνουν αυτό που θα έκανε οποιοσδήποτε, αλλά ο Michel Rocard, συμπτωματικά πρώην πρόεδρος της Επιτροπής του Κοινοβουλίου για την Αναπτυξιακή Συνεργασία και μέλος της ίδιας ομάδας ως εισηγητής, αντιλήφθηκε το μέγεθος της κατάστασης όταν ο ίδιος, ως Σοσιαλιστής Πρωθυπουργός της Γαλλίας, είπε ότι «η Γαλλία δεν μπορεί να επωμισθεί όλη την αθλιότητα του κόσμου» – ούτε βέβαια, η Ευρώπη.
<SPEAKER ID="19" LANGUAGE="" NAME="Ρόδη Κράτσα-Τσαγκαροπούλου (PPE-DE ). –" AFFILIATION="">
<P>
Η έκθεση της κυρίας Carlotti μας δίνει μια νέα και πολύ σημαντική διάσταση και την ευχαριστώ γι’ αυτό. Είναι η διάσταση, είναι η σχέση της μετανάστευσης με την ανάπτυξη, η σχέση της Ευρωπαϊκής Ένωσης με τις χώρες του τρίτου κόσμου που αποτελούν κυρίως χώρες προέλευσης μεταναστών και πολιτικών προσφύγων.
<SPEAKER ID="20" LANGUAGE="FR" NAME="Marie-Line Reynaud (PSE )." AFFILIATION="">
<P>
   – Κύριε Πρόεδρε, θέλω και εγώ να συγχαρώ την κ. Carlotti για την εξαιρετική προσπάθειά της.
<SPEAKER ID="21" LANGUAGE="ET" NAME="Toomas Savi (ALDE ). –" AFFILIATION="">
<P>
   Κύριε Πρόεδρε, κ. Carlotti, κύριε Επίτροπε. Η μετανάστευση και κυρίως η παράνομη μετανάστευση υπήρξε μέχρι σήμερα ένα πρόβλημα αποικιακών ή μητρικών χωρών, που οδήγησε στην καθιέρωση αυστηρών απαιτήσεων θεώρησης και καθιστώντας απαραίτητη τη δημιουργία νομοθεσίας για τη μετανάστευση και συζήτηση του θέματος σε διεθνές επίπεδο. Η πολυπλοκότητα του προβλήματος εκφράζεται έντονα με την παρούσα κατάσταση, κατά την οποία 60 000 άνθρωποι περιμένουν στη βόρεια ακτή της Αφρικής την ευκαιρία να περάσουν στην Ισπανία. Σε σχέση με την παγκοσμιοποίηση, το ζήτημα της μετανάστευσης πιθανότατα θα φθάσει στα νέα κράτη μέλη.
<SPEAKER ID="22" LANGUAGE="PL" NAME="Ryszard Czarnecki (NI ). –" AFFILIATION="">
<P>
   Κύριε Πρόεδρε, θα ήθελα να ευχαριστήσω την εισηγήτρια για τη σύνταξη της έκθεσης και για τα σαφή συμπεράσματα στα οποία κατέληξε. Σε αυτά συμπεριλαμβάνεται η αποδοχή ότι η Ευρωπαϊκή Ένωση δεν έχει ακόμα καταλήξει σε μία κοινή, συνεκτική λύση σχετικά με το ζήτημα της μετανάστευσης. Είναι μια πρόκληση που αξίζει σε μεγάλη κλίμακα. Το 3% του παγκόσμιου πληθυσμού, 175 εκατομμύρια άνθρωποι δηλαδή, είναι μετανάστες και ένα ποσοστό 40% αυτών των ανθρώπων ζουν σε ανεπτυγμένες χώρες.
<P>
Ασκείται μερικές φορές κριτική στην Ευρωπαϊκή Ένωση για τον καθορισμό πολύ λίγων πόρων για την ένταξη των μεταναστών και των προσφύγων. Τα τελευταία επτά χρόνια, δαπανήθηκαν 15 εκατ. ευρώ. Αυτό αντιστοιχεί σε μισό ευρώ ανά μετανάστη. Ωστόσο, φαίνεται επίσης ότι η αποτελεσματική χρήση αυτών των πόρων είναι επίσης μεγάλο πρόβλημα. Παρατηρήσαμε πολλά σχετικά ανησυχητικά συμπτώματα και έχουμε αναφορές κατασπατάλησης και διαφθοράς στην κατανομή των πόρων.
<P>
Η βοήθεια για τους μετανάστες έχει μια ηθική και μια πολιτική διάσταση, εφόσον πρέπει να εφαρμόσουμε μια νέα, διαφανή πολιτική σε αυτόν τον τομέα. Γεγονός είναι ότι, τα τελευταία 10 χρόνια, η μεταναστευτική πολιτική της Ευρωπαϊκής Ένωσης έγινε μάλλον πιο περιοριστική από πριν. Ας μην προσπαθούμε να πείσουμε τους εαυτούς μας ότι αυτή η πολιτική θα γίνει λιγότερο περιοριστική τα επόμενα χρόνια. Το πιο πιθανό είναι ότι θα συμβεί το αντίθετο. 
<SPEAKER ID="23" LANGUAGE="CS" NAME="Libor Rouček (PSE )." AFFILIATION="">
<P>
   – Κυρίες και κύριοι, σε όλο τον κόσμο υπάρχουν σήμερα σχεδόν 10 εκατομμύρια πρόσφυγες και 25 εκατομμύρια εκτοπισθέντες άνθρωποι στο εσωτερικό των χωρών τους, κυρίως στις χώρες του Νότου. Δεδομένου ότι κάποτε υπήρξα ο ίδιος πρόσφυγας και πέρασα μέσα από το σύστημα προσφύγων –ένα στρατόπεδο προσφύγων– θα ήθελα να αφιερώσω αυτή την ομιλία στην κατάσταση των μεταναστών σε περιοχές προσφύγων και διαμετακόμισης. Δεν υπάρχει αμφιβολία ότι οι συνθήκες διαβίωσης των μεταναστών στις χώρες υποδοχής και διαμετακόμισης, κυρίως στις χώρες του Σαχέλ, πρέπει να βελτιωθούν. Είναι η κατάλληλη στιγμή να κατασκευαστούν διάφορα κέντρα ενημέρωσης, κέντρα εξωτερικής βοήθειας και κέντρα δικαστικής συνδρομής. Προγράμματα που έχουν στόχο την πρόληψη και την αντιμετώπιση διάφορων ασθενειών, συμπεριλαμβανόμενων των σεξουαλικά μεταδιδόμενων νοσημάτων και του AIDS, θα πρέπει να εφαρμοστούν. Οι πιο ευάλωτες ομάδες της κοινωνίας, οι γυναίκες και τα παιδιά, θα πρέπει να βρεθούν στο επίκεντρο της βοήθειας. Ζητώ επομένως από την Επιτροπή να αναπτύξει μια ολοκληρωμένη στρατηγική που θα αποσκοπεί στη στήριξη των χωρών υποδοχής και διαμετακόμισης. Οι δυνατότητες αυτών των νότιων χωρών πρέπει να ενισχυθούν και το δικαίωμα τέτοιων χωρών να ακολουθούν τη δική τους ανεξάρτητη μεταναστευτική πολιτική πρέπει να γίνει σεβαστό. 
<SPEAKER ID="24" LANGUAGE="IT" NAME="Francesco Enrico Speroni (NI ). –" AFFILIATION="">
<P>
Δεν μπορώ να παραβλέψω το γεγονός ότι άνθρωποι δολοφονήθηκαν –ο τελευταίος εκ των οποίων ήταν ο Theo Van Gogh– και ότι, εξαιτίας της συμπεριφοράς ορισμένων μεταναστών, η ελευθερία μας έχει περιορισθεί σημαντικά, σε σημείο που έχει γίνει επικίνδυνο ή αδύνατον να φορέσει κανείς ένα σατυρικό μπλουζάκι σαν αυτό που έχω φέρει μαζί μου. Δεν γίνεται καμία αναφορά σε αυτό το ζήτημα στην έκθεση. 
<SPEAKER ID="25" LANGUAGE="FR" NAME="Kader Arif (PSE )." AFFILIATION="">
<P>
   – Κύριε Πρόεδρε, θέλω καταρχάς να ευχαριστήσω θερμά την κ. Carlotti για την εξαιρετική προσπάθειά της, την προσέγγιση της οποίας στηρίζω πλήρως.
<SPEAKER ID="26" LANGUAGE="" NAME="Παναγιώτης Μπεγλίτης (PSE ). –" AFFILIATION="">
<P>
   Κύριε Πρόεδρε, θα ήθελα και εγώ με τη σειρά μου να συγχαρώ τη συνάδελφο κυρία Carlotti για την έκθεσή της γιατί πραγματικά έρχεται σε μια ιδιαίτερα επίκαιρη στιγμή ενόψει της Γενικής Συνέλευσης του ΟΗΕ που θα πραγματοποιηθεί το Σεπτέμβριο και η οποία θα εξετάσει τη σχέση της μετανάστευσης με την ανάπτυξη.
<SPEAKER ID="27" LANGUAGE="EN" NAME="Justas Vincas Paleckis (PSE ). –" AFFILIATION="">
<SPEAKER ID="28" LANGUAGE="FR" NAME="Louis Michel," AFFILIATION="Επιτροπή">
<P>
Καταρχάς, θέλω να διαβεβαιώσω τον κ. van den Berg όσον αφορά την εξαιρετικά σημαντική ερώτησή του σχετικά με την ανάγκη σαφούς διάκρισης των δαπανών στον τομέα της ασφάλειας και της ανάπτυξης. Είναι προφανές ότι δεν τίθεται ζήτημα χρήσης αναπτυξιακών μέσων προκειμένου να χρηματοδοτηθούν τα μέτρα ασφαλείας. Οι αναπτυξιακοί πόροι δεν πρέπει να χρηματοδοτούν τέτοια μέτρα. Επ’ αυτού, έχετε τη διαβεβαίωση της Επιτροπής.
<P>
Οφείλω να πω, κυρία Aubert, ότι χαιρετίζω θερμά την έκκλησή σας για επένδυση στις δημόσιες πολιτικές. Αναφέρεστε στις δημόσιες πολιτικές της ΕΕ, αλλά πρέπει να επικεντρωθούμε κυρίως στις δημόσιες πολιτικές των κρατών εταίρων και των αναπτυσσόμενων χωρών. Είναι μια από τις εμμονές μου επειδή αποτελεί την ίδια τη βάση της ανασυγκρότησης και της ανάπτυξης. Είναι εξαιρετικά δύσκολο να ενθαρρύνουμε τους πολίτες αναπτυσσόμενων χωρών οι οποίοι ζουν χωρίς προοπτικές, αισθάνονται ότι δεν έχουν προοπτικές, ζουν χωρίς να έχουν πρόσβαση σε βασικές υπηρεσίες που κάθε φυσιολογική κοινωνία πρέπει να παρέχει, να παραμείνουν στις χώρες τους και να συμβάλουν στην ανάπτυξή τους.
<P>
Θέλω να επαινέσω όλους τους ομιλητές, χωρίς να αναφέρω τα ονόματά τους ξεχωριστά. Συμφωνώ πλήρως με τον κ. Kulakowski, ο οποίος υπογράμμισε την εξαιρετικά στενή σχέση μεταξύ της μετανάστευσης και της ανάπτυξης. Η πραγματική λύση στο θέμα της μετανάστευσης είναι η ανάπτυξη και τίποτε άλλο. Η λύση δεν είναι το κλείσιμο των συνόρων, οι απελάσεις ή η «επιλεκτική μετανάστευση»: η πραγματική λύση έγκειται πραγματικά στα αναπτυξιακά σχέδια που στοχεύουν στην ενίσχυση, τη βελτίωση ή την ανασυγκρότηση των εν λόγω χωρών. Σε αρκετές αναπτυσσόμενες χώρες θα μπορούσε κανείς να ισχυριστεί ότι δεν υφίσταται πια κράτος· ζητώ λοιπόν από την ΕΕ, από τα θεσμικά μας όργανα και τις χώρες ΑΚΕ που πλήττονται ιδιαιτέρως, να καθίσουν μαζί στο τραπέζι των διαπραγματεύσεων.
<P>
Τέλος, θέλω να πω στον κ. Dillen ότι η παραπομπή στον κ. Rocard μου φαίνεται εντελώς εκτός θέματος. Ασφαλώς η Ευρώπη δεν μπορεί να απορροφήσει όλη την αθλιότητα του κόσμου. Θέλω όμως να τον πληροφορήσω ότι ο πλούσιος κόσμος μπορεί άνετα να το καταφέρει, και ως προς αυτό δεν υπάρχει καμία δικαιολογία.
<P>
Πρόκειται απλώς για ζήτημα πολιτικής βούλησης, κ. Dillen. Γνωρίζω όμως ότι σε αυτόν τον τομέα δεν διαθέτετε κάτι τέτοιο. 
<SPEAKER ID="29" LANGUAGE="" NAME="" AFFILIATION="Αντιπροέδρου">
<SPEAKER ID="30" LANGUAGE="" NAME="Πρόεδρος." AFFILIATION="">
<SPEAKER ID="31" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την έκθεση (A6-0207/2006) του κ. Frithjof Schmidt, εξ ονόματος της Επιτροπής Ανάπτυξης, σχετικά με το δίκαιο εμπόριο και την ανάπτυξη (2005/2245(INI)). 
<SPEAKER ID="32" LANGUAGE="DE" NAME="Frithjof Schmidt (Verts/ALE )," AFFILIATION="εισηγητής">
<P>
Τα τελευταία χρόνια, οι ρυθμοί ανάπτυξης του δίκαιου εμπορίου στην Ευρώπη έχουν αυξηθεί, κατά μέσο όρο, κατά 20%, με ανοδική τάση. Σε μεμονωμένες χώρες, έχουμε μερίδια αγοράς μέχρι και 20%, όπως στην περίπτωση του καφέ στη Μεγάλη Βρετανία. Όλα αυτά χρησιμεύουν για να δείξουν την επιτυχία μια πρωτοβουλίας της κοινωνίας των πολιτών κάτω από συνθήκες αγοράς η οποία, μέχρι στιγμής, έχει προχωρήσει χωρίς σημαντική κρατική υποστήριξη και χρηματοδότηση. Ταυτόχρονα, αυτή η πρωτοβουλία έχει επίσης άμεση επιτυχία στην καταπολέμηση της φτώχειας καθώς οι δίκαιες τιμές εγγυώνται ένα δίκαιο εισόδημα. Είναι επίσης πολύ κρίσιμο όσον αφορά την κοινωνική ανάπτυξη στα νότια κράτη να λαμβάνουν οι παραγωγοί αυτών των χωρών ένα δίκαιο εισόδημα.
<P>
Μία ακόμη προσωπική παρατήρηση: Επίτροπε Mandelson, ξέρω ότι σας αρέσει η σοκολάτα και έχω δει συχνά ότι προτιμάτε τη σοκολάτα δίκαιου εμπορίου από το Oxfam. Αυτές είναι δύο προτιμήσεις που μοιραζόμαστε και οι δυο. Επομένως γνωρίζω ήδη από τις καταναλωτικές συνήθειές σας ότι έχετε μία ανοιχτή αντίληψη για το θέμα αυτό.
<P>
Θα ήθελα να σας κάνω ξανά μια ιδιαίτερη έκκληση. Στο πρόγραμμα «βοήθεια για το εμπόριο», που συζητείται τώρα στον ΠΟΕ, δημιουργείστε ένα τομέα «βοήθεια για το δίκαιο εμπόριο». Αν μπορούσαμε να χρησιμοποιήσουμε μόνο 10% των κεφαλαίων σε αυτό το πεδίο για τον τομέα του δίκαιου εμπορίου, αυτό θα έδινε τεράστια ώθηση σε αυτή την εξαιρετική έννοια. Βοηθήστε μας δίνοντας προνομιακή μεταχείριση στα προϊόντα του δίκαιου εμπορίου στις δημόσιες προσκλήσεις για υποβολή προσφορών, και εμφυσήστε πνοή ζωής στο άρθρο 23 της Συμφωνίας του Κοτονού, σύμφωνα με το οποίο το δίκαιο εμπόριο σε συνεργασία με τα κράτη ΑΚΕ (Αφρική, Καραϊβική και Ειρηνικός) πρέπει να κατέχει σημαντική θέση και να υποστηρίζεται.
<P>
Η Ευρωπαϊκή Ένωση χρειάζεται μια καλά συντονισμένη πολιτική για το δίκαιο εμπόριο. Το Κοινοβούλιο θα κάνει σήμερα, ελπίζω, ένα σημαντικό βήμα προς αυτή την κατεύθυνση και στη συνέχεια εξαρτάται από την Επιτροπή να κάνει ένα περαιτέρω σημαντικό βήμα. Χρειαζόμαστε αυτή τη σύσταση, Επίτροπε Mandelson. 
<SPEAKER ID="33" LANGUAGE="" NAME="Peter Mandelson," AFFILIATION="Επιτροπή">
<P>
   Κύριε Πρόεδρε, θα ήθελα καταρχάς να ευχαριστήσω τον κ. Schmidt για αυτήν την έκθεση και για το γεγονός ότι επίστησε την προσοχή στις όλο και προκλητικότερες καταναλωτικές μου συνήθειες, οι οποίες φοβάμαι ότι καθίστανται υπερβολικά εμφανείς κατά το πέρας της θητείας μου στη θέση του Επίτροπου Εμπορίου της Ευρώπης. Θα ήθελα ειλικρινά να τον ευχαριστήσω θερμά για αυτήν την έκθεση, η οποία πιστεύω ότι είναι εξαιρετικά πολύτιμη και θα τύχει καλής υποδοχής.
<P>
Πολλά προγράμματα παροχής αναπτυξιακής και εμπορικής βοήθειας στηρίζουν το δίκαιο εμπόριο: αναπτυξιακά προγράμματα, τα οποία ξεπέρασαν το ποσό των 4 εκατ. ευρώ το 2003, ενώ το ποσό αυτό διαρκώς αυξάνεται. Τα εν λόγω προγράμματα αφορούν κυρίως τη στήριξη των δραστηριοτήτων ΜΚΟ αλλά και την παροχή άμεσης βοήθειας για την εναρμόνιση των εργασιακών προτύπων. Συμμετέχουμε επίσης σε εκδηλώσεις για το δίκαιο εμπόριο.
<SPEAKER ID="34" LANGUAGE="DE" NAME="Jörg Leichtfried (PSE )," AFFILIATION="συντάκτης της γνωμοδότησης της Επιτροπής Διεθνούς Εμπορίου.">
<P>
   – Κυρία Πρόεδρε, κύριε Επίτροπε, κυρίες και κύριοι, καταρχάς θα ήθελα να συγχαρώ τον εισηγητή, κ. Frithjof Schmidt, ο οποίος αντιμετώπισε το πρόβλημα με ένα πολύ αντικειμενικό τρόπο και το έθεσε με επιτυχία σε ψηφοφορία. Μολονότι το θέμα έχει εξεταστεί από την Επιτροπή και το Κοινοβούλιο σε πολυάριθμες περιπτώσεις, υπάρχει πάντα η ανάγκη για περαιτέρω δράση ούτως ώστε να μπορέσει το δίκαιο εμπόριο να συνεχίσει να αναπτύσσεται αποτελεσματικά και επιτυχημένα. Αυτό που είναι σημαντικό εδώ είναι ότι εισάγονται βασικές προδιαγραφές και κριτήρια στη βάση των οποίων πρέπει να αναπτυχθεί η αγορά. Ωστόσο, όσον αφορά αυτόν τον αναπτυσσόμενο τομέα, πρέπει να δίνεται συνεχώς προσοχή στο γεγονός ότι βιαστικές οδηγίες συνεπάγονται πάντα τον κίνδυνο της σχηματικής εναρμόνισης και της υπερβολικής ρύθμισης.
<P>
Με ένα ποσοστό 60-70% συνολικών πωλήσεων, η Ευρώπη είναι η μεγαλύτερη αγορά πωλήσεων για προϊόντα δίκαιου εμπορίου και προσφέρει, βάσει της εκτίμησής μου, περαιτέρω ευκαιρίες για ανάπτυξη. Από αυτή την άποψη, έχει ιδιαίτερο ενδιαφέρον για μένα το γεγονός ότι κοινότητες, δήμοι και πόλεις, κρατίδια και άλλα περιφερειακά διοικητικά όργανα δέχονται επανειλημμένα την υπενθύμιση και καλούνται να συμπεριλάβουν προϊόντα δίκαιου εμπορίου στις προσκλήσεις τους για υποβολή προσφορών όπως επίσης να τα χρησιμοποιούν σε διάφορες εκδηλώσεις.
<SPEAKER ID="35" LANGUAGE="PL" NAME="Filip Kaczmarek," AFFILIATION="εξ ονόματος της Ομάδας PPE-DE">
<P>
   Κυρία Πρόεδρε, θα ήθελα να συγχαρώ και να ευχαριστήσω τον κ. Schmidt για αυτή την έκθεση και για την ενδιαφέρουσα ομιλία του για το Δίκαιο Εμπόριο. Το δίκαιο εμπόριο μπορεί να συμβάλει θετικά στην ανάπτυξη φτωχών χωρών, διασφαλίζοντας καλύτερες συνθήκες για τους παραγωγούς και τις οικογένειές τους, καθώς και καλύτερη πρόσβαση στις παγκόσμιες αγορές και την προώθηση της αειφόρου ανάπτυξης. Θα ήθελα να επιστήσω την προσοχή σας σε ορισμένα σημεία του κειμένου που είναι προβληματικά λόγω της ουσίας της έκθεσης.
<SPEAKER ID="36" LANGUAGE="EN" NAME="Linda McAvan," AFFILIATION="εξ ονόματος της Ομάδας PSE">
<P>
Κατά τη διάρκεια του ίδιου ταξιδιού, επισκεφθήκαμε παραγωγούς καρύδας του δίκαιου εμπορίου στην κεντρική Γκάνα. Αναμφισβήτητα, δεν ήταν πλούσιοι άνθρωποι, αλλά είχαν μια βιώσιμη τιμή, ένα μακροπρόθεσμο συμβόλαιο για τα προϊόντα τους. Επομένως, ήταν σε θέση να έχουν πρόσβαση σε ιατροφαρμακευτική περίθαλψη, τα παιδιά τους μπορούσαν να φοιτήσουν στο σχολείο, και η πριμοδότηση δίκαιου εμπορίου ισοδυναμούσε με επενδύσεις στο σύστημα υδατοπρομήθειας των χωριών τους. Διαπίστωσα τις ίδιες διαφορές μεταξύ των γεωργών του δίκαιου εμπορίου και των υπόλοιπων γεωργών στις Νήσους Windward, στις μπανανοφυτείες.
<SPEAKER ID="37" LANGUAGE="EN" NAME="Sajjad Karim," AFFILIATION="εξ ονόματος της Ομάδας ALDE">
<P>
   . Κυρία Πρόεδρε, θα ήθελα καταρχάς να συγχαρώ τον εισηγητή, κ. Schmidt, που, ανεβάζοντας τον πήχη, ανέβασε και τις φιλοδοξίες μας. Είμαι βέβαιος ότι θα ωφεληθούμε όλοι σε μεγάλο βαθμό, αν ακολουθήσουμε τις συστάσεις του. Χαιρετίζω επίσης τις απόψεις που εξέφρασε η Επιτροπή. Είμαι βέβαιος ότι η συνεργασία μας θα έχει πολύ καλά αποτελέσματα.
<P>
Κατά τη διάρκεια της τελευταίας πενταετίας, αποδείχθηκε ότι το Ηνωμένο Βασίλειο διαθέτει τις δυναμικότερες υποδομές δίκαιου εμπορίου από όλα τα κράτη μέλη της ΕΕ, και ότι αποτελεί την ταχύτερα αναπτυσσόμενη αγορά δίκαιου εμπορίου παγκοσμίως. Το 87% του πληθυσμού του Ηνωμένου Βασιλείου, δηλαδή ένα θεαματικό ποσοστό, προτιμά να αγοράζει τα προϊόντα εταιρειών που κάνουν κάτι ωφέλιμο για την κοινότητα. Στην ερώτηση για το ποια προϊόντα εντάσσονται σε αυτήν την κατηγορία, το 27% υπέδειξε συγκεκριμένα τα προϊόντα δίκαιου εμπορίου. Ο αριθμός αυτός θα μπορούσε και θα έπρεπε να είναι μεγαλύτερος, και είναι καθήκον όλων των υπεύθυνων βουλευτών του Κοινοβουλίου να ενημερώσουν το κοινό σχετικά με αυτό το αναγκαίο πρόγραμμα.
<P>
Στην εκλογική μου περιφέρεια, βορειοδυτικά, είμαστε αποφασισμένοι να προάγουμε την ισότητα και την αειφόρο ανάπτυξη, όπου είναι εφικτό. Το προάστιο Garstang του Lancashire ήταν το πρώτο που κατάφερε να αποκτήσει καθεστώς δίκαιου εμπορίου το 2001. Δεκατρείς βορειοδυτικές πόλεις, περιλαμβανομένων των μεγαλύτερων βιομηχανικών πόλεων όπως το Μάντσεστερ, το Λάνκαστερ και το Λίβερπουλ, ακολούθησαν όλες το παράδειγμά της. Το Kendal αποτέλεσε τον πρώτο δήμο δίκαιου εμπορίου, και τώρα το Συμβούλιο του Lancashire υπέβαλε αίτηση για να καταστεί η πρώτη επαρχία δίκαιου εμπορίου.
<SPEAKER ID="38" LANGUAGE="PT" NAME="Miguel Portas," AFFILIATION="εξ ονόματος της Ομάδας GUE/NGL">
<P>
Ο κ. Schmidt υπέβαλε ορισμένες σωστές προτάσεις, κυρίως για τη μείωση του ΦΠΑ στο τέλος των εισαγωγικών δασμών, αλλά η θετική πτυχή της έκθεσης βρίσκεται αλλού. Υποδεικνύει πως πρέπει να προχωρήσουμε, καθώς και μια αρχή ελπίδας. Με το δίκαιο εμπόριο ο κόσμος θα μπορούσε να γίνει καλύτερος. 
<SPEAKER ID="39" LANGUAGE="EN" NAME="Eoin Ryan," AFFILIATION="εξ ονόματος της Ομάδας UEN">
<P>
Οι αγοραστές που επιλέγουν τα προϊόντα που φέρουν το σήμα του δίκαιου εμπορίου διαδραματίζουν ζωτικό ρόλο στην εξάλειψη της φτώχειας και τη στήριξη των περιθωριοποιημένων παραγωγών κατά τρόπο που προάγει την αξιοπρέπεια και την αυτάρκεια. Τα νέα αριθμητικά στοιχεία που δημοσιεύθηκαν σήμερα αποκαλύπτουν ότι οι παγκόσμιες πωλήσεις προϊόντων που φέρουν το σήμα του δίκαιου εμπορίου ανήλθαν στο 1,1 δισ. το 2005. Αυτό σημαίνει 37% αύξηση σε σχέση με το 2004. Το μήνυμα είναι προφανές: οι καταναλωτές στηρίζουν μετά χαράς το δίκαιο εμπόριο. Προκειμένου να επιτευχθούν υψηλότερες πωλήσεις προϊόντων δίκαιου εμπορίου προς όφελος περισσότερων περιθωριοποιημένων παραγωγών, είναι σημαντικό να εμπλακούν οι μεταποιητικές βιομηχανίες και να ενθαρρυνθεί ο εφοδιασμός των υπεραγορών με προϊόντα δίκαιου εμπορίου, δεδομένου ότι από εκεί ψωνίζει ο περισσότερος κόσμος.
<P>
Η σημαντική ανάπτυξη του δίκαιου εμπορίου διεθνώς το 2005 καταδεικνύει επίσης ότι όλο και περισσότεροι παραγωγοί, έμποροι και προμηθευτές εμπιστεύονται το σήμα πιστοποίησης του δίκαιου εμπορίου και θα ήθελαν να ενταχθούν στο σύστημα. Ωστόσο, η μελλοντική πρόκληση είναι να διασφαλιστεί η διατήρηση των προτύπων κατά την εν λόγω πιστοποίηση.
<P>
Πρόσφατα επισκέφθηκα τη Γουατεμάλα με την Trocaire, μια ιρλανδική ΜΚΟ. Κατά τη διάρκεια της επίσκεψής μας, πήγαμε στο κτήμα καφέ Claremont, όπου 50 οικογένειες, οι οποίες έζησαν και εργάστηκαν εκεί για τρεις γενεές υπό συνθήκες που μόνο ως φεουδαλικές θα μπορούσαν να χαρακτηριστούν, εκδιώχθηκαν από το αγρόκτημά τους, διότι η ιδιοκτήτρια, η οποία τυγχάνει να είναι κουνιάδα του Προέδρου της χώρας, αποφάσισε ότι δεν τους ήθελε στο κτήμα, και ότι ήθελε να αλλάξει τομέα δραστηριοτήτων. Είναι μια ομάδα ανθρώπων, οι οποίοι επιθυμούν να ιδρύσουν ένα συνεταιρισμό για την παραγωγή καφέ δίκαιου εμπορίου. Γνωρίζουν πώς να παράγουν καφέ, καθώς, όπως έχω ήδη πει, ασχολούνται με αυτό για ολόκληρες γενεές. Θέλω απλώς να καταχωρηθεί ότι έθεσα ενώπιον του Κοινοβουλίου το αίτημα αυτών των ανθρώπων στη Γουατεμάλα, διότι πιστεύω ότι είναι άκρως εξοργιστικό να τυγχάνει οποιοσδήποτε άνθρωπος αυτής της μεταχείρισης στην εποχή μας.
<SPEAKER ID="40" LANGUAGE="SV" NAME="Christofer Fjellner, (PPE-DE ). –" AFFILIATION="">
<P>
Παρά το γεγονός ότι η επισήμανση του Δίκαιου Εμπορίου είναι η έκφραση της δύναμης του καταναλωτή και κάτι πολύ θετικό, θα ήθελα να συμπεράνω ζητώντας από όλους, πολιτικούς και πολίτες, να συνεχίσουν να ασκούν κριτική ως καταναλωτές, κυρίως σε σχέση με προϊόντα που φέρουν επισήμανση Δίκαιου Εμπορίου. Συνήθως προσφέρονται περισσότερα χρήματα και επιρροή σε οργανισμούς που ελέγχονται από την αριστεριστική ιδεολογία και την αντίθεση στο ελεύθερο εμπόριο, παρά σε πραγματικά φτωχούς ανθρώπους σε υπανάπτυκτες χώρες. Οι χυμοί πορτοκάλι Tropicana και Dole πιθανότατα κάνουν περισσότερα για να συμβάλουν στην ανάπτυξη και την καταπολέμηση της φτώχειας, από ό,τι το παράδειγμα που έχουμε εδώ της Oxfam.
<P>
Η ασυλλόγιστη υποστήριξη της Oxfam από το Ευρωπαϊκό Κοινοβούλιο είναι από μόνη της ένα καλό παράδειγμα της παράλογης έκβασης που μπορούν να λάβουν τα πράγματα όταν δεν είμαστε επικριτικοί στην υποστήριξη προϊόντων Δίκαιου Εμπορίου. Ο χυμός πορτοκάλι της Oxfam που πωλείται εδώ στο Κοινοβούλιο για παράδειγμα, προέρχεται από την Κούβα. Μέχρι κάποιος να μου εξηγήσει πως μπορεί να μιλούμε για Δίκαιο Εμπόριο όταν αγοράζω παραγόμενο από το κράτος χυμό και τα χρήματά μου πηγαίνουν σε μια κομμουνιστική δικτατορία, απαιτώ όλα τα προϊόντα Oxfam να αποσυρθούν από τα παρεχόμενα στο Κοινοβούλιο προϊόντα, γιατί αυτό δεν είναι Δίκαιο Εμπόριο. 
<SPEAKER ID="41" LANGUAGE="DE" NAME="Karin Scheele (PSE ). –" AFFILIATION="">
<SPEAKER ID="42" LANGUAGE="EN" NAME="Fiona Hall (ALDE ). –" AFFILIATION="">
<P>
   Κυρία Πρόεδρε, θα ήθελα να ευχαριστήσω τον κ. Schmidt για την εξαιρετική του έκθεση. Το δίκαιο εμπόριο είναι μια επιτυχία. Η αξία των προϊόντων δίκαιου εμπορίου που πωλήθηκαν στο Ηνωμένο Βασίλειο διπλασιάστηκε μεταξύ του 2002 και του 2004, και οι επωνυμίες καφέ και τσαγιού που εντάσσονται στο σύστημα του δίκαιου εμπορίου συγκαταλέγονται πλέον στις γνωστότερες.
<P>
Εκτιμάται ότι, στο Ηνωμένο Βασίλειο, καταναλώνονται καθημερινά τρία εκατομμύρια ζεστά ροφήματα δίκαιου εμπορίου. Ο μεγαλύτερος οργανισμός δίκαιου εμπορίου του Ηνωμένου Βασιλείου, ο Tradecraft, εδρεύει στο Gateshead, στην εκλογική μου περιφέρεια. Αισθάνομαι υπερήφανη για τη δυναμική του συστήματος του δίκαιου εμπορίου, το οποίο εφαρμόζεται πλέον και στη βορειοανατολική Αγγλία, με όλο και περισσότερες πόλεις να εγγράφονται ως πόλεις δίκαιου εμπορίου.
<SPEAKER ID="43" LANGUAGE="" NAME="Γεώργιος Παπαστάμκος (PPE-DE ). –" AFFILIATION="">
<P>
Τελειώνοντας, θα ήθελα να συγχαρώ και εγώ με τη σειρά μου τον εισηγητή, κύριο Schmidt, για την ποιοτική συνεισφορά του στην προβληματική του διεθνούς θεμιτού δικαίου εμπορίου. 
<SPEAKER ID="44" LANGUAGE="EN" NAME="Glenys Kinnock (PSE ). –" AFFILIATION="">
<P>
   Κυρία Πρόεδρε, χαιρετίζω την αφοσίωση που επιδεικνύει ο Επίτροπος σε αυτά τα ζητήματα, καθώς και το γεγονός ότι κατέστησε σαφές ότι το ζήτημα δεν είναι απλώς το να απολαμβάνουμε τις σοκολάτες Oxfam.
<P>
Θα ήθελα επίσης να πω ότι, όπως και η κ. McAvan, έχω πολλές εμπειρίες από αναπτυσσόμενες χώρες, όπως η Ουγκάντα, όπου πέρυσι γνώρισα έναν γεωργό, ο οποίος είχε ένα κιλό κόκκων καφέ προς πώληση για 150 σελίνια Ουγκάντας. Στη συνέχεια, πλήρωσα 1000 σελίνια Ουγκάντας για ένα φλιτζάνι καφέ. Αυτού του είδους την αδικία είναι που αντιμετωπίζει το κίνημα του δίκαιου εμπορίου.
<P>
Πιστεύω ότι, το 2007, η Ουαλία θα καταστεί έθνος δίκαιου εμπορίου, ενώ η στήριξη που παρέχουμε στο δίκαιο εμπόριο, όπως ειπώθηκε και από άλλους, θα αλλάξει σε τεράστιο βαθμό τη ζωή αναρίθμητων φτωχών ανθρώπων, και, ως εκ τούτου, θα συμβάλουμε στην εξάλειψη της φτώχειας. 
<SPEAKER ID="45" LANGUAGE="PL" NAME="Wiesław Stefan Kuc (PSE ). –" AFFILIATION="">
<P>
   Κυρία Πρόεδρε, στηρίζω απόλυτα την έκθεση του κ. Schmidt και την πρόταση ψηφίσματος του Ευρωπαϊκού Κοινοβουλίου.
<SPEAKER ID="46" LANGUAGE="EN" NAME="Peter Mandelson," AFFILIATION="Επιτροπή">
<P>
Το γεγονός ότι το σύστημα του δίκαιου εμπορίου δεν αποτελεί πανάκεια, δεν σημαίνει ότι δεν πρέπει να το στηρίξουμε. Το γεγονός ότι δεν αποτελεί συνολική λύση δεν πρέπει να μας εμποδίσει να αναγνωρίσουμε ότι έχει πολύ μεγάλη συμβολή στη συνολική λύση που επιθυμούμε να επιτύχουμε θέτοντας το εμπόριο στην υπηρεσία της ανάπτυξης, ώστε να μπορέσουμε να αντιμετωπίσουμε τη φτώχεια που υπάρχει στον κόσμο. Για αυτόν τον λόγο, η έκθεση και η συζήτηση αυτή μας επιτρέπουν να υιοθετήσουμε μια θέση και να στείλουμε ένα μήνυμα, ιδίως διότι υπάρχει αυξανόμενο ενδιαφέρον και ανησυχία εκ μέρους του κοινού. Πιστεύω ότι ιδιαίτερα η ομιλία του κ. Karim κατέδειξε την αυξημένη κινητοποίηση και την ευαισθητοποίηση της κοινής γνώμης. Εμείς, ως πολιτικοί, πρέπει να εκφράσουμε αυτήν την κοινή γνώμη, να αποτελέσουμε τον καθρέφτη της και να εξεύρουμε τρόπους ενίσχυσής της.
<P>
Ασφαλώς, οι μέθοδοι που ενδείκνυνται σε ιδιωτικό επίπεδο για επιλογές μεμονωμένων καταναλωτών δεν μεταφράζονται αυτομάτως ή ξεκάθαρα σε μια καθορισμένη δημόσια πολιτική. Αυτό είναι προφανές. Ούτε ισχύει ότι ένα συγκεκριμένο σύστημα ή σήμανση δίκαιου εμπορίου δίνει σε αυτό το σύστημα ή σήμανση αποκλειστικά δικαιώματα στήριξης. Υπάρχουν άλλοι οργανισμοί και ΜΚΟ, όπως η Rainforest Alliance, οι οποίες προσκομίζουν σε μεγάλο βαθμό τα ίδια περιβαλλοντικά και κοινωνικά οφέλη, συνεργαζόμενες με παραδοσιακές εταιρείες. Η βασική πρόκληση όσον αφορά τη χάραξη πολιτικής είναι να δρέψουμε όσο το δυνατόν περισσότερους καρπούς από όλες αυτές τις προσπάθειες, όχι να αναγνωρίσουμε ορισμένες, ενώ την ίδια ώρα ασυναίσθητα και αθέλητα να εισαγάγουμε διακρίσεις σε βάρος άλλων.
<P>
Θα ήθελα να δηλώσω εκ νέου τη δέσμευση της Επιτροπής να συνεργαστεί με ΜΚΟ σε αυτόν τον τομέα, και χαιρετίζουμε τη στήριξη του Κοινοβουλίου. Ο κ. Michel επιτελεί ευρύτερο έργο σχετικά με την αλλαγή του τρόπου εφοδιασμού αγαθών, μέσω του οποίου σχεδιάζουμε να στηρίξουμε τη δημιουργία διαδικτυακής πύλης, με σκοπό να χρησιμεύσει ως κέντρο ανταλλαγής πληροφοριών σχετικά με όλα τα είδη συστημάτων παροχής διασφαλίσεων στους καταναλωτές.
<SPEAKER ID="47" LANGUAGE="" NAME="Πρόεδρος." AFFILIATION="">
<SPEAKER ID="48" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την προφορική ερώτηση (0-0036/2006/αναθ.1 – B6-0314/2006) του κ. Enrique Barón Crespo, εξ ονόματος της Επιτροπής Διεθνούς Εμπορίου, προς την Επιτροπή σχετικά με τα αποτελέσματα των συνεδριάσεων του ΠΟΕ που διεξήχθησαν τέλη Απριλίου στη Γενεύη και τις μελλοντικές προοπτικές. 
<SPEAKER ID="49" LANGUAGE="ES" NAME="Enrique Barón Crespo (PSE )," AFFILIATION="συντάκτης">
<P>
   Κυρία Πρόεδρε, κύριε Επίτροπε, κυρίες και κύριοι, το αποτέλεσμα της υπουργικής συνεδρίασης του ΠΟΕ που διεξήχθη στη Γενεύη από τις 29 Ιουνίου ως την 1η Ιουλίου είναι σαφώς μία απογοήτευση. Πήγαμε στη Γενεύη την προηγούμενη εβδομάδα για τη διεξαγωγή μιας συνάντησης της Οργανωτικής Επιτροπής της Κοινοβουλευτικής Συνέλευσης του ΠΟΕ που έχουμε δημιουργήσει με τη Διακοινοβουλευτική Ένωση. Ο Γενικός Διευθυντής, κ. Lamy, μας είπε ότι αυτή ήταν η στιγμή της αλήθειας και, όπως είπε ο ίδιος, το αποτέλεσμα που αντιμετωπίζουμε είναι ότι διερχόμαστε κρίση.
<P>
Αυτή είναι η κατάσταση στην οποία βρισκόμαστε και, επιπλέον, ο χρόνος εξαντλείται γρήγορα για την εξουσιοδότηση του Προέδρου των ΗΠΑ από το Κογκρέσο των Ηνωμένων Πολιτειών προκειμένου να διαπραγματευτεί, που είναι γνωστή ως Αρχή Προώθησης του Εμπορίου (Trade Promotion Authority).
<P>
Πρέπει να πω ότι, από αυτή την άποψη, πιστεύω πως θα υπάρξουν διαπραγματεύσεις σε αυτές τις συναντήσεις. Η μέθοδος που επιλέχθηκε από την προσφάτως διορισμένη κ. Schwab, την Αντιπρόσωπο του Εμπορίου των ΗΠΑ, δεν είναι η καλύτερη μέθοδος: συνάντηση στο Καπιτώλιο και αναμνηστική φωτογραφία πριν φύγει με 56 Γερουσιαστές και με τους εκπροσώπους του , που είναι η πιο σημαντική γεωργική ομάδα πίεσης. Αυτό μπορεί να είναι ενδεδειγμένο όταν πρόκειται να παίξει κανείς στο Παγκόσμιο Πρωτάθλημα Ποδοσφαίρου, αλλά δεν είναι η καλύτερη μέθοδος για μία διαπραγμάτευση αυτού του είδους. Πιστεύω ότι πρέπει να το επισημάνουμε αυτό στους συναδέλφους μας στο Κογκρέσο των Ηνωμένων Πολιτειών.
<P>
Το γεγονός είναι ότι αυτή είναι η κατάσταση στην οποία βρισκόμαστε, και ο Γενικός Διευθυντής, κ. Lamy, έχει λάβει την εντολή να προσπαθήσει να καθορίσει τις μεθόδους για την εφαρμογή των συμφωνιών που επιτεύχθηκαν στο Χονγκ Κονγκ. Από αυτή την άποψη, πιστεύω ότι έχει ζητηθεί από τον κ. Lamy να βρει, μέσω της περιοδεύουσας διπλωματίας —όχι μιας διερευνητικής αποστολής— μια λύση μέσω αυτού που εμείς στα θεσμικά όργανα της Ευρωπαϊκής Ένωσης αποκαλούμε το σύστημα του εξομολογητηρίου, δηλαδή να προσπαθήσει, μέσω διμερών συναντήσεων μεταξύ των συνομιλητών, να μιλήσουν για πράγματα που κανείς δεν τολμά να θέσει επί τάπητος, είτε στους διαδρόμους είτε στη γενική συνεδρίαση. Πάνω απ’ όλα επειδή, όταν τίθεται κάτι επί τάπητος, δεν αποτελεί πλέον μέρος της διαπραγμάτευσης, αλλά είναι κάτι κεκτημένο. Από αυτή την άποψη, πιστεύω ότι πρέπει να συνεχίσουμε να υποστηρίζουμε αυτή τη διαδικασία.
<P>
Από την πλευρά του Κοινοβουλίου, όπως γνωρίζει ο Επίτροπος Mandelson, παρακολουθούμε πολύ στενά τη διαδικασία: μια αντιπροσωπεία του Κοινοβουλίου ταξίδεψε στη Γενεύη, έχοντας μεταβεί στη Συνέλευση την προηγούμενη εβδομάδα.
<P>
Πρέπει να επισημάνω ότι έχουμε εξασφαλίσει μια συνάντηση με τον Πρόεδρο του Συμβουλίου, τόσο της εξερχόμενης Προεδρίας όσο και της επερχόμενης Προεδρίας, μολονότι δεν είναι αυτό που επιτύχαμε στο Κανκούν, που ήταν να μιλήσουμε με την Επιτροπή του άρθρου 133, και ότι η συνεργασία μας με την Επιτροπή ήταν πολύ θετική, τόσο με τον Επίτροπο Mandelson όσο και με την Επίτροπο Fischer Boel. Όχι μόνο μας έδωσαν σημαντικές πληροφορίες, αλλά επίσης ήμασταν σε θέση να εργαστούμε από κοινού, χτίζοντας γέφυρες και διεξάγοντας συζητήσεις. Πρέπει επίσης να σας πω ότι μας πρόσφεραν εξαιρετικό καφέ στο κτίριο του Συμβουλίου.
<P>
Επαφίεται τώρα στον Επίτροπο να μας εξηγήσει γιατί δεν ήταν εφικτό να γίνει πρόοδος, πάνω απ’ όλα, στη βάση της γεωργίας και της πρόσβασης των μη γεωργικών προϊόντων στις αγορές (NAMA), με άλλα προϊόντα, και επίσης σε ποιο βαθμό μπορούμε να κάνουμε πρόοδο στις υπηρεσίες. Επιπλέον, πιστεύω ότι θα ήταν χρήσιμο να μας εξηγήσει ο Επίτροπος σε ποιο βαθμό παρέμεινε στο πλαίσιο της εντολής, διότι αυτή είναι μία από τις κριτικές που δέχτηκε και φαντάζομαι ότι θα δεχτεί ξανά.
<SPEAKER ID="50" LANGUAGE="EN" NAME="Peter Mandelson," AFFILIATION="Επιτροπή">
<P>
   Κυρία Πρόεδρε, το διάστημα μεταξύ της 29ης Ιουνίου και της 1ης Ιουλίου, η κ. Fischer Boel και εγώ παρευρεθήκαμε σε υπουργικά συμβούλια στη Γενεύη για τον γύρο εμπορικών συνομιλιών της Ντόχα. Συναντηθήκαμε επίσης και ήμασταν σε επικοινωνία με τους βουλευτές που βρίσκονταν στη Γενεύη εκείνες τις ημέρες. Θα ήθελα να ευχαριστήσω τους αξιότιμους βουλευτές για την προσπάθεια και την αφοσίωσή τους. Αυτό εκτιμάται ιδιαίτερα από την Επιτροπή.
<P>
Συναντηθήκαμε αρκετές φορές με τους υπουργούς από την Ομάδα των Έξι, δηλαδή εμάς, στην Ευρώπη, τις Ηνωμένες Πολιτείες, τη Βραζιλία, την Ινδία, την Ιαπωνία και την Αυστραλία. Συναντηθήκαμε επίσης στην Πράσινη Αίθουσα με τους 30 υπουργούς και στην Επιτροπή Εμπορικών Διαπραγματεύσεων, στην οποία συμμετέχουν όλα τα μέλη του ΠΟΕ. Υπήρξε πληθώρα υπουργικών συμβουλίων και συναντήσεων, αλλά οι συναντήσεις ήταν εμφανώς καλύτερες από ό,τι η ποιότητα των διαπραγματεύσεων που έλαβαν χώρα στο πλαίσιο των εν λόγω συναντήσεων.
<P>
Κατά τις συζητήσεις τονίσαμε ότι η ΕΕ συμφωνεί με την άποψη που εξέφρασε ο Pascal Lamy, ότι η συμφωνία πρέπει να βασιστεί σε αποτελεσματικές, πραγματικές περικοπές των γεωργικών επιδοτήσεων από όλους και πραγματικούς περιορισμούς της πρόσβασης τόσο στη γεωργική όσο και στη μη γεωργική αγορά – πραγματικές μειώσεις των δασμών. Στη συνέχεια, διευκρινίσαμε ότι, προκειμένου να επιτευχθεί αυτού του είδους η βάση για συμφωνία, εμείς, από τη δική μας πλευρά, είμαστε διατεθειμένοι να κινηθούμε πλησιέστερα προς το επίπεδο των μέσων μειώσεων των γεωργικών δασμών που προτάθηκαν για τις αναπτυγμένες χώρες από την ομάδα G20, υπό τον όρο ότι θα πράξουν το ίδιο και οι υπόλοιποι, με φιλοδοξίες αναλόγου επιπέδου σε άλλους τομείς των διαπραγματεύσεων.
<P>
Καταστήσαμε σαφές στους εταίρους μας ότι δεν είμαστε διατεθειμένοι να ικανοποιήσουμε κάθε απαίτηση των G20, ιδιαίτερα όσον αφορά τη δομή των περικοπών. Ασκήσαμε έντονες πιέσεις, ώστε να επιτευχθεί απόλυτη ισορροπία μεταξύ της προσπάθειας που θα καταβάλλαμε όσον αφορά την πρόσβαση στη γεωργική αγορά και της προσπάθειας που θα έπρεπε να καταβάλουν με τη σειρά τους οι Ηνωμένες Πολιτείες όσον αφορά τη μείωση των εγχώριων επιδοτήσεων – ώστε, όπως εμείς θα προβούμε σε περικοπές στο επίπεδο των μέσων περικοπών που προτείνουν οι G20, έτσι και οι ΗΠΑ να προβούν σε μείωση των επιδοτήσεων που στρεβλώνουν το εμπόριο στο επίπεδο που προτείνουν οι G20.
<P>
Τα συμπεράσματα λοιπόν της συνάντησης επικεντρώθηκαν στον πολιτικό χειρισμό της αποτυχίας μας να εξεύρουμε διέξοδο. Όλα τα μέλη εξέφρασαν εκ νέου τη βούλησή τους για επίτευξη συμφωνίας μέχρι το ερχόμενο καλοκαίρι. Σε αυτό το πλαίσιο, πρώτοι οι G6 και, ακολούθως, με τη στήριξη των μελών της ευρύτερης Επιτροπής Εμπορικών Διαπραγματεύσεων, ζήτησαν από τον Γενικό Διευθυντή, Pascal Lamy, να εντατικοποιήσει τις διαβουλεύσεις και να δράσει ως καταλύτης για την εξεύρεση βάσης συμφωνίας κατά τις προσεχείς εβδομάδες. Δεν του ζητήθηκε να συντάξει τελική συμφωνία ή να παράσχει ένα κείμενο τύπου Dunkel, όπως ο προηγούμενος Γενικός Διευθυντής μετά το πέρας του γύρου της Ουρουγουάης, αλλά αντιθέτως να χρησιμοποιήσει τις καλές του υπηρεσίες με σκοπό να δράσει ως διαμεσολαβητής για την επίτευξη τελικής συμφωνίας. Αυτό απαιτεί πολύ στενή συνεργασία μαζί του και με τους βασικούς εταίρους εντός των επόμενων δέκα ημερών με δύο εβδομάδες.
<P>
Δεν αποκλείεται και το ενδεχόμενο συνάντησης αρχηγών κρατών και κυβερνήσεων οποιουδήποτε σχήματος, ώστε να προωθήσουν τις διαπραγματεύσεις μέχρι τη συνάντηση των G8 σε δέκα ημέρες. Διακυβεύονται πολλά εδώ, και πρέπει να εργαστούμε πολύ σκληρά και εσπευσμένα τις ερχόμενες ημέρες και εβδομάδες. Αποτυχία του αναπτυξιακού προγράμματος της Ντόχα θα έχει σοβαρές επιπτώσεις, ιδίως για τις αναπτυσσόμενες χώρες. Είναι μια ανεπανάληπτη ευκαιρία για περαιτέρω άνοιγμα των αγορών, μείωση των επιδοτήσεων, ενίσχυση των κανόνων του παγκόσμιου εμπορίου και πραγματική συμβολή στην ανάπτυξη των οικονομικά ασθενέστερων χωρών του κόσμου. Αυτός είναι ο λόγος για τον οποίο οι συγκεκριμένες διαπραγματεύσεις εξακολουθούν να συγκαταλέγονται στις ύψιστες προτεραιότητες της ΕΕ όσον αφορά το εμπόριο. Κανένας αριθμός διμερών συμφωνιών δεν θα είχε αποτελέσματα ή οφέλη του ίδιου εύρους.
<SPEAKER ID="51" LANGUAGE="" NAME="Πρόεδρος." AFFILIATION="(Καθώς είναι η ώρα των Ψηφοφοριών, η συζήτηση διακόπτεται σε αυτό το σημείο. Συνεχίζεται στις 15.00)">
<SPEAKER ID="52" LANGUAGE="" NAME="" AFFILIATION="Αντιπροέδρου">
<SPEAKER ID="53" LANGUAGE="" NAME="Πρόεδρος. –" AFFILIATION="(Για τα αποτελέσματα και λοιπές πληροφορίες επί της ψηφοφορίας: βλ. Συνοπτικά Πρακτικά)">
<SPEAKER ID="54" LANGUAGE="" NAME="" AFFILIATION="Πριν από την ψηφοφορία:">
<SPEAKER ID="55" LANGUAGE="EN" NAME="Konrad Szymański (UEN )," AFFILIATION="εισηγητής">
<P>
   Κύριε Πρόεδρε, ο κανονισμός NPI έχει μεγάλη σημασία. Παρέχει μια σημαντική βάση για το έργο της Ευρωπαϊκής Ένωσης και τη συνεργασία της με τις γείτονες χώρες για την προώθηση και τη στήριξη πολιτικών και οικονομικών μεταρρυθμίσεων.
<P>
Οι τροπολογίες που καταθέσαμε από κοινού με τους σκιώδεις εισηγητές των Ομάδων PPE-DE και PSE αντικατοπτρίζουν την κοινή πρόθεση για διασφάλιση συμφωνίας από την πρώτη ανάγνωση. Η καθιερωμένη διαδικασία νομικής και γλωσσικής επαλήθευσης θα εξομαλύνει τις οποιεσδήποτε διαφορές των κειμένων επί τη βάσει αυτή. Υπάρχουν μικρές διαφοροποιήσεις των κειμένων στο άρθρο 3, παράγραφος 1, και σε ορισμένες τροπολογίες. Οι εν λόγω διαφοροποιήσεις θεωρούνται αμιγώς γλωσσικές ή τεχνικές και δεν αφορούν οποιοδήποτε ουσιαστικό σημείο. 
<SPEAKER ID="56" LANGUAGE="EN" NAME="Raül Romeva i Rueda (Verts/ALE ). –" AFFILIATION="">
<P>
   Κύριε Πρόεδρε, εξ ονόματος της εισηγήτριας, κ. Beer –η οποία δεν κατέστη δυνατό να παρευρεθεί εδώ σήμερα και η οποία μου ζήτησε να σας μεταφέρω τις απολογίες της για το γεγονός αυτό– θα ήθελα να προβώ σε ορισμένα επεξηγηματικά σχόλια πριν από την ψηφοφορία για την έκθεσή της.
<P>
Η κ. Beer μου ζήτησε να διαβιβάσω τις ευχαριστίες της στους συντονιστές των διάφορων πολιτικών ομάδων και στο Συμβούλιο και την Επιτροπή για την καλή τους συνεργασία κατά τις διαπραγματεύσεις, οι οποίες απέδωσαν καρπούς. Σήμερα θα ψηφίσουμε για μια συμβιβαστική συμφωνία πρώτης ανάγνωσης. Ωστόσο, υπάρχουν πέντε σημαντικές συμφωνίες, οι οποίες επιτεύχθηκαν κατά τη διάρκεια των διαπραγματεύσεων και οι οποίες δεν αντικατοπτρίζονται στις τροπολογίες που έχετε ενώπιόν σας, παρά το γεγονός ότι αποτελούν αναπόσπαστο μέρος του επιτευχθέντος συμβιβασμού.
<P>
Οι εν λόγω συμφωνίες αναφέρονται σε επιστολή της Επίτροπου Ferrero-Waldner. Οι τροπολογίες 108 έως 112 λαμβάνουν υπόψη διάφορα έγγραφα που αφορούν τα ακόλουθα ζητήματα. Καταρχάς, η Επιτροπή ανταποκρίθηκε στο αίτημα του Κοινοβουλίου για ενισχυμένη συμμετοχή στο επίπεδο πολιτικής που βρίσκεται πλησιέστερα στη φάση της εφαρμογής. Η Επίτροπος Ferrero-Waldner διαβεβαίωσε επισήμως ότι η Επιτροπή θα πραγματοποιούσε ανά τακτά χρονικά διαστήματα διάλογο με το Κοινοβούλιο σχετικά με το περιεχόμενο των σχεδίων εγγράφων στρατηγικής ανά χώρα, περιφέρεια και θεματικό πεδίο και θα λάμβανε σοβαρά υπόψη τη θέση του Κοινοβουλίου κατά την εφαρμογή των προτεινόμενων στρατηγικών ― πρόκειται για τη «δήλωση περί άσκησης δημοκρατικού ελέγχου».
<P>
Τέλος, δεδομένων των σοβαρών δημοσιονομικών περικοπών που επιβλήθηκαν στο μέσο σταθερότητας κατά τις διαπραγματεύσεις για τις νέες δημοσιονομικές προοπτικές, η Επίτροπος Ferrero-Waldner επιβεβαίωσε γραπτώς τη δέσμευση της Επιτροπής να διασφαλίσει επιπλέον πόρους, αν χρειαστεί, μέσω διάφορων δημοσιονομικών επιλογών, περιλαμβανομένου του αποθεματικού επείγουσας βοήθειας και του μέσου ευελιξίας.
<SPEAKER ID="57" LANGUAGE="HU" NAME="István Szent-Iványi (ALDE )," AFFILIATION="εισηγητής">
<P>
Λάβαμε υπόψη μας την εμπειρία που αποκομίσαμε κατά τη διάρκεια των προηγούμενων κύκλων διεύρυνσης και εκτιμήσαμε τα συμφέροντα της Ευρωπαϊκής Ένωσης και τις ειδικές απαιτήσεις και προβλήματα των υποψήφιων χωρών. Η έγκριση αυτού του μέσου είναι ιδιαίτερα σημαντική σήμερα, τη στιγμή που αντιμετωπίζουμε μια απάθεια έναντι της διεύρυνσης στην Ευρώπη. Η έγκριση αυτού του μέσου θα στείλει το μήνυμα ότι η οικοδόμηση δεν σταμάτησε, αλλά συνεχίζεται. Ωστόσο, ένα καλό μέσο απαιτεί τον κατάλληλο προϋπολογισμό. Το δημοσιονομικό πλαίσιο δεν είναι καθόλου γενναιόδωρο έναντι των υποψήφιων χωρών. Ελπίζουμε ότι η αναθεώρηση 2008-2009 θα δημιουργήσει μια ευκαιρία να διορθωθεί αυτό.
<P>
Θα ήθελα να ευχαριστήσω τους συνεισηγητές κ. Δημητρακόπουλο, κ. De Keyser και κ. Lagendijk για τη βοήθειά τους και την εποικοδομητική συνεργασία και την Επιτροπή για την εποικοδομητική και υποστηρικτική συνεργασία. Σας παρακαλώ να εγκρίνετε αυτό το μέσο. 
<SPEAKER ID="58" LANGUAGE="DE" NAME="Elmar Brok (PPE-DE )" AFFILIATION="Πρόεδρος της Επιτροπής Εξωτερικών Υποθέσεων">
<P>
Η Επιτροπή και το Συμβούλιο έχουν συμφωνήσει ότι αυτά τα τρία μέσα θα υποβληθούν σε αναθεώρηση πριν από τις ευρωπαϊκές εκλογές το 2009. Όσον αφορά αυτή την αναθεώρηση, τα πλήρη δικαιώματα του Κοινοβουλίου, συμπεριλαμβανομένου της αρμοδιότητάς του της συναπόφασης, πρέπει να διατηρηθούν προκειμένου να διευκολυνθεί η πρακτική και ευέλικτη διαχείριση χωρίς καθυστερήσεις και να διασφαλιστεί ότι το Κοινοβούλιο θα έχει την δυνατότητα να διενεργεί ελέγχους, αλλά ταυτόχρονα να διασφαλιστεί επίσης, στην περίπτωση ενός σχεδίου το οποίο, συνολικά κατά τη διάρκεια αυτής της δημοσιονομικής περιόδου, ανέρχεται σε 43 δισ. ευρώ, ότι η επιρροή του Κοινοβουλίου είναι εγγυημένη.
<SPEAKER ID="59" LANGUAGE="" NAME="" AFFILIATION="Πριν από την ψηφοφορία:">
<SPEAKER ID="60" LANGUAGE="DE" NAME="Alexander Alvaro (ALDE )," AFFILIATION="εισηγητής">
<P>
   . Κύριε Πρόεδρε, θα ήθελα, ιδιαίτερα, να εκμεταλλευτώ αυτή την ευκαιρία για να πω πόσο πολύ ευγνώμων είμαι στον κ. Bullmann και στον καθηγητή Lauk της Επιτροπής Οικονομικών και Νομισματικών Θεμάτων, οι οποίοι διασφάλισαν την πολύ καλή και πολύ εποικοδομητική συνεργασία με την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων και, ταυτόχρονα, να εκφράσω θερμές ευχαριστίες στο Συμβούλιο και στην Επιτροπή επίσης, για τη συνεργασία τους.
<P>
Θα ήθελα επίσης, μιλώντας εξ ονόματος της Ομάδας μου, να επαναλάβω ότι εμείς, παρά το περιεχόμενο αυτής της έκθεσης, θα απέχουμε από την ψηφοφορία της, και ο λόγος που το κάνουμε αυτό είναι ότι υπάρχει πολύ στενή σχέση μεταξύ του θέματος που εξετάζουμε και της συζήτησης SWIFT που βρίσκεται υπό εξέλιξη. Ιδιαίτερα επειδή πάρα πολλοί άνθρωποι ανησυχούν για την ανάμειξη με τα θεμελιώδη δικαιώματα και για προγράμματα για τα οποία δεν ενημερώνεται ο κόσμος πιστεύω ότι θα ήταν πολιτικά συνετό να περιμένουμε και να δούμε τι θα προκύψει από την έρευνα SWIFT, και για το λόγο αυτό, θα προτείνω στην Ομάδα μου να απέχουμε.
<P>
Όσο για την ίδια την έκθεση, κύριε Lauk και κύριε Mr Bullmann έχετε την υποστήριξή μου, και επιθυμώ να ευχαριστήσω τις δύο ομάδες για την καλή συνεργασία τους.
<SPEAKER ID="61" LANGUAGE="" NAME="" AFFILIATION="">
<SPEAKER ID="62" LANGUAGE="DE" NAME="Udo Bullmann (PSE ). –" AFFILIATION="">
<P>
   Κύριε Πρόεδρε, κυρίες και κύριοι, και εγώ, επίσης, μιλώντας εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, θα ήθελα να ευχαριστήσω τον κ. Alvaro και τον κ. Lauk για την καλή συνεργασία τους. Καταλήξαμε να συμφωνήσουμε, σε ένα πολύ μεγάλο βαθμό, για το πώς πρέπει να δημιουργείται μια σωστή νομοθετική βάση, μολονότι, όσον αφορά την Ευρωπαϊκή Ένωση, υιοθετούμε την άποψη ότι είναι καλύτερο να παράγουμε νόμους με τους οποίους πρέπει να συμμορφώνονται όλοι και τους οποίους μπορεί να κατανοήσει ο καθένας. Επί αυτού του μικρού σημείου –του μοναδικού που μας διχάζει– πρόκειται να ψηφίσουμε σήμερα.
<P>
Το μόνο που θέλω είναι να είναι αυτή η διαδικασία τεχνικά αδιαμφισβήτητη. Υπάρχει μια σχέση με την έκθεση Corbett, η οποία έχει μόλις εγκριθεί, και αναφορικά με την οποία εγκρίθηκε μια τροπολογία του κ. Radwan, ο σκοπός της οποίας ήταν να επηρεάσει μια μόνο τεχνική λεπτομέρεια στον τρόπο που πρόκειται τώρα να ψηφίσουμε. Αυτό δεν αλλάζει σε καμία περίπτωση το αποτέλεσμα, αλλά οι τροπολογίες σχετικά με την επιτροπολογία έχουν ένα πλην σε όλες τις λίστες ψηφοφορίας, από την άποψη ότι συμφωνούμε όλοι με αυτές· δεν πρέπει να επιτραπεί να καταστούν άκυρες, αλλά πρέπει να ψηφιστούν.
<P>
Επιτρέψτε μου τώρα να πω στο Κοινοβούλιο ποιες είναι αυτές οι τροπολογίες· σας ζητώ να επιτρέψτε να ψηφιστούν, αλλά όλες οι Ομάδες που τις έχουν εξετάσει τις έχουν σημειώσει με ένα πλην. Παρόλα αυτά, χρειαζόμαστε μια καθαρή διαδικασία αν η επιτροπολογία και η έκθεση Corbett πρόκειται να ευθυγραμμιστούν με την νομοθεσία που θεσπίζουμε τώρα.
<P>
Οι εν λόγω τροπολογίες είναι οι αριθ. 20, 22, 24, 103, 124 και 125, και πρόκειται να ψηφιστούν, και πρόκειται να ψηφιστούν ακόμη και αν υπάρχει ένα πλην σε αυτές· αυτός είναι ο πολιτικός συμβιβασμός στον οποίο έχουν καταλήξει οι εισηγητές. 
<SPEAKER ID="63" LANGUAGE="" NAME="" AFFILIATION="πριν από την ψηφοφορία επί της τροπολογίας 15:">
<SPEAKER ID="64" LANGUAGE="EN" NAME="Jas Gawronski (PPE-DE ). –" AFFILIATION="">
<P>
   Θα ήθελα να τροποποιηθεί ο τίτλος της παραγράφου 6. Αντί «οι περισσότερες εκ των οποίων είναι εικαζόμενες», πρέπει να γραφεί «ορισμένες εκ των οποίων είναι εικαζόμενες». Έγινε ένα γλωσσικό λάθος στην πρωτότυπη έκδοση. 
<SPEAKER ID="65" LANGUAGE="" NAME="" AFFILIATION="(Το Σώμα εγκρίνει την προφορική τροπολογία)">
<SPEAKER ID="66" LANGUAGE="IT" NAME="Giusto Catania," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, εάν μου το επιτρέπουν οι συνάδελφοι βουλευτές, θα ήθελα να προτείνω μια προφορική τροπολογία στην τροπολογία αριθ. 6 που παρουσίασε η Ομάδα μου. Μόλις εχθές στην πραγματικότητα, μετά τη λήξη της προθεσμίας για την κατάθεση των τροπολογιών, πληροφορηθήκαμε τις σοβαρές εξελίξεις της ιταλικής έρευνας για την απαγωγή του Abu Omar. Θεωρούμε εύλογο, ορθό και αναγκαίο να τροποποιήσουμε το κείμενο της τροπολογίας. Συνεπώς, στην τροπολογία αριθ. 15, μετά τη φράση:
<P>
Καλώ τους συναδέλφους, ακόμη και εάν δεν συμφωνούν με το περιεχόμενο, να μην εμποδίσουν την παρουσίαση αυτής της προφορικής τροπολογίας, όπως συνέβη προ ολίγου με τον κ. Gawronski, καθώς περιγράφει απλώς την τρέχουσα κατάσταση της δικαστικής έρευνας. 
<SPEAKER ID="67" LANGUAGE="" NAME="" AFFILIATION="(Το Σώμα απορρίπτει την προφορική τροπολογία)">
<SPEAKER ID="68" LANGUAGE="DE" NAME="Michael Gahler (PPE-DE ). –" AFFILIATION="(Χειροκροτήματα)">
<P>
   Κύριε Πρόεδρε, ενώ προβλέπεται να μεταφραστεί το αρχικό κείμενο σε όλες τις γλώσσες, η τροπολογία 1 προτείνει να περιοριστούν αυτές στα αγγλικά και στα γαλλικά. Επιθυμώ να προτείνω, αντί συμβιβασμού, να μεταφραστεί στις γλώσσες εκείνων των κρατών μελών της ΕΕ που επηρεάζονται από τις έρευνες.
<SPEAKER ID="69" LANGUAGE="" NAME="" AFFILIATION="(Το Σώμα εγκρίνει την προφορική τροπολογία)">
<SPEAKER ID="70" LANGUAGE="" NAME="Πρόεδρος. –" AFFILIATION="">
<SPEAKER ID="71" LANGUAGE="DE" NAME="Christoph Konrad (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, μέσω της έκθεσής μου, κάνουμε μία σημαντική πρόταση για την καταπολέμηση της απάτης στον ΦΠΑ στην Ευρωπαϊκή Ένωση, η οποία κλέβει από τον ευρωπαίο φορολογούμενο περίπου 60 δισ. ευρώ ετησίως. Θεωρώ ότι η έκθεσή μου συνιστά ένα σημαντικό βήμα στην καταπολέμηση αυτής της απάτης, δεδομένου ότι περιλαμβάνει την πρόταση για τη διαδικασία αντίστροφης χρέωσης, μια προσέγγιση που θα ήταν επίσης εφαρμόσιμη σε εθνικό επίπεδο. Αυτό είναι κάτι που θα πρέπει να συζητηθεί, αλλά, αυτή τη στιγμή, είναι η σειρά του Συμβουλίου και της Επιτροπής, τώρα που αυτό το Κοινοβούλιο έδειξε μεγάλη ομοφωνία κάνοντας αυτό το βήμα – για το οποίο του είμαι πραγματικά ευγνώμων. 
<SPEAKER ID="72" LANGUAGE="FR" NAME="Margie Sudre (PPE-DE )," AFFILIATION="γραπτώς">
<SPEAKER ID="73" LANGUAGE="EN" NAME="David Martin (PSE )," AFFILIATION="γραπτώς">
<P>
   Οι τραυματισμοί από βελόνες συμβαίνουν, όταν το δέρμα τρυπηθεί κατά λάθος από βελόνα η οποία είναι ενδεχομένως μολυσμένη με το αίμα κάποιου ασθενή. Οι μολυσμένες βελόνες μπορούν να μεταδώσουν πάνω από 20 επικίνδυνους παθογόνους παράγοντες που μεταδίδονται μέσω του αίματος, όπως η ηπατίτιδα B, η ηπατίτιδα C και ο ιός HIV. Η πλειονότητα των εν λόγω τραυματισμών συμβαίνουν σε νοσηλευτές και ιατρούς, αλλά σε κίνδυνο βρίσκεται και άλλο ιατρικό προσωπικό, καθώς και το βοηθητικό προσωπικό, όπως οι καθαριστές και το προσωπικό των πλυντηρίων και άλλοι συναφείς εργαζόμενοι.
<P>
Η αποτελεσματική αντίδραση στα ατυχήματα ή τα περιστατικά και η παρακολούθησή τους επίσης περιγράφονται στην έκθεση, περιλαμβανόμενης της ταχείας προφύλαξης μετά την έκθεση. Επίσης, όλοι οι εργαζόμενοι που μπορεί να έλθουν σε επαφή με βελόνες και άλλα αιχμηρά ιατρικά εργαλεία πρέπει να εμβολιάζονται κατά της ηπατίτιδας B. 
<SPEAKER ID="74" LANGUAGE="CS" NAME="Jaromír Kohlíček (GUE/NGL )" AFFILIATION="">
<P>
   – Κύριε Πρόεδρε, η εμπιστοσύνη είναι καλό πράγμα, δεν μπορεί να υπάρξει όμως άνευ όρων εμπιστοσύνη. Παρόλο που ψηφίσαμε σήμερα αρκετά πακέτα χρηματοδοτικών προτάσεων, το μέσο σταθερότητας χαρακτηρίζεται από τη λιγότερη διαφάνεια. Η πολυπλοκότητα είναι προφανής από τους ίδιους τους στόχους αυτού του μέτρου. Ένας τόσο γενικευμένος ορισμός είναι ικανός να καλύψει πρακτικά οτιδήποτε, για παράδειγμα αιτιολόγηση για την πολιτική μη εμπλοκής στην περίπτωση ακροδεξιών πραξικοπημάτων όπως αυτό του στρατηγού Φράνκο. Πριν δύο μέρες, ο κ. Giertych επεσήμανε ότι, σύμφωνα με το δεύτερο μέρος των στόχων αυτού του μέσου, θα ήταν δυνατό να ενισχυθεί ο στρατηγός Φράνκο από τα ταμεία της ΕΕ. Τόνισε ότι τον ενδιέφερε ελάχιστα η ανανέωση και η παγίωση των παραδοσιακών καθολικών αξιών στην Ισπανία. Παρόλο που το έγγραφο δεν περιλαμβάνει αριθμητικά στοιχεία, η Επιτροπή υποσχέθηκε ότι θα τα παράσχει σύντομα. Προς το παρόν, ένα μόνο πράγμα μπορεί να ειπωθεί. Το Κοινοβούλιο είναι απολύτως ανενημέρωτο. Τελικά η Επιτροπή Εξωτερικών Υποθέσεων του Κοινοβουλίου έδωσε έμφαση στον τριμερή διάλογο μεταξύ του Συμβουλίου, του Κοινοβουλίου και της Επιτροπής και ζήτησε να αλλάξει αυτή η κατάσταση. Το Κοινοβούλιο δεν πρέπει να δώσει σε κανέναν το πράσινο φως. Ορισμένα σημεία αυτού του εγγράφου είναι διφορούμενα, ασαφή και προφανώς ανοιχτά σε ενδεχόμενη κατάχρηση. Για αυτόν τον λόγο καταψήφισα την πρόταση που μας υποβλήθηκε. 
<SPEAKER ID="75" LANGUAGE="PT" NAME="Emanuel Jardim Fernandes (PSE )," AFFILIATION="γραπτώς">
<P>
   .  Όπως ο εισηγητής, χαιρετίζω την πρόταση της Επιτροπής να απλοποιήσει τη διαχείριση της εξωτερικής βοήθειας της ΕΕ, μειώνοντας τα περίπου 30 μέσα, σε 6, συμπεριλαμβανόμενου του Ευρωπαϊκού Μέσου Γειτονίας και Εταιρικής Σχέσης (ΕΜΓΕΣ). Αυτό θα συμβάλει στη μεγαλύτερη αποδοτικότητα και αποτελεσματικότητα και «είναι απόλυτα λογικό».
<P>
Εκφράζω τη λύπη μου ωστόσο, που το σημείο σχετικά με τις απόκεντρες περιφέρειες στο πλαίσιο της γειτονίας, όπως το Cape Verde, δεν αναλύθηκε από τη σκοπιά της εφαρμογής του ΕΜΓΕΣ. Προτάθηκε ένα σχέδιο δράσης για την ευρύτερη γειτνίαση, με στόχο την διευκόλυνση της συνεργασίας ανάμεσα στις εξόχως απόκεντρες περιφέρειες και τις γειτονικές χώρες. Αυτό αποτέλεσε μέρος της στρατηγικής αειφόρου ανάπτυξης για τις εξόχως απόκεντρες περιφέρειες που προτάθηκε από την Επιτροπή προκειμένου να συνεχίσει έναν από τους τομείς δράσεις προτεραιότητας, να φέρει δηλαδή τις περιοχές αυτές στο περιφερειακό τους περιβάλλον.
<SPEAKER ID="76" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="77" LANGUAGE="" NAME="Αθανάσιος Παφίλης (GUE/NGL )," AFFILIATION="γραπτώς">
<SPEAKER ID="78" LANGUAGE="" NAME="Richard Corbett (PSE ). –" AFFILIATION="(ΕΝ)">
<P>
   Κύριε Πρόεδρε, ενάντια στις συμβουλές μου, το Κοινοβούλιο ενέκρινε την τροπολογία που υπέβαλε ο κ. Radwan, εξ ονόματος της Ομάδας PPE-DE, για την έκθεσή μου σχετικά με την επιτροπολογία.
<P>
Στη δήλωσή της χθες βράδυ κατά τη συζήτηση, η Επιτροπή υιοθέτησε την άποψη ότι η εν λόγω τροπολογία υποσκάπτει και υπονομεύει δραστικά τις συμφωνίες που διαπραγματευτήκαμε. Μπορεί πράγματι να ήταν αυτή η πρόθεση του κ. Radwan –δεν γνωρίζω– αλλά η τροπολογία αναφέρεται σε ψήφισμα που ενέκρινε το Κοινοβούλιο, το οποίο προβλέπει την έγκριση ρητρών λήξης ισχύος για τη θέσπιση νομοθεσίας που ισχύουν συστηματικά για όλη τη νομοθεσία που θεσπίζουμε στον τομέα των χρηματοπιστωτικών υπηρεσιών.
<SPEAKER ID="79" LANGUAGE="CS" NAME="Ivo Strejček (PPE-DE ). -" AFFILIATION="">
<P>
   Κύριε Πρόδρε, θα ήθελα να επανέλθω στην έκθεση Corbett. Μπορώ μόνο να υποθέσω ότι η αίτησή μου σχετικά με την αιτιολόγηση ψήφου χάθηκε μέσα στη σύγχυση που προκλήθηκε από τους βουλευτές που αποχώρησαν από το Κοινοβούλιο. Θα ήθελα να πω λίγα λόγια σχετικά με το θέμα της επιτροπολογίας. Όπως οι συνάδελφοί μου βουλευτές του Δημοκρατικού Κόμματος Πολιτών της Τσεχίας (ODS), καταψήφισα αυτή την έκθεση. Το έκανα γιατί πιστεύουμε πως πρόκειται για ένα αμφιλεγόμενο ζήτημα στο βαθμό που μεταβιβάζει περισσότερες αρμοδιότητες από τα κράτη μέλη στην Επιτροπή. Πιστεύουμε πως οι ψηφοφόροι της Γαλλίας και των Κάτω Χωρών ενημέρωσαν τα ευρωπαϊκά θεσμικά όργανα σαφώς για την άποψή τους σχετικά με την μεταβίβαση αυτών των αρμοδιοτήτων στην Επιτροπή. Δεν πιστεύουμε πως η απόφασή τους θα έπρεπε να περάσει από την πίσω πόρτα. 
<SPEAKER ID="80" LANGUAGE="EN" NAME="David Martin (PSE )," AFFILIATION="γραπτώς">
<P>
   Το 1993, δυνάμει μιας νέας διαδικασίας συναπόφασης, οι νομοθετικές εξουσίες εκχωρήθηκαν στο Κοινοβούλιο και το Συμβούλιο σε (σχεδόν) ισότιμη βάση. Το Κοινοβούλιο εξέφρασε την άποψη ότι, εφόσον, σύμφωνα με τις πράξεις συναπόφασης, το Συμβούλιο και το Κοινοβούλιο μπορούν να αναθέτουν από κοινού εκτελεστικά μέτρα, συνεπάγεται ότι πρέπει και οι δύο να συμμετέχουν στον καθορισμό των διαδικασιών για την άσκηση των εκχωρηθεισών εξουσιών, και ότι πρέπει να έχουν ίσα δικαιώματα όσον αφορά την ανάκτηση ή την ανάκλησή τους. Το Συμβούλιο, ωστόσο, υποστήριξε ότι το άρθρο 202 της Συνθήκης ΕΚ παραμένει το ίδιο και προβλέπει ότι (μόνο) το Συμβούλιο καθορίζει το σύστημα άσκησης των εκτελεστικών εξουσιών.
<SPEAKER ID="81" LANGUAGE="FR" NAME="Bruno Gollnisch (NI )," AFFILIATION="γραπτώς">
<SPEAKER ID="82" LANGUAGE="EN" NAME="Alexander Alvaro (ALDE )," AFFILIATION="γραπτώς">
<P>
   . Η Ομάδα ALDE, δυστυχώς, αισθάνεται υποχρεωμένη να απόσχει από την τελική ψηφοφορία επί αυτής της έκθεσης. Δεδομένου ότι το αίτημα της ALDE για αναβολή της ψηφοφορίας δεν ικανοποιήθηκε, πιστεύουμε ότι η έγκριση της εν λόγω έκθεσης είναι πρώιμη, όσο παραμένουν αναπάντητα τα ερωτήματα σχετικά με το πρόσφατο σκάνδαλο όσον αφορά το σύστημα SWIFT. Η παρούσα νομοθετική πρόταση πρέπει να εγκριθεί επί τη βάσει διεθνούς συμφωνίας (FATF), την οποία θα υπογράψουν τόσο η ΕΕ όσο και οι ΗΠΑ. Η θέση των ΗΠΑ πρέπει να διευκρινιστεί, πριν η ΕΕ προχωρήσει στην τήρηση του δικού της μέρους της συμφωνίας. Προϋπόθεση για την έγκριση αποτελούν ομοίως διευκρινίσεις από την ΕΚΤ και τις εθνικές κεντρικές τράπεζες.
<P>
Λαμβάνοντας υπόψη τις αυξανόμενες ανησυχίες για τα πολιτικά δικαιώματα και την προστασία των προσωπικών δεδομένων των πολιτών της ΕΕ, η ALDE θεωρεί ότι χρειάζονται περαιτέρω διαβεβαιώσεις σε αυτόν τον τομέα. Σημειώνουμε ότι τα τελευταία χρόνια έχει ληφθεί πληθώρα μέτρων ασφαλείας, ενώ τα μέτρα για την ενίσχυση των πολιτικών δικαιωμάτων και την προστασία της ιδιωτικής ζωής έχουν αναβληθεί, και η λήψη αποφάσεων σε αυτόν τον τομέα σε μεγάλο βαθμό πραγματοποιείται χωρίς οποιοδήποτε ουσιαστικό κοινοβουλευτικό έλεγχο ή δικαστική αναθεώρηση. Η περίπτωση του συστήματος SWIFT θέτει υπό αμφισβήτηση την επάρκεια των μέσων προστασίας δεδομένων στην ΕΕ. Πρέπει πρώτα να πραγματοποιηθεί ουσιαστική συζήτηση. 
<SPEAKER ID="83" LANGUAGE="PT" NAME="Carlos Coelho (PPE-DE )," AFFILIATION="γραπτώς">
<P>
Οι προτάσεις της Επιτροπής αποτελούν μέρος μιας σειράς μέτρων που έλαβε η Ένωση και έχουν στόχο τη μείωση της πρόσβασης των τρομοκρατών στους χρηματοοικονομικούς πόρους. Πρόθεσή της είναι να μεταφέρει στην κοινοτική νομοθεσία την ειδική σύσταση VII της ομάδας χρηματοοικονομικής δράσης περί ηλεκτρονικών εμβασμάτων.
<P>
Στηρίζω τη θέση του κ. Brejc ότι πρέπει να υπάρξει μια ρήτρα λήξης ισχύος, με την οποία αυτός ο κανονισμός θα καθίσταται άκυρος μετά την πάροδο μιας πενταετίας αν δεν αποδεικνύεται χρήσιμος. Στηρίζω επίσης τον συμβιβασμό που επιτεύχθηκε ανάμεσα στον κ. Brejc και στον εισηγητή. 
<SPEAKER ID="84" LANGUAGE="EN" NAME="Lena Ek (ALDE )," AFFILIATION="γραπτώς">
<SPEAKER ID="85" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<SPEAKER ID="86" LANGUAGE="NL" NAME="Frank Vanhecke (NI )." AFFILIATION="">
<P>
   – Κύριε Πρόεδρε, είχα ήδη διατυπώσει, κατά τη διάρκεια προηγούμενων συζητήσεων σχετικά με διαδικασίες αμοιβαίας πληροφόρησης στους τομείς του ασύλου και της μετανάστευσης, μια σειρά ερωτήσεων στον Επίτροπο Frattini, δεδομένου ότι αναρωτιέμαι πως σχετίζεται η προστιθέμενη αξία με το σύστημα αντιμετώπισης της παράνομης μετανάστευσης. Δεν ισχυρίζομαι πως είναι κάτι κακό, αλλά πιστεύω πως είναι σαν γύψος σε ξύλινο πόδι.
<SPEAKER ID="87" LANGUAGE="FR" NAME="Martine Roure (PSE )," AFFILIATION="γραπτώς">
<SPEAKER ID="88" LANGUAGE="FR" NAME="Bruno Gollnisch (NI )." AFFILIATION="fumus persecutionis">
<P>
   – Κύριε Πρόεδρε, ο κ. Gargani έχει δίκιο όταν ζητά τη γνωμοδότηση του Κοινοβουλίου σχετικά με την αναθεώρηση του πρωτοκόλλου για τα προνόμια και τις ασυλίες. Έχει επίσης δίκιο όταν ζητά, μέσω της έκθεσής του, το δικαίωμα προσφυγής του Ευρωπαϊκού Κοινοβουλίου στο Δικαστήριο, σε περίπτωση που τα κράτη μέλη δεν σέβονται τις ασυλίες των βουλευτών, ασυλίες που θεσπίστηκαν για την προάσπιση των δικαιωμάτων του Κοινοβουλίου και, κυρίως, για την προστασία των βουλευτών του Ευρωπαϊκού Κοινοβουλίου από διώξεις οι οποίες θα μπορούσαν να ασκηθούν από μια εχθρική εκτελεστική εξουσία, μέσω πληρεξούσιου εισαγγελέα. Κυρίως ενόψει της απόλυτης απάτης –και η λέξη δεν είναι αρκετά βαριά– που συντελέστηκε από το γαλλικό Ανώτατο Δικαστήριο στην υπόθεση του πρώην συναδέλφου μας κ. Marchiani.
<P>
Κύριε Πρόεδρε, η Επιτροπή Νομικών Υποθέσεων πρέπει επίσης να προασπίσει το θεμελιώδες δικαίωμα να μην εξετάζει αιτήσεις υπεράσπισης της βουλευτικής ασυλίας σε προφανώς ακατάλληλη βάση, στη συγκεκριμένη περίπτωση βάσει του άρθρου 9, τη στιγμή που εφαρμόζεται ήδη το άρθρο 10. Οφείλει να υιοθετήσει την ίδια νομική στάση κατά την υπεράσπιση της ελευθερίας έκφρασης όταν είναι προφανές το , όπως συνέβη στη δική μου περίπτωση. Πρέπει, τέλος, οι νομικές υπηρεσίες του Κοινοβουλίου να μην προσπαθούν να υποβαθμίσουν τα ψηφίσματα του Ευρωπαϊκού Κοινοβουλίου, ή τις διατάξεις που το τελευταίο συμπεριέλαβε στον Κανονισμό του, τη στιγμή που έχει κινηθεί διαδικασία ενώπιον του Δικαστηρίου. 
<SPEAKER ID="89" LANGUAGE="DE" NAME="Alexander Alvaro, Wolf Klinz, Silvana Koch-Mehrin, Holger Krahmer, Alexander Lambsdorff και Willem Schuth (ALDE )," AFFILIATION="γραπτώς">
<SPEAKER ID="90" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<P>
- δεν αναφέρεται πουθενά η αλληλεγγύη για τους εργαζόμενους της Opel/GM και συγκεκριμένα για τους περισσότερους από 1 700 εργαζόμενους (και τις οικογένειές τους) του εργοστασίου της Opel στην Azambuja της Πορτογαλίας, των οποίων απειλούνται οι θέσεις εργασίας λόγω της αδιαφορίας του διοικητικού συμβουλίου της GM για τις ενδεχόμενες οικονομικές, κοινωνικές και περιφερειακές επιπτώσεις. Η θέση αυτή επιβλήθηκε από τη Δεξιά, με τη συναίνεση της Σοσιαλιστικής Ομάδας στο Ευρωπαϊκό Κοινοβούλιο, η οποία υπέγραψε το κοινό ψήφισμα.
<SPEAKER ID="91" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="92" LANGUAGE="IT" NAME="Marco Cappato (ALDE ). –" AFFILIATION="">
<P>
Ήλθε η ώρα να αναλάβουμε τις ευθύνες μας, και πιστεύω ότι η έκθεση Fava αποτελεί ένα πρώτο βήμα προς αυτήν την κατεύθυνση. 
<SPEAKER ID="93" LANGUAGE="NL" NAME="Philip Claeys (NI )." AFFILIATION="">
<P>
   – Κύριε Πρόεδρε, καταψήφισα την έκθεση Fava λόγω του ότι αποτελεί ενδεικτικό παράδειγμα ακροαριστερής προκατάληψης. Η παρούσα Επιτροπή έχει ήδη αποφασίσει τα πάντα εκ των προτέρων, έτσι ώστε το μόνο που έπρεπε ήταν να βρεθούν αποδεικτικά στοιχεία.
<P>
Απλώς συμβαίνει να μην έχει προκύψει κανένα αποδεικτικό στοιχείο για βασανιστήρια ή άλλες παράνομες δραστηριότητες της CIA στην Ευρωπαϊκή Ένωση, επομένως αυτό που κάνει αυτή η έκθεση είναι να χρησιμοποιεί σήμερα υποθέσεις και ενδείξεις και να τις παρουσιάζει συστηματικά ως γεγονότα, γεγονός που είναι εύλογα ανέντιμο.
<SPEAKER ID="94" LANGUAGE="CS" NAME="Petr Duchoň (PPE-DE )." AFFILIATION="">
<P>
   – Κύριε Πρόεδρε, κυρίες και κύριοι, θα ήθελα να εκφράσω την έντονη απογοήτευσή μου για την έγκριση της έκθεσης Fava. Υπάρχουν συνολικά τέσσερις λόγοι για τους οποίους το λέω. Πρώτον, η έκθεση βασίζεται σε μονομερή, γενικευμένη πληροφόρηση και όχι σε ακριβή γεγονότα, επιβεβαιωμένα από διάφορες πηγές.
<P>
Δεύτερον, η έκθεση είναι γεμάτη αντιφάσεις. Αν υπήρχαν αδιάσειστα στοιχεία που να αποδείκνυαν ότι η CIA είχε χρησιμοποιήσει ευρωπαϊκές χώρες για τη μεταφορά και την παράνομη κράτηση ατόμων, η λέξη «εικαζόμενη» θα είχε αφαιρεθεί από τον τίτλο. Η άλλη όψη του νομίσματος είναι ότι η χρήση της λέξης «εικαζόμενη» στον τίτλο της έκθεσης από τον εισηγητή, μετά από όλες τις προσπάθειες των μελών της Προσωρινής Επιτροπής και άλλων ενδιαφερόμενων μερών, αποτελεί σιωπηρή αναγνώριση του γεγονότος ότι η επιτροπή υπήρξε ανίκανη να αποδείξει ότι πραγματοποιήθηκε οποιαδήποτε παράνομη ενέργεια.
<P>
Τέταρτο και τελευταίο, πρέπει να εξετάσουμε πόσο χρόνο αφιερώνει το Κοινοβούλιο για τη διερεύνηση ενός εικαζόμενου προβλήματος και πόσο χρόνο αφιερώνει στο πραγματικό πρόβλημα της τρομοκρατίας. Εγκρίνοντας την έκθεση του κ. Fava, αμφιβάλουμε οι ίδιοι για το αν είμαστε ικανοί να αξιολογήσουμε τη σχετική σημασία μεμονωμένων προβλημάτων και αν θα καταφέρουμε να αντιμετωπίσουμε σωστά αυτά τα προβλήματα. 
<SPEAKER ID="95" LANGUAGE="CS" NAME="Hynek Fajmon (PPE-DE )." AFFILIATION="">
<P>
   – Κύριε Πρόεδρε, κυρίες και κύριοι, σήμερα σε αυτή την ολομέλεια, οι βουλευτές του Ευρωπαϊκού Κοινοβουλίου του Δημοκρατικού Κόμματος Πολιτών της Τσεχίας (ODS) επιλέγουν να μην στηρίξουν την προσωρινή έκθεση του κ. Fava για την εικαζόμενη χρήση των ευρωπαϊκών κρατών από τη CIA για τη μεταφορά και την παράνομη κράτηση ατόμων. Η έκθεση κατά τη γνώμη μας βασίζεται στη σημερινή τάση αντι-αμερικανισμού, που δεν λαμβάνει υπόψη τη σοβαρή απειλή της διεθνούς τρομοκρατίας. Οι Ηνωμένες Πολιτείες Αμερικής και οι σύμμαχοί της, συμπεριλαμβανόμενης της Δημοκρατίας της Τσεχίας, αφιέρωσαν όλες τις προσπάθειές τους τα τελευταία πέντε χρόνια στην καταπολέμηση αυτής της φοβερής απειλής. Από το 2001, υπήρξαμε μάρτυρες τρομοκρατικών επιθέσεων στις ΗΠΑ, το Ηνωμένο Βασίλειο, την Ισπανία και άλλες χώρες. Αυτός είναι ένας πραγματικός κίνδυνος και η έκθεση Fava αγνοεί πλήρως την ανάγκη αντιμετώπισής του. Η έκθεση επίσης αγνοεί παντελώς το γεγονός ότι η προσέγγιση που υιοθετείται από κοινού με τις ΗΠΑ και τους συμμάχους της από πολλές ευρωπαϊκές χώρες είναι αυτή που μας διευκόλυνε να μειώσουμε σημαντικά τη διεθνή τρομοκρατία και με αυτόν τον τρόπο παρέχει στους ευρωπαίους πολίτες μεγαλύτερη ασφάλεια. Αντιθέτως η έκθεση επικεντρώνεται σε πολλές αβάσιμες υποθέσεις αμφίβολης συμπεριφοράς από τις μυστικές υπηρεσίες των ΗΠΑ και των συμμάχων της και καταλήγει σε γενικευμένα συμπεράσματα από αυτές τις υποθέσεις. Οι βουλευτές του Ευρωπαϊκού Κοινοβουλίου του κόμματος ODS της Τσεχίας δεν μπορούν να στηρίξουν μια τέτοια θέση με τις ψήφους τους. 
<SPEAKER ID="96" LANGUAGE="IT" NAME="Jas Gawronski (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, παρά το γεγονός ότι ορισμένες από τις τροπολογίες μας έγιναν δεκτές, η έκθεση Fava, την οποία ψηφίσαμε σήμερα, παραμένει μονομερής, μεροληπτική και εμποτισμένη από προκαταλήψεις, ενώ επιμένει να υποστηρίζει εντελώς αβάσιμες θεωρίες.
<P>
Πρόκειται για ένα κείμενο που είναι μονομερές ως προς το περιεχόμενο και το οποίο αντιτίθεται ακόμη και στις θέσεις της ιταλικής κυβέρνησης. Ο ίδιος ο Πρωθυπουργός Πρόντι διέψευσε με επίσημο ανακοινωθέν τον κ. Fava σε σχέση με την υπόθεση Abu Omar. Ενώ ο κ. Fava απέρριπτε μια τροπολογία μου, η οποία υποστήριζε ότι δεν υπήρχαν αποδείξεις για τη συμμετοχή της κυβέρνησης και των ιταλικών μυστικών υπηρεσιών, η κυβέρνηση επιβεβαίωνε χθες την εμπιστοσύνη της στις μυστικές μας υπηρεσίες.
<P>
Η στάση του κ. Fava αποδεικνύει την κακοπιστία της ιταλικής Αριστεράς, η οποία δεν θέλει να αποκηρύξει τον αντιαμερικανισμό του παρελθόντος ούτε να σταματήσει να χρησιμοποιεί τα ευρωπαϊκά θεσμικά όργανα για να εξαπολύει επιθέσεις κατά των αντιπάλων της. 
<SPEAKER ID="97" LANGUAGE="EN" NAME="James Hugh Allister (NI )," AFFILIATION="γραπτώς">
<P>
   Καταψήφισα την παράταση της εντολής της επιτροπής του κ. Fava για συνέχιση της διερεύνησης της επονομαζόμενης «κατ’ εξαίρεση παράδοσης», διότι μέχρι στιγμής δεν έχουν εξευρεθεί οποιαδήποτε αποδεικτικά στοιχεία τα οποία θα δικαιολογούσαν τη συνέχισή της. Μάλλον, χρησιμοποιείται ως μέσο για ακραίο αντι-αμερικανισμό, είναι πρόθυμη για επιλεκτική διάδοση ψιθύρων και λειτουργεί θεωρώντας ως δεδομένη την ενοχή της CIA. 
<SPEAKER ID="98" LANGUAGE="EN" NAME="Gerard Batten, Roger Knapman και Thomas Wise (IND/DEM )," AFFILIATION="γραπτώς">
<P>
   Η UKIP ψήφισε υπέρ της τροπολογίας 13, διότι τονίζει ότι ο Ύπατος Αρμοστής και ο Ύπατος Εκπρόσωπος της ΕΕ δεν έχουν καμία δικαιοδοσία να ζητήσουν πληροφορίες για το εν λόγω ζήτημα από τα κράτη μέλη. Η UKIP απορρίπτει τη δικαιοδοσία και αντιτίθεται στη δημιουργία αμφότερων των εν λόγω θέσεων και, επομένως, χαιρετίζει την εισαγωγή περιορισμού των εξουσιών τους. 
<SPEAKER ID="99" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
   . Η έκθεση αυτή περιλαμβάνει θετικά στοιχεία τα οποία επιβεβαιώνουν όσα γνωρίζουμε και συζητούσαμε για πολύ καιρό, συγκεκριμένα ότι η CIA άλλα όργανα των ΗΠΑ ήταν «άμεσα υπεύθυνα για την παράνομη σύλληψη, μεταφορά, απαγωγή και κράτηση» πολιτών –κατ’ ευφημισμόν αποκαλούμενη «Εικαζόμενη χρήση ευρωπαϊκών κρατών από την CIA για τη μεταφορά και παράνομη κράτηση ατόμων»– και τη μεταφορά πολιτών σε τρίτες χώρες για να τους ανακρίνουν και να υποβληθούν σε βασανιστήρια, παραβιάζοντας κατάφωρα με αυτόν τον τρόπο το διεθνές δίκαιο και τα ανθρώπινα δικαιώματα.
<SPEAKER ID="100" LANGUAGE="EN" NAME="Jean Lambert (Verts/ALE )," AFFILIATION="γραπτώς">
<SPEAKER ID="101" LANGUAGE="FR" NAME="Astrid Lulling (PPE-DE )," AFFILIATION="γραπτώς">
<P>
   . – Δεν υπερψήφισα το κείμενο της πρότασης ψηφίσματος της προσωρινής επιτροπής για την εικαζόμενη χρήση ευρωπαϊκών κρατών από την CIA για τη μεταφορά και παράνομη κράτηση ατόμων.
<P>
Καταρχάς, θεωρώ ότι αυτή η προσωρινή επιτροπή δεν έπρεπε να έχει συσταθεί εξαρχής, δεδομένου ότι το Συμβούλιο της Ευρώπης διενήργησε σχετική έρευνα δυνάμει του άρθρου 52 της ευρωπαϊκής σύμβασης για τα δικαιώματα του ανθρώπου. Για ποιον λόγο να επαναληφθεί η ίδια εργασία; Γιατί να πλήττονται οι αρμοδιότητες και οι ευθύνες του Συμβουλίου της Ευρώπης;
<SPEAKER ID="102" LANGUAGE="NL" NAME="Erik Meijer (GUE/NGL )," AFFILIATION="γραπτώς">
<SPEAKER ID="103" LANGUAGE="EN" NAME="Claude Moraes (PSE )," AFFILIATION="γραπτώς.">
<P>
   Το Ευρωπαϊκό Κοινοβουλευτικό Εργατικό Κόμμα (EPLP) θα υπερψηφίσει την έκθεση του κ. Fava, διότι πιστεύουμε ότι είναι σημαντικό να συνεχίσει το Ευρωπαϊκό Κοινοβούλιο τη διερεύνηση της ισχυριζόμενης χρήσης των ευρωπαϊκών χωρών για την ισχυριζόμενη μεταφορά και παράνομη κράτηση ατόμων από τη CIA.
<P>
Η ενδιάμεση έκθεση είναι σημαντική για δύο λόγους. Καταρχάς, σε αντίθεση με τα μέλη του Συμβουλίου της Ευρώπης, οι βουλευτές του Ευρωπαϊκού Κοινοβουλίου εκλέγονται άμεσα και είναι υπόλογοι στους ψηφοφόρους. Διερευνούμε όλων των ειδών τα ζητήματα εκ μέρους τους και δεν μπορούμε να αγνοήσουμε τους ισχυρισμούς ότι τα κράτη μέλη ενδέχεται να μην συμμορφώνονται με τις υποχρεώσεις τους δυνάμει του άρθρου 6 της Συνθήκης ΕΕ, το οποίο περιγράφει τις βασικές αρχές της δημοκρατίας, των ανθρωπίνων δικαιωμάτων και του σεβασμού του δικαίου. Το Ευρωπαϊκό Κοινοβούλιο είναι το μόνο όργανο το οποίο δύναται να επιβάλει κυρώσεις στα κράτη μέλη που δεν εκπληρώνουν τις υποχρεώσεις τους δυνάμει της Συνθήκης. Η έκθεση του Κοινοβουλίου είναι επίσης σημαντική, καθώς, σε αντίθεση με το Συμβούλιο της Ευρώπης, η επιτροπή είχε τη δυνατότητα να καλέσει μάρτυρες να καταθέσουν ενώπιόν της. Η επιτροπή άκουσε ισχυρές προσωπικές μαρτυρίες, οι οποίες αποτέλεσαν πηγή βάσιμων στοιχείων για την κατάρτιση της έκθεσης. 
<SPEAKER ID="104" LANGUAGE="" NAME="Αθανάσιος Παφίλης (GUE/NGL )," AFFILIATION="γραπτώς">
<P>
   Η ενδιάμεση έκθεση για τη δράση της CIA, με απαγωγές, μεταφορές, ανακρίσεις και βασανιστήρια σε ευρωπαϊκές χώρες επιβεβαιώνει τις αποκαλύψεις οργανώσεων και ΜΜΕ.
<P>
Έχει υπογραφεί στην Αθήνα συμφωνία ΕΕ-ΗΠΑ για την ασύδοτη δραστηριότητα της CIA και τώρα οι δυνάμεις που τη στηρίζουν «διαμαρτύρονται» για τα αποτελέσματά της.
<P>
Οι κυβερνήσεις των χωρών μελών, κεντροδεξιές ή κεντροαριστερές, γνώριζαν και συμμετείχαν στο όργιο της CIA και οι βουλευτές των κομμάτων που τις στηρίζουν, και που πολλοί γνώριζαν, εμφανίζονται να τις καταγγέλλουν. Κοροϊδεύουν τον κόσμο.
<SPEAKER ID="105" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="106" LANGUAGE="EN" NAME="Charles Tannock (PPE-DE )," AFFILIATION="γραπτώς">
<P>
   Εγώ και οι συνάδελφοί μου, οι βρετανοί Συντηρητικοί, αδυνατούμε να στηρίξουμε την έκθεση του κ. Fava, διότι πιστεύουμε ότι η έκθεση βρίθει ισχυρισμών και στερείται νέων στοιχείων ή αποδείξεων. Ταχθήκαμε εξαρχής κατά της σύστασης της επιτροπής TDIP και πιστεύουμε ότι οδηγεί σε άσκοπες δαπάνες και επικάλυψη των προσπαθειών του γερουσιαστή Marty στο Συμβούλιο της Ευρώπης.
<P>
Επιπλέον, δεν υπάρχουν οποιεσδήποτε αποδείξεις για την ύπαρξη στρατοπέδων συγκέντρωσης της CIA είτε στη Ρουμανία είτε στην Πολωνία, ούτε πιστεύω ότι οι ΗΠΑ εφαρμόζουν συστηματική πολιτική κατ’ εξαίρεση παράδοσης κρατουμένων σε τρίτες χώρες με σκοπό την υποβολή τους σε βασανιστήρια. 
<SPEAKER ID="107" LANGUAGE="EN" NAME="John Whittaker (IND/DEM )," AFFILIATION="γραπτώς">
<P>
   Η UKIP (αντιπροσωπεία του Ηνωμένου Βασιλείου στην Ομάδα IND/DEM) ψήφισε υπέρ της τροπολογίας 13, διότι τονίζει ότι ο Ύπατος Αρμοστής και ο Ύπατος Εκπρόσωπος της ΕΕ δεν έχουν τη δικαιοδοσία να ζητήσουν από τις κυβερνήσεις των κρατών μελών πληροφορίες του είδους που αναφέρεται.
<P>
Η UKIP αντιτίθεται στη δημιουργία αυτών των θέσεων και δεν αναγνωρίζει τη δικαιοδοσία τους. Χαιρετίζουμε, επομένως, την τροπολογία 13, εφόσον εισάγει τον περιορισμό των εξουσιών τους σε ορισμένο βαθμό. 
<SPEAKER ID="108" LANGUAGE="IT" NAME="Marco Cappato (ALDE ). –" AFFILIATION="">
<P>
Σύμφωνα με το Ευρωπαϊκό Δικαστήριο Ανθρωπίνων Δικαιωμάτων, πρόκειται, στην περίπτωση αυτή, για γενικευμένη παρακολούθηση, η οποία αντίκειται στις ευρωπαϊκές οδηγίες και στη νομοθεσία των κρατών μελών και αυτός είναι ένας ακόμη λόγος για τον οποίο υποστηρίζουμε την έκθεση Swift. 
<SPEAKER ID="109" LANGUAGE="FR" NAME="Gérard Deprez και Frédérique Ries (ALDE )," AFFILIATION="γραπτώς">
<P>
   . – Υπερψηφίσαμε το κείμενο του ψηφίσματος που κατέθεσε η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, απορρίψαμε όμως συνολικά το κοινό ψήφισμα για την υπόθεση της παγκόσμιας εταιρείας διατραπεζικών χρηματοπιστωτικών τηλεπικοινωνιών (SWIFT) λόγω έλλειψης ισορροπίας, η οποία δεν μπορεί να διορθωθεί με διαδοχικές τροπολογίες.
<P>
Γνωρίζουμε όλοι τη δυσκολία αξιολόγησης του επιπέδου προτεραιότητας της καταπολέμησης της τρομοκρατίας και του επίσης θεμελιώδους σεβασμού των ατομικών μας δικαιωμάτων. Η συζήτηση επηρεάζεται τακτικά από τις ειδήσεις για τις συνθήκες κράτησης στο Γκουαντάναμο, την υπόθεση των μυστικών πτήσεων της CIA, τα κέντρα κρατουμένων στην Ευρώπη και τώρα την υπόθεση SWIFT. Είναι δύσκολο να γνωρίζουμε πού ακριβώς πρέπει να θέσουμε κάποια όρια, είναι μια κρίσιμη συζήτηση σε έναν κόσμο στον οποίο η τρομοκρατία καταργεί τα εθνικά σύνορα.
<P>
Στο Βέλγιο βρίσκεται σε εξέλιξη μια έρευνα για να διαπιστωθούν ενδεχόμενα κενά της νομοθεσίας για την προστασία των προσωπικών μας δεδομένων. Δεν πιστεύουμε ότι αυτό το εκδικητικό ψήφισμα –το οποίο είναι μανιωδώς αντιαμερικανικό στη μορφή του και άψογο στην ουσία (4 και 13: ευφυέστατη ιδέα – οι μυστικές υπηρεσίες θα δημοσιοποιούν τις δραστηριότητές τους!) και συχνά δυσνόητο– βελτιώνει την εικόνα που έχουν για εμάς οι Ευρωπαίοι. Υπήρχαν άλλοι τρόποι να εκφράσουμε την αποφασιστικότητά μας για την αποκάλυψη ενδεχόμενων παραβάσεων, επαναλαμβάνοντας συγχρόνως τη σταθερή προσήλωσή μας στην καταπολέμηση όλων εκείνων των οποίων η ιδεολογία αντιτίθεται στις αξίες μας. 
<SPEAKER ID="110" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<P>
Σύμφωνα με το «Πρόγραμμα παρακολούθησης χρηματοδότησης της τρομοκρατίας» οι ΗΠΑ έχουν αποκτήσει πρόσβαση, με τη βοήθεια μιας μυστικής συμφωνίας, σε όλα τα οικονομικά δεδομένα που είναι αποθηκευμένα στην Παγκόσμια Εταιρεία Διατραπεζικών Χρηματοπιστωτικών Τηλεπικοινωνιών (SWIFT), μια συνεταιριστική εταιρεία 8 000 τραπεζών και οργάνων σε 200 χώρες, συμπεριλαμβανόμενης της Ευρωπαϊκής Κεντρικής Τράπεζας.
<SPEAKER ID="111" LANGUAGE="" NAME="Αθανάσιος Παφίλης (GUE/NGL )," AFFILIATION="γραπτώς">
<SPEAKER ID="112" LANGUAGE="NL" NAME="Frank Vanhecke (NI ). –" AFFILIATION="">
<SPEAKER ID="113" LANGUAGE="NL" NAME="Philip Claeys (NI )." AFFILIATION="">
<P>
   – Κύριε Πρόεδρε, καταψήφισα την έκθεση Λαμπρινίδη λόγω του ότι δεν προτείνει καμία λύση σε αυτά τα προβλήματα, αντιθέτως αποτελεί η ίδια μέρος του προβλήματος. Το γεγονός ότι αναφέρεται, για παράδειγμα, στα 40 εκατομμύρια αλλοδαπών στην Ευρωπαϊκή Ένωση οι οποίοι μπορούν να θεωρηθούν ως το εικοστό έκτο κράτος μέλος της ΕΕ, αποτελεί από μόνο του επαρκή απόδειξη. Για πολλοστή φορά, οι ψηφοφόροι της Ευρώπης μετατρέπονται σε αποδιοπομπαίοι τράγοι και πραγματοποιείται ένας συγκεκαλυμμένος ισχυρισμός για ακόμα έναν περιορισμό του δικαιώματος της ελεύθερης έκφρασης γνώμης.
<SPEAKER ID="114" LANGUAGE="FR" NAME="Bruno Gollnisch (NI )," AFFILIATION="γραπτώς">
<P>
   . – Αν είχαμε ανάγκη απόδειξης της κατάρρευσης της φιλοευρωπαϊκής πολιτικής ψευδο-ελίτ, της νοητικής σύγχυσης η οποία την χαρακτηρίζει, της απώλειας σημείων αναφοράς και της χαώδους κατάστασης των αξιών από την οποία πάσχει, μας την προσέφερε η έκθεση του κ. Λαμπρινίδη. Αυτό που προτείνει ισοδυναμεί με γενικευμένη, θεσμοθετημένη εύνοια προς μη Ευρωπαίους και με μια μορφή διάκρισης εις βάρος των Ευρωπαίων στα ίδια τους τα εδάφη, σε συνδυασμό, από οικονομική άποψη, με ένα είδος σχεδίου Μάρσαλ για το λεγόμενο «26ο κράτος της Ένωσης» και, από πολιτική άποψη, με τη μονομερή χορήγηση δικαιωμάτων που θα έπρεπε να προορίζονται αποκλειστικά για τους πολίτες ενός εκάστου κράτους.
<P>
Ξυπνήστε, κύριε Λαμπρινίδη. Η επίσημη αποδοχή 40 εκατομμυρίων μεταναστών εκτός Ευρώπης συνιστά άνοιγμα των στεγανών. Τα κράτη μέλη ξοδεύουν ήδη κάθε χρόνο εκατοντάδες δισεκατομμύρια ευρώ για τις λεγόμενες πολιτικές ένταξης, οι οποίες είναι καταφανώς αποτυχημένες, δαπανηρές για την κοινωνία και εμπόδιο για τις οικονομίες τους. Μην ξεχνάτε τις διεθνοτικές συγκρούσεις στο Ηνωμένο Βασίλειο. Μην ξεχνάτε τους λόγους για τους οποίους δεν ζει ο Theo Van Gogh. Μην ξεχνάτε τις ταραχές στη Γαλλία, των νέων οι οποίοι εξέφραζαν κραυγάζοντας το μίσος τους για τα θεσμικά μας όργανα, τις αξίες μας, όλα αυτά που αντιπροσωπεύουμε. Οι πολυπολιτισμικές κοινωνίες που θέλετε να δημιουργήσετε είναι πυριτιδαποθήκες.
<SPEAKER ID="115" LANGUAGE="EN" NAME="Timothy Kirkhope (PPE-DE )," AFFILIATION="γραπτώς">
<SPEAKER ID="116" LANGUAGE="FR" NAME="Carl Lang (NI )," AFFILIATION="γραπτώς">
<P>
   . – Σήμερα, στην Ευρώπη βρίσκονται 50 περίπου εκατομμύρια μεταναστών, στην πλειονότητά τους αφρικανικής ή ασιατικής προέλευσης, ο αριθμός των οποίων αυξάνεται κατά ένα έως δύο εκατομμύρια ετησίως. Τα ξεσπάσματα εθνοτικής βίας, ο εξισλαμισμός πολλών από τις πόλεις μας, οι προκλήσεις που αντιμετωπίζουν τα συστήματα κοινωνικής ασφάλισης που δεν μπορούν να επωμιστούν το βάρος των νέων αφίξεων, αποτελούν τις πιο σοβαρές επιπτώσεις αυτού του κύματος μετανάστευσης, που είναι ακόμα πιο δύσκολο να αφομοιωθεί, καθώς οι μετανάστες προέρχονται από ξένες στον δικό μας πολιτισμό κουλτούρες.
<P>
Η ένταξη που προτείνει ο εισηγητής, αντί να επιλύσει τα προβλήματα, τα επιδεινώνει. Στη Γαλλία, τρεις εβδομάδες ταραχών τον Νοέμβριο του 2005 έκαναν στάχτη δεκάδες κτίρια που κατασκευάστηκαν στο πλαίσιο αυτής της πολιτικής, όπως αίθουσες εκδηλώσεων, γυμνάσια και εκπαιδευτικά ιδρύματα. Άλλες προτάσεις, όπως η «ενίσχυση της πολιτικής συμμετοχής των μεταναστών», να τους δοθεί με άλλα λόγια το δικαίωμα ψήφου, όπως επιθυμεί στη Γαλλία ο κ. Sarkozy, θα κατακερματίσουν ακόμα περισσότερο τις κοινωνίες μας.
<SPEAKER ID="117" LANGUAGE="PT" NAME="Sérgio Marques (PPE-DE )," AFFILIATION="γραπτώς">
<SPEAKER ID="118" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
Λίγα χαρακτηριστικά παραδείγματα: ο εισηγητής συγχέει τη μετανάστευση από τις προσχωρούσες χώρες (κυρίως στο παρελθόν) με τη μετανάστευση από άλλες χώρες, γεγονός που αποτελεί λανθασμένη ανάλυση που προκύπτει από τα συμπεράσματά του· διατυπώνει τον λανθασμένο ισχυρισμό ότι τα 40 και πλέον εκατομμύρια μετανάστες υπήκοοι τρίτων χωρών μπορούν να θεωρηθούν ως «το 26ο κράτος μέλος της ΕΕ (και το πέμπτο μεγαλύτερο από την άποψη του πληθυσμού)»· και τέλος η ιδέα, εφόσον απορρίφθηκε από τη Συνομοσπονδιακή Ομάδα της Ευρωπαϊκής Ενωτικής Αριστεράς, ότι τα κράτη μέλη πρέπει να παράσχουν την ιθαγένεια στους μετανάστες, χωρίς να αναφέρει ότι το συγκεκριμένο ζήτημα έχει διαφορετικές νομοθεσίες και διαφορετικούς λόγους ύπαρξης, αποτελεί μια απλοποιημένη προσέγγιση σε ένα περίπλοκο θέμα.
<SPEAKER ID="119" LANGUAGE="FR" NAME="Frédérique Ries (ALDE )," AFFILIATION="γραπτώς">
<P>
   . – Η μετανάστευση αποτελεί πολύ σοβαρό ζήτημα για να το αναθέσουμε αποκλειστικά στις στατιστικές υπηρεσίες ή να το καταστήσουμε ζήτημα μείζονος σημασίας μόνο κατά τη διάρκεια των εθνικών εκλογών. Η μετανάστευση είναι μια πραγματικότητα: περισσότερα από 40 εκατομμύρια άνθρωποι ζουν στο εσωτερικό της Ευρωπαϊκής Ένωσης, η οποία φαίνεται πως δυσκολεύεται να συντονίσει τις ενέργειές της. Πρέπει να λάβει άμεσα μέτρα για την κατάρτιση μιας συνεκτικής και αποτελεσματικής πολιτικής μετανάστευσης. Η φινλανδική Προεδρία προτίθεται να προωθήσει αυτό το ακανθώδες ζήτημα, υπερπηδώντας το εμπόδιο της ομοφωνίας του Συμβουλίου Υπουργών που ανακόπτει οποιαδήποτε εξέλιξη στον εξαιρετικά κρίσιμο τομέα της δικαστικής και αστυνομικής συνεργασίας, για την καταπολέμηση της εμπορίας ανθρώπων και της παράνομης μετανάστευσης.
<P>
Ελπίζω ειλικρινά ότι αυτή η βούληση των Σκανδιναβών θα υλοποιηθεί σύντομα μέσω της εφαρμογής μιας ανθρωπιστικής κοινής πολιτικής για το δικαίωμα του ασύλου ή της συνεργασίας των 25 κρατών μελών για τη θέσπιση ποσοστώσεων ανά κράτος. Μια άλλη πρόκληση που πρέπει να αντιμετωπίσουμε είναι η ένταξη των μεταναστών. Όπως τονίζεται στην έκθεση Λαμπρινίδη, απομένει να συντελεστεί σημαντική πρόοδος στην Ευρώπη των 25 κρατών μελών για την επίτευξη αυτής της ένταξης, κυρίως όσον αφορά τους τομείς της πρόσβασης στην απασχόληση, της μη διακριτικής μεταχείρισης, της εκπαίδευσης των γυναικών, των προγραμμάτων εκμάθησης γλωσσών και της πολιτικής συμμετοχής. Κερδίζοντας αυτό το στοίχημα, θα είμαστε ένα βήμα πιο κοντά στην κοινωνική ειρήνη. 
<SPEAKER ID="120" LANGUAGE="FR" NAME="Martine Roure (PSE )," AFFILIATION="γραπτώς">
<SPEAKER ID="121" LANGUAGE="" NAME="Γεώργιος Τούσσας (GUE/NGL )," AFFILIATION="γραπτώς">
<SPEAKER ID="122" LANGUAGE="EN" NAME="Nirj Deva (PPE-DE )," AFFILIATION="γραπτώς">
<P>
   Εγώ και οι συνάδελφοί μου, οι βρετανοί Συντηρητικοί, χαιρετίζουμε την ευρεία προσέγγιση της έκθεσης του κ. Carlotti και στηρίζουμε την πληθώρα θετικών και ισορροπημένων στοιχείων που περιέχει η εν λόγω έκθεση.
<SPEAKER ID="123" LANGUAGE="FR" NAME="Bruno Gollnisch (NI )," AFFILIATION="γραπτώς">
<P>
   . – Το βασικό μειονέκτημα της κ. Carlotti, το οποίο χαρακτηρίζει όλες τις σχετικές με αυτό το θέμα εκθέσεις του Ευρωπαϊκού Κοινοβουλίου, είναι ότι θεωρεί πως η μετανάστευση, που έχει πλέον μετονομαστεί σε «κινητικότητα των ανθρώπων» αποτελεί ανθρώπινο δικαίωμα. Όχι, ο καθένας από εμάς δεν έχει το αμάχητο δικαίωμα να εγκαθίσταται επ’ αόριστον σε όποια χώρα επιλέγει. Τα κράτη πρέπει να μπορούν να αποφασίσουν ποιος πρέπει να εισέρχεται σε αυτά, ποιος μπορεί να παραμείνει εκεί και για ποιο χρονικό διάστημα.
<P>
Ένα από αυτά τα μέσα είναι η οργάνωση του επαναπατρισμού των μεταναστών στις χώρες καταγωγής τους, προκειμένου να επωφεληθούν οι χώρες αυτές από τις εμπειρίες και τις δεξιότητες που θα έχουν αποκτήσει κατά τη διαμονή τους στην Ευρωπαϊκή Ένωση. Πρόκειται για τη μόνη επιλογή η οποία δεν αναφέρεται στην έκθεση της κ. Carlotti, και αυτός είναι ο λόγος για τον οποίο θα την καταψηφίσουμε. 
<SPEAKER ID="124" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<SPEAKER ID="125" LANGUAGE="FR" NAME="Martine Roure (PSE )," AFFILIATION="γραπτώς">
<SPEAKER ID="126" LANGUAGE="SV" NAME="Carl Schlyter (Verts/ALE )," AFFILIATION="γραπτώς.">
<SPEAKER ID="127" LANGUAGE="FR" NAME="Jean-Claude Fruteau (PSE )," AFFILIATION="γραπτώς">
<P>
   . – Μέσω της έκθεσης του κ. Schmidt, το Ευρωπαϊκό Κοινοβούλιο επεδίωξε να αποφανθεί για την ανάγκη να δοθεί πραγματικά ευρωπαϊκό πολιτικό πλαίσιο στο δίκαιο εμπόριο.
<P>
Συνεπώς, παρότι εκφράζω τη λύπη μου διότι το Κοινοβούλιο δεν επιδίωξε να ταχθεί υπέρ ειδικών δασμολογικών μέτρων (διαφοροποιημένη προσέγγιση, τύπου ΣΓΠ+) προς όφελος προϊόντων δίκαιου εμπορίου, θα υπερψηφίσω την έκθεση Schmidt. 
<SPEAKER ID="128" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς">
<SPEAKER ID="129" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="130" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς">
<P>
   . Είναι ευρέως γνωστό ότι περισσότερα από 65 εκατομμύρια άνθρωποι στον κόσμο έχουν μολυνθεί με τον ιό του HIV, περίπου 25 εκατομμύρια άνθρωποι έχουν χάσει τη ζωή τους και γύρω στα 15 εκατομμύρια παιδιά έχουν μείνει ορφανά λόγω του AIDS. Αυτό είναι ιδιαίτερα σοβαρό στον αναπτυσσόμενο κόσμο, όπου από τα 40 εκατομμύρια ανθρώπων που πάσχουν σήμερα από HIV, το 95% ζουν στον αναπτυσσόμενο κόσμο, από τους οποίους το 70% μόνο στη νοτίως της Σαχάρας Αφρική.
<P>
Μέσα σε αυτό το φοβερό πλαίσιο, θα ήθελα να τονίσω τη δεινή θέση των γυναικών, που αντιπροσωπεύουν ποσοστό μεγαλύτερο από το μισό των ανθρώπων που πάσχουν από AIDS και το 60% των ανθρώπων που πάσχουν από AIDS στην Αφρική, γυναίκες που είναι δύο με τέσσερις φορές πιο πιθανό να προσβληθούν από την ασθένεια σε σχέση με τους άνδρες.
<P>
Παρόλο που θέλουμε να επισημάνουμε τη δήλωση της έκτακτης συνόδου της Γενικής Συνέλευσης του ΟΗΕ στις 2 Ιουνίου 2006, ιδιαίτερα στις αναφορές της για την προώθηση της πρόσβασης στα φάρμακα από όλους, συμπεριλαμβανόμενης και της παραγωγής κοινών αντιρετροϊκών φαρμάκων και άλλων βασικών φαρμάκων για την καταπολέμηση λοιμώξεων που οφείλονται στο AIDS, είναι λυπηρό ότι η δήλωση δεν περιλαμβάνει καθολικούς στόχους ή προθεσμίες για την αντιμετώπιση, τους πόρους και την πρόληψη και δεν παρέχει κανένα βιώσιμο σχέδιο δράσης που θα στήριζε τον στόχο για την παροχή καθολικής πρόσβασης για όσους ανθρώπους θα προσβληθούν από τον HIV έως το 2010…
<SPEAKER ID="131" LANGUAGE="" NAME="" AFFILIATION="(Η συνεδρίαση διακόπτεται στις 13.35 και επαναλαμβάνεται στις 15.00)">
<SPEAKER ID="132" LANGUAGE="" NAME="" AFFILIATION="Αντιπροέδρου">
<SPEAKER ID="133" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της προφορικής ερώτησης του κ. Barón Crespo για τα αποτελέσματα των συνεδριάσεων του ΠΟΕ που διεξήχθησαν στα τέλη Απριλίου στη Γενεύη και τις μελλοντικές προοπτικές. 
<SPEAKER ID="134" LANGUAGE="EN" NAME="Robert Sturdy (PPE-DE ). –" AFFILIATION="">
<P>
   Κύριε Πρόεδρε, νομίζω ότι οι περισσότεροι ομιλητές μας θα ήθελαν να είναι παρών ο κ. Mandelson όταν θα λάβουν το λόγο. Γνωρίζετε αν θα έρθει; 
<SPEAKER ID="135" LANGUAGE="" NAME="Πρόεδρος." AFFILIATION="">
<P>
   – Με πληροφορούν ότι ο κ. Επίτροπος βρίσκεται καθ’ οδόν· έχω μάλιστα την εντύπωση ότι μόλις εισήλθε στο κτίριο του Κοινοβουλίου. Νομίζω λοιπόν ότι μπορούμε να αφήσουμε τον κ. Mandelson να τακτοποιηθεί, ενόσω θα έχει τον λόγο ο πρώτος ομιλητής εξ ονόματος της Ομάδας του. 
<SPEAKER ID="136" LANGUAGE="" NAME="Γεώργιος Παπαστάμκος," AFFILIATION="εξ ονόματος της ομάδας PPE-DE">
<P>
   Κύριε Πρόεδρε, θα ήθελα, στα όσα σωστά είπε ο πρόεδρος της Επιτροπής Διεθνούς Εμπορίου, κύριος Barón Crespo, να προσθέσω ως μείζονα πρόταση ότι τα αποτελέσματα της συνάντησης της Γενεύης δεν θα πρέπει να κάμψουν τη δέσμευσή μας στον πολυμερισμό, στις οργανωμένες διεθνείς οικονομικές σχέσεις και σε μια ισόρροπη και δίκαιη παγκόσμια εμπορική διακυβέρνηση.
<P>
Τελειώνοντας, θα ήθελα να ευχαριστήσω όλως ιδιαιτέρως τον Επίτροπο, κύριο Mandelson, για την εις βάθος ενημέρωση σχετικά με τη συνάντηση της Γενεύης και να τον συγχαρώ ειλικρινά για τη διαπραγματευτική του στάση. 
<SPEAKER ID="137" LANGUAGE="" NAME="Παναγιώτης Μπεγλίτης," AFFILIATION="εξ ονόματος της ομάδας PSE">
<P>
   Κύριε Πρόεδρε, θα ήθελα, και εγώ με τη σειρά μου, να ευχαριστήσω τον πρόεδρο της Επιτροπής Διεθνούς Εμπορίου, κύριο Barón Crespo, αλλά και τον Επίτροπο, κύριο Mandelson, για την ενημέρωση που μας έκαναν.
<P>
Πιστεύω ότι η αποτυχία των διαπραγματεύσεων την προηγούμενη εβδομάδα στη Γενεύη δημιούργησε ένα κλίμα καταστροφολογίας - καλλιεργήθηκε ένα τέτοιο κλίμα. Αλλά πιστεύω ότι αυτό το κλίμα δεν πρέπει σε καμία περίπτωση να δημιουργήσει πίεση πάνω στην Επιτροπή και στον Επίτροπο Mandelson για να συνεχίσει τις παραχωρήσεις κυρίως στον αγροτικό τομέα.
<P>
Τέλος, κύριε Επίτροπε, θα ήθελα να μας εξηγήσετε αυτό που πολλές φορές δηλώνετε τον τελευταίο καιρό: τι σημαίνει ότι η Ευρωπαϊκή Επιτροπή θα δείξει μια υπό όρους ευελιξία (conditional flexibility); Φοβάμαι ότι αυτό γίνεται αντικείμενο εκμετάλλευσης από τους εμπορικούς μας εταίρους για να ασκήσουν μεγαλύτερη πίεση προς την Ευρωπαϊκή Επιτροπή. 
<SPEAKER ID="138" LANGUAGE="" NAME="Marian Harkin," AFFILIATION="εξ ονόματος της Ομάδας ALDE">
<P>
   Κύριε Πρόεδρε, καλωσορίζω τον Επίτροπο Mandelson που είναι σήμερα κοντά μας.
<P>
Ο Επίτροπος ανέφερε επίσης ότι συμμετείχε στις διαπραγματεύσεις μαζί με την Επίτροπο Fischer Boel στην Γενεύη την περασμένη εβδομάδα. Συμφωνεί με τη δήλωσή της τής περασμένης εβδομάδας ότι εάν αποδεχόμασταν τις προτάσεις της G20 στο σύνολό τους θα χάναμε έως και μισό εκατομμύριο θέσεις εργασίας στην αλυσίδα εφοδιασμού, με την παραγωγή βοδινού κρέατος σε χώρες όπως η Ιρλανδία και η Γαλλία να καταστρέφεται και την παραγωγή πουλερικών να αφανίζεται ολοκληρωτικά;
<SPEAKER ID="139" LANGUAGE="" NAME="Carl Schlyter," AFFILIATION="εξ ονόματος της Ομάδας Verts/ALE">
<P>
Περισσότερα από τα δύο τρίτα των μελών του ΠΟΕ –αναπτυσσόμενες και λιγότερο ανεπτυγμένες χώρες– δήλωσαν πρόθυμα να προβούν σε συμφωνία, αλλά ότι οι βιομηχανικές χώρες πρέπει να κάνουν τη μεγαλύτερη συνεισφορά προκειμένου να αναλάβουν ηγετικό ρόλο. Με χαροποιεί το γεγονός ότι η ΕΕ έδειξε ότι ήταν έτοιμη να προσεγγίσει περισσότερο τη θέση της ομάδας G20, ιδίως μέσω της μείωσης της εγχώριας στήριξης, αλλά εξακολουθούν να υπάρχουν κενά στην προσφορά της ΕΕ, που μπορούν να υπονομεύσουν τις δυνατότητες σύναψης μιας πραγματικής συμφωνίας ανάπτυξης. Η προσφορά των ΗΠΑ φυσικά απέχει πολύ από αυτό που χρειάζεται για να τεθεί τέλος στο ντάμπινγκ και να προστατευθεί η επισιτιστική ασφάλεια.
<P>
Σε ό,τι αφορά την ειδική και προτιμησιακή μεταχείριση στη γεωργία, την Κιβωτό Ανάπτυξης, δεν είναι σαφές εάν η Επιτροπή θα υποστηρίξει το αίτημα της ομάδας G33 για κάλυψη σημαντικού ποσοστού προϊόντων, ώστε να διασφαλισθεί η επισιτιστική ασφάλεια. Θα ήμουν ευγνώμων εάν ο Επίτροπος Mandelson μπορούσε να περιγράψει τη θέση της ΕΕ και ενδεχομένως να τη διαχωρίσει από τις εξαιρετικά καταστροφικές προτάσεις των ΗΠΑ.
<SPEAKER ID="140" LANGUAGE="NL" NAME="Bastiaan Belder" AFFILIATION="εξ ονόματος της Ομάδας IND/DEM">
<P>
   , . – Κύριε Πρόεδρε, αυτό που συζητάμε σήμερα το απόγευμα δεν είναι απλώς αυτό που προέκυψε από τη συνεδρίαση του ΠΟΕ στη Γενεύη, αλλά επιπλέον το μέλλον του ΠΟΕ ως οργανισμού. Η κρίση στο εσωτερικό του ΠΟΕ αυξάνει τις πιθανότητες να αδυνατεί πλέον ο οργανισμός να ενεργεί ως ένας απλός διαιτητής και να μην μπορεί πλέον να λάβει την πρωτοβουλία να προτείνει νέους κανόνες, με τη συνεπαγόμενη απειλή να είναι δέσμιο για ακόμα μια φορά το παγκόσμιο εμπόριο από αναρίθμητες διμερείς συμφωνίες. Έχω τρεις ερωτήσεις που θα ήθελα να υποβάλω στον Επίτροπο Mandelson.
<P>
Πρώτον, έχουν συνειδητοποιήσει απόλυτα όλα τα εμπλεκόμενα μέρη στις συνομιλίες πόσο επείγον είναι να καταλήξει ο γύρος της Ντόχα σε ουσιαστικά συμπεράσματα; Η δεύτερη ερώτησή μου αποτελεί προέκταση της πρώτης και είναι η εξής: Ποια είναι η άποψη του Επιτρόπου σχετικά με τον ρόλο των Ηνωμένων Πολιτειών και των G-20 και σε ποιο βαθμό, κύριε Επίτροπε, πιστεύετε ότι προτίθενται να λάβουν μέτρα; Η τρίτη ερώτησή μου είναι η πιο επείγουσα. Έχει αποφασίσει η Επιτροπή τι προτίθεται να κάνει αν αποτύχει ο γύρος της Ντόχα και τι είδους πρόγραμμα δράσης έχει προετοιμάσει για ένα τέτοιο ενδεχόμενο;
<SPEAKER ID="141" LANGUAGE="" NAME="Robert Sturdy (PPE-DE ). –" AFFILIATION="(ΕΝ)">
<P>
Από την ομιλία σας κύριε Επίτροπε –που θεώρησα ότι ήταν πολύ ειλικρινής– αποκόμισα την εντύπωση ότι, για να είμαι προσεκτικός στην έκφρασή μου –και θα μπορούσα να χρησιμοποιήσω βαρύτερες εκφράσεις– απηυδήσατε με τη στάση των ΗΠΑ κατά τις διαπραγματεύσεις. Πράγματι, φαίνεται πως ήταν μάλλον αδιάλλακτη. Αν και δεν μπορεί να πιστεύει κανείς πάντοτε ό,τι διαβάζει στον τύπο, σύμφωνα με ένα δελτίο τύπου, ρωτήσατε την εμπορική εκπρόσωπο των ΗΠΑ τι θα ήταν σε θέση να προσφέρει εάν η ΕΕ έδινε στις ΗΠΑ όλα όσα ζητούν σε σχέση με την πρόσβαση στην αγορά. Προφανώς δεν ήταν σε θέση να απαντήσει σε αυτή την ερώτηση. Αναρωτιέμαι εάν υπάρχει εντολή από την πλευρά των ΗΠΑ. Όταν ήμασταν στο Χονγκ Κονγκ, ο Rob Portman έδειχνε να μην είναι ποτέ σε θέση να διαπραγματευθεί. Όποτε τον άκουγα, υπήρχε ένα συγκεκριμένα πρόβλημα με το βαμβάκι από τη Δυτική Αφρική. Φυσικά, όταν οι παραγωγοί του άσκησαν πιέσεις στο Χονγκ Κονγκ αναστατώθηκε πολύ και φαινόταν ανίκανος να κάνει οποιοδήποτε σχόλιο. Αυτό δεν ήταν μεγάλο ζήτημα για τις Ηνωμένες Πολιτείες, ούτε μεγάλο ζήτημα από την άποψη του εμπορίου, αλλά ήταν πολύ σημαντικό.
<P>
Σχετικά με ένα ζήτημα μικρότερης σημασίας, η κ. Harkin αναφέρθηκε στη γεωργία. Ποια είναι η θέση σας; Υπάρχει τεράστια ανησυχία, οπωσδήποτε στο Ηνωμένο Βασίλειο και είμαι βέβαιος σε ολόκληρη την Ευρώπη σχετικά με την εισαγωγή βοδινού κρέατος με ορμόνες στην Ευρωπαϊκή Ένωση βάσει μιας εμπορικής διαπραγμάτευσης με τις ΗΠΑ. Υπάρχει πραγματικός κίνδυνος να συμβεί αυτό ή μπορούμε να το σταματήσουμε; 
<SPEAKER ID="142" LANGUAGE="" NAME="David Martin (PSE ). –" AFFILIATION="(ΕΝ)">
<P>
   Κύριε Πρόεδρε, είναι σαφές ότι οι συζητήσεις στο πλαίσιο του ΠΟΕ βρίσκονται σε σοβαρή κρίση αλλά ελπίζω ότι οι βουλευτές δεν θα μας πείσουν για μια βέβαιη αποτυχία. Είναι σαφές ότι η επιτυχία του γύρου εξαρτάται από τον χειρισμό του θέματος της γεωργίας. Δεδομένου ότι έως και το 85% του πληθυσμού τους ζει σε αγροτικές περιοχές, δεν πρέπει να προκαλεί έκπληξη το γεγονός ότι οι φτωχότερες χώρες του κόσμου θα κρίνουν οποιοδήποτε πακέτο βάσει του αντικτύπου του στους γεωργούς τους.
<P>
Αυτό που με προβληματίζει περισσότερο, που ειλικρινά το θεωρώ ακόμη και ανεξήγητο, είναι η άποψη ότι οι συνομιλίες μπορεί να καταρρεύσουν εξαιτίας της θέσης των ΗΠΑ και, σε μικρότερο βαθμό, της ΕΕ για τη γεωργία. Η γεωργία αντιπροσωπεύει μόλις το 2% του πλούτου μας, επομένως μου φαίνεται παράλογο να αποτελέσει αυτή αγκάθι στις διαπραγματεύσεις τη στιγμή που έχουμε να κερδίσουμε τόσο πολλά από τη βελτίωση της πρόσβασης στην αγορά των μη γεωργικών προϊόντων και ιδιαίτερα από την απελευθέρωση στον τομέα των υπηρεσιών.
<P>
Από την έναρξη του γύρου της Ντόχα, η ΚΓΠ της ΕΕ έχει υποστεί σημαντική μεταρρύθμιση. Στο Χονγκ Κονγκ προσφερθήκαμε να θέσουμε τέλος στις επιδοτήσεις των γεωργικών εξαγωγών έως το 2013. Το πρόγραμμά μας «Όλα εκτός από Όπλα» προσφέρει πρόσβαση χωρίς δασμούς σε προϊόντα από τις φτωχότερες χώρες. Αν και πιστεύω ότι μπορούμε και πρέπει να προχωρήσουμε περισσότερο, και επαινώ τον Επίτροπο για την ευελιξία του, ιδίως για την ευελιξία που έδειξε στη Γενεύη, είναι μια ευελιξία που δυστυχώς δεν χαρακτηρίζει τους διαπραγματευτικούς και εμπορικούς εταίρους μας.
<P>
Η Susan Schwab ανέφερε ότι παραμένει προσηλωμένη στο στόχο μιας επιτυχούς έκβασης. Τι πρέπει να φέρει στο τραπέζι των διαπραγματεύσεων για να δείξει ότι οι ΗΠΑ είναι έτοιμες να κάνουν πράξη τις δεσμεύσεις τους; 
<SPEAKER ID="143" LANGUAGE="" NAME="Kathy Sinnott (IND/DEM ). –" AFFILIATION="(ΕΝ)">
<P>
   Κύριε Πρόεδρε, φαίνεται να παρεκκλίνουμε από τον αναπτυξιακό στόχο του Γύρου της Nτόχα καθώς οι διαπραγματεύσεις συνεχίζονται μετ’ εμποδίων. Δεν έχουν υπάρξει αισθητά οφέλη για τα λιγότερο αναπτυγμένα έθνη. Αντίθετα, υπήρξαν αισθητές απώλειες για χώρες όπως ο Μαυρίκιος, που τώρα αντιμετωπίζει τον κίνδυνο να υποβιβαστεί στην κατηγορία των φτωχότερων χωρών.
<P>
Ωστόσο, εάν ο Επίτροπος χρειάζεται μοχλό πίεσης για να μεταβάλει τη θέση των ΗΠΑ, προτείνω να στρέψει τις προσπάθειές του στο να καταταγούν χωριστά οι γενετικά τροποποιημένες καλλιέργειες από τις φυσικές. Αυτό θα παρείχε και σε εμάς και στις λιγότερο αναπτυγμένες χώρες ένα σαφές πλεονέκτημα έναντι των ΗΠΑ, που θα δυσκολεύονταν να ξεχωρίσουν τις γενετικά τροποποιημένες καλλιέργειες από τις φυσικές. Αφού ο Επίτροπος κάνει αυτό, θα μπορούσε να μιλήσει και πάλι στην Επίτροπο Fischer Boel σχετικά με το να επιτραπεί σε χώρες της Ευρώπης να αποκτήσουν καθεστώς χώρας απαλλαγμένης από γενετικά τροποποιημένους οργανισμούς; 
<SPEAKER ID="144" LANGUAGE="SV" NAME="Christofer Fjellner, (PPE-DE ). –" AFFILIATION="(Χειροκροτήματα από διάφορες πτέρυγες)">
<P>
   Κύριε Πρόεδρε, θα ήθελα να ξεκινήσω ευχαριστώντας τον Επίτροπο Mandelson για την ευρύτητα πνεύματός του απέναντι στους τέσσερίς μας που αποτελούσαμε την αντιπροσωπεία του Κοινοβουλίου στην Γενεύη την προηγούμενη εβδομάδα. Ήταν πολύ ωφέλιμο και νομίζω πως συνεργαστήκαμε πολύ καλά. Έχει για εμάς πραγματική αξία η επίτευξη μιας νέας συμφωνίας του ΠΟΕ. Αυτό απαιτεί εμπιστοσύνη, τόσο στον ΠΟΕ, όσο και στην ίδια την πολυμερή συνεργασία. Πρόκειται πάνω από όλα για το μόνο σύστημα που προκάλεσε πραγματική απελευθέρωση του παγκόσμιου εμπορίου.
<P>
Η ΕΕ θα πρέπει επίσης να κατανοήσει ότι είναι παράλογο να μην καταφέρνει να εξασφαλίσει πιο σημαντικά ανοίγματα των αγορών όσον αφορά τα βιομηχανικά προϊόντα και υπηρεσίες, ως αποτέλεσμα της εμμονής σε γεωργικές επιδοτήσεις που γνωρίζουμε όλοι ότι είναι εξαιρετικά επισφαλείς. Είναι ωστόσο ικανοποιητικό το γεγονός ότι η Επιτροπή φαίνεται να καταφέρνει να ανταποκριθεί στην απαίτηση των G20, της ομάδας των προηγμένων αναπτυσσόμενων χωρών, να μειώσει τα υψηλά επίπεδα τελωνιακών δεσμών στα γεωργικά προϊόντα. Αυτό είναι σημαντικό αν επιθυμούμε να διατηρήσουμε τις προοπτικές επίτευξης μιας συμφωνίας. Πρέπει επί του παρόντος να διασφαλίσουμε την εφαρμογή μιας ευέλικτης προσέγγισης μόνο σε σχέση με πραγματικά ευάλωτα προϊόντα και όχι προκειμένου να ικανοποιήσουμε τα ειδικά συμφέροντα που προβάλλονται περισσότερο. Αν κάποιοι πρέπει να αντιληφθούν τη σημασία του εμπορίου χωρίς τελωνεία και σύνορα, αυτοί είμαστε εμείς, εδώ στην Ευρώπη. Εμείς, που βλέπουμε τα οφέλη καθημερινά μέσω της εσωτερικής αγοράς.
<SPEAKER ID="145" LANGUAGE="PT" NAME="Elisa Ferreira (PSE )." AFFILIATION="(ΕΝ)">
<P>
   – Υπήρξα μέλος της αντιπροσωπείας του Κοινοβουλίου στη Γενεύη και θα ήθελα να μοιραστώ ορισμένα θετικά σημεία μαζί σας: το πρώτο είναι η θετική συνεργασία μεταξύ της Επιτροπής και των βουλευτών του Ευρωπαϊκού Κοινοβουλίου που βρέθηκαν εκεί. Όπως ανέφεραν προηγούμενοι ομιλητές, υπήρξε καθημερινή επαφή με τον κ. Mandelson και την κ. Fisher Boel. Αυτό διασφάλιζε τη συνεχή ροή πληροφοριών, γεγονός που σήμαινε ότι οι βουλευτές του Ευρωπαϊκού Κοινοβουλίου μπορούσαν να καταφέρνουν περισσότερα. Το δεύτερο είναι η εικόνα της ΕΕ ως προληπτικού συνασπισμού, προετοιμασμένου να διαπραγματευτεί, σε αντίθεση με άλλους εταίρους, κυρίως τις Ηνωμένες Πολιτείες.
<SPEAKER ID="146" LANGUAGE="" NAME="Gerard Batten (IND/DEM ). –" AFFILIATION="(ΕΝ)">
<P>
   Κύριε Πρόεδρε, όπως γνωρίζει ο Επίτροπος Mandelson, το αυξημένο εμπόριο και η ευημερία συμβαδίζουν. Αυξημένο εμπόριο και ευημερία σημαίνουν μείωση της μετανάστευσης, σταθερότερη κοινωνία και ειρήνη. Ο Τρίτος Κόσμος χρειάζεται εξίσου μεγάλο μερίδιο του παγκόσμιου εμπορίου με οποιονδήποτε άλλο, αλλά το ισχύον καθεστώς των δασμών και των επιδοτήσεων το περιορίζει. Γιατί να μην πέσουν τα εμπόδια κατά του Τρίτου Κόσμου σε αντάλλαγμα για την εγχώρια, τη νομοθετική πρόοδο και την πρόοδο από την άποψη των υποδομών;
<P>
Η ΕΕ δεν θα εξετάσει ξανά το θέμα των δασμών πριν από το 2013 και θα χαθεί πολύτιμος χρόνος. Και τώρα φτάνουμε στο θέμα της παγκοσμιοποίησης. Για ποιο λόγο άραγε επιβάλλουμε τόσο υψηλούς δασμούς σε παπούτσια από την Κίνα; Φοβόμαστε ότι η Κίνα, λόγω του τεράστιου πληθυσμού της, θα υπερακοντίσει την παραγωγή της Ευρώπης; Πρέπει να το ξανασκεφτούμε: το εμπόριο είναι αμφίδρομο. Αγοράζοντας από την Κίνα, 500 εκατομμύρια Ευρωπαίοι θα αποκτήσουν πρόσβαση σε μια αγορά 1,3 δισεκατομμυρίου Κινέζων. Αυτή είναι μια τεράστια ευκαιρία για τους ευρωπαίους παραγωγούς.
<SPEAKER ID="147" LANGUAGE="DE" NAME="Daniel Caspary (PPE-DE ). –" AFFILIATION="">
<P>
   Κύριε Πρόεδρε, αυτό που θέλω να πω στον Επίτροπο Mandelson και στο προσωπικό του είναι το εξής: πολλά συγχαρητήρια για την επιτυχία των διαπραγματεύσεων τις τελευταίες λίγες εβδομάδες! Αποδείχθηκε δυνατό να περάσουμε, μια για πάντα, τη σκυτάλη στις Ηνωμένες Πολιτείες· η Ευρωπαϊκή Ένωση κατάφερε επιτέλους να δραπετεύσει από τον καθορισμένο ρόλο του κωλυσιεργού, και είναι ξεκάθαρο σε όλους ότι έχει έρθει η στιγμή να κάνουν οι άλλοι τις κινήσεις τους. Άλλο ένα καλό ότι οι πλευρές στις διαπραγματεύσεις χώρισαν το σαββατοκύριακο σε μια ήρεμη ατμόσφαιρα, και όχι, όπως συνέβη μετά το Χονγκ Κονγκ φωνάζοντας ο ένας στον άλλο με όλη τη δύναμή τους, και αυτό μας δίνει λόγο να ελπίζουμε στις ερχόμενες εβδομάδες. Δεν πρέπει να περιμένει κανείς ρεαλιστικά ένα αποτέλεσμα μέχρι τον Ιούνιο ή να τεθεί ένα όριο μέχρι τότε.
<P>
Ωστόσο, ένας αριθμός πραγμάτων θα είναι σημαντικά τις ερχόμενες εβδομάδες. Πρώτον, οι οικονομίες μας χρειάζονται αγορές πραγματικά ανοιχτές, ιδιαίτερα στις αναπτυσσόμενες χώρες. Δεύτερον, δεν πρέπει να υπάρχουν μονομερείς παραχωρήσεις όσον αφορά τη γεωργία. Τρίτον, ούτε καν στις προσεχείς λίγες εβδομάδες δεν πρέπει να υπάρχουν πρόωρες πολιτικές συμφωνίες. Τέταρτον, ένα κακό αποτέλεσμα θα ήταν χειρότερο από κανένα αποτέλεσμα απολύτως, διότι θα ήταν καταστροφή για τις εθνικές οικονομίες μας αν προσφέραμε γενικές μειώσεις στους τελωνειακούς δασμούς και στις επιδοτήσεις στον γεωργικό τομέα ή στη πρόσβαση μη γεωργικών προϊόντων στην αγορά (NAMA) χωρίς να έχουμε σε αντάλλαγμα πραγματικές βελτιώσεις στην πρόσβαση στην αγορά για τα βιομηχανικά προϊόντα. Πέμπτον, είναι απολύτως ζωτικό οι ευρωπαίοι εκπρόσωποι στην διάσκεψη κορυφής των G8 να θίξουν το θέμα του Γύρου της Ντόχα και να το θέσουν στην κορυφή της ημερήσιας διάταξής της. Είναι ζωτικό για όλες τις ενδιαφερόμενες πλευρές να μην αποτύχει αυτός ο γύρος, αλλά αντίθετα να είναι σε θέση να αποφέρει οφέλη στην ευημερία για όλα τα μέλη του ΠΟΕ βάσει σαφών και ξεκάθαρων αποτελεσμάτων.
<SPEAKER ID="148" LANGUAGE="" NAME="Peter Mandelson," AFFILIATION="Επιτροπή">
<SPEAKER ID="149" LANGUAGE="" NAME="Πρόεδρος." AFFILIATION="">
<SPEAKER ID="150" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της προφορικής ερώτησης (O-0065-2006 – B6-0316/2006) του κ. Barón Crespo, εξ ονόματος της Επιτροπής Διεθνούς Εμπορίου, προς την Επιτροπή σχετικά με την αναγραφή της χώρας καταγωγής σε ορισμένα προϊόντα που εισάγονται από τρίτες χώρες. 
<SPEAKER ID="151" LANGUAGE="ES" NAME="Enrique Barón Crespo (PSE )," AFFILIATION="συντάκτης">
<P>
Γνωρίζω ότι αυτή η πρόταση εστάλη στα έγγραφα της Επιτροπής του άρθρου 133, που διαβιβάστηκαν όπως συνήθως από την γραμματεία της Επιτροπής στη γραμματεία της Επιτροπής του Διεθνούς Εμπορίου. Ωστόσο, θα ήθελα να επισημάνω ότι, τόσο για πρακτικούς λόγους όσο και επί της αρχής, η άτυπη ανακοίνωση δεν αντικαθιστά την επίσημη ειδοποίηση του Κοινοβουλίου για λόγους ενημέρωσης. Εν πάση περιπτώσει, κύριε Επίτροπε, θα ήθελα να καταστήσω σαφές ότι δεν πιστεύουμε ότι η Επιτροπή ενέργησε εσκεμμένα, και μπορούμε επομένως να αρχίσουμε να εξετάζουμε το θέμα σε βάθος, κάτι που είναι πολύ σημαντικό για τους Ευρωπαίους.
<SPEAKER ID="152" LANGUAGE="" NAME="Peter Mandelson" AFFILIATION="Επιτροπή">
<P>
Όπως πολύ σωστά επισημαίνεται στην ερώτηση αυτή, η νομική βάση για αυτό το μέτρο –το άρθρο 133 της Συνθήκης ΕΚ– δεν προβλέπει συγκεκριμένα διαβούλευση με το Ευρωπαϊκό Κοινοβούλιο σχετικά με την πρόταση αυτή για ένα σύστημα «σήμανσης καταγωγής». Ωστόσο, στο πλαίσιο της δέσμευσής μας να τηρούμε απολύτως ενήμερο το Ευρωπαϊκό Κοινοβούλιο, με τον ίδιο τρόπο όπως και το Συμβούλιο, σχετικά με την πρόοδο και την ολοκλήρωση διεθνών διαπραγματεύσεων, καθώς και σχετικά με τις νομοθετικές πρωτοβουλίες, η πρόταση και η συνοδευτική εκτίμηση του αντικτύπου διαβιβάστηκαν στις 12 Ιανουαρίου 2006 στο Ευρωπαϊκό Κοινοβούλιο μέσω της Επιτροπής Διεθνούς Εμπορίου.
<P>
Θα ήθελα να αναφερθώ στην παράγραφο 2 της πρότασης ψηφίσματος που έχετε ενώπιόν σας. Η διατύπωση της παραγράφου αυτής είναι ελαφρώς ατυχής καθώς θα μπορούσε να ερμηνευθεί, όπως έχει αυτή τη στιγμή, ως ότι η Επιτροπή δεν έχει στείλει κανένα απολύτως έγγραφο σχετικά με τη σήμανση καταγωγής στο Κοινοβούλιο. Όπως προανέφερα, το στείλαμε ως έγγραφο του άρθρου 133 στην Επιτροπή Διεθνούς Εμπορίου. Θεωρώ ότι σίγουρα θα ήταν πιο δίκαιο προς εμένα και την Επιτροπή –και πιο ακριβές– εάν γινόταν μια τροποποίηση της διατύπωσης αυτής.
<P>
Συγκεκριμένα, αποστείλαμε στην Επιτροπή Διεθνούς Εμπορίου αντίγραφα όλων των εγγράφων πολιτικής που συζητούνται στην επιτροπή του άρθρου 133 του Συμβουλίου. Εάν έπρεπε στην περίπτωση αυτή να είχε χρησιμοποιηθεί κάποιος πιο επίσημος διοργανικός δίαυλος για να ενημερωθείτε για το ζήτημα, σας διαβεβαιώνω ότι η παράλειψη δεν ήταν σκόπιμη.
<P>
Προτείναμε τη θέσπιση ενός υποχρεωτικού συστήματος σήμανσης καταγωγής προκειμένου να εξασφαλισθεί διαφάνεια σχετικά με την προέλευση ορισμένων εισαγόμενων εμπορευμάτων, σύμφωνα με ένα ενιαίο πρότυπο βάσει του οποίου καθορίζεται η καταγωγή. Το σύστημα αυτό θα παρέχει στους καταναλωτές τη δυνατότητα να λαμβάνουν ενημερωμένες αποφάσεις. Θα μειώνει τις περιπτώσεις απατηλής ή παραπλανητικής σήμανσης καταγωγής. Πιστεύουμε ότι θα συμβάλλει στη βελτίωση της εικόνας των ευρωπαϊκών προϊόντων και στην ενίσχυση της ανταγωνιστικότητάς μας. Αν και είναι σαφές ότι η σήμανση «made in» από μόνη της δεν παρέχει πληροφορίες σχετικά με τις κοινωνικές συνθήκες, τις συνθήκες εργασίας και την προστασία του περιβάλλοντος στη χώρα παραγωγής, οι πληροφορίες σχετικά με την προέλευση βοηθούν τον καταναλωτή να επιλέξει μεταξύ των εναλλακτικών διαθέσιμων προϊόντων σύμφωνα με τις προτιμήσεις του και τις πληροφορίες που ήδη έχει.
<P>
Όσον αφορά τη συμβατότητα με τον ΠΟΕ, η Επιτροπή πιστεύει ότι η πρότασή της είναι σύμφωνη με τους διεθνείς κανόνες, ιδίως με το άρθρο 9 της ΓΣΔΕ. Αυτό προβλέπει ότι τα μέλη του ΠΟΕ μπορούν να θεσπίζουν και να εφαρμόζουν νόμους και κανονισμούς σχετικά με τη σήμανση καταγωγής στις εισαγωγές, ιδίως για την προστασία των καταναλωτών από απατηλές ή παραπλανητικές ενδείξεις.
<SPEAKER ID="153" LANGUAGE="" NAME="Robert Sturdy," AFFILIATION="εξ ονόματος της Ομάδας PPE-DE">
<SPEAKER ID="154" LANGUAGE="PT" NAME="Francisco Assis," AFFILIATION="εξ ονόματος της Ομάδας PSE">
<SPEAKER ID="155" LANGUAGE="IT" NAME="Gianluca Susta," AFFILIATION="εξ ονόματος της Ομάδας ALDE">
<SPEAKER ID="156" LANGUAGE="IT" NAME="Cristiana Muscardini," AFFILIATION="εξ ονόματος της Ομάδας UEN">
<P>
Πράγματι, αφενός, στιγματίζουμε το γεγονός ότι η Επιτροπή δεν ενημέρωσε το Κοινοβούλιο για τις πρωτοβουλίες που ανέλαβε σε σχέση με την αναγραφή της χώρας καταγωγής. Πρόκειται για μια παραβίαση της διοργανικής Συμφωνίας πλαίσιο της 26ης Μαΐου 2005, και δεν πιστεύω ότι μπορεί να γίνει δεκτή η αιτιολογία που παραθέτει το άρθρο 133 της Συνθήκης.
<P>
Η αναγραφή της χώρας καταγωγής για ορισμένες κατηγορίες προϊόντων ιδιαίτερης σημασίας, από τα υποδήματα έως τα είδη ένδυσης, αντιμετωπίζεται εσφαλμένα από ορισμένους και σε συγκεκριμένους τομείς ως ένα μέτρο που ισοδυναμεί με τους εμπορικούς φραγμούς. Δεν είναι έτσι· αρκεί μόνο να υπενθυμίσουμε το περίφημο άρθρο 133 της ιδρυτικής Συνθήκης της Ευρωπαϊκής Κοινότητας, το άρθρο 9 της ΓΣΔΕ και την πρόσφατη γνωμοδότησης της νομικής υπηρεσίας του Συμβουλίου.
<SPEAKER ID="157" LANGUAGE="SV" NAME="Christofer Fjellner, (PPE-DE )." AFFILIATION="">
<P>
Ο πρώτος μύθος είναι ότι οι καταναλωτές ζητούν αυτό το μέτρο, αλλά η αλήθεια είναι ότι οι περισσότεροι δεν ενδιαφέρονται. Οι υπέρμαχοι χρησιμοποιούν τη διαβούλευση μέσω Διαδικτύου της Επιτροπής για αυτό το θέμα για να ενισχύσουν την άποψη αλλά αμελούν να αναφέρουν ότι 96,7% των απαντήσεων προήλθαν από μία χώρα, την Ιταλία, όπου η βιομηχανία είναι η κινητήριος δύναμη σε αυτό το ζήτημα.
<P>
Ο τελευταίος μύθος είναι ότι πρόκειται για μια ανέξοδη πρόταση, όμως η ίδια η εκτίμηση επιπτώσεων της Επιτροπής ορίζει, για παράδειγμα, ότι τα εισαγόμενα είδη ένδυσης μπορούν κατά μέσο όρο να είναι από 1 έως 1,50 ευρώ ακριβότερα, ενώ ένα ζευγάρι υποδήματα θα μπορούσε να είναι 2 ευρώ ακριβότερο. Έτσι το κόστος μπορεί να είναι εκατομμύρια, ίσως και δισεκατομμύρια.
<P>
Κατά τη γνώμη μου, το σήμα καταγωγής είναι μια κακώς συγκεκαλυμμένη μορφή προστατευτισμού που θα είναι δαπανηρή και όλο αυτό απλώς για την επιβολή στους ξένους ανταγωνιστές νέων εμποδίων στο εμπόριο που δεν μπορούν να χαρακτηριστούν δασμοί. Διαφορετικά για ποιο λόγο θα υπήρχε τόσο σαφής αποκήρυξη της ιδέας εισαγωγής της επισήμανσης «Made in the EC» («Κατασκευάζεται στην ΕΚ»), κάτι που απορρίπτεται με το επιχείρημα ότι θα δημιουργήσει περιττές δαπάνες για τους ευρωπαίους παραγωγούς; Σήμερα απαγορεύεται να απαιτείται το σήμα καταγωγής από άλλα κράτη μέλη εφόσον αυτό αποτελεί μορφή προστατευτισμού. Απαιτώντας το από τρίτες χώρες χωρίς να αναγνωρίζεται ότι, σε αυτή την περίπτωση επίσης, αποτελεί προστατευτισμό, είναι υποκριτικό κατά τη γνώμη μου. 
<SPEAKER ID="158" LANGUAGE="FR" NAME="Jean-Pierre Audy (PPE-DE )." AFFILIATION="">
<P>
   – Κύριε Πρόεδρε, κύριε Επίτροπε, κυρίες και κύριοι, θέλω πρωτίστως να συγχαρώ τον κ. Barón Crespo, ο οποίος επισημαίνει τακτικά την αδεξιότητα του Συμβουλίου σχετικά με την ανεπαρκή συμμετοχή του Κοινοβουλίου στις αποφάσεις που σχετίζονται με το διεθνές εμπόριο.
<P>
Έχουμε πολύ δρόμο ακόμα για να καταστήσουμε σαφή στις κυβερνήσεις την ανάγκη συμμετοχής των πολιτών, και κατά συνέπεια των νομίμων εκπροσώπων τους στο Κοινοβούλιο, στις σημαντικές αποφάσεις που σχετίζονται με το διεθνές εμπόριο. Συγχαίρω επίσης τον κ. Strudy που είχε τη σοφία να προχωρήσει σε αυτόν τον συμβιβασμό. Θα υπερψηφίσω το κείμενο του κοινού ψηφίσματος, παρότι δυστυχώς περιορίζεται στο να επισημάνει το σχέδιο κανονισμού που σχετίζεται με το σήμα καταγωγής. Είναι απαραίτητη μια πιο σαφής πολιτική στήριξη στο μέλλον, λαμβάνοντας υπόψη τις έντονες διαφωνίες στους κόλπους του Ευρωπαϊκού Συμβουλίου.
<P>
Δυστυχώς, το κείμενο του σχεδίου κανονισμού περιλαμβάνει ορισμένες συντακτικές ατέλειες και απαιτεί λειτουργικές διευκρινίσεις. Για παράδειγμα, στο άρθρο 3, παράγραφος 2, της γαλλικής έκδοσης του σχεδίου κανονισμού, γίνεται αναφορά στο κράτος μέλος «où les marchandises doivent faire l’objet d’un marquage» [«όπου τα εμπορεύματα πρέπει να φέρουν επισήμανση»]. Είναι σαφές ότι σε αυτό το σημείο πρέπει να γίνεται αναφορά στο κράτος μέλος προορισμού, καθώς η επισήμανση πραγματοποιείται στη χώρα παρασκευής και όχι στο κράτος όπου καταναλώνεται το προϊόν. Όσον αφορά τις λειτουργικές διευκρινίσεις, πρέπει για παράδειγμα να αποσαφηνιστεί η έννοια της «τελευταίας ουσιαστικής μεταποίησης» η οποία καθορίζει την προέλευση των εμπορευμάτων από τη στιγμή που περισσότερες από μία χώρες παρεμβαίνουν στη βιομηχανική παραγωγή δυνάμει του άρθρου 24 του κοινοτικού τελωνειακού κώδικα. Τέλος, πρέπει να διασφαλιστεί η ευθυγράμμιση με την τελωνειακή νομοθεσία, κυρίως στο πλαίσιο των διαδικασιών ελέγχου που προβλέπονται στη μελλοντική μεταρρύθμιση του κοινοτικού τελωνειακού κώδικα για τον οποίο η Επιτροπή Διεθνούς Εμπορίου επιθυμεί να ενημερωθεί, κύριε Πρόεδρε.
<SPEAKER ID="159" LANGUAGE="EN" NAME="Peter Mandelson," AFFILIATION="Επιτροπή">
<SPEAKER ID="160" LANGUAGE="" NAME="Πρόεδρος." AFFILIATION="">
<P>
   – Σύμφωνα με το άρθρο 108, παράγραφος 5, του Κανονισμού, έχω λάβει επτά προτάσεις ψηφίσματος(1) για την ολοκλήρωση της συζήτησης.
<P>
Επισημαίνω ότι η Επιτροπή Διεθνούς Εμπορίου απέσυρε την πρόταση ψηφίσματός της B6-0381/2006.
<SPEAKER ID="161" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση έξι προτάσεων ψηφίσματος σχετικά με τη Σομαλία(1).
<SPEAKER ID="162" LANGUAGE="" NAME="Alyn Smith (Verts/ALE )," AFFILIATION="συντάκτης">
<P>
Ως συμπατριώτης από τις Βρετανικές Νήσους –αν και προέρχομαι από την σκοτσέζικη-ευρωπαϊκή μάλλον παρά από την αγγλοσαξονική πολιτική παράδοση– θα ζητούσα από τον Επίτροπο Mandelson να συζητήσει σήμερα μαζί μας, σε αντίθεση με τους συναδέλφους του της Επιτροπής. Θα μπορούσε συγκεκριμένα να μας αναφέρει την άποψη της Επιτροπής για τις παραγράφους 8 και 6 αυτής της πρότασης ψηφίσματος και, κυρίως, τι πρόκειται να κάνει σχετικά η Επιτροπή;
<SPEAKER ID="163" LANGUAGE="DE" NAME="Tobias Pflüger (GUE/NGL )," AFFILIATION="συντάκτης">
<P>
   Κύριε Πρόεδρε, όταν εξετάζουμε την περίπτωση της Σομαλίας, νομίζω ότι αξίζει να ρίξουμε μια ματιά στην ιστορία της. Αυτό που έκανε η Δύση στη Σομαλία περιλάμβανε την εφαρμογή κάθε δυνατής κακής πολιτικής. Ας θυμηθούμε την παρέμβαση το 1993, που κατέληξε σε φιάσκο. Η Γερμανία είχε στείλει στρατεύματα εκεί, που υποτίθεται ότι θα υποστήριζαν τις ινδικές δυνάμεις, αλλά εκείνες δεν εμφανίστηκαν ποτέ τελικά. Έπρεπε να αντιμετωπίσουμε το γεγονός ότι, μόλις αποσύρθηκαν τα στρατεύματα, δεν υπήρχε πια σχεδόν κανένα ενδιαφέρον για τη Σομαλία.
<P>
Όπως έχουν τα πράγματα αυτή τη στιγμή, δεν βλέπω κανένα απολύτως νόημα στην ξένη στρατιωτική παρέμβαση στη Σομαλία, στην οποία υπάρχουν ορισμένες περιοχές που είναι σταθερές· η Somaliland είναι μία από αυτές. Για τον λόγο αυτό, δεν πρέπει να αποσταλούν στρατεύματα, ούτε πρέπει να υπάρξει καμία υποστήριξη για την ανάπτυξή τους, διαφορετικά θα καταλήξουμε ξανά με αυτό που συμβαίνει αρκετά συχνά ήδη, δηλαδή, τη δημιουργία ενός τέρατος του Φράνκενσταϊν, διότι προσφερόταν υποστήριξη στην τάδε ή στη δείνα ομάδα, η οποία στη συνέχεια έκανε ακριβώς αυτό που έπρεπε να αποφευχθεί. Επομένως συνιστώ οποιαδήποτε δράση εκεί εκ μέρους της Ευρωπαϊκής Ένωσης να έχει διπλωματικό χαρακτήρα. 
<SPEAKER ID="164" LANGUAGE="" NAME="Simon Coveney (PPE-DE )," AFFILIATION="συντάκτης">
<P>
   Κύριε Πρόεδρε, η Σομαλία δεν έχει πραγματική κυβέρνηση εδώ και περισσότερα από 15 χρόνια. Αντίθετα, βλέπουμε έναν οδυνηρό και τραγικό εμφύλιο πόλεμο μεταξύ αντιμαχόμενων φατριών, ισλαμικής πολιτοφυλακής και φατριών που ελέγχονται από αντιμαχόμενους πολέμαρχους.
<P>
Στις 4 Ιουνίου 2006, προς έκπληξη πολλών, η πολιτοφυλακή της Ένωσης Ισλαμικών Δικαστηρίων απέκτησε τον έλεγχο πολλών περιοχών της Νότιας Σομαλίας, συμπεριλαμβανομένης της πρωτεύουσας Μογκαντίσου –η οποία πλέον έχει καταστραφεί εν μέρει– αφού εξεδίωξε τους οπλαρχηγούς που έλεγχαν το Μογκαντίσου από το 1991, έτος κατάρρευσης της κεντρικής κυβέρνησης. Αυτό άλλαξε δραματικά το πολιτικό σκηνικό στην περιοχή και η αλλαγή εξουσίας προκάλεσε αβεβαιότητα στον εξωτερικό κόσμο ως προς το με ποιον πρέπει να διαπραγματεύεται και να αναπτύσσει σχέσεις.
<P>
Αυτό που απαιτείται να κάνει η ΕΕ είναι να αναγνωρίσει αυτό που έχει συμβεί και να υποστηρίξει το μέχρι σήμερα έργο του Αραβικού Συνδέσμου, για παράδειγμα, που ξεκίνησε διάλογο στο Χαρτούμ στις 22 Ιουνίου μεταξύ των οργάνων της μεταβατικής ομοσπονδιακής κυβέρνησης και της Ένωσης Ισλαμικών Δικαστηρίων που ελέγχει τον Νότο. Έχουν συμφωνήσει προς το παρόν να σταματήσουν τις συγκρούσεις και να ξεκινήσουν διάλογο με στόχο την ειρήνευση και τη συμφιλίωση.
<P>
Μεγάλη ανησυχία προκαλούν χθεσινές αναφορές στα μέσα ενημέρωσης για τη βία σε έναν κινηματογράφο στην περιοχή Galgadud της Σομαλίας, όπου δύο άτομα πυροβολήθηκαν έπειτα από διαμαρτυρίες για το κλείσιμο ενός κινηματογράφου. Χθες επίσης, η Ένωση Ισλαμικών Δικαστηρίων ανακοίνωσε την πρόθεσή της να επιβάλει τον νόμο της Σαρία σε ολόκληρη την χώρα και ιδίως στο Μογκαντίσου.
<P>
Ο σεΐχης Abdullah, ένας από τους συνιδρυτές της Ένωσης, ανέφερε χθες: «Όποιος δεν προσεύχεται θα θεωρείται άπιστος και ο νόμος μας της Σαρίας απαιτεί τη θανάτωσή του». Η γλώσσα αυτού του είδους είναι εμπρηστική και επικίνδυνη. Η ΕΕ πρέπει να παρακολουθεί στενά τα τεκταινόμενα και να επιλέγει προσεκτικά ποιες πλευρές υποστηρίζει. 
<SPEAKER ID="165" LANGUAGE="" NAME="Μάριος Ματσάκης (ALDE )," AFFILIATION="συντάκτης">
<P>
Ιδιαίτερα ανησυχητικές και άξιες καταδίκης είναι οι πρόσφατες συγκρούσεις μέσα και γύρω από το Μογκαντίσου και στην περιοχή Jowhar. Εκφράζοντας υποστήριξη προς τις πρωτοβουλίες του ΟΗΕ, της Αφρικανικής Ένωσης, του Αραβικού Συνδέσμου και της IGAD (διακυβερνητικής αναπτυξιακής αρχής) για τη διαδικασία ειρήνευσης και συμφιλίωσης στη Σομαλία, η κοινή πρόταση ψηφίσματος καλεί όλες τις πλευρές που εμπλέκονται στον δηλητηριώδη αυτό εμφύλιο πόλεμο να επιδιώξουν να ακολουθήσουν τον δρόμο του διαλόγου και της ειρήνης και να προσφέρουν την αναγκαία συνεργασία στη μεταβατική ομοσπονδιακή κυβέρνηση και στο Κοινοβούλιο ως νόμιμες κεντρικές αρχές της Σομαλίας στο πλαίσιο του μεταβατικού ομοσπονδιακού καταστατικού χάρτη. Ταυτόχρονα, καλεί τη διεθνή κοινότητα και την ΕΕ να αυξήσουν την βοήθειά τους, ιδίως μέσω ανθρωπιστικής βοήθειας προς τη Σομαλία.
<SPEAKER ID="166" LANGUAGE="" NAME="Ana Maria Gomes (PSE )," AFFILIATION="συντάκτρια">
<P>
Εξαπλώνονται οι φήμες ότι η κυβέρνηση του πρωθυπουργού Meles Zenawi παρασέρνει την IGAD να παραβιάσει το εμπάργκο όπλων που έχει επιβάλει το Συμβούλιο Ασφαλείας του ΟΗΕ στη Σομαλία. Στέλνει εκατοντάδες χιλιάδες στρατιώτες στην Baidoa. Την περασμένη εβδομάδα ήμουν στην Ουάσιγκτον και τη Νέα Υόρκη και έλαβα διαβεβαιώσεις από σημαντικές πηγές εντός της κυβέρνησης και του ΟΗΕ ότι ο αιθιοπικός στρατός προετοιμάζει περαιτέρω προέλαση προς το Μογκαντίσου. Έχουν την υποστήριξη και την ευλογία των ΗΠΑ που ακολουθούν μια πολύ άστοχη πολιτική. Είναι σαν να μην έμαθαν τίποτε από το τελευταίο φιάσκο που οδήγησε τα Ισλαμικά Δικαστήρια στην εξουσία στο Μογκαντίσου.
<P>
Αυτό θα δημιουργήσει ακόμη προσφορότερο έδαφος για τις τρομοκρατικές ενέργειες της Αλ Κάιντα. Μπορεί να αναθερμανθεί η διαμάχη Ερυθραίας-Αιθιοπίας για τα σύνορα όχι μόνο στη Σομαλία αλλά και στην περιοχή συνολικά. Μπορεί να υπάρξουν και άλλες εξεγέρσεις στο εσωτερικό της Αιθιοπίας που να οδηγήσουν σε κατάρρευση. Η ΕΕ πρέπει να λάβει θέση και προτρέπω το Συμβούλιο και την Επιτροπή να προειδοποιήσουν κατά της παρέμβασης αυτής και να διασφαλίσουν ότι θα δοθεί στην Ομάδα Επαφών για τη Σομαλία όλη η στήριξη που χρειάζεται για να συνεχίσει τις προσπάθειές της για αναζήτηση μιας πολιτικής λύσης που θα αποδειχθεί βιώσιμη, σε αντίθεση με τις προηγούμενες 14 προσπάθειες. 
<SPEAKER ID="167" LANGUAGE="IT" NAME="Cristiana Muscardini (UEN )," AFFILIATION="συντάκτρια">
<P>
   Κύριε Πρόεδρε, κυρίες και κύριοι, η Ευρώπη δεν υποστήριξε με την αναγκαία αποφασιστικότητα τις προσπάθειες αποκατάστασης της ειρήνης και της δημοκρατίας στους θεσμούς που προέκυψαν από την Εθνική Διάσκεψη Συμφιλίωσης, που διεξήχθη τον Σεπτέμβριο του 2003 στο Ναϊρόμπι. Η Διάσκεψη αυτή είχε εγκρίνει τον μεταβατικό Συνταγματικό Ομοσπονδιακό Χάρτη.
<P>
Η σύσταση του ομοσπονδιακού Κοινοβουλίου, η εκλογή του Προέδρου του Κοινοβουλίου και των Αντιπροέδρων του, η εκλογή του Προέδρου της Δημοκρατίας Abdullah Yusuf Ahmed από το Κοινοβούλιο την 10η Οκτωβρίου 2004, και ο διορισμός του Πρωθυπουργού της ομοσπονδιακής κυβέρνησης ήταν σημαντικά βήματα, αλλά η βοήθεια και η υποστήριξη της Ένωσης ήταν υπερβολικά απρόθυμη, ενώ η έλλειψη έγκαιρης δράσης για τη βοήθεια του πληθυσμού άφησε ελεύθερο το πεδίο στην αναζωπύρωση του ριζοσπαστικού φονταμενταλισμού, ο οποίος γίνεται ολοένα και πιο επικίνδυνος διότι συνδέεται με την τρομοκρατία.
<P>
Από το 1991 ο εμφύλιος πόλεμος έχει αιματοκυλίσει τη Μογκαντίσου και τις γύρω περιοχές με καταστροφικές συνέπειες για τον λαό. Στον παρελθόν η παγκόσμια και η τοπική τρομοκρατία με βάσεις εκπαίδευσης στη Σομαλία, ήταν υπεύθυνη για τις τρομοκρατικές επιθέσεις στο Ναϊρόμπι, στο Νταρ ες Σαλάμ και στη Μομπάσα, ενώ τις τελευταίες ημέρες στη Μογκαντίσου η Ένωση Ισλαμικών Δικαστηρίων εκτέλεσε τουλάχιστον 350 πολίτες.
<P>
Πρέπει να επαγρυπνούμε για τον κίνδυνο που θέτει το σχέδιο πολιτικής αποσταθεροποίησης που εφαρμόζει το τεράστιο δίκτυο του διεθνούς φονταμενταλισμού σε όλη την Αφρική, καθώς και για τον κίνδυνο που αποτελεί το μήνυμα του Οσάμα Μπιν Λάντεν υπέρ του Ανωτάτου Συμβουλίου της Ένωσης Ισλαμικών Δικαστηρίων και κατά του νόμιμου Προέδρου της Δημοκρατίας. Η Ευρωπαϊκή Ένωση και η διεθνής κοινότητα οφείλουν να υποστηρίξουν και να προστατεύσουν τον ρόλο που διαδραματίζει ο Πρόεδρος Abdullah Yusuf Ahmed στη χώρα του με τον διαρκή διάλογο μεταξύ θεσμών και κοινωνίας των πολιτών, με στόχο τη γέννηση μιας σομαλικής ομοσπονδίας με σεβασμό στην ταυτότητα και στα δικαιώματα των μειονοτήτων.
<P>
Ζητάμε από το Συμβούλιο Ασφαλείας να άρει εν μέρει το εμπάργκο στις πωλήσεις όπλων προς τη Σομαλία ούτως ώστε να μπορέσουν να ενισχυθούν νόμιμα οι εθνικές δυνάμεις ασφαλείας, ενώ από τη διεθνή κοινότητα ζητάμε να εδραιώσει την πρωτοβουλία των προέδρων της Ανατολικής Αφρικής κατά της τρομοκρατίας, η οποία ιδρύθηκε το 2003. Θα πρέπει να καταστήσουμε αποτελεσματικά τα μέτρα για την εξουδετέρωση του επικίνδυνου φαινομένου του ντόμινο της τρομοκρατίας σε όλο το Κέρας της Αφρικής.
<SPEAKER ID="168" LANGUAGE="PL" NAME="Józef Pinior," AFFILIATION="εξ ονόματος της Ομάδας PSE">
<P>
   – Κύριε Πρόεδρε, ο κανόνας της Ένωσης Ισλαμικών Δικαστηρίων εφαρμόστηκε στη νότια Σομαλία. Από τις αρχές του περασμένου Ιουλίου, οι ριζοσπαστικές δυνάμεις απέκτησαν αυξημένη επιρροή στο έδαφος που ελέγχει η Ένωση. Ο νέος ηγέτης του Συμβουλίου των Ισλαμικών Δικαστηρίων είναι ο σεΐχης Hassan Dahir Aweys, ένας εξηντάχρονος ηλικιωμένος ακραίος μουσουλμάνος κληρικός. Υπάρχουν υποψίες ότι ο σεΐχης Aweys δουλεύει με την Αλ Κάϊντα. Μετά τις 11 Σεπτεμβρίου 2001, οι Ηνωμένες Πολιτείες συμπεριέλαβαν τον σεΐχης Aweys στον μαύρο κατάλογο των διεθνών τρομοκρατών.
<P>
Ο σεΐχης Aweys δεν αναγνωρίζει την υποστηριζόμενη από τον ΟΗΕ σομαλική κυβέρνηση με την οποία ο σεΐχης Sharif Ahmed, ο πρώτος ηγέτης του Συμβουλίου των Ισλαμικών Δικαστηρίων που θεωρείται σχετικά μετριοπαθής, υπέγραψε μια ειρηνευτική συμφωνία αφού ανέλαβε την εξουσία στο Mogadishu. Οι ισλαμικές ομάδες ανακοίνωσαν την πρόθεσή τους να λάβουν την εξουσία στη Σομαλία και υπάρχει πραγματικός κίνδυνος να επιτεθεί η Ένωση Ισλαμικών Δικαστηρίων στο βόρειο τμήμα της χώρας η οποία, μέχρι στιγμής, θεωρείτο σχετικά ειρηνική περιοχή. Αποτελείται από επαρχίες που χωρίζονται σε δύο αυτόνομες περιοχές, την Somaliland και την Puntland, οι οποίες έχουν στρατηγικά λιμάνια κατά μήκος των ακτών τους. Αυτές οι ενέργειες συνεπάγονται τη μετατροπή της Σομαλίας σε ένα άλλο Αφγανιστάν, που διοικείται από τους Ταλιμπάν.
<P>
Η κατάσταση των ανθρωπίνων δικαιωμάτων στην περιοχή που ελέγχεται από την Ένωση Ισλαμικών Δικαστηρίων επιδεινώθηκε δραματικά. Την τελευταία εβδομάδα, ο Martin Adler, ένας ανεξάρτητος σουηδός δημοσιογράφος δολοφονήθηκε σε ένα συλλαλητήριο που οργανώθηκε από τους οπαδούς του σεΐχη Aweys. Ένα από τα διατάγματα που εκδόθηκαν από τους ακραίους ισλαμιστές στο Mogadishu αφορούσε το κλείσιμο των κινηματογράφων και των αιθουσών όπου θα προβαλλόταν το Παγκόσμιο Κύπελλο Ποδοσφαίρου. Τα ειδησεογραφικά πρακτορεία αναφέρουν ότι η στρατιωτική ισλαμική αστυνομία πυροβόλησε δύο άτομα και τραυμάτισε άλλα τέσσερα κατά τη διάρκεια του αγώνα Γερμανίας-Ιταλίας. Ο ιδιοκτήτης του κινηματογράφου και μια νεαρή γυναίκα έχασαν τη ζωή τους όταν ο κινηματογράφος όπου προβαλλόταν ο αγώνας τυλίχτηκε στις φλόγες. 
<SPEAKER ID="169" LANGUAGE="IT" NAME="Luca Romagnoli (NI ). –" AFFILIATION="">
<P>
Η Ευρωπαϊκή Ένωση θα πρέπει να αναλάβει ξανά έναν καθοδηγητικό ρόλο στην Αφρική, όπως ακριβώς πρέπει να κάνει και η Ιταλία στη Σομαλία και σε όλο το Κέρας της Αφρικής, λόγω των ιστορικών δεσμών της. Για παράδειγμα, θα πρέπει να άρουμε την απαγόρευση της μετανάστευσης Σομαλών στην Ιταλία, την οποία είχε επιβάλει ο κ. Dini. Η απαγόρευση αυτή εξασθένισε τις καλές σχέσεις μεταξύ Ιταλίας και Σομαλίας και είχε ως αποτέλεσμα τη διασπορά των Σομαλών σε όλη την Ευρώπη, εκτός της Ιταλίας, όπου θα έπρεπε να τους ενθαρρύνουν να πηγαίνουν οι ιστορικοί δεσμοί και ευθύνες. Η Ιταλία φιλοξενεί μετανάστες από πολλές χώρες με τις οποίες δεν μοιράζεται ούτε ιστορικές ευθύνες που χρονολογούνται από την εποχή της αποικιοκρατίας ούτε πολιτιστικές συγγένειες, ενώ αγνοεί τη Σομαλία.
<SPEAKER ID="170" LANGUAGE="PL" NAME="Marek Aleksander Czarnecki (NI )." AFFILIATION="">
<P>
Η Σομαλία δεν διαθέτει αποτελεσματική εθνική κυβέρνηση τα τελευταία 15 χρόνια. Αυτή η κατάσταση αποτελεί σοβαρή απειλή της διαδικασίας ειρήνευσης και συμφιλίωσης στη χώρα. Αποτελεί απειλή επίσης για την ασφάλεια και τη σταθερότητα σε όλη την περιοχή της σομαλικής χερσονήσου. Πρέπει να καταδικάσουμε απερίφραστα τις πρόσφατες μάχες στο Mogadishu και τα γεγονότα στη Johwar και σε άλλες περιοχές της χώρας που κόστισαν τη ζωή σε πολλούς Σομαλούς. Την ίδια στιγμή, πρέπει να κάνουμε έκκληση για τη μη ανάληψη δράσεων που θα μπορούσαν να προκαλέσουν την κλιμάκωση της έντασης. Πρέπει να κάνουμε έκκληση για τη συνέχιση του διαλόγου και για την εμπλοκή της προσωρινής ομοσπονδιακής κυβέρνησης και του κοινοβουλίου και των κεντρικών αρχών που κυβερνούν τη Σομαλία στις προσπάθειες συνεργασίας, βάσει του προσωρινού ομοσπονδιακού νόμου.
<SPEAKER ID="171" LANGUAGE="EN" NAME="Peter Mandelson," AFFILIATION="Επιτροπή">
<P>
   Κύριε Πρόεδρε, αυτό το Κοινοβούλιο και η Επιτροπή σίγουρα συμφωνούν στο ότι επιδιώκουν μια ειρηνική και δημοκρατική ζωή για το λαό της Σομαλίας. Αυτό έχει προκύψει από τη σημερινή μας συζήτηση, έπειτα από την εισαγωγή του κ. Smith. Ελπίζω ότι θα μπορέσω να απαντήσω σχετικά με τις παραγράφους 6 και 8 ιδιαίτερα, όσον αφορά τη διακυβέρνηση και την οικοδόμηση θεσμών στη Σομαλία και την προστασία της ανθρωπιστικής βοήθειας και των εργαζομένων για την ανθρωπιστική βοήθεια, όπως μου ζήτησε.
<P>
Από τη δημιουργία των μεταβατικών οργάνων το 2004, η Επιτροπή ηγείται των προσπαθειών της διεθνούς κοινότητας να υποστηρίξει τα σομαλικά μεταβατικά ομοσπονδιακά όργανα. Ο συνάδελφός μου, ο κ. Michel, παρακολουθεί πολύ στενά την κατάσταση και βρίσκεται σε τακτική επικοινωνία με τον Πρόεδρο Yusuf και τον Πρωθυπουργό Ghedi της Σομαλίας, καθώς και με ηγέτες της περιοχής.
<P>
Όσον αφορά το πρώτο –την τρέχουσα κατάσταση του διαλόγου μεταξύ των οργάνων και των ισλαμικών δικαστηρίων– στις 22 Ιουνίου η μεταβατική ομοσπονδιακή κυβέρνηση και οι εκπρόσωποι της Ένωσης Ισλαμικών Δικαστηρίων συναντήθηκαν στο Χαρτούμ και συνήψαν μια συμφωνία αρχής για την πραγματοποίηση διαλόγου, την αμοιβαία μεταξύ τους αναγνώριση και την εκ νέου συνάντησή τους στις 15 Ιουλίου για επί της ουσίας συνομιλίες, και πάλι στο Χαρτούμ. Τη συμφωνία αυτή χαιρέτισαν τόσο ο Ύπατος Εκπρόσωπος Σολάνα όσο και η Επιτροπή. Η Επιτροπή είναι της άποψης ότι υπάρχει μια ευκαιρία για ενδο-σομαλικό πολιτικό διάλογο και είναι εξαιρετικά σημαντικό να εξασφαλισθεί η συμμετοχή των Ισλαμικών Δικαστηρίων ώστε να επιτευχθεί πολιτική λύση στο πλαίσιο των μεταβατικών ομοσπονδιακών οργάνων.
<P>
Είμαστε συνεπείς στη δέσμευσή μας να συνεργαστούμε στενά και να στηρίξουμε τις πρωτοβουλίες της IGAD, της Αφρικανικής Ένωσης και του Συνδέσμου Αραβικών Κρατών με στόχο την εύρεση πολιτικής λύσης στην κρίση, όπως μας ζήτησε ο κ. Coveney. Η Επιτροπή προτίθεται να συμπεριλάβει τη Σομαλία σε μια ευρύτερη περιφερειακή στρατηγική για ειρήνευση, σταθερότητα και ανάπτυξη στο Κέρας της Αφρικής. Ο Επίτροπος Michel παρουσίασε τη στρατηγική αυτή στους αρχηγούς κρατών της IGAD τον περασμένο Φεβρουάριο.
<P>
Τέλος, η Επιτροπή είναι ο βασικός χορηγός για τη Σομαλία, με ένα συνεχιζόμενο συνολικό πρόγραμμα βοήθειας ύψους 300 εκατ. ευρώ. Υποστηρίξαμε τη σομαλική διάσκεψη συμφιλίωσης και την ίδρυση των μεταβατικών ομοσπονδιακών οργάνων και τώρα είμαστε δεσμευμένοι στον στόχο της περαιτέρω ενίσχυσης της λειτουργίας των μεταβατικών οργάνων.
<P>
Στις 28 Μαΐου 2006, ο Πρόεδρος Barroso και ο Επίτροπος Michel υπέγραψαν μνημόνιο συμφωνίας με την μεταβατική ομοσπονδιακή κυβέρνηση. Μπορώ να επιβεβαιώσω ότι η Επιτροπή προτίθεται να διαθέσει 22 εκατ. ευρώ άμεσα για να υποστηρίξει τα βραχυπρόθεσμα μέτρα διακυβέρνησης και ανάπτυξης ικανοτήτων που εξήγγειλε η μεταβατική ομοσπονδιακή κυβέρνηση.
<P>
Εξακολουθούμε να υποστηρίζουμε ολόψυχα την ειρηνευτική διαδικασία. Η ανθρωπιστική υπηρεσία της Επιτροπής, η ECHO, παρέχει επίσης άμεση ανθρωπιστική βοήθεια στον άμαχο πληθυσμό που υφίσταται τις συνέπειες των συγκρούσεων, αλλά και της ξηρασίας. Όλοι είναι υπεύθυνοι να εξασφαλίσουν την ασφαλή παροχή αυτής της ανθρωπιστικής βοήθειας και την ασφάλεια και την προστασία των εργαζομένων στην παροχή ανθρωπιστικής βοήθειας, οι οποίοι προσφέρουν αυτό το πολύτιμο έργο. 
<SPEAKER ID="172" LANGUAGE="" NAME="Πρόεδρος." AFFILIATION="">
<SPEAKER ID="173" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση έξι προτάσεων ψηφίσματος σχετικά με τη Μαυριτανία(1).
<SPEAKER ID="174" LANGUAGE="FR" NAME="Marie Anne Isler Béguin (Verts/ALE )," AFFILIATION="συντάκτρια">
<P>
   . – Κύριε Πρόεδρε, κύριε Επίτροπε, κυρίες και κύριοι, η Μαυριτανία, παρότι ανήκει στις χώρες ΑΚΕ, βρίσκεται μεταξύ των χωρών που έχουν ξεχαστεί από τον κόσμο. Οι ευρωπαϊκές χώρες για μεγάλο χρονικό διάστημα έκλεισαν τα μάτια τους στη δικτατορία του προέδρου Ould Taya, ο οποίος φυλάκιζε, βασάνιζε και εξόριζε τους αντιφρονούντες. Το Κοινοβούλιο και τα ευρωπαϊκά θεσμικά όργανα σιώπησαν όταν ζητήσαμε την αποστολή επιτροπής παρατηρητών κατά τη διάρκεια των προεδρικών εκλογών το 2003, παρ’ όλο που κάποιοι υποψήφιοι είχαν φυλακιστεί. Η Ένωση ήταν άκρως επιφυλακτική μετά τα γεγονότα της 3ης Αυγούστου 2005 τα οποία ανέτρεψαν τον δικτάτορα, χωρίς να χυθεί ούτε μια σταγόνα αίμα, ενώ γνωρίζουμε ότι η χώρα βρισκόταν στα πρόθυρα έκρηξης. Εκφράζω την ικανοποίησή μου για τη διοργάνωση το 2004, στο Ευρωπαϊκό Κοινοβούλιο, της πρώτης πλατφόρμας διαλόγου η οποία συγκέντρωσε σε ουδέτερο έδαφος τους Μαυριτανούς της κοινωνίας των πολιτών, τα πολιτικά κόμματα και τους επίσημους εκπροσώπους, προκειμένου να προετοιμαστεί ο δρόμος προς τη δημοκρατία.
<P>
Η εν λόγω μεταβατική αρχή έχει ήδη προσφέρει εγγυήσεις, με τη δημιουργία ανεξάρτητης εθνικής εκλογικής επιτροπής, με την κατάργηση της λογοκρισίας των μέσων ενημέρωσης και με τη διενέργεια δημοψηφίσματος στις 25 Ιουνίου 2005, η ομαλή διεξαγωγή του οποίου χαιρετίστηκε από τους διεθνείς παρατηρητές.
<P>
Τέλος, τα μερίσματα του μαύρου χρυσού πρέπει να αξιοποιηθούν στην εκπαίδευση, την υγεία και την ανάπτυξη των πληθυσμών της Μαυριτανίας. Η εκμετάλλευση του πετρελαίου, η οποία δεν θα είναι αιώνια, δεν μπορεί να πραγματοποιείται εις βάρος της θαλάσσιας και παράκτιας βιοποικιλότητας, αλλά πρέπει να εξασφαλιστεί η προστασία, για παράδειγμα, του Banc d’Argouin από κάθε μορφή ρύπανσης και να διασφαλιστεί η βιώσιμη διαχείριση των αλιευτικών πόρων, τους οποίους έχουν τόση ανάγκη οι Μαυριτανοί.
<P>
Εκφράζω την ικανοποίησή μου για το γεγονός ότι, σε συνεργασία με την Ένωση, οι αρχές δεσμεύτηκαν για τη διεξαγωγή πιο ανοικτής συζήτησης σχετικά με τις αλιευτικές συμφωνίες προκειμένου να επιτευχθεί μια δίκαιη συμφωνία. Η απαγόρευση πλοίων-εργοστασίων, όπως το «Atlantic Dawn» για παράδειγμα, είναι προαπαιτούμενο αυτής της συμφωνίας. Τέλος, και ολοκληρώνω σε αυτό το σημείο, το σχέδιο συνεργασίας στον τομέα της καταπολέμησης της μετανάστευσης πρέπει να συμβάλλει στη δημιουργία θέσεων απασχόλησης στη Μαυριτανία και να επιφυλάσσει στους μετανάστες υποδοχή αντάξια των αξιών τις οποίες ενστερνίζεται η Ευρώπη. 
<SPEAKER ID="175" LANGUAGE="DE" NAME="Tobias Pflüger (GUE/NGL )," AFFILIATION="συντάκτης">
<P>
   Κύριε Πρόεδρε, ο Τύπος μιλάει τώρα για τη Μαυριτανία παρουσιάζοντάς την ως ένα πρότυπο για τη δημοκρατία στην Αφρική, και η ΕΕ έχει αποκαταστήσει επίσημα τις σχέσεις της με αυτή, αλλά είναι η κατάσταση πραγματικά τόσο καλή; Ασφαλώς όχι! Το γεγονός ότι πρόκειται να γίνει ένα δημοψήφισμα στη Μαυριτανία σχετικά με ένα νέο σύνταγμα, και, ιδιαίτερα, το γεγονός ότι οι εξουσίες του Προέδρου πρόκειται να περιοριστούν από αυτό, είναι ευπρόσδεκτα πράγματα, αλλά σύμφωνα με τις πληροφορίες που μας διατίθενται, εξακολουθεί να υπάρχει δουλεία στη Μαυριτανία, και αυτό είναι εντελώς απαράδεκτο, και κάτι πρέπει να γίνει σχετικά, τουλάχιστον από την πλευρά της ΕΕ. Το όνομα της Μαυριτανίας προκύπτει επίσης κάθε φορά που έρχεται η συζήτηση στον τρόπο που η Ευρωπαϊκή Ένωση αντιμετωπίζει τους πρόσφυγες, ένα πολύ μεγάλος αριθμός των οποίων στέλνονται εκεί, όπου αφήνονται στη μοίρα τους. Η υπεράσπιση των προσφύγων από την ΕΕ αποκτά ολοένα και πιο στρατιωτικό χαρακτήρα – ο οργανισμός Frontex είναι ένα χαρακτηριστικό παράδειγμα.
<SPEAKER ID="176" LANGUAGE="DE" NAME="Bernd Posselt (PPE-DE )," AFFILIATION="συντάκτης">
<SPEAKER ID="177" LANGUAGE="EN" NAME="Μάριος Ματσάκης (ALDE )," AFFILIATION="συντάκτης">
<SPEAKER ID="178" LANGUAGE="FR" NAME="Marie-Arlette Carlotti (PSE )," AFFILIATION="συντάκτρια">
<P>
   . – Κύριε Πρόεδρε, στις 3 Αυγούστου 2005 το καθεστώς του πρώην προέδρου Ould Taya ανατράπηκε και ένα στρατιωτικό συμβούλιο δήλωσε την επιθυμία του να θέσει τέρμα στις ολοκληρωτικές πρακτικές και να εδραιώσει τη δημοκρατία. Μπορεί λοιπόν να φανταστεί κανείς ότι πρόκειται απλώς για δηλώσεις οι οποίες έχουν σκοπό να δικαιολογήσουν κάτι που η διεθνής κοινότητα αποκάλεσε πραξικόπημα.
<P>
Ο ρόλος μας στο εξής συνίσταται στην υποστήριξη της δημοκρατικής διαδικασίας που βρίσκεται σε εξέλιξη, σεβόμενοι το χρονοδιάγραμμα που όρισαν οι ίδιοι οι Μαυριτανοί. Επ’ αυτού, εκφράζω την ικανοποίησή μου για τον τρόπο διεξαγωγής της τελευταίας συνταγματικής ψηφοφορίας. Στηρίζω την Ανεξάρτητη Εθνική Εφορευτική Επιτροπή (INEC), η οποία πρέπει ωστόσο να φροντίσει για την εξασφάλιση δελτίων ταυτότητας για όλους τους μαυριτανούς πολίτες, προκειμένου οι τελευταίοι να ψηφίσουν στις προσεχείς εκλογές και να μπορέσουν οι Μαυριτανοί του εξωτερικού να μετάσχουν στις μελλοντικές ψηφοφορίες. Στηρίζω επίσης την άποψη να αποκτήσουν τα πολιτικά κόμματα τα μέσα έκφρασής τους και να διεξαγάγουν μια προεκλογική εκστρατεία βάσει προτύπων που θα λειτουργήσουν ως φορείς προτάσεων για τη βελτίωση των συνθηκών ζωής του λαού της Μαυριτανίας. 
<SPEAKER ID="179" LANGUAGE="DE" NAME="Michael Gahler," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, όταν ακούμε για άλλο ένα πραξικόπημα στην Αφρική, τείνουμε να πιστεύουμε ότι ένας ακόμη δυνάστης αντικαθιστά έναν άλλο και συνεχίζει να λεηλατεί τη χώρα· ευτυχώς, όμως, αυτό που συνέβη στη Μαυριτανία μετά το πραξικόπημα της 3ης Αυγούστου 2005 φαίνεται να είναι κάτι διαφορετικό.
<P>
Τώρα που έχουμε ολοκληρώσει τη διαδικασία του άρθρου 96 με τη Μαυριτανία, θα ήθελα να μας δω να καθιστούμε ξανά τη βοήθεια πλήρως διαθέσιμη, αλλά πρέπει να φροντίσουμε ότι το εισόδημα που προέρχεται από τα αποθέματα πετρελαίου, τα οποία λεηλατούνται εξαιτίας μιας σύμβασης με μία αυστραλιανή εταιρεία, εμφανίζεται ως εισόδημα στον προϋπολογισμό της χώρας, ούτως ώστε οι πόροι που διαθέτει να μπορέσουν να είναι πραγματικά διαθέσιμοι στον λαό.
<SPEAKER ID="180" LANGUAGE="FR" NAME="Alain Hutchinson," AFFILIATION="εξ ονόματος της Ομάδας PSE">
<P>
Εκείνο που πρέπει κυρίως να επισημάνουμε σήμερα μέσω αυτού του ψηφίσματος είναι η βούληση της Ευρωπαϊκής Ένωσης, και του Κοινοβουλίου ειδικότερα, να παρακολουθεί εκ του σύνεγγυς την κατάσταση στη Μαυριτανία και την εξέλιξή της και να συμβάλει, με όσους τρόπους μπορεί, στην εφαρμογή και στη συνέχιση μιας διαδικασίας εκδημοκρατισμού καθόσον πράγματι, στις 25 Ιουνίου 2005, κατέστη εφικτή η διενέργεια συνταγματικού δημοψηφίσματος. Υπάρχουν ασφαλώς αρκετά πράγματα που πρέπει να επιτευχθούν από την πλευρά της Μαυριτανίας· όπως ανέφερε η κ. Carlotti πριν από λίγο, πρέπει να ολοκληρωθούν κυρίως οι εκλογικοί κατάλογοι, για τους οποίους γίνεται αναφορά στο ψήφισμα. Απομένει επίσης, από την πλευρά του Κοινοβουλίου, η στήριξη ενός αιτήματος των μαυριτανικών αρχών, της αποστολής δηλαδή από την Επιτροπή ομάδας εκλογικών παρατηρητών στη Μαυριτανία για τις επικείμενες εκλογές: τις βουλευτικές και δημοτικές εκλογές του Νοεμβρίου και τις προεδρικές εκλογές τον επόμενο Μάρτιο. Φρονώ ότι αυτό είναι σημαντικό και ότι το Κοινοβούλιο και η Επιτροπή οφείλουν να αναλάβουν τις απαραίτητες πρωτοβουλίες προς αυτή την κατεύθυνση. 
<SPEAKER ID="181" LANGUAGE="" NAME="Peter Mandelson," AFFILIATION="Επιτροπή">
<P>
   Κύριε Πρόεδρε, έπειτα από το πραξικόπημα του περασμένου έτους, η ΕΕ αποφάσισε να ξεκινήσει διαβουλεύσεις με την Ισλαμική Δημοκρατία της Μαυριτανίας βάσει του άρθρου 96 της αναθεωρημένης συμφωνίας του Κοτονού.
<P>
Η εναρκτήρια συνεδρίαση ήταν εγκάρδια και εποικοδομητική. Συμμετείχαν εκπρόσωποι πολιτικών κομμάτων της Μαυριτανίας και της μαυριτανικής κοινωνίας των πολιτών, στους οποίους δόθηκε η ευκαιρία να εκφράσουν τις απόψεις τους, καθώς και ομάδα πρεσβευτών από χώρες ΑΚΕ. Η Μαυριτανία ανέλαβε 23 δεσμεύσεις στους τομείς του σεβασμού των δημοκρατικών αρχών, των θεμελιωδών ελευθεριών και δικαιωμάτων, του κράτους δικαίου και της χρηστής διακυβέρνησης. Μια ακόμη δέσμευση αφορούσε την παρακολούθηση και την υποβολή εκθέσεων προόδου.
<P>
Η Επιτροπή ενθάρρυνε επίσης τη δημιουργία ίσων όρων στις εκλογές με την έγκριση δίκαιων μηχανισμών χρηματοδότησης των κομμάτων και την εγγύηση αμερόληπτης στάσης του στρατού, της μεταβατικής κυβέρνησης, της διοίκησης και των δικαστών. Η Επιτροπή κάλεσε τις μεταβατικές αρχές να λάβουν υπόψη τους παλαιότερα προβλήματα, τα σημαντικότερα από τα οποία ήταν τα επακόλουθα της δουλείας και οι συνέπειες της ενδοεθνοτικής βίας του 1989-1990 που οδήγησε σε απώλειες ανθρώπινων ζωών και περιουσιών και στην φυγή δεκάδων χιλιάδων Μαυριτανών σε γειτονικές χώρες.
<P>
Αν και αναγνώρισε ότι η σύντομη διάρκεια της μεταβατικής περιόδου δεν επιτρέπει στις νέες αρχές να επιλύσουν όλα τα προβλήματα, η Επιτροπή τις ενθάρρυνε να αναλάβουν αποφασιστική δράση σε όλους αυτούς τους τομείς. Οι δεσμεύσεις που ανέλαβε η Μαυριτανία αφορούν, κατά την άποψη της Επιτροπής, το σύνολο των βασικών προβλημάτων που αντιμετωπίζει η χώρα. Η διατύπωσή τους από τις αρχές βασίστηκε σε μεγάλο βαθμό στα συμπεράσματα των εθνικών εργαστηρίων διαβούλευσης του Οκτωβρίου του 2005 στα οποία συμμετείχαν όλοι οι ενδιαφερόμενοι και αντικατόπτριζαν μια ευρεία εθνική συναίνεση.
<P>
Η πρόοδος στην εφαρμογή των δεσμεύσεων της Μαυριτανίας επέτρεψε στην ΕΕ να αναγνωρίσει ότι έχει σημειωθεί σταθερή πρόοδος και να ολοκληρώσει τις διαπραγματεύσεις στο τέλος Μαΐου 2006. Ωστόσο, δεδομένου ότι μένει να τεθούν ακόμη σε εφαρμογή διάφορα μέτρα, η ΕΕ θα οργανώσει ενισχυμένο πολιτικό διάλογο με την κυβέρνηση εντός μιας περιόδου παρακολούθησης διάρκειας 18 μηνών. Στο πλαίσιο αυτό, προβλέπεται η αποστολή εκλογικών παρατηρητών για τις επικείμενες εκλογές και μάλιστα την επόμενη εβδομάδα θα πραγματοποιηθεί μια πρώτη αποστολή αξιολόγησης της Επιτροπής. 
<SPEAKER ID="182" LANGUAGE="" NAME="Πρόεδρος." AFFILIATION="">
<SPEAKER ID="183" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση έξι προτάσεων ψηφίσματος σχετικά με την ελευθερία έκφρασης στο Διαδίκτυο(1).
<SPEAKER ID="184" LANGUAGE="ES" NAME="Raül Romeva i Rueda (Verts/ALE )," AFFILIATION="συντάκτης">
<P>
   Κύριε Πρόεδρε, θα ήθελα να ξεκινήσω υπενθυμίζοντάς σας τη δήλωση της Παγκόσμιας Διάσκεψης για την Κοινωνία της Πληροφορίας, η οποία διεξήχθη στην Τύνιδα τον Νοέμβριο του 2005 και η οποία έδωσε μεγάλη σημασία στην κοινωνία της πληροφορίας από την άποψη των ανθρωπίνων δικαιωμάτων και των θεμελιωδών ελευθεριών και ιδιαίτερα την ελευθερία της έκφρασης και της γνώμης, όπως επίσης την ελευθερία λήψης και πρόσβασης στην πληροφόρηση.
<P>
Ωστόσο, μολονότι δεν υπάρχει αμφιβολία ότι οι κύριοι υπεύθυνοι είναι οι κυβερνήσεις που λογοκρίνουν, πρέπει να θυμόμαστε πάντα ότι, σε πολλές περιπτώσεις, δυτικές εταιρείες, πολλές από τις οποίες είναι ευρωπαϊκές, παρέχουν σε αυτές τις κυβερνήσεις τα μέσα και την ικανότητα να μπορούν να διενεργούν τον έλεγχό τους και λογοκρισία. Αυτό ισχύει για εταιρείες όπως η Yahoo, η Google, η Microsoft, η Cisco Systems, η Telecom Italia, η Wanadoo και ορισμένες θυγατρικές της France Telecom.
<SPEAKER ID="185" LANGUAGE="DE" NAME="Tobias Pflüger (GUE/NGL )," AFFILIATION="συντάκτης">
<P>
Επιτρέψτε μου να σας δώσω μερικά παραδείγματα γι’ αυτό για το οποίο μιλάω. Στη Γερμανία, το Chaos Computer Club υπόκειται σε περιοδική καταστολή τα τελευταία χρόνια, και υπάρχουν, για παράδειγμα, αιρέσεις όπως η Σαϊεντολογία που έχουν λάβει νομική δράση για να κλείσουν ιστοσελίδες που τις εξετάζουν με έναν κριτικό τρόπο.
<P>
Τα δύο ιδιαίτερα προσχήματα που προβάλλονται για τη λογοκρισία είναι, αφενός η παιδική πορνογραφία και αφετέρου η εξτρεμισμός της άκρας δεξιάς, αλλά, μολονότι και τα δύο αξίζουν άμεση καταδίκη, η παιδική πορνογραφία διώκεται ποινικά σε όλο τον κόσμο, και εκείνοι οι οποίοι, όπου και αν είναι, έχουν πρόσβαση σε παρόμοιες ιστοσελίδες υπόκεινται σε διώξεις, ενώ ο εξτρεμισμός της άκρας δεξιάς –ένα παράδειγμα του οποίου είναι αυτό που είπε ο κ. Giertych σε αυτό το Κοινοβούλιο μερικές μέρες πριν– είναι κάτι που πρέπει να αντιμετωπίσουμε πολιτικά.
<SPEAKER ID="186" LANGUAGE="" NAME="Simon Coveney (PPE-DE )," AFFILIATION="συντάκτης">
<P>
Το ψήφισμα επιχειρεί ακόμη να ασχοληθεί με το πιο ευαίσθητο ζήτημα της χρησιμοποίησης δυτικών, και συγκεκριμένα αμερικανικών και ευρωπαϊκών, τεχνολογιών και εταιρειών για την παροχή των αναγκαίων ικανοτήτων σε ορισμένες κυβερνήσεις για να λογοκρίνουν και να φιλτράρουν το υλικό του Διαδικτύου. Το μεγάλο «τείχος ασφαλείας» (firewall) της Κίνας αποτελεί πιθανώς το χαρακτηριστικότερο παράδειγμα τέτοιας λογοκρισίας. Οι κινεζικές αρχές κατόρθωσαν να πείσουν εταιρείες όπως η Yahoo και η Google να επιτρέψουν το φιλτράρισμα των μηχανών αναζήτησής τους. Για παράδειγμα, αν πληκτρολογήσει κανείς τη φράση «Πλατεία Τιενανμέν» στην Κίνα, το πιθανότερο είναι τα αποτελέσματα της αναζήτησης να αφορούν την αρχιτεκτονική ιστορία των κτιρίων που περιβάλλουν την πλατεία.
<SPEAKER ID="187" LANGUAGE="NL" NAME="Jules Maaten (ALDE )," AFFILIATION="συντάκτης">
<P>
Ωστόσο, πολύ συχνά αμερικανικοί και ευρωπαϊκοί φορείς παροχής υπηρεσιών Διαδικτύου είναι που διευκολύνουν τις παρεμβάσεις στην ελευθερία έκφρασης γνώμης, επιτρέποντας για παράδειγμα τη λογοκρισία των υπηρεσιών τους. Αμερικανικές εταιρείες, για παράδειγμα η Google, η Microsoft και κυρίως η Yahoo, δημιουργούν σάλο. Πολλές άλλες εταιρείες έκαναν φυσικά το ίδιο πράγμα. Η Secure Computing και η Fortinet στην Τυνησία και τη Βιρμανία, η Cisco Systems αλλά και ευρωπαϊκές εταιρείες, όπως η Telecom Italia στην Κούβα και η Wanadoo –η οποία ανήκει στην France Telecom– στην Τυνησία.
<P>
Είναι ασφαλώς απαράδεκτο οι δυτικές επιχειρήσεις να βοηθούν καταπιεστικές κυβερνήσεις να ποδοπατούν τα ανθρώπινα δικαιώματα. Το πρώτο πράγμα που πρέπει να γίνει είναι η κατάρτιση για τα ευρωπαϊκά θεσμικά όργανα, ενός κώδικα συμπεριφοράς με τον οποίο αναλαμβάνουν την υποχρέωση να μη συμμετέχουν σε ενέργειες που έχουν στόχο να καταστέλλουν ό,τι δημοσιεύεται στο Διαδίκτυο. Πρέπει επίσης να επισημανθεί ότι εταιρείες που παρέχουν μηχανές αναζήτησης, συνομιλίες (chat), δημοσιεύσεις ή άλλες υπηρεσίες στο Διαδίκτυο πρέπει να κάνουν ό,τι μπορούν προκειμένου να διασφαλίσουν ότι τα δικαιώματα των χρηστών του Διαδικτύου προστατεύονται απόλυτα.
<P>
Σήμερα στην Κίνα, 48 κυβερνο-αντιφρονούντες βρίσκονται στη φυλακή, απλώς επειδή παρέκκλιναν από την ακολουθούμενη γραμμή ενεργειών που είχε καταρτιστεί για αυτούς από τις αρχές. Κατά τη γνώμη μου είναι αδιανόητο οι δυτικές εταιρείες να προσφέρουν ουσιαστική στήριξη σε αυτά τα καταπιεστικά και αυταρχικά καθεστώτα διατηρώντας τη λογοκρισία. Μια τέτοιου είδους συνεργασία αντιβαίνει στις θεμελιώδεις ευρωπαϊκές αρχές, όπως η ελευθερία έκφρασης γνώμης και η ελευθερία πληροφόρησης. Η ελευθερία έκφρασης γνώμης πρέπει να παραμείνει προτεραιότητα για το Διαδίκτυο, κυρίως στο Διαδίκτυο. Αμερικανοί νομοθέτες επεξεργάζονται ένα νομοσχέδιο με την επωνυμία και είναι αυτονόητο ότι η Ευρώπη δεν πρέπει να εξαιρεθεί.
<SPEAKER ID="188" LANGUAGE="FR" NAME="Catherine Trautmann (PSE )," AFFILIATION="συντάκτρια">
<SPEAKER ID="189" LANGUAGE="PL" NAME="Tadeusz Zwiefka," AFFILIATION="εξ ονόματος της Ομάδας PPE-DE">
<P>
Είναι δυνατό να λογοκριθούν μεμονωμένες σελίδες στο Διαδίκτυο. Είναι αδύνατο να λογοκριθεί συνολικά το δίκτυο αλλά ο πειρασμός ή η απειλή για κάτι τέτοιο εξακολουθεί να υφίσταται. Η κυβέρνηση της Κίνας για παράδειγμα, δημιούργησε μια αστυνομική δύναμη του Διαδικτύου η οποία ελέγχει αν κάποιος από τα περίπου δεκάδες εκατομμύρια κινέζων χρηστών του Διαδικτύου παραβίασαν τους κανονισμούς χρήσης του δικτύου. Μια παραβίαση μπορεί να συνεπάγεται έως 10 χρόνια σε στρατόπεδο καταναγκαστικής εργασίας. Οι ιδιοκτήτες Ίντερνετ καφέ απασχολούν υπαλλήλους παρακολούθησης προκειμένου να εξετάζουν αν εμφανίζεται στις οθόνες των χρηστών απαγορευμένο περιεχόμενο. Το περιεχόμενο φιλτράρεται μέσω της χρησιμοποίησης λέξεων κλειδιών. Αν εμφανιστούν οι λέξεις «Θιβέτ», «αντιφρονών» ή «Κίνα και ανθρώπινα δικαιώματα», η σελίδα διακόπτεται.
<SPEAKER ID="190" LANGUAGE="PL" NAME="Lidia Joanna Geringer de Oedenberg," AFFILIATION="εξ ονόματος της Ομάδας PSE">
<P>
   . Κύριε Πρόεδρε, η ελευθερία του λόγου και της γνώμης αποτελούν θεμελιώδεις αξίες που περιλαμβάνονται στην Οικουμενική Διακήρυξη των Δικαιωμάτων του Ανθρώπου. Η ελευθερία του λόγου θα πρέπει να διασφαλίζεται, ανεξάρτητα από τον τρόπο με τον οποίο εκφράζονται οι απόψεις. Το Διαδίκτυο αποτέλεσε τα τελευταία χρόνια μια καθολική μορφή επικοινωνίας. Σύμφωνα με πρόσφατες εκτιμήσεις, υπάρχουν περίπου 600 εκατομμύρια χρήστες του Διαδικτύου και ο αριθμός αυξάνεται σε καθημερινή βάση. Το Διαδίκτυο είναι ένα μέσο που επιτρέπει την ελευθερία έκφρασης. Αυτή η ελευθερία επεκτείνεται επίσης σε ομάδες όπως αυτές των συμμετεχόντων σε εκστρατείες για τα ανθρώπινα δικαιώματα, δημοκρατικών ακτιβιστών, πολιτικών αντιφρονούντων και ανεξάρτητων δημοσιογράφων.
<P>
Εφόσον πρόκειται για ανοιχτό βήμα συζήτησης, συμβάλει επίσης στην ανάπτυξη της δημοκρατίας, κάτι που παρατηρήθηκε κατά τη διάρκεια της Παγκόσμιας Διάσκεψης στην Τυνησία τον περασμένο Νοέμβριο. Ωστόσο, δεν αρέσει σε όλους ένα τόσο ανοιχτό μέσο. Κυβερνήσεις που συνηθίζουν να ελέγχουν τον Τύπο, το ραδιόφωνο ή την τηλεόραση, επιθυμούν τώρα να ελέγχουν το μοναδικό ανεξάρτητο μέσο που ξεφεύγει από τον έλεγχό τους, δηλαδή το Διαδίκτυο. Η Κίνα, το Ιράν, η Βόρεια Κορέα, η Συρία, το Νεπάλ, η Κούβα και η Λευκορωσία χρησιμοποιούν υπερσύγχρονες μεθόδους προκειμένου να ελέγχουν και να περιορίζουν την ελευθερία του λόγου. Αυτό που είναι χειρότερο, είναι ότι εταιρείες όπως η Yahoo, η Google και η Microsoft συμφωνούν να λογοκρίνουν κατόπιν αιτήματος των κυβερνήσεων, όπως συμβαίνει σήμερα στην Κίνα.
<SPEAKER ID="191" LANGUAGE="" NAME="Kathy Sinnott," AFFILIATION="εξ ονόματος της Ομάδας IND/DEM">
<P>
Για ένα παιδί, η κακοποίηση, ανεξάρτητα εάν συμβαίνει στα χέρια ενός έκφυλου ενήλικα ή στο Διαδίκτυο, γίνεται ένα ψυχολογικό βάρος που καταδιώκει το παιδί σε όλη τη ζωή του. Με τη χρήση τεχνολογιών όπως η απεικόνιση μαγνητικού συντονισμού (MRI) και ο χημικός έλεγχος, γνωρίζουμε πλέον ότι η πορνογραφία επηρεάζει τον αναπτυσσόμενο εγκέφαλο των παιδιών και προκαλεί την παραγωγή εξαιρετικά εθιστικών χημικών ουσιών του εγκεφάλου. Ερευνητές έχουν παρομοιάσει την μακροχρόνια χρήση πορνογραφικού υλικού στο Διαδίκτυο ακόμη και με τις καταστροφικές συνέπειες της ηρωίνης.
<P>
Πρέπει να κάνουμε ό,τι μπορούμε για να γίνει το Διαδίκτυο ασφαλέστερο. Εάν η Yahoo και η Google μπορούν να λογοκρίνουν το Διαδίκτυο για χάρη του ολοκληρωτικού κινεζικού καθεστώτος, σίγουρα είναι σε θέση να το λογοκρίνουν και προς όφελος των παιδιών μας. 
<SPEAKER ID="192" LANGUAGE="PL" NAME="Ryszard Czarnecki (NI )." AFFILIATION="">
<P>
Αν η ιταλική εταιρεία Telecom Italia είναι ο πάροχος δικτύου στην Κούβα, τότε το κομμουνιστικό καθεστώς λογοκρίνει την ελευθερία έκφρασης με αυτή τη συμφωνία της ευρωπαϊκής χώρας. Αν ένα υποκατάστημα της France Telecom αποφασίσει να εισαγάγει ευρυζωνικές υπηρεσίες από κοινού με έναν πάροχο της Τυνησίας, αυτή η κίνηση πραγματοποιείται τη στιγμή που η κυβέρνηση της Τυνησίας στερεί την πρόσβαση σε όλους τους αντιπολιτευτικούς ιστοτόπους αυτής της χώρας.
<SPEAKER ID="193" LANGUAGE="PL" NAME="Urszula Krupa (IND/DEM )." AFFILIATION="">
<SPEAKER ID="194" LANGUAGE="" NAME="Peter Mandelson," AFFILIATION="Επιτροπή">
<P>
Η Παγκόσμια Διάσκεψη για την Κοινωνία της Πληροφορίας που πραγματοποιήθηκε στην Τύνιδα τον Νοέμβριο του 2005 επιβεβαίωσε τους δεσμούς μεταξύ της ανάπτυξης της κοινωνίας των πληροφοριών και του σεβασμού των δικαιωμάτων του ανθρώπου και των θεμελιωδών ελευθεριών, συμπεριλαμβανομένης της ελευθερίας έκφρασης και γνώμης, καθώς και της ελευθερίας να λαμβάνει κανείς και να έχει πρόσβαση σε πληροφορίες.
<P>
Αυτή η ομοφωνία που επιτεύχθηκε στη διάρκεια της διάσκεψης αποτελεί μια βάση για «προσπάθειες πρόληψης και εξουδετέρωσης απειλών, κινδύνων και περιορισμού των ανθρώπινων δικαιωμάτων που προκύπτουν από την κατάχρηση των τεχνολογιών των πληροφοριών και των επικοινωνιών», όπως αναφέρεται στην ανακοίνωση της Επιτροπής του Απριλίου 2006 σε συνέχεια της διάσκεψης.
<P>
Η προαγωγή της ελευθερίας της έκφρασης κατέχει μια από τις πρώτες θέσεις στον κατάλογο προτεραιοτήτων των αντίστοιχων προγραμμάτων εξωτερικής βοήθειας της Κοινότητας, ιδίως της Ευρωπαϊκής Πρωτοβουλίας για τη Δημοκρατία και τα Δικαιώματα του Ανθρώπου (EIDHR). Αυτό δεν πρόκειται να αλλάξει τα επόμενα χρόνια στο πλαίσιο του νέου χρηματοδοτικού μέσου για τη δημοκρατία και τα δικαιώματα του ανθρώπου.
<SPEAKER ID="195" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<SPEAKER ID="196" LANGUAGE="FI" NAME="Hannu Takkula (ALDE )." AFFILIATION="">
<SPEAKER ID="197" LANGUAGE="" NAME="Πρόεδρος." AFFILIATION="(Για τα αποτελέσματα της ψηφοφορίας και άλλες σχετικές λεπτομέρειες: βλ. Συνοπτικά Πρακτικά)">
<SPEAKER ID="198" LANGUAGE="" NAME="" AFFILIATION="– Πριν από την ψηφοφορία επί της αιτιολογικής σκέψης Γ">
<SPEAKER ID="199" LANGUAGE="" NAME="Simon Coveney (PPE-DE ). –" AFFILIATION="(ΕΝ)">
<P>
Ελπίζω ότι οι άλλες ομάδες θα συμφωνήσουν με την Ομάδα PPE-DE επί του ζητήματος αυτού. Πιστεύω ότι πρόκειται για μια λογική και κατανοητή προφορική τροπολογία. 
<SPEAKER ID="200" LANGUAGE="" NAME="" AFFILIATION="(Το Σώμα εγκρίνει την προφορική τροπολογία)">
<SPEAKER ID="201" LANGUAGE="DE" NAME="Michael Gahler (PPE-DE ). –" AFFILIATION="">
<SPEAKER ID="202" LANGUAGE="" NAME="" AFFILIATION="(Το Σώμα εγκρίνει την προφορική τροπολογία)">
<SPEAKER ID="203" LANGUAGE="" NAME="" AFFILIATION="– Πριν από την ψηφοφορία επί της παραγράφου 26">
<SPEAKER ID="204" LANGUAGE="DE" NAME="Michael Gahler (PPE-DE ). –" AFFILIATION="">
<SPEAKER ID="205" LANGUAGE="" NAME="" AFFILIATION="(Το Σώμα εγκρίνει την προφορική τροπολογία)">
<SPEAKER ID="206" LANGUAGE="" NAME="" AFFILIATION="- Πριν από την ψηφοφορία επί της παραγράφου 2">
<SPEAKER ID="207" LANGUAGE="FR" NAME="Enrique Barón Crespo (PSE )." AFFILIATION="(ΕΝ)">
<P>
   – Κύριε Πρόεδρε, αυτό που στην πραγματικότητα πρέπει να κάνουμε, αφού ακούσαμε τις εξηγήσεις του κ. Επιτρόπου και προκειμένου να αποδείξουμε την καλή προαίρεση του Κοινοβουλίου και τη βούληση συνεργασίας της Επιτροπής Διεθνούς Εμπορίου, είναι να διαγράψουμε από την παράγραφο 2, στο σημείο που αναφέρεται στην Επιτροπή, το επίθετο που θα διαβάσω στα αγγλικά η οποία είναι η πρωτότυπη γλώσσα, 
<P>
 Συνεπώς, προστίθεται η φράση «formally to Parliament» («επίσημα στο Κοινοβούλιο»). Πιστεύω ότι αυτό θα βελτιώσει τις σχέσεις μας με την Επιτροπή. 
<SPEAKER ID="208" LANGUAGE="" NAME="" AFFILIATION="(Το Σώμα εγκρίνει την προφορική τροπολογία)">
<SPEAKER ID="209" LANGUAGE="IT" NAME="Luca Romagnoli (NI )," AFFILIATION="γραπτώς">
<SPEAKER ID="210" LANGUAGE="" NAME="Πρόεδρος." AFFILIATION="(Η συνεδρίαση λήγει στις 17.20)">

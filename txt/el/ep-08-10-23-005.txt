<CHAPTER ID="005">
Ανακοινώσεις της Προεδρίας
<SPEAKER ID="044" NAME="Πρόεδρος">
Κυρίες και κύριοι, πριν από είκοσι χρόνια, το 1988, το Ευρωπαϊκό Κοινοβούλιο θέσπισε το βραβείο Ζαχάρωφ για τη ελευθερία της σκέψης, το οποίο απονέμεται κάθε χρόνο έκτοτε.
<P>
Στη διάρκεια των είκοσι τελευταίων ετών, τιμήσαμε διακεκριμένες οργανώσεις ή προσωπικότητες που αφιέρωσαν τη ζωή τους στην προάσπιση των ανθρώπινων δικαιωμάτων και των θεμελιωδών ελευθεριών και που αγωνίσθηκαν κατά της μισαλλοδοξίας, του φανατισμού και της καταπίεσης στις χώρες τους και σε ολόκληρο τον κόσμο. Το πρώτο πρόσωπο στο οποίο απονεμήθηκε το βραβείο ήταν ο Nelson Mandela, τον οποίο θα συναντήσω την επόμενη εβδομάδα στο Γιοχάνεσμπουργκ στο πλαίσιο πρόσκλησης για να απευθυνθώ στο Παναφρικανικό Κοινοβούλιο.
<P>
Φέτος η Διάσκεψη των Προέδρων αποφάσισε να απονείμει το βραβείο Ζαχάρωφ 2008 στον Hu Jia "στο όνομα των φωνών που σίγησαν στην Κίνα και στο Θιβέτ", όπως αναφέρεται στην πρόταση απόφασης της Επιτροπής Εξωτερικών Υποθέσεων.
<P>
(Χειροκροτήματα)
<P>
Ο Hu Jia γεννήθηκε στις 25 Ιουλίου 1973 στο Πεκίνο και είναι ένας από τους πιο ένθερμους προασπιστές των ανθρώπινων δικαιωμάτων στη Λαϊκή Δημοκρατία της Κίνας. Ο αφοσιωμένος αυτός ακτιβιστής κατηγορείται λόγω της προσήλωσής του στο περιβάλλον, του αγώνα του κατά των κινδύνων του HIV και του AIDS και των προσπαθειών του να διασφαλίσει τον σεβασμό των ανθρώπινων δικαιωμάτων.
<P>
Στις 27 Δεκεμβρίου 2007, ο Hu Jia τέθηκε σε κατ' οίκον περιορισμό με την κατηγορία ότι υποκινεί συνωμοσίες ανατροπής. Στις 3 Απριλίου 2008, καταδικάσθηκε σε φυλάκιση τριάμισι ετών.
<P>
Στην απομόνωση του κελιού του, ο Hu Jia πολεμά τώρα την ασθένειά του. Πάσχει από κίρρωση του ήπατος, αλλά εξ όσων γνωρίζουμε δεν του παρέχεται κατάλληλη ιατρική περίθαλψη.
<P>
" αυθαίρετη σύλληψη και καταδίκη του Hu Jia προκάλεσε οργή σε ολόκληρο τον κόσμο. Απονέμοντας το βραβείο Ζαχάρωφ στον Hu Jia, το Ευρωπαϊκό Κοινοβούλιο καταδεικνύει με έμφαση και αποφασιστικότητα ότι αναγνωρίζει τον καθημερινό αγώνα για την ελευθερία που διεξάγουν όλοι οι προασπιστές των ανθρώπινων δικαιωμάτων στην Κίνα.
<P>
(Χειροκροτήματα)
<P>
Κυρίες και κύριοι, έχω άλλη μία σύντομη δήλωση. Αύριο, 24 Οκτωβρίου, εορτάζουμε την 63η επέτειο του Οργανισμού "νωμένων Εθνών. Με την ευκαιρία αυτή, θα ήθελα να υπογραμμίσω την έκταση, τη δέσμευση και την επιτυχία της συνεργασίας μεταξύ της Ευρωπαϊκής Ένωσης, του Ευρωπαϊκού Κοινοβουλίου και των διάφορων προγραμμάτων και οργανισμών των "νωμένων Εθνών.
<P>
Πρόσφατα μια δημοσίευση με τίτλο "Improving Lives", αντίγραφο της οποίας λάβατε όλοι, παρουσίασε συνοπτικά τη συνεργασία όλα αυτά τα χρόνια. Τις τελευταίες εβδομάδες, είδαμε να ξεκινά μια δύσκολη περίοδος σε ολόκληρο τον κόσμο, ιδίως όσον αφορά τη χρηματοπιστωτική κρίση και τις δραματικές της συνέπειες στην παγκόσμια οικονομία.
<P>
Στο πλαίσιο αυτό, ειδικότερα, οι θεμελιώδεις αρχές της πολυμερούς κατανόησης και της αλληλεγγύης της Ευρωπαϊκής Ένωσης έχουν μεγάλη σημασία. Αυτό ισχύει επίσης για τη δέσμευση και την ευθύνη μας απέναντι στις αναπτυσσόμενες χώρες. " διεθνής διάσκεψη για τη χρηματοδότηση της ανάπτυξης, η οποία θα πραγματοποιηθεί τον Νοέμβριο, θα διαδραματίσει επίσης αποφασιστικό ρόλο ως προς αυτό. Παρά το γεγονός ότι αντιμετωπίζουμε σοβαρές προκλήσεις, δεν πρέπει να παραβλέπουμε τα συμφέροντα των αναπτυσσόμενων χωρών.

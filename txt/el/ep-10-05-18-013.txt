<CHAPTER ID="013">
Θεσμικές πτυχές της προσχώρησης της Ευρωπαϊκής Ένωσης στην Ευρωπαϊκή Σύμβαση για την Προάσπιση των Δικαιωμάτων του Ανθρώπου και των Θεμελιωδών Ελευθεριών - Διάσκεψη για την αναθεώρηση του Καταστατικού της Ρώμης του Διεθνούς Ποινικού Δικαστηρίου, η οποία θα διεξαχθεί στην Καμπάλα, Ουγκάντα (συζήτηση) 
<SPEAKER ID="388" NAME="Πρόεδρος">
" ημερήσια διάταξη προβλέπει την κοινή συζήτηση σχετικά με:
<P>
την έκθεση, του Ramón Jáuregui Atondo, εξ ονόματος της Επιτροπής Συνταγματικών Υποθέσεων, σχετικά με τις θεσμικές πτυχές της προσχώρησης της Ευρωπαϊκής Ένωσης στην Ευρωπαϊκή Σύμβαση για την Προάσπιση των Δικαιωμάτων του Ανθρώπου και των Θεμελιωδών Ελευθεριών, και
<P>
τις δηλώσεις του Συμβουλίου και της Επιτροπής σχετικά με τη Διάσκεψη για την αναθεώρηση του Καταστατικού της Ρώμης του Διεθνούς Ποινικού Δικαστηρίου, στην Καμπάλα, Ουγκάντα.
<SPEAKER ID="389" NAME="Ramón Jáuregui Atondo" LANGUAGE="ES">
Κυρία Πρόεδρε, κυρία Επίτροπε, κύριε López Garrido, νομίζω ότι η σημερινή ημέρα είναι σημαντική. Γνωρίζω ότι υπάρχουν πολλές σημαντικές ημέρες σε τούτο το Σώμα, ειλικρινά όμως πιστεύω ότι η εντολή προς την Ευρωπαϊκή Ένωση να προσχωρήσει στη Σύμβαση για την Προάσπιση των Δικαιωμάτων του Ανθρώπου και των Θεμελιωδών Ελευθεριών υπήρξε ένα από τα ορόσημα της διαδικασίας ευρωπαϊκής ολοκλήρωσης από την έγκριση της Συνθήκης της Λισαβόνας την 1η Δεκεμβρίου 2009.
<P>
Συνεπώς, πιστεύω ότι είμαστε μάρτυρες της κορύφωσης μιας πολύχρονης προσδοκίας που είναι μέρος της ιστορικής διαδικασίας της ευρωπαϊκής ολοκλήρωσης, διότι η ανθρώπινη αξιοπρέπεια, τα ανθρώπινα δικαιώματα, η δημοκρατία και το κράτος δικαίου είναι τμήμα του DNA εκείνου που αποτέλεσε σε μεγάλο βαθμό την ιστορική διαδικασία της ευρωπαϊκής ολοκλήρωσης.
<P>
" έκθεση που θα εγκρίνουμε αύριο υλοποιεί αυτήν την εντολή, την οποία έλαβε η Ευρωπαϊκή Ένωση, αφού η Συνθήκη της Λισαβόνας απαιτούσε προσχώρηση στη Σύμβαση. Θα ήθελα να συνοψίσω το περιεχόμενο αυτής της έκθεσης με βάση τρεις κύριες ιδέες.
<P>
Καταρχάς, θα ήθελα να επισημάνω ότι δεν είναι μόνο τα κράτη μέλη εκείνα που προστατεύουν τα ανθρώπινα δικαιώματα. Τώρα η Ευρωπαϊκή Ένωση είναι εκείνη που προστατεύει τα ανθρώπινα δικαιώματα, με τη νέα νομική της προσωπικότητα δυνάμει της Συνθήκης της Λισαβόνας· αποτελεί δίκαιο της Ένωσης και είναι η εξέλιξη ενός ενωσιακού κράτους, το οποίο μπορούν να πραγματώσουν τα κράτη μέλη. Μπορούν να το πράξουν αυτό, αν υπαχθούν στις αρχές της Ευρωπαϊκής Σύμβασης και σε ένα δικαστήριο που ασκεί εξωτερικό έλεγχο στην Ένωση και στα κράτη μέλη και εγγυάται την εκπλήρωση των εν λόγω αρχών οποτεδήποτε και οπουδήποτε.
<P>
" δεύτερη ιδέα παρέχει στους ευρωπαίους πολίτες έναν νέο νόμο και ένα νέο δικαστήριο: το δικαίωμα των Ευρωπαίων να προσφεύγουν σε αυτό το νέο δικαστήριο προκειμένου αυτό να εγγυηθεί την εκπλήρωση των δικαιωμάτων που κατοχυρώνονται από τη Σύμβαση σε σχέση με την Ευρωπαϊκή Ένωση ή τα κράτη μέλη, όταν εφαρμόζουν το ενωσιακό δίκαιο.
<P>
Ακόμη και οι δραστηριότητες της Ευρωπαϊκής Ένωσης που άπτονται της εξωτερικής πολιτικής, της αστυνόμευσης, της ασφάλειας έξω από τα σύνορά μας και της διεθνούς συνεργασίας υπόκεινται στις αρχές της Ευρωπαϊκής Σύμβασης για τα Δικαιώματα του Ανθρώπου. Τι σημαίνει αυτό; Κατά τη γνώμη μου, κυρίες και κύριοι, μιλώντας από ιστορική σκοπιά, συνιστά ένα μείζον βήμα προόδου στη διαδικασία ολοκλήρωσης και οικοδόμησης της πλέον ουσιαστικής έννοιας της ευρωπαϊκής ιδέας περί ανθρώπινης αξιοπρέπειας που, όπως είπαμε πριν, ανταποκρίνεται στα αιτήματα των ευρωπαίων πολιτών.
<P>
Σημαίνει επίσης την ενίσχυση του ευρωπαϊκού συστήματος για την προστασία των θεμελιωδών δικαιωμάτων διότι, παράλληλα με τον Χάρτη των Θεμελιωδών Δικαιωμάτων και τη Συνθήκη της Λισαβόνας, δημιουργεί ένα περιβάλλον, ένα πλαίσιο νομικής προστασίας που είναι σχεδόν τέλειο και, συνεπώς, το πλέον προηγμένο στον κόσμο. Ενισχύει, επίσης, την αξιοπιστία της Ένωσης έναντι τρίτων χωρών, καθώς η Ευρωπαϊκή Ένωση ανέκαθεν ζητούσε την εκπλήρωση ανθρωπίνων δικαιωμάτων στις διμερείς της σχέσεις.
<P>
Αυτή η έκθεση καθορίζει θεσμικές και νομικές πτυχές, τις οποίες δεν πρόκειται να περιγράψω τώρα. Εκείνο όμως που θέλω να επισημάνω, είναι ότι ξεκινά εδώ και τώρα μια διαδικασία, αφού, παράλληλα με αυτήν την έκθεση, η οποία εκπονήθηκε από κοινού από την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων και την Επιτροπή Εξωτερικών Υποθέσεων, η Επιτροπή τώρα έχει μια θέση, ένα πλαίσιο διαπραγμάτευσης που θα της δώσει τη δυνατότητα να επανέλθει στο Κοινοβούλιο για την έγκριση αυτής της συμφωνίας και θα δώσει τη δυνατότητα στα κράτη μέλη να επικυρώσουν την προσχώρηση στην Ευρωπαϊκή Σύμβαση. Θα ήθελα να ευχαριστήσω την κ. Reding για την ταχύτητα με την οποία η Επιτροπή ενέκρινε την εντολή διαπραγμάτευσης, καθώς και το Ευρωπαϊκό Συμβούλιο, που θα πράξει το ίδιο προσεχώς. Θα ήθελα επίσης να ευχαριστήσω την κ. Gál και τον κ. Preda για τη συνεργασία τους στις δύο άλλες επιτροπές. Κυρίες και κύριοι, νομίζω ότι αυτά είναι πρωτοσέλιδα νέα.
<SPEAKER ID="390" NAME="Diego López Garrido" LANGUAGE="ES">
Κυρία Πρόεδρε, όπως είπε ο κ. Jáuregui, η συζήτηση που θα διεξαγάγουμε τώρα, μαζί με εκείνη που μόλις είχαμε, είναι εξαιρετικά σημαντική. Νομίζω ότι η ανθρωπότητα κάνει ένα ιστορικό βήμα εμπρός από τη στιγμή που η προάσπιση των ανθρωπίνων δικαιωμάτων καθίσταται όχι μόνο ευθύνη των κρατών, που είναι οι παραδοσιακοί πολιτικοί φορείς και οι παραδοσιακοί πολιτικοί παράγοντες των τελευταίων αιώνων, αλλά κάτι που, από τη σκοπιά της προάσπισης της ανθρωπότητας, υπερβαίνει τα σύνορα των κρατών και θεσπίζει μια σειρά μηχανισμών και θεσμικών εγγυήσεων, προκειμένου να προασπιστούμε καλύτερα τις οικουμενικές αξίες.
<P>
" Ευρωπαϊκή Σύμβαση των Δικαιωμάτων του Ανθρώπου, η οποία ενδεχομένως αποτελεί έναν από τους μεγαλύτερους θησαυρούς που κατέχει η Ευρώπη, και το Διεθνές Ποινικό Δικαστήριο, το οποίο υπερβαίνει την Ευρώπη, αποτελούν παραδείγματα αυτού του βήματος προόδου, το οποίο γίνεται στις μέρες μας, προς την κατεύθυνση της παγκοσμιοποίησης και της προάσπισης των ανθρωπίνων δικαιωμάτων.
<P>
Όσον αφορά την Ευρωπαϊκή Σύμβαση των Δικαιωμάτων του Ανθρώπου, λίγα μπορεί να προσθέσει κανείς σε αυτά που είπε ο κ. Jáuregui και στην εξαίρετη έκθεσή του, η οποία εκπονήθηκε από κοινού με τους συντάκτες γνωμοδότησης, τον κ. Preda και την κ. Gál, για το ζήτημα της υπογραφής της Ευρωπαϊκής Σύμβασης των Δικαιωμάτων του Ανθρώπου από την Ευρωπαϊκή Ένωση.
<P>
Θα ήθελα να επαναλάβω πολλά από τα πράγματα που είπε ο κ. Jáuregui και να επισημάνω ότι η υπογραφή της Σύμβασης αποτελεί στοιχείο ευρωπαϊκής ολοκλήρωσης, το οποίο, συνεπώς, ενισχύει την Ευρωπαϊκή Ένωση. Επιπλέον, πρόκειται να συμπράξει με το μείζον νέο στοιχείο που κόμισε η Συνθήκη της Λισαβόνας, το οποίο είναι ο Χάρτης Θεμελιωδών Δικαιωμάτων της Ευρωπαϊκής Ένωσης, και πρόκειται να λειτουργήσουν από κοινού. Αυτό είναι ένα από τα καθήκοντα -όχι μόνο τα πολιτικά καθήκοντα, αλλά και τα τεχνικά καθήκοντα- του Ευρωπαϊκού Δικαστηρίου Ανθρωπίνων Δικαιωμάτων και του Δικαστηρίου της Ευρωπαϊκής Ένωσης, χωρίς να φαλκιδεύει κατ' ελάχιστον τη δικαιοδοσία τους.
<P>
Επιπλέον, αυτή η πρωτοβουλία, η οποία ορίζεται από τη Συνθήκη της Λισαβόνας, αυξάνει επίσης την αξιοπιστία της Ευρωπαϊκής Ένωσης στην προάσπιση των ανθρωπίνων δικαιωμάτων, καθώς ζητούμε όχι από τις χώρες της Ευρωπαϊκής Ένωσης αλλά από τις ευρωπαϊκές χώρες να συμβάλουν στην ενίσχυση της Ευρωπαϊκής Σύμβασης των Δικαιωμάτων του Ανθρώπου. Με άλλα λόγια, τους ζητούμε να κατοχυρώσουν τον σεβασμό και την προάσπιση των δικαιωμάτων που θεσπίζονται στη Σύμβαση, και κατ' αυτόν τον τρόπο η ίδια η Ευρωπαϊκή Ένωση και όχι μόνο τα κράτη μέλη της θα υπόκειται στη δικαιοδοσία του Ευρωπαϊκού Δικαστηρίου Ανθρωπίνων Δικαιωμάτων. Αυτό αυξάνει την αξιοπιστία μας, όπως πολύ ορθά αναφέρει η έκθεση του κ. Jáuregui.
<P>
Όσον αφορά το Διεθνές Ποινικό Δικαστήριο, νομίζω ότι αυτή είναι μια στιγμή την οποία θα περιγράψουμε επίσης ως "ιστορική" και μείζονος πολιτικής σημασίας, διότι σε λίγες μέρες θα συνεδριάσει η διάσκεψη για την αναθεώρηση του Καταστατικού της Ρώμης. Αυτή είναι η μόνη υποχρεωτική διάσκεψη που πρέπει να συνεδριάσει για την αναθεώρηση του Καταστατικού της Ρώμης, αν κριθεί αναγκαίο, καθώς και για την αξιολόγηση του άκρως σημαντικού βήματος προόδου που συνιστά το Διεθνές Ποινικό Δικαστήριο.
<P>
Αυτό είναι, συνεπώς, ένα άκρως αξιοσημείωτο γεγονός, το οποίο εξετάζεται σήμερα στην Επιτροπή Πολιτικής και Ασφάλειας και αύριο πρόκειται να συζητηθεί στην Επιτροπή Μονίμων Αντιπροσώπων (ΕΜΑ). Ελπίζουμε ότι την ερχόμενη εβδομάδα θα εγκριθεί το ψήφισμα του Συμβουλίου, ούτως ώστε να μπορέσουμε να συνταχθούμε με την πολύ θετική αξιολόγηση που έκαναν άλλα κράτη για το Διεθνές Ποινικό Δικαστήριο, όπως τα κράτη της Λατινικής Αμερικής, τα οποία είναι μέλη της Ένωσης Νοτιοαμερικανικών Εθνών (Unasur).
<P>
Μιλάμε για ένα Διεθνές Ποινικό Δικαστήριο το οποίο αντιπροσωπεύει μια δέσμευση για την προάσπιση των ανθρωπίνων δικαιωμάτων και, συνεπώς, για τη δίωξη των εγκλημάτων κατά της ανθρωπότητας σε οικουμενικό επίπεδο. Αυτή είναι μια δέσμευση την οποία ανέλαβαν η Ευρωπαϊκή Ένωση και τα κράτη μέλη. Θα ήθελα να σας υπενθυμίσω ότι υπήρξε μια κοινή θέση το 2003, υπήρξε ένα σχέδιο δράσης το 2004, καθώς και μια συμφωνία από την Ευρωπαϊκή Ένωση για συνεργασία με το Δικαστήριο το 2006. Όλα τα κράτη μέλη της Ευρωπαϊκής Ένωσης είναι τώρα συμβαλλόμενα μέρη στο Καταστατικό της Ρώμης και, συνεπώς, υπάγονται στο Διεθνές Ποινικό Δικαστήριο.
<P>
Νομίζω ότι αυτό είναι άκρως σημαντικό για να υπογραμμιστεί ο ρόλος που διαδραματίζει το Διεθνές Ποινικό Δικαστήριο στον κόσμο, καθώς και η δέσμευση της Ευρωπαϊκής Ένωσης όσον αφορά την ενίσχυσή του. Το Διεθνές Ποινικό Δικαστήριο επί του παρόντος ασκεί το έργο του σε σχέση με την αφρικανική ήπειρο, η διάσκεψη όμως της Καμπάλα λέει στους Αφρικανούς ότι δεν είμαστε κατά της Αφρικής: τουναντίον, είμαστε με την Αφρική.
<P>
Αυτός είναι ο λόγος που αυτή η διάσκεψη για την αναθεώρηση είναι πολύ σημαντική. Είναι ανοικτή σε όλα τα κράτη, καθώς και στην κοινωνία των πολιτών και στους διεθνείς και περιφερειακούς οργανισμούς, θα μας επιτρέψει δε να αξιολογήσουμε την κατάσταση της διεθνούς δικαιοσύνης σε μια στιγμή κατά την οποία το Διεθνές Ποινικό Δικαστήριο καθίσταται το μοναδικό μόνιμο διεθνές ποινικό δικαστήριο.
<SPEAKER ID="391" NAME="Viviane Reding" LANGUAGE="EN">
Κυρία Πρόεδρε, συμφωνώ με όλους τους ομιλητές και με όλους εκείνους τους βουλευτές του ΕΚ που εργάστηκαν επί του θέματος. " προσχώρηση της ΕΕ στην Ευρωπαϊκή Σύμβαση των Δικαιωμάτων του Ανθρώπου αποτελεί ενέργεια με συνταγματική σημασία. Θα συμπληρώσει το σύστημα προστασίας των θεμελιωδών δικαιωμάτων εντός της Ένωσης, γνωρίζετε δε άριστα ότι η Συνθήκη της Λισαβόνας δεν το καθιστά αυτό προαιρετική επιλογή, αλλά στόχο.
<P>
Συνεπώς, επικροτώ το γεγονός ότι το Κοινοβούλιο επιδεικνύει τόσο μεγάλο ενδιαφέρον για αυτόν τον φάκελο -και μάλιστα εξαρχής, να σημειώσω παρεμπιπτόντως- γεγονός που αποδεικνύεται από το ψήφισμα που κατέθεσε το Κοινοβούλιο.
<P>
Ιδιαίτερα, θα ήθελα να ευχαριστήσω τους εισηγητές της Επιτροπής Συνταγματικών Υποθέσεων και της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων για την έξοχη συνεργασία τους επί του φακέλου. Θα ήθελα να τους ευχαριστήσω για την ακρόαση που οργανώθηκε και που αποτέλεσε σημαντική βοήθεια και ήταν πολύ χρήσιμη για την προώθηση αυτού του φακέλου.
<P>
Το σχέδιο έκθεσης που κατέθεσε ο κ. Jáuregui Atondo συμβαδίζει, σε πολύ μεγάλο βαθμό, με τη θέση της Επιτροπής. Επιτρέψτε μου μόνο να αναφέρω τρία σημεία που κατά τη γνώμη μου είναι πολύ σημαντικά.
<P>
Πρώτον, η Επιτροπή συμμερίζεται τη θέση ότι η προσχώρηση της ΕΕ στα πρόσθετα πρωτόκολλα της Ευρωπαϊκής Σύμβασης -τα οποία, παρεμπιπτόντως, δεν έχουν επικυρωθεί από όλα τα κράτη μέλη- είναι επίσης πολύ επιθυμητή. Μάλιστα, πολλά από αυτά τα πρωτόκολλα είναι δυνητικά συναφή όσον αφορά την άσκηση των εξουσιών της Ένωσης, ορισμένες δε εγγυήσεις που κατοχυρώνονται σε αυτά τα πρωτόκολλα αποτυπώνονται, επίσης, στον Χάρτη. Συνεπώς, οι διαπραγματευτικές οδηγίες θα πρέπει να εντέλλονται την Επιτροπή να διαπραγματευτεί μια διάταξη, η οποία θα διασφαλίζει ότι η Ένωση δύναται να προσχωρήσει σε οποιοδήποτε από τα πρόσθετα πρωτόκολλα.
<P>
" απόφαση, λοιπόν, αναφορικά με το σε ποια πρωτόκολλα θα προσχωρήσουμε εκ των πραγμάτων, πέραν της προσχώρησης στην ίδια τη Σύμβαση, θα πρέπει να ληφθεί ομόφωνα από το Συμβούλιο, αφού εξασφαλιστεί η συναίνεση του Κοινοβουλίου. Κατά την άποψη της Επιτροπής, τέτοιες αποφάσεις θα πρέπει κατά προτίμηση να περιλαμβάνουν όλα τα συμπληρωματικά πρωτόκολλα και θα πρέπει να ληφθούν μαζί με την απόφαση που ολοκληρώνει την ίδια τη συμφωνία προσχώρησης.
<P>
Δεύτερον, είναι σημαντικό να πραγματευτούμε την ειδική κατάσταση της Ένωσης ως διακριτής νομικής οντότητας που απολαμβάνει αυτοτελείς εξουσίες, η οποία πρόκειται να καταστεί συμβαλλόμενο μέρος σε έναν μηχανισμό που αρχικά σχεδιάστηκε μόνο για κράτη. Κατά συνέπεια, είναι αναγκαίες ορισμένες περιορισμένες και τεχνικές διαδικαστικές προσαρμογές στη Σύμβαση σε σχέση με την ειδική φύση του ενωσιακού δικαίου.
<P>
Μεταξύ αυτών είναι το λεγόμενο "καθεστώς του συν-εναγόμενου" προκειμένου να ληφθεί υπόψη η αποκεντρωμένη εφαρμογή του ενωσιακού δικαίου από τα κράτη μέλη. Με αυτόν τον μηχανισμό, η Ένωση θα λάβει το δικαίωμα να συμμετάσχει στις διαδικασίες ως συν-εναγόμενος σε υποθέσεις κατά κρατών μελών, όταν τίθεται θέμα σχετικά με το ενωσιακό δίκαιο. Χαίρομαι που διαπιστώνω ότι η έκθεση του Κοινοβουλίου συνηγορεί επίσης υπέρ αυτού.
<P>
Τρίτον, συντάσσομαι πλήρως με την έκθεση που συνιστά συμμετοχή εκπροσώπων της Ένωσης στα όργανα της Σύμβασης σε ισότιμη βάση με τους εκπροσώπους των συμβαλλομένων μερών. Μια τέτοια συμμετοχή είναι πράγματι καίριο στοιχείο για την ομαλή προσχώρηση και ενσωμάτωση της Ένωσης στο σύστημα της Σύμβασης. Αυτό θεωρήσατε τώρα ότι σημαίνει συγκεκριμένα την παρουσία στο Δικαστήριο του Στρασβούργου ενός δικαστή εκλεγμένου από κάθε συμβαλλόμενο μέρος.
<P>
Συνεπώς, η Επιτροπή τάσσεται σθεναρά υπέρ της θέσης ενός μόνιμου δικαστή πλήρους απασχόλησης, εκλεγμένου για την Ένωση, ο οποίος θα χαίρει του ίδιου καθεστώτος και θα έχει τα ίδια καθήκοντα με τους ομολόγους του. Ένας ad hoc δικαστής, ο οποίος θα παρεμβαίνει μόνο σε υποθέσεις κατά της Ένωσης ή σε υποθέσεις που εμπλέκεται το ενωσιακό δίκαιο, κατά τη γνώμη μας, δεν θα αρκούσε.
<P>
Σε ό,τι αφορά τη μέθοδο της εκλογής ενός δικαστή της Ένωσης, θα πρέπει να εφαρμοστεί η κανονική διαδικασία που ορίζεται στη Σύμβαση.
<P>
Αυτό σημαίνει ότι η Κοινοβουλευτική Συνέλευση του Συμβουλίου θα εκλέξει έναν δικαστή βάσει πρότασης τριών υποψηφίων, την οποία θα υποβάλει η Ευρωπαϊκή Ένωση, συμφωνώ δε με το σχέδιο έκθεσης ότι θα πρέπει να επιτραπεί σε επαρκή αριθμό βουλευτών του Κοινοβουλίου να συμμετέχουν σε συνεδριάσεις της Συνέλευσης, όταν αυτή εκλέγει τους δικαστές του Ευρωπαϊκού Δικαστηρίου.
<P>
" διαδικασία κατάρτισης του καταλόγου με τους τρεις υποψηφίους δεν είναι θέμα της συμφωνίας προσχώρησης: είναι δικό μας θέμα. Πρέπει να το κάνουμε αυτό σύμφωνα με εσωτερικούς νομικούς κανόνες, η δε ιδέα ότι το Κοινοβούλιο θα πρέπει να συμμετάσχει κατά τρόπο παρόμοιο με εκείνον που προβλέπεται στο άρθρο 255 όσον αφορά την επιλογή υποψηφίων για το Δικαστήριο της Ευρωπαϊκής Ένωσης είναι πολύ ενδιαφέρουσα και χρήζει επισταμένης εξέτασης.
<P>
Αξιότιμοι κύριοι βουλευτές, η ισπανική Προεδρία δίνει πολύ μεγάλη προτεραιότητα σε αυτόν τον φάκελο, όπως γνωρίζετε, η δε ισπανική Προεδρία θα ήθελε να καταλήξουμε σε συμφωνία πριν από το τέλος Ιουνίου. Αν το Συμβούλιο μπορέσει να καταλήξει σε συμφωνία έως τότε -πράγμα που ελπίζω να το καταφέρει- αυτό θα μας δώσει τη δυνατότητα να ξεκινήσουμε ακολούθως διαπραγματεύσεις για την προσχώρηση μετά το καλοκαίρι. Όπως ήδη είπα πριν δύο εβδομάδες στις Βρυξέλλες, θα διασφαλίσω ότι η Επιτροπή -ως διαπραγματευτής της Ένωσης- θα κρατεί το Κοινοβούλιο πλήρως ενήμερο καθ' όλη τη διαδικασία διαπραγμάτευσης.
<P>
Όλα αυτά άπτονται των ευρωπαϊκών υποθέσεων, αλλά έχουμε επίσης στην ημερήσια διάταξη το ζήτημα των διεθνών ανθρωπίνων δικαιωμάτων. Όπως γνωρίζετε, 138 κράτη έκαναν ένα βήμα προόδου το 1998 όταν ενέκριναν το Καταστατικό της Ρώμης που δημιούργησε, για πρώτη φορά στην ιστορία, ένα μόνιμο διεθνές δικαστήριο για να διασφαλιστεί ότι θα λογοδοτούν οι αυτουργοί γενοκτονίας, εγκλημάτων κατά της ανθρωπότητας και εγκλημάτων πολέμου. Το Δικαστήριο άρχισε να λειτουργεί το 2003 και τώρα, επτά χρόνια μετά, έχουμε στην Καμπάλα τη διάσκεψη για την αναθεώρηση, γεγονός που μας καλεί να προβούμε σε μια πρώτη ανάλυση των δραστηριοτήτων του Δικαστηρίου, των προκλήσεων με τις οποίες θα βρεθούμε αντιμέτωποι και της αποτελεσματικότητας της στήριξης της ΕΕ.
<P>
Όσον αφορά τις δραστηριότητες του Δικαστηρίου, γνωρίζουμε ότι το Δικαστήριο λειτουργεί πλήρως, βρίσκεται όμως ακόμη σε νηπιακό στάδιο. Δεν ολοκληρώθηκε κανένας δικαστικός κύκλος, αλλά το ΔΠΔ εξετάζει την κατάσταση σε πέντε χώρες: ξεκίνησε μια δίκη, άλλη μια πρόκειται να ξεκινήσει στις 5 Ιουλίου και άλλη μια υπόθεση βρίσκεται σε προδικαστικό στάδιο - όλες τους αφορούν το Νταρφούρ και τη Λαϊκή Δημοκρατία του Κονγκό.
<P>
Ας μη λησμονούμε ότι αυτό είναι μόνο ένα δικαστήριο έσχατης προσφυγής, επομένως, η πρωταρχική ευθύνη επαφίεται στα ίδια τα κράτη. Στις περισσότερες υποθέσεις, το Δικαστήριο ενεργεί ως καταλύτης ώστε τα κράτη να ερευνήσουν και να ασκήσουν προσφυγές για υποθέσεις ενώπιον εθνικών δικαστηρίων. Ταυτόχρονα, κατά τη σύντομη διάρκεια λειτουργίας του, το Δικαστήριο υπήρξε ισχυρό αποτρεπτικό μέσο μελλοντικών αποτρόπαιων πράξεων, διότι οι αυτουργοί γνωρίζουν τώρα ότι η δικαιοσύνη θα κατισχύσει και, υπ' αυτήν την έννοια, το Δικαστήριο αντιμετωπίζει προκλήσεις.
<P>
" επικύρωση από το Μπαγκλαντές ανέβασε τον αριθμό των κρατών μελών στο Καταστατικό της Ρώμης σε 111. Ωστόσο, είναι ξεκάθαρο ότι πρέπει να επιδιώξουμε την οικουμενική αποδοχή του Καταστατικού και του Δικαστηρίου. Το Δικαστήριο χρειάζεται τη συμμετοχή και τη συνεργασία όλων των συμβαλλομένων και μη κρατών, καθώς και των διεθνών και περιφερειακών οργανισμών. Το Δικαστήριο δεν μπορεί να επιτελέσει τις λειτουργίες του αν τα κράτη δεν συλλαμβάνουν εκείνους για τους οποίους έχει εκδοθεί ένταλμα σύλληψης από το ΔΠΔ· ούτε αν οι μάρτυρες δεν μπορούν να προστατευθούν· ούτε αν δεν υπάρχουν καθόλου φυλακές για εκείνους που έχουν καταδικαστεί και αυτός είναι ο λόγος για τον οποίο η ΕΕ υποστήριξε το Δικαστήριο τα τελευταία δέκα χρόνια για να βοηθήσει στην επίλυση αυτών των προβλημάτων.
<P>
Εμείς, ως ΕΕ, υπήρξαμε εξαρχής σθεναροί υποστηρικτές της σύστασης του Δικαστηρίου ως ουσιώδους μηχανισμού της νέας διεθνούς τάξης που στοχεύει στο να θέσει τέλος στην ατιμωρησία που, όπως γνωρίζετε, επέτρεψε εκατομμύρια άνθρωποι να πέσουν θύματα εγκλημάτων στην πρόσφατη ιστορία, ενώ ελάχιστοι μόνο από εκείνους που ευθύνονταν προσήχθησαν ενώπιον της δικαιοσύνης.
<P>
" ΕΕ θεωρεί ότι ένα αποτελεσματικό ΔΠΔ είναι απαραίτητο μέσο για να καταπολεμήσει η διεθνής κοινότητα αυτήν την ατιμωρησία και να προωθήσει μια διεθνή τάξη που θα βασίζεται σε κανόνες. Αυτός είναι ο λόγος για τον οποίο υποστηρίξαμε το Δικαστήριο χρησιμοποιώντας τα διάφορα μέσα που έχουμε στη διάθεσή μας, στα οποία αναφέρθηκε ήδη ο Υπουργός. " κοινή θέση μεταφράστηκε σε σχέδιο δράσης. Υπήρξαμε ο πρώτος οργανισμός που συνήψαμε συμφωνία συνεργασίας και συνδρομής με το Δικαστήριο το 2006, παρέχουμε δε στο ΔΠΔ πλήρη πολιτική και διπλωματική στήριξη μέσω διαβημάτων, πολιτικών διαλόγων και δηλώσεων. " συμπερίληψη ρητρών για το ΔΠΔ στις διεθνείς συμφωνίες αποτελεί πλέον πάγια πρακτική της Ευρωπαϊκής Ένωσης.
<P>
Από το 2000, η Ευρωπαϊκή Πρωτοβουλία -που αργότερα ονομάστηκε ευρωπαϊκό μέσο για τη δημοκρατία και τα ανθρώπινα δικαιώματα- συνεισέφερε 29 εκατομμύρια ευρώ για την άμεση ή έμμεση υποστήριξη του Δικαστηρίου, κυρίως μέσω των παγκόσμιων εκστρατειών της κοινωνίας των πολιτών. " ΕΕ ενέκρινε επίσης αρκετές αποφάσεις στον χώρο της δικαιοσύνης, της ελευθερίας και της ασφάλειας με στόχο την ενίσχυση της συνεργασίας μεταξύ των κρατών μελών στην έρευνα και δίωξη εγκλημάτων που εμπίπτουν στο Καταστατικό της Ρώμης σε εθνικό επίπεδο, συνεπώς καταβάλλουμε κάθε δυνατή προσπάθεια για την εξέλιξη του συστήματος. Το σύστημα χρήζει περαιτέρω τελείωσης, για να γίνει αυτό όμως απαιτείται ισχυρή δέσμευση από όλα τα έθνη σε όλο τον κόσμο.
<SPEAKER ID="392" NAME="Cristian Dan Preda" LANGUAGE="RO">
Θα αναφερθώ στην έκθεση του κ. Jáuregui Atondo. Θέλω καταρχάς να τον συγχαρώ για την εκπόνηση αυτής της έξοχης έκθεσης που, κατά την άποψή μου, προσφέρει μια ολοκληρωμένη περιγραφή των οφελών και των προκλήσεων που αναδύονται συνεπεία της προσχώρησης της Ευρωπαϊκής Ένωσης στην Ευρωπαϊκή Σύμβαση για την Προάσπιση των Δικαιωμάτων του Ανθρώπου και των Θεμελιωδών Ελευθεριών.
<P>
Από τη σκοπιά της γνωμοδότησης που συνέταξα για λογαριασμό της Επιτροπής Εξωτερικών Υποθέσεων θα ήθελα να τονίσω το κύριο όφελος από την προσχώρηση της ΕΕ στην ΕΣΔΑ. Αυτό το βήμα μπορεί να φαίνεται στις μέρες μας, την περίοδο μετά τη Λισαβόνα, απόλυτα προφανές, όμως η ελπίδα γι' αυτό εκφραζόταν σε σταθερή βάση τα τελευταία 30 χρόνια. Θεωρώ ότι η προσχώρηση στην ΕΣΔΑ θα ενισχύσει την αξιοπιστία της ΕΕ σε οποιοδήποτε διάλογο με τρίτες χώρες σε σχέση με τα ανθρώπινα δικαιώματα, επιβεβαιώνοντας σε όλους για μια ακόμη φορά ότι η Ευρωπαϊκή Ένωση είναι, πρωτίστως, κοινότητα που βασίζεται στο δίκαιο.
<P>
Κατά συνέπεια, τα θεσμικά όργανα της ΕΕ, καθώς και εκείνα των κρατών μελών του Συμβουλίου της Ευρώπης, θα υπόκεινται στον εξωτερικό, ανεξάρτητο έλεγχο του Ευρωπαϊκού Δικαστηρίου Ανθρωπίνων Δικαιωμάτων στο Στρασβούργο, βάσει της δήλωσης: "ένα ενιαίο πρότυπο στα ανθρώπινα δικαιώματα, ένα και μόνο Δικαστήριο". Από τη σκοπιά της απόκτησης ενός ενιαίου προτύπου στα ανθρώπινα δικαιώματα, πρέπει να τονίσω ότι η προσχώρηση στην ΕΣΔΑ παρέχει, ταυτόχρονα, μια ευκαιρία στην ΕΕ να προσχωρήσει και σε άλλες Συνθήκες του Συμβουλίου της Ευρώπης. Εννοώ, βέβαια, τα πρόσθετα πρωτόκολλα, τον αναθεωρημένο ευρωπαϊκό κοινωνικό χάρτη που, όπως γνωρίζετε, συμπληρώνει και ενισχύει αυτήν την προστασία σε πανευρωπαϊκό επίπεδο. Πιστεύω επίσης ότι η αυξανόμενη συμμετοχή των ευρωπαϊκών αρχών στα όργανα του Συμβουλίου της Ευρώπης που ειδικεύονται στην προστασία των ανθρωπίνων δικαιωμάτων αποτελεί λογική συνέπεια αυτού του ενιαίου προτύπου προστασίας.
<P>
Ένα άλλο σημείο στο οποίο έδωσα επίσης έμφαση στη γνωμοδότηση που συνέταξα για λογαριασμό της Επιτροπής Εξωτερικών Υποθέσεων είναι ότι πρέπει επίσης να εξευρεθεί μια ισορροπία ανάμεσα, αφενός, στη διατήρηση των ειδικών χαρακτηριστικών του ευρωπαϊκού δικαστικού συστήματος και, αφετέρου, στη διατήρηση του συστήματος δικαιοδοσίας στο Στρασβούργο, το οποίο κατέδειξε την αποτελεσματικότητά του στην προστασία των ανθρωπίνων δικαιωμάτων σε πανευρωπαϊκό επίπεδο.
<SPEAKER ID="393" NAME="Kinga Gál" LANGUAGE="HU">
Κυρίες και κύριοι, καταρχάς, επιτρέψτε μου να ευχαριστήσω το πρόσωπο που είναι αρμόδιο για την έκθεση της Επιτροπής Συνταγματικών Υποθέσεων, τον κ. Jáuregui Atondo, για τη συνεργασία του. Πιστεύω ότι η στενή συνεργασία μεταξύ της Επιτροπής Συνταγματικών Υποθέσεων και της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, καθώς και της Υποεπιτροπής Ανθρωπίνων Δικαιωμάτων που συμπλήρωσαν το έργο μας, ασχολήθηκε με επιτυχία με αρκετά ζητήματα που άπτονται της προσχώρησής μας στη Σύμβαση, επεσήμανε δε ορθά τα ζητήματα που ανακύπτουν και εξακολουθούν να χρήζουν αποσαφήνισης.
<P>
Προσωπικά, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, αποφάσισα πρώτα απ' όλα να εστιάσω -και αυτό επιβεβαιώθηκε τελικά από την επιτροπή- στο να διασφαλιστεί ότι η προσχώρησή μας όντως συνεισφέρει προστιθέμενη αξία για τους πολίτες της Ευρωπαϊκής Ένωσης και ότι οι τελευταίοι γνωρίζουν αυτές τις αξίες και ευκαιρίες, παρόλο που θα πρέπει επίσης να αποφύγουμε τις υπερβολικές προσδοκίες.
<P>
Υπάρχουν αναρίθμητα κρίσιμα ζητήματα που πρέπει να αποσαφηνιστούν την προσεχή περίοδο στην πορεία των διαπραγματεύσεων· αυτά περιλαμβάνουν τη σχέση μεταξύ του Δικαστηρίου του Στρασβούργου και εκείνου του Λουξεμβούργου, αφού δεν θα υπάρξει καμία αλλαγή στο σύστημα της δικαιοδοσίας κανενός από αυτά τα Δικαστήρια. Θεωρώ σημαντικό να τονίσω ότι η αναθεώρηση της λειτουργίας του Δικαστηρίου του Στρασβούργου συμπίπτει με την προσχώρηση και αυτό θα πρέπει να εκτιμηθεί δεόντως. Θα ήθελα επίσης να επισημάνω ότι αυτή η προσχώρηση θα είναι επιτυχής μόνο εάν ενισχύσει πραγματικά τα τρέχοντα θεσμικά όργανα, τα δε δικαστικά συστήματα των κρατών μελών πρέπει να προβούν στις αναγκαίες ενέργειες προς τον σκοπό αυτόν. " προσχώρηση της ΕΕ στη Σύμβαση αποτελεί μοναδικό πείραμα, δεν πρέπει όμως να υπονομεύσει ό,τι υφίσταται ήδη όσον αφορά την επιβολή των ανθρωπίνων δικαιωμάτων. Είναι πολύ σημαντικό να γνωρίζουμε ότι θα είναι επιτυχής αν ενισχύσει ήδη υφιστάμενους θεσμούς και προσφέρει πραγματικά προστιθέμενη αξία στους πολίτες.
<SPEAKER ID="394" NAME="Laima Liucija Andrikienė" LANGUAGE="EN">
Κυρία Πρόεδρε, η διάσκεψη για την αναθεώρηση του Καταστατικού του Διεθνούς Ποινικού Δικαστηρίου (ΔΠΔ) είναι ένα αναμενόμενο εδώ και πολύ καιρό και σημαντικό γεγονός στην εξέλιξη του ίδιου του Δικαστηρίου και, γενικότερα, της διεθνούς ποινικής δικαιοσύνης.
<P>
" διάσκεψη για την αναθεώρηση αποτελεί μια καλή ευκαιρία για να εξετάσουν τα ενδιαφερόμενα μέρη τις υφιστάμενες ελλείψεις του ΔΠΔ και να προτείνουν πιθανές αλλαγές ή κατευθύνσεις για μεταρρύθμιση. Θα ήθελα να αναφερθώ σε αρκετά ζητήματα τα οποία θα πρέπει να έχουν στην ημερήσια διάταξη τα κράτη μέλη της ΕΕ, όπως και η αντιπροσωπεία του ΕΚ.
<P>
Ένα από τα ζητήματα είναι βέβαια η θέση των διατλαντικών μας εταίρων για το ΔΠΔ. Θα ήθελα να επισημάνω ότι η έλλειψη συμμετοχής των "νωμένων Πολιτειών στο ΔΠΔ είναι ο μοναδικός σημαντικός λόγος που μειώνει τη σημασία και εξουσία του ΔΠΔ. Συνεπώς, θα ήταν πολύ χρήσιμο αν οι αμερικανοί εταίροι μας μπορούσαν να εκφράσουν με μεγαλύτερη σαφήνεια την τρέχουσα θέση και δέσμευσή τους στο ΔΠΔ.
<P>
Θα ήθελα επίσης να παρωθήσω την ΕΕ να επιμείνει στη συζήτηση -και, ευελπιστώ, στην αναθεώρηση- του άρθρου 124, γνωστού και ως μεταβατική διάταξη, του Καταστατικού της Ρώμης, το οποίο επιτρέπει στα κράτη να επιλέξουν να μην υπαχθούν οι υπήκοοί τους στη δικαιοδοσία του ΔΠΔ για εγκλήματα πολέμου για περίοδο επτά ετών από την επικύρωση του Καταστατικού. Αυτό είναι ένα αξιοκατάκριτο "παραθυράκι", το οποίο πρέπει να αφαιρεθεί από το Καταστατικό της Ρώμης.
<P>
Τελευταίο, πλην όμως εξίσου σημαντικό, θα ήθελα να επισημάνω ότι η ΕΕ πρέπει να αγωνιστεί για την ευρύτερη δυνατή επικύρωση και εφαρμογή του Καταστατικού της Ρώμης από εκείνες τις χώρες που δεν το έχουν πράξει ακόμα. Αυτό πρέπει να αποτελεί στόχο της ΕΕ στη διάρκεια των διαπραγματεύσεων για τη διεύρυνση και τα στάδια της ένταξης των νέων κρατών μελών της ΕΕ. Θα πρέπει επίσης να είναι προτεραιότητα στην ημερήσια διάταξη στις επαφές μας με τη Ρωσία, ιδιαίτερα λαμβάνοντας υπόψη το γεγονός ότι επί του παρόντος διαπραγματευόμαστε τους όρους των συμφωνιών εταιρικής σχέσης με τους ρώσους εταίρους μας.
<SPEAKER ID="395" NAME="Debora Serracchiani" LANGUAGE="IT">
Κυρία Πρόεδρε, κυρίες και κύριοι, ευχαριστώ τον εισηγητή για το έξοχο έργο του όσον αφορά την προσχώρηση της Ευρωπαϊκής Ένωσης στη Σύμβαση των Δικαιωμάτων του Ανθρώπου, η οποία είναι επωφελής για τους ευρωπαίους πολίτες: χάρη στην εν λόγω Σύμβαση, θα υπάρχει ένα νέο δικαστήριο, που θα ασκεί εξωτερικό έλεγχο στην Ευρωπαϊκή Ένωση για να διασφαλίζει ότι τα δικαιώματα των ευρωπαίων πολιτών τηρούνται πάντοτε από την Ευρωπαϊκή Ένωση και τα κράτη μέλη.
<P>
Με βάση την αρχή της δημοκρατίας, η Ευρωπαϊκή Ένωση και τα κράτη μέλη της θα πρέπει πάντοτε να έχουν το δικαίωμα να μπορούν να προασπιστούν εαυτούς. Συνεπώς, πιστεύω ότι έχει κρίσιμη σημασία κάθε έθνος που είναι συμβεβλημένο μέρος στη Σύμβαση να έχει έναν δικαστή για να εξηγεί το πλαίσιο κάθε προσφυγής, όπως θεωρώ σημαντικό το Ευρωπαϊκό Κοινοβούλιο να έχει ένα άτυπο όργανο για τον συντονισμό της ανταλλαγής πληροφοριών μεταξύ του Κοινοβουλίου και της Κοινοβουλευτικής Συνέλευσης του Συμβουλίου, καθώς και να υπάρχει διαβούλευση με το Κοινοβούλιο κατά τη διαδικασία διαπραγματεύσεων.
<P>
Θα ήθελα επίσης να προσθέσω ότι οι ευρωπαίοι πολίτες έχουν το δικαίωμα να κατανοούν τους μηχανισμούς που διέπουν αυτήν την ιδιότητα μέλους, όπως έχουν το δικαίωμα να γνωρίζουν ποια είναι τα δικαιώματά τους. Συνεπώς, πιστεύω ότι είναι σημαντικό το Συμβούλιο της Ευρώπης και η Ευρωπαϊκή Ένωση να εξετάσουν το ενδεχόμενο θέσπισης κατευθυντηρίων γραμμών, με πλήρη επεξήγηση όλων των συνεπειών και επιπτώσεων που ενέχει η εν λόγω ιδιότητα μέλους.
<SPEAKER ID="396" NAME="Andrew Duff" LANGUAGE="EN">
Κυρία Πρόεδρε, η προσχώρηση της ΕΕ στην ΕΣΔΑ αποτελούσε προσδοκία εδώ και πολύ καιρό. Είναι ουσιαστικό κομμάτι του ψηφιδωτού, η τελική εικόνα του οποίου είναι να αποτελέσει ένα ανώτερο καθεστώς δικαιωμάτων, το οποίο θα ενισχυθεί από το Δικαστήριο και θα τελεί υπό την εξωτερική εποπτεία του Δικαστηρίου του Στρασβούργου.
<P>
Είναι ένα κατ' ανάγκην περίπλοκο μέτρο, διότι έχει χαρακτήρα δούναι και λαβείν προκειμένου να καταστεί δεσμευτικός ο Χάρτης των Θεμελιωδών Δικαιωμάτων. Σηματοδοτεί μια σημαντική νέα συναίνεση μεταξύ εκείνων που, όπως οι παραδοσιακοί Βρετανοί, τάχθηκαν υπέρ της διακυβερνητικής προσέγγισης σε επίπεδο Συμβουλίου της Ευρώπης, και των φεντεραλιστών όπως εγώ, που συντάχθηκαν με την υπερεθνική προσέγγιση. Ένας τέτοιος δυισμός είναι εξαιρετικά κατάλληλος αυτήν την ώρα της διαμόρφωσης ενός συνασπισμού στο πολιτικό σκηνικό του "νωμένου Βασιλείου μεταξύ του κόμματος των Βρετανών Φιλελευθέρων Δημοκρατών και του κόμματος των Συντηρητικών.
<SPEAKER ID="397" NAME="Barbara Lochbihler" LANGUAGE="DE">
Κυρία Πρόεδρε, η έγκριση του Καταστατικού της Ρώμης και η θέσπιση του Διεθνούς Ποινικού Δικαστηρίου (ΔΠΔ) είναι μια ιστορία επιτυχίας. Υπάρχουν πολλά παραδείγματα που το δείχνουν αυτό, το κρίσιμο όμως είναι ότι, για πρώτη φορά στην ιστορία, είναι πλέον δυνατόν υψηλά ιστάμενοι εκπρόσωποι κράτους -πολιτικοί ή στρατιωτικοί- να κληθούν να λογοδοτήσουν επειδή έδωσαν εντολή να διαπραχθούν εγκλήματα πολέμου ή εγκλήματα κατά της ανθρωπότητας.
<P>
" ΕΕ υποστήριξε τη θέσπιση και το έργο του ΔΠΔ με πολλούς και πολύ θετικούς τρόπους και πρέπει να συνεχίσει στο μέλλον να υποστηρίζει και να ενισχύει το Δικαστήριο και να προστατεύει την ανεξαρτησία του. " προσεχής διάσκεψη αναθεώρησης στην Καμπάλα θα καταγράψει και θα θέσει το ερώτημα αναφορικά με το τι υπήρξε επιτυχές και τι πρέπει να βελτιωθεί. Τώρα είναι ακριβώς η στιγμή να αναγνωρίσουμε με σαφήνεια ότι τα κράτη πρέπει να επιδιώξουν σε εθνικό επίπεδο να ψηφίσουν νόμους ή να εφαρμόσουν υφιστάμενους νόμους με συνέπεια, προς υποστήριξη του ΔΠΔ.
<P>
Πολλοί εξακολουθούν να κωλυσιεργούν όταν τίθεται θέμα σύλληψης υψηλά ιστάμενων αξιωματούχων για τους οποίους έχει εκδοθεί ένταλμα σύλληψης. " Επίτροπος Reding το επεσήμανε αυτό. Συχνά, ο φόβος διπλωματικών δυσχερειών βαραίνει περισσότερο από την κατανόηση ότι το ΔΠΔ χρειάζεται απτή στήριξη προκειμένου να είναι αποτελεσματικό.
<P>
" διάσκεψη στην Καμπάλα πρέπει να εργαστεί για τον ορισμό του όρου "επιθετικός πόλεμος". Μια ειδική ομάδα εργασίας από τα κράτη που είναι συμβαλλόμενα μέρη στο Καταστατικό της Ρώμης επιτέλεσε κάποιο επιτυχημένο προπαρασκευαστικό έργο επ' αυτού και υπέβαλε ήδη ένα κατάλληλο κείμενο, το οποίο μπορεί επίσης να το βρει κανείς στο ψήφισμά μας. Καλούμε την Επιτροπή και τα κράτη μέλη να εργαστούν εντατικά για την ενσωμάτωση αυτού του ορισμού στο Καταστατικό και, συνεπώς, για τη συμπερίληψή του στην αρμοδιότητα του Δικαστηρίου.
<P>
Σε αυτό το πλαίσιο πρέπει να δοθεί η μέγιστη προσοχή στο να διασφαλιστεί ότι δεν θα θεσπιστεί κανένας περιορισμός σε σχέση με την ανεξαρτησία του Δικαστηρίου. Επιτρέψτε μου, τελειώνοντας, να τονίσω επίσης πόσο σημαντική είναι η έκκληση να εκπροσωπηθεί η ΕΕ στη διάσκεψη στο υψηλότερο δυνατό επίπεδο. Αυτό θα αποτελούσε ένδειξη της υποστήριξής μας προς το Διεθνές Ποινικό Δικαστήριο, καθώς και θετικό παράδειγμα για άλλες κυβερνήσεις.
<SPEAKER ID="398" NAME="Ashley Fox" LANGUAGE="EN">
Κυρία Πρόεδρε, η Ομάδα μου είναι ταγμένη στην προστασία των ανθρωπίνων δικαιωμάτων, όμως δεν είμαστε πεπεισμένοι ότι θα είναι συνετό να επιτρέψουμε στην ΕΕ να υπογράψει τη Σύμβαση. Δεδομένου ότι κάθε κράτος μέλος είναι ήδη συμβαλλόμενο μέρος στη Σύμβαση, ποιο είναι το όφελος εάν υπογράψει και η ΕΕ; Θα ήμουν πολύ ευχαριστημένος αν κάποιος σε αυτήν την αίθουσα μπορούσε να μου δώσει ένα πρακτικό παράδειγμα για τον τρόπο με τον οποίο θα προστατευθούν καλύτερα τα ανθρώπινα δικαιώματα κάποιου πολίτη της εκλογικής μου περιφέρειας ως αποτέλεσμα της υπογραφής της Σύμβασης από την ΕΕ.
<P>
Επί του παρόντος, τα κράτη μέλη δεν υποχρεούνται να καταστήσουν άμεσα εφαρμόσιμη τη Σύμβαση στο εσωτερικό τους δίκαιο. Θέλω να με διαβεβαιώσετε ότι αν η ΕΕ υπογράψει τη Σύμβαση, αυτή η θέση δεν θα αλλάξει. Δεν θέλω να υπονομευθεί η εξουσία του βρετανικού Κοινοβουλίου όσον αφορά την αλλαγή του τρόπου με τον οποίο αποφασίζουμε να προστατεύονται τα ανθρώπινα δικαιώματα. Υποψιάζομαι ότι ένα από τα κίνητρα πίσω από αυτήν την πρόταση είναι μια επιθυμία να ενισχυθεί το καθεστώς της ΕΕ για να δείξουμε ότι είναι παίκτης στη διεθνή σκηνή. Κατά την άποψή μου, αυτός είναι ένας πολύ καλός λόγος για να μην επιτρέψουμε στην ΕΕ να υπογράψει τη Σύμβαση.
<SPEAKER ID="399" NAME="Helmut Scholz" LANGUAGE="DE">
Κυρία Πρόεδρε, η Ομάδα μου επικροτεί θερμά την προσχώρηση της Ευρωπαϊκής Ένωσης στην Ευρωπαϊκή Σύμβαση των Δικαιωμάτων του Ανθρώπου. Πρόκειται, δίχως αμφιβολία, για το πλέον σημαντικό μέσο της Ευρώπης για τα ανθρώπινα δικαιώματα, η δε σημασία του Ευρωπαϊκού Δικαστηρίου Ανθρωπίνων Δικαιωμάτων, που εδρεύει στο Στρασβούργο είναι σαφής -ενδεχομένως ακόμη και για τον κ. Fox- λόγω του γεγονότος ότι εξετάζει κατά μέσο όρο 30.000 καταγγελίες ετησίως. Το 2009, παρεμπιπτόντως, υπήρχαν 57.000, και το Δικαστήριο εξέδωσε 2.000 αποφάσεις εκείνο το έτος, ή για την ακρίβεια, έπρεπε να εκδώσει αυτές τις αποφάσεις.
<P>
Κατά το παράδειγμα του Ευρωπαϊκού Δικαστηρίου, η Ευρωπαϊκή Ένωση διαθέτει επίσης ένα δικαστήριο, σε αντίθεση όμως με το Ευρωπαϊκό Δικαστήριο Ανθρωπίνων Δικαιωμάτων, το Δικαστήριο της ΕΕ δεν είναι υπεύθυνο μόνο για την προστασία των θεμελιωδών δικαιωμάτων, δεν θα ήταν μάλιστα εντελώς λάθος να επισημανθεί εν προκειμένω ότι το Δικαστήριο δεν είχε αναλάβει στο παρελθόν τον αποκλειστικό ηγετικό ρόλο στην εξέλιξη των ευρωπαϊκών θεμελιωδών δικαιωμάτων.
<P>
Τόσο το Συμβούλιο της Ευρώπης όσο και η ΕΕ χαρακτηρίζουν ιστορική την προσεχή προσχώρηση και νομίζω ότι εμείς στην Ολομέλεια θα παράσχουμε κατά πλειοψηφία την υποστήριξή μας σε αυτήν μέσω της ψήφου μας. Ελπίζω, πρώτον και κύριον, ότι αυτό πράγματι θα αποδειχθεί ιστορικής σημασίας για τους πολίτες της Ευρώπης, καθώς θα δημιουργήσει έναν χώρο εφαρμογής των ανθρωπίνων δικαιωμάτων που θα δεσμεύει όχι μόνο 47 κυβερνήσεις, αλλά και τα θεσμικά όργανα της Ευρωπαϊκής Ένωσης. Κατ' αυτόν τον τρόπο, η ΕΕ θα στείλει ένα ισχυρό μήνυμα στους πολίτες της Ευρώπης πως δεν είναι υπεράνω του νόμου όσον αφορά τα ανθρώπινα δικαιώματα και πως οι ίδιοι οι πολίτες θα μπορούν να καταθέσουν προσφυγή σε περίπτωση που τα θεσμικά όργανα της Κοινότητας παραβιάσουν τα ανθρώπινα δικαιώματά τους.
<P>
" ειδική μορφή της ίδιας της προενταξιακής διαδικασίας αναμφίβολα θα δημιουργήσει μερικά προβλήματα, συνεπώς είναι σημαντικό να βρούμε τις καλύτερες λύσεις στα εξαιρετικά δύσκολα τεχνικά και νομικά προβλήματα γρήγορα, με εποικοδομητικό, ανοικτό και δημιουργικό πνεύμα.
<SPEAKER ID="400" NAME="Morten Messerschmidt" LANGUAGE="DA">
Κυρία Πρόεδρε, είναι εύκολο να δει κανείς τα οφέλη από την προσχώρηση της ΕΕ στην Ευρωπαϊκή Σύμβαση των Δικαιωμάτων του Ανθρώπου. Θα είναι επωφελής για εκείνα τα άτομα που προσελήφθησαν στην ΕΕ και απολύθηκαν επειδή αρνήθηκαν να βάλουν την υπογραφή τους σε πλαστούς ισολογισμούς και να γίνουν πληροφοριοδότες. Μπορούν να καταθέσουν προσφυγές αυτού του είδους ενώπιον του Ευρωπαϊκού Δικαστηρίου Δικαιωμάτων του Ανθρώπου δυνάμει του άρθρου 6. Θα είναι επωφελής για τους συναδέλφους βουλευτές εδώ στο Κοινοβούλιο, που τους επιβάλλονται υπέρογκα πρόστιμα επειδή εκφράζουν ελεύθερα τις απόψεις τους και που δεν έχουν πουθενά να αποταθούν για να προσφύγουν. Προσφυγές για τέτοιες υποθέσεις μπορούν να κατατεθούν ενώπιον του Ευρωπαϊκού Δικαστηρίου Ανθρωπίνων Δικαιωμάτων στο Στρασβούργο δυνάμει του άρθρου 10. Επομένως, είναι εύκολο να δει κανείς τα οφέλη.
<P>
Ωστόσο, ο λόγος που η Ομάδα μου και εγώ είμαστε αντίθετοι στην προχώρηση της ΕΕ στην Ευρωπαϊκή Σύμβαση των Δικαιωμάτων του Ανθρώπου είναι το γεγονός ότι τα μειονεκτήματα σαφώς υπερτερούν έναντι των πλεονεκτημάτων. Για παράδειγμα, δεν υπάρχει αμφιβολία ότι ιδιαίτερα το Ευρωπαϊκό Δικαστήριο θα χρησιμοποιήσει την προσχώρηση προκειμένου να διευρύνει και πάλι τις εξουσίες της ΕΕ. Σε ολοένα και περισσότερα πεδία -στην κοινωνική σφαίρα, στην πολιτική για τους αλλοδαπούς και στις θεμελιώδεις ελευθερίες- θα δούμε με ποιον τρόπο θα είναι δυνατόν να χρησιμοποιηθεί η προσχώρηση στη Σύμβαση των Δικαιωμάτων του Ανθρώπου ως ένα ακόμη επιχείρημα υπέρ της λήψης περισσότερων αποφάσεων σε επίπεδο ΕΕ, γεγονός που σημαίνει τη λήψη λιγότερων αποφάσεων από τα κράτη μέλη. Δεν θέλουμε να περιέλθουμε σε μια κατάσταση όπου τα κράτη μέλη δεν θα μπορούν να καθορίσουν την δική τους πολιτική για τους αλλοδαπούς ή για ζητήματα που αφορούν τις ελευθερίες τους, την ελευθερία έκφρασης και ό,τι άλλο καλύπτεται από τη Σύμβαση. Αυτά πρέπει να παραμείνουν εθνικά θέματα και, επομένως, η ΕΕ δεν πρέπει να ακολουθήσει αυτόν τον δρόμο.
<SPEAKER ID="401" NAME="Nicole Sinclaire" AFFILIATION="NI">
(EN) Κυρία Πρόεδρε, ο εισηγητής αναφέρει στην έκθεσή του ότι η προσχώρηση στην ΕΣΔΑ θα παράσχει στους πολίτες προστασία έναντι των δράσεων της Ένωσης. Θα με ενδιέφερε πολύ περισσότερο η προστασία των κατοίκων της εκλογικής μου περιφέρειας, των West Midlands στο "νωμένο Βασίλειο, έναντι της δράσης της Σύμβασης των Δικαιωμάτων του Ανθρώπου.
<P>
Βέβαια, στο "νωμένο Βασίλειο την ενσωματώσαμε στο δίκαιό μας το 1998, επιτρέποντας να έχει ισχύ η ΕΣΔΑ σε όλα μας τα δικαστήρια. Στο μανιφέστο της νέας κυβέρνησης των Συντηρητικών δόθηκε υπόσχεση ότι θα άρουν τον Νόμο για τα Ανθρώπινα Δικαιώματα, όπως όμως θα έπρεπε να γνωρίζουν, η Λισαβόνα κατέστησε την ΕΕ νομική προσωπικότητα και η ΕΕ έχει μεγαλύτερες εξουσίες από το εκλογικό σώμα του "νωμένου Βασιλείου. Μας θυμίζουν τον George Orwell. Οι οιωνοί φάνηκαν και, όπως γνωρίζουμε, μερικοί άνθρωποι είναι πιο ίσοι από τους άλλους όσον αφορά τα ανθρώπινα δικαιώματα.
<P>
Νωρίτερα αυτόν τον μήνα, οι πολίτες της εκλογικής μου περιφέρειας στο Meriden και στο Hatton υπέστησαν εισβολές από τους λεγόμενους "ταξιδιώτες", που διατάραξαν την ησυχία και που κατασκευάζουν χωρίς άδεια και ενδεχομένως παράνομα κτίσματα στο λίγο που έχει απομείνει από την πολύτιμη ζώνη πρασίνου που διαθέτουμε. Χάρη στη Σύμβαση των Δικαιωμάτων του Ανθρώπου, αυτοί οι ταξιδιώτες έχουν ειδικά δικαιώματα προστασίας. Έχουν προτεραιότητα στην υγειονομική περίθαλψη και την εκπαίδευση, όλα δε αυτά σε βάρος των ντόπιων φορολογούμενων!
<P>
Ο εισηγητής θέλει να εμπλέξουμε εμείς τα εθνικά μας δικαστήρια και υπουργεία δικαιοσύνης σε αυτήν τη διαδικασία. Υποστηρίζω ότι η Σύμβαση των Δικαιωμάτων του Ανθρώπου προκάλεσε ήδη αρκετή ζημιά. Ίσως ο εισηγητής να ήθελε να επισκεφθεί την εκλογική μου περιφέρεια και να διαπιστώσει ιδίοις όμμασι τη βεβήλωση της γης μας. Ίσως να ήθελε να μιλήσει στους σκληρά εργαζόμενους χωρικούς, που είδαν τις τιμές των ακινήτων τους να κατρακυλούν. Μπορεί να επιθεωρήσει τις αστυνομικές δυνάμεις που επιστρατεύτηκαν για να διατηρήσουν την τάξη και, βέβαια, να διαφυλάξουν τα ειδικά δικαιώματα των ταξιδιωτών. Θα μπορούσε μάλιστα να απολαύσει το θέαμα 90 φορτηγών φορτωμένων με αμμοχάλικο, να πηγαινοέρχονται στις αγροτικές οδούς, όπου οι γονείς περπατάνε με τα παιδιά τους. Ίσως να βοηθήσει τους κατοίκους, καθώς θα σπεύδουν να εγκαταστήσουν μηχανισμούς ασφαλείας ενόψει της αύξησης της εγκληματικής δραστηριότητας που συχνά συνοδεύει τέτοιες εξελίξεις.
<P>
Βέβαια, αυτές δεν είναι παρά μικρές τραγωδίες και δεν είναι τίποτε σε σύγκριση με το σημαντικό πολιτικό εγχείρημα που αποτελεί η Ευρωπαϊκή Ένωση, πρέπει όμως να λάβουμε υπόψη πως όταν προτείνουμε ειδικά δικαιώματα για μια ομάδα πολιτών, αυτόματα υποβαθμίζουμε τα δικαιώματα άλλων.
<P>
" Σύμβαση των Δικαιωμάτων του Ανθρώπου υποβάθμισε τα δικαιώματα των πολιτών της εκλογικής μου περιφέρειας. Δεν πρέπει να εναπόκειται σε μη αιρετούς αξιωματούχους να αποφασίζουν ποιος αποτελεί ειδική περίπτωση και ποιος όχι. Διαθέτουμε μια νεοεκλεγμένη κυβέρνηση στο "νωμένο Βασίλειο, που έδωσε υποσχέσεις σε αυτόν τον τομέα. Εν ονόματι της δημοκρατίας, ας τους αφήσουμε να εκπληρώσουν τις εν λόγω υποσχέσεις!
<SPEAKER ID="402" NAME="Íñigo Méndez de Vigo" AFFILIATION="PPE">
(ES) Κυρία Πρόεδρε, εδώ και πάνω από 20 χρόνια -για την ακρίβεια, πριν από 23 χρόνια- είχα την μεγάλη τύχη να παραστώ στην υπογραφή μιας συμφωνίας στο άλλο κτίριο του Κοινοβουλίου μεταξύ του Προέδρου της Ευρωπαϊκής Επιτροπής, του κ. Jacques Delors, και του Γενικού Γραμματέα του Συμβουλίου της Ευρώπης, του κ. Marcelino Oreja, για την υπογραφή της Ευρωπαϊκής Σύμβασης για την Προάσπιση των Δικαιωμάτων του Ανθρώπου από τις τότε Ευρωπαϊκές Κοινότητες. Αυτό συνέβη πριν από 23 χρόνια.
<P>
Αυτό μου θυμίζει την απάντηση που έδωσε ο ποιητής Heinrich Heine, όταν τον ρώτησαν, "Πού θα θέλατε να πεθάνετε;". Απάντησε: "Στην Αγγλία, διότι εκεί τα πάντα συμβαίνουν 100 χρόνια αργότερα". Με βάση μερικές ομιλίες που ακούσαμε, φαίνεται ότι τα πάντα συμβαίνουν 200 χρόνια αργότερα, κυρία Πρόεδρε. Ευελπιστώ, ωστόσο, ότι η επιρροή του κ. Duff στη νέα κυβέρνηση συνασπισμού Φιλελευθέρων Δημοκρατών και Συντηρητικών θα βελτιώσει αυτήν την κατάσταση.
<P>
Κατά συνέπεια, κυρία Πρόεδρε, η Ομάδα μου, η Ομάδα του Ευρωπαϊκού Λαϊκού Κόμματος (Χριστιανοδημοκράτες), έχει ταχθεί υπέρ αυτής της προσχώρησης εδώ και πολύ καιρό και επικροτούμε θερμά την έξοχη έκθεση του κ. Jáuregui. Είναι η πρώτη του έκθεση και είμαι βέβαιος ότι δεν θα είναι η τελευταία του.
<P>
Το κάνουμε αυτό, διότι θεωρούμε ότι θα αυξήσει τις εγγυήσεις για τους πολίτες, διότι εκείνο που κάνουμε είναι να παράσχουμε περισσότερες εγγυήσεις στους πολίτες ότι η νομοθεσία της Ευρωπαϊκής Ένωσης που εφαρμόζεται από τα κράτη μέλη και οι νόμοι της Ευρωπαϊκής Ένωσης συμβαδίζουν με τη δέσμη των δικαιωμάτων που αναγνωρίζονται στην Ευρωπαϊκή Σύμβαση για την Προάσπιση των Δικαιωμάτων του Ανθρώπου.
<P>
Αυτή η έκθεση ανοίγει τον δρόμο για την επίλυση πολλών από τα τεχνικά νομικά προβλήματα που πρόκειται να ανακύψουν, διότι δεν πρέπει να λησμονούμε ότι η Σύμβαση σχεδιάστηκε για να επικυρωθεί και να εφαρμοστεί από κράτη μέλη. Ανεξαρτήτως της προπαγάνδας από μερικές πτέρυγες του Σώματος, η Ευρωπαϊκή Ένωση δεν είναι κράτος ή υπερκράτος. Είναι διεθνής οργανισμός και, κατά συνέπεια, υπάρχουν δυσχέρειες για να προσαρμοστεί ένας διεθνής οργανισμός σε κάτι που δημιουργήθηκε για κράτη.
<P>
" κ. Γιαννάκου, που ήταν η σκιώδης εισηγήτριά μας και επιτέλεσε έξοχο έργο, για το οποίο την ευχαριστώ ειλικρινά, θα μιλήσει για τα ειδικά θέματα. Το μόνο που θέλω να κάνω τώρα είναι να συνταχθώ με την Αντιπρόεδρο Reding και να καλέσω το Συμβούλιο να δώσει στην Επιτροπή εντολή να διαπραγματευτεί γρήγορα, είμαι δε βέβαιος ότι ο φίλος μου, ο κ. López Garrido, θα διασφαλίσει ότι θα γίνει αυτό. Αυτό θα σημαίνει, κυρία Πρόεδρε, ότι σύντομα θα μπορέσουμε να εορτάσουμε την προσχώρηση της Ευρωπαϊκής Ένωσης στην Ευρωπαϊκή Σύμβαση για την Προάσπιση των Δικαιωμάτων του Ανθρώπου και των Θεμελιωδών Ελευθεριών.
<SPEAKER ID="403" NAME="Juan Fernando López Aguilar" AFFILIATION="S&amp;D">
(ES) Κυρία Πρόεδρε, θα ήθελα και εγώ να συγχαρώ τον εισηγητή, τον κ. Jáuregui, καθώς και τους συντάκτες γνωμοδότησης, που εργάστηκαν για την εκπόνηση αυτής της έκθεσης. Το κάνω αυτό, πρωτίστως, προκειμένου να επισημάνω το γεγονός ότι με τον ίδιο τρόπο που αντιμετωπίσαμε την οικονομική κρίση στη Νομισματική Ένωση το τρέχον έτος της θητείας του Κοινοβουλίου, τώρα είναι η στιγμή να πούμε ότι η Ευρώπη δεν θα οικοδομηθεί μέσω της εσωτερικής αγοράς ή του ενιαίου νομίσματος, αλλά μέσω των πολιτών.
<P>
Τα δικαιώματα των πολιτών ενισχύονται από τον Χάρτη των Θεμελιωδών Δικαιωμάτων της Ευρωπαϊκής Ένωσης, αυτήν τη διακήρυξη συνταγματικών δικαιωμάτων που πρέπει να λάβει υπόψη την πολιτική και τη δημόσια διάσταση της ευρωπαϊκής ολοκλήρωσης.
<P>
Τα δικαιώματα αυτά ενισχύονται, επίσης, από την εντολή του άρθρου 6 της Συνθήκης της Ευρωπαϊκής Ένωσης για προσχώρηση στην Ευρωπαϊκή Σύμβαση των Δικαιωμάτων του Ανθρώπου.
<P>
Αυτό δεν μειώνει κανένα από τα θεμελιώδη δικαιώματα, τα οποία διασφαλίζει στους ευρωπαίους πολίτες η νομοθεσία των κρατών μελών λόγω του γεγονότος ότι είναι πολίτες των εν λόγων κρατών μελών. Τουναντίον, πολλαπλασιάζει, ενισχύει και αυξάνει τα δικαιώματα που έχουμε όλοι μας ως συμμέτοχοι και συμπράττοντες σε ένα κοινό εγχείρημα.
<P>
Θέλω επίσης να επισημάνω, ως Πρόεδρος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, το γεγονός ότι συζητήσαμε όλα τα προβλήματα -που θα ανακύψουν- από την ενσωμάτωση της Ευρωπαϊκής Σύμβασης των Δικαιωμάτων του Ανθρώπου στην κοινή κουλτούρα ενίσχυσης και κατοχύρωσης των δικαιωμάτων και της ιδιότητας του πολίτη. Διοργανώσαμε άκρως εποικοδομητικές επισκέψεις στο Δικαστήριο της Ευρωπαϊκής Ένωσης και στο Ευρωπαϊκό Δικαστήριο Ανθρωπίνων Δικαιωμάτων και συγκαλέσαμε μια τρίτη διάσκεψη στις 21 Ιουνίου, στην οποία θα παραστούν σημαντικοί εμπειρογνώμονες και δικαστές του Ευρωπαϊκού Δικαστηρίου Ανθρωπίνων Δικαιωμάτων και του Δικαστηρίου της Ευρωπαϊκής Ένωσης, προκειμένου να διαμορφώσουμε μια κοινή, προκαταβολική απάντηση αναφορικά με το ποια νομική κατοχύρωση θα πρέπει να υπάρχει για τα δικαιώματα των πολιτών.
<P>
Ένας βρετανός νομικός εμπειρογνώμονας ονόματι Hart έγραψε ότι δεν υπάρχει κανένα δικαίωμα χωρίς νομική κατοχύρωση και δεν υπάρχει καμία νομική κατοχύρωση χωρίς δικαστές, κατά τον ίδιο τρόπο που δεν μπορεί να υπάρξει καμία Ευρώπη χωρίς πολίτες και δεν υπάρχουν καθόλου ευρωπαίοι πολίτες αν δεν γνωρίζουν ότι η ευρωπαϊκή ολοκλήρωση μας κάνει να αναπτυσσόμαστε και ενισχύει τα θεμελιώδη δικαιώματα που ήδη έχουμε ως μέλη των κρατών μελών της ΕΕ.
<SPEAKER ID="404" NAME="Marietje Schaake" AFFILIATION="ALDE">
(EN) Κυρία Πρόεδρε, καθώς αναθεωρούμε το Καταστατικό της Ρώμης του Διεθνούς Ποινικού Δικαστηρίου, πρέπει να θυμόμαστε ότι η δημιουργία του πραγματικά σηματοδοτεί μια επιτυχία για την φιλελεύθερη δημοκρατία και μια δέσμευση για ένα αποτελεσματικό διεθνές δίκαιο. Καθώς όλα τα κράτη μέλη της ΕΕ επικυρώνουν προκειμένου να συμμορφωθούν προς το Καταστατικό της Ρώμης, ξεκινάμε το επόμενο κεφάλαιο ανταπόκρισης στις φιλοδοξίες και ευθύνες μας στο πεδίο των ανθρωπίνων δικαιωμάτων, της ειρήνης και της δικαιοσύνης.
<P>
Μια κρίσιμη αξιολόγηση είναι σημαντική, αλλά το ΔΠΔ αποτελεί ήδη σημαντικό θεσμό προκειμένου να διασφαλιστεί ότι αυτές οι θεμελιώδεις αξίες δεν είναι μόνο ευρωπαϊκές, αλλά οικουμενικές. Αποτελεί έσχατο μέσον, όπως είπε η Επίτροπος Reding, πλην όμως σημαντικό. " ΕΕ και τα κράτη μέλη θα πρέπει να διατηρήσουν τη δέσμευσή τους έναντι του ΔΠΔ και των αρχών που επιδιώκει να διασφαλίσει, υιοθετώντας τις βασικές κατευθύνσεις της ΕΕ για το ΔΠΔ. Αποτελεί πρωταρχική προτεραιότητα να γίνει έρευνα και να ασκηθεί δίωξη σε εκείνους που διαπράττουν εγκλήματα πολέμου, γενοκτονία και εγκλήματα κατά της ανθρωπότητας.
<P>
Με τη Συνθήκη της Λισαβόνας, εργαζόμαστε για μια αποτελεσματική κοινή εξωτερική πολιτική της ΕΕ. " Υπάτη Εκπρόσωπος πρέπει να προωθήσει ενεργά την προσχώρηση στο Καταστατικό της Ρώμης άλλων παγκόσμιων παραγόντων -της Κίνας, της Ινδίας, της Ρωσίας και σημαντικών υποψηφίων κρατών μελών, όπως είναι η Τουρκία- αλλά και ο παλαιόθεν σύμμαχος της ΕΕ, οι "νωμένες Πολιτείες, θα πρέπει να συμμετάσχουν σε έναν διάλογο για τη συμβολή στην παγκόσμια δικαιοσύνη και θα πρέπει να εξετάσουν σοβαρά το ενδεχόμενο σύμπραξης με την σύμμαχό τους. Ως ολλανδή ευρωπαία, θα ήθελα να καθησυχάσω τους πολίτες μας ότι ουδέποτε θα γίνει επίκληση του αμερικανικού νόμου για την προστασία του προσωπικού των "ΠΑ.
<P>
" ΕΕ πρέπει να εργαστεί εποικοδομητικά μαζί με την Τουρκία και τις "ΠΑ για να σταματήσει την ατιμωρησία στο Ιράν, που είναι μια από τις πλέον επείγουσες υποθέσεις αυτουργών και όπου η εκτέλεση, ο βιασμός και τα βασανιστήρια ασκούνται σε πολίτες από την ίδια τους την κυβέρνηση σε καθημερινή και συστηματική βάση. Πρέπει να εργαστούμε για την πραγματική παγκοσμιοποίηση ή οικουμενικοποίηση των ανθρωπίνων δικαιωμάτων, της δικαιοσύνης και του κράτους δικαίου, το δε ΔΠΔ αποτελεί σημαντικό μέσο για την επίτευξη αυτού του στόχου. Πρέπει, επίσης να παγκοσμιοποιηθεί η υποστήριξη προς αυτό το Δικαστήριο. Το Ευρωπαϊκό Κοινοβούλιο εργάζεται εποικοδομητικά και ομονοεί σε αυτό το θέμα.
<SPEAKER ID="405" NAME="Gerald Häfner" AFFILIATION="Verts/ALE">
(DE) Κυρία Πρόεδρε, κυρίες και κύριοι, εκείνο για το οποίο εργαζόμαστε εδώ σήμερα είναι η επέκταση του δικαίου σε υπερεθνικό επίπεδο. " σημασία που έχει αυτό μπορεί να γίνει αντιληπτή με μια ματιά στη φρικτή ιστορία της δικής μου χώρας, καθώς και με μια ματιά στις παραβιάσεις ανθρωπίνων δικαιωμάτων που σημειώνονται επί του παρόντος. Στην πραγματικότητα, οι Γερμανοί δεν πραγματοποίησαν τα πλέον τρομερά εγκλήματα στην ιστορία επειδή παραβίασαν νόμους, αλλά επειδή συνέταξαν νόμους που καθιστούσαν νόμιμο το ανήθικο και αυτό, για παράδειγμα, κατέστησαν νομική υποχρέωση τον φόνο Εβραίων, κομμουνιστών, Χριστιανών, ομοφυλοφίλων και άλλων. Αν τέτοιοι άνθρωποι και πρωτίστως εκείνοι που έδωσαν εντολή για αυτές τις πράξεις λένε μετά ότι απλώς έπραξαν ό,τι όριζε τότε ο νόμος και δεν ήταν δυνατόν να τους ασκηθεί δίωξη αργότερα, αυτό δείχνει απίστευτη αδυναμία του δικαίου και της ανθρωπότητας.
<P>
Για τον λόγο αυτόν, εκείνο που κάναμε εδώ με το Διεθνές Ποινικό Δικαστήριο αντιπροσωπεύει μείζον βήμα προόδου καθώς όλοι οι τέτοιου είδους άνθρωποι θα ξέρουν στο μέλλον ότι θα υπάρχει ένας δικαστής πέρα από το εθνικό δίκαιο και ότι, στο υπόλοιπο της ζωής τους, θα πρέπει να ζουν γνωρίζοντας ότι θα λογοδοτήσουν. Αυτό αποτελεί μείζον βήμα προόδου, όπως ακριβώς η προσχώρηση της Ευρωπαϊκής Ένωσης στην Ευρωπαϊκή Σύμβαση των Δικαιωμάτων του Ανθρώπου, κάτι για το οποίο εμείς και εγώ προσωπικά αγωνιστήκαμε για αρκετό καιρό. Χαίρομαι που θα μπορέσουμε να το εφαρμόσουμε μαζί αυτό εδώ σήμερα, θα ήθελα δε να ευχαριστήσω τον εισηγητή, τον κ. Jáuregui Atondo, για την εξαίρετη έκθεσή του.
<SPEAKER ID="406" NAME="Charles Tannock" AFFILIATION="ECR">
(EN) Κυρία Πρόεδρε, το εθνικό κόμμα μου, οι Βρετανοί Συντηρητικοί -για εκείνους που δεν το γνωρίζουν, είμαι Συντηρητικός- εξέφρασε σοβαρές ανησυχίες στο παρελθόν για το ΔΠΔ και την επιβολή της διεθνούς ποινικής νομολογίας του, όπως εμπεριέχεται στο Καταστατικό της Ρώμης, στους τομείς των εγκλημάτων κατά της ανθρωπότητας, των εγκλημάτων πολέμου και της γενοκτονίας.
<P>
Ωστόσο, η 10η επέτειος της έναρξης ισχύος του Καταστατικού όντως μας προσφέρει τώρα μια ευκαιρία να προβούμε σε μια σαφή εκτίμηση του ρόλου του ΔΠΔ, και κατά τη γνώμη μου το Δικαστήριο, προς τιμήν του, κινήθηκε αυστηρά στο πλαίσιο της εντολής του, αποφεύγοντας κακόβουλες διώξεις και επιδιώκοντας να ασκεί δίωξη μόνο κατά των πλέον σοβαρών τυράννων.
<P>
Ο Γενικός Εισαγγελέας του Δικαστηρίου, ο Luis Moreno-Ocampo, βοήθησε με επιδεξιότητα το Δικαστήριο να ενισχύσει την αντικειμενικότητά του σε παγκόσμιο επίπεδο. Ευτυχώς δεν σημειώθηκε επιθετική εξέταση πολιτικά υποκινούμενων υποθέσεων, κάτι που αποτελούσε μια από τις μεγάλες ανησυχίες των αμερικανών συμμάχων μας. " Βρετανία προσχώρησε στο ΔΠΔ επί της προηγούμενης κυβέρνησης των Εργατικών. Ενδεχομένως η πρόσφατη συγκρότηση κυβέρνησης συνασπισμού Συντηρητικών-Φιλελευθέρων στο "νωμένο Βασίλειο την περασμένη εβδομάδα μας παρέχει μια ευκαιρία να επανεκτιμήσουμε τη σχέση της Βρετανίας με το ΔΠΔ, στη δε Καμπάλα, να τροποποιήσουμε μερικά από τα επίμαχα πεδία, όπως την ευθύνη στην διοικητική ιεραρχία.
<P>
Δεν μπορούμε να επιτρέψουμε να υπονομευθούν τα ζωτικά εθνικά συμφέροντα του "νωμένου Βασιλείου από το ΔΠΔ, την ίδια όμως στιγμή, θα πρέπει επίσης να αναγνωρίσουμε ότι σε ορισμένες περιστάσεις, το ΔΠΔ μπορεί να διαδραματίσει εποικοδομητικό ρόλο για να θέσει τέρμα σε ένα κλίμα ατιμωρησίας δικτατόρων επιδιδόμενων σε γενοκτονία.
<SPEAKER ID="407" NAME="Marie-Christine Vergiat" AFFILIATION="GUE/NGL">
(FR) Κυρία Πρόεδρε, κυρία Επίτροπε, κύριε Υπουργέ, κυρίες και κύριοι, θα ήθελα να μιλήσω ταυτόχρονα για την προσχώρηση στην Ευρωπαϊκή Σύμβαση των Δικαιωμάτων του Ανθρώπου (ΕΣΔΑ) και για την προσχώρηση στο Διεθνές Ποινικό Δικαστήριο (ΔΠΔ).
<P>
Θα ήθελα πρώτα απ' όλα να ευχαριστήσω τους εισηγητές μας για την ποιότητα των εκθέσεών τους και για τη βούλησή τους να ενσωματώσουν τις προτάσεις όλων στο πλαίσιο ευρέος πνεύματος συναίνεσης.
<P>
Πέραν όλων όσων ειπώθηκαν υπέρ αυτής της προσχώρησης, θα ήθελα να τονίσω δύο σημεία, τα οποία θεωρώ ότι είναι σημαντικά: τη θέσπιση ελέγχου εκτός της Ένωσης και την εξωεδαφική εφαρμογή της Σύμβασης∙ με άλλα λόγια, την εφαρμογή της σε όλες τις πράξεις της Ένωσης, και εκτός της επικράτειας της ΕΕ. Επιτρέψτε μου να εκφράσω την ελπίδα ότι οι ρήτρες για τα "ανθρώπινα δικαιώματα και τη δημοκρατία" θα έχουν έτσι λίγο περισσότερο νόημα. Συνεπώς, όχι μόνο πρέπει να αναφέρεται η διαπραγματευτική εντολή της Επιτροπής στην ίδια τη Σύμβαση, σε όλα τα πρωτόκολλα και τις συμφωνίες που ήδη κατοχυρώνονται από τον Χάρτη Θεμελιωδών Ελευθεριών, αλλά πρέπει να αναλάβουμε δέσμευση πολύ γρήγορα για να προσχωρήσουμε σε όλα τα νομικά μέσα της ΕΣΔΑ, προκειμένου να έχουμε ένα συνεκτικό σύστημα προστασίας των ανθρωπίνων δικαιωμάτων.
<P>
Όσον αφορά το ΔΠΔ, θα ήθελα να εκφράσω δύο επιθυμίες. Πρώτον, θα ήθελα η Ευρωπαϊκή Ένωση να επιδείξει ιδιαίτερη εγρήγορση σε ό,τι αφορά τα δικαιώματα των θυμάτων και των νομικών εκπροσώπων τους. Αυτό συνεπάγεται ad hoc νομική βοήθεια που θα παρέχει πρόσβαση σε εξειδικευμένους εξωτερικούς δικηγόρους.
<P>
Έχω και μια άλλη επιθυμία, κυρία Επίτροπε: να χρησιμοποιήσει η Ένωση όλη της την επιρροή, όλη της την ενέργεια, για να διασφαλίσει ότι τα κράτη μέλη συνολικά θα προσαρμόσουν το δίκαιό τους στο διεθνές δίκαιο. " Γαλλία, συγκεκριμένα, δεν το έχει πράξει ακόμα. Εκφράζω τη λύπη μου γι' αυτό, όπως εκφράζω τη λύπη μου που μερικές μεγάλες χώρες, όπως οι "νωμένες Πολιτείες, δεν συμμετέχουν στην εφαρμογή αυτού του διεθνούς δικαίου στον τομέα των εγκλημάτων κατά της ανθρωπότητας.
<SPEAKER ID="408" NAME="Andrew Henry William Brons" AFFILIATION="NI">
(EN) Κυρία Πρόεδρε, την προσχώρηση της Ευρωπαϊκής Ένωσης στη Σύμβαση των Δικαιωμάτων του Ανθρώπου του Συμβουλίου της Ευρώπης θα ακολουθήσει νομοθεσία που θα καταστήσει τη σύμβαση μέρος του δικαίου της Ευρωπαϊκής Ένωσης, ενώ παράλληλα θα αποτελεί έγγραφο ενός άλλου οργανισμού, ως εξωτερικό σημείο αναφοράς. Αυτό σημαίνει ότι το Δικαστήριο της ΕΕ στο Λουξεμβούργο θα έχει τη δικαιοδοσία να ερμηνεύει και να επιβάλλει δύο δυνητικά ανταγωνιστικά έγγραφα -τον Χάρτη της ΕΕ και τη Σύμβαση του Συμβουλίου.
<P>
Ρώτησα αρκετούς εμπειρογνώμονες στην Επιτροπή Συνταγματικών Υποθέσεων και στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, τι θα συνέβαινε αν προέκυπτε σύγκρουση μεταξύ των δύο εγγράφων ή μεταξύ διαφορετικών τμημάτων του ίδιου εγγράφου. Ποιο έγγραφο ή ποιο τμήμα θα κατισχύσει;
<P>
Μου είπαν, πρώτον, ότι το έγγραφο ή το τμήμα που αναγνωρίζει τον μεγαλύτερο βαθμό ελευθερίας θα κατισχύει έναντι εκείνου που αναγνωρίζει τον μικρότερο βαθμό ελευθερίας. Κατόπιν ρώτησα τι θα αποφασιζόταν αν υπήρχαν δύο μέρη σε μια διένεξη και το καθένα επικαλούνταν διαφορετικά, αλλά ανταγωνιστικά και ενδεχομένως αντιφατικά δικαιώματα -για παράδειγμα, το δικαίωμα να ασκεί κάποιος τα θρησκευτικά του καθήκοντα χωρίς να προσβάλλεται και το δικαίωμα της ελευθερίας της έκφρασης, μεταξύ άλλων, της άσκησης κριτικής στις δοξασίες οπαδών μιας θρησκείας. Αυτό δεν είναι εντελώς θεωρητικό, όπως δείχνει η υπόθεση των δανέζικων γελοιογραφιών.
<P>
Αυτή ήταν η υπόθεση του σκύλου που δεν γάβγιζε ή μάλλον του ειδικού που δεν αποτόλμησε να εκφράσει γνώμη. " σιωπή ήταν τόσο εκκωφαντική όσο σαφές ήταν σε όλους που άκουσαν και κατάλαβαν. " ελευθερία της έκφρασης θα θυσιάζεται πάντοτε, διότι αυτή είναι η θέση της ΕΕ εκ προοιμίου. " άρνηση της ελευθερίας της έκφρασης είναι εκείνο που κάνει καλύτερα από όλα η ΕΕ!
<P>
Μιλάμε για δύο διαφορετικές κατηγορίες δικαιωμάτων -το πολιτικό δικαίωμα της ελευθερίας της έκφρασης έναντι της δίωξης από το κράτος και το δικαίωμα να μην προσβάλλεται κανείς από την κριτική. Το δικαίωμα να μην προσβάλλεται κανείς θεωρείται πολύ πιο σημαντικό σε σύγκριση με το δικαίωμα να συζητείται ένα θέμα δημόσιου ενδιαφέροντος. Δεν θα πρέπει να υπάρχουν καθόλου περιορισμοί στην ελευθερία του λόγου; Θα πρέπει να υπάρχουν περιορισμοί σε εκείνους που παρακινούν στη βία, η κριτική όμως που δεν φθάνει σε αυτόν τον βαθμό θα πρέπει να είναι ελεύθερη από την παρέμβαση του ποινικού δικαίου.
<SPEAKER ID="409" NAME="Μαριέττα Γιαννάκου" AFFILIATION="PPE">
Θέλω να συγχαρώ ιδιαίτερα τον συνάδελφο, κύριο Ramón Jáuregui, για την έκθεσή του, καθώς και την καλή συνεργασία που υπήρξε και, βεβαίως, τους συναδέλφους Preda και Gál για τη συμβολή τους, από δύο διαφορετικές επιτροπές.
<P>
Κυρία Πρόεδρε, η ένταξη στην ουσία της Ευρωπαϊκής Ένωσης στην Ευρωπαϊκή Σύμβαση για τα Ανθρώπινα Δικαιώματα και άρα και στη δικαιοδοσία του Δικαστηρίου απορρέει βεβαίως και από το γεγονός ότι η Ένωση απέκτησε ενιαία νομική προσωπικότητα από τη Συνθήκη της Λισαβόνας. Και βέβαια, ορισμένοι διερωτώνται γιατί, ενώ ενσωματώσαμε τον Χάρτη Θεμελιωδών Δικαιωμάτων, είχαμε ανάγκη να προσχωρήσουμε στη δικαιοδοσία του Δικαστηρίου Ανθρωπίνων Δικαιωμάτων του Στρασβούργου;
<P>
Καταρχήν, το Δικαστήριο του Στρασβούργου, υπό την έννοια του δεδικασμένου, έχει αποκτήσει πολύ ευρύτερες δυνατότητες από αυτές που προβλέπονται στα θεμελιώδη δικαιώματα και ήδη το υπαινίχθηκαν αυτό, τόσο η Προεδρία όσο και η Επίτροπος κυρία Reding.
<P>
Δεύτερον, αυτό δημιουργεί κατά κάποιο τρόπο, μια σύνδεση της ίδιας της Ευρωπαϊκής Ένωσης με τα τεκταινόμενα στο σύνολο της Ευρώπης, άρα και με τις χώρες που βρίσκονται στο Συμβούλιο της Ευρώπης. Βεβαίως, ορισμένοι διερωτώνται αν αυτό θα δημιουργήσει εμπλοκές γενικότερες, αλλά η έκθεση τονίζει ότι δεν θα πρέπει να υπάρξουν διακρατικές προσφυγές, ούτε τα Δικαστήρια είναι το ένα υποκείμενο του άλλου και το άλλο υπερκείμενο. Το κάθε Δικαστήριο έχει αρμοδιότητα στις εξουσίες τις οποίες έχει και άρα και η Ευρωπαϊκή Ένωση με το Δικαστήριο του Λουξεμβούργου.
<P>
Θεωρώ ότι είναι ένα ουσιαστικό βήμα αυτό που γίνεται, με την προσχώρηση στη δικαιοδοσία της Ευρωπαϊκής Σύμβασης για τα Ανθρώπινα Δικαιώματα, καθώς και η διαδικασία για την προσχώρηση στα Πρωτόκολλα που αφορούν σε αντίστοιχες εξουσίες, και αυτό δίνει τη δυνατότητα βέβαια και στο Ευρωπαϊκό Κοινοβούλιο να αναμειχθεί ενεργά στην υπόθεση της διαπραγμάτευσης, καθώς και να συμβάλει, μέσω της κοινοβουλευτικής συνέλευσης του Συμβουλίου της Ευρώπης, στην επιλογή ενός δικαστού.
<SPEAKER ID="410" NAME="Richard Howitt" AFFILIATION="S&amp;D">
(EN) Κυρία Πρόεδρε, είμαι περήφανος που προεδρεύω της αντιπροσωπείας του Ευρωπαϊκού Κοινοβουλίου στη διάσκεψη για την αναθεώρηση του Διεθνούς Ποινικού Δικαστηρίου, προκειμένου να εορτάσουμε τον τρόπο με τον οποίο η θέσπισή του συνέβαλε στην οικοδόμηση παγκόσμιας δικαιοσύνης και στην καταπολέμηση της ατιμωρησίας για εγκλήματα κατά της ανθρωπότητας και προκειμένου να εκφράσουμε την αποφασιστικότητα της Ευρωπαϊκής μας Ένωσης, στην κοινή μας εξωτερική πολιτική και πολιτική ασφάλειας, να εργαστούμε προς την κατεύθυνση της οικουμενικής δικαιοδοσίας του Δικαστηρίου.
<P>
Ζητώντας καλύτερη πρόσβαση των θυμάτων στη δικαιοσύνη, θα πρέπει να αναγνωρίσουμε ότι 15 από τις 24 χώρες σε ολόκληρο τον κόσμο, που συνεισέφεραν στο Καταπιστευματικό Ταμείο για Θύματα είναι δικά μας κράτη μέλη της ΕΕ - θα πρέπει όμως να σημειώσουμε επίσης με ταπεινότητα πως αυτό σημαίνει ότι 12 κράτη μέλη της ΕΕ δεν έχουν καταβάλει τέτοια χρηματοδότηση και ότι 14 από τις χώρες μας ούτε έχουν ορίσει εθνικά σημεία επαφής ούτε ανταποκρίθηκαν στην ετήσια ανασκόπηση, όπως απαιτεί ο Χάρτης. " οικουμενική δικαιοδοσία στο εξωτερικό αρχίζει από την οικουμενική εφαρμογή εδώ, στη χώρα μας, κυρία Πρόεδρε, και λυπούμαι που μια από τις πρώτες αποφάσεις της νέας κυβέρνησης συνασπισμού στο "νωμένο Βασίλειο είναι να πάει στη διάσκεψη για την αναθεώρηση προκειμένου να αντιταχθεί στη δικαιοδοσία για το έγκλημα της επίθεσης και να αντιδράσει στην πρόταση του Βελγίου να συμπεριληφθεί η χρήση απαγορευμένων όπλων σε εσωτερικές συρράξεις στα εγκλήματα πολέμου.
<P>
Δίωξη για επίθεση, για αθέμιτη χρήση βίας κατά άλλου κράτους ασκήθηκε στις δίκες της Νυρεμβέργης και του Τόκιο στο τέλος του Β' Παγκοσμίου Πολέμου και δυσκολεύομαι να κατανοήσω για ποιον λόγο το ΔΠΔ δεν θα πρέπει να χρησιμοποιηθεί προκειμένου να διωχθούν τα εγκλήματα πολέμου του 21ου αιώνα. Στο μεταξύ, δεν καταλαβαίνω με ποιον τρόπο δικαιολογούν τον ισχυρισμό ότι η χρήση δηλητηριωδών αερίων ή σφαιρών ντουμ-ντουμ είναι παράνομη όταν κανείς περνάει τα σύνορα, όχι όμως όταν παραμένει εντός των συνόρων. Λένε πως όταν ο Saddam Hussein βομβάρδισε με δηλητηριώδη αέρια τους Άραβες των Βάλτων, ή όταν οι διαδηλωτές στη Γάζα πυροβολούνται με σφαίρες που σκοπίμως διαρρηγνύονται σε θραύσματα μέσα στα κορμιά τους, οι δράστες μπορούν να το κάνουν απαλλαγμένοι από τον φόβο ότι θα λογοδοτήσουν. Πολύ απλά, κάνουν λάθος.
<SPEAKER ID="411" NAME="Charles Goerens" AFFILIATION="ALDE">
(FR) Κυρία Πρόεδρε, καθώς είχε σχεδιαστεί για να δικάζονται οι αυτουργοί γενοκτονίας, εγκλημάτων κατά της ανθρωπότητας και εγκλημάτων πολέμου, το αναμενόμενο εδώ και πολύ καιρό Διεθνές Ποινικό Δικαστήριο αποτελεί μια αρχική απάντηση σε εκείνα τα θύματα που πολύ συχνά και δυστυχώς μάταια ζητούσαν αποζημίωση και δικαιοσύνη.
<P>
Πριν από τη δημιουργία του, πολλοί από μας ήθελαν να έχει το Δικαστήριο αποτρεπτικό ρόλο. Μάλιστα, θα μπορούσε άραγε ένα διεθνές όργανο, εξουσιοδοτημένο να τιμωρήσει τους αυτουργούς εγκλημάτων τόσο φρικτών όσο αυτά που διαπράχθηκαν στη Βοσνία, τη Ρουάντα, την Καμπότζη και το Νταρφούρ να μην αποθαρρύνει έναν δεδομένο δικτάτορα-εκτελεστή, που θα ήξερε ότι άπαξ και διαπραχθούν τα εγκλήματά του, δεν θα μπορούσε πλέον να είναι ασφαλής εκτός των συνόρων της χώρας του, όπου μπορούσε να ενεργεί με πλήρη ασυλία;
<P>
Σε σχέση με αυτό, θα ήθελα να ρωτήσω την Επιτροπή και το Συμβούλιο αν πιστεύουν ότι επιτεύχθηκε ο στόχος της πρόληψης. Για παράδειγμα, θα μπορούσε η Επιτροπή να μου πει αν, κατά τη γνώμη της, το ένταλμα σύλληψης που εξέδωσε το Διεθνές Ποινικό Δικαστήριο σε βάρος του προέδρου Omar al-Bashir αποτελεί μέρος της λύσης ή μέρος του προβλήματος; Προσωπικά, εξακολουθώ να πιστεύω ότι είναι μέρος της λύσης.
<P>
Όπως και να έχει, τι διδάγματα μπορεί να αντλήσει κανείς από το σύντομο διάστημα που υπάρχει το Δικαστήριο;
<P>
Λαμβάνοντας υπόψη αυτά τα διδάγματα, προτίθεται η Επιτροπή -και αυτή είναι η τελευταία μου ερώτηση- να υποβάλει τροπολογίες κατά τη διάρκεια της διάσκεψης για την αναθεώρηση του ΔΠΔ στην Καμπάλα, που θα αποτελέσει μια ευκαιρία να κατατεθούν και, αν παραστεί ανάγκη, να εγκριθούν τροπολογίες στο κείμενο που αποτελεί τη νομική βάση του Δικαστηρίου;
<SPEAKER ID="412" NAME="Konrad Szymański" AFFILIATION="ECR">
(PL) Όταν προσχωρήσουμε στην Ευρωπαϊκή Σύμβαση για την Προάσπιση των Δικαιωμάτων του Ανθρώπου, πρέπει, πάση θυσία, να αποφύγουμε μερικούς σοβαρούς κινδύνους.
<P>
Αντιμετωπίζουμε ένα αξιοσημείωτο πρόβλημα που σχετίζεται με τον ανταγωνισμό μεταξύ δύο δικαστηρίων: εκείνου του Στρασβούργου και του Ευρωπαϊκού Δικαστηρίου. Το γεγονός ότι θα ισχύουν δύο έγγραφα -ο Χάρτης Θεμελιωδών Δικαιωμάτων και η Ευρωπαϊκή Σύμβαση- θα προκαλέσει προβλήματα. Θα είναι πολύ δύσκολο να εξηγήσουμε στους πολίτες μας ποιο δικαστήριο είναι το σωστό για την καταγγελία τους. Το αποτέλεσμα είναι ότι θα αυξηθεί ο αριθμός των περιπτώσεων άρνησης εξέτασης μιας υπόθεσης λόγω σύγκρουσης δικαιοδοσιών δικαστηρίων και των σχετικών νομικών λόγων. Υπάρχει επίσης κίνδυνος η προσχώρηση της Ένωσης στην Ευρωπαϊκή Σύμβαση να μειώσει τον σεβασμό των συνταγματικών παραδόσεων των κρατών μελών, οι οποίες αποτελούν τις γενικές αρχές του δικαίου σήμερα. Ιδιαίτερα, η προσχώρηση της Ένωσης στη Σύμβαση δεν θα πρέπει να αποτελέσει μέσο παράκαμψης του Πρωτοκόλλου στη Συνθήκη της Λισαβόνας, το οποίο κατοχυρώνει την εξαίρεση του "νωμένου Βασιλείου και της Πολωνίας από κάθε ανεπιθύμητη συνέπεια του Χάρτη Θεμελιωδών Δικαιωμάτων.
<SPEAKER ID="413" NAME="Csanád Szegedi" AFFILIATION="NI">
(HU) Κυρίες και κύριοι, λυπούμαι πολύ που έχω μόνο ένα λεπτό για το σημαντικό αυτό θέμα, συνεπώς επιτρέψτε μου, ασχέτως του πόσο σύντομος είναι ο χρόνος ομιλίας, να σας ενημερώσω ότι, καθώς μιλάμε, μια τρομερή πλημμύρα καταστρέφει τη Βόρεια Ουγγαρία, τη Σλοβακία και την Πολωνία. " ζωή εκατοντάδων ανθρώπων βρίσκεται σε κίνδυνο. Θα πρέπει να τους καθησυχάσουμε από τούτη την Αίθουσα στο Ευρωπαϊκό Κοινοβούλιο στο Στρασβούργο ότι είμαστε αλληλέγγυοι με αυτούς και συμπάσχουμε με τα θύματα και ότι ελπίζουμε πως αυτή η καταστροφική πλημμύρα θα υποχωρήσει το συντομότερο δυνατόν. Καλώ τους επικεφαλής του Ευρωπαϊκού Κοινοβουλίου να παράσχουν συνδρομή στα θύματα, αν παραστεί ανάγκη. Αυτήν τη στιγμή, υπάρχουν αρκετές δεκάδες πόλεων στη βόρεια Ουγγαρία που είναι εντελώς καλυμμένες από τα νερά. Ελπίζουμε ότι η μοίρα και ο Θεός θα λυπηθούν αυτές τις πληγείσες από την καταστροφή περιοχές.
<P>
Το βασικό πρόβλημα αυτής της έκθεσης είναι ότι θεωρούμε σημαντικό όλοι εμείς που είμαστε παρόντες, ως βουλευτές του ΕΚ, να προαγάγουμε τα ανθρώπινα δικαιώματα σε ένα υψηλότερο επίπεδο, συγκεκριμένα στην προάσπιση των ανθρωπίνων δικαιωμάτων. Ωστόσο, η προσχώρηση στη Σύμβαση, δεν αυξάνει την προστασία των ανθρωπίνων δικαιωμάτων. Αναδεικνύεται μόνο η ιδεολογία ενός είδους "νωμένων Πολιτειών της Ευρώπης, την οποία δεν υποστηρίζουμε, αφού οι κυρίαρχες χώρες, τα κράτη μέλη, έχουν ήδη προσχωρήσει στη Σύμβαση. Αντιτιθέμεθα, επίσης, στην έννοια ότι αυτή η συμβολική απόφαση θα πρέπει να εκληφθεί σαν να είμαστε τμήμα μιας τεράστιας αυτοκρατορίας.
<SPEAKER ID="414" NAME="Carlo Casini" AFFILIATION="PPE">
(IT) Κυρία Πρόεδρε, κύριε López Garrido, κύριε Επίτροπε, κυρίες και κύριοι, αυτή η προσχώρηση αποτελεί αναμφίβολα σημάδι μιας από τις αποστολές της Ευρωπαϊκής Ένωσης: της αποστολής να προασπίζεται και να προάγει τα ανθρώπινα δικαιώματα.
<P>
Μια αποστολή που έχει ήδη διατυπωθεί πλήρως και επιβεβαιώθηκε από την ιστορία, από το γεγονός ότι επιμέρους κράτη μέλη είναι ήδη συμβαλλόμενα μέρη στη Σύμβαση του Ευρωπαϊκού Συμβουλίου, από την υπενθύμιση ότι οι γενικές αρχές της Σύμβασης και τα συντάγματα των κρατών μελών αποτελούν πλέον τμήμα του ευρωπαϊκού δικαίου. Συνεπώς, αυτή η συμβολική χειρονομία είναι άκρως σημαντική.
<P>
Ωστόσο, η μετουσίωση αυτού του ιδεώδους σε ουσιαστικούς νομικούς κανόνες δεν είναι τόσο απλή: αυτή η έκθεση αναφέρεται κατά κύριο λόγο και σε τελική ανάλυση μόνο σε θεσμικά ζητήματα και είναι πλήρως αποδεκτή. Πρέπει να πω ότι ευχαριστώ επίσης τον κ. Atondo και νιώθω την υποχρέωση να αναφέρω ότι η Επιτροπή Συνταγματικών Υποθέσεων -της οποίας προεδρεύω- ενέκρινε αυτό το έγγραφο σχεδόν ομόφωνα. Επομένως, είμαστε ικανοποιημένοι με αυτό το έγγραφο και δεν θα σταθώ σε επιμέρους στοιχεία του, διότι υποστηρίζουμε πλήρως όλα όσα είπαν ο Πρόεδρος του Συμβουλίου και η Επιτροπή.
<P>
Θα ήθελα μόνο να κάνω μια πρόταση, αφού η δήλωση για τη θεσμική παρουσία ευρωπαίων βουλευτών του Κοινοβουλίου στην Κοινοβουλευτική Συνέλευση του Συμβουλίου της Ευρώπης όταν γίνει η συνεδρίαση για τον ορισμό του δικαστή και των δικαστών είναι κάπως αόριστη: θα έλεγα ότι υπάρχει ένα μικρό πρόβλημα όσον αφορά τη σχέση μεταξύ του πληθυσμού της Ευρώπης, της Ευρωπαϊκής Ένωσης και των πληθυσμών άλλων χωρών. Ευτυχώς, ο κανονισμός που διέπει την ιδιότητα του μέλους και την εκπροσώπηση στην Κοινοβουλευτική Συνέλευση του Ευρωπαϊκού Συμβουλίου αναφέρει ήδη ότι δεν μπορούν να υπάρξουν λιγότεροι των δύο ανά κράτος και συνολικά όχι περισσότεροι των 18, συνολικά. Δεδομένης της σημασίας της Ευρωπαϊκής Ένωσης, προτείνω να θέσουμε ως όριο τους 18.
<P>
Πρέπει, ωστόσο, να ολοκληρώσω και επομένως τελειώνω λέγοντας ότι αυτό το ψήφισμα εκθέτει ένα πρόβλημα που αξίζει μια πιο βαθιά εξέταση, με άλλα λόγια, το πρόβλημα της σχέσης μεταξύ των Δικαστηρίων το οποίο επισημάναμε επανειλημμένα. Πιστεύω ότι πρέπει να σκεφτούμε λίγο περισσότερο σε σχέση με αυτό το πρόβλημα αλλά, πρωτίστως, σε σχέση με το πρόβλημα του ευρωπαϊκού πνεύματος: είμαστε η Ευρωπαϊκή Ένωση και, όπως αναφέρεται στο άρθρο 2 της Συνθήκης της Λισαβόνας, εδραζόμαστε στην ανθρώπινη αξιοπρέπεια και τα ανθρώπινα δικαιώματα -και η ισότητα εδράζεται στην ανθρώπινη αξιοπρέπεια. Στην Ευρώπη, δεν συμφωνούμε μεταξύ μας ως προς αυτό το σημείο και, επομένως, πρέπει να στοχαστούμε προσεκτικά πάνω σε αυτήν την έννοια της ανθρώπινης αξιοπρέπειας, τα όριά της και για το τι καλύπτει. Αυτό όμως δεν αποτελεί θέμα αυτής της απόφασης και αυτής της εξαιρετικά ευπρόσδεκτης έκθεσης. Ευχαριστώ τον εισηγητή.
<SPEAKER ID="415" NAME="Μαρία-Ελένη Κοππά" AFFILIATION="S&amp;D">
Κυρία Πρόεδρε, η Ευρωπαϊκή Ένωση είναι και παραμένει ένθερμος υποστηρικτής του Διεθνούς Ποινικού Δικαστηρίου και του ρόλου του στην προάσπιση της οικουμενικότητας των ανθρωπίνων δικαιωμάτων. Ελπίδα όλων μας είναι να αποτελέσει η Διάσκεψη της Καμπάλα, η οποία θα αναθεωρήσει το καταστατικό της Ρώμης, πραγματικό σταθμό για την περαιτέρω εξέλιξη του Δικαστηρίου.
<P>
" διεθνής κοινότητα καλείται να ενισχύσει το κύρος του θεσμού και να εξασφαλίσει την προστασία και περαιτέρω ενίσχυση της ανεξαρτησίας και αποτελεσματικότητας της διεθνούς ποινικής δικαιοσύνης. Στα πλαίσια της αναθεωρητικής διαδικασίας, έχουν ήδη παρουσιασθεί διάφορες προτάσεις με αναμφισβήτητα πιο σημαντική αυτή που αφορά το έγκλημα της επίθεσης. Αυτό που προέχει σήμερα, ωστόσο, είναι να γίνει σαφές ότι το Ευρωπαϊκό Κοινοβούλιο επιθυμεί να τονίσει πως τα αποτρόπαια εγκλήματα κατά της ανθρωπότητας δεν μπορούν να παραμένουν ατιμώρητα. Αυτό που θέλουμε είναι σαφήνεια δικαίου και συνεργασία από όσο το δυνατόν περισσότερα κράτη μέλη της διεθνούς κοινότητας ώστε να δοθεί τέλος στην ατιμωρησία μέσα από μια δίκαιη και αμερόληπτη διαδικασία.
<P>
Οι εγκληματίες πολέμου πρέπει να είναι απολύτως βέβαιοι ότι θα λογοδοτήσουν για τις πράξεις τους. Είναι αυτή η βεβαιότητα της ποινής που μπορεί να συμβάλει στην αποτροπή παρόμοιων πράξεων στο μέλλον αλλά και να ανοίξει τον δρόμο για τη συμφιλίωση μετά από βίαιες συγκρούσεις.
<P>
Επιβεβαιώνουμε λοιπόν την απόλυτη στήριξή μας στους σκοπούς του Δικαστηρίου και την προσήλωσή μας στα ανθρώπινα δικαιώματα και το διεθνές ανθρωπιστικό δίκαιο, ευχόμενοι κάθε επιτυχία στην αναθεωρητική Διάσκεψη της Ουγκάντα.
<SPEAKER ID="416" NAME="Filip Kaczmarek" AFFILIATION="PPE">
(PL) " διάσκεψη αναθεώρησης του Διεθνούς Ποινικού Δικαστηρίου θα αποτελέσει σημαντική ευκαιρία προκειμένου να δεσμευτούν τα κράτη μέλη της Ένωσης σε αξίες που για μας είναι καίριας σημασίας. Ευτυχώς, αποτελεί κοινή πεποίθηση των Ευρωπαίων ότι τα μεγαλύτερα εγκλήματα πρέπει να εκδικάζονται και οι δράστες να τιμωρούνται.
<P>
Λαμβάνοντας αυτό υπόψη, είναι θετικό ότι η διάσκεψη για την αναθεώρηση θα πραγματοποιηθεί στην Αφρική. " Αφρική είναι μια ήπειρος, όπου πολλά εγκλήματα παραμένουν ακόμη ατιμώρητα. Το Δικαστήριο διενεργεί επί του παρόντος έρευνες σε πέντε αφρικανικές χώρες: την Κένυα, τη Λαϊκή Δημοκρατία του Κονγκό, το Σουδάν, την Ουγκάντα και την Κεντροαφρικανική Δημοκρατία.
<P>
Πρέπει να δοθεί τέλος στην ατιμωρησία εκείνων που διαπράττουν φρικτά εγκλήματα σε βάρος των δικών τους πολιτών και σε βάρος άλλων ατόμων ασχέτως της υπηκοότητάς τους. Ο ρόλος του Δικαστηρίου σε αυτό το θέμα είναι καίριας σημασίας. Αν το Δικαστήριο υφίστατο πριν 70 χρόνια, ίσως να μην είχε συμβεί η σφαγή στο Katyń. " ύπαρξη ενός αποτελεσματικού δικαστηρίου μπορεί από μόνη της να έχει αποτρεπτικό χαρακτήρα.
<P>
Τα ευρωπαϊκά κράτη πρέπει να ενισχύσουν το Δικαστήριο στις βασικές αποστολές του: διερεύνηση και άσκηση δίωξης για εγκλήματα πολέμου, γενοκτονία και εγκλήματα κατά της ανθρωπότητας. Είναι σημαντικό να προσχωρήσουν στο Καταστατικό της Ρώμης περισσότερα κράτη, διότι η αποτελεσματικότητα του Δικαστηρίου εξαρτάται από τη συνεργασία μεταξύ κρατών και διεθνών οργανισμών. Κατά συνέπεια, όλα τα κράτη που είναι συμβαλλόμενα μέρη στο Καταστατικό της Ρώμης θα πρέπει να συμπράξουν σε μια τέτοια συνεργασία, ειδάλλως αυτή η αποτελεσματικότητα δεν θα επιτευχθεί.
<SPEAKER ID="417" NAME="Ana Gomes" AFFILIATION="S&amp;D">
(PT) Υπάρχουν σημαντικά σημεία στην ημερήσια διάταξη της Διάσκεψης της Καμπάλα, όπως το έγκλημα της επίθεσης. Ωστόσο, η προσαγωγή του κατηγορουμένου Omar al-Bashir σε δίκη είναι επί του παρόντος το πλέον αξιοσημείωτο βήμα στην εδραίωση της οικουμενικής δικαιοδοσίας του Διεθνούς Ποινικού Δικαστηρίου (ΔΠΔ).
<P>
Χάρη στην πίεση που άσκησε η Ευρωπαϊκή Ένωση, το Συμβούλιο Ασφαλείας των "νωμένων Εθνών παρέπεμψε στο ΔΠΔ τα εγκλήματα που διαπράχθηκαν στο Νταρφούρ. Μεταξύ των ενταλμάτων σύλληψης που εξέδωσε το ΔΠΔ συγκαταλέγεται ένα για τον νυν αρχηγό κράτους του Σουδάν για εγκλήματα κατά της ανθρωπότητας και εγκλήματα πολέμου.
<P>
" Ευρωπαϊκή Ένωση πρέπει να ενεργήσει σύμφωνα με την εκτίμηση των παρατηρητών της στις εκλογές του Σουδάν, οι οποίοι αποφάνθηκαν ότι οι εκλογές δεν έγιναν σύμφωνα με τα διεθνή πρότυπα. Ακόμη και αν ο Omar al-Bashir είχε εκλεγεί νομότυπα, η Ευρωπαϊκή Ένωση θα έπρεπε να συνεχίσει να απαιτεί την παραπομπή του στη δικαιοσύνη. " Ευρωπαϊκή Ένωση δεν μπορεί να συνεχίσει να δίνει αντιφατικά μηνύματα.
<P>
Είναι επιτακτική ανάγκη να παραδοθεί ο πρόεδρος Omar al-Bashir στο ΔΠΔ. Αυτό θα στείλει ένα ισχυρό μήνυμα ώστε να αποθαρρυνθούν άλλοι δικτάτορες να χρησιμοποιήσουν βία κατά των λαών τους· η αποτυχία σε αυτήν την υπόθεση θα έχει το αντίθετο αποτέλεσμα.
<SPEAKER ID="418" NAME="Monica Luisa Macovei" AFFILIATION="PPE">
(EN) Κυρία Πρόεδρε, θα μιλήσω για την προσχώρηση της Ένωσης στην Ευρωπαϊκή Σύμβαση των Δικαιωμάτων του Ανθρώπου. Θέλω να υπογραμμίσω ότι θα μιλήσω ως νομικός.
<P>
Θα ήθελα να επιστήσω την προσοχή στον ρόλο του Δικαστηρίου στην ερμηνεία της προσχώρησης της Ευρωπαϊκής Ένωσης στην Ευρωπαϊκή Σύμβαση. Ιδιαίτερα η απαίτηση στην Ευρωπαϊκή Σύμβαση των Δικαιωμάτων του Ανθρώπου ότι ο αιτών πρέπει να εξαντλήσει τα εγχώρια ένδικα μέσα προτού αποτανθεί στο Ευρωπαϊκό Δικαστήριο των Ανθρωπίνων Δικαιωμάτων πρέπει να αποτυπωθεί σε μια διαδικασία, η οποία θα δίνει στο Δικαστήριο σε κάθε περίπτωση την ευκαιρία να αποφασίσει ως το ύστατο εγχώριο ένδικο μέσο προτού επιληφθεί του θέματος το Δικαστήριο του Στρασβούργου. Αναφέρομαι κυρίως στις περιπτώσεις που κράτη μέλη εφαρμόζουν το δίκαιο της ΕΕ και κράτη μέλη μηνύονται από μεμονωμένους αιτούντες μετά την εφαρμογή αυτού του δικαίου της ΕΕ. Πρέπει πρώτα να δοθεί η δυνατότητα στο Δικαστήριο του Λουξεμβούργου να εφαρμόζει τη Σύμβαση σε τέτοιες περιπτώσεις. Ας μην λησμονούμε ότι το Δικαστήριο του Λουξεμβούργου εφαρμόζει τη Σύμβαση επί χρόνια. Σε σχέση με αυτό, θα ήθελα να υπενθυμίσω τα πορίσματα του Ευρωπαϊκού Δικαστηρίου Ανθρωπίνων Δικαιωμάτων στην υπόθεση της Bosphorus Airlines κατά της Ιρλανδίας το 2005. Παραθέτω: "" προστασία των θεμελιωδών δικαιωμάτων από το κοινοτικό δίκαιο δύναται να θεωρηθεί ισοδύναμη εκείνης του συστήματος της Σύμβασης".
<P>
Μαζί με τους συναδέλφους μου, επικροτώ την προσχώρηση της Ένωσης στη Σύμβαση, την ίδια όμως στιγμή, ζητώ μια πολύ προσεκτική ανάλυση της διαδικασίας που θεσπίζουμε, καθώς πρέπει να προστατεύσουμε τα συμφέροντα των πολιτών μας και ταυτόχρονα να διαφυλάξουμε ό,τι λειτουργεί καλά.
<SPEAKER ID="419" NAME="Paulo Rangel" AFFILIATION="PPE">
(PT) Θέλω να τονίσω ότι η Ομάδα του Ευρωπαϊκού Λαϊκού Κόμματος (Χριστιανοδημοκράτες) και οι πορτογάλοι βουλευτές της εν λόγω Ομάδας βλέπουμε με μεγάλη μας -επιτρέψτε μας να το πούμε- ικανοποίηση την έναρξη της διαδικασίας προσχώρησης της Ευρώπης στην Ευρωπαϊκή Σύμβαση για την Προάσπιση των Δικαιωμάτων του Ανθρώπου και των Θεμελιωδών Ελευθεριών.
<P>
Τελικά, σε μια χώρα όπως η Πορτογαλία -η οποία ανέκαθεν αποτελούσε προμετωπίδα των ανθρωπίνων δικαιωμάτων με την κατάργηση της δουλείας στην Πορτογαλία ήδη από το 1761 και η οποία ήταν πρωτοπόρος στην κατάργηση της θανατικής ποινής- είναι σαφές ότι δεν θα μπορούσε παρά να μας ενδιαφέρει να υποστηρίξουμε αυτήν τη διαδικασία προσχώρησης.
<P>
Ωστόσο, θα ήθελα να επιστήσω την προσοχή στο γεγονός ότι θεωρούμε πως είναι πολύ σημαντικό για το Κοινοβούλιο να παρακολουθεί τη διαδικασία προσχώρησης της ΕΕ στην Ευρωπαϊκή Σύμβαση για την Προάσπιση των Δικαιωμάτων του Ανθρώπου και των Θεμελιωδών Ελευθεριών. Αυτό το θεωρούμε ουσιαστικό από τεχνική, νομική και πολιτική σκοπιά, διότι το ίδιο το Κοινοβούλιο είναι ένα Σώμα ανθρωπίνων δικαιωμάτων και ένα Σώμα όπου τα ανθρώπινα δικαιώματα έχουν μεγάλη σημασία. Θα ήθελα επίσης να σημειωθεί, συνάδελφοι, πως θεωρούμε πολύ σημαντικό το ότι είμαστε σε επαφή με πολλές τρίτες χώρες· αυτό είναι ένα πολύ σημαντικό μήνυμα που δίνουμε στα μέλη του Συμβουλίου της Ευρώπης (η ένταξη δηλαδή της Ευρωπαϊκής Ένωσης στο Συμβούλιο της Ευρώπης) που δεν είναι κράτη μέλη.
<P>
Για αυτά τα μέλη του Συμβουλίου της Ευρώπης, αποτελεί μήνυμα ενίσχυσης της δέσμευσης της Ευρωπαϊκής Ένωσης σε ό,τι αφορά την κατάσταση και τα επίπεδα δημοκρατίας και σεβασμού των θεμελιωδών δικαιωμάτων.
<SPEAKER ID="420" NAME="Milan Zver" AFFILIATION="PPE">
(SL) Αξιότιμοι εκπρόσωποι της Επιτροπής και του Συμβουλίου, πέρασε αρκετός καιρός από τότε που τα ανθρώπινα δικαιώματα και οι ελευθερίες περιορίζονταν στο επίπεδο των μεμονωμένων εθνικών κρατών. Αυτό καθιστά περιττό το θεμελιώδες δίλημμα αναφορικά με το εάν η Ευρωπαϊκή Ένωση θα πρέπει να βασίζεται σε διακυβερνητικές συμφωνίες ή αν θα πρέπει να καταστεί ένα είδος υπερεθνικού κράτους. Νομίζω ότι η προσχώρηση της ΕΕ στην Ευρωπαϊκή Σύμβαση των Δικαιωμάτων του Ανθρώπου αποτελεί ένα βήμα προς την επέκταση της ανθρώπινης ελευθερίας και της ελευθερίας του ατόμου. Αυτή η κίνηση θα συνεισφέρει επίσης προστιθέμενη αξία και πρέπει να θέσουμε ως στόχο μας να καταστήσουμε την Ευρωπαϊκή Ένωση έναν χώρο όπου τα πρότυπα της ανθρώπινης ελευθερίας θα είναι τα υψηλότερα στον κόσμο.
<P>
Ωστόσο, δεν νομίζω ότι η Ευρωπαϊκή Ένωση θα καταστεί διαμιάς χώρος ελευθερίας μόνο και μόνο επειδή προσχώρησε στη Σύμβαση. Τουναντίον, θα εξακολουθήσουν να υπάρχουν παραβιάσεις ανθρωπίνων δικαιωμάτων και ελευθεριών, είναι σημαντικό όμως αυτά τα δικαιώματα και οι ελευθερίες να μην τελούν υπό συστηματική και συστημική απειλή.
<P>
Πρέπει να ενισχύσουμε τη λειτουργία των δικαστηρίων και άλλων δομών και να οριοθετήσουμε τις αρμοδιότητές τους, και με αυτήν την παρατήρηση θέλω να ολοκληρώσω την ομιλία μου.
<SPEAKER ID="421" NAME="Janusz Władysław Zemke" AFFILIATION="S&amp;D">
(PL) Θα ήθελα να πω κάτι για το θέμα της σημερινής διαδικασίας. Θα πρέπει να ληφθεί υπόψη ότι, δυστυχώς, η Αφρική είναι μια ήπειρος όπου υπήρξαν πολυάριθμες περιπτώσεις εγκλήματος και γενοκτονίας σε συχνή βάση. " Ευρωπαϊκή Ένωση δεν πρέπει να τηρεί παθητική στάση έναντι αυτής της κατάστασης. Ευτυχώς, το Διεθνές Ποινικό Δικαστήριο στην Καμπάλα προσλαμβάνει ολοένα και μεγαλύτερη σημασία όσον αφορά τα μέτρα που λαμβάνονται κατά αυτών των εγκλημάτων. Οι εγκληματίες πρέπει να γνωρίζουν ότι ποτέ δεν θα μπορούν να ξεφύγουν ατιμώρητοι οπουδήποτε. Σε σχέση με αυτό, συγκαταλέγομαι μεταξύ εκείνων που τάχθηκαν αποφασιστικά υπέρ του να παράσχει η Ένωση την υποστήριξή της στις εργασίες του Δικαστηρίου. Δεν θεωρώ ότι μπορούμε να εκφράσουμε αμφιβολίες επ' αυτού σήμερα. Νομίζω ότι στην Καμπάλα θα πρέπει να συζητήσουμε και να σκεφθούμε τι να κάνουμε ώστε το Δικαστήριο να λειτουργήσει ακόμη πιο αποδοτικά και αποτελεσματικά.
<SPEAKER ID="422" NAME="Monika Flašíková Beňová" AFFILIATION="S&amp;D">
(SK) Όπως αναφέρθηκε ήδη, η προσχώρηση της ΕΕ σε αυτήν τη Σύμβαση αποτελεί, πρωτίστως, συμβολική χειρονομία. Παρά ταύτα, πιστεύω ότι δεν μπορεί παρά να ενισχύσει τη διαδικασία ολοκλήρωσης και ότι αποτελεί ένα ακόμη βήμα προόδου προς την πολιτική ενοποίηση της Ευρωπαϊκής Ένωσης.
<P>
Πέραν του συμβολισμού, αυτό το νομικό μέτρο έχει επίσης πρακτική σημασία για την πολιτική ανθρωπίνων δικαιωμάτων της ΕΕ. Σε τυπικό επίπεδο, θα εξαλείψει επίσης τα δύο μέτρα και σταθμά. " Ένωση, δηλαδή, δεν ήταν υποχρεωμένη πριν να τηρεί τα ανθρώπινα δικαιώματα. Εφεξής, όμως, οι νόμοι της ΕΕ θα υπόκεινται σε εξωτερικούς δικαστικούς ελέγχους, που θα παρακολουθούν τη συμμόρφωση προς τη Σύμβαση.
<P>
Ένα περαιτέρω πρακτικό όφελος της προσχώρησης της ΕΕ στη Σύμβαση θα είναι μια εγγύηση προστασίας όχι μόνο για τους πολίτες της ΕΕ, και για άλλα πρόσωπα στην ΕΕ, αλλά και για όλα τα άτομα που εμπίπτουν στη δικαιοδοσία της Ένωσης εκτός της επικράτειάς της. Προσωπικά, με χαροποιεί η ιδέα ότι ο στόχος της Ένωσης θα είναι η πλήρης τήρηση των διατάξεων της Σύμβασης σε όλες τις εξωτερικές της σχέσεις και δραστηριότητες.
<P>
Είναι σημαντικό που η υποβληθείσα έκθεση αναφέρεται σε ενδεχόμενες τεχνικές και διοικητικές περιπλοκές ολόκληρης της διαδικασίας και προτείνει τρόπους για τη μείωση της πολυπλοκότητας στον μεγαλύτερο δυνατό βαθμό. " ΕΕ, ως μέλος που δεν αποτελεί κρατική οντότητα το οποίο προσχωρεί σε σύμβαση που σχεδιάστηκε για κράτη, θα πρέπει να μεριμνήσει ώστε να μη ζητήσει περιττές αλλαγές στη Σύμβαση ή στο δικαστικό της σύστημα. Το Ευρωπαϊκό Δικαστήριο Ανθρωπίνων Δικαιωμάτων ήδη έχει υπερβολικό φόρτο. Συν τοις άλλοις, περιττές περιπλοκές ενδέχεται να υπονομεύσουν τη νομιμοποίηση και τη δημοφιλία της διαδικασίας προσχώρησης της ΕΕ στη Σύμβαση.
<SPEAKER ID="423" NAME="Krisztina Morvai" AFFILIATION="NI">
(HU) Κυρίες και κύριοι, είμαι μέλος του Ευρωπαϊκού Κοινοβουλίου επί ένα περίπου έτος και αρχίζω να συνηθίζω αυτό που είναι αδύνατον να συνηθίσει κανείς, ότι δηλαδή η συζήτηση για κάθε έκθεση ξεχωριστά εξελίσσεται με βάση το ίδιο σενάριο. Είμαστε περίπου 20 με 30 βουλευτές παρόντες εδώ στην αίθουσα επί συνόλου 800 σχεδόν βουλευτών του ΕΚ, και κάποιοι λίγοι δεν είμαστε καν εδώ από αίσθημα καθήκοντος, αλλά απλά επειδή δεν επιθυμούμε να ψηφίσουμε σύμφωνα με την κομματική γραμμή, αλλά βάσει προσωπικών πεποιθήσεων και συγκροτημένης ενημέρωσης και όλοι βιώσαμε την ίδια εμπειρία. Θέτουμε ερωτήσεις αλλά ουδέποτε λαμβάνουμε κάποια απάντηση σε αυτές, με εξαίρεση ίσως κάποιες γενικές δηλώσεις. Ειλικρινά ζητώ από τον Επίτροπο που είναι αρμόδιος για τα ανθρώπινα δικαιώματα να κάνει μια εξαίρεση τούτη τη φορά και να δώσει σαφή απάντηση στην ερώτησή μου. " ερώτηση είναι τι προστιθέμενη αξία και όφελος αντλούνται από τη σκοπιά των ευρωπαίων πολιτών με την προσχώρηση της Ευρωπαϊκής Ένωσης στην ίδια Σύμβαση των Δικαιωμάτων του Ανθρώπου, όπου είναι ήδη μέλος κάθε κράτος μέλος της ΕΕ. Ζητώ, αν έχετε την καλοσύνη, να μας δώσετε ένα μόνο παράδειγμα που να δείχνει ποια νέα προστιθέμενη αξία θα συνεισφέρει αυτή η προσχώρηση στους πολίτες της Ευρώπης από πλευράς προάσπισης των ανθρωπίνων δικαιωμάτων τους. Σας ευχαριστώ εκ των προτέρων που κάνατε επιτέλους μια εξαίρεση στον γενικό κανόνα.
<SPEAKER ID="424" NAME="Barbara Matera" AFFILIATION="PPE">
(IT) Κυρία Πρόεδρε, κυρία Επίτροπε, κυρίες και κύριοι, η προσχώρηση στο Ευρωπαϊκό Δικαστήριο Ανθρωπίνων Δικαιωμάτων αντιπροσωπεύει ένα κρίσιμο βήμα για την ανάπτυξη της Ένωσης: τα δύο συστήματα εγγύησης θα ενισχύσουν την προστασία των ατομικών θεμελιωδών δικαιωμάτων, τόσο εντός όσο και εκτός των 27 χωρών μας, αν λάβουμε υπόψη όλες τις χώρες-μέλη του Ευρωπαϊκού Συμβουλίου. Συνεπώς, πρόκειται για μια ευκαιρία που δεν πρέπει να χάσουμε και μια ευκαιρία που την αναμέναμε επί πολλά χρόνια.
<P>
Το δόγμα και ο νόμος, τόσο του Δικαστηρίου όσο και του Δικαστηρίου του Στρασβούργου, εργάζονται εδώ και κάποιο διάστημα για να φθάσει αυτή η χρονική στιγμή ή μάλλον ανοίγουν τον δρόμο γι' αυτόν τον σκοπό, διότι για μένα είναι ένας σκοπός: είναι ένας σκοπός για όλους μας. Συνεπώς, αισθάνομαι την υποχρέωση να αναφερθώ στη σημασία της προσχώρησης για όλους τους πολίτες της Ένωσης, που θα μπορέσουν με αυτόν τον τρόπο να προσφεύγουν για υποθέσεις στο Δικαστήριο του Στρασβούργου κατά ενός ευρωπαϊκού θεσμικού οργάνου ή κράτους μέλους λόγω της ευρύτερης προστασίας που απολαμβάνουν.
<P>
Τελειώνω, γνωρίζοντας ότι η ανεξαρτησία των δύο δικαστηρίων παραμένει αναλλοίωτη, όπως εξηγείται και επιβεβαιώνεται με σαφήνεια στην έκθεση -και μάλιστα, συγχαίρω τον συνάδελφό μου για την έκθεσή του- είναι δε σύμφωνη με όλες μας τις επιθυμίες, εξαιρουμένης προφανώς της συνεργασίας μεταξύ των δύο θεσμών, γεγονός που δείχνει τον σεβασμό στα δικά τους πεδία ευθύνης.
<SPEAKER ID="425" NAME="Íñigo Méndez de Vigo" AFFILIATION="PPE">
(ES) Κυρία Πρόεδρε, θα ήθελα να αποσαφηνίσω δύο πράγματα. Πρώτον, τα άρθρα που υπάρχουν στον Χάρτη Θεμελιωδών Δικαιωμάτων και υπάρχουν επίσης στην Ευρωπαϊκή Σύμβαση των Δικαιωμάτων του Ανθρώπου, είναι τα ίδια και σημαίνουν το ίδιο πράγμα: τα άρθρα 52 και 53 του Χάρτη· συνεπώς, δεν υπάρχει καμία αντίφαση.
<P>
Δεύτερον, η δικαιοδοσία του Ευρωπαϊκού Δικαστηρίου Ανθρωπίνων Δικαιωμάτων είναι υπερεθνική. Κατά συνέπεια, αν κάποιος θέλει να προσφύγει σε αυτό εξαιτίας κάποιας απόφασης της Ευρωπαϊκής Ένωσης ή της εφαρμογής του δικαίου της Ένωσης, θα πρέπει πρώτα να προσφύγει στο Δικαστήριο της Ευρωπαϊκής Ένωσης για προδικαστική απόφαση.
<P>
Καταλαβαίνω ότι οι ευρωσκεπτικιστές θέλουν πάντοτε να καταψηφίζουν την Ευρώπη, αλλά τουλάχιστον για λόγους κοινοβουλευτικής αβρότητας, θα πρέπει να διαβάσουν την έκθεση του κ. Jáuregui, στην οποία αποσαφηνίζονται τα πάντα.
<SPEAKER ID="426" NAME="Diego López Garrido" LANGUAGE="ES">
Κυρία Πρόεδρε, σε σχέση με το πρώτο σημείο όσον αφορά τη Σύμβαση για την Προάσπιση των Δικαιωμάτων του Ανθρώπου και των Θεμελιωδών Ελευθεριών, θα ήθελα και εγώ να συγχαρώ τους εισηγητές, καθώς και την Επιτροπή, για τον τρόπο με τον οποίο παρουσίασε πολύ γρήγορα ένα σχέδιο εντολής για διαπραγμάτευση. Θα ήθελα επίσης να επικροτήσω την ομιλία του κ. Duff, που είπε ξεκάθαρα ότι η κυβέρνηση που σχηματίστηκε στο "νωμένο Βασίλειο μεταξύ Συντηρητικών και Ελευθέρων Δημοκρατών συνηγορεί απόλυτα υπέρ της προσχώρησης της Ευρωπαϊκής Ένωσης στην Ευρωπαϊκή Σύμβαση των Δικαιωμάτων του Ανθρώπου και, συνεπώς, υπέρ της συμμόρφωσης προς τη Συνθήκη της Λισαβόνας.
<P>
Ωστόσο, μερικοί από τους συμπατριώτες του κ. Duff είπαν ακριβώς το αντίθετο: εκπρόσωποι των Ευρωπαίων Συντηρητικών και Μεταρρυθμιστών και ο εκπρόσωπος της Ομάδας της Ευρώπης της Ελευθερίας και της Δημοκρατίας -που δεν είναι Βρετανός- μαζί με την κ. Sinclaire και ακολούθως την κ. Morvai, που είπε ξεκάθαρα, "Γιατί χρειάζεται η Ευρωπαϊκή Ένωση να υπογράψει την Ευρωπαϊκή Σύμβαση για τα Δικαιώματα του Ανθρώπου, αν τα κράτη μέλη είναι ήδη συμβαλλόμενα μέρη σε αυτήν";
<P>
Εκείνο που συνέβη, είναι ότι τα κράτη μέλη εκχώρησαν μερικές από τις αρμοδιότητες και τις εξουσίες τους στην Ευρωπαϊκή Ένωση, επομένως, αυτές δεν ασκούνται από τα κράτη μέλη, αλλά από την Ευρωπαϊκή Ένωση. " Ευρωπαϊκή Ένωση θα μπορούσε, συνεπώς, θεωρητικά να παραβιάσει την Ευρωπαϊκή Σύμβαση των Δικαιωμάτων του Ανθρώπου. Αυτό ισχύει εκτός αν θεωρείται ότι η Ευρωπαϊκή Ένωση δεν έχει καμία εξουσία ή οποιαδήποτε αρμοδιότητα, έχει όμως όντως εξουσίες και αρμοδιότητες που έχουν εκχωρηθεί από τα κράτη μέλη. Αυτό σημαίνει ότι δεν αρκεί τα κράτη μέλη να έχουν υπογράψει τη Σύμβαση. " Ένωση πρέπει επίσης να υπογράψει για να ολοκληρώσει την προστασία των ανθρωπίνων δικαιωμάτων σε ολόκληρη την επικράτεια της Ευρωπαϊκής Ένωσης.
<P>
Δεν κατανοώ με ποιον τρόπο άτομα όπως οι εκπρόσωποι των δύο Ομάδων που ανέφερα, τα οποία επέδειξαν τον προφανή τους ευρωσκεπτικισμό, αρνούνται τον υπερεθνικό έλεγχο επί της Ευρωπαϊκής Ένωσης. Είναι εντελώς αντιφατικό κάποιος που θέλει να ελέγχεται η Ευρωπαϊκή Ένωση ή που θεωρεί ότι όλα όσα κάνει η Ευρωπαϊκή Ένωση είναι κακά ή ότι οικτροί γραφειοκράτες κάνουν τα πάντα στραβά, να αρνείται τον υπερεθνικό έλεγχο επί της Ευρωπαϊκής Ένωσης. Αυτό είναι εντελώς αντιφατικό. Θα υπάρχουν άλλοι λόγοι που έχουν να κάνουν με τα ανθρώπινα δικαιώματα ή που έχουν να κάνουν με το ότι ένας διεθνής οργανισμός προασπίζεται τα ανθρώπινα δικαιώματα διαθέτοντας μεγαλύτερη νομιμοποίηση, ισχύ και σταθερότητα. Ενδεχομένως να υπάρχουν άλλοι λόγοι, όχι όμως αυτοί που παρατίθενται.
<P>
Πιστεύω ότι η ανάγκη υπογραφής της Σύμβασης είναι πολύ σαφής, πιστεύω δε επίσης ότι αυτό πρέπει να γίνει με την ταχύτητα με την οποία η Επιτροπή ήδη άρχισε να ενεργεί. Όπως είπε ο κ. Méndez de Vigo, η Επιτροπή ενήργησε γρήγορα και το Συμβούλιο πρέπει να πράξει το ίδιο. Είμαι βέβαιος ότι η εντολή για την έναρξη διαπραγματεύσεων θα εγκριθεί στις 4 Ιουνίου στη συνεδρίαση του Συμβουλίου Δικαιοσύνης και Εσωτερικών Υποθέσεων στις Βρυξέλλες, συνεπώς δεν χρειάζεται να ανησυχεί.
<P>
Όσον αφορά το ζήτημα του Διεθνούς Ποινικού Δικαστηρίου, νομίζω ότι η διάσκεψη αναθεώρησης είναι μια πολύ σημαντική συνάντηση. Είναι μια πολύ σημαντική συνάντηση, στην οποία η Προεδρία, εξ ονόματος της οποίας ομιλώ, πρόκειται να παραστεί για να αποσαφηνίσει και να επαναβεβαιώσει ότι τα κράτη μέλη πρέπει να συνεργαστούν με το Διεθνές Ποινικό Δικαστήριο και ότι πρόκειται να εργαστούν σύμφωνα με αυτές τις κατευθύνσεις, φυσικά με βάση την αρχή της συμπληρωματικότητας, η οποία αποτελεί βασική αρχή της λειτουργίας του Ποινικού Δικαστηρίου.
<P>
Συμφωνώ με έναν από τους μείζονες στόχους αυτής της Διάσκεψης, που είναι να θεσπιστεί το έγκλημα της επίθεσης, καθώς και με την απάλειψη από το Καταστατικό της Ρώμης της δυνατότητας επταετούς αναβολής προτού παραδοθούν ενδεχόμενοι ή εικαζόμενοι εγκληματίες πολέμου. Συμφωνώ επίσης με το ζήτημα που συζητείται -μια πρόταση που κατέθεσε το Βέλγιο- σχετικά με το εάν η χρήση ορισμένων όπλων σε συρράξεις δύναται να θεωρηθεί αυτό καθεαυτό έγκλημα πολέμου.
<P>
Σε κάθε περίπτωση, η Προεδρία θα κάνει μια δήλωση υποστήριξης του Ποινικού Δικαστηρίου και θα προβεί επίσης σε αξιολόγηση του τι σήμαινε το Ποινικό Δικαστήριο. Υποθέτω, επίσης, ότι πολλοί βουλευτές του ΕΚ θα είναι στις συζητήσεις στη διάσκεψη της Καμπάλα. Συνεπώς, πιστεύω ότι αυτή είναι μια πολύ σημαντική διάσκεψη, με μεγάλη πολιτική, συμβολική και νομική σημασία· θα ληφθούν αποφάσεις που επηρεάζουν νομικά κείμενα.
<P>
Είμαι, βέβαια, εξαιρετικά ευγνώμων στο Κοινοβούλιο που διεξήγαγε αυτήν τη συζήτηση σήμερα, η οποία μας έδωσε τη δυνατότητα να επαναβεβαιώσουμε τις κοινές μας αξίες και να υπενθυμίσουμε επίσης ότι κατά βάση, όταν μιλάμε για το Διεθνές Ποινικό Δικαστήριο μιλάμε για ανθρώπους που υπέστησαν τις θηριωδίες για τις οποίες το Καταστατικό της Ρώμης επιδιώκει την άσκηση διώξεων και ότι, τελικά, αφορά την καταπολέμηση της ατιμωρησίας και καθιστά σαφές ότι τον 21ο αιώνα δεν υπάρχουν περιθώρια για ατιμωρησία.
<SPEAKER ID="427" NAME="Viviane Reding" LANGUAGE="EN">
Κυρία Πρόεδρε, ο Χάρτης Θεμελιωδών Δικαιωμάτων και η Σύμβαση Ανθρωπίνων Δικαιωμάτων είναι εξαιρετικά κείμενα. Αποτελούν τη βάση των αξιών στις οποίες οικοδομήσαμε την κοινωνία μας και την Ευρωπαϊκή μας Ένωση. Νομίζω ότι είναι πολύ σημαντικά και ιστορικής σημασίας για να αποτελούν αντικείμενο για μικροκομματικές διαμάχες. Πρέπει να πω ότι πράγματι είμαι πολύ υπερήφανη που, σε αυτήν τη χρονική στιγμή στην πορεία οικοδόμησης της Ευρωπαϊκής Ένωσης, μπορούμε να προχωρήσουμε εφαρμόζοντας τον Χάρτη Θεμελιωδών Δικαιωμάτων και προσχωρώντας στη Σύμβαση των Δικαιωμάτων του Ανθρώπου.
<P>
Όταν ακούω όσα είπαν ο εισηγητής σας, ο Diego López Garrido, και οι συνεισηγητές, Cristian Dan Preda και Kinga Gál, εξ ονόματός σας σε τούτο το Κοινοβούλιο, ξέρω ότι έχετε επίσης μεγάλη επίγνωση της ιστορικής αποστολής που έχουμε πλέον αναλάβει. " προστιθέμενη αξία της προσχώρησης εξηγήθηκε πολύ καλά σε εκείνα τα κείμενα και στις ομιλίες πολλών βουλευτών του ΕΚ.
<P>
Τα κράτη μέλη είναι όλα συμβαλλόμενα μέρη στη Σύμβαση, αλλά εκχώρησαν επίσης -όπως μόλις εξήγησε ο Προεδρεύων του Συμβουλίου- ουσιαστικές αρμοδιότητες στην Ευρωπαϊκή Ένωση. Συνεπώς, είναι φυσικό που η Ευρωπαϊκή Ένωση, όταν ενεργεί ως Ευρωπαϊκή Ένωση, θα υπόκειται στον ίδιο εξωτερικό έλεγχο του εξειδικευμένου Δικαστηρίου, με τα κράτη μέλη.
<P>
Για να δώσω ένα πολύ συγκεκριμένο παράδειγμα, θα μπορούσε να υπάρχει απόφαση της Ευρωπαϊκής Επιτροπής σε βάρος μιας βιομηχανίας στο πεδίο του δικαίου του ανταγωνισμού, για την οποία θα μπορούσε να γίνει προσφυγή άμεσα στο Δικαστήριο του Στρασβούργου, πράγμα που σήμερα είναι δύσκολο να γίνει. Όπως ήδη επισημάνατε, θα υπάρξουν πολλά πολύ συγκεκριμένα παραδείγματα: συγκεκριμένα παραδείγματα που θα βοηθήσουν τους πολίτες διότι -και αυτό είναι κάτι νέο- θα έχουν τώρα μια διπλή εγγύηση. Το Ευρωπαϊκό Δικαστήριο στο Λουξεμβούργο θα κρίνει με βάση τον Χάρτη Θεμελιωδών Δικαιωμάτων που, παρεμπιπτόντως, είναι δεσμευτικός για όλα τα κράτη μέλη. Αυτό θα πρέπει να δηλωθεί ξεκάθαρα και απερίφραστα.
<P>
Δεν μπορώ να καταλάβω πώς κάποιος που έχει αιρετή εντολή και έχει εκλεγεί από τους πολίτες μπορεί να αμφισβητεί τα δικαιώματα αυτών των πολιτών. Είναι καλύτερο να έχουν οι πολίτες τα δικαιώματα εις διπλούν παρά να μην έχουν καθόλου δικαιώματα. Εδώ, τους παρέχουμε τα δικαιώματα εις διπλούν και αυτό ακριβώς σημαίνει η Ευρώπη. " Ευρώπη σημαίνει δικαιώματα για τους ευρωπαίους πολίτες και είμαι πολύ υπερήφανη που το Σώμα μάχεται για τα εν λόγω δικαιώματα. Πράγματι, τώρα θα έχουμε τις διακηρύξεις δικαιωμάτων και οι πολίτες θα γνωρίζουν ότι μπορούν να προσφύγουν στα δικαστήρια προκειμένου να γίνουν σεβαστά τα δικαιώματά τους.
<P>
Το ερώτημα αν θα αποτελέσουμε τώρα μέρος της Σύμβασης των Δικαιωμάτων του Ανθρώπου ή όχι δεν υφίσταται πλέον ως ερώτημα, διότι το άρθρο 6 της Συνθήκης υποχρεώνει την ΕΕ να προσχωρήσει στην Ευρωπαϊκή Σύμβαση των Δικαιωμάτων του Ανθρώπου. Συνεπώς, δεν πιστεύω ότι θα πρέπει να το συζητήσουμε αυτό περαιτέρω, διότι αυτό απλά είναι γεγονός.
<P>
Θα πρέπει επίσης να ξέρουμε ότι αυτή η προσχώρηση θα αφήσει απολύτως άθικτη τη θέση των μεμονωμένων κρατών μελών έναντι της Σύμβασης, όσο δεν διακυβεύεται κανένας ευρωπαϊκός νόμος. Αυτό θα εξακολουθήσει να ισχύει. " ατομική σχέση μεταξύ ενός κράτους μέλους και της Σύμβασης θα παραμείνει ακριβώς ως έχει. Τώρα θα υπάρχουν πρόσθετες εγγυήσεις όσον αφορά το δίκαιο της ΕΕ.
<P>
Βεβαίως, πρέπει να αναλυθεί το ζήτημα του κινδύνου συγκρουόμενης νομολογίας. Αναλύεται και είμαι ευγνώμων στον εισηγητή, που έλαβε υπόψη του αυτό το ζήτημα. Μέχρι τώρα είδαμε ότι αυτές οι συγκρούσεις θεωρούνται ελάχιστες, διότι η Σύμβαση αποτελεί ήδη μέρος των κανόνων που λαμβάνει υπόψη σήμερα το Ευρωπαϊκό Δικαστήριο στο Λουξεμβούργο και η Σύμβαση θα λειτουργήσει ως ελάχιστο πρότυπο. " Επιτροπή προσδοκά ότι η νομολογία του Στρασβούργου και του Λουξεμβούργου θα αναπτυχθεί αρμονικά και θα συγκλίνει τα προσεχή χρόνια.
<P>
Περνάω τώρα σε πιο συγκεκριμένα ζητήματα.
<P>
Σε ό,τι αφορά τη διαφορά: αυτό δεν είναι ζήτημα που άπτεται του Ευρωπαϊκού Δικαστηρίου Ανθρωπίνων Δικαιωμάτων ή του Ευρωπαϊκού Δικαστηρίου. Επί του παρόντος, αυτό αποτελεί ζήτημα για το βρετανικό σύστημα επίλυσης διαφορών και ήδη άρχισα να συζητώ με τη βρετανική κυβέρνηση για να δω αν θα μπορούσαν να αναθεωρήσουν αυτό το σύστημα δικαστικών διαδικασιών, το οποίο μπορεί, σε ορισμένες περιπτώσεις, όταν τίθεται θέμα ελευθερίας του τύπου επί παραδείγματι, όντως να καταστεί πολύ επιζήμιο.
<P>
Το Ευρωπαϊκό Κοινοβούλιο έκανε μέχρι τώρα, υπό την καθοδήγηση των εισηγητών του, πολύ καλή δουλειά. Βασίζομαι στο ότι το Κοινοβούλιο θα συνεχίσει να συμμετέχει σε μια διαδικασία, η οποία θα είναι βεβαίως μια δύσκολη διαδικασία, μια μακρά διαδικασία, όπου θα πρέπει να επιλύσουμε τα τεχνικά προβλήματα -και τα τεχνικά προβλήματα μπορούν πράγματι να προσλάβουν έντονο πολιτικό χαρακτήρα- συνεπώς, βασίζομαι στο ότι το Κοινοβούλιο θα συνεχίσει να συμμετέχει σε αυτό το πολύ δύσκολο καθήκον.
<P>
Σε ό,τι αφορά τις σχέσεις μεταξύ του Ευρωπαϊκού Κοινοβουλίου και της Κοινοβουλευτικής Συνέλευσης του Συμβουλίου της Ευρώπης, αυτό το αφήνω στο Κοινοβούλιο. Αν χρειάζεστε χείρα βοηθείας, θα είμαι εδώ για να σας βοηθήσω σε σχέση με αυτό, επαφίεται όμως στους βουλευτές του ΕΚ να μεριμνήσουν οι ίδιοι για να βρουν κοινό έδαφος και πιστεύω ότι δεν θα πρέπει να είναι ιδιαίτερα δύσκολο.
<P>
Σε ό,τι αφορά το ΔΠΔ, τούτο το Κοινοβούλιο έχει ήδη υποδεχθεί τον εισαγγελέα, τον κ. Moreno-Ocampo, και τον Πρόεδρο του Δικαστηρίου, τον κ. Song. Νομίζω ότι αυτό ήταν ένα πολύ ισχυρό πολιτικό μήνυμα από πλευράς Ευρωπαϊκού Κοινοβουλίου ότι το Κοινοβούλιο αντιμετωπίζει με σοβαρότητα τα ανθρώπινα δικαιώματα, όχι μόνο εντός της Ευρώπης, αλλά και εκτός Ευρώπης.
<P>
Πιστεύουμε επίσης ότι η διάσκεψη της Καμπάλα είναι η πλέον σημαντική εδώ και μια δεκαετία διεθνής διάσκεψη που θα αφιερώσει τις εργασίες της στην ποινική δικαιοσύνη. Πρέπει να μεριμνήσουμε να φέρει αποτελέσματα. Και πάλι βασίζομαι στο Κοινοβούλιο, και επειδή γνωρίζω πως βουλευτές του ΕΚ θα είναι παρόντες και θα μιλήσουν στην Καμπάλα.
<P>
Γνωρίζουμε ότι η ΕΕ διαδραμάτισε και θα διαδραματίσει σημαντικό ρόλο ενσωματώνοντας τα πορίσματα της διάσκεψης στις πολιτικές της όσον αφορά τη διεθνή δικαιοσύνη, στη συνδρομή της προς τρίτα κράτη και, πρωτίστως, σε όλες τις διαπραγματεύσεις που θα πραγματοποιηθούν τους ερχόμενους μήνες και χρόνια. Ιδιαίτερα, θα συνεχίσουμε να υποστηρίζουμε τη δημιουργία εθνικής ικανότητας προκειμένου να ενισχύσουμε τις εθνικές δικαιοδοσίες και να τους δώσουμε τη δυνατότητα να διεξαγάγουν αξιόπιστες και αποτελεσματικές εθνικές έρευνες και δίκες εγκλημάτων που εμπίπτουν στο Καταστατικό της Ρώμης.
<P>
" πολιτική μας σε σχέση με αυτό παραμένει απαράλλακτη και ακέραιη, τώρα όμως έχουμε ένα νέο εργαλείο, και το νέο εργαλείο είναι η Συνθήκη της Λισαβόνας που μας δίνει μια νέα δυνατότητα να είμαστε πιο συνεπείς και πιο αποτελεσματικοί όσον αφορά την υποστήριξή μας προς το Δικαστήριο. Σύμφωνα με την ενθάρρυνση του Κοινοβουλίου και σύμφωνα με τα όσα εκφράστηκαν στο ψήφισμα και κατά τη διάρκεια της συζήτησης, η Ύπατη Εκπρόσωπος/Αντιπρόεδρος και οι υπηρεσίες της θα συνεχίσουν με αποφασιστικότητα να προάγουν την οικουμενική προσχώρηση στο Καταστατικό της Ρώμης. Θα το πράττουμε αυτό συστηματικά στο πλαίσιο όλων μας των συζητήσεων με εταίρους εκτός Ευρώπης.
<P>
Υπήρξαν δύο πολύ συγκεκριμένες ερωτήσεις, στις οποίες θα ήθελα να απαντήσω εν συντομία.
<P>
" πρώτη ήταν αν το ένταλμα σύλληψης σε βάρος του προέδρου al-Bashir αποτελεί μέρος της λύσης ή μέρος του προβλήματος. " Επιτροπή σαφώς το θεωρεί αυτό ως μέρος μιας μακροπρόθεσμης λύσης, διότι αυτό το ένταλμα σύλληψης δείχνει ότι, με τη δημιουργία του Δικαστηρίου, η δικαιοσύνη προσλαμβάνει άμεσο χαρακτήρα. Ασχέτως του ποιο είναι το άτομο, ακόμη και αν αυτό το άτομο είναι αρχηγός κράτους, ακόμη και αν αυτό το ένταλμα σύλληψης δεν εκτελεστεί άμεσα, δεν θα εξαφανιστεί, διότι το ΔΠΔ είναι ένα μόνιμο δικαστήριο και επομένως θέλω να σας διαβεβαιώσω ότι η ΕΕ θα συνεχίσει να καλεί το Σουδάν να συνεργαστεί πλήρως με το Δικαστήριο.
<P>
Στο ερώτημα αν η Επιτροπή θα καταθέσει τροπολογίες στη συνάντηση στην Καμπάλα, εν προκειμένω η απάντηση είναι "όχι", διότι η ΕΕ, αυτή καθεαυτή, δεν είναι συμβαλλόμενο μέρος -τα κράτη μέλη είναι εκείνα που θα διαπραγματευτούν τις τροπολογίες. Ωστόσο, η Επιτροπή θα διαδραματίσει ενεργό ρόλο στην αποτίμηση της διάσκεψης και βασιζόμαστε πλήρως στην ισπανική Προεδρία να ηγηθεί των ευρωπαϊκών εθνών, προκειμένου η φωνή τους να κάνει μια μεγάλη διαφορά σε αυτήν τη διάσκεψη.
<SPEAKER ID="428" NAME="Ramón Jáuregui Atondo" LANGUAGE="ES">
Κυρία Πρόεδρε, θα ήθελα να εκφράσω τις ευχαριστίες μου προς όλους όσοι μίλησαν, διότι στην συντριπτική τους πλειονότητα εξέφρασαν πολύ θετική γνώμη όσον αφορά τη συμφωνία προσχώρησης επί της οποίας θα ψηφίσουμε αύριο∙ μάλιστα, ήταν σχεδόν ομόφωνη.
<P>
Θα ήθελα ιδίως να ευχαριστήσω την κ. Reding που μας έδωσε την ευκαιρία να συνεχίσουμε να εργαζόμαστε από κοινού, καθώς επίκεινται πολύ περίπλοκες διαπραγματεύσεις και πιστεύω ότι το Κοινοβούλιο πρέπει να βρίσκεται πολύ κοντά σε αυτές τις διαπραγματεύσεις.
<P>
Θα ήθελα να απαντήσω σε λίγες ερωτήσεις και να αποσαφηνίσω πολύ γρήγορα κάποια πράγματα. " προσχώρηση δεν αποτελεί συμβολική πράξη, κυρίες και κύριοι: έχει νομική αξία. Ορισμένοι ρωτούν ποιο το νόημα και τι παραπάνω προσφέρει. Θα σας δώσω ένα παράδειγμα.
<P>
Ας υποθέσουμε ότι σε έναν διαγωνισμό για την πρόσληψη προσωπικού στην Ευρωπαϊκή Ένωση γίνεται, για παράδειγμα, διάκριση σε βάρος ούγγρων δικηγόρων, για τεχνικούς λόγους ή για οποιονδήποτε άλλον λόγο. Πού προσφεύγουν οι ούγγροι δικηγόροι; Στο Δικαστήριο της Ευρωπαϊκής Ένωσης. Τι παραπάνω προσφέρει η προσχώρηση; Παρέχει σε αυτούς τους δικηγόρους την ευκαιρία να προσφύγουν στο Ευρωπαϊκό Δικαστήριο Ανθρωπίνων Δικαιωμάτων, αν το δικαίωμά τους για ισότητα δεν αναγνωρίζεται από το Δικαστήριο της Ευρωπαϊκής Ένωσης. Είναι ένα νέο δικαστήριο, είναι μια νέα ευκαιρία για την κατοχύρωση των θεμελιωδών ανθρωπίνων δικαιωμάτων, λόγου χάρη, του δικαιώματος στην ισότητα. Συνεπώς, είναι σαφές ότι αυτή η εκδήλωση δεν αποτελεί συμβολική συνεισφορά, αλλά νομική συνεισφορά.
<P>
Θα ήθελα να αποσαφηνίσω δύο πράγματα, κυρίες και κύριοι. Οι βουλευτές του ΕΚ εξέφρασαν την επιθυμία τους να μην περιοριστούν οι διαπραγματεύσεις στην προσχώρηση στην Ευρωπαϊκή Σύμβαση των Δικαιωμάτων του Ανθρώπου, αλλά να ενσωματωθούν τα πρωτόκολλα που έχουν προσαρτηθεί με τα χρόνια στη Σύμβαση, ιδιαίτερα εκείνα που αναφέρονται στα δικαιώματα που αναγνωρίζονται από τον Χάρτη Θεμελιωδών Δικαιωμάτων, καθώς αυτό θα δημιουργήσει ισοτιμία μεταξύ των δύο εγγράφων.
<P>
Τέλος, το Κοινοβούλιο ζητεί επίσης την προσχώρηση σε όργανα και αρχές της Σύμβασης και του Συμβουλίου της Ευρώπης, διότι αυτό θα δώσει τη δυνατότητα για αναγνώριση του συστήματος προστασίας των οικουμενικών ανθρωπίνων δικαιωμάτων, περιλαμβανομένου του Ευρωπαϊκού Κοινωνικού Χάρτη του Τορίνο.
<SPEAKER ID="429" NAME="Πρόεδρος">
Έλαβα μια πρόταση ψηφίσματος στο τέλος της συζήτησης.
<P>
" κοινή συζήτηση έληξε.
<P>
" ψηφοφορία θα πραγματοποιηθεί την Τετάρτη, 19 Μαΐου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="430" NAME="Elena Oana Antonescu  " LANGUAGE="RO">
" θέση σε ισχύ της Συνθήκης της Λισαβόνας δημιουργεί το νομικό πλαίσιο για την προσχώρηση της Ευρωπαϊκής Ένωσης στην Ευρωπαϊκή Σύμβαση για την Προάσπιση των Δικαιωμάτων του Ανθρώπου (ΕΣΔΑ), καθιστώντας έτσι την ΕΕ το 48ο συμβαλλόμενο μέρος στη Σύμβαση. " προσχώρηση της ΕΕ στο ΕΣΔΑ θα συμπληρώσει το επίπεδο προστασίας που θεσπίστηκε με τη Συνθήκη της Λισαβόνας μέσω του Χάρτη Θεμελιωδών Δικαιωμάτων, ο οποίος έχει δεσμευτική νομική ισχύ.
<P>
Το Ευρωπαϊκό Δικαστήριο Ανθρωπίνων Δικαιωμάτων στο Στρασβούργο θα αποκτήσει την αρμοδιότητα να ασκεί δικαστικό έλεγχο σε πράξεις των θεσμικών οργάνων, οργανισμών και υπηρεσιών της ΕΕ, περιλαμβανομένων των αποφάσεων που λαμβάνει το Ευρωπαϊκό Δικαστήριο, όσον αφορά τη συμμόρφωση προς τη Σύμβαση, δημιουργώντας κατ' αυτόν τον τρόπο ένα πρόσθετο επίπεδο δικαστικού ελέγχου όσον αφορά τα θεμελιώδη δικαιώματα εντός της ΕΕ. Ως συνέπεια της προσχώρησης της ΕΕ, η Σύμβαση θα παράσχει το ελάχιστο επίπεδο προστασίας για τα ανθρώπινα δικαιώματα και τις θεμελιώδεις ελευθερίες στην Ευρώπη και θα ισχύει υποχρεωτικά, ιδιαίτερα σε καταστάσεις όπου το επίπεδο προστασίας που παρέχει η ΕΕ είναι χαμηλότερο από εκείνο που παρέχεται στο πλαίσιο της Σύμβασης.
<P>
Πιστεύω ότι τόσο τα κράτη μέλη όσο και η Επιτροπή θα πρέπει να προετοιμάσουν ενημερωτικά σημειώματα, τα οποία θα παρέχουν εξηγήσεις για όλες τις συνέπειες και τα αποτελέσματα της προσχώρησης, ούτως ώστε οι πολίτες της ΕΕ να έχουν πλήρη επίγνωση της σημασίας αυτής της διαδικασίας.
<SPEAKER ID="431" NAME="Corina Creţu  " LANGUAGE="RO">
" προσχώρηση της Ευρωπαϊκής Ένωσης στην Ευρωπαϊκή Σύμβαση για την Προάσπιση των Δικαιωμάτων του Ανθρώπου και των Θεμελιωδών Ελευθεριών αποτελεί ένα λογικό βήμα μετά τη θέση σε ισχύ της Συνθήκης της Λισαβόνας και ενισχύει το βάθος της ολοκλήρωσης και τη δημιουργία ενός κοινού πολιτικού χώρου. " προσχώρηση της ΕΕ στην ΕΣΔΑ θα δημιουργήσει μεγαλύτερη συνοχή μεταξύ της Ευρωπαϊκής Ένωσης και των χωρών που ανήκουν στο Συμβούλιο της Ευρώπης και στο πανευρωπαϊκό της σύστημα ανθρωπίνων δικαιωμάτων.
<P>
Κατά τη γνώμη μου, το πλέον σημαντικό τελικό αποτέλεσμα της προσχώρησης στην ΕΣΔΑ είναι ότι θα παράσχει στους πολίτες προστασία έναντι των ενεργειών της ΕΕ, παρόμοια με την προστασία που αυτοί απολαμβάνουν έναντι των ενεργειών όλων των κρατών μελών. Αυτό αποτελεί ουσιαστική εξέλιξη, δεδομένου ότι τα κράτη μέλη εκχώρησαν σημαντικές εξουσίες στην Ευρωπαϊκή Ένωση. Είναι λογικό να υπάρχει η εναλλακτική επιλογή της προσφυγής στο Ευρωπαϊκό Δικαστήριο Ανθρωπίνων Δικαιωμάτων όσον αφορά αποφάσεις που λαμβάνονται από την ΕΕ συνολικά. Εφόσον μιλάμε για την ευρωπαϊκή ιδιότητα του πολίτη, πρέπει να της προσδώσουμε και το ειδικό περιεχόμενο που περιλαμβάνει την παροχή αυτής της εναλλακτικής επιλογής.
<P>
Ελπίζω ότι αυτό το συμπληρωματικό μέσο που τίθεται στη διάθεση των ευρωπαίων πολιτών θα είναι εύκολα προσιτό και, ιδιαίτερα, ότι η απόφαση της προσχώρησης σε αυτήν τη Σύμβαση θα συμβάλει στη δημιουργία ενός πιο συνεκτικού πλαισίου για τα ανθρώπινα δικαιώματα εντός της Ευρωπαϊκής Ένωσης.
<SPEAKER ID="432" NAME="Lidia Joanna Geringer de Oedenberg  " LANGUAGE="PL">
Σε σχέση με τις επικείμενες διαπραγματεύσεις για την προσχώρηση της Ένωσης στην Ευρωπαϊκή Σύμβαση για την Προάσπιση των Δικαιωμάτων του Ανθρώπου και των Θεμελιωδών Ελευθεριών, θα ήθελα να επιστήσω την προσοχή στο θέμα των εξωτερικών σχέσεων. Αυτός είναι ένας τομέας που θα επηρεαστεί ιδιαίτερα από την προσχώρηση της Ένωσης στη Σύμβαση. Γιατί; Πρώτον, επιτρέψτε μου να υπενθυμίσω σε όλους μας ότι βάσει της Συνθήκης της Λισαβόνας το Ευρωπαϊκό Δικαστήριο έχει πολύ περιορισμένη δικαιοδοσία στον τομέα της εξωτερικής πολιτικής. " προσχώρηση στη Σύμβαση θα αντισταθμίσει εν μέρει αυτούς τους περιορισμούς διασφαλίζοντας εξωτερική δικαστική εποπτεία όλων των πτυχών της δραστηριότητας της Ένωσης. Το Δικαστήριο Ανθρωπίνων Δικαιωμάτων στο Στρασβούργο θα αποκτήσει το δικαίωμα να αξιολογεί τον τρόπο με τον οποίο η Ένωση τηρεί τα θεμελιώδη δικαιώματα σε όλους τους τομείς της δραστηριότητάς της, άρα και στην εξωτερική πολιτική. Δεύτερον, δεν είναι ανάγκη να υπενθυμίσουμε σε κανέναν πόσο συχνά επανέρχεται η συζήτηση στο θέμα της ανάγκης σεβασμού των ανθρωπίνων δικαιωμάτων όσον αφορά τις σχέσεις της Ένωσης με τρίτες χώρες, περιλαμβανομένου του Ευρωπαϊκού Κοινοβουλίου. Επομένως, η προσχώρηση στη Σύμβαση θα προσδώσει στην Ένωση αξιοπιστία στον διάλογο με τις τρίτες χώρες σε σχέση με τα ανθρώπινα δικαιώματα. Δεν υπάρχει καμία αμφιβολία ότι με το να υπαχθεί στην εποπτεία του Δικαστηρίου Ανθρωπίνων Δικαιωμάτων στο Στρασβούργο, η Ένωση έχει την ευκαιρία να ενισχύσει την πτυχή των ανθρωπίνων δικαιωμάτων της εξωτερικής πολιτικής και πολιτικής ασφάλειας και κατ' αυτόν τον τρόπο να προαγάγει την ιδέα των ανθρωπίνων δικαιωμάτων πιο αποτελεσματικά σε ολόκληρο τον κόσμο, στον βαθμό που η ΕΕ αντιμετωπίζει με σοβαρότητα τις δικές της υποχρεώσεις όσον αφορά τα ανθρώπινα δικαιώματα. Ας ελπίσουμε ότι έτσι θα εξελιχθούν τα πράγματα.
<SPEAKER ID="882" NAME="Jarosław Kalinowski" AFFILIATION="PPE">
(PL) " προσχώρηση της Ευρωπαϊκής Ένωσης στη Σύμβαση για την Προάσπιση των Δικαιωμάτων του Ανθρώπου και των Θεμελιωδών Ελευθεριών αποτελεί, δίχως αμφιβολία, ένα βήμα προς τη σωστή κατεύθυνση για να διασφαλιστούν στους πολίτες μας ίσα και δίκαια προνόμια. Πρέπει να εξασφαλίσουμε ότι οι αρχές της τηρούνται σε όλα τα κράτη μέλη. Αυτό θα βελτιώσει επίσης τη νομοθετική συνοχή μεταξύ της Ένωσης και των χωρών του Συμβουλίου της Ευρώπης και θα αυξήσει τον αριθμό των θεσμικών οργάνων, όπου οι πολίτες θα μπορούν να προσφύγουν εφόσον έχουν παραβιαστεί τα δικαιώματά τους. Θα ενισχύσει επίσης τη σημασία και την αξιοπιστία πολλών πρωτοβουλιών του Ευρωπαϊκού Κοινοβουλίου στον τομέα της προστασίας των θεμελιωδών ελευθεριών, που αποτελούν δικαίωμα κάθε ανθρώπου. Ωστόσο, δεν πρέπει να λησμονούμε ότι παράλληλα με τον σεβασμό των δικαιωμάτων των πολιτών τρίτων χωρών, η Ένωση θα πρέπει πρώτα να μεριμνήσει ώστε τα εν λόγω δικαιώματα να μην παραβιάζονται στα κράτη μέλη.
<SPEAKER ID="433" NAME="Alexander Mirsky  " LANGUAGE="LV">
Υπάρχει μια χώρα στην Ευρωπαϊκή Ένωση όπου επί 20 σχεδόν χρόνια παραβιάζονται τα ανθρώπινα δικαιώματα και οι θεμελιώδεις ελευθερίες του 20% περίπου του πληθυσμού. Ασχέτως αυτού του γεγονότος, η Λετονία έγινε δεκτή στην Ευρωπαϊκή Ένωση το 2004. Την εποχή που διενεργούνταν οι προενταξιακές διαπραγματεύσεις της Λετονίας, η κυβέρνηση της Λετονίας υποσχέθηκε στον τότε Επίτροπο Διεύρυνσης της ΕΕ, τον Günther Verheugen, να επιλύσει το πρόβλημα των ανιθαγενών πολιτών, μέχρι σήμερα όμως, ασχέτως αυτών των υποσχέσεων, το ζήτημα δεν έχει επιλυθεί. Το αποτέλεσμα είναι ότι υπάρχουν περίπου 340.000 ανιθαγενείς πολίτες που ζουν στην επικράτεια της ΕΕ. Στη Λετονία, είναι άτομα δευτέρας κατηγορίας, που δεν τους επιτρέπεται να εργαστούν στον δημόσιο τομέα ή να κατέχουν επίσημα αξιώματα ακόμη και σε περιοχές όπου το 60% του πληθυσμού είναι ανιθαγενείς πολίτες. Υπάρχει μια πόλη στη Λετονία, η Daugavpils, όπου περισσότερο από το 90% του πληθυσμού είναι ρωσόφωνο. Παρά το γεγονός αυτό, η χρήση της ρωσικής ως επίσημης γλώσσας στην πόλη απαγορεύεται και το 30% του πληθυσμού δεν έχει δικαίωμα ψήφου στις τοπικές εκλογές. Οι τοπικοί σύμβουλοι που εκλέγονται σε μια ρωσόφωνη πόλη, δεν επιτρέπεται να χρησιμοποιούν την μητρική τους γλώσσα στις συνεδριάσεις. Όσο αστείο και αν φαίνεται, ακόμη και σήμερα, η Ευρωπαϊκή Επιτροπή δεν έχει βρει ούτε τα αναγκαία επιχειρήματα ούτε τον χρόνο να ασκήσει επιρροή στη λετονική κυβέρνηση ώστε η τελευταία να θέσει ένα τέλος στις διακρίσεις βάσει της γλώσσας. Είναι ουσιαστικό να συγκροτηθεί μια ομάδα εργασίας που θα διερευνήσει την κατάσταση στη Λετονία χωρίς χρονοτριβή, ειδάλλως δεν βλέπω τον λόγο να γίνει η ΕΕ συμβαλλόμενο μέρος στην Ευρωπαϊκή Σύμβαση των Δικαιωμάτων του Ανθρώπου και των Θεμελιωδών Ελευθεριών. Πρέπει να καταστήσουμε σαφές και ξεκάθαρο ότι υπάρχει μια χώρα εντός της Ευρωπαϊκής Ένωσης, όπου τα δικαιώματα ποσοστού μεγαλύτερου από το 25% του πληθυσμού παραβιάζονται με κυνικό τρόπο επί πολλά χρόνια.
<SPEAKER ID="881" NAME="Rafał Trzaskowski  " LANGUAGE="PL">
Όταν μιλάμε περί προσχώρησης της Ευρωπαϊκής Ένωσης στην Ευρωπαϊκή Σύμβαση για την Προάσπιση των Δικαιωμάτων του Ανθρώπου, μιλάμε για έργο το οποίο συνεχίζεται εδώ και 10 χρόνια και για πολλούς φόβους που αφορούν, μεταξύ άλλων, τον ανταγωνισμό μεταξύ του Δικαστηρίου και του Ευρωπαϊκού Δικαστηρίου Ανθρωπίνων Δικαιωμάτων. Αυτό αναμφίβολα θα δημιουργήσει προβλήματα στον τομέα της δικαιοδοσίας και της αυτονομίας του Δικαστηρίου. Πιστεύω, πάντως, ότι αυτά που επιτύχαμε μετά από αυτά τα 10 χρόνια μπορεί να σημαίνουν συμπληρωματικότητα των δύο συστημάτων, επομένως, ίσως θα πρέπει να ξεφύγουμε από μια τέτοια ιεραρχική συλλογιστική. Το Δικαστήριο παρακολουθεί επί μακρόν το έργο του Δικαστηρίου Ανθρωπίνων Δικαιωμάτων στο Στρασβούργο και το αντίστροφο. Τα δύο αυτά συστήματα συνυπάρχουν και δεν υπάρχει κανένας ανταγωνισμός μεταξύ τους, επομένως, αυτοί οι φόβοι ίσως είναι αδικαιολόγητοι. Χρειαζόμαστε την προσχώρηση στη Σύμβαση και για συμβολικούς λόγους, πρωτίστως όμως, χρειαζόμαστε τη Σύμβαση διότι θα συμπληρώσει το σύστημα προστασίας των ανθρωπίνων δικαιωμάτων στην Ευρωπαϊκή Ένωση και θα της προσδώσει μεγαλύτερη αξιοπιστία στα μάτια των πολιτών της, αφού οι τελευταίοι θα αποκτήσουν προστασία έναντι της Ευρωπαϊκής Ένωσης και των θεσμικών της οργάνων, και όχι μόνο έναντι των κρατών μελών, όπως συνέβαινε μέχρι τώρα. Συνεπώς, θα πρέπει να χαιρόμαστε που θα ενισχυθεί το σύστημα. Ωστόσο, όντως χρειαζόμαστε μια ορισμένη πίστη, ούτως ώστε να μην υπονομεύσουμε την αξιοπιστία του συστήματος. Αυτός είναι ο λόγος για τον οποίο προτείνουμε τα κράτη μέλη να μην προσφεύγουν το ένα εναντίον του άλλου για θέματα δικαίου της ΕΕ χρησιμοποιώντας τις δυνατότητες που παρέχει η Σύμβαση.

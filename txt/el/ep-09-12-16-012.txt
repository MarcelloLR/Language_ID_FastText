<CHAPTER ID="012">
Ώρα των Ερωτήσεων (ερωτήσεις προς το Συμβούλιο)
<SPEAKER ID="248" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B7-0236/2009)
<P>
Οι ακόλουθες ερωτήσεις απευθύνονται προς το Συμβούλιο.
<P>

<P>
Θέμα: Εθνοτικές μειονότητες στη Σερβία
<P>
Πώς κρίνει το Συμβούλιο τη θέση των εθνοτικών μειονοτήτων στη Σερβία, ιδιαιτέρως της αλβανικής κοινότητας στην κοιλάδα του Πρέσοβο, όπου και πάλι σημειώνονται επιθέσεις εναντίον του άμαχου πληθυσμού;
<SPEAKER ID="250" NAME="Cecilia Malmström" LANGUAGE="SV">
Σας ευχαριστώ για την ερώτησή σας, κύριε Posselt. Στη συνεδρίαση του Συμβουλίου Γενικών Υποθέσεων στις 7-8 Δεκεμβρίου του τρέχοντος έτους, διατυπώσαμε συμπεράσματα για τη διεύρυνση και τη διαδικασία σταθεροποίησης και σύνδεσης. Σε αυτά τα συμπεράσματα, το Συμβούλιο χαιρέτισε τη δέσμευση της Σερβίας για ένταξή της στην ΕΕ και το έργο της στην εφαρμογή βασικών μεταρρυθμίσεων σύμφωνα με τα ευρωπαϊκά πρότυπα. Το Συμβούλιο τόνισε επίσης ότι το πρόγραμμα μεταρρυθμίσεων πρέπει να συνεχιστεί.
<P>
Λάβαμε υπόψη την ανακοίνωση της Επιτροπής της 14ης Οκτωβρίου, η οποία αναφέρει ότι το γενικό νομικό και θεσμικό πλαίσιο για τον σεβασμό των ανθρωπίνων δικαιωμάτων έχει θεσπισθεί στη Σερβία και ότι έχει σημειωθεί πρόοδος όσον αφορά τη βελτίωση της συμμόρφωσης με τη διεθνή νομοθεσία περί ανθρωπίνων δικαιωμάτων. Το νέο Υπουργείο Ανθρωπίνων και Μειονοτικών Δικαιωμάτων στη Σερβία διαδραματίζει σημαντικό ρόλο σε αυτό το έργο. Ωστόσο, απαιτούνται περαιτέρω προσπάθειες για την αύξηση της κατανόησης των διεθνών προτύπων. Το Συμβούλιο έλαβε επίσης υπόψη ότι η Σερβία έχει επικυρώσει όλα τα σημαντικά κείμενα προστασίας των ανθρωπίνων δικαιωμάτων.
<P>
Όσον αφορά την κατάσταση ειδικά στη νότια Σερβία, στην οποία αναφέρθηκε ο αξιότιμος βουλευτής, όντως κάποια πολύ βίαια επεισόδια έλαβαν χώρα τον Ιούλιο, περιλαμβανομένης επίθεσης κατά της χωροφυλακής που εδρεύει εκεί. Έγιναν αρκετές συλλήψεις, μετά από τις οποίες δεν σημειώθηκαν περαιτέρω περιστατικά. " ατμόσφαιρα στο εσωτερικό του φορέα συντονισμού για τη νότια Σερβία έχει έκτοτε βελτιωθεί. Είναι εύθραυστη, αλλά τα κυριότερα πολιτικά κόμματα των Αλβανών στην περιοχή συμμετέχουν σε αυτό το έργο. Υπάρχουν επίσης θετικές εξελίξεις όσον αφορά το ευαίσθητο θέμα της εκπαίδευσης. Υπό το πρίσμα αυτό, θα ήθελα ιδιαίτερα να αναφέρω την ίδρυση πανεπιστημιακού τμήματος στην πόλη Medvedja, όπου η διδασκαλία θα γίνεται σε σερβικά και αλβανικά.
<P>
Στο άμεσο μέλλον θα δημιουργηθεί εθνικό μειονοτικό συμβούλιο για τον αλβανικό πληθυσμό της Σερβίας. Αυτό θα παράσχει στους ανθρώπους μεγαλύτερη επιρροή στην εκπαίδευση, στον πολιτισμό και σε άλλα θέματα. " ασθενής οικονομική και κοινωνική ανάπτυξη της περιοχής αποτελεί τροχοπέδη για τις εθνοτικές μειονότητες στη νότια Σερβία. " διεθνής κοινότητα, και ιδίως ο ΟΑΣΕ, εξακολουθεί να παρακολουθεί την κατάσταση στη νότια Σερβία και διαδραματίζει ενεργό ρόλο στην προώθηση της ειρήνης και της σταθερότητας στην περιοχή, σε στενή συνεργασία με τη σερβική κυβέρνηση και τους τοπικούς ηγέτες.
<SPEAKER ID="251" NAME="Bernd Posselt" AFFILIATION="PPE">
(DE) Κυρία Malmström, σας ευχαριστώ για την εξαίρετη απάντησή σας. Μιλάμε, βεβαίως, για τρεις περιφέρειες: δύο παραμεθόριες περιφέρειες - τη Βοϊβοντίνα και τη νότια σερβική περιφέρεια του Πρέσοβο, με άλλα λόγια για μια περιοχή με σύνορα τριών χωρών. Θα ήθελα επίσης να σας ζητήσω, στον μελλοντικό σας ρόλο ως Επίτροπος, να διασφαλίσετε ότι αυτές οι χώρες θα αναπτυχθούν περαιτέρω μέσα στο πλαίσιο του διασυνοριακού προγράμματος στήριξης. " εσωτερική Σερβία, και ιδίως το σαντζάκι του Νόβι Παζάρ, είναι, φυσικά, εντελώς αποκομμένη. " περιοχή αυτή πρέπει επίσης να ενισχυθεί με στόχο τη βελτίωση των οικονομικών συνθηκών, ώστε να συμβάλει στην επίλυση των προβλημάτων σε σχέση με τις μειονότητες. Υπάρχει, ωστόσο, πολλή βία, ιδιαίτερα στη νότια Σερβία. Θα ήθελα να ζητήσω από το Συμβούλιο να συνεχίσει να αντιμετωπίζει αυτήν την εκρηκτική κατάσταση.
<SPEAKER ID="252" NAME="Cecilia Malmström" LANGUAGE="EN">
Κύριε Posselt, μπορείτε να είστε βέβαιος ότι θα συνεχίσουμε να αξιολογούμε την κατάσταση από πολύ κοντά, και αυτό αποτελεί επίσης τμήμα της συνεχούς εργασίας της Επιτροπής. Θα το κάνουμε αυτό, φυσικά. Έχουμε επίγνωση των βελτιώσεων, αλλά η κατάσταση παραμένει εύθραυστη. Υπάρχουν όμως βελτιώσεις, και οι θεσμικές ρυθμίσεις στις οποίες αναφέρομαι και που έχουν γίνει, αποτελούν ένα καλό βήμα προς τη σωστή κατεύθυνση. Μπορούμε μόνο να ελπίζουμε ότι, με τη στήριξή μας καθώς και τη στήριξη από τον ΟΑΣΕ, η εξέλιξη αυτή θα συνεχιστεί προς την ίδια κατεύθυνση.
<SPEAKER ID="253" NAME="Franz Obermayr" AFFILIATION="NI">
(DE) Βία, άλλωστε -και απευθύνομαι στον προηγούμενο ομιλητή- δεν εμφανίζεται δυστυχώς μόνο στη Σερβία, αλλά και στο Κοσσυφοπέδιο. Υπάρχει αλβανική μειονότητα στη Σερβία από τη μία πλευρά, και σερβική μειονότητα στο Κοσσυφοπέδιο από την άλλη πλευρά.
<P>
Το ερώτημά μου είναι το εξής: όσον αφορά την απλούστευση της έκδοσης θεωρήσεων για τη Σερβία, πώς θα διασφαλίσει η ΕΕ ότι δεν θα υπάρξουν γκρίζες ζώνες, ούτε καταχρήσεις του συστήματος; Δεν αντιβαίνει αυτή η διαδικασία χορήγησης διευκόλυνσης σε μία πληθυσμιακή ομάδα του Κοσσυφοπεδίου στην αμφιλεγόμενη αναγνώριση του Κοσσυφοπεδίου ως κυρίαρχου κράτους;
<SPEAKER ID="254" NAME="Cecilia Malmström" LANGUAGE="EN">
Δεν ήμουν εντελώς σίγουρη για το θέμα. Όταν πρόκειται για το Κοσσυφοπέδιο, υπάρχει περαιτέρω εργασία που πρέπει να γίνει, ανεξάρτητα από το γεγονός ότι δεν έχουν αναγνωρίσει όλα τα κράτη μέλη το Κοσσυφοπέδιο. Υπάρχει εργασία την οποία διεξάγει τώρα η Επιτροπή, προκειμένου να δούμε πώς μπορούμε να διευκολύνουμε την κατάσταση για το Κοσσυφοπέδιο, και αυτό θα πάρει κάποιο χρόνο. Υπάρχουν ακόμη δυσκολίες εκεί. Πρόκειται να υπαχθούν επίσης σε καθεστώς διευκόλυνσης των θεωρήσεων στο μέλλον, αλλά δεν έχουν ακόμη εκπληρωθεί όλες οι απαραίτητες προϋποθέσεις.
<SPEAKER ID="255" NAME="Πρόεδρος">
Είναι σαφές ότι αυτό παρεκτράπηκε λίγο από το θέμα, παρέμεινε όμως κοντά.
<P>

<P>
Θέμα: Ανεργία
<P>
Ποιες πρωτοβουλίες έχει αναλάβει το Συμβούλιο για την αντιμετώπιση της αυξανόμενης ανεργίας στην ΕΕ των 27, πέρα από μέτρα για την επανεκπαίδευση των εργαζομένων και τη βελτίωση των δεξιοτήτων τους;
<SPEAKER ID="257" NAME="Cecilia Malmström" LANGUAGE="SV">
Σας ευχαριστώ για την ερώτησή σας, κυρία Harkin. " παρούσα κρίση έχει πολύ σοβαρές επιπτώσεις σε εκατομμύρια ανθρώπους. Ως εκ τούτου, η αντιμετώπιση των συνεπειών της οικονομικής κρίσης είναι μία από τις μεγαλύτερες προκλήσεις που αντιμετωπίζει η Ευρωπαϊκή Ένωση. Λόγω της γήρανσης του πληθυσμού μας, τα κράτη μέλη της ΕΕ πρέπει να μειώσουν τα σημερινά επίπεδα ανεργίας και να διασφαλίσουν ότι τα υψηλά επίπεδα ανεργίας δεν θα καταστούν μόνιμα.
<P>
" πολιτική απασχόλησης αποτελεί πρωτίστως ευθύνη των κρατών μελών. Ωστόσο, πριν από μερικά χρόνια, εγκρίθηκαν ορισμένες κατευθυντήριες γραμμές από το Συμβούλιο Απασχόλησης, Κοινωνικής Πολιτικής, Υγείας και Καταναλωτών. Υπογραμμίσαμε ότι, εφόσον η κατάσταση στην αγορά εργασίας διαφέρει τόσο μεταξύ των διαφόρων κρατών μελών, τα μέτρα που λαμβάνονται πρέπει επίσης να διαφέρουν. Έχουμε θεσπίσει τη σύνταξη ετήσιας κοινής έκθεσης για την απασχόληση, μέσα από την οποία το Συμβούλιο και η Επιτροπή παρακολουθούν την κατάσταση στα διάφορα κράτη μέλη. Κατά τη διάρκεια της τρέχουσας κρίσης, το Ευρωπαϊκό Συμβούλιο έδωσε ιδιαίτερη προσοχή σε αυτό ακριβώς το θέμα της ανεργίας. Τον Δεκέμβριο του 2008, συμφωνήθηκε σχέδιο για την ανάκαμψη της οικονομίας στην Ευρώπη, το οποίο παρείχε ενιαία πλαίσια για τα μέτρα που πρέπει να ληφθούν. Στο πλαίσιο αυτού του σχεδίου, τον Ιούνιο του 2009, το Συμβούλιο και το Ευρωπαϊκό Κοινοβούλιο εξέδωσαν κανονισμό για την τροποποίηση του κανονισμού σχετικά με την ίδρυση του Ευρωπαϊκού Ταμείου Προσαρμογής στην Παγκοσμιοποίηση. " τροποποίηση αυτή επιτρέπει τη χρησιμοποίηση πόρων από το ταμείο για την καταπολέμηση της κρίσης.
<P>
Διάφορα μέτρα μπορούν να εφαρμοστούν, ανάλογα με την κατάσταση της συγκεκριμένης χώρας: προσωρινή ρύθμιση των ωρών εργασίας, μείωση των εισφορών κοινωνικής ασφάλισης, μείωση του διοικητικού φόρτου των επιχειρήσεων, βελτίωση των διαδικασιών που χρησιμοποιούνται από τις αρχές της αγοράς εργασίας, μέτρα με στόχο τους άνεργους νέους και διευκόλυνση της κινητικότητας. Αυτά τονίστηκαν στην έκθεση της Προεδρίας μετά την άτυπη σύνοδο κορυφής για την απασχόληση.
<P>
Στα συμπεράσματά του από τη σύνοδο κορυφής του Ιουνίου, το Συμβούλιο καθορίζει σειρά μέτρων που μπορούν να βοηθήσουν τα κράτη μέλη -καθώς και τα ενδιαφερόμενα μέρη στην αγορά εργασίας, εάν είναι αναγκαίο- στην αντιμετώπιση των συνεπειών της παγκόσμιας κρίσης μέσω της εφαρμογής των αρχών της ευελιξίας με ασφάλεια. Αυτό μπορεί να σημαίνει προσφορά προς τις επιχειρήσεις εναλλακτικών λύσεων σε σχέση με απολύσεις, παροχή ευκαιριών για ευέλικτες μορφές εργασίας και προσωρινή προσαρμογή των ωρών εργασίας, βελτίωση των συνθηκών για τους επιχειρηματίες με παροχή ευέλικτης, ασφαλούς αγοράς εργασίας και θέσπιση συστημάτων επιδομάτων τα οποία παρέχουν κίνητρα για εργασία, κατάλληλα επίπεδα εισφορών κοινωνικής ασφάλισης, εκτεταμένα και βελτιωμένα μέτρα επανένταξης στην εργασία, στήριξη του εισοδήματος και ελεύθερη κυκλοφορία.
<P>
Κατά τη διάρκεια της συζήτησης του Νοεμβρίου, οι υπουργοί υιοθέτησαν τη γενική άποψη ότι η ενεργός πολιτική για την απασχόληση, η οποία περιλαμβάνει βραχυπρόθεσμα μέτρα, πρέπει να διατηρηθεί. Πρόκειται για μέτρα όπως η βραχυπρόθεσμη απασχόληση ή η βελτιωμένη απασχολησιμότητα και κατάρτιση με στόχο την ενσωμάτωση των ατόμων στην αγορά εργασίας. Κατά την ίδια συνεδρίαση του Συμβουλίου, οι υπουργοί συμφώνησαν ότι η απασχόληση αποτελεί σημαντικό παράγοντα για την αποφυγή του αποκλεισμού. " σχέση μεταξύ της ισότητας, της οικονομικής ανάπτυξης και της απασχόλησης είναι πολύ σημαντική, και, κατά συνέπεια, κλήθηκαν τα κράτη μέλη να επεκτείνουν τις υπηρεσίες φροντίδας των παιδιών και να μειώσουν τις διαφορές στις αμοιβές καθώς και άλλες διαφορές που σχετίζονται με τα φύλα.
<P>
Ειδικότερα, τα μέτρα πρέπει να στοχεύουν όσους επλήγησαν περισσότερο από την κρίση: τους ηλικιωμένους, τους νέους, τα άτομα με αναπηρία και τους εργαζόμενους χωρίς σύμβαση αορίστου χρόνου εργασίας. " δημιουργία περισσότερων και ίσων ευκαιριών για τους νέους στην εκπαίδευση, την κατάρτιση και την απασχόληση, είναι ένας από τους κύριους στόχους του νέου πλαισίου ευρωπαϊκής συνεργασίας στον τομέα της νεολαίας κατά την περίοδο 2010-2018 που εγκρίθηκε από το Συμβούλιο στις 27 Νοεμβρίου 2009.
<SPEAKER ID="258" NAME="Marian Harkin" AFFILIATION="ALDE">
(EN) Σας ευχαριστώ για την απάντησή σας. Οφείλω να πω ότι είμαι ευτυχής που σας βλέπω, κυρία υπουργέ, και ελπίζω ότι θα σας βλέπω περισσότερο τον επόμενο χρόνο· θα απαντάτε συχνά στα ερωτήματά μας.
<P>
Δύο σημεία που θεωρώ σημαντικά, αλλά δεν θίξατε στην απάντησή σας, είναι: καταρχάς, η ενθάρρυνση της επιχειρηματικότητας: και, δεύτερον, η αύξηση των δαπανών στον τομέα της έρευνας και της ανάπτυξης. Αλλά το σημαντικότερο ερώτημα που θέλω να σας θέσω σχετίζεται με το γεγονός ότι μέχρι τώρα επικαλούμαστε την ανοικτή μέθοδο συντονισμού, η οποία πραγματικά αποτέλεσε αρκετά αδύναμο όργανο και δεν λειτούργησε καλά στην προσπάθεια επίτευξης των στόχων της ατζέντας της Λισαβόνας. Έχετε κάποιες προτάσεις για την ενίσχυση του εν λόγω μηχανισμού;
<SPEAKER ID="259" NAME="Cecilia Malmström" LANGUAGE="EN">
Πρόκειται, πράγματι, για πολύ σημαντικό ζήτημα και, όπως γνωρίζετε, το Συμβούλιο έχει ήδη λάβει την πρόταση της Επιτροπής και άρχισε να συζητά για το μέλλον της στρατηγικής της Λισαβόνας ή για την Ευρώπη 2020. Αυτό θα αποφασιστεί από την ισπανική Προεδρία το αργότερο την επόμενη άνοιξη.
<P>
Ένα ζήτημα είναι πώς, σε μακροπρόθεσμη βάση, θα εξέλθουμε από τη σημερινή κατάσταση; Πώς μπορούμε να δημιουργήσουμε μια Ευρώπη πιο ανταγωνιστική, με περισσότερη επιχειρηματικότητα, και να αποφύγουμε τον κοινωνικό αποκλεισμό και την ανεργία; Πώς μπορούμε να επενδύσουμε στην έρευνα και την ανάπτυξη, ώστε να καταστεί η Ευρώπη ο ισχυρός παγκόσμιος παράγοντας που θέλουμε να είναι στον οικονομικό τομέα; Όλα αυτά πιθανόν εντάσσονται στη νέα στρατηγική.
<P>
Μία πολύ σημαντική πτυχή της στρατηγικής είναι η μέθοδος διακυβέρνησης. Νομίζω ότι η ανοικτή μέθοδος συντονισμού έχει πλεονεκτήματα, αλλά πρέπει να βελτιωθεί. Πρέπει να συμμετέχουν πολύ περισσότερο οι τοπικές και περιφερειακές αρχές, επειδή σε αυτές ουσιαστικά πέφτει το βάρος της πραγματικής εφαρμογής. Πρέπει να υπάρχει εθνική κυριότητα της διαδικασίας και να εξετάσουμε το ζήτημα της διακυβέρνησης. Αυτό εξηγείται επίσης στο έγγραφο της Επιτροπής, η οποία τώρα έχει ξεκινήσει διαβούλευση μεταξύ των κρατών μελών. Νομίζω ότι θα προκύψουν πολύ καλές προτάσεις για το ζήτημα αυτό, δεδομένου ότι αποτελεί πράγματι ένα από τα αδύνατα σημεία της στρατηγικής.
<SPEAKER ID="260" NAME="Andreas Mölzer" AFFILIATION="NI">
(DE) Όπως γνωρίζουμε, το αποκαλούμενο μέσο μικροχρηματοδότησης που σχεδιάστηκε από την ΕΕ δεν πρόκειται να χρηματοδοτηθεί από νέους πόρους, αλλά από το πρόγραμμα Progress. Σε αυτό το πλαίσιο, τι σχέδιο υπάρχει για να αποτραπεί το ενδεχόμενο το νέο μέσο να καταστεί επιζήμιο για το πρόγραμμα απασχόλησης και κοινωνικής αλληλεγγύης, το οποίο εγκρίθηκε πριν από αυτό;
<SPEAKER ID="261" NAME="Paul Rübig" AFFILIATION="PPE">
(DE) Το ερώτημά μου είναι το εξής: δεν θα ήταν λογικό σαν πρώτο βήμα να αποτρέψουμε την ανεργία; Βλέπετε κάποιες δημόσιες θέσεις εργασίας που θα μπορούσαν να δοθούν στους ανέργους; Ειδικότερα, πώς θα μπορούσαμε να ενισχύσουμε τις μικρομεσαίες επιχειρήσεις, ώστε να ξεκινήσουν και νέες; Υπάρχουν ευκαιρίες εδώ για την εφαρμογή διασυνοριακών μεθόδων και βέλτιστων πρακτικών με στόχο τη δημιουργία περισσότερων νέων επιχειρήσεων;
<SPEAKER ID="262" NAME="Cecilia Malmström" LANGUAGE="EN">
Όπως είπα, η τελική ευθύνη για τη δημιουργία θέσεων εργασίας ανήκει, φυσικά, στα κράτη μέλη. Υπάρχουν, όμως, πολλά να κάνουμε, και -όπως ανέφερα στις εισαγωγικές μου παρατηρήσεις προς την κ. Harkin- το Συμβούλιο έκανε πολλές συστάσεις σχετικά με το πώς θα μπορούσατε να εργασθείτε για την αύξηση της ευελιξίας, να συνεργαστείτε με τα διαφορετικά συστήματα στήριξης και να ενεργοποιήσετε τους πολίτες, προς αποφυγή του μηχανισμού αποκλεισμού. Είναι πολύ σημαντικό να συνεχίσουμε αυτές τις συναντήσεις σε υψηλό επίπεδο με τους κοινωνικούς εταίρους και τα κράτη μέλη με σκοπό την ανταλλαγή απόψεων σχετικά με τις βέλτιστες πρακτικές. Όντως ποικίλλουν μεταξύ των χωρών, αλλά χρειάζεται να δίνονται από τη μία στην άλλη παραδείγματα και να παρακολουθούμε τους καλύτερους τρόπους που θα μπορούσαν να χρησιμοποιηθούν στη συνέχεια. Πρόκειται λοιπόν για συνδυασμό δράσεων του Συμβουλίου, που κάνει συστάσεις, και των κρατών μελών, που πρέπει να αναλάβουν το μερίδιο ευθύνης τους και να προσαρμοστούν λίγο, ανάλογα με τις συνθήκες σε κάθε χώρα.
<P>
Αναφερόμενη στην ερώτησή σας, κύριε βουλευτή, δεν είμαι πραγματικά σίγουρη ότι την κατάλαβα. Ίσως υπήρχε πρόβλημα μετάφρασης. Δεν αναφέρθηκα σε καμία μικρο-αρχή. Αναφέρθηκα στο Ταμείο Προσαρμογής στην Παγκοσμιοποίηση, το οποίο καταστήσαμε τώρα, με τη βοήθεια του Ευρωπαϊκού Κοινοβουλίου, πιο ευέλικτο, προκειμένου να επιτύχουμε στήριξη για τα κράτη μέλη και τις επιχειρήσεις που αντιμετωπίζουν δυσκολίες, ώστε να βοηθήσουμε τους ανθρώπους που είναι άνεργοι ή έχουν απολυθεί.
<P>
Θέμα: Διαπραγματεύσεις για συμμετοχή της Τουρκίας σε κοινές επιχειρήσεις στο πλαίσιο της Frontex
<P>
Στις 21.10.2009, στην ολομέλεια του Ευρωπαϊκού Κοινοβουλίου η Προεδρεύουσα του Συμβουλίου κα Μαλμστρομ ανακοίνωσε ότι διεξάγονται διαπραγματεύσεις για "μια ενδεχομένη συμφωνία που θα καλύπτει και την ανταλλαγή πληροφοριών και τη δυνατότητα των τουρκικών αρχών να συμμετέχουν στις κοινές επιχειρήσεις της Frοntex." Λαμβάνοντας υπόψη το άρθρο 8ε παρ. 2 του κανονισμού (ΕΚ) αριθ 863/2007 για τη θέσπιση μηχανισμού σύστασης ομάδων ταχείας επέμβασης στα σύνορα και την τροποποίηση του κανονισμού (ΕΚ) αριθ 2007/2004, το οποίο προβλέπει ότι "οποιεσδήποτε τροποποιήσεις ή προσαρμογές του επιχειρησιακού σχεδίου αποφασίζονται από κοινού από τον εκτελεστικό διευθυντή και το αιτούν κράτος μέλος."
<P>
Ερωτάται το Συμβούλιο: Σε ποιο στάδιο βρίσκονται οι συζητήσεις για συμμετοχή της Τουρκίας σε κοινές επιχειρήσεις της Frontex; Τι αιτήματα θέτει η Τουρκία προκειμένου για την συμμετοχή της; " Ελλάδα ως κράτος μέλος που φιλοξενεί την αποστολή της Frontex είναι ενήμερη για τις συζητήσεις;
<SPEAKER ID="264" NAME="Cecilia Malmström" LANGUAGE="SV">
Ένα σημαντικό στοιχείο της στρατηγικής της ΕΕ για την καλύτερη διαχείριση της μετανάστευσης είναι η δημιουργία συμπράξεων με τρίτες χώρες σε θέματα ελέγχου των συνόρων. Πρόκειται για κεντρικό δόγμα της έννοιας της ολοκληρωμένης διαχείρισης των συνόρων, που εγκρίθηκε από το Συμβούλιο τον Δεκέμβριο του 2006. Θα ήθελα επίσης να αναφέρω ότι η επιχειρησιακή συνεργασία με τρίτες χώρες αποτελεί σημαντικό στοιχείο του έργου που πραγματοποιείται από τη Frontex.
<P>
Σύμφωνα με τους όρους του κανονισμού της Frontex, η Frontex μπορεί να διευκολύνει την επιχειρησιακή συνεργασία μεταξύ των κρατών μελών και τρίτων χωρών στο πλαίσιο της πολιτικής της Ευρωπαϊκής Ένωσης για τις εξωτερικές σχέσεις, αλλά και να συνεργαστεί με τρίτες χώρες στο πλαίσιο διμερούς συνεργασίας. Πολλές τέτοιες ρυθμίσεις έχουν ήδη συναφθεί, και άλλες βρίσκονται επί του παρόντος υπό συζήτηση.
<P>
" εντολή για τις διαπραγματεύσεις δίδεται από το διοικητικό συμβούλιο, στο οποίο εκπροσωπούνται όλα τα κράτη μέλη. Οι συζητήσεις που διεξάγονται μεταξύ της Frontex και των αρμόδιων τουρκικών αρχών σχετικά με την επιχειρησιακή συνεργασία έχουν πλέον προχωρήσει σημαντικά.
<P>
Δεδομένου ότι οι διαπραγματεύσεις βρίσκονται ακόμη σε εξέλιξη, είναι δύσκολο για το Συμβούλιο να σχολιάσει με περισσότερες λεπτομέρειες το περιεχόμενο και τις εξελίξεις των συζητήσεων.
<SPEAKER ID="265" NAME="Νικόλαος Χουντής" AFFILIATION="GUE/NGL">
Κυρία Πρόεδρε, κυρία Υπουργέ, από τη σημερινή σας απάντηση καταλαβαίνω ότι υπάρχουν τρία σημεία: το πρώτο, ότι οι διαπραγματεύσεις μεταξύ της Frontex και της Τουρκίας βρίσκονται σε προχωρημένο στάδιο· το δεύτερο, ότι οι διαπραγματεύσεις είναι σε γνώση, φαντάζομαι, όλων των μελών της Ευρωπαϊκής Ένωσης και επομένως και της Ελλάδας· τέλος, ότι σύμφωνα με τα συμπεράσματα της πρόσφατης Συνόδου των Υπουργών Εξωτερικών, η συμφωνία επανεισδοχής συνδέεται με τον έλεγχο των συνόρων.
<P>
" Τουρκία δηλαδή ζήτησε για να συνεργαστεί, για τη συμφωνία επανεισδοχής με την Ευρωπαϊκή Ένωση, κοινή επιχειρησιακή έρευνα με τον έλεγχο των εξωτερικών συνόρων; Αν είναι έτσι τα πράγματα, τότε πώς ξεπερνιέται το σοβαρό θέμα της προστασίας των ανθρωπίνων δικαιωμάτων και της αξιοπρέπειας των μεταναστών και το ιδιαίτερα ευαίσθητο θέμα όχι τόσο του ελέγχου των συνόρων όσο του ορισμού των συνόρων;
<P>
Δέχεται δηλαδή η Τουρκία τα εξωτερικά σύνορα της Ευρωπαϊκής Ένωσης; Δέχεται ότι η Frontex ενεργεί επί των εξωτερικών συνόρων της Ευρωπαϊκής Ένωσης;
<SPEAKER ID="266" NAME="Cecilia Malmström" LANGUAGE="EN">
Αυτό είναι, φυσικά, πολύ ευρύ ερώτημα. Οι διαπραγματεύσεις με την Τουρκία μόλις άρχισαν. Ο εκπρόσωπος της Επιτροπής, ο Επίτροπος Barrot, και ο κ. Billström, ο σουηδός υπουργός Μετανάστευσης και Πολιτικής Ασύλου, ήταν στην Τουρκία μόλις πριν από λίγες εβδομάδες, προκειμένου να ξεκινήσουν αυτές οι συζητήσεις. Οι πρώτες συζητήσεις ήταν γόνιμες αλλά δεν έχουν ακόμη ολοκληρωθεί, συνεπώς είναι πολύ δύσκολο να σας ενημερώσω. Όλα τα κράτη μέλη, συμπεριλαμβανομένης της Ελλάδας, ενημερώνονται φυσικά για τις συζητήσεις.
<P>
Σε γενικές γραμμές, ο σεβασμός των θεμελιωδών δικαιωμάτων και των ευρωπαϊκών αξιών αναφέρονται πάντα στον τομέα αυτό, και έτσι δεν υπάρχει εξαίρεση για την Τουρκία από την άποψη αυτή. Αλλά, όπως είπα και στον αξιότιμο βουλευτή, οι συζητήσεις έχουν μόλις ξεκινήσει· σημειώνουν ικανοποιητική πρόοδο, αλλά δεν έχουν ακόμη ολοκληρωθεί. Έχουν διεξαχθεί ανοικτά, με τρόπο που να συμμετέχουν όλα τα κράτη μέλη μέσω του διοικητικού συμβουλίου της Frontex, όπου εκπροσωπείται και η Ελλάδα.
<SPEAKER ID="267" NAME="Γεώργιος Παπανικολάου" AFFILIATION="PPE">
Κυρία Πρόεδρε, κυρία Υπουργέ, απ' ότι καταλαβαίνω λοιπόν, η συνεννόηση που κάνουμε με την Τουρκία για την τελική κατάληξη σε συμφωνία επανεισδοχής για τα θέματα της μετανάστευσης θα περιλαμβάνει και ζητήματα σε σχέση με τη συνεργασία για τη Frontex.
<P>
Και το δεύτερο που θέλω να πω: Εμείς έχουμε διαπιστώσει στην Ελλάδα το τελευταίο διάστημα παρενοχλήσεις στα αεροσκάφη της Frontex από τις τουρκικές αρχές. Από τις απαντήσεις της Επιτροπής δεν προκύπτει τίποτε συγκεκριμένο σε ό,τι αφορά την επικοινωνία που γίνεται και ως προς το αν αυτό τελικά συνιστά παρενόχληση.
<P>
Έχετε κάποιο σχόλιο επ' αυτού;
<SPEAKER ID="268" NAME="Andreas Mölzer" AFFILIATION="NI">
(DE) Για να έχουμε έλεγχο της κατάστασης, είναι σίγουρα λογικό να συνεργαζόμαστε σε διεθνές επίπεδο, εάν -και το λέω ξεκάθαρα- η συνεργασία αυτή δεν χρειάζεται να εξαγοραστεί με κοινοτική χρηματοδοτική συνδρομή. Με ποια άλλα κράτη διαπραγματευόμαστε επί του παρόντος ή σχεδιάζουμε να διαπραγματευθούμε, και προσφέρθηκαν οικονομικά κίνητρα στο τουρκικό κράτος για τη συμμετοχή του σε αυτήν την επιχείρηση της FRONTEX;
<SPEAKER ID="269" NAME="Cecilia Malmström" LANGUAGE="EN">
Τα σκάφη αποτέλεσαν αντικείμενο ερωτημάτων κατά την Ώρα των Ερωτήσεων σε πολλές περιπτώσεις. Το Συμβούλιο ενημέρωσε τις τουρκικές αρχές και την τουρκική κυβέρνηση και τους εκπροσώπους της, ότι η καλή συνεργασία στην περιοχή αποτελεί απαραίτητη προϋπόθεση για περαιτέρω συζητήσεις σχετικά με το ζήτημα αυτό. Έχει επίσης ζητήσει από τις τουρκικές αρχές να απόσχουν από διάφορες προκλητικές ενέργειες. Έχει γίνει σαφέστατο, και μπορείτε να βρείτε τις απαντήσεις αυτές, ορισμένες από τις οποίες έχουν δοθεί από εμένα την ίδια πολύ πρόσφατα.
<P>
Οι συζητήσεις βρίσκονται σε εξέλιξη. Έχουν δοθεί εντολές. Όπως σας είπα, δεν μπορώ να σας πω ακριβώς σε ποια φάση είναι, διότι βρίσκονται σε εξέλιξη, αλλά ακολουθούν τη συνήθη διαδικασία, και, για να απαντήσω στην ερώτησή σας, διεξάγουμε επίσης συζητήσεις με τη Σενεγάλη και το Πράσινο Ακρωτήριο. Συζητήσεις έχουμε ξεκινήσει, αλλά έχει σημειωθεί πολύ μικρή πρόοδος, και με το Μαρόκο, την Αίγυπτο και τη Μαυριτανία.
<P>
Αυτή είναι η συνήθης διαδικασία. Την ακολουθούμε. Το διοικητικό συμβούλιο της Frontex έχει λάβει εντολή να ξεκινήσει τις διαπραγματεύσεις αυτές. Μερικές είναι πιο επιτυχημένες από άλλες. Έχουμε, για παράδειγμα, συνεργασία με τη Ρωσία, τη Μολδαβία, την Ουκρανία, τη Γεωργία κλπ., μικρότερη όμως πρόοδος έχει σημειωθεί σε άλλες περιοχές.
<P>
Θέμα: Διαπραγματεύσεις για το κλίμα στην Κοπεγχάγη
<P>
Μπορεί το Συμβούλιο να προβεί σε μια ενημέρωση σχετικά με τις διαπραγματεύσεις που πλησιάζουν την ολοκλήρωσή τους στην Κοπεγχάγη; Στην περίπτωση που δεν επιτευχθεί νομικώς δεσμευτική συμφωνία στην Κοπεγχάγη, μπορεί να διευκρινίσει πότε αναμένει να υπάρξει μια τέτοιου είδους συμφωνία η οποία θα διαδεχτεί το πρωτόκολλο του Κιότο;
<SPEAKER ID="271" NAME="Cecilia Malmström" LANGUAGE="EN">
Οι εξελίξεις τρέχουν στην Κοπεγχάγη τη στιγμή που μιλάμε, αλλά θα προσπαθήσω να σας ενημερώσω για τις πιο πρόσφατες.
<P>
Πρόκειται για δύο σημαντικά θέματα, όπως γνωρίζετε πολύ καλά: τον μετριασμό και τη χρηματοδότηση. Όπως είπε ο πρωθυπουργός σήμερα το πρωί, είμαστε ακόμη σίγουροι ότι μπορούμε να έχουμε επιτυχή έκβαση στην Κοπεγχάγη, που θα μας επιτρέπει να διατηρήσουμε την παγκόσμια αύξηση της θερμοκρασίας κάτω από 2 oC πάνω από τα προβιομηχανικά επίπεδα.
<P>
" ΕΕ διαδραματίζει καίριο ρόλο -ρόλο γεφύρωσης διαφορών- στη διαδικασία που έχει ως στόχο την επίτευξη τελικά νομικώς δεσμευτικής συμφωνίας: ελπίζω, μιας πολιτικά δεσμευτικής συμφωνίας τώρα, με σαφές χρονοδιάγραμμα για την επίτευξη νομικώς δεσμευτικής συμφωνίας για την περίοδο που αρχίζει την 1η Ιανουαρίου 2013.
<P>
Όμως η επίτευξη συμφωνίας απαιτεί σύγκλιση στα ακόλουθα βασικά δομικά στοιχεία.
<P>
Καταρχάς, σαφείς και φιλόδοξες δεσμεύσεις για μείωση των εκπομπών από τις αναπτυγμένες χώρες έως το 2020. Ορισμένες χώρες, όπως η Ιαπωνία και η Νορβηγία, επεξέτειναν τις δεσμεύσεις τους, είναι όμως σαφές ότι αυτό που βρίσκεται στο τραπέζι των διαπραγματεύσεων σήμερα δεν είναι αρκετό για την επίτευξη του στόχου των 2 °C.
<P>
Στο πλαίσιο αυτό, η ΕΕ θα επαναλάβει τις απαιτήσεις της προς τις υπόλοιπες αναπτυγμένες χώρες, ώστε να αναλάβουν ένα φιλόδοξο πρόγραμμα δράσης και να συνεχίσουν να αναζητούν μέτρα μετριασμού από πλευράς των αναπτυσσόμενων χωρών που να καθιστούν δυνατή τη μέτρηση, την καταγραφή και την επαλήθευσή τους.
<P>
Οι μεγαλύτερες αναπτυσσόμενες χώρες έχουν καταθέσει στο τραπέζι των διαπραγματεύσεων τις προσφορές τους για τον περιορισμό την αύξησης των εκπομπών τους -η Κίνα, η Ινδία, η Ινδονησία, η Βραζιλία, η Νότια Αφρική και η Νότια Κορέα- και αυτό αντιπροσωπεύει σημαντικές συνεισφορές.
<P>
Το Συμβούλιο πιστεύει, ωστόσο, ότι υπάρχουν μεγαλύτερες δυνατότητες δράσης εκ μέρους των χωρών αυτών, ιδιαίτερα από την Κίνα και την Ινδία. Είναι επίσης σαφές ότι χρειάζεται να γίνουν περισσότερα, εάν θέλουμε να παραμείνουμε εντός του στόχου υπερθέρμανσης των 2 °C.
<P>
" ΕΕ θα τους ζητήσει ως εκ τούτου να αυξήσουν περαιτέρω τις προσπάθειές τους στο πλαίσιο φιλόδοξης συμφωνίας.
<P>
Χρειαζόμαστε επίσης ένα πλαίσιο για την προσαρμογή στις κλιματικές αλλαγές, καθώς και για τη μεταφορά τεχνολογίας και τη δημιουργία δυναμικότητας. Χρειαζόμαστε χρηματοδότηση στο πλαίσιο δίκαιου και ισότιμου συστήματος διακυβέρνησης για μετριασμό, προσαρμογή, δημιουργία δυναμικότητας και μεταφορά τεχνολογίας στις αναπτυσσόμενες χώρες.
<P>
Στο πλαίσιο αυτό, το τελευταίο Ευρωπαϊκό Συμβούλιο σχετικά με το ποσό για τη χρηματοδότηση ταχείας εκκίνησης για τα τρία πρώτα έτη, δίνει σημαντική ώθηση στις εν εξελίξει διαπραγματεύσεις, γεγονός που ενισχύει επίσης την αξιοπιστία της Ευρωπαϊκής Ένωσης.
<P>
Αρχηγοί κρατών και κυβερνήσεων προσεγγίζουν τώρα την Κοπεγχάγη. Ελπίζουμε ότι θα παράσχουν την αναγκαία πολιτική ώθηση για τα κρίσιμα ζητήματα του μετριασμού και της χρηματοδότησης. Έτσι, ελπίζουμε, μπορεί να επιτευχθεί φιλόδοξη συμφωνία.
<P>
" ΕΕ έχει υποβάλει προτάσεις, ώστε οι διαπραγματεύσεις για νομικώς δεσμευτική συμφωνία για την περίοδο που αρχίζει την 1η Ιανουαρίου 2013 να έχουν ολοκληρωθεί το συντομότερο δυνατό μετά τη διάσκεψη της Κοπεγχάγης.
<P>
Πότε μπορεί αυτό να επιτευχθεί είναι πολύ νωρίς για να το πω, αλλά πρέπει να επιδιώκουμε την επίτευξη συμφωνίας εντός έξι μηνών μετά την ολοκλήρωση της διάσκεψης.
<SPEAKER ID="272" NAME="Seán Kelly" AFFILIATION="PPE">
(EN) Θα ήθελα να σας ευχαριστήσω, κυρία Malmström, για την περιεκτική, ακριβή και λογική σας απάντηση, όχι μόνο στην ερώτησή μου, αλλά σε όλες τις ερωτήσεις από τότε που ήρθα εδώ, στο Κοινοβούλιο, τον περασμένο Ιούνιο. Υπήρξατε πραγματικό αστέρι.
<P>
Νιώθω επίσης υπερήφανος που λέω ότι αποτελώ μέρος μιας Ευρωπαϊκής Ένωσης η οποία διευθύνει τη συζήτηση για την αλλαγή του κλίματος και επηρεάζει και άλλους, ώστε να κάνουν το ίδιο. Υποθέτω ότι το καλύτερο παράδειγμα αυτού είναι η άφιξη σήμερα στην Κοπεγχάγη του Προέδρου των "νωμένων Πολιτειών και του πρωθυπουργού της Κίνας, κάτι αδιανόητο πριν από μερικά χρόνια.
<P>
Ωστόσο, ελλείψει δεσμευτικής συμφωνίας, ποιο θα ήταν το επιχειρησιακό μας σχέδιο, καθώς πηγαίνουμε μπροστά;
<SPEAKER ID="273" NAME="Cecilia Malmström">
Προεδρεύουσα του Συμβουλίου. - (EN) Νομίζω ότι, καθώς οι πραγματικές πολιτικές διαπραγματεύσεις θα ξεκινήσουν αύριο με πρωθυπουργούς και Προέδρους από όλο τον κόσμο, όπως λέτε, δεν πρέπει να μιλάμε ήδη για ένα σχέδιο "Β". Νομίζω ότι μπορούν να επικαλεστούν τη δυνατότητα συμβολής, την ισχύ και τη δυναμική τους, ώστε να δημιουργηθεί φιλόδοξη, πολιτική δέσμευση.
<P>
Σε περίπτωση που δεν είναι δυνατόν να επιτευχθεί - τότε, απλώς πρέπει να συνεχίσουμε να συζητάμε. Δεν υπάρχει περίπτωση να παραιτηθούμε. Ο κόσμος περιμένει αποτελέσματα από εμάς. Αυτό είναι το πιο σημαντικό ζήτημα της γενιάς μας· δεν μπορούμε να αποτύχουμε. Αν δεν καταλήξουμε σε συμφωνία αύριο ή μεθαύριο, θα συνεχίσουμε να μιλάμε μέχρι να φτάσουμε σε συμφωνία.
<P>
Θέμα: Χρηματοδότηση δράσεων για την αντιμετώπιση της κλιματικής αλλαγής στις αναπτυσσόμενες χώρες
<P>
Οι συζητήσεις για την κλιματική αλλαγή στην επικείμενη διάσκεψη της Κοπεγχάγης αναμένεται να καθορίσουν σε παγκόσμιο επίπεδο τη στάση έναντι της κλιματικής αλλαγής τόσο βραχυπρόθεσμα όσο και μεσοπρόθεσμα. Είναι αναγκαίο να επιτευχθεί συμφωνία και οι πλούσιες χώρες να διαθέσουν χρήματα για την άμβλυνση των επιπτώσεων των κλιματικών αλλαγών στον αναπτυσσόμενο κόσμο. Δεν είναι λογικό να απαιτούμε από τις αναπτυσσόμενες χώρες να πληρώσουν για τις συνέπειες ενός προβλήματος που έχει δημιουργήσει ο δυτικός κόσμος.
<P>
" συμφωνία στην οποία κατέληξε τον Οκτώβριο το Ευρωπαϊκό Συμβούλιο Κορυφής προβλέπει ότι οι αναπτυσσόμενες χώρες θα χρειασθούν 100 δισεκατομμύρια ευρώ για να μπορέσουν να προσαρμοστούν στην κλιματική αλλαγή ενώ οι ίδιες οι αναπτυσσόμενες χώρες υποστηρίζουν ότι το κόστος θα είναι τριπλάσιο ή τετραπλάσιο.
<P>
Με ποιο τρόπο σκοπεύει το Συμβούλιο να καταλήξει σε συμβιβασμό όταν υπάρχουν τόσο μεγάλες διαφορές εκτιμήσεων;
<SPEAKER ID="275" NAME="Cecilia Malmström" LANGUAGE="EN">
Όπως ορθώς επισημαίνει ο αξιότιμος βουλευτής, η χρηματοδότηση για την αντιμετώπιση της κλιματικής αλλαγής στις αναπτυσσόμενες χώρες αποτελεί βασικό στοιχείο των διαπραγματεύσεων στην Κοπεγχάγη και θα διαδραματίσει ρόλο κλειδί για την επίτευξη συμφωνίας.
<P>
Καταρχάς, θα ήθελα να επισημάνω και πάλι ότι, στο Ευρωπαϊκό Συμβούλιο του Οκτωβρίου, τονίσαμε τη σημασία της χρηματοδότησης ταχείας εκκίνησης, ώστε να ξεκινήσουμε άμεσες δράσεις και να προετοιμαστούμε για συλλογική και αποτελεσματική δράση μεσοπρόθεσμα και μακροπρόθεσμα, με ιδιαίτερη έμφαση σε αυτές τις αναπτυγμένες χώρες. Στο Συμβούλιο του Δεκεμβρίου πριν από λίγες ημέρες, η ΕΕ και κράτη μέλη της εξέφρασαν την προθυμία τους να διαθέσουν 2,4 δισ. ευρώ ετησίως για τα έτη 2010-2012, ώστε να βοηθήσουν τις αναπτυσσόμενες χώρες στον αγώνα τους κατά της κλιματικής αλλαγής. Με τη δέσμευση αυτή νομίζω ότι όντως στείλαμε πολύ ισχυρό μήνυμα στους διαπραγματευτές κατά την παρούσα διάσκεψη και ενισχύσαμε την αξιοπιστία μας.
<P>
Το Ευρωπαϊκό Συμβούλιο αναγνώρισε επιπλέον την ανάγκη για σημαντική αύξηση των δημοσίων και ιδιωτικών χρηματοοικονομικών ροών μέχρι το 2020. " τρέχουσα χρηματοπιστωτική αρχιτεκτονική πρέπει να αναθεωρηθεί και, όπου απαιτείται, να μεταρρυθμιστεί, προκειμένου να εξασφαλισθεί η ικανότητά της να ανταποκριθεί στην πρόκληση. Όπως επισημάνατε στην ερώτησή σας, το Ευρωπαϊκό Συμβούλιο του Οκτωβρίου επιδοκίμασε την εκτίμηση της Επιτροπής ότι το συνολικό καθαρό επαυξημένο κόστος προσαρμογής και μετριασμού στις αναπτυσσόμενες χώρες θα μπορούσε να ανέλθει σε 100 δισ. ευρώ περίπου ετησίως μέχρι το 2020, ποσό που πρέπει να καλυφθεί από κοινού από προσπάθειες των ίδιων των αναπτυσσόμενων χωρών, τη διεθνή αγορά άνθρακα και διεθνή δημόσια χρηματοδότηση· και αυτό ακριβώς εκτίμησε η Επιτροπή ότι είναι ανάγκη να γίνει. Δεν πρόκειται για προσφορά ή πρόταση πλειοδοσίας εκ μέρους της Ευρωπαϊκής Ένωσης.
<P>
Υπάρχει επίσης ευρύ φάσμα άλλων εκτιμήσεων από άλλες πηγές, όμως το Συμβούλιο επιδοκίμασε την εκτίμηση της Επιτροπής και πιστεύει ότι αποτελεί την καλύτερη αξιολόγηση. Το συνολικό επίπεδο της διεθνούς δημόσιας στήριξης που απαιτείται εκτιμάται ότι κυμαίνεται μεταξύ 22 δισ. ευρώ και 50 δισ. ευρώ ετησίως έως το 2020. " ΕΕ και τα κράτη μέλη της είναι έτοιμοι να αναλάβουν δίκαιο μερίδιο αυτού του ποσού, όλες όμως οι χώρες, εκτός από τις φτωχότερες, πρέπει να συμβάλουν στη διεθνή δημόσια χρηματοδότηση μέσω αναλυτικής κλείδας κατανομής με βάση τα επίπεδα εκπομπών και το ΑΕΠ. Και όπως τόνισε το Ευρωπαϊκό Συμβούλιο τον Οκτώβριο, η συμφωνία της Κοπεγχάγης πρέπει να συμπεριλάβει διατάξεις για τον στόχο η υπερθέρμανση του πλανήτη να μην υπερβεί τους 2 °C, φιλόδοξες δεσμεύσεις για τη μείωση των εκπομπών από τις αναπτυγμένες χώρες, τεχνολογία προσαρμογής και μια συμφωνία για τη χρηματοδότηση.
<SPEAKER ID="276" NAME="Gay Mitchell" AFFILIATION="PPE">
(EN) Συντάσσομαι με τον κ. Kelly και εκφράζω την εκτίμησή μου για τις απαντήσεις της υπουργού στη Βουλή και τη συμπεριφορά της σουηδικής Προεδρίας γενικότερα, η οποία υπήρξε υποδειγματική.
<P>
Κυρία υπουργέ, παρατηρήσαμε τις τελευταίες ημέρες ότι ο Πρόεδρος των "νωμένων Πολιτειών συζητά με ορισμένους ηγέτες του αναπτυσσόμενου κόσμου. Συμμετείχε η Ευρωπαϊκή Ένωση σε αυτές τις συζητήσεις στην προσπάθεια να γεφυρωθεί το χάσμα με τις "νωμένες Πολιτείες και άλλες χώρες, ώστε να προσπαθήσει να επιλύσει τα υπόλοιπα θέματα; Μπορεί η υπουργός να διαβεβαιώσει το Κοινοβούλιο ότι, αν πρόκειται να υπάρξει χρηματοδότηση για αυτό, για τον αναπτυσσόμενο κόσμο, θα πρόκειται για νέα χρήματα, ότι δεν θα πρόκειται για χρήματα που προέρχονται από υπάρχουσες δεσμεύσεις προς τον αναπτυσσόμενο κόσμο στο πλαίσιο της ατζέντας για την πείνα και την ανάπτυξη;
<SPEAKER ID="277" NAME="Cecilia Malmström" LANGUAGE="EN">
Όσον αφορά το πρώτο ερώτημα, έχουν γίνει πολλές διμερείς συναντήσεις κατά το φθινόπωρο, προκειμένου να προσπαθήσουμε να διευκολύνουμε και να προετοιμάσουμε τις διαπραγματεύσεις. " ΕΕ είναι σε συνεχή επαφή με τις "νωμένες Πολιτείες της Αμερικής προσπαθώντας να προωθήσει και να ζητήσει πιο φιλόδοξη δήλωση εκ μέρους τους. Οι "νωμένες Πολιτείες, με τη σειρά τους, έχουν τις δικές τους διμερείς επαφές· σε ορισμένες από αυτές τις περιπτώσεις, έχουμε συμμετάσχει και σε ορισμένες όχι, επειδή προσπαθούμε να προωθήσουμε το ζήτημα από διαφορετικές γωνίες. Είχαμε, επίσης, έξι διμερείς συναντήσεις κατά τη διάρκεια της σουηδικής Προεδρίας, με σημαντικούς ενδιαφερόμενους φορείς, όπως η Κίνα, η Ινδία, η Ουκρανία, η Νότια Αφρική, η Ρωσία και οι "νωμένες Πολιτείες. Τα θέματα του κλίματος βρίσκονταν στην κορυφή της ημερήσιας διάταξης σε όλες αυτές τις περιπτώσεις, άρα έχει γίνει ευρύ φάσμα συναντήσεων.
<P>
Όσον αφορά τη χρηματοδότηση, πρόκειται για συνδυασμό παλαιών και νέων χρημάτων, πρέπει να σας πω. Ορισμένες χώρες έχουν κάνει μίξη. Ορισμένες έχουν ήδη διαθέσει τμήματα του προϋπολογισμού τους για την ανάπτυξη. Δεδομένου ότι οι λιγότερο αναπτυγμένες χώρες είναι αυτές που θα πληγούν περισσότερο από την κλιματική αλλαγή, είναι ως εκ τούτου λογικό ορισμένα τμήματα του προϋπολογισμού για την ανάπτυξη να διατίθενται σε διάφορα είδη δράσεων για την αντιμετώπιση της κλιματικής αλλαγής.
<P>
Τώρα, ως συνέπεια της οικονομικής κρίσης, πολλά κράτη μέλη έχουν μειώσει τις φιλοδοξίες τους επί του συνόλου των αναπτυξιακών προϋπολογισμών τους, και αυτό είναι λυπηρό.
<P>
Πρόκειται για συνδυασμό, και οφείλεται και αυτό σε μεγάλο βαθμό στο γεγονός της οικονομικής κρίσης.
<P>
Θέμα: Πρόταση οδηγίας του Συμβουλίου σχετικά με την εφαρμογή της αρχής της ίσης μεταχείρισης μεταξύ ατόμων ανεξαρτήτως θρησκείας ή πεποιθήσεων, αναπηρίας, ηλικίας ή γενετήσιου προσανατολισμού
<P>
Έχει τεράστια σημασία να υπογραμμιστεί η γενική απαίτηση της δυνατότητας πρόσβασης όχι μόνο για τα άτομα με αναπηρία αλλά για την πλειοψηφία της όλης ευρωπαϊκής κοινωνίας εντός δεκαετίας. Θα εξετάσει το Συμβούλιο το ενδεχόμενο εκπόνησης μιας πραγματικά εναρμονισμένης πολιτικής κατά των διακρίσεων χωρίς εξαιρέσεις (πχ στο πλαίσιο του σχεδιασμού και κατασκευής προϊόντων) προκειμένου να δημιουργηθεί μια βιώσιμη κοινωνία και να εξαλειφθούν τα νομικά εμπόδια για την καταπολέμηση των διακρίσεων;
<P>
Λαμβάνοντας υπόψη ότι η προσβασιμότητα στις υποδομές και τις υπηρεσίες αποτελεί πράγματι μια πρόκληση σε πολλές περιπτώσεις και χώρες, νομίζω ότι είναι εντελώς απαράδεκτο να αναστέλλεται η υποχρέωση έγκρισης νέων κανόνων για καλύτερη και πραγματική δυνατότητα πρόσβασης σε (νέες) υποδομές καθώς και (νέες) υπηρεσίες σε επίπεδο κρατών μελών για 10 ή και 20 έτη. Προβλέπει κατά κάποιον τρόπο το Συμβούλιο την περαιτέρω παράταση της προθεσμίας για τη μεταφορά στο εθνικό δίκαιο της υποχρέωσης για την προσβασιμότητα σε σχέση με τις υπάρχουσες και/ή νέες υποδομές και εάν ναι, για ποιο λόγο;
<SPEAKER ID="279" NAME="Cecilia Malmström" LANGUAGE="SV">
Όπως αναφέρει ο αξιότιμος βουλευτής στην ερώτησή του, τα μέτρα για τη βελτίωση της δυνατότητας πρόσβασης, είναι ζωτικής σημασίας για την καταπολέμηση των διακρίσεων. Κατά τη διάρκεια της σουηδικής Προεδρίας, συνεχίσαμε να μελετούμε σε τεχνικό επίπεδο την προτεινόμενη οδηγία για την εφαρμογή της αρχής της ίσης μεταχείρισης. Αυτή καλύπτει τέσσερις λόγους διακρίσεων που δεν περιλαμβάνονται σήμερα στον τομέα της απασχόλησης: θρησκεία ή πεποιθήσεις, αναπηρία, ηλικία και γενετήσιο προσανατολισμό.
<P>
Στις 30 Νοεμβρίου 2009, το Συμβούλιο μελέτησε έκθεση προόδου από την Προεδρία, η οποία εφιστά την προσοχή στην ανάγκη για περαιτέρω εργασία σχετικά με το θέμα αυτό, ιδίως ως προς το πεδίο εφαρμογής, τις διατάξεις που αφορούν την αναπηρία και το χρονοδιάγραμμα εφαρμογής. " Προεδρία ανέφερε περαιτέρω ότι το συγκεκριμένο ζήτημα του "σχεδιασμού" ή της "κατασκευής των αγαθών" πρέπει επίσης να καλυφθεί από την πρόταση. Αυτό χρήζει περαιτέρω συζήτησης.
<P>
Σύμφωνα με την έκθεση προόδου, υπάρχουν και άλλα θέματα που πρέπει να επιλυθούν σχετικά με τις οικονομικές συνέπειες της εν λόγω οδηγίας. Αν θέλουμε να επιτύχουμε πολιτική ενότητα, πρέπει να καταλήξουμε σε ένα κείμενο αποδεκτό από όλα τα κράτη μέλη. Χρειαζόμαστε όλα τα κράτη μέλη να είναι σύμφωνα, πριν μπορέσουμε να προχωρήσουμε περαιτέρω στο πλαίσιο του Συμβουλίου.
<P>
Δεν μπορώ να προβλέψω τα αποτελέσματα των διαπραγματεύσεων, ωστόσο. Οι συζητήσεις σχετικά με την εφαρμογή, τις ημερομηνίες και το πεδίο είναι ακόμη σε εξέλιξη και θα συνεχιστούν για αρκετό καιρό ακόμη.
<SPEAKER ID="280" NAME="Ádám Kósa" AFFILIATION="PPE">
(HU) Σας ευχαριστώ πολύ, κυρία υπουργέ, για την απάντησή σας. Τα αρχικά μέτρα που έχουν ληφθεί είναι πολύ ενθαρρυντικά, αλλά θα ήθελα να επισημάνω τρία θέματα. Υπάρχουν 50 εκατομμύρια άτομα με αναπηρία που ζουν στην Ευρωπαϊκή Ένωση. Αυτό το ζήτημα δεν επηρεάζει μόνο αυτούς, αφού επιπλέον η κοινωνία της Ευρωπαϊκής Ένωσης γηράσκει ανησυχητικά. Ως εκ τούτου, το πρόβλημα αυτό δεν επηρεάζει μόνο τα άτομα με αναπηρία, αλλά και το μέλλον κάθε ηλικιωμένου ατόμου, καθώς και όλους εκείνους σε αναπηρικές καρέκλες, για παράδειγμα, εάν χρειάζονται ράμπα. Αυτό σημαίνει ότι, σε γενικές γραμμές, γρήγορα αποβαίνει σε ζήτημα που αφορά το σύνολο της κοινωνίας, και γι' αυτό πρέπει να αντιμετωπιστεί κατά προτεραιότητα, καθώς αυτό είναι το μέλλον που αντιμετωπίζουμε. " δυνατότητα πρόσβασης σε υπηρεσίες έχει ανασταλεί για 10 έτη. Είναι σημαντικό ότι η προθεσμία αυτή εξακολουθεί να υφίσταται, ακριβώς επειδή είναι προς το συμφέρον όλων μας.
<SPEAKER ID="281" NAME="Cecilia Malmström" LANGUAGE="EN">
Συμφωνώ πλήρως με τον αξιότιμο βουλευτή σχετικά με την ανάγκη μιας τέτοιας οδηγίας. Εξακολουθούν να υπάρχουν εκατομμύρια άνθρωποι στην Ευρωπαϊκή Ένωση που δεν έχουν πρόσβαση στα πιο συνήθη πράγματα στη ζωή. Αυτό παρεμποδίζει την ελευθερία και τη δυνατότητά τους να ζουν φυσιολογική ζωή, και λυπάμαι πολύ γι' αυτό.
<P>
Οι συζητήσεις του Συμβουλίου παίρνουν πολύ χρόνο. Πρόκειται για πρωτοποριακή πρόταση που αφορά ευρύ πεδίο με τεράστιες πρακτικές και οικονομικές συνέπειες. Θα χρειαστεί ομοφωνία μεταξύ των κρατών μελών και, μετά από αυτό, η συγκατάθεση του Ευρωπαϊκού Κοινοβουλίου, προτού να καταστεί δυνατή η έγκριση της οδηγίας. Είχαμε διαπραγματεύσεις. Είχαμε πολλές ομάδες εργασίας στο πλαίσιο του Συμβουλίου. Έχουμε σημειώσει πρόοδο, αλλά, δυστυχώς -πρέπει να είμαι πολύ ειλικρινής μαζί σας- δεν έχουμε ακόμη επιτύχει τη συναίνεση που απαιτείται. Αλλά θα συνεχίσουμε μέχρι το τέλος της Προεδρίας μας, και είμαι αρκετά αισιόδοξη ότι η ισπανική Προεδρία θα καταβάλει κάθε δυνατή προσπάθεια, ώστε να εξευρεθεί λύση.
<P>
Θέμα: Προστασία των δικαιωμάτων των ατόμων με αναπηρία
<P>
Όταν υπάρχει δύσκολη οικονομική συγκυρία, είναι απαραίτητο να διασφαλίζεται η κοινωνική προστασία των ατόμων που βρίσκονται σε μειονεκτική κοινωνική κατάσταση. Οι ανάπηροι αποτελούν μία από τις πιο ευάλωτες ομάδες της κοινωνίας. Είναι πολύ λυπηρό το γεγονός ότι στο πλαίσιο των προσπαθειών ισοσκελισμού των κρατικών προϋπολογισμών παρατηρούνται τάσεις μείωσης των κοινωνικών παροχών και προγραμμάτων για τα άτομα με αναπηρία. Αυτό, όχι μόνο αντιβαίνει στις αρχές της αλληλεγγύης και της κοινωνικής δικαιοσύνης, αλλά υποσκάπτει και τις διαδικασίες και τους μηχανισμούς για την ενσωμάτωση των ατόμων αυτών στην κοινωνία, ενώ συγχρόνως εντείνει τον κοινωνικό τους αποκλεισμό.
<P>
Έχει το Συμβούλιο προβλέψει κάποια συμπληρωματικά μέτρα για τη στήριξη των ατόμων με αναπηρία κατά τη διάρκεια μιας οικονομικής ύφεσης; Υπάρχει περίπτωση η δύσκολη οικονομική κατάσταση να καθυστερήσει την εξέταση από το Συμβούλιο πρότασης για οδηγία του Συμβουλίου υπέρ της εφαρμογής της αρχής της ίσης μεταχείρισης για τα άτομα με αναπηρία;
<SPEAKER ID="283" NAME="Cecilia Malmström" LANGUAGE="SV">
Έχουμε όλοι επίγνωση των κοινωνικών προβλημάτων που συνεπάγεται η οικονομική κρίση. Είναι αναγκαία η παροχή ειδικής προστασίας για τα άτομα και τις ομάδες που είναι ιδιαίτερα ευάλωτα και η καταπολέμηση του αποκλεισμού. Γνωρίζουμε ότι παρατηρείται συχνά αδυναμία στην αξιοποίηση των δυνατοτήτων των ανθρώπων με αναπηρία και άλλων ευάλωτων ομάδων ατόμων, λόγω των διακρίσεων. Στο πλαίσιο αυτό, το Συμβούλιο έχει τονίσει επανειλημμένα τη σημασία της προώθησης της πρόσβασης στην αγορά εργασίας για τα άτομα με αναπηρία.
<P>
Αυτό συνέβη μέσα στο πλαίσιο της στρατηγικής της Λισαβόνας, συμπεριλαμβανομένων των κατευθυντήριων γραμμών που ισχύουν για την απασχόληση. Τον Μάρτιο του 2008, το Συμβούλιο -μαζί με τις κυβερνήσεις των κρατών μελών- εξέδωσε επίσης ψήφισμα σχετικά με την κατάσταση των ατόμων με αναπηρία στην ΕΕ. " σημασία της ένταξης των ευάλωτων ατόμων και ομάδων στην αγορά εργασίας ενισχύεται περισσότερο από το Συμβούλιο στα συμπεράσματά του της 13ης Νοεμβρίου 2009, στην οποία έκανα αναφορά σε σχέση με την προηγούμενη ερώτηση. " διευκόλυνση της πρόσβασης στην αγορά εργασίας για αυτές τις ομάδες αποτελεί επίσης προϋπόθεση για τη μακροπρόθεσμη ανάπτυξη.
<P>
Θα ήθελα να σας υπενθυμίσω την κοινή συμφωνία του Ευρωπαϊκού Κοινοβουλίου και του Συμβούλιου για την ανακήρυξη του 2010 σε Ευρωπαϊκό Έτος για την καταπολέμηση της φτώχειας και του κοινωνικού αποκλεισμού. Πιστεύω ότι η απόφαση αυτή θα περιλαμβάνει επίσης την πρόσβαση στην εκπαίδευση για όλους. Επιπλέον, η απόφαση περιλαμβάνει εργασία για την επίτευξη ισότιμης πρόσβασης για όλους στην τεχνολογία της πληροφορίας και της επικοινωνίας, δίνοντας ιδιαίτερη προσοχή στις ανάγκες των ατόμων με αναπηρία. Μια περαιτέρω προτεραιότητα που θα εξετασθεί αφορά τις ανάγκες των ατόμων με αναπηρία και των οικογενειών τους και άλλων ευάλωτων ομάδων. Προσβλέπουμε στις πολλές πρωτοβουλίες που είμαι σίγουρη ότι θα αναληφθούν κατά το επόμενο έτος.
<P>
Όσον αφορά την προτεινόμενη οδηγία του Συμβουλίου για την εφαρμογή της αρχής της ίσης μεταχείρισης προσώπων ανεξαρτήτως θρησκείας ή πεποιθήσεων, αναπηρίας, ηλικίας ή γενετήσιου προσανατολισμού, αντιλαμβανόμαστε ότι η ζωή των ατόμων με αναπηρία θα μπορούσε να επηρεαστεί πολύ θετικά, εάν η πρόταση της Επιτροπής γινόταν πραγματικότητα. " ομάδα εργασίας του Συμβουλίου για κοινωνικά θέματα εξακολουθεί να επεξεργάζεται το κείμενο. Όπως ανέφερα, είχαμε μια συζήτηση στις 30 Νοεμβρίου και συντάξαμε έκθεση προόδου, αλλά δεν κατορθώσαμε να καταλήξουμε σε απόφαση.
<P>
Δεν μπορούμε να προβλέψουμε το αποτέλεσμα των διαπραγματεύσεων που βρίσκονται ακόμη σε εξέλιξη, αλλά είναι σημαντικό να έχουμε τη σωστή διατύπωση, διότι πρόκειται για θέμα ασφάλειας δικαίου και καθορισμού του πεδίου εφαρμογής της οδηγίας. Όπως αναφέρθηκε προηγουμένως, τα κράτη μέλη πρέπει να είναι σύμφωνα για την πρόταση. Είναι καθήκον τους να αξιολογούν τις τυχόν επιπτώσεις της οικονομικής ύφεσης στο πλαίσιο αυτό. Μόλις επιτευχθεί η ομοφωνία, το Ευρωπαϊκό Κοινοβούλιο θα κληθεί, όπως είναι φυσικό, να δώσει τη συγκατάθεσή του σύμφωνα με το άρθρο 19 της νέας Συνθήκης της Λισαβόνας.
<SPEAKER ID="284" NAME="Vilija Blinkevičiūt" AFFILIATION="S&amp;D">
(LT) Σας ευχαριστώ, κυρία Πρόεδρε, και ευχαριστώ και εσάς, κυρία υπουργέ, για την απάντησή σας. Θα ήθελα επίσης να ευχαριστήσω τη Σουηδία, γιατί, κατά τη διάρκεια της σουηδικής Προεδρίας, το Συμβούλιο Υπουργών της ΕΕ επικύρωσε τη σύμβαση των "νωμένων Εθνών για τα δικαιώματα των ατόμων με αναπηρία. Πρόκειται για μεγάλο βήμα, αλλά είναι μόνο ένα βήμα.
<P>
Στην πραγματικότητα, η ζωή των ατόμων με αναπηρία ποικίλλει εξαιρετικά από χώρα σε χώρα. Μερικοί κωφοί δεν είναι σε θέση να χρησιμοποιούν τη νοηματική γλώσσα, ενώ ορισμένοι τυφλοί δεν έχουν πρόσβαση σε υπηρεσίες βοήθειας τυφλών. Δεν υπάρχουν ρυθμίσεις για τα άτομα με ειδικές ανάγκες μετακίνησης. Επίσης, σημαντικός αριθμός ατόμων με αναπηρία είναι άνεργοι. Και όλα αυτά, όταν τα άτομα με αναπηρία ουσιαστικά αντιπροσωπεύουν περίπου το 10% του πληθυσμού μας στην Ευρωπαϊκή Ένωση.
<P>
Κυρία υπουργέ, γνωρίζω ότι υπάρχουν ορισμένα προβλήματα και δυσκολίες με την οδηγία κατά των διακρίσεων (έτσι θα την συνόψιζα), ίσως όμως θα ήταν δυνατόν να έχουμε ξεχωριστή οδηγία σχετικά με τα δικαιώματα των ατόμων με αναπηρία νωρίτερα. " οδηγία μας θα ήταν δεσμευτική για όλα τα κράτη μέλη της ΕΕ, ώστε τα άτομα με αναπηρία να μην αντιμετωπίζουν διακρίσεις.
<SPEAKER ID="285" NAME="Cecilia Malmström" LANGUAGE="EN">
Επιτρέψτε μου να υπογραμμίσω ότι δεν πρόκειται για έλλειψη πολιτικής βούλησης. Αντιλαμβανόμαστε τη σημασία αυτής της οδηγίας και έχουμε εργαστεί πολύ, πολύ σκληρά για τη σύνταξή της.
<P>
Όμως, όπως είπα, δεν μπορώ να αλλάξω το γεγονός ότι χρειαζόμαστε ομοφωνία, και η ομοφωνία δεν έχει επιτευχθεί. " σουηδική Προεδρία και προεδρίες πριν από εμάς έχουν εργαστεί προσπαθώντας να προτείνουν διάφορους συμβιβασμούς, διάφορες πιθανές λύσεις. Υπάρχουν πολλές ομάδες εργασίας που συναντώνται και εργάζονται συνεχώς· και εξακολουθούν να συναντώνται. Θα εργαστούμε για το θέμα μέχρι το τέλος της Προεδρίας μας. Αλλά, δυστυχώς, δεν έχουμε εξασφαλίσει ακόμα την ομοφωνία.
<P>
Θα ήταν λυπηρό να διαχωριστούν τα διάφορα τμήματα της οδηγίας, διότι σκοπός συνολικά -και αυτό ενθαρρυνόταν πάρα πολύ και από το Ευρωπαϊκό Κοινοβούλιο- ήταν να υπάρχει μια πλήρης οδηγία σχετικά με τις διακρίσεις. Αν αρχίσουμε να κόβουμε κομμάτια, νομίζω ότι το σκεπτικό θα χαθεί, και αυτό θα ήταν λυπηρό. Ας προσπαθήσουμε λοιπόν λίγο περισσότερο ώστε να εφαρμόσουμε ολόκληρη την οδηγία, διότι αυτή θα ήταν ιδιαίτερα πολύτιμη για την καταπολέμηση των διακρίσεων, για τα άτομα με αναπηρία αλλά και για άλλα άτομα που υφίστανται διακρίσεις σε ολόκληρη την Ευρώπη.
<SPEAKER ID="286" NAME="Christa Klaß" AFFILIATION="PPE">
(DE) Πρέπει να παρεμποδίσουμε τις διακρίσεις, οι οποίες αποτελούν κοινωνικό πρόβλημα. Εναπόκειται σε όλους μας να παρεμποδίσουμε τις κάθε είδους διακρίσεις.
<P>
Συμμερίζεστε την άποψή μου ότι δεν υπάρχουν σαφή πρότυπα για τον προσδιορισμό του κατά πόσο έχει συμβεί διάκριση, για παράδειγμα στην περίπτωση που ο ιδιοκτήτης μισθώνει ένα διαμέρισμα και ο αιτών ισχυρίζεται ότι υπήρξε θύμα διάκρισης, επειδή δεν του δόθηκε το διαμέρισμα;
<P>
Συμφωνείτε ότι μια ευρωπαϊκή οδηγία μπορεί μόνο να θέσει απαιτήσεις που τα κράτη μέλη θα πρέπει στη συνέχεια να μεταφέρουν στο εθνικό δίκαιο; Είναι πολύ δύσκολο για την Ευρώπη να θεσπίσει ευρωπαϊκό δίκαιο στον τομέα αυτό.
<SPEAKER ID="287" NAME="Mairead McGuinness" AFFILIATION="PPE">
(EN) Θα ήθελα απλώς να σας γνωρίσω, εφόσον μιλάμε για τα δικαιώματα των ατόμων με αναπηρία, ότι ο συνάδελφός μας, κ. Kósa, μόλις εκλέχθηκε πρόεδρος της διακομματικής ομάδας αναπηρίας του Ευρωπαϊκού Κοινοβουλίου. Του ευχόμαστε κάθε επιτυχία.
<P>
Όσον αφορά ειδικότερα την οικονομική κρίση, για την οποία είχαμε συζήτηση χθες και κουνούσατε το κεφάλι σας συμφωνώντας: ανησυχούμε πάρα πολύ σχετικά με την ιδρυματική μέριμνα των παιδιών και των νέων ενηλίκων, και φοβάμαι ότι η οικονομική κρίση -πιθανόν το πιστεύετε και εσείς- θα επιβραδύνει τη διαδικασία αποϊδρυματοποίησης, και ότι αυτό αποτελεί ζήτημα στο οποίο πρέπει να είμαστε πολύ προσεκτικοί, τόσο εντός όσο και εκτός της Ευρωπαϊκής Ένωσης.
<SPEAKER ID="288" NAME="Cecilia Malmström" LANGUAGE="EN">
Σε περιόδους οικονομικής κρίσης πάντα οι πιο ευάλωτοι υποφέρουν περισσότερο -τα παιδιά, οι νέοι, οι ηλικιωμένοι, τα άτομα με αναπηρία- και αυτό εμείς, ως υπεύθυνοι πολιτικοί, πρέπει να το λαμβάνουμε πολύ σοβαρά υπόψη. Έχει προστεθεί στα συμπεράσματα διαφόρων σχηματισμών και συστάσεων του Συμβουλίου το ότι τα κράτη μέλη πρέπει να ενθαρρύνονται, ώστε να λαμβάνουν ιδιαίτερα υπόψη το γεγονός ότι οι πιο ευάλωτες ομάδες είναι πάντα εκείνες που πλήττονται περισσότερο, συνεπώς συμφωνώ με αυτό.
<P>
Σε απάντηση στην ερώτησή σας, εάν δεν εξασφαλίσουμε πρώτα τη γενική συνολική εκτεταμένη οδηγία, είναι πολύ δύσκολο να καθορίσουμε πρότυπα ευρωπαϊκού χαρακτήρα στον τομέα των διακρίσεων εις βάρος των ατόμων με αναπηρία. Πρέπει να αποκτήσουμε πρώτα τη συνολική οδηγία και στη συνέχεια να εργασθούμε ξεκινώντας από εκεί.
<P>
Αντιλαμβάνομαι ότι πρέπει να γίνει πολλή δουλειά και γνωρίζω πολύ καλά τις μαζικές διακρίσεις και τις δυσκολίες που αντιμετωπίζουν τα άτομα με αναπηρία στην καθημερινή ζωή, οι οποίες τους παρακωλύουν στην εκπλήρωση των ευκαιριών και των δυνατοτήτων της ζωής τους. Νομίζω ότι χρειάζεται να εργαστούμε για τη συνολική οδηγία πρώτα.
<P>
" απόφαση ανακήρυξης του επόμενου έτους σε Έτος για την καταπολέμηση του κοινωνικού αποκλεισμού παρέχει τη δυνατότητα υποβολής νέων συγκεκριμένων προτάσεων και οργάνωσης κοινών εκδηλώσεων για την ενίσχυση αυτού του θέματος και της ευαισθητοποίησης σε όλα τα κράτη μέλη.
<SPEAKER ID="289" NAME="Πρόεδρος">
Είμαι βέβαιη ότι, στο πλαίσιο αυτής της συζήτησης, το Κοινοβούλιο θα επιθυμούσε επίσης να συγχαρώ τον κ. Kósa για την εκλογή του στην προεδρία της διακομματικής ομάδας.
<P>
Οι ερωτήσεις αριθ. 8 και 9 έχουν αποσυρθεί.
<P>
Με την ερώτηση αριθ. 10 δεν θα ασχοληθούμε, καθώς το θέμα στο οποίο αναφέρεται περιλαμβάνεται ήδη στην ημερήσια διάταξη αυτής της περιόδου συνόδου.
<P>
Δεδομένου ότι ο συντάκτης της απουσιάζει, η ερώτηση αριθ. 11 καθίσταται άκυρη.
<P>

<P>
Θέμα: Φρικαλέες δολοφονίες φτωχών Περουβιανών αγροτών με σκοπό το κέρδος
<P>
Τα τελευταία χρόνια στο Περού, αναφέρουν δημοσιεύματα του διεθνούς τύπου, έχουν δολοφονηθεί δεκάδες χωρικοί, στις επαρχίες Χουανούκο και Πάσκο, από συμμορία γνωστή ως "Los Pishtacos", για να πουληθεί το λίπος τους, που ανέρχεται σε 17 κιλά βάσει στοιχείων, σε ευρωπαϊκές βιομηχανίες καλλυντικών προς 15.000 δολάρια το κιλό. Οι περουβιανές αρχές εκτιμούν πως η φρικαλεότητα αυτή μπορεί να ευθύνεται για την εξαφάνιση πολλών ανθρώπων, μέχρι και παιδιών. Καταγγέλλουμε τις πρακτικές ευρωπαϊκών πολυεθνικών επιχειρήσεων που με κριτήριο το κέρδος δολοφονούν ανθρώπους και καταληστεύουν τον πλούτο της Λατινικής Αμερικής εδώ και πολλές δεκαετίες.
<P>
Ερωτάται το Συμβούλιο: Πώς αξιολογεί συνολικά αυτή την εγκληματική δράση των ευρωπαϊκών πολυεθνικών εταιριών; Και ποια είναι η χρηματοδότηση της ΕΕ προς τις εταιρίες αυτές που δραστηριοποιούνται στην Λατινική Αμερική;
<SPEAKER ID="291" NAME="Cecilia Malmström" LANGUAGE="SV">
Όπως γνωρίζει ο αξιότιμος βουλευτής, ο σεβασμός των ανθρωπίνων δικαιωμάτων είναι μία από τις θεμελιώδεις αξίες της Ευρωπαϊκής Ένωσης. Σε όλες τις σχέσεις του με τρίτες χώρες, το Συμβούλιο δίνει πάντα ιδιαίτερη προσοχή στη διασφάλιση του σεβασμού των θεμελιωδών δικαιωμάτων και του κράτους δικαίου.
<P>
Όσον αφορά τα ειδικά περιστατικά που ανέφερε ο αξιότιμος βουλευτής, το Συμβούλιο δεν είχε λάβει γνώση αυτών και δεν έχουν συζητηθεί στο Συμβούλιο. " Προεδρία έχει επίσης διαβάσει τις εφημερίδες και γνωρίζει τις ειδήσεις που δημοσιεύθηκαν στον Τύπο, αλλά σημειώνει επίσης ότι οι τελευταίες αναφορές δείχνουν ότι η αρχική ιστορία ήταν φάρσα.
<P>
Δεδομένου ότι οι ειδήσεις που δημοσιεύθηκαν στον Τύπο είναι αντιφατικές και, καθώς το Συμβούλιο δεν σχολιάζει συνήθως την κάλυψη από τα μέσα ενημέρωσης, η Προεδρία δεν μπορεί και δεν πρέπει να κάνει εικασίες για αυτήν την ιστορία ή να απαντήσει σε αυτήν την ερώτηση.
<SPEAKER ID="292" NAME="Χαράλαμπος Αγγουράκης" AFFILIATION="GUE/NGL">
Κυρία Πρόεδρε, πρέπει να πω ότι δεν με ικανοποιεί καθόλου η απάντηση της κυρίας Υπουργού. Πρόκειται για ένα φρικαλέο έγκλημα, για ένα έγκλημα χωρίς προηγούμενο, θα έλεγα, και εν πάση περιπτώσει θεωρώ ότι η Ευρωπαϊκή Ένωση, όταν θέλει, έχει τα μέσα για να διερευνά ζητήματα τέτοιας φύσης πιο εμπεριστατωμένα.
<P>
Και επειδή υπάρχουν οι σχέσεις με το Περού, απαιτούμε να υπάρχει επίσημη ενημέρωση εκ μέρους της κυβέρνησης του Περού για το συγκεκριμένο περιστατικό καθώς και να ληφθούν μέτρα. Αλλιώς θα βλέπουμε να επαναλαμβάνονται οι ίδιες καταστάσεις.
<SPEAKER ID="293" NAME="Cecilia Malmström" LANGUAGE="SV">
Οι εκθέσεις για αυτό ήταν εξαιρετικά αντιφατικές. Τόσο από πληροφορίες των αρχών όσο και από αναφορές δημοσιογράφων προέκυψε ότι δεν υπάρχουν στοιχεία που δείχνουν ότι πράγματι συνέβησαν αυτά τα τρομερά γεγονότα.
<P>
Εφόσον δεν υπάρχουν βέβαιες ενδείξεις, αλλά πολλά στοιχεία που υποδηλώνουν ότι δεν συνέβησαν στην πραγματικότητα, και ότι αντιθέτως επρόκειτο για φάρσα, το Συμβούλιο αδυνατεί να αναλάβει δράση στον τομέα αυτό, ούτε είναι αρμόδιο να το πράξει.
<P>
Θέμα: Διακρίσεις εις βάρος της πολωνικής μειονότητας στη Λιθουανία
<P>
Προτίθεται άραγε το Συμβούλιο να ασκήσει πίεση στην κυβέρνηση της Λιθουανίας για να την παροτρύνει να σεβαστεί τα δικαιώματα των εθνικών μειονοτήτων υπό το φώς των διακρίσεων που υφίσταται εδώ και πολύν καιρό η πολωνική μειονότητα στην χώρα αυτή; Οι διακρίσεις αυτές αφορούν την υποχρεωτική χρησιμοποίηση της μη πολωνικής γραφής των ονοματεπωνύμων, άλλες διακρίσεις αφορούν τον εκπαιδευτικό τομέα, την απαγόρευση των δίγλωσσων τοπωνυμιών ή ακόμα την μη επιστροφή σε Πολωνούς των περιουσιών τους που είχαν κατασχεθεί από τις σοβιετικές αρχές. Πότε προτίθεται το Συμβούλιο να αναλάβει δράση σχετικώς;
<SPEAKER ID="295" NAME="Cecilia Malmström" LANGUAGE="EN">
Το Συμβούλιο επιβεβαιώνει την υπεροχή των θεμελιωδών και των ανθρωπίνων δικαιωμάτων, όπως αναγνωρίζονται στις συνθήκες και στον Χάρτη των Θεμελιωδών Δικαιωμάτων. Το Συμβούλιο δεσμεύεται -και θα συνεχίσει να δεσμεύεται- για την πρόληψη και την εξάλειψη όλων των μορφών εξευτελιστικής και διακριτικής μεταχείρισης.
<P>
Θα ήθελα να επισημάνω ότι τα ζητήματα που αφορούν την προστασία των δικαιωμάτων των μειονοτήτων αποτελούν επίσης αντικείμενο εξέτασης του Συμβουλίου της Ευρώπης στο πλαίσιο της Σύμβασης πλαίσιο για την προστασία των εθνικών μειονοτήτων. Τα ζητήματα που έθεσε ο κ. Czarnecki εξετάζονται επί του παρόντος από τα αρμόδια όργανα του Συμβουλίου της Ευρώπης. Ειδικότερα, σύμφωνα με την οδηγία 2000/43/ΕΚ του Συμβουλίου της 29ης Ιουνίου 2000, περί εφαρμογής της αρχής της ίσης μεταχείρισης προσώπων ασχέτως φυλετικής ή εθνοτικής τους καταγωγής, όλα τα άτομα προστατεύονται από τις διακρίσεις για λόγους φυλετικής ή εθνοτικής καταγωγής, ανεξάρτητα από το νομικό καθεστώς τους. Το πεδίο εφαρμογής της νομικής προστασίας αυτής της οδηγίας περιλαμβάνει τους τομείς της απασχόλησης, της κοινωνικής προστασίας, της εκπαίδευσης και της πρόσβασης σε αγαθά και υπηρεσίες. Εναπόκειται στην Ευρωπαϊκή Επιτροπή να παρακολουθεί την εφαρμογή του ευρωπαϊκού δικαίου και τη συμμόρφωση με αυτό στα κράτη μέλη.
<P>
Τέλος, στο "πρόγραμμα της Στοκχόλμης", το οποίο εγκρίθηκε από το Ευρωπαϊκό Συμβούλιο στις 10 και 11 Δεκεμβρίου του τρέχοντος έτους, αξιολογείται η ανάγκη για μια επιπλέον πρόταση όσον αφορά τις ευάλωτες ομάδες υπό το πρίσμα της εμπειρίας που αποκτήθηκε από την εφαρμογή από τα κράτη μέλη της Σύμβασης της Χάγης του 2000 για τη διεθνή προστασία των ενηλίκων, στην οποία θα προσχωρήσουν στο μέλλον.
<SPEAKER ID="296" NAME="Ryszard Czarnecki" AFFILIATION="ECR">
(PL) Σας ευχαριστώ πολύ, κυρία Malmström, για την απάντησή σας, και ειδικά που τονίσατε ότι το Συμβούλιο θα αντιταχθεί σε κάθε μορφής διακρίσεις κατά των εθνικών μειονοτήτων στην Ευρωπαϊκή Ένωση, περιλαμβανομένης της πολωνικής μειονότητας στη Λιθουανία. Πρόκειται για πολύ σημαντική δήλωση. Σας ευχαριστώ για αυτό. Θα ήθελα να τονίσω ότι έχουμε να κάνουμε, δυστυχώς, με συστηματική δραστηριότητα των αρχών της Λιθουανίας σχετικά με το εκπαιδευτικό σύστημα και τα δίγλωσσα τοπωνύμια, και μάλιστα σε διάφορα επίπεδα διοίκησης. Πρόκειται, συνεπώς, για εξαιρετικά σημαντικό ζήτημα, και θα ήθελα να ζητήσω να παρακολουθείται από το Συμβούλιο.
<SPEAKER ID="297" NAME="Cecilia Malmström" LANGUAGE="EN">
Μπορώ μόνο να επαναλάβω τις αρχές και τις αξίες που αντιπροσωπεύει η Ευρωπαϊκή Ένωση και τις οποίες, βεβαίως, υπερασπίζεται το Συμβούλιο.
<P>
Επίσης, τα συγκεκριμένα γεγονότα που αναφέρει ο κύριος Czarnecki εξετάζονται από τις αρμόδιες αρχές του Συμβουλίου της Ευρώπης και, εφόσον διαπιστωθεί οποιαδήποτε άλλη μορφή διάκρισης, είναι καθήκον της Επιτροπής να εξασφαλίσει ότι τα κράτη μέλη συμμορφώνονται με τις συνθήκες και τη νομοθεσία της Ευρωπαϊκής Ένωσης.
<P>
Θέμα: Διώξεις βουδιστών μοναχών στο Βιετνάμ
<P>
Μετά την έγκριση του ψηφίσματος του Ευρωπαϊκού Κοινοβουλίου σχετικά με την κατάσταση στο Λάος και στο Βιετνάμ στις 26 Νοεμβρίου 2009 (Ρ7_ΤΑ(2009)0104), ποια συγκεκριμένα μέτρα έχουν ληφθεί για να αντιμετωπιστούν οι διώξεις και οι παρενοχλήσεις βουδιστών μοναχών, ανδρών και γυναικών, στο Βιετνάμ;
<SPEAKER ID="299" NAME="Cecilia Malmström" LANGUAGE="SV">
Σας ευχαριστώ για την ερώτησή σας. Το Συμβούλιο έχει πλήρη επίγνωση της κατάστασης των ανθρωπίνων δικαιωμάτων στο Βιετνάμ και παρακολουθούμε τις εξελίξεις στη χώρα στενά.
<P>
Δύο φορές τον χρόνο, το Συμβούλιο και η Επιτροπή προβαίνουν σε αξιολόγηση της κατάστασης μέσα στο πλαίσιο του διαλόγου για τα ανθρώπινα δικαιώματα που διεξάγουμε με τις αρχές του Βιετνάμ. " τελευταία συνάντηση διαλόγου πραγματοποιήθηκε στο Ανόι την περασμένη εβδομάδα, στις 11 Δεκεμβρίου. Συζητήθηκαν πολλά επείγοντα θέματα όπως η ελευθερία της έκφρασης, η μεταρρύθμιση του ποινικού κώδικα, συμπεριλαμβανομένης της θανατικής ποινής, καθώς και η θρησκευτική ελευθερία και ανοχή, συμπεριλαμβανομένης της κατάστασης των οπαδών του Plum Village. Στην κυβέρνηση του Βιετνάμ δόθηκε κοινοτικός κατάλογος των προσώπων και των κρατουμένων των οποίων η κατάσταση είναι ιδιαίτερα ανησυχητική. Εκτός από τον διάλογο για τα ανθρώπινα δικαιώματα, η ΕΕ θέτει επίσης τακτικά θέματα ιδιαίτερου ενδιαφέροντος στην κυβέρνηση του Βιετνάμ.
<P>
Στις 10 Νοεμβρίου, το Συμβούλιο και η Επιτροπή πραγματοποίησαν μακρά συζήτηση με τα μέλη της κοινότητας του Plum Village. Στις 26 Νοεμβρίου, δόθηκε στη δημοσιότητα το ψήφισμα του Ευρωπαϊκού Κοινοβουλίου σχετικά με το θέμα. Την ίδια ημέρα, η Επιτροπή διεξήγαγε υψηλού επιπέδου συνομιλίες με τις αρχές στο Ανόι, και αυτή η συνάντηση πραγματοποιήθηκε στο πλαίσιο της Μεικτής Επιτροπής για τη διαπραγμάτευση συμφωνίας εταιρικής σχέσης και συνεργασίας, η οποία ελπίζουμε ότι θα ολοκληρωθεί το επόμενο έτος. Κύριο μήνυμά μας κατά τη συνάντηση ήταν να εκφράσουμε πόσο πιεστική θεωρούμε ότι είναι η κατάσταση των ανθρωπίνων δικαιωμάτων στο Βιετνάμ.
<P>
Αναφέραμε την απαλλοτρίωση της εκκλησιαστικής περιουσίας, αναφέραμε τις επιθέσεις σε υπέρμαχους των ανθρωπίνων δικαιωμάτων και συγγραφείς ιστολογίων (blog) -όπως τις έθιξαν στο παρελθόν βουλευτές στο Κοινοβούλιο- και αναφέραμε επίσης την κατάσταση των οπαδών του Plum Village. Καλέσαμε τους ομολόγους μας να διασφαλίσουν και να σεβαστούν τα ανθρώπινα δικαιώματα και να τηρήσουν όλες τις δεσμεύσεις που καθορίζονται στην Οικουμενική Διακήρυξη των Ανθρωπίνων Δικαιωμάτων και στις διεθνείς συμβάσεις στις οποίες το Βιετνάμ είναι συμβαλλόμενο μέρος. Το ψήφισμα του Κοινοβουλίου κατέστησε το μήνυμα αυτό ιδιαίτερα ισχυρό, και θα ήθελα να ευχαριστήσω το Ευρωπαϊκό Κοινοβούλιο για αυτό. Ενημερώσαμε επίσης το Βιετνάμ για τον νέο και σημαντικό ρόλο του Ευρωπαϊκού Κοινοβουλίου, ιδίως όσον αφορά τη μελλοντική συμφωνία εταιρικής σχέσης και συνεργασίας.
<P>
Στις 8-10 Δεκεμβρίου 2009, αντιπροσωπεία της ΕΕ επισκέφθηκε το μοναστήρι Bat Nha και τον ναό Phuoc Hue, όπου έχουν καταφύγει σχεδόν 200 από τα εναπομείναντα μέλη του Plum Village. Μιλήσαμε με τους θρησκευτικούς εκπροσώπους εκεί και τις τοπικές αρχές, προκειμένου να λάβουμε περισσότερες πληροφορίες για την τρέχουσα κατάσταση. " ΕΕ θα συνεχίσει να παρακολουθεί την κατάσταση στον ναό Phuoc Hue πολύ στενά.
<SPEAKER ID="300" NAME="Pat the Cope Gallagher" LANGUAGE="EN">
Θα ήθελα να ευχαριστήσω την Προεδρεύουσα του Συμβουλίου εξ ονόματός μου και εξ ονόματος του κ. Crowley για την πολύ ολοκληρωμένη απάντησή της και να δηλώσω ότι είμαι πολύ ικανοποιημένος με την προσέγγιση τόσο του Συμβουλίου όσο και της Επιτροπής. Ελπίζω ότι θα συνεχίσετε να παρακολουθείτε τις εξελίξεις με ρεαλιστικό τρόπο.
<P>
Θέμα: " αίτηση της Ισλανδίας για προσχώρηση στην Ευρωπαϊκή Ένωση
<P>
Θα μπορούσε το Συμβούλιο να παρουσιάσει μια τελευταία εκτίμηση σχετικά με το στάδιο στο οποίο βρίσκεται η αίτηση για προσχώρηση στην Ευρωπαϊκή Ένωση που έχει υποβάλει η Ισλανδία;
<SPEAKER ID="302" NAME="Cecilia Malmström" LANGUAGE="EN">
Κυρία Πρόεδρε, πιστεύω ότι αυτό το θέμα είναι προσφιλές και σε σας επίσης.
<P>
(SV) Επιτρέψτε μου να ξεκινήσω υπενθυμίζοντάς σας όσα αναφέρονταν στα συμπεράσματα του Συμβουλίου της 8ης Δεκεμβρίου, όπου το Συμβούλιο γράφει τα εξής: "" Ισλανδία είναι μια χώρα με μακρά και βαθιά δημοκρατικές ρίζες, που είναι δυνατόν να συμβάλει σημαντικά στην ΕΕ, τόσο στρατηγικά όσο και πολιτικά. " χώρα είναι ήδη στενά ενσωματωμένη στην ΕΕ σε διάφορους τομείς, δεδομένου ότι είναι μέλος του ευρωπαϊκού οικονομικού χώρου και του Σένγκεν".
<P>
" αίτηση προσχώρησης της Ισλανδίας στην Ευρωπαϊκή Ένωση υποβλήθηκε επίσημα στη σουηδική Προεδρία στη Στοκχόλμη στις 16 Ιουλίου 2009. Παρευρέθηκα και εγώ και έλαβα την αίτηση, η οποία διαβιβάστηκε αμέσως στα μέλη του Συμβουλίου.
<P>
Κατά τη συνεδρίασή του στις 27 Ιουλίου 2009, το Συμβούλιο υπενθύμισε σε γενικές γραμμές τη νέα ομοφωνία όσον αφορά τη διεύρυνση, που περιγράφηκε στα συμπεράσματα της συνόδου του Ευρωπαϊκού Συμβουλίου τον Δεκέμβριο του 2006, συμπεριλαμβανομένης της αρχής ότι κάθε χώρα πρέπει να εκτιμάται με βάση τα ιδιαίτερα χαρακτηριστικά της, και αποφασίσαμε να κινήσουμε τη διαδικασία που αναφέρεται στο άρθρο 49 της Συνθήκης για την Ευρωπαϊκή Ένωση. Κλήθηκε ως εκ τούτου η Επιτροπή να υποβάλει γνωμοδότηση για την αίτηση αυτή προς το Συμβούλιο.
<P>
" αίτηση θα αξιολογηθεί σύμφωνα με τις αρχές που καθορίζονται στη Συνθήκη, τα κριτήρια που καθορίστηκαν κατά τη σύνοδο του Ευρωπαϊκού Συμβουλίου στην Κοπεγχάγη το 1992 και τα συμπεράσματα της συνόδου του Ευρωπαϊκού Συμβουλίου τον Δεκέμβριο του 2006. Σύμφωνα με τα συμπεράσματα που εγκρίθηκαν από το Συμβούλιο Γενικών Υποθέσεων την περασμένη εβδομάδα, το θέμα θα εξετασθεί εκ νέου, αφού η Επιτροπή υποβάλει τη γνωμοδότησή της. Αυτό θα δώσει τη δυνατότητα στο Συμβούλιο να λάβει απόφαση για την ενδεχόμενη έναρξη των διαπραγματεύσεων με την Ισλανδία κατά τους πρώτους μήνες της ισπανικής Προεδρίας.
<SPEAKER ID="304" NAME="Pat the Cope Gallagher" AFFILIATION="ALDE">
(EN) Θέλω να ευχαριστήσω την Προεδρεύουσα του Συμβουλίου για την απάντησή της. Ως πρόεδρος της αντιπροσωπείας για τις σχέσεις με την Ελβετία, την Ισλανδία και τη Νορβηγία και στη Μεικτή Κοινοβουλευτική Επιτροπή για τον ευρωπαϊκό οικονομικό χώρο (ΕΟΧ), κατανοώ πλήρως, φυσικά, ότι κάθε αίτηση πρέπει να αντιμετωπιστεί με βάση τα ιδιαίτερα χαρακτηριστικά της, και ότι σημειώνεται πρόοδος. Ένδειξη αυτού νομίζω ότι αποτελεί το γεγονός ότι η Ισλανδία απάντησε στα πολλά ερωτήματα σε ευλόγως σύντομο χρονικό διάστημα και, φυσικά, ήταν χρήσιμο το ότι αποτελεί μέλος του ΕΟΧ. Αυτό αποτελεί ένδειξη της δέσμευσης της κυβέρνησης της Ισλανδίας. Πιστεύω ότι το να γίνει η Ισλανδία μέλος της Ευρωπαϊκής Ένωσης θα αποτελούσε άλλο ένα σημαντικό βήμα προς την περαιτέρω διεύρυνση της Ευρώπης.
<P>
Ωστόσο, αναφέρατε την παλαιά δημοκρατία ως αφορμή για τον ισλανδικό λαό για να πάρει αυτήν την απόφαση, εγώ όμως προσβλέπω σε περαιτέρω πρόοδο κατά την επόμενη σύνοδο του Συμβουλίου και, ελπίζω, ένα σημαντικό βήμα θα γίνει εκεί και θα υπάρξει ανακοίνωση από το Συμβούλιο.
<SPEAKER ID="305" NAME="Cecilia Malmström" LANGUAGE="EN">
" αίτηση της Ισλανδίας πρέπει να εξετασθεί σύμφωνα με τους κανόνες και τις διαδικασίες, και η Επιτροπή δεν έχει ολοκληρώσει ακόμη την εξέτασή της και την εκπόνηση της γνωμοδότησής της. Σημειώνουν πρόοδο, όπως και η Ισλανδία, και έχουν ήδη ορίσει τις ομάδες διαπραγματεύσεων και έχουν προετοιμαστεί, ώστε να εκτελέσουν το έργο τους πολύ εμπεριστατωμένα, αλλά και γρήγορα. Νομίζω συνεπώς ότι μπορούμε να βασιζόμαστε στην Επιτροπή ότι θα υποβάλει τη γνωμοδότησή της στις αρχές του επόμενου έτους, και ελπίζω ότι το Συμβούλιο θα μπορεί να λάβει απόφαση για τη λήψη περαιτέρω μέτρων.
<SPEAKER ID="306" NAME="Πρόεδρος">
Δεδομένου ότι ο συντάκτης της απουσιάζει, η ερώτηση αριθ. 16 καθίσταται άκυρη.
<P>

<P>
Θέμα: Βιοδιασπώμενα απόβλητα
<P>
Μπορεί το Συμβούλιο να σχολιάσει την πρόοδο των κρατών μελών όσον αφορά την παράκαμψη βιοδιασπώμενων αποβλήτων από την υγειονομική ταφή όπως αναφέρεται στην οδηγία 1999/31/ΕΚ περί υγειονομικής ταφής των αποβλήτων;
<SPEAKER ID="308" NAME="Cecilia Malmström" LANGUAGE="SV">
Μεγάλες ποσότητες αποβλήτων παράγονται καθημερινά στα κράτη μέλη της ΕΕ. Το πώς αντιμετωπίζουμε αυτά τα απόβλητα έχει, φυσικά, σημαντικές επιπτώσεις στο περιβάλλον. " πρόσφατα δημοσιευθείσα έκθεση της Επιτροπής για την εφαρμογή της νομοθεσίας της ΕΕ σχετικά με τα απόβλητα καταλήγει στο συμπέρασμα ότι, αν και ορισμένα κράτη μέλη έχουν σημειώσει πρόοδο, απαιτούνται τεράστιες προσπάθειες εφαρμογής σε πάρα πολλά κράτη μέλη, προκειμένου η υποδομή για τη διαχείριση των αποβλήτων να ανταποκρίνεται στις απαιτήσεις της ΕΕ. " οδηγία για την υγειονομική ταφή είναι ιδιαίτερα δύσκολο να εφαρμοστεί.
<P>
Όσον αφορά την παράκαμψη βιοδιασπώμενων αποβλήτων από την υγειονομική ταφή, η έκθεση της Επιτροπής αναφέρει ότι μόνο εννέα χώρες πέτυχαν τους στόχους μείωσης το 2006 - σύμφωνα με τις αρκετά περιορισμένες διαθέσιμες πληροφορίες. Το Συμβούλιο έχει δηλώσει στο παρελθόν, στα συμπεράσματά του τον Ιούνιο του 2009, ότι συμφωνεί με την Επιτροπή. Είναι πολύ σημαντικό ότι πληρούνται οι στόχοι της ΕΕ για την παράκαμψη βιοδιασπώμενων αποβλήτων από την υγειονομική ταφή. Το Συμβούλιο κάλεσε επίσης την Επιτροπή να συνεχίσει την ανάλυσή της των επιπτώσεων, προκειμένου να προετοιμάσει πρόταση για τη νομοθεσία της ΕΕ σχετικά με τα βιοδιασπώμενα απόβλητα ανάλογα με την περίπτωση.
<P>
Το Συμβούλιο δήλωσε ότι πρέπει να ληφθεί υπόψη η ανάγκη για νομοθεσία της ΕΕ, ιδιαίτερα η ανάγκη για νομοθεσία σχετικά με την ανακύκλωση των βιοδιασπώμενων αποβλήτων μέσω λιπασματοποίησης και ανάκτηση ενέργειας σε εγκαταστάσεις παραγωγής βιοαερίου με επακόλουθη ανακύκλωση του υπολειμματικού υλικού. Το Συμβούλιο δήλωσε επίσης ότι η καλύτερη διαχείριση των βιοδιασπώμενων αποβλήτων θα συμβάλει περισσότερο στη βιώσιμη διαχείριση των πόρων μας, στην αύξηση της προστασίας του εδάφους, θα βοηθήσει στην καταπολέμηση της κλιματικής αλλαγής και, κυρίως, θα διασφαλίσει την εκπλήρωση των στόχων σχετικά με την παράκαμψη αποβλήτων από την υγειονομική ταφή, την ανακύκλωση και τις ανανεώσιμες πηγές ενέργειας.
<SPEAKER ID="309" NAME="Mairead McGuinness" AFFILIATION="PPE">
(EN) Νομίζω ότι όλοι οι βουλευτές στηρίζουμε τις προσπάθειες. Εάν σταθείτε, όπως έχω κάνει εγώ, επάνω από χώρο υγειονομικής ταφής και εισπνεύσετε, είναι τρομερό, και νομίζω ότι το κοινό που αποθέτει εκεί απορρίμματα καλό θα ήταν να κάνει μια επίσκεψη.
<P>
Θα μπορούσατε να μου αναφέρετε τους λόγους, αν γνωρίζετε κάποιους, που να μπορείτε και να τους επεξεργαστείτε, για τους οποίους μόνο εννέα κράτη μέλη βρίσκονται σε αυτό το στάδιο; Γνωρίζουμε ότι πρέπει να το κάνουμε αυτό· συμφωνώ ότι χρειάζεται να παράγουμε βιοαέριο. Όλοι συμφωνούμε με τις αρχές, αλλά γιατί δεν επιτυγχάνουμε τους στόχους;
<SPEAKER ID="310" NAME="Cecilia Malmström" LANGUAGE="EN">
Οφείλω να ομολογήσω ότι δεν είμαι ειδική σε αυτό το θέμα αλλά, από όσα κατάλαβα από τις δηλώσεις της Επιτροπής, λείπει η κατάλληλη υποδομή για την αντιμετώπισή του, και η δημιουργία της είναι αρκετά δαπανηρή. Είναι φυσικά επωφελής μακροπρόθεσμα, αλλά τα κράτη μέλη δεν έχουν επενδύσει στην κατάλληλη υποδομή, και γι' αυτό χρειάστηκε τόσο πολύς χρόνος.
<SPEAKER ID="311" NAME="Πρόεδρος">
Θα ασχοληθούμε τώρα με την τελευταία ερώτηση αυτού του απογεύματος, που στην ουσία είναι και η τελευταία ερώτηση της Προεδρίας σας. Προέρχεται από τον κ. Hans-Peter Martin και αφορά τα επιτεύγματα της σουηδικής Προεδρίας του Συμβουλίου σε θέματα διαφάνειας, όπου, τολμώ να πω, έχουμε κάποια πράγματα να αναφέρουμε.
<P>

<P>
Θέμα: Επιτεύγματα της Σουηδικής Προεδρίας του Συμβουλίου σε θέματα διαφάνειας
<P>
Στην απάντησή της ("0295/09) στις 16.09.2009 η Σουηδική Προεδρία του Συμβουλίου μου ανέφερε ότι συμμερίζεται την άποψή μου ως προς το ότι είναι σημαντικό να υπάρχει μεγαλύτερη διαφάνεια στις δραστηριότητες της Ένωσης. Επίσης, η Προεδρία του Συμβουλίου ανέφερε ότι θα εφαρμόσει πλήρως τις σχετικές διατάξεις για τη διαφάνεια σύμφωνα με τις παραγράφους 1-4 του εσωτερικού κανονισμού του Συμβουλίου· Σε γενικές γραμμές, όλες οι συσκέψεις του Συμβουλίου όσον αφορά νομοθετικές πράξεις που θα θεσπισθούν με τη διαδικασία της συναπόφασης είναι ανοικτές στο κοινό·
<P>
Σε ποια αποτίμηση καταλήγει το Συμβούλιο κατά τη λήξη πλέον της Σουηδικής Προεδρίας; Ποια ήταν τα συγκεκριμένα επιτεύγματά της και σε ποιους τομείς;
<SPEAKER ID="313" NAME="Cecilia Malmström" LANGUAGE="SV">
Όπως επισημαίνει ο αξιότιμος βουλευτής, η αύξηση της διαφάνειας στις εργασίες της Ευρωπαϊκής Ένωσης αποτελεί σημαντική προτεραιότητα για τη Σουηδία ως κράτος μέλος και κάτοχο της Προεδρίας. " αύξηση της διαφάνειας σε όλους τους τομείς των εργασιών του Συμβουλίου ήταν ένας από τους σαφείς στόχους που θέσαμε.
<P>
Θα ήθελα να αναφέρω, για παράδειγμα, την ιστοσελίδα της Προεδρίας, όπου μπορούν να βρεθούν πληροφορίες σχετικά με τις συνεδριάσεις, με συνοδευτικά έγγραφα και συνδέσεις Διαδικτύου σε τρεις γλώσσες.
<P>
Κατά τους τελευταίους μήνες, η Προεδρία έχει καταβάλει επίσης κάθε δυνατή προσπάθεια, ώστε να διασφαλίσει ότι εφαρμόζονται οι διατάξεις για τη διαφάνεια στον εσωτερικό κανονισμό του Συμβουλίου.
<P>
Τον Ιούλιο, τον Σεπτέμβριο, τον Οκτώβριο και τον Νοέμβριο του 2009, πραγματοποιήθηκαν 20 δημόσιες συζητήσεις με πρωτοβουλία της σουηδικής Προεδρίας, σύμφωνα με το άρθρο 8.3 του Κανονισμού. Επιπλέον, πραγματοποιήθηκε δημόσια συζήτηση για το πρόγραμμα εργασίας της Προεδρίας σχετικά με τις εργασίες του Συμβουλίου Ecofin. Αυτό μας κάνει 21 δημόσιες συζητήσεις που πραγματοποιήθηκαν σε διάστημα τεσσάρων μηνών.
<P>
Όσον αφορά τον αριθμό των δημοσίων συσκέψεων, 59 νομοθετικά σχέδια εγκρίθηκαν δημοσίως ως σχέδια Α κατά τη συνήθη νομοθετική διαδικασία, και εννέα προτεινόμενα νομοθετικά σχέδια συζητήθηκαν ως σχέδια Β κατά τη διάρκεια δημόσιας συνεδρίασης του Συμβουλίου. Επιπλέον, μία δημόσια σύσκεψη πραγματοποιήθηκε με πρωτοβουλία της Προεδρίας. Αν ο αξιότιμος βουλευτής θεωρεί ότι δεν ακούγονται πολλές, πρέπει να ληφθεί υπόψη ότι ο αριθμός των σημείων στην ημερήσια διάταξη του Συμβουλίου για τα οποία πρέπει να πραγματοποιηθούν δημόσιες συσκέψεις ποικίλλει ελαφρώς ανάλογα με τον αριθμό των στοιχείων που υπόκεινται στη συνήθη νομοθετική διαδικασία. Επιπλέον, το νέο Κοινοβούλιο δεν είχε τόσα σχέδια όπως συνήθως. " νέα Επιτροπή θα αυξήσει αναμφίβολα τον αριθμό των νομοθετικών προτάσεων που πρέπει να διευθετηθούν από το Συμβούλιο και το Ευρωπαϊκό Κοινοβούλιο, και έτσι ο αριθμός των στοιχείων θα αυξηθεί.
<P>
Επιπλέον, τώρα που τέθηκε σε ισχύ η Συνθήκη της Λισαβόνας, όλες οι συνεδριάσεις του Συμβουλίου που ασχολούνται με το τμήμα της ημερήσιας διάταξης που αφορά τις συζητήσεις για τη νομοθεσία είναι επίσης δημόσιες. " σουηδική Προεδρία χαιρετίζει αυτήν τη βελτίωση. Θα καταστήσει την Ευρωπαϊκή Ένωση πιο αποτελεσματική και πιο δημοκρατική.
<P>
Εν κατακλείδι, θα ήθελα να αναφέρω ότι, εχθές, η σουηδική Προεδρία ανέλαβε την πρωτοβουλία για μια συνάντηση με τη διοργανική ομάδα εργασίας για τη διαφάνεια, με την Αντιπρόεδρο της Επιτροπής Margot Wallström και την Αντιπρόεδρο Diana Wallis. Συζητήσαμε πάρα πολλές συγκεκριμένες προτάσεις για την παροχή στους πολίτες της Ευρώπης καλύτερης και πιο φιλικής προς τον χρήστη πρόσβασης σε πληροφορίες για τα θεσμικά όργανα της ΕΕ.
<SPEAKER ID="314" NAME="Hans-Peter Martin" AFFILIATION="NI">
(DE) Είναι σπάνιο να υπάρχει αιτία στην Ολομέλεια για την εκδήλωση κάποιου συναισθήματος. Νομίζω ότι είναι τιμή και χαρά που είμαστε, εμείς ειδικά, σε θέση να πραγματοποιήσουμε τον τελικό διάλογο. Κυρία Malmström, γνωρίζετε και εσείς η ίδια ότι ο δρόμος προς την κατεύθυνση της μεγαλύτερης διαφάνειας είναι αργός και στενός, και εμείς, δυστυχώς, συχνά τον πορευόμαστε με ρυθμούς χελώνας, αν αναλογιστώ πού βρισκόμασταν πριν από δέκα χρόνια και πού βρισκόμαστε σήμερα. Ωστόσο, ως παθιασμένος υπέρμαχος της Ευρώπης με κριτικό πνεύμα, σαφώς και δεν μπορώ να είμαι ικανοποιημένος απλώς με ό,τι έχουμε επιτύχει μέχρι στιγμής.
<P>
Θα με ενδιέφερε να μάθω με τι μήνυμα θα μας αφήνατε όσον αφορά αυτό που οι διάδοχοί σας θα μπορούσαν να βελτιώσουν πραγματικά. Σκέπτομαι ιδιαίτερα τις ομάδες εργασίας του Συμβουλίου. Πραγματικά δεν χαίρομαι σχετικά με τον αριθμό των θεμάτων της ημερήσιας διάταξης στα οποία το κοινό έχει πρόσβαση μέχρι τώρα, ούτε για τον τρόπο με τον οποίο επιτυγχάνεται η πρόσβαση στα έγγραφα. Υιοθετώντας μακροπρόθεσμη προοπτική από τα δέκα χρόνια εμπειρίας σας στην ευρωπαϊκή πολιτική, πιστεύετε ότι θα φτάσουμε ποτέ στο στάδιο, από την άποψη της διαφάνειας, στο οποίο η Σουηδία έχει φθάσει εδώ και δεκαετίες;
<SPEAKER ID="315" NAME="Cecilia Malmström" LANGUAGE="EN">
Πρόκειται πράγματι για πολύ σημαντικό ζήτημα. Θα έλεγα ότι η πρόσβαση στα έγγραφα και τη διαφάνεια έχει αυξηθεί σημαντικά κατά τα τελευταία δέκα έτη. Αυτό οφείλεται στον κανονισμό (ΕΚ) αριθ. 1049/2001, που είναι πολύ σημαντικός κανονισμός, και είμαι υπερήφανη που μπόρεσα να λάβω μέρος στη δημιουργία αυτού του κανονισμού.
<P>
Είναι, επίσης, το πώς τον εφαρμόζουμε, ενώ μετρά και η στάση μας. Έχει βελτιωθεί κατά τα τελευταία 10 έτη. Πολλοί άνθρωποι στα ευρωπαϊκά θεσμικά μας όργανα έχουν συνειδητοποιήσει ότι η διαφάνεια και ο ανοικτός χαρακτήρας δεν είναι επικίνδυνα. Αυτό είναι καλό. Είναι αποτελεσματικό. Είναι καλό για τη νομιμότητα και μειώνει επίσης τις πιθανότητες ατασθαλιών και διαφθοράς.
<P>
Έχουμε ακόμα δουλειά να κάνουμε. " Συνθήκη της Λισαβόνας μάς φέρνει αντιμέτωπους με νέες δυνατότητες. Ελπίζω ότι όλες οι επερχόμενες προεδρίες θα χρησιμοποιήσουν αυτές τις δυνατότητες με τον καλύτερο δυνατό τρόπο. " Επιτροπή δήλωσε εχθές ότι θα επανέλθει με προτάσεις που απορρέουν από τη Συνθήκη της Λισαβόνας ως προς το πώς μπορούμε να προχωρήσουμε με διαφάνεια.
<P>
Υπάρχουν ακόμη πολλά να κάνουμε, αλλά έχουμε διανύσει πολύ μακρύ δρόμο. Όπως λέει ο αξιότιμος βουλευτής, πρόκειται για συνεχή πάλη, και ανυπομονώ να βαδίσουμε τον δρόμο αυτό της πάλης από κοινού.
<SPEAKER ID="316" NAME="Πρόεδρος">
Συνεπώς, μένει ακόμα να πω, κυρία υπουργέ, αγαπητή Cecilia, ότι σας ευχαριστώ πολύ για τη συνεργασία σας και την τόσο πλήρη συμμετοχή στην Ώρα των Ερωτήσεων κατά τη διάρκεια της σουηδικής Προεδρίας. Προσβλέπουμε, με την έγκριση του παρόντος Κοινοβουλίου, να συνεχίσουμε να σας βλέπουμε από αυτήν την πλευρά. Σας ευχαριστώ πολύ, και ευχαριστώ και την ομάδα σας.
<P>
" Ώρα των Ερωτήσεων έληξε.
<P>
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).

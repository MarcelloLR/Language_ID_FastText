<CHAPTER ID="007">
Υποδοχή
<SPEAKER ID="103" NAME="Πρόεδρος">
" ώρα των ψηφοφοριών διακόπτεται για λίγο για να υποδεχτούμε την κοινοβουλευτική αντιπροσωπεία του Λιβάνου, η οποία παρακολουθεί το έργο μας και την οποία φυσικά καλωσορίζουμε εγκάρδια.
<P>
" αντιπροσωπεία του λιβανικού κοινοβουλίου, με επικεφαλής τον Boutros Harb, επισκέπτεται το Ευρωπαϊκό Κοινοβούλιο στο πλαίσιο των διακοινοβουλευτικών συνεδριάσεων. Επιτρέψτε μου να τονίσω τη σημασία την οποία αποδίδουμε στην εν λόγω επίσκεψη μετά από τα δύσκολα χρόνια που έζησε ο Λίβανος ο οποίος βίωσε έναν εμφύλιο διάρκειας 15 ετών, ενώ στη συνέχεια ακολούθησε η κατοχή και πιο πρόσφατα ο πόλεμος ο οποίος μαινόταν το καλοκαίρι του 2006, καθώς και η παράλυση των θεσμών του κράτους. Με ιδιαίτερη χαρά υποδεχόμαστε την αντιπροσωπεία σε μια χρονική στιγμή, κατά την οποία η πολιτική κατάσταση στο Λίβανο αλλά και στην περιοχή συνολικά έχει βελτιωθεί σημαντικά, κυρίως μετά τη συμφωνία της Ντόχα και την εκλογή του Προέδρου της Δημοκρατίας.
<P>
Ελπίζουμε ότι, με το νέο εκλογικό νόμο ο οποίος πρόκειται να ψηφιστεί τις επόμενες ημέρες, οι κοινοβουλευτικές εκλογές οι οποίες έχουν προγραμματιστεί για τον επόμενο χρόνο θα διεξαχθούν υπό τις καλύτερες συνθήκες και θα δώσουν νέα ώθηση στη δημοκρατία του Λιβάνου, την οποία στηρίζει πλήρως το Ευρωπαϊκό Κοινοβούλιο. Ως εκ τούτου, εκ μέρους του Ευρωπαϊκού Κοινοβουλίου, καλωσορίζω τα μέλη της αντιπροσωπείας, με την ελπίδα οι συζητήσεις στις οποίες θα συμμετάσχουν στο Ευρωπαϊκό Κοινοβούλιο να αποδειχθούν εξαιρετικά εποικοδομητικές. Ευχαριστώ και πάλι την αντιπροσωπεία.

<CHAPTER ID="012-02">
2. Αζερμπαϊτζάν: ελευθερία της έκφρασης
<SPEAKER ID="849" NAME="Πρόεδρος">
" ημερήσια διάταξη προβλέπει τη συζήτηση σχετικά με επτά προτάσεις ψηφίσματος για την ελευθερία της έκφρασης στο Αζερμπαϊτζάν.
<SPEAKER ID="252" NAME="Fiorello Provera" LANGUAGE="IT">
Κύριε Πρόεδρε, κυρίες και κύριοι, η Ευρώπη έχει ξεκινήσει ένα ενδιαφέρον σχέδιο ανατολικής εταιρικής σχέσης, το οποίο έλαβε τη στήριξη και την ενθαρρυντική συνεργασία έξι χωρών: της Αρμενίας, της Γεωργίας, της Λευκορωσίας, της Μολδαβίας και του Αζερμπαϊτζάν.
<P>
Αυτό το εγχείρημα βελτιώνει τις σχέσεις μεταξύ της Ευρωπαϊκής Ένωσης και των εν λόγω χωρών και μπορεί να οδηγήσει στη δημοκρατική και οικονομική ανάπτυξη της περιοχής, αν και σε διαφορετικό βαθμό ανάλογα με την ιστορία εκάστης χώρας. Δεδομένης αυτής της ευφυούς πολιτικής στρατηγικής, δεν ενδείκνυται, κατά τη γνώμη μου, η διεξαγωγή της παρούσας κατεπείγουσας συζήτησης σχετικά με δύο συντάκτες ιστολογίων ("μπλόγκερ"), οι οποίοι καταδικάστηκαν μετά από γεγονότα για τα οποία η δικαστική διαδικασία βρίσκεται ακόμη σε εξέλιξη, ενώ παραβλέπουμε άλλες καταστάσεις οι οποίες είναι πραγματικά τραγικές, όπως η πρόσφατη σφαγή 57 ανθρώπων που είχαν συγκεντρωθεί για να στηρίξουν έναν υποψήφιο των προεδρικών εκλογών στις Φιλιππίνες.
<P>
Όλες οι κοινοβουλευτικές ομάδες, με εξαίρεση τη δική μας, στηρίζουν μία πρόταση ψηφίσματος σχετικά με το Αζερμπαϊτζάν η οποία είναι αυστηρή και δεν συμβαδίζει με τις πρωτοβουλίες εταιρικής σχέσης που έχουμε αναλάβει. Είμαι πεπεισμένος ότι οι ισχυρές απόψεις που περιλαμβάνονται στο ψήφισμα που τίθεται σε ψηφοφορία σήμερα ενδέχεται όχι μόνο να οδηγήσουν την κυβέρνηση του Αζερμπαϊτζάν σε αδιαλλαξία όσον αφορά τις σχέσεις της με την Ευρώπη, αλλά και να επιφέρουν αντιπαραγωγικές συνέπειες στην υπόθεση αυτών των δύο νεαρών, καθότι αυτό το ψήφισμα μπορεί να θέσει σε κίνδυνο την απονομή χάριτος.
<P>
Σε αυτό το πλαίσιο, θα ήθελα να σας υπενθυμίσω την απόφαση, που εγκρίθηκε χθες στην Ολομέλεια, με την οποία απορρίψαμε ψήφισμα σχετικά με την υπόθεση της Aminatou Haidar, προκειμένου να μην τεθούν σε κίνδυνο οι εν εξελίξει διπλωματικές διαπραγματεύσεις. Αισθάνομαι ότι είναι επίσης αντιφατικό το γεγονός ότι, κατά την ίδια περίοδο συνόδου, τίθενται σε ψηφοφορία δύο ψηφίσματα, το ένα για τη Λευκορωσία και το άλλο για το Αζερμπαϊτζάν, σε εντελώς διαφορετικό τόνο, για δύο όμως χώρες που συμμετέχουν στην ίδια ανατολική εταιρική σχέση.
<SPEAKER ID="254" NAME="Lidia Joanna Geringer de Oedenberg" LANGUAGE="PL">
Στις 11 Νοεμβρίου του τρέχοντος έτους, όταν στην Ευρώπη γιορταζόταν η επέτειος του τέλους του Α' Παγκοσμίου Πολέμου, στο Αζερμπαϊτζάν, επιβαλλόταν ποινή φυλάκισης αρκετών ετών σε ορισμένους δημοσιογράφους που είχαν τολμήσει να γράψουν για τη διαδεδομένη διαφθορά και ανεργία στη χώρα. Επισήμως οι δημοσιογράφοι κατηγορήθηκαν για διάδοση του χουλιγκανισμού και της τρομοκρατίας.
<P>
Σύμφωνα με την κατάταξη της οργάνωσης "Freedom House", το Αζερμπαϊτζάν έχει το καθεστώς "ανελεύθερης" χώρας. " οργάνωση "Δημοσιογράφοι Χωρίς Σύνορα" κατατάσσει το Αζερμπαϊτζάν στην 146η θέση σε σύνολο 175 χωρών που αποτέλεσαν αντικείμενο έρευνας σχετικά με την ελευθερία του λόγου. Ανησυχητικά μηνύματα έρχονται επίσης από αναλύσεις που διεξήγαγε η οργάνωση "Economist Intelligence Unit", η οποία αξιολόγησε το Αζερμπαϊτζάν στον τομέα των πολιτικών ελευθεριών. Σε αυτό το πλαίσιο, δεν θα πρέπει να εκπλήσσει κανέναν η περυσινή άρνηση των αρχών του Αζερμπαϊτζάν να χορηγήσουν άδειες λειτουργίας σε ξένα μέσα ενημέρωσης, όπως το BBC και το Radio Free Europe.
<P>
Πιστεύω ότι ήλθε πλέον ο καιρός η Ευρωπαϊκή Ένωση να επανεξετάσει την προσέγγισή της όσον αφορά το Αζερμπαϊτζάν και, επωφελούμενη από τη συμμετοχή του Μπακού στην Ευρωπαϊκή Πολιτική Γειτονίας και Εταιρικής Σχέσης, να αρχίσει να ασκεί μεγαλύτερες πιέσεις στις εθνικές αρχές. Επιπλέον, θα ήθελα να προσθέσω τη φωνή μου στην έκκληση της πολιτικής ομάδας μου για την άνευ όρων απελευθέρωση των φυλακισμένων δημοσιογράφων και την επαρκή αναθεώρηση της νομοθεσίας του Αζερμπαϊτζάν.
<SPEAKER ID="256" NAME="Marietje Schaake" LANGUAGE="EN">
Κύριε Πρόεδρε, το Αζερμπαϊτζάν είναι συμβαλλόμενο μέρος σε μια σειρά εταιρικών σχέσεων με την ΕΕ, συμμετέχει ενεργά στην πολιτική γειτονίας καθώς και στην ανατολική εταιρική σχέση. Οι σχέσεις αυτές δεν αφορούν μόνον το εμπόριο. Το Αζερμπαϊτζάν έχει επίσης αναλάβει τη δέσμευση να σέβεται τη δημοκρατία, τα ανθρώπινα δικαιώματα και το κράτος δικαίου. Ωστόσο, επί του παρόντος, όλα αυτά απειλούνται σοβαρά από το υφιστάμενο καθεστώς.
<P>
Σήμερα επισημαίνουμε την υπόθεση των Emin Milli και Adnan Hajizade, η οποία αντιπροσωπεύει την καταστολή των ελεύθερων μέσων ενημέρωσης, της ελεύθερης έκφρασης και της κοινωνίας των πολιτών και είναι πολύ βαθύτερη και ευρύτερη από την υπόθεση αυτή καθαυτή των δύο "μπλόγκερ", όπως αποκαλούνται. Αυτοί είχαν πράγματι χρησιμοποιήσει νέα μέσα επικοινωνίας όπως το Facebook και το Twitter για το έργο της οργάνωσης νέων της οποίας ήταν μέλη, αλλά γεγονός είναι ότι δεν γνωρίζουμε καν γιατί έχουν φυλακιστεί, διότι τα αποδεικτικά στοιχεία για την υπεράσπιση της υπόθεσής τους δεν έγιναν δεκτά στη δίκη, ενώ η δίκη δεν πληρούσε τα διεθνή πρότυπα - και, πράγματι, φαίνεται ότι πρόκειται για δίκη με κατασκευασμένα στοιχεία.
<P>
Αν δεν μπορούμε να βασιστούμε στην κυβέρνηση του Αζερμπαϊτζάν για την τήρηση των δεσμεύσεών της περί της δημοκρατία, των ανθρωπίνων δικαιωμάτων και του κράτους δικαίου μέσω των διαφόρων συμφωνιών τις οποίες έχει το ίδιο υπογράψει με την ΕΕ, τότε η Ευρώπη δεν μπορεί να θεωρεί το Αζερμπαϊτζάν καθόλου αξιόπιστο εταίρο· το ίδιο ισχύει και για τις εμπορικές σχέσεις.
<P>
Το παρόν ψήφισμα παροτρύνει την κυβέρνηση του Αζερμπαϊτζάν να εκπληρώσει τις υποσχέσεις που έχει λάβει και να αρχίσει να οικοδομεί την νομιμότητά της στους κόλπους της διεθνούς κοινότητας σεβόμενη τους πολίτες της, χορηγώντας τους δημοκρατικά και ανθρώπινα δικαιώματα και λαμβάνοντας υπόψη το κράτος δικαίου.
<P>
Στο παρόν Κοινοβούλιο του ευρωπαϊκού λαού, απονείμαμε εχθές το Βραβείο Ζαχάρωφ και ακούσαμε μία εντυπωσιακή ομιλία από τον βραβευθέντα κ. Kovalev, ο οποίος είπε ότι ο φόβος μπορεί να αντιμετωπιστεί μόνο με την ελευθερία της σκέψης, και η ελευθερία της σκέψης μπορεί να εκφραστεί μόνο όταν η ελευθερία της έκφρασης είναι πράγματι εγγυημένη και όταν ακούμε εκείνους που εγείρουν απλώς ζητήματα όπως η αντιπολίτευση στην κυβέρνησή τους, την οποία εμείς, ως Ευρωπαίοι, πρέπει να διασφαλίσουμε σε συνεργασία με το Αζερμπαϊτζάν σε όλους τους τομείς.
<SPEAKER ID="258" NAME="Ulrike Lunacek" LANGUAGE="DE">
Κύριε Πρόεδρε, η προηγούμενη ομιλήτρια ανέφερε ήδη ορισμένα από τα στοιχεία αυτού του ψηφίσματος. Αφορμή για το ψήφισμα υπήρξε, μεταξύ άλλων, ένα συμβάν που έλαβε χώρα τον Ιούλιο του 2009, με δύο νεαρούς μπλόγκερ, τον Emin Milli και τον Adnan Hajizade, οι οποίοι δέχθηκαν επίθεση σε εστιατόριο, πήγαν στην αστυνομία για να αναφέρουν το συμβάν και τότε συνελήφθησαν οι ίδιοι.
<P>
Ασκήθηκε εναντίον του; δίωξη και, σύμφωνα με όλους τους διεθνείς παρατηρητές, περιλαμβανομένης της "Διεθνούς Αμνηστίας", η δίκη δεν ήταν καθόλου δίκαιη. Επί παραδείγματι, δεν προβλήθηκε το βίντεο το οποίο ελήφθη προφανώς στο εστιατόριο και στο οποίο φαίνεται καθαρά ποιος είχε δεχθεί επίθεση και ότι οι επιτιθέμενοι δεν ήταν αυτοί οι δύο "μπλόγκερ", αλλά κάποιοι άλλοι.
<P>
Συνεπώς είναι σαφές ότι η δικαστική απόφαση δεν πληροί τα κριτήρια που απαιτούνται από ένα κράτος διεπόμενο από το κράτος δικαίου. Ευελπιστώ ότι όλα τα αποδεικτικά στοιχεία θα προσκομιστούν κατά την εκδίκαση της υπόθεσης σε δεύτερο βαθμό, όταν αυτή διεξαχθεί.
<P>
Είμαι ευτυχής που πετύχαμε να καταθέσουμε ψήφισμα το οποίο έχει τη στήριξη όλων σχεδόν των πολιτικών ομάδων. Λυπάμαι που η πολιτική ομάδα του κ. Provera δεν συντάχθηκε μαζί μας και τονίζει, αντιθέτως, ότι έπρεπε να περιμένουμε να επιλυθεί η υπόθεση και να προσφύγουμε σε διπλωματικούς διαύλους.
<P>
Κύριε Provera, πιστεύω ότι είναι απαραίτητο το Κοινοβούλιο -το οποίο συνδέεται με εταιρική σχέση με το κοινοβούλιο του Αζερμπαϊτζάν- να εκφράζεται με σαφήνεια. Τα ανθρώπινα δικαιώματα αποτελούν θεμελιώδες ζήτημα. " κ. Schaake αναφέρθηκε στην απονομή του χθεσινού Βραβείου Ζαχάρωφ. Πρέπει να διατυπώνουμε απερίφραστα την άποψή μας υπέρ της ελευθερίας της σκέψης σε κάθε γωνιά του κόσμου και να διασφαλίζουμε την προστασία της.
<P>
Ο πρόεδρος Aliyev έχει αναφερθεί κατ' επανάληψη στη σημασία των δικαιωμάτων όλων των δημοσιογράφων και στην ανάγκη προστασίας τους από το κράτος. Δικό μας έργο είναι να το υπενθυμίζουμε σε όλους και ελπίζω πραγματικά ότι θα ακολουθήσει στο μέλλον νέο ψήφισμα για την εταιρική σχέση μεταξύ του κοινοβουλίου του Αζερμπαϊτζάν και του Ευρωπαϊκού Κοινοβουλίου, διότι, δυστυχώς, η προηγούμενη προσπάθεια, προ δύο εβδομάδων, δεν στέφθηκε με επιτυχία.
<SPEAKER ID="260" NAME="Joe Higgins">
συντάκτης. - (EN) Κύριε Πρόεδρε, χαιρετίζω την προσοχή που προσέλκυσε η φρικτή και συνεχής καταπάτηση των ανθρωπίνων δικαιωμάτων στο Αζερμπαϊτζάν: καμία ελευθερία για τα μέσα ενημέρωσης, δεκάδες δημοσιογράφοι φυλακισμένοι, ορισμένοι κακοποιημένοι, κάποιοι άλλοι ακόμη και δολοφονημένοι τα τελευταία χρόνια. Όμως πρέπει να θέσουμε το ερώτημα γιατί το καθεστώς του κ. Aliyev εφαρμόζει μέτρα τόσο τρομερής καταστολής. Ο λόγος φυσικά είναι ότι προσπαθεί να συγκαλύψει το καθεστώς τεράστιας διαφθοράς που επικρατεί σε αυτήν τη χώρα. " άρχουσα ελίτ έχει αποκτήσει μυθικά πλούτη, ειδικά στον τομέα του πετρελαίου και του αερίου, ενώ το 90% του πληθυσμού του Αζερμπαϊτζάν ζει σε συνθήκες ακραίας φτώχειας και δεν έχει δει οφέλη από τους φυσικούς πόρους της χώρας του.
<P>
Σε σχέση με αυτό, οι δυτικές κυβερνήσεις και οι πολυεθνικές εταιρείες, ενεργούν, ως συνήθως, με μεγάλη υποκρισία. Συναλλάσσονται κανονικά με το καθεστώς για να διευκολύνουν την υλοποίηση επιχειρηματικών συναλλαγών, ενώ οι εταιρείες αποκομίζουν τεράστια κέρδη από την εκμετάλλευση των φυσικών πόρων, οι οποίοι ουσιαστικά ανήκουν στον λαό του Αζερμπαϊτζάν. Στις δυτικές κυβερνήσεις πρέπει να τεθεί το ερώτημα γιατί δεν ζητούν τα κοιτάσματα πετρελαίου να χρησιμοποιούνται για να αλλάξουν τη ζωή του λαού και όχι για να στηρίζουν αυτό το καθεστώς.
<P>
Οι βουλευτές του ΕΚ, ορθότατα, καταδικάζουν αυστηρά την άγρια καταστρατήγηση του δικαιώματος να διαφωνεί και να διαδηλώνει κανείς ελεύθερα στο Αζερμπαϊτζάν, και δεν μπορώ να αφήσω αυτήν την ευκαιρία να περάσει ανεκμετάλλευτη, χωρίς να καταδικάσω επίσης την επαίσχυντη καταστολή των πρόσφατων διαδηλώσεων στην Κοπεγχάγη από τη δανική αστυνομία, η οποία συνέλαβε περίπου 1 000 ειρηνικότατους διαδηλωτές, τους πέρασε χειροπέδες και τους άφησε ξαπλωμένους στο έδαφος επί ώρες, υπό συνθήκες χαμηλής θερμοκρασίας.
<P>
Όταν διαμαρτυρήθηκα και ζήτησα την απελευθέρωση ορισμένων συναδέλφων της Επιτροπής για μια Εργατική Διεθνή (CWI), η ίδια η αστυνομία μου είπε ότι επρόκειτο για προληπτική σύλληψη, για προληπτική κράτηση. Ό,τι πρέπει να ισχύσει στο Αζερμπαϊτζάν, θα πρέπει βεβαίως να ισχύσει και για τα κράτη μέλη της Ευρωπαϊκής Ένωσης.
<SPEAKER ID="262" NAME="Ryszard Antoni Legutko" LANGUAGE="PL">
Κύριε Πρόεδρε, στο Αζερμπαϊτζάν φυλακίστηκαν δύο άτομα, κατόπιν άτεγκτων καταδικαστικών αποφάσεων, επειδή προέβησαν σε ήπια και προσεκτική κριτική της κυβέρνησης. Τι σημαίνει αυτό;
<P>
Πρώτον, ότι στη χώρα δεν υπάρχουν υγιείς νομικοί θεσμοί, και είναι μάλλον απίθανο να υπάρξουν. Δεύτερον, ότι στο Αζερμπαϊτζάν λειτουργεί ένα αυταρχικό σύστημα το οποίο ελέγχει ολοένα και περισσότερους τομείς της πολιτικής ζωής. Κάθε παραχώρηση τιμωρείται. Τι μπορούμε να κάνουμε έναντι αυτής της κατάστασης;
<P>
Θα πρέπει βεβαίως να παρέμβουμε σε κάθε συγκεκριμένη περίπτωση παραβίασης της δικαιοσύνης, όπως κάνουμε στην παρούσα συζήτηση. Τέτοιες παρεμβάσεις έχουν συχνά αποβεί επιτυχείς. Είναι σαφώς πολύ δυσκολότερο να επιβληθούν θεσμικές αλλαγές. Έως σήμερα, οι προσπάθειες της ΕΕ σε αυτόν τον τομέα δεν είχαν ικανοποιητικά αποτελέσματα, εν μέρει επειδή είμαστε ακόμη επιεικείς έναντι ορισμένων τυράννων και θορυβώδεις στην κριτική μας για τους άλλους. Οι εκπρόσωποι του ιδρύματος Memorial έκαναν αρκετές φορές λόγο για αυτό στην παρούσα Αίθουσα.
<P>
Προβλήματα αντιμετωπίζουμε επίσης, εν μέρει επειδή η διαδικασία εξόδου από τον αυταρχισμό είναι πολύ δύσκολη, επίπονη και παρατεταμένη. Αυτό είναι ένα απαισιόδοξο συμπέρασμα, αλλά ολοκληρώνω με αυτήν τη σκέψη: παρόλα αυτά, δεν πρέπει να εγκαταλείπουμε τις προσπάθειές μας, και πρέπει να είμαστε σταθεροί στην άσκηση πιέσεων.
<SPEAKER ID="264" NAME="Tunne Kelam" LANGUAGE="EN">
Κύριε Πρόεδρε, στις αρχές του τρέχοντος έτους, η Ευρωπαϊκή Ένωση προέβη σε δήλωση για την ελευθερία και τα μέσα ενημέρωσης στο Αζερμπαϊτζάν. Λυπάμαι για το γεγονός ότι, μετά την έκφραση ανησυχίας για την ελευθερία των μέσων ενημέρωσης στο πλαίσιο της τακτικής συνάντησης με βουλευτές του κοινοβουλίου του Αζερμπαϊτζάν, δεν υπήρξε ανατροφοδότηση. Συνεπώς το Ευρωπαϊκό Κοινοβούλιο πρέπει να λάβει θέση. Αυτό, παρεμπιπτόντως, θα είναι το τελευταίο ψήφισμα που εγκρίνουμε το 2009.
<P>
" κύρια ανησυχία της Ομάδας του PPE, και είμαι ευτυχής που την συμμερίζονται όλες οι παρατάξεις, σχετίζεται με την επιδείνωση της ελευθερίας στα μέσα ενημέρωσης στην εν λόγω χώρα. " διαδεδομένη πρακτική της παρενόχλησης, των διώξεων και της καταδίκης δημοσιογράφων της αντιπολίτευσης είναι ανησυχητική. Καλούμε τις αρχές του Αζερμπαϊτζάν να απελευθερώσουν τους φυλακισμένους δημοσιογράφους χωρίς περαιτέρω καθυστέρηση. Αυτή η έκκληση αφορά επίσης και τους δύο νεαρούς "μπλόγκερ".
<P>
Το δεύτερο πρόβλημα είναι η πρόσφατη απόφαση των αρχών του Αζερμπαϊτζάν να ακυρώσουν ραδιοφωνικές άδειες στα FM αρκετών διεθνών ραδιοφωνικών σταθμών όπως το Radio Free Europe, το Voice of America, το BBC World Service και άλλους, στερώντας τους ακροατές σε αυτήν τη χώρα από πολύτιμες και ανεξάρτητες πηγές ενημέρωσης. Στο σημείο αυτό ζητώ από τους συναδέλφους να συμφωνήσουν για μία προφορική τροποποίηση στην παράγραφο 7 του ψηφίσματος: ήτοι, όχι μόνο να εκφράσουν τη λύπη τους για την κατάσταση, αλλά και να καλέσουν μετ' επιτάσεως την κυβέρνηση του Αζερμπαϊτζάν να ακυρώσει την απόφασή της και να ανανεώσει τις ραδιοφωνικές άδειες στα FM για τους αναφερθέντες ραδιοφωνικούς σταθμούς.
<P>
" ποικιλία, η ελευθερία και η ανεξαρτησία της ενημέρωσης είναι παράγοντες καίριας σημασίας για μία ισχυρή κοινωνία των πολιτών, όπως μας είπε ο Sergei Kovalev εχθές σε αυτήν την Αίθουσα. Αυτό ισχύει πλήρως και για τις σχέσεις της ΕΕ με το Αζερμπαϊτζάν.
<SPEAKER ID="266" NAME="Laima Liucija Andrikienė" LANGUAGE="EN">
Κύριε Πρόεδρε, το Αζερμπαϊτζάν είναι σημαντικός εταίρος της Ευρωπαϊκής Ένωσης. Είναι βεβαίως ουσιαστικός εταίρος στις προσπάθειες για τη διασφάλιση ευρωπαϊκής ενεργειακής ασφάλειας.
<P>
Ωστόσο, ανεξάρτητα από την ιδιαίτερη σημασία τους, το πετρέλαιο και το αέριο δεν είναι το παν. Το Αζερμπαϊτζάν έχει αναλάβει δεσμεύσεις να εργαστεί για μία δημοκρατική και πλουραλιστική κοινωνία, όπως κατοχυρώνεται στη συμφωνία εταιρικής σχέσης και συνεργασίας και στην πολιτική της ανατολικής εταιρικής σχέσης, στις οποίες το Αζερμπαϊτζάν προτίθεται να συμμετέχει πλήρως. Πρέπει να χαιρετίσουμε τα βήματα προς τη σωστή κατεύθυνση που πραγματοποίησε ο πρόεδρος Aliyev, επί παραδείγματι, την απελευθέρωση 119 κρατουμένων, περιλαμβανομένων πέντε δημοσιογράφων, στα τέλη του 2007.
<P>
Ωστόσο, η κατάσταση της ελευθερίας των μέσων ενημέρωσης εξακολουθεί να επιδεινώνεται. Προς επίρρωση αυτού του ισχυρισμού, έχουμε στη διάθεσή μας μία σειρά υποθέσεων, όπως η κατάσταση των "μπλόγκερ", οι άδειες του BBC, του Radio Free Europe, κ.λπ. Δεν πρέπει να διστάζουμε να υπενθυμίζουμε στο Αζερμπαϊτζάν ότι ο λαός πρέπει να έχει το δικαίωμα να εκφράζεται ελεύθερα, ακόμη και αν αυτό σημαίνει τη διατύπωση επικριτικών απόψεων για την κυβέρνησή του. Αυτή είναι η βασική αρχή μίας δημοκρατικής κυβέρνησης, και ο εκδημοκρατισμός του Αζερμπαϊτζάν πρέπει αποτελεί στόχο εξίσου σημαντικό με ...
<P>
(Ο Πρόεδρος διακόπτει την ομιλήτρια)
<SPEAKER ID="268" NAME="Vilija Blinkevičiūtė" LANGUAGE="LT">
" ελευθερία της έκφρασης είναι θεμελιώδες ανθρώπινο δικαίωμα και ακρογωνιαίος λίθος της δημοκρατίας. Το Αζερμπαϊτζάν επικύρωσε την Ευρωπαϊκή Σύμβαση των Δικαιωμάτων του Ανθρώπου και έχει αναλάβει τη δέσμευση να τηρεί τις διατάξεις του άρθρου 10 αυτής της Σύμβασης, το οποίο είναι αφιερωμένο στην ελευθερία της έκφρασης και της ενημέρωσης. Αυτό το άρθρο κατοχυρώνει το δικαίωμα κάθε ατόμου να εκφράζει ελεύθερα τις απόψεις του, να λαμβάνει και να ανταλλάσσει πληροφορίες, χωρίς εμπόδια ή κωλύματα από κυβερνητικά όργανα. Το Αζερμπαϊτζάν έχει αναλάβει επίσης τη δέσμευση να μην περιφρονεί τα ανθρώπινα δικαιώματα και να μην καταπατεί τις ατομικές ελευθερίες, καθώς και να προστατεύει τις αρχές της δημοκρατίας στη χώρα του με τη συμμετοχή στην εφαρμογή της Ευρωπαϊκής Πολιτικής Γειτονίας και της πρωτοβουλίας της ανατολικής εταιρικής σχέσης. Ωστόσο, το τελευταίο διάστημα, το δικαίωμα στην ελευθερία της έκφρασης και της ελευθερίας του συνεταιρίζεσθαι στο Αζερμπαϊτζάν απειλείται ολοένα και περισσότερο, ενώ οι δραστηριότητες των μέσων ενημέρωσης περιορίζονται. Διαπιστώνεται αυξανόμενη βία κατά των δημοσιογράφων και των ακτιβιστών της κοινωνίας των πολιτών. Θα ήθελα να παροτρύνω το Αζερμπαϊτζάν να λάβει υπόψη τις προτάσεις του Ευρωπαϊκού Κοινοβουλίου και να το ενθαρρύνω να βελτιώσει το σύστημα προστασίας των ανθρωπίνων δικαιωμάτων, καθώς και να διασφαλίσει τον σεβασμό των ελευθεριών των μέσων ενημέρωσης.
<SPEAKER ID="270" NAME="Ryszard Czarnecki" LANGUAGE="PL">
Κύριε Πρόεδρε, το Αζερμπαϊτζάν εμφανίζεται ακόμη μία φορά στην ημερήσια διάταξη του Ευρωπαϊκού Κοινοβουλίου. Συζητήσαμε για το Αζερμπαϊτζάν στην τελευταία κοινοβουλευτική περίοδο, όταν εγκρίναμε τρία ψηφίσματα, περιλαμβανομένου ενός σχετικά με την ελευθερία των μέσων ενημέρωσης στην εν λόγω χώρα. Συζητήσαμε επίσης για τον νότιο Καύκασο, περιλαμβάνοντας εκ νέου και το Αζερμπαϊτζάν.
<P>
Ενδιαφερόμαστε για το Αζερμπαϊτζάν και έχουμε ιδιαίτερα καλή πίστη για τη χώρα. Προσπαθεί να βρει το δρόμο της σταδιακά, και, πράγματι, κινείται ακόμη πλησιέστερα προς τον δυτικό κόσμο, παρά προς τον ανατολικό. Πρέπει να το εκτιμήσουμε αυτό. Πιστεύω ότι αντιμετωπίζουμε το Αζερμπαϊτζάν με ιδιαίτερα καλή πίστη, το ίδιο και τις τοπικές αρχές. Ωστόσο, αυτή η καλή πίστη δεν πρέπει να μας υπαγορεύει να σιωπούμε για πράγματα που δεν μας αρέσουν. Και, ασφαλώς, ουδόλως δικαιολογείται η κατάσταση δύο "μπλόγκερ" οι οποίοι φυλακίζονται επειδή εκφράζουν ελεύθερα τις σκέψεις τους σχετικά με τις αρχές.
<P>
Πρέπει να στηρίζουμε τις φιλο-ευρωπαϊκές τάσεις των αρχών του Αζερμπαϊτζάν, διότι ένα μόνιμο θέμα πολιτικής συζήτησης στη χώρα αποτελεί το ερώτημα αν θα πρέπει να συγκλίνει προς την Ευρωπαϊκή Ένωση ή τη Ρωσία. Ως εκ τούτου, θα πρέπει να στηρίζουμε όλους όσους επιθυμούν να συγκλίνουν προς τον δυτικό κόσμο. Παρέχοντας, ωστόσο, αυτήν τη στήριξη, πρέπει να μιλούμε για τις αξίες που συγκροτούν αυτόν τον κόσμο - η ελευθερία του Τύπου και η ελευθερία της έκφρασης είναι θεμελιώδεις αρχές, και αυτό πρέπει να το καταστήσουμε απολύτως σαφές.
<P>
" θέση του Αζερμπαϊτζάν βέβαια δεν είναι ευχερής, επειδή η Ρωσία προσπαθεί να οικοδομήσει τον δικό της χώρο πολιτικής και οικονομικής επιρροής, όμως όταν βοηθούμε τις αρχές του Αζερμπαϊτζάν να έλθουν πλησιέστερα προς την ΕΕ, πρέπει να μιλούμε απερίφραστα για τις ελλείψεις της χώρας.
<SPEAKER ID="272" NAME="Jaroslav Paška" LANGUAGE="SK">
" ελευθερία της έκφρασης συνιστά πολύ σημαντικό γνώρισμα μίας δημοκρατικής κοινωνίας. Συνεπώς, ορθώς η ΕΕ παρακολουθεί πολύ προσεκτικά κάθε ενέργεια που αποσκοπεί στον εκφοβισμό όσων επικρίνουν ανοικτά τα λάθη κυβερνητικών αξιωματούχων.
<P>
Με αυτήν την προοπτική, κατανοώ τα ερωτήματα του Ευρωπαϊκού Κοινοβουλίου προς το γραφείο του Αζερμπαϊτζάν, εκφράζοντας ανησυχίες σχετικά με τα αποτελέσματα αστυνομικής έρευνας που στήθηκε εις βάρος νέων οι οποίοι προβαίνουν σε σατιρικές αναφορές στις ορατές αδυναμίες της πολιτικής ζωής της χώρας. Συμφωνώ ότι δεν μπορούμε να αγνοήσουμε τα σαφώς δυσοίωνα μηνύματα που έρχονται από το Αζερμπαϊτζάν και δεν αμφισβητώ την κριτική που ασκείται στο πολιτικό περιβάλλον του Αζερμπαϊτζάν, αλλά έχω επίσης την εντύπωση ότι δεν υπήρξε εμφατική κριτική από το Ευρωπαϊκό Κοινοβούλιο σχετικά με τα τρέχοντα γεγονότα στις Φιλιππίνες, όπου δολοφονήθηκαν 57 πολιτικοί όμηροι. Κατά τη γνώμη μου, πρέπει να ασχολούμαστε με όλα τα ζητήματα που συνταράσσουν τον δημοκρατικό κόσμο.
<SPEAKER ID="274" NAME="Bernd Posselt" AFFILIATION="PPE">
(DE) Κύριε Πρόεδρε, μετά τις πρώτες ευρωπαϊκές εκλογές το 1979, είχα την τιμή να συνεργαστώ με τον Otto von Habsburg, ο οποίος νοσεί σοβαρά επί του παρόντος, για την καθιέρωση της παράδοσης των ανθρωπίνων δικαιωμάτων του Ευρωπαϊκού Κοινοβουλίου, περιλαμβανομένων των συζητήσεων επί επικαίρων και επειγόντων θεμάτων που διεξάγονται σήμερα, απόγευμα Πέμπτης. Εκλέχθηκα στο Ευρωπαϊκό Κοινοβούλιο το 1994 και είχα την τιμή να συνεργαστώ με τον κ. Schulz και άλλους συναδέλφους, προκειμένου να αναπτύξουμε περαιτέρω αυτήν την παράδοση των ανθρωπίνων δικαιωμάτων, για την οποία δικαιολογημένα είμαστε υπερήφανοι. Για αυτόν τον λόγο δοκίμασα ζωηρή έκπληξη όταν ο κ. Provera δήλωσε, αναφερόμενος, αδίκως, στον κ. Schulz, ότι η υπόθεση δεν έπρεπε να συζητηθεί και σχεδόν επανέλαβε τις απειλές που εκτόξευσε το καθεστώς του Αζερμπαϊτζάν στους ακτιβιστές για τα πολιτικά δικαιώματα στη χώρα λέγοντας ότι οφείλουν να το ανέχονται.
<P>
Το βραβείο για τα ανθρώπινα δικαιώματα έχει ήδη αναφερθεί σήμερα. Θυμάμαι πολύ καλά ότι, όταν εκφράσαμε τη στήριξή μας στον Αντρέι Ζαχάρωφ, τον Vytautas Landsbergis και άλλους ακτιβιστές για τα ανθρώπινα δικαιώματα, οι άνθρωποι έλεγαν τότε: "Παρακαλούμε μην αναμιγνύεστε. Θα προσφύγουμε στους διπλωματικούς διαύλους και εσείς προκαλείτε μεγαλύτερο κακό παρά καλό". Τώρα πλέον γνωρίζουμε ότι ήταν καθοριστικό για εκείνους τους ανθρώπους το γεγονός ότι το Κοινοβούλιο τάχθηκε στο πλευρό τους. Για τον λόγο αυτόν, κ. Schulz, κυρίες και κύριοι, ας συνεχίσουμε τη δική μας παράδοση ανεξαρτησίας σήμερα, απόγευμα Πέμπτης. Θα ήθελα να ζητήσω από τους προέδρους των πολιτικών ομάδων να μας εκχωρήσουν κάποια ελευθερία κινήσεων.
<P>
Αυτό δεν έχει καμία σχέση με κομματική πολιτική. Κατά τη διάρκεια της τελευταίας περιόδου συνόδου, ένας βουλευτής είπε ότι, ενώ ετοιμαζόμασταν να πραγματοποιήσουμε συναντήσεις με την Κίνα, δεν μπορούσαμε να μιλήσουμε για την Κίνα. Σήμερα το θέμα ήταν διαφορετικό: η δυτική Σαχάρα. Ίσως αυτό δικαιολογείται σε μεμονωμένες περιπτώσεις, αλλά ανησυχώ σοβαρά για το δικό μας έργο όσον αφορά τα ανθρώπινα δικαιώματα. Κυρίες και κύριοι, η υπόθεση του Αζερμπαϊτζάν καταδεικνύει πόσο σημαντικό είναι να είμαστε διορατικοί σε αυτό το ζήτημα. " χώρα ήταν σοβιετικό κράτος δορυφόρος. Καθιερώθηκαν μονοκαλλιέργειες, η χώρα καταστράφηκε και τελούσε υπό καθεστώς βίας. Τώρα πλέον αρχίζει να εκδημοκρατίζεται με αργούς ρυθμούς. Ως μέλος του Συμβουλίου της Ευρώπης, η χώρα διαθέτει επιτροπή για τα ανθρώπινα δικαιώματα και πρέπει να την βοηθήσουμε να διατηρήσει αυτήν την πορεία.
<P>
(Χειροκροτήματα)
<SPEAKER ID="276" NAME="Cristian Dan Preda" AFFILIATION="PPE">
(RO) Στηρίζω και εγώ τις απόψεις που μόλις διατύπωσε ο κ. Posselt. Ταυτόχρονα, θα ζητούσα από την κυβέρνηση του Αζερμπαϊτζάν να σέβεται το δικαίωμα της ελευθερίας της έκφρασης κάθε πολίτη και να αποσύρει αμέσως τις κατηγορίες εις βάρος των δύο νεαρών ανδρών, οι οποίοι κατηγορούνται βάσει κατασκευασμένων στοιχείων, όπως ανέφερε προηγουμένως η κ. Lunacek. Πιστεύω ότι αυτό το μέτρο πρέπει να ληφθεί επειγόντως, διότι η κατάσταση όσον αφορά την ελευθερία του Τύπου σε αυτήν τη χώρα έχει επιδεινωθεί απότομα, και τούτο αποτυπώνεται και στις τελευταίες εκθέσεις από το Συμβούλιο της Ευρώπης και τον ΟΑΣΕ.
<P>
Πιστεύω επίσης ότι η κυβέρνηση του Αζερμπαϊτζάν πρέπει να λάβει αυτά τα μέτρα επειγόντως, διότι οφείλει να σεβαστεί τις δεσμεύσεις που απορρέουν τόσο από την ευρωπαϊκή πολιτική γειτονίας όσο και από την ανατολική εταιρική σχέση.
<P>
Θα ολοκληρώσω λέγοντας ότι, και εγώ, δοκίμασα ζωηρή έκπληξη με τη σημερινή τροπή των γεγονότων όσον αφορά την κ. Haidar, πολύ δε περισσότερο διότι η ταλαιπωρία που υφίσταται θα μπορούσε να αποφευχθεί με την καλή συνεργασία μεταξύ των μαροκινών και των ισπανικών αρχών.
<P>
Πιστεύω ότι το ψήφισμά μας δεν θα είχε αρνητικές επιπτώσεις· τουναντίον, θα μπορούσε να συμβάλει λίαν θετικά.
<SPEAKER ID="278" NAME="Tadeusz Zwiefka" AFFILIATION="PPE">
(PL) Κύριε Πρόεδρε, θα ήθελα να παραθέσω απόσπασμα από το άρθρο 47 του συντάγματος του Αζερμπαϊτζάν: "Κάθε πρόσωπο μπορεί να απολαμβάνει την ελευθερία σκέψης και έκφρασης". Δυστυχώς, πρόκειται μόνο για λέξεις κενές περιεχομένου, δεδομένου ότι το σύνταγμα δεν τηρείται.
<P>
Επί πέντε και πλέον έτη, υπήρξα μέλος των Επιτροπών Κοινοβουλευτικής Συνεργασίας ΕΕ-Νοτίου Καυκάσου. Επισκέφτηκα το Αζερμπαϊτζάν κατά τη διάρκεια εκάστης κοινής κοινοβουλευτικής περιόδου συνόδου. Σε ένα από τα έγγραφα, υπάρχει ένα σημείο σχετικά με την παραβίαση των αρχών τα ελευθερίας του λόγου, καθώς και σχετικά με το πώς δημοσιογράφοι και εκδότες καταλήγουν στη φυλακή, συχνά με κατασκευασμένες κατηγορίες, και ότι δεν τους παρέχεται ιατρική βοήθεια όταν ασθενούν. Γνωρίζουμε περίπτωση δημοσιογράφου ο οποίος πέθανε επειδή δεν του παρασχέθηκε ιατρική βοήθεια.
<P>
Είχα την ευκαιρία να επισκεφτώ αζέρικες φυλακές. Τα πρότυπα που ισχύουν εκεί απέχουν πολύ από αυτά που έχουμε συνηθίσει στην Ευρώπη. Συνεπώς είναι καλό να εμμένουμε στη δήλωση ότι στο Αζερμπαϊτζάν οι αρχές που ορίζει το σύνταγμα πρέπει να τηρούνται.
<SPEAKER ID="280" NAME="Paweł Samecki" LANGUAGE="EN">
Κύριε Πρόεδρε, το Αζερμπαϊτζάν είναι σημαντική χώρα για την Ευρωπαϊκή Ένωση ως παραγωγός και χώρα διέλευσης ενέργειας, καθώς επίσης και ως συνεισφέρουσα στην περιφερειακή σταθερότητα στον Νότιο Καύκασο. Το Αζερμπαϊτζάν είναι μία από τις έξι χώρες εταίρους της ανατολικής εταιρικής σχέσης, και προσδίδουμε μεγάλη σημασία στον σεβασμό για τις κοινές αξίες που διέπουν τη σχέση μας.
<P>
Επί 10 έτη ισχύει συμφωνία εταιρικής σχέσης και συνεργασίας. Ωστόσο, το Αζερμπαϊτζάν έχει εκφράσει τον ενδιαφέρον του να οικοδομήσει στενότερες σχέσεις με την Ευρωπαϊκή Ένωση με τη σύναψη συμφωνίας σύνδεσης για την αντικατάσταση της υφιστάμενης συμφωνίας.
<P>
Μετά την απόφαση των υπουργών Εξωτερικών της ΕΕ τον προηγούμενο Σεπτέμβριο για την έναρξη προπαρασκευαστικών εργασιών ενόψει της σύναψης τέτοιων συμφωνιών με τις χώρες του Νοτίου Καυκάσου, οι συζητήσεις για τις κατευθυντήριες γραμμές των διαπραγματεύσεων, περιλαμβανομένου του Αζερμπαϊτζάν, είναι τώρα είναι σε εξέλιξη.
<P>
Σύμφωνα με την απόφαση του Συμβουλίου, η έναρξη διαπραγματεύσεων για όλες τις χώρες του Νοτίου Καυκάσου θα υπόκειται στην επαρκή πρόοδο όσον αφορά την τήρηση των απαραίτητων πολιτικών προϋποθέσεων, ήτοι του κράτους δικαίου και του σεβασμού των ανθρωπίνων δικαιωμάτων, τις αρχές της οικονομίας της αγοράς, καθώς και της βιώσιμης ανάπτυξης και της χρηστής διακυβέρνησης.
<P>
Κάθε χρόνο, εκπονούμε ενδελεχή και ισορροπημένη αξιολόγηση, προσδιορίζοντας την πρόοδο που έχει σημειώσει εκάστη χώρα εταίρος για να υλοποιήσει τα σχέδια δράσης της βάσει της ευρωπαϊκής πολιτικής γειτονίας. Μόλις έχουμε ξεκινήσει τις προπαρασκευαστικές εργασίες για την έκθεση του 2009.
<P>
Δεν θέλω να προκαταλάβω την έκθεσή μας, αλλά θα ήθελα να κάνω ορισμένες παρατηρήσεις, ιδιαίτερα σχετικά με την κατάσταση που αφορά τις θεμελιώδεις ελευθερίες και τα ανθρώπινα δικαιώματα. Στην έκθεσή μας του 2008, αναφέρουμε ότι το "Αζερμπαϊτζάν έχει σημειώσει πρόοδο στην οικονομική ανάπτυξη, αλλά εξακολουθεί να παρουσιάζει χαμηλές επιδόσεις όσον αφορά τον σεβασμό των ανθρωπίνων δικαιωμάτων και των θεμελιωδών ελευθεριών, τη δημοκρατία και το κράτος δικαίου".
<P>
Έκτοτε, διαπιστώσαμε, δυστυχώς, ορισμένες αρνητικές εξελίξεις, περιλαμβανομένων αλλαγών στο σύνταγμα, την κατάργηση ορίων όσον αφορά τη θητεία του αρχηγού του κράτους, καθώς και την κράτηση και συνακόλουθη καταδίκη δύο "μπλόγκερ".
<P>
Στις αρνητικές εξελίξεις περιλαμβάνονται επίσης οι συνεχιζόμενες διώξεις υπερασπιστών των ανθρωπίνων δικαιωμάτων, ακτιβιστών της αντιπολίτευσης και δημοσιογράφων, επιπλέον της περαιτέρω υποβάθμισης της ελευθερίας των μέσων ενημέρωσης.
<P>
Στις διάφορες επαφές της, η Ευρωπαϊκή Ένωση έχει συζητήσει αυτά τα ζητήματα σε όλα τα επίπεδα με τις αρχές και θα συνεχίσει να το πράττει. Παράλληλα, η Επιτροπή κινητοποιεί ευρύ φάσμα μέσων για να βοηθήσει το Αζερμπαϊτζάν να ανταποκριθεί στις προκλήσεις μίας νέας συμφωνίας.
<P>
Χρησιμοποιούμε τη βοήθεια μέσω του ευρωπαϊκού μηχανισμού γειτονίας και εταιρικής σχέσης (ΕΜΓΕΣ). Παρέχουμε στοχευμένη στήριξη βάσει του ολοκληρωμένου προγράμματος οικοδόμησης θεσμών. Αυτό θα αφορά σημαντικά στοιχεία που σχετίζονται με το κράτος δικαίου και την ανεξαρτησία της δικαιοσύνης.
<P>
Το Αζερμπαϊτζάν θα επωφεληθεί επίσης από βοήθεια βάσει της ευρωπαϊκής πρωτοβουλίας για τη δημοκρατία και τα ανθρώπινα δικαιώματα.
<P>
Τέλος, βάσει της υφιστάμενης συμφωνίας εταιρικής σχέσης και συνεργασίας, προτείνουμε τη δημιουργία υποεπιτροπής ειδικά για τον τομέα της δικαιοσύνης, ελευθερίας και ασφάλειας, και τα ανθρώπινα δικαιώματα και τη δημοκρατία. Αυτή θα αποτελέσει σημαντικό και πρόσθετο φόρουμ για τη διακίνηση των μηνυμάτων μας.
<SPEAKER ID="281" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στη λήξη της συζήτησης.

<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 10.00)">
<SPEAKER ID="3" LANGUAGE="" NAME="Πρόεδρος." AFFILIATION="">
<SPEAKER ID="4" LANGUAGE="" NAME="Κυπριανού," AFFILIATION="Επιτροπή">
<SPEAKER ID="5" LANGUAGE="EN" NAME="" AFFILIATION="">
<P>
Δεν αρνούμαι ότι είναι δυσάρεστο το γεγονός ότι δεν επετεύχθη συμφωνία ως προς το ζήτημα των περιορισμών των χρόνων ταξιδίου και της πυκνότητας των μεταφερόμενων ζώων. Δεν υπήρχε η παραμικρή πιθανότητα –και αυτό οφείλω να το ομολογήσω με κάθε ειλικρίνεια– να συμφωνήσει το Συμβούλιο με παρόμοιες διατάξεις, ενώ η αδυναμία επίτευξης συμφωνίας στο Συμβούλιο των Υπουργών Γεωργίας τον Απρίλιο του 2004 αποτέλεσε σαφή προειδοποίηση επ’ αυτού. Ωστόσο, η αδυναμία επίτευξης συμφωνίας στο τελευταίο Συμβούλιο θα σήμαινε την επ’ αόριστον διατήρηση των υφιστάμενων απαράδεκτων συνθηκών και τη σημαντική καθυστέρηση της προσπάθειας βελτίωσής τους. Αυτό, όμως, δεν σημαίνει ότι η Επιτροπή θεωρεί ότι δεν πρέπει ή δεν πρόκειται να χρησιμοποιηθεί στο μέλλον κάθε πρόσφορο μέσο για την ενίσχυση των διατάξεων σχετικά με τους χρόνους ταξιδίου.
<P>
Πρώτον, ένα σύστημα πλοήγησης μέσω δορυφόρου θα χρησιμοποιείται για τα οχήματα δρόμου αρχής γενομένης από το 2007. Προβλέπεται υποχρεωτικός εξαερισμός και έλεγχος της θερμοκρασίας στο εσωτερικό των φορτηγών, με βελτιώσεις στις εγκαταστάσεις για την παροχή νερού και για το πότισμα των ζώων, ατομικά διαμερίσματα για τη μεταφορά των αλόγων και άλλες ειδικές προδιαγραφές σχετικά με τα άλογα. Θα ισχύουν αυστηρότερες προϋποθέσεις για την εκπαίδευση των οδηγών και απαγόρευση της μεταφοράς εγκύων, ασθενών και πληγωμένων ζώων. Θα ισχύουν επίσης διοικητικά μέτρα για τη διασφάλιση της συνέπειας των ελέγχων που διενεργούν οι υπάλληλοι στα διάφορα κράτη μέλη. Αυτό θα ισχύει για όλες τις μεταφορές ζώων.
<SPEAKER ID="6" LANGUAGE="NL" NAME="Maat (PPE-DE )," AFFILIATION="εξ ονόματος της Ομάδας">
<P>
Ωστόσο, το Συμβούλιο έχει καταλήξει σε μια συμφωνία και έχει κάνει μια αντίστοιχη τροποποίηση χωρίς να ενημερώσει προηγουμένως το Κοινοβούλιο, γεγονός που θεωρώ πολύ ανησυχητικό και επίσης αξιόμεμπτο εκ μέρους του Συμβουλίου. Από την άλλη πλευρά, πρέπει να προσθέσω ότι θα ήμασταν πολύ χειρότερα χωρίς αυτήν την πρωτοβουλία, επειδή δεν μπορούμε να αρνηθούμε ότι η συμφωνία συνιστά μια βελτίωση της ισχύουσας νομοθεσίας. Γνωρίζετε το σκεπτικό του Κοινοβουλίου. Εγώ ο ίδιος ήμουν εισηγητής σχετικά με το θέμα του μέγιστου χρόνου μεταφοράς των ζώων προς σφαγή. Αυτό έχει αποδειχτεί ανέφικτο στο Συμβούλιο. Ωστόσο, παρατηρώ ότι το δορυφορικό σύστημα εντοπισμού έχει γίνει πραγματικότητα, εν πάση περιπτώσει, και η εφαρμογή των ισχυόντων κανόνων πρόκειται να βελτιωθεί. Από αυτήν την άποψη, θα ήθελα να ακούσω πώς σκοπεύει η Επιτροπή να εφαρμόσει αυτόν τον κανονισμό σε επίπεδο κρατών μελών. Είναι άλλα μέσα απαραίτητα για τον σκοπό αυτόν, συμπεριλαμβανομένου εκ μέρους του Κοινοβουλίου; Θα ήθελα επίσης να μάθω πώς σκοπεύει η Επιτροπή να υποστηρίξει αυτό το θέμα στο πλαίσιο της βελτίωσης της κατάρτισης. Τέλος, διαπιστώνω ότι η μεταφορά από αγρόκτημα σε αγρόκτημα έχει απελευθερωθεί. Θα θέλαμε να δούμε 100 χιλιόμετρα, αλλά προφανώς αυτό ήταν ανέφικτο στο Συμβούλιο. Ωστόσο, κάναμε ένα μικρό βήμα προόδου.
<P>
Ως πρώην εισηγητής, είμαι λιγάκι απογοητευμένος που δεν έχουν συμφωνηθεί ανώτατοι χρόνοι ταξιδίου για τη μεταφορά ζώων. Ωστόσο, διαπιστώνω ότι αυτή η δέσμη μέτρων ως σύνολο αποτελεί ένα σημαντικό βήμα προόδου. Είμαι εξαιρετικά περίεργος να ακούσω τι προτάσεις σκοπεύει να κάνει ο Επίτροπος πριν από το 2009 για τη θέσπιση μιας καλής σχέσης εργασίας με το Κοινοβούλιο και, ιδιαίτερα, για να υποχρεώσει τα κράτη μέλη να συμμορφωθούν με τους ευρωπαϊκούς κανονισμούς. 
<SPEAKER ID="7" LANGUAGE="NL" NAME="Berman (PSE )," AFFILIATION="εξ ονόματος της Ομάδας">
<SPEAKER ID="8" LANGUAGE="EN" NAME="Harkin (ALDE )," AFFILIATION="εξ ονόματος της Ομάδας">
<P>
Οι εξαγωγές ζώντων ζώων είναι μια νόμιμη επιχείρηση τεράστιας σημασίας για την Ιρλανδία. Εξάγουμε το 90% των ζώων που εκτρέφουμε, ενώ το 10% περίπου εξ αυτών, ή 200 000 ζώντα βοοειδή, εξάγονται ετησίως σε αγορές στη Γαλλία, την Ιταλία, την Ισπανία και τις Κάτω Χώρες. Η ετήσια αξία αυτού του εμπορίου ανέρχεται σε περισσότερα από 150 εκατομμύρια ευρώ. Ως εκ τούτου, ένα δραστήριο εξαγωγικό εμπόριο είναι ζωτικής σημασίας για την ιρλανδική γεωργία και για το σύνολο του κτηνοτροφικού τομέα. Θεωρώ ότι πρέπει να έχουμε πρόσβαση στην κοινή αγορά. Η Ευρώπη προσφέρει μια σημαντική αγορά για τα ιρλανδικά απογαλακτισμένα ζώα, και φρονώ ότι δεν πρέπει να τεθούν εμπόδια στην αγορά αυτή. Είναι σαφές ότι η ελεύθερη πρόσβαση στις αγορές είναι ένας από τους ακρογωνιαίους λίθους της πολιτικής της ΕΕ. Πρέπει επίσης να ισορροπήσουμε την προστασία των ζώων με την πρόσβαση στην αγορά και τη στήριξη της γεωργίας, όχι μόνο στην Ιρλανδία αλλά και στο σύνολο της ΕΕ.
<SPEAKER ID="9" LANGUAGE="SV" NAME="Schlyter (Verts/ALE )," AFFILIATION="εξ ονόματος της Ομάδας">
<P>
Αν αντιμετωπιστούμε ως πρόβατα 75 κιλών, θα είμαστε δέκα από εμάς σε έναν χώρο τόσο μεγάλο όσο ένα διπλό κρεβάτι. Αν αντιμετωπιστούμε ως κοτόπουλα, θα δούμε πώς εκείνοι βρίσκονται από πάνω πέφτουν πάνω σε εκείνους που βρίσκονται από κάτω. Αν αντιμετωπιστούμε ως χοίροι, σύμφωνα με την απόφαση του Συμβουλίου, δεν θα δεχτούμε τίποτα λιγότερο από ηλεκτροσόκ αν αρνηθούμε να κινηθούμε. Επίσης, θα μας δίνουν νερό μόνο μετά από 14 ώρες πριν συνεχίσουμε για άλλες 14 ώρες. Πρέπει επίσης να προσπαθήσουμε να διασφαλίσουμε ότι, σύμφωνα με τους κανονισμούς του Συμβουλίου, η θερμοκρασία θα διατηρείται πάνω από τους πέντε βαθμούς Κελσίου κατά τη διάρκεια του ταξιδιού. 
<SPEAKER ID="10" LANGUAGE="DE" NAME="Markov (GUE/NGL )," AFFILIATION="εξ ονόματος της Ομάδας">
<P>
Φυσικά, η καθιέρωση του συστήματος εντοπισμού μέσω δορυφόρου (GSP) είναι κάτι. Μπορεί κανείς να διεξάγει καλύτερους ελέγχους, αυτό είναι αναμφισβήτητο. Και φυσικά είναι ένα μικρό βήμα προόδου να παρέχεται στα ζώα νερό, καλύτερος εξαερισμός, ωστόσο αυτό δεν λύνει το πρόβλημα. Αν θέλετε περιφερειακή ανάπτυξη, έχετε εδώ την ευκαιρία να το αποδείξετε. Μπορείτε να οργανώσετε την εκτροφή και πάχυνση των ζώων και την επεξεργασία σε περιορισμένη ακτίνα ή επί τόπου, και δεν είναι ανάγκη να οργανώνετε μεταφορές από το ένα άκρο της Ευρωπαϊκής Ένωσης ως το άλλο.
<P>
Δεν μπορώ πραγματικά να καταλάβω πώς ο κ. Maat λέει ότι πρόκειται για ένα μεγάλο βήμα προόδου. Εγώ δεν το βλέπω αυτό το βήμα. Είναι ένα μπάλωμα που δεν καταργεί τα κύρια προβλήματα και τα κύρια αίτια του βασανισμού των ζώων. 
<SPEAKER ID="11" LANGUAGE="EN" NAME="Wise (IND/DEM )," AFFILIATION="εξ ονόματος της Ομάδας">
<P>
   . – Κύριε Πρόεδρε, είμαι θερμός επικριτής της ζημίας που έχει προκαλέσει η ΕΕ στη Βρετανία και ακλόνητος υπέρμαχος της αποχώρησης της Βρετανίας από την ΕΕ. Η Ευρωπαϊκή Ένωση καταστρέφει θέσεις εργασίας – όπως είχε αναφέρει ο Τόνι Μπλερ σε προεκλογική του δήλωση το 1983. Έχει επίσης θεσπίσει νομοθεσία η οποία έχει οδηγήσει στο κλείσιμο εκατοντάδων τοπικών σφαγείων. Εντούτοις, αυτό το αναποτελεσματικό Κοινοβούλιο εγκρίνει ψηφίσματα τα οποία στη συνέχεια αγνοούνται τόσο από το Συμβούλιο όσο και από την Επιτροπή.
<P>
Οι αποφάσεις του παρόντος Κοινοβουλίου σχετικά με τη μεταφορά των ζώων έχουν αγνοηθεί επανειλημμένα, οπότε συνεχίζονται τα φρικτά βασανιστήρια των ζώων. Περισσότερα από 3 εκατομμύρια ζώα υποβάλλονται κάθε έτος σε ταξίδια 30 και πλέον ωρών, υπό απαράδεκτες συνθήκες, και πολλά πεθαίνουν καθ’ οδόν.
<P>
Σαν να μην έφτανε αυτό, η Ευρωπαϊκή Ένωση σχεδιάζει ακόμη περισσότερα βασανιστήρια στο πλαίσιο της οδηγίας REACH, οπότε θα δούμε εκατομμύρια ακόμη ζωντανά ζώα να μετακινούνται για πειράματα. Σε όσους ζουν στον έξω κόσμο –στον πραγματικό κόσμο– και όλα αυτά τους προκαλούν φρίκη, έχω ένα απλό μήνυμα. Θα ήθελα η Ευρωπαϊκή Ένωση να εμπλεκόταν και να νομοθετούσε λιγότερο, διότι, εάν η Ευρωπαϊκή Ένωση είναι η απάντηση, τότε το ερώτημα πρέπει να ήταν πολύ ανόητο. 
<SPEAKER ID="12" LANGUAGE="ES" NAME="Herranz García (PPE-DE )." AFFILIATION="">
<SPEAKER ID="13" LANGUAGE="EN" NAME="McAvan (PSE )." AFFILIATION="">
<SPEAKER ID="14" LANGUAGE="DA" NAME="Auken (Verts/ALE )." AFFILIATION="(Ο Πρόεδρος διακόπτει την ομιλήτρια)">
<P>
    Κύριε Πρόεδρε, η προστασία των ζώων πρέπει αμέσως να παύσει να υπόκειται στην κατηγορία της γεωργίας και στο άρθρο 37. Θα μπορούσε, φυσικά, να μεταφερθεί στην προστασία της υγείας και των καταναλωτών, διότι τότε θα ήταν ο Επίτροπος Κυπριανού υπεύθυνος για αυτό το θέμα, πράγμα που ακούγεται πιο καθησυχαστικό.
<P>
Στη Δανία, το Υπουργείο Δικαιοσύνης είναι υπεύθυνο για αυτό το θέμα. Αντιμετωπίζουμε την προστασία των ζώων ως νομική προστασία, αλλά το άρθρο 37 αφορά αποκλειστικά την αύξηση της παραγωγής και των κερδών. Ένας Θεός ξέρει τι είδους κακομεταχείριση πρέπει να υφίστανται τα καημένα τα ζώα όταν η ίδια η προστασία τους υπόκειται στην απληστία. Είναι παράλογο να πληρώνονται επιδοτήσεις εξαγωγής όταν άλογα, βοοειδή και πρόβατα πρέπει να μεταφέρονται εκτός της ΕΕ. Τα ζώα που πρόκειται να σφαγιαστούν πρέπει να οδηγούνται μόνο στο πλησιέστερο σφαγείο και για έναν μέγιστο χρόνο μεταφοράς οκτώ ωρών. Η πλειοψηφία στη Δανία τάσσεται υπέρ αυτής της άποψης. Τα ζώα που δεν πρόκειται να σφαγιαστούν πρέπει να μεταφέρονται μόνο οχτώ ώρες χωρίς ανάπαυση, τροφή και αλλαγή αέρα και το κατάλυμά τους πρέπει να βρίσκεται σε τάξη. Αυτό είναι κάτι που προωθείται επίσης από την πλειοψηφία στη Δανία.
<P>
Φυσικά, το προηγούμενο Κοινοβούλιο το δήλωσε επίσης αυτό, και πρέπει να αναρωτηθούμε γιατί η Επιτροπή δεν πήγε στο Συμβούλιο και δεν επέμεινε να γίνουν σεβαστοί αυτοί οι όροι. Όταν αποκτήσουμε το νέο Σύνταγμα, το Κοινοβούλιο θα έχει το δικαίωμα συναπόφασης και, αν η προστασία των ζώων δεν υπόκειτο πλέον στο άρθρο 37, το Κοινοβούλιο θα είχε ήδη αυτό το δικαίωμα.
<SPEAKER ID="15" LANGUAGE="NL" NAME="Meijer (GUE/NGL )." AFFILIATION="">
<P>
    Κύριε Πρόεδρε, το εν λόγω πρόβλημα είναι διασυνοριακού χαρακτήρα και δεν μπορεί να επιλυθεί μόνο μέσω εθνικής νομοθεσίας. Για τον λόγο αυτόν, είναι ένα θέμα που αφορά την Ευρωπαϊκή Επιτροπή και το Ευρωπαϊκό Κοινοβούλιο. Για χρόνια, το Κοινοβούλιο κατακλυζόταν από αναφορές ανθρώπων που εφιστούσαν, δικαιολογημένα, την προσοχή σε καταχρήσεις όσον αφορά τη μεταφορά ζώων. Αυτό ισχύει ιδιαίτερα για άλογα που φτάνουν στο τέλος της χρήσιμης ζωής τους στην Ανατολή, αλλά προορίζονται να σφαγιαστούν και να καταναλωθούν στον Νότο. Πολλά ζώα περνούν πάρα πολύ χρόνο σε μεταφορά με φορτηγά, με ελάχιστη τροφή ή νερό, λερώνονται από τις ακαθαρσίες τους, αρχίζουν να πανικοβάλλονται και υφίστανται τραυματισμούς. Ο μοναδικός τρόπος να αποφευχθεί αυτό είναι να μειωθεί δραστικά η επιτρεπόμενη απόσταση και ο επιτρεπόμενος χρόνος για τη μεταφορά ζώντων ζώων. Στις αρχές του 2004, η διαφωνία σε αυτό το Κοινοβούλιο ήταν ένα ερώτημα οχτώ ωρών έναντι εννέα ωρών συνεχούς μεταφοράς και περιορισμένων, φτηνών προστατευτικών μέτρων έναντι πιο εκτεταμένων, πιο δαπανηρών μέτρων. Εκείνη τη χρονική στιγμή, το Κοινοβούλιο έκανε μια πολύ μετριοπαθή επιλογή, αλλά ακόμη και αυτή προχωρούσε πολύ μακριά για τις κυβερνήσεις ορισμένων κρατών μελών. Σαν αποτέλεσμα, υπάρχει ακόμη περιθώριο που επιτρέπει τη συνέχιση αυτών των καταχρήσεων.
<SPEAKER ID="16" LANGUAGE="SV" NAME="Goudin (IND/DEM )." AFFILIATION="">
<P>
Ένα άλλο θέμα που προκαλεί ανησυχία είναι οι αναφορές για οικονομική απάτη που εκδίδονται ανά τακτά διαστήματα από την Ευρωπαϊκή Υπηρεσία Καταπολέμησης της Απάτης. Πρόσφατα, αυτές οι συγκεκριμένες διαμαρτυρίες αφορούσαν οικονομική απάτη σε σχέση με τη μεταφορά ζώων στον Λίβανο. Σε καθαρά οικονομικούς όρους, οι επιδοτήσεις για την εξαγωγή από την ΕΕ σε τρίτες χώρες ανέρχονται περίπου σε 60–100 εκατομμύρια σουηδικές κορόνες (SEK) ετησίως. Αυτό το ποσό ισοδυναμεί με ορθώς χρησιμοποιημένα φορολογικά έσοδα;
<SPEAKER ID="17" LANGUAGE="EN" NAME="McGuinness (PPE-DE )." AFFILIATION="">
<P>
Τέλος, θέλω απλώς να εκφράσω τη συμφωνία μου με όσα ανέφερε εχθές το βράδυ στο παρόν Σώμα η κ. Herranz Garcia σχετικά με ζητήματα καλής διαβίωσης των ανθρώπων. Εγώ αναφέρθηκα στα περισσότερα από μισό εκατομμύριο άτομα που λιμοκτονούν στο Σουδάν. Τα θέματα δεν σχετίζονται, αλλά πρέπει να ορίσουμε πιο προσεκτικά τις προτεραιότητές μας. 
<SPEAKER ID="18" LANGUAGE="ES" NAME="Miguélez Ramos (PSE )." AFFILIATION="">
<P>
    Κύριε Πρόεδρε, θα ήθελα και εγώ να χαιρετίσω θερμά την πολιτική συμφωνία που πρόκειται να παρουσιαστεί στο Συμβούλιο Γεωργίας προς επίσημη έγκριση την επόμενη εβδομάδα. Πιστεύω ότι αυτή η συμφωνία έχει μία πολύ θετική πτυχή. Αναβάλλει τα πιο επίμαχα θέματα μέχρι το 2011. Αναφέρομαι στα θέματα που οδήγησαν στην αποτυχία των διαπραγματεύσεων τον περασμένο Απρίλιο, δηλαδή τους μέγιστους χρόνους ταξιδίου και την πυκνότητα των μεταφερομένων ζώων. Μερικοί από τους αξιότιμους βουλευτές που είναι παρόντες εδώ σήμερα θα θυμούνται τη συζήτηση στο προηγούμενο Κοινοβούλιο με τον κ. Maat. Τότε αποδείχτηκε, όπως μόλις δήλωσε η κ. McGuinness, ότι δεν υπάρχει καμία ισχυρή επιστημονική βάση σχετικά με τα δύο θέματα της διάρκειας και της πυκνότητας. Επιπλέον, τα μεγαλύτερα κράτη μέλη και τα περιφερειακά κράτη τιμωρήθηκαν σοβαρά. Όλο αυτό το οικονομικό υπόβαθρο παρουσιάστηκε σαν ένα θέμα καλής διαβίωσης των ζώων, λες και οι βουλευτές από μεγάλες και περιφερειακές χώρες δεν ενδιαφέρονταν για την καλή διαβίωση των ζώων.
<P>
Κύριε Επίτροπε, πιστεύω ότι η πολιτική συμφωνία βελτιώνει πολλές από τις ελλείψεις που εντοπίστηκαν στις ισχύουσες διατάξεις. Αυτή είναι η πιο θετική της πτυχή. Βελτιώνει τα συστήματα ελέγχου, εισάγει τεχνολογικά στοιχεία που διευκολύνουν τον έλεγχο, θεσπίζει ένα σαφές και διαφανές σύστημα καταγραφής και βελτιώνει τα συστήματα συνεργασίας μεταξύ των κρατών μελών. Επιπλέον, θεσπίζει την υποχρέωση εφαρμογής συστημάτων κατάρτισης που θα βελτιώσουν επίσης τη μεταφορά ζώων. Χαιρετίζω ιδιαίτερα το άρθρο 32, διότι θέτει σαφέστατα τη βάση για μελλοντικές αναθεωρήσεις αυτών των διατάξεων.
<SPEAKER ID="19" LANGUAGE="DE" NAME="Graefe zu Baringdorf (Verts/ALE )." AFFILIATION="">
<SPEAKER ID="20" LANGUAGE="PL" NAME="Wojciechowski (PPE-DE )." AFFILIATION="(Ο Πρόεδρος διακόπτει τον ομιλητή)">
<SPEAKER ID="21" LANGUAGE="DA" NAME="Jørgensen (PSE )." AFFILIATION="">
<P>
    Κύριε Πρόεδρε, δεν υπάρχει αμφιβολία ότι αυτός είναι ένας τομέας που δημιουργεί μεγάλη αίσθηση στον ευρωπαϊκό πληθυσμό. Μόνο πέρυσι, μόνο μία οργάνωση προστασίας ζώων συνέλεξε 500 000 υπογραφές στη Δανία, δηλαδή μισό εκατομμύριο υπογραφές σε μια χώρα με λίγο περισσότερους από πέντε εκατομμύρια κατοίκους. Άλλος ένας λόγος για να επικριθεί ο τρόπος με τον οποίο επισπεύσθηκε αυτή η πρόταση. Σαν βουλευτής του Ευρωπαϊκού Κοινοβουλίου, δεν μπορούσα να αποκτήσω πρόσβαση στην πρόταση μέχρι λίγες ώρες πριν αυτή υιοθετηθεί. Είναι πολύ πιθανό, κύριε Επίτροπε, αν υπήρχε λίγος περισσότερος χρόνος για να συζητηθεί αυτό το θέμα και υπήρχε δημόσια συζήτηση σχετικά με αυτό σε κάθε χώρα της Ευρώπης, οι υπουργοί να ήταν λίγο πιο λογικοί. Πιστεύω ότι πρέπει να εννοείτε σοβαρά τις δηλώσεις που κάνατε σε αυτό το Σώμα σήμερα. Πιστεύω ότι θα πρέπει να θέσετε εκ νέου το θέμα στην ημερήσια διάταξη το συντομότερο δυνατό, ούτως ώστε να μπορέσουμε να διεξαγάγουμε μια δημόσια συζήτηση και ούτως ώστε να ασκηθεί πίεση στους πολιτικούς και στους υπουργούς.
<SPEAKER ID="22" LANGUAGE="DE" NAME="Lichtenberger (Verts/ALE )." AFFILIATION="">
<SPEAKER ID="23" LANGUAGE="EN" NAME="Lucas (Verts/ALE )." AFFILIATION="">
<SPEAKER ID="24" LANGUAGE="EN" NAME="Κυπριανού," AFFILIATION="Επιτροπή">
<SPEAKER ID="25" LANGUAGE="" NAME="Πρόεδρος." AFFILIATION="">
<SPEAKER ID="26" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A6-0037/2004) του κ. Ribeiro, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου για την τροποποίηση του κανονισμού (ΕΚ) αριθ. 850/98 για την προστασία των κοραλλιογενών υφάλων βαθέων υδάτων από τις επιπτώσεις της αλιείας με τράτες σε ορισμένες περιοχές του Ατλαντικού Ωκεανού (COM (2004) 0058 – C5-0074/2004 – 2004/0020 (CNS)). 
<SPEAKER ID="27" LANGUAGE="EN" NAME="Borg," AFFILIATION="Επιτροπή">
<P>
   . – Κύριε Πρόεδρε, ευχαριστώ τον κ. Ribeiro για την έκθεσή του σχετικά με την πρόταση για την προστασία των κοραλλιογενών υφάλων βαθέων υδάτων από τις επιπτώσεις της αλιείας με τράτες σε ορισμένες περιοχές του Ατλαντικού Ωκεανού. Αυτή είναι η πρώτη φορά που απευθύνομαι στην Ολομέλεια του Ευρωπαϊκού Κοινοβουλίου και αισθάνομαι ιδιαίτερη ικανοποίηση διότι η πρώτη πρόταση την οποία χειρίζομαι εστιάζεται στην προστασία των κοραλλιογενών υφάλων βαθέων υδάτων – ένα θέμα τεράστιας σημασίας για όλους μας. Αναμφίβολα, θα έχουμε πολλές ευκαιρίες στο μέλλον, τόσο στην Ολομέλεια του παρόντος Σώματος όσο και στο πλαίσιο της Επιτροπής Αλιείας, να συζητήσουμε θέματα που άπτονται της προστασίας και διατήρησης των αλιευτικών αποθεμάτων αλλά και θέματα όπως οι κοραλλιογενείς ύφαλοι βαθέων υδάτων.
<P>
Έχοντας μελετήσει τα επιστημονικά στοιχεία και ενόψει των ανεπανόρθωτων καταστροφών που μπορούν να προκαλέσουν ορισμένα αλιευτικά εργαλεία σε αυτά τα μοναδικά ενδιαιτήματα, προτείνουμε σε αυτόν τον κανονισμό να απαγορευθεί η χρήση των εργαλείων τράτας βυθού και παρόμοιων εργαλείων στις απειλούμενες περιοχές. Με την πρόταση αυτή, εκπληρώνουμε τη δέσμευση που είχε αναληφθεί από το Συμβούλιο Αλιείας της 23ης Οκτωβρίου 2003, όταν εγκρίθηκε ο νέος κανονισμός περί “δυτικών υδάτων” για τη διασφάλιση της προστασίας των εν λόγω ενδιαιτημάτων. Διαπιστώνω με ικανοποίηση ότι ο εισηγητής συνιστά στο Κοινοβούλιο την έγκριση των μέτρων αυτών, όπως εξάλλου και η Επιτροπή Περιβάλλοντος, Δημόσιας Υγείας και Ασφάλειας των Τροφίμων στη γνωμοδότησή της.
<P>
Η Επιτροπή χαιρετίζει την έγκριση των μέτρων για την ελαχιστοποίηση των επιπτώσεων της αλιείας στα θαλάσσια οικοσυστήματα. Αποδεικνύουν την αποφασιστικότητά μας να εργαστούμε για την ενσωμάτωση των περιβαλλοντικών πτυχών στην κοινή αλιευτική πολιτική, όπως προβλέπεται στη μεταρρύθμιση του 2002 και έχει ζητηθεί επανειλημμένα από την κοινή γνώμη.
<P>
Θα αναφερθώ εν συντομία στις προτεινόμενες τροπολογίες επί της συζητούμενης έκθεσης. Μπορώ να δεχτώ τις τροπολογίες αριθ. 1, 2 και 3. Ωστόσο, μου είναι δύσκολο να δεχτώ την τροπολογία αριθ. 4, καθόσον δεν συνάδει με τη νομοθεσία σχετικά με το περιεχόμενο της εντολής των περιφερειακών γνωμοδοτικών συμβουλίων. Η γνώμη των εν λόγω συμβουλίων πρέπει να ζητείται κατά την εκπόνηση νομοθετικών προτάσεων, αλλά δεν προβλέπεται τίποτε αντίστοιχο για την εφαρμογή της ισχύουσας νομοθεσίας. Όσον αφορά την τροπολογία αριθ. 5, η Επιτροπή δυσκολεύεται να την δεχτεί κατ’ ουσίαν στην τρέχουσα διατύπωσή της. Η Επιτροπή υποχρεούται να επανεξετάζει όλες τις προτάσεις υπό το φως νέων επιστημονικών στοιχείων. Ως εκ τούτου, εάν η Επιτροπή υποχρεωνόταν να πράξει κάτι τέτοιο σε συγκεκριμένο χρονικό πλαίσιο, αυτό θα μπορούσε να αποβεί επίσης εις βάρος του πνεύματος και των στόχων της ίδιας της πρότασης.
<P>
Σχετικά με την τροπολογία αριθ. 6, η Επιτροπή επισημαίνει ότι, αν και θα μπορούσε να θεωρήσει αποδεκτή μια τέτοια τροπολογία, δεν είναι πραγματικά αναγκαίο, καθόσον η κατά τόπους εφαρμογή του κανονισμού είναι γνωστή και έχει ήδη καθιερωθεί.
<P>
Όσον αφορά την τροπολογία αριθ. 7, σύμφωνα με επιστημονικές συμβουλές, η βασική απειλή για τα εξαιρετικά ευαίσθητα οικοσυστήματα βαθέων υδάτων είναι οι τράτες βυθού. Οι καταστροφές που προκαλούνται από άλλα εργαλεία, ειδικότερα συγκεκριμένα αλιευτικά μέσα όπως παρασυρόμενα δίχτυα βυθού και παραγάδια, μπορεί να είναι πραγματικές, αλλά πολύ μικρότερες σε σύγκριση με τη διάβρωση που προκαλούν οι τράτες βυθού.
<P>
Επιπλέον, η επέκταση της απαγόρευσης της αλιείας με τράτες στο σύνολο της ευρωπαϊκής οικονομικής ζώνης είναι ενδεχομένως υπερβολική, με άλλα λόγια ενδέχεται να θεωρηθεί δυσανάλογη, καθόσον στο μεγαλύτερο μέρος αυτής της περιοχής δεν υπάρχουν υποθαλάσσια χαρακτηριστικά τα οποία θα απειλούνταν από την αλιεία. Υπό τις συνθήκες αυτές, η Επιτροπή δεν δύναται να δεχτεί την τροπολογία αριθ. 7.
<P>
Τέλος, η Επιτροπή δυσκολεύεται να δεχτεί την τροπολογία αριθ. 8, διότι θα συνιστούσε αλληλοεπικάλυψη προσπαθειών. Επί του παρόντος, το Διεθνές Συμβούλιο για την Εξερεύνηση των Θαλασσών (ICES) πραγματοποιεί εκτεταμένες αναθεωρήσεις στο καθεστώς των χαρακτηριστικών των βαθέων υδάτων, και αυτό θεωρείται επαρκές. 
<SPEAKER ID="28" LANGUAGE="PT" NAME="Ribeiro (GUE/NGL )," AFFILIATION="εισηγητής">
<P>
Η μη χρησιμοποίηση του κριτηρίου των μιλίων από την ακτή σημαίνει ότι η σύνδεση με εθνικές αποκλειστικές οικονομικές ζώνες μπορεί να αγνοηθεί ή να ελαχιστοποιηθεί ως κάτι που πρέπει να ξεχαστεί. Ενόψει των διαπραγματεύσεων, μετά την περίοδο που έληξε τον Νοέμβριο του 2003, για την αλλαγή των ρυθμιστικών ορίων από 200 σε 12 και έπειτα σε 50 και τελικά σε 100 μίλια, η αποτυχία της πρότασης της Επιτροπής να εξετάσει την κατάσταση που δημιουργήθηκε στη ζώνη μεταξύ των ορίων των 100 και 200 μιλίων είναι, κατά τη γνώμη μου, σοβαρή και πρέπει να διορθωθεί.
<P>
Όλα αυτά μας φέρνουν στο ζήτημα κλειδί της δικαιοδοσίας, αρχίζοντας από την απλή παράλειψη των εθνικών δικαιοδοσιών της Ισπανίας και της Πορτογαλίας, οι οποίες δεν παραλήφθηκαν ούτε καν στην προηγούμενη πρόταση που εξέταζε τη δικαιοδοσία του Ηνωμένου Βασιλείου σχετικά με τους κοραλλιογενείς σχηματισμούς της περιοχής “Darwin Mounds” στα ανοιχτά της Σκωτίας. Μπορεί αυτό να σημαίνει ότι η δικαιοδοσία αποδίδεται στο Ηνωμένο Βασίλειο, αλλά την αρνούνται ή την ξεχνάνε –ή την κρύβουν– στην περίπτωση της Ισπανίας και της Πορτογαλίας; Επομένως, φτάνουμε σε ορισμένα πραγματικά λεπτά, βασικά θέματα, σαν αυτά που επιβάλλει η ζωή όταν βρισκόμαστε αντιμέτωποι με τις πρακτικότητες.
<SPEAKER ID="29" LANGUAGE="SV" NAME="Schlyter (Verts/ALE )," AFFILIATION="συντάκτης γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων">
<P>
   .  Κύριε Πρόεδρε, θα παρουσιάσω τη γνωμοδότηση της Επιτροπής Περιβάλλοντος, Δημόσιας Υγείας και Ασφάλειας των Τροφίμων εξ ονόματος της κ. Hassi.
<P>
Η Επιτροπή Περιβάλλοντος, Δημόσιας Υγείας και Ασφάλειας των Τροφίμων προσπάθησε να εκφράσει αυτήν τη φωνή με τη μορφή τροπολογιών. Επιθυμώ, επομένως, να υπογραμμίσω ότι το Σώμα θα πρέπει να υποστηρίξει την τροπολογία αριθ. 8, η οποία υιοθετήθηκε από την Επιτροπή Περιβάλλοντος, Δημόσιας Υγείας και Ασφάλειας των Τροφίμων, αλλά η οποία, δυστυχώς, απορρίφθηκε από την Επιτροπή Αλιείας. Πρέπει να ερευνήσουμε τι άλλα ενδιαιτήματα βαθέων υδάτων πρέπει να προστατευτούν, ούτως ώστε να μπορέσουμε να αποκτήσουμε έναν πλήρη κατάλογό τους. Πρέπει, φυσικά, να το κάνουμε αυτό σε συνεργασία με το ICES (Διεθνές Συμβούλιο για την Εξερεύνηση των Θαλασσών) προκειμένου να αποφύγουμε την αντιγραφή της προσπάθειας, αλλά πρέπει να αναλάβουμε την ευθύνη για τη σύνταξη αυτού του καταλόγου.
<P>
Επιθυμώ επίσης να υποστηρίξω την τροπολογία αριθ. 7, η οποία εξετάζει τη σημαντική πτυχή ότι υπάρχουν και άλλα αλιευτικά εργαλεία εκτός από τις τράτες βυθού που μπορούν να βλάψουν τον βυθό της θάλασσας. Για αυτόν τον λόγο, οι κανονισμοί πρέπει, φυσικά, να καλύπτουν όλον τον αλιευτικό εξοπλισμό που μπορεί να βλάψει τον βυθό της θάλασσας, και είναι συνετό να χρησιμοποιηθεί η αρχή της πρόληψης σε αυτές τις ευαίσθητες περιοχές.
<SPEAKER ID="30" LANGUAGE="PT" NAME="Freitas (PPE-DE )," AFFILIATION="εξ ονόματος της Ομάδας">
<P>
Επομένως, πιστεύω ότι η πρόταση απαγόρευσης πρέπει να επεκταθεί για να συμπεριλάβει τα απλάδια βυθού και επίσης να συμπεριλάβει τις ζώνες των 200 μιλίων, διότι αυτή η πρόταση βασίζεται στη διατήρηση αυτού που ίσχυε μέχρι πολύ πρόσφατα. Με τη γνώση μου για την κατάσταση, μπορώ να εγγυηθώ ότι υιοθετώντας αυτές τις προτάσεις θα βοηθήσουμε στην προστασία του περιβάλλοντος και του βιώσιμου είδους αλιείας που πιστεύουμε ότι θα πρέπει να βασίζεται περισσότερο στην πρόληψη παρά σε μια θεραπεία. 
<SPEAKER ID="31" LANGUAGE="PT" NAME="Casaca (PSE )," AFFILIATION="εξ ονόματος της Ομάδας">
<P>
   .  Κύριε Πρόεδρε, θα ήθελα να απευθύνω ένα ιδιαίτερο καλωσόρισμα στον Επίτροπο με την ευκαιρία της πρώτης του ομιλίας και να του μεταφέρω τις καλύτερες ευχές μας για το εξαιρετικά σημαντικό και δύσκολο έργο που έχει να επιτελέσει. Θα ήθελα επίσης να του πω, ωστόσο, ότι βρίσκω μάλλον ακατανόητο σε αυτήν την έκθεση το γεγονός ότι, μετά το λάθος που έγινε για να απελευθερωθούν οι τράτες βυθού και τα απλάδια βυθού έναν χρόνο πριν στον κανονισμό (ΕΚ) αριθ. 1954/2003, αυτό το λάθος δεν διορθώνεται όσον αφορά τα απλάδια βυθού. Έχοντας διαβάσει τα έγγραφα που παρουσίασε η Επιτροπή, που είναι πολύ συγκεκριμένα υποδεικνύοντας ότι τα απλάδια βυθού είναι εξαιρετικά επιζήμια και καταστροφικά για το περιβάλλον, αδυνατούμε να καταλάβουμε γιατί η Επιτροπή θέλει να επιβάλλει αυτήν την πρακτική στην Αυτόνομη Περιοχή των Αζόρων, όπου δεν είχε επιτραπεί ποτέ. Αυτό είναι ένα βήμα οπισθοδρόμησης στη διατήρηση της φύσης που επιβάλλεται από την Επιτροπή και από τα ευρωπαϊκά θεσμικά όργανα, το οποίο δεν έχει κανένα απολύτως νόημα και είναι εντελώς απαράδεκτο. Κύριε Επίτροπε, σας ζητώ να επανεξετάσετε αυτό το θέμα πιο προσεκτικά. 
<SPEAKER ID="32" LANGUAGE="EN" NAME="Attwooll (ALDE )," AFFILIATION="εξ ονόματος της Ομάδας">
<P>
   . – Κύριε Πρόεδρε, η εξαίρετη έκθεση του κ. Ribeiro αφορά τη δεύτερη πρόταση της Επιτροπής σχετικά με την προστασία των κοραλλιογενών υφάλων βαθέων υδάτων από τις επιπτώσεις της αλιείας με τράτες. Η πρώτη αφορούσε υφάλους στα ανοικτά των βορειοδυτικών ακτών της Σκωτίας, στην περιοχή “Darwin Mounds”, και είχα τη χαρά να εισηγηθώ τη σχετική έκθεση του Κοινοβουλίου. Όπως και σε εκείνη την έκθεση, είναι πολύ σημαντικό να λάβουμε πλήρως υπόψη την τεράστια σημασία των κοραλλιογενών υφάλων βαθέων υδάτων για το θαλάσσιο οικοσύστημα.
<P>
Ως εκ τούτου, η Ομάδα των Φιλελευθέρων στηρίζει πλήρως την πρόταση και τις τροπολογίες που εγκρίθηκαν από την αρμόδια επιτροπή, ειδικότερα δε την τροπολογία 4, στην οποία τονίζεται ο ρόλος των περιφερειακών γνωμοδοτικών συμβουλίων. Συνιστούμε την υπερψήφιση των υπολοίπων τροπολογιών στη μορφή με την οποία εγκρίθηκαν στην αρμόδια επιτροπή. Συμφωνούμε επίσης με την τροπολογία 8, η οποία κατατέθηκε στην Ολομέλεια, καθόσον είναι σημαντικό να εξετάσουμε σε ποιες άλλες περιοχές κοραλλιογενών υφάλων βαθέων υδάτων της ΕΕ πρέπει να απαγορευθεί η χρησιμοποίηση επιζήμιων μεθόδων αλιείας.
<P>
Μπορούμε επίσης να στηρίξουμε την τροπολογία 6 και το πρώτο τμήμα της τροπολογίας 7, καθόσον συνάδουν με την αρχή της πρόληψης. Μετά από πολλή σκέψη, δεν μπορούμε να στηρίξουμε το δεύτερο τμήμα της εν λόγω τροπολογίας, διότι θα είχε ως αποτέλεσμα να αφήσει απροστάτευτο ένα τμήμα των κοραλλιών. Εκφράζουμε δε τη θλίψη μας για αυτό, καθόσον αυτή η τροπολογία κινείται ουσιαστικά στο σύνολό της προς την κατεύθυνση της διατήρησης.
<SPEAKER ID="33" LANGUAGE="IT" NAME="Romagnoli (NI )." AFFILIATION="">
<P>
    Κύριε Πρόεδρε, κυρίες και κύριοι, η εξαιρετική έκθεση του κ. Ribeiro όσον αφορά την πρόταση κανονισμού του Συμβουλίου σχετικά με την προστασία των κοραλλιογενών υφάλων βαθέων υδάτων από τις επιπτώσεις της βενθοπελαγικής αλιείας, ή αλιείας με τράτες όπως αποκαλείται συνήθως, είναι ακριβής και στηρίζεται σε πολυάριθμες σχετικές μελέτες.
<SPEAKER ID="34" LANGUAGE="ES" NAME="Fraga Estévez (PPE-DE )." AFFILIATION="">
<P>
    Κύριε Πρόεδρε, πρέπει να ξεκινήσω λέγοντας πόσο εξεπλάγην ακούγοντας τον κ. Ribeiro, τον εισηγητή, να μιλάει υπέρ των τροπολογιών που απορρίφθηκαν από την πλειοψηφία της Επιτροπής Αλιείας. Θα ήθελα να καταστήσω τώρα σαφές ότι η Ομάδα μας θα υποστηρίξει την πρόταση της Επιτροπής, δηλαδή την έκθεση Ribeiro, όπως εγκρίθηκε στην Επιτροπή Αλιείας. Θα ψηφίσουμε κατά των τροπολογιών που παρουσιάστηκαν, για τους λόγους που πρόκειται να εκθέσω.
<P>
Θα περάσω τώρα στη δεύτερη τροπολογία. Βάσει κριτηρίων που απορρέουν από τη θαλάσσια γεωλογία και βιολογία, αυτή η τροπολογία προτείνει να αντικατασταθούν οι προστατευμένες περιοχές που προτείνονται από την Επιτροπή από το πολιτικό κριτήριο των 200 μιλίων. Πρέπει να επισημανθεί ότι, σωστά ή λανθασμένα, αυτό το κριτήριο δεν είναι πλέον σχετικό με τη διαχείριση της αλιείας στο πλαίσιο του κοινοτικού δικαίου. Πρέπει να υπογραμμίσω για άλλη μία φορά ότι οι κοραλλιογενείς ύφαλοι δεν εντοπίζονται αποκλειστικά σε ακτίνα 200 μιλίων από τις Κανάριες Νήσους, τη Μαδέρα και τις Αζόρες. Η επιστημονική κοινότητα δέχεται ότι οι κοραλλιογενείς ύφαλοι βρίσκονται γενικά γύρω από μια βυθομετρική γραμμή 1 000 μέτρων. Σύμφωνα με την αρχή της πρόληψης, επομένως, η Επιτροπή ανέβηκε στα 1 500 μέτρα βυθομετρικής γραμμής. Αυτές οι γραμμές δεν συμπίπτουν, φυσικά, με πολιτικούς και διοικητικούς διαχωρισμούς. Επιπλέον, σε αυτήν τη συγκεκριμένη περίπτωση, οι ζώνες που προσδιορίζονται από την Ευρωπαϊκή Επιτροπή επεκτείνονται πέρα από το όριο των 200 μιλίων σε ορισμένες περιπτώσεις. Επηρεάζονται και διεθνή ύδατα.
<SPEAKER ID="35" LANGUAGE="ES" NAME="Miguélez Ramos (PSE )." AFFILIATION="">
<P>
    Κύριε Πρόεδρε, υποδέχθηκα με ικανοποίηση την έκθεση Ribeiro όταν παρουσιάστηκε και αναγνώρισα την προσπάθεια του εισηγητή. Και αυτό επειδή, όπως και όλο το Σώμα, πιστεύω ότι είναι σημαντικό να προστατευθούν οι κοραλλιογενείς ύφαλοι βαθέων υδάτων. Είμαι υποχρεωμένη να πω, ωστόσο, ότι ξαφνιάστηκα με ορισμένα από τα σχόλια που έκανε ο εισηγητής στη συνέχεια. Συμφωνώ με όσα μόλις είπε η κ. Fraga, και μπορώ μόνο να ελπίζω ότι μικρές σημαίες παρόμοιες με εκείνες που βλέπω σε άλλα σημεία της Αίθουσας δεν θα εμφανιστούν ξαφνικά μπροστά στον κ. Ribeiro.
<P>
Πρέπει να υπογραμμίσω ότι δεν υποστηρίζουμε ούτε το πρώτο ούτε το δεύτερο μέρος της τροπολογίας αριθ. 7. Ασφαλώς υποστηρίζουμε την πρόταση της Επιτροπής, αλλά δεν μπορούμε να συμφωνήσουμε με την προσθήκη των συρόμενων διχτύων βυθού χωρίς καμιά επιστημονική αιτιολόγηση. Η πρόταση της Επιτροπής κάνει μια αναφορά στα συρόμενα δίχτυα βυθού ή σε παρόμοια αλιευτικά εργαλεία. Πιστεύουμε ότι η προσθήκη των συρόμενων διχτύων βυθού χωρίς περαιτέρω περιορισμούς θα μπορούσε να αποβεί πολύ επιζήμια για ορισμένους στόλους. Θα μπορούσε να χρησιμεύσει επίσης ως επικίνδυνο προηγούμενο.
<SPEAKER ID="36" LANGUAGE="EN" NAME="Stihler (PSE )." AFFILIATION="">
<P>
Στις αρχές του τρέχοντος έτους το παρόν Σώμα αναγνώρισε τους κοραλλιογενείς υφάλους βαθέων υδάτων, όταν η περιοχή “Darwin Mounds”, στα ανοικτά των βορειοδυτικών ακτών της Σκωτίας, αναγνωρίστηκε ως περιοχή προστασίας υπό ειδικό καθεστώς. Τώρα ασχολούμαστε με τους υπόλοιπους κοραλλιογενείς υφάλους βαθέων υδάτων στα ανοικτά των Καναρίων Νήσων και στις θαλάσσιες περιοχές γύρω από τη Μαδέρα και τις Αζόρες, και ευελπιστώ ότι η προστασία θα συνεχιστεί σε μόνιμη βάση στις εν λόγω περιοχές. Οι κοραλλιογενείς ύφαλοι βαθέων υδάτων δεν πρέπει να καταστρέφονται από τις τράτες βυθού, αλλά να προστατεύονται προς όφελος και των μελλοντικών γενεών. 
<SPEAKER ID="37" LANGUAGE="PT" NAME="Capoulas Santos (PSE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, και εγώ βασικά θα ήθελα να εκφράσω την υποστήριξή μου για την έκθεση του κ. Ribeiro και τις προτάσεις που περιέχει.
<SPEAKER ID="38" LANGUAGE="EN" NAME="Borg," AFFILIATION="Επιτροπή">
<P>
Όσον αφορά τις ενδεχόμενες καταστροφές που προκαλούνται από άλλες μορφές αλιείας, εκτός των τρατών: σύμφωνα με την έκθεση του Διεθνούς Συμβουλίου για την Εξερεύνηση των Θαλασσών για το έτος 2003, οι τράτες είναι η κύρια αιτία καταστροφών στους κοραλλιογενείς υφάλους βαθέων υδάτων. Υπάρχουν ελάχιστες ενδείξεις για καταστροφές σε κοραλλιογενείς υφάλους από αδρανή αλιευτικά εργαλεία, αν και το Διεθνές Συμβούλιο για την Εξερεύνηση των Θαλασσών αναφέρει ορισμένες τέτοιες περιπτώσεις. Η Επιτροπή είναι διατεθειμένη να τροποποιήσει την πρότασή της, εάν προκύψουν νέα επιστημονικά στοιχεία ή εάν συμφωνήσουν τα κράτη μέλη σε μια τέτοια τροποποίηση.
<P>
Ως προς την άποψη που εξέφρασε η κ. Attwooll σχετικά με τον ρόλο των περιφερειακών γνωμοδοτικών συμβουλίων, θα δημιουργούνταν νομικό πρόβλημα, καθόσον η έγκριση της προτεινόμενης τροπολογίας θα απαιτούσε την τροποποίηση του ιδίου του κανονισμού σχετικά με τα περιφερειακά γνωμοδοτικά συμβούλια.
<P>
Όσον αφορά ένα ακόμη σημείο που έθιξε η κ. Attwooll, η Επιτροπή κατέθεσε προσφάτως μια πρόταση σχετικά με τις προϋποθέσεις για την αλιεία βαθέων υδάτων, η οποία θα προσφέρει προστασία για αυτούς τους σημαντικούς πόρους. 
<SPEAKER ID="39" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί στις 11.30. 
<SPEAKER ID="40" LANGUAGE="" NAME="Πρόεδρος." AFFILIATION="">
<P>
Της αντιπροσωπείας ηγείται ο πρόεδρός της, κ. Zoran Sami. Εύχομαι αυτή η συνάντηση να αποτελέσει την έναρξη μιας εποικοδομητικής συνεργασίας μεταξύ των δύο κοινοβουλίων μας. 
<SPEAKER ID="41" LANGUAGE="" NAME="" AFFILIATION="Προέδρου">
<SPEAKER ID="42" LANGUAGE="" NAME="Πρόεδρος." AFFILIATION="(Το Σώμα εγκρίνει την πρόταση ψηφίσματος και την πρόταση απόφασης)">
<P>
(1)
<SPEAKER ID="43" LANGUAGE="ES" NAME="Garriga Polledo (PPE-DE )," AFFILIATION="εισηγητής">
<P>
Αναφέρομαι στη θέση του προϋπολογισμού 15 03 01 02 – Πρόγραμμα Leonardo da Vinci, όπου το ποσό που αναφέρεται στις υποχρεώσεις πρέπει να τροποποιηθεί στα 205 366 880 ευρώ.
<P>
Στη θέση του προϋπολογισμού 19 09 03 – Βοήθεια σε εκτοπισμένους πληθυσμούς σε χώρες της Λατινικής Αμερικής, θα πρέπει να τεθεί το αντίστοιχο ποσό από το αποθεματικό, δηλαδή 54 500 ευρώ λιγότερα από το ποσό που δίνεται στο έγγραφο 12.
<SPEAKER ID="44" LANGUAGE="" NAME="Πρόεδρος." AFFILIATION="(Το Σώμα εγκρίνει τις προφορικές τροπολογίες του εισηγητή)">
<P>
   Αν δεν υπάρχουν αντιρρήσεις, οι τεχνικές τροπολογίες του κ. Garriga Polledo γίνονται δεκτές.
<SPEAKER ID="45" LANGUAGE="DE" NAME="Schulz (PSE )," AFFILIATION="εξ ονόματος της Ομάδας.">
<P>
    Κύριε Πρόεδρε, η δήλωση που θα κάνω τώρα βάσει του άρθρου 157 δεν θα είναι μυστική αλλά φανερή.
<P>
Συζητήσαμε στην Ομάδα μας για το ποσόν του σημείου 3 που πρέπει να εγκριθεί. Πρόκειται για μια μεγάλη συνάντηση στην πατρίδα μου, τη Ρηνανία, όπου μεταξύ άλλων η καθολική εκκλησία αλλά και άλλες οργανώσεις διοργανώνουν μια μεγάλη συνάντηση νέων. Γνωρίζω ο ίδιος αυτήν την συνάντηση γιατί είχα την ευκαιρία να λάβω μέρος σε αυτήν κάποια άλλη φορά υπό διαφορετική ιδιότητα. Είναι καλή. Στο πλαίσιο της συνάντησης αυτής πρόκειται να πραγματοποιηθεί και μια επίσημη επίσκεψη του Πάπα.
<SPEAKER ID="46" LANGUAGE="PL" NAME="Pęk (IND/DEM )." AFFILIATION="(Χειροκροτήματα)">
<P>
    Κύριε Πρόεδρε, επί διαδικαστικού θέματος βάσει του ίδιου άρθρου του Κανονισμού βάσει του οποίου επιτρέψατε στον κ. Schulz να μιλήσει. Θα ήθελα να επισημάνω ότι πρόκειται για σαφή παραβίαση του Κανονισμού αλλά και των αρχών της αισθητικής. Φαίνεται πως ο κ. Schulz δεν κατανοεί ότι οι πνευματικές και ηθικές αρχές συνυπάρχουν με το δίκαιο. Θα ήθελα να το υπενθυμίσω αυτό στον κ. Schulz.
<SPEAKER ID="47" LANGUAGE="" NAME="Πρόεδρος." AFFILIATION="">
<SPEAKER ID="48" LANGUAGE="EN" NAME="Balkenende," AFFILIATION="Συμβούλιο">
<P>
   . – Κύριε Πρόεδρε, προχωρήσατε στη δεύτερη ανάγνωση του προϋπολογισμού του 2005 – του πρώτου πλήρους δημοσιονομικού έτους της Ευρωπαϊκής Ένωσης των 25 κρατών μελών και της εφαρμογής του νέου κανονισμού υπηρεσιακής κατάστασης. Διαπιστώνω με ικανοποίηση ότι η συμφωνία στην οποία κατέληξαν τα δύο θεσμικά μας όργανα στο πλαίσιο της διαδικασίας συνδιαλλαγής στις 25 Νοεμβρίου 2004 έχει πλέον περιληφθεί στον προϋπολογισμό του 2005.
<P>
Γι’ αυτό θέλω, με την παρούσα ευκαιρία, να ευχαριστήσω τον Πρόεδρο της Επιτροπής Προϋπολογισμών, κ. Lewandowski, και τους δύο εισηγητές, τον κ. Garriga Polledo και την κ. Jensen. Θέλω επίσης να ευχαριστήσω την Επίτροπο κ. Grybauskaitė, τον ρόλο της οποίας εκτίμησα ιδιαιτέρως.
<SPEAKER ID="49" LANGUAGE="" NAME="Πρόεδρος." AFFILIATION="(Ο Πρόεδρος καλεί τον Προεδρεύοντα του Συμβουλίου, κ. Balkenende, να ανέβει στο βήμα μαζί με την εκπρόσωπο της Επιτροπής, κ. Grybauskait">
<SPEAKER ID="50" LANGUAGE="" NAME="" AFFILIATION="Αντιπροέδρου">
<SPEAKER ID="51" LANGUAGE="" NAME="" AFFILIATION="Πριν από την ψηφοφορία:">
<SPEAKER ID="52" LANGUAGE="ES" NAME="Garriga Polledo (PPE-DE )," AFFILIATION="εισηγητής">
<P>
“A. λαμβάνοντας υπόψη ότι ο προϋπολογισμός 2005 όπως εγκρίθηκε από το Κοινοβούλιο ανέρχεται σε 116 554 135 698 ευρώ σε αναλήψεις υποχρεώσεων, το οποίο αντιπροσωπεύει αύξηση 6,1% επί του προϋπολογισμού 2004, και 106 300 000 000 ευρώ σε πληρωμές, το οποίο αντιπροσωπεύει αύξηση 4,4% επί του προϋπολογισμού 2004· λαμβάνοντας υπόψη ότι αυτό το επίπεδο πληρωμών αντιπροσωπεύει 1,004% του κατ’  εκτίμηση ακαθάριστου εθνικού εισοδήματος για το έτος 2005 εν συγκρίσει προς 1,08% όπως ορίζεται από τις δημοσιονομικές προοπτικές, ήτοι διαφορά 7 935 εκατ. ευρώ,”
<SPEAKER ID="53" LANGUAGE="" NAME="" AFFILIATION="(Το Σώμα παρέχει σύμφωνη γνώμη)">
<SPEAKER ID="54" LANGUAGE="FR" NAME="" AFFILIATION="(Το Σώμα εγκρίνει το ψήφισμα)">
<SPEAKER ID="55" LANGUAGE="" NAME="" AFFILIATION="(Το Σώμα εγκρίνει το νομοθετικό ψήφισμα)">
<P>
(2)
<SPEAKER ID="56" LANGUAGE="DE" NAME="Schulz (PSE )." AFFILIATION="">
<SPEAKER ID="57" LANGUAGE="EN" NAME="Ek (ALDE )." AFFILIATION="(Χειροκροτήματα)">
<P>
   – Κύριε Πρόεδρε, εφόσον μπόρεσε να διατυπώσει τις απόψεις της η Ομάδα των Σοσιαλιστών σχετικά με αυτήν τη διαδικασία δυνάμει του άρθρου 152, τότε πρέπει να επιτραπεί και στις υπόλοιπες πολιτικές ομάδες να πράξουν το ίδιο. Εκφράζουμε την ιδιαίτερη απογοήτευσή μας για την απόσυρση της υπογραφής της Ομάδας των Σοσιαλιστών από το κοινό κείμενο, παρά το γεγονός ότι είχε προκύψει κατόπιν διαπραγμάτευσης στην οποία συμμετείχαν δύο από τους αντιπροέδρους της. Ευελπιστούμε επίσης ότι η Ομάδα των Σοσιαλιστών αντιλαμβάνεται ότι η καταψήφιση του συμβιβασμού δημιουργεί τον κίνδυνο να μην υπάρξει τοποθέτηση του Κοινοβουλίου επί των στρατηγικών πολιτικών προσανατολισμών της νέας Επιτροπής. Επιθυμεί πραγματικά η Ομάδα των Σοσιαλιστών να συμβεί κάτι τέτοιο και να δυσφημιστεί έτσι το Ευρωπαϊκό Κοινοβούλιο;
<SPEAKER ID="58" LANGUAGE="" NAME="Πρόεδρος." AFFILIATION="">
<P>
   – Φρονώ ότι οι θέσεις τις οποίες ανέπτυξαν ο κ. Schulz και η κ. Ek έχουν διαφωτίσει το Σώμα. 
<SPEAKER ID="59" LANGUAGE="" NAME="" AFFILIATION="(Το Σώμα εγκρίνει το ψήφισμα)">
<SPEAKER ID="60" LANGUAGE="" NAME="" AFFILIATION="">
<SPEAKER ID="61" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς">
<P>
Για παράδειγμα, το πρόγραμμα Peace II δικαιολογείται από το γεγονός ότι αποτελεί εσωτερικό θέμα της ΕΕ, ενώ παράλληλα αντιτιθέμεθα στη συμμετοχή της ΕΕ, ως οργανισμού, στη χρηματοδότηση της ανοικοδόμησης του Ιράκ. Τα ίδια τα κράτη μέλη πρέπει να αποφασίζουν για τέτοιου είδους προσπάθειες σύμφωνα με τη δημοκρατική διαδικασία λήψης αποφάσεων που ισχύει σε καθένα από αυτά. 
<SPEAKER ID="62" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
   . Όπως όλοι γνωρίζουμε, το μέσο ευελιξίας, του οποίου το ανώτατο όριο είναι 200 εκατ. ευρώ, προορίζεται να καλύψει τη χρηματοδότηση, σε ένα δεδομένο οικονομικό έτος, ειδικών δαπανών οι οποίες δεν θα μπορούσαν να χρηματοδοτηθούν εντός των ανώτατων ορίων που ισχύουν σε μία ή περισσότερες άλλες κατηγορίες. Πρόκειται για έναν εξαιρετικά σημαντικό μηχανισμό αντιμετώπισης έκτακτων αναγκών.
<SPEAKER ID="63" LANGUAGE="" NAME="" AFFILIATION="">
<SPEAKER ID="64" LANGUAGE="PT" NAME="Ribeiro (GUE/NGL )," AFFILIATION="γραπτώς">
<P>
   . Η εν λόγω πρόταση για απόρριψη του προϋπολογισμού για το 2005, την οποία κατέθεσε η Ομάδα μου και στην οποία συνέβαλα σημαντικά, δεν είναι μόνο λογική αλλά και συνεπής.
<P>
Η πρόταση απόρριψης είναι λογική, γιατί πρόκειται για το πρώτο πλήρες έτος της διευρυμένης ΕΕ, με πρόσθετες απαιτήσεις όσον αφορά τη συνοχή, και για ένα σημαντικό έτος για τη συζήτηση σχετικά με τις δημοσιονομικές προοπτικές για την περίοδο 2007-2013. Επομένως, είναι απαράδεκτος ο καθορισμός του κοινοτικού προϋπολογισμού για το 2005 σε πάνω από το 1% του κοινοτικού ΑΕΕ (σε χιλιοστά του εκατοστού) για καθαρά ψυχολογικούς λόγους, ενώ αποκρύπτεται η φανερή συμφωνία του με τους στόχους των υπογραφόντων την “Επιστολή των Έξι” για συνέχιση του προϋπολογισμού του 2004, ο οποίος είναι συγκριτικά ο χαμηλότερος από το 1987.
<P>
Η πρόταση είναι συνεπής, γιατί είχαμε καταθέσει πρόταση απόρριψης του προϋπολογισμού για το 2000 στις αρχές του τρέχοντος δημοσιονομικού πλαισίου, και, πέντε χρόνια μετά, η κριτική μας επιβεβαιώθηκε: ανεπαρκείς πόροι για την οικονομική και κοινωνική συνοχή, ανεπαρκής χρηματοδότηση και έλλειψη κατάλληλων προγραμμάτων στους τομείς της απασχόλησης, της κοινωνίας, του περιβάλλοντος και της συνεργασίας, προβλήματα στην εκτέλεση, αδιαφάνεια και, κυρίως, ένας προϋπολογισμός υπαγόμενος στις επιταγές του Συμφώνου Σταθερότητας και Ανάπτυξης και στην “αποταμίευση”, ώστε να χρηματοδοτείται η διεύρυνση αλλά και άλλες προτεραιότητες, όπως ο πόλεμος και η προπαγάνδα, με τους ίδιους οικονομικούς πόρους. 
<SPEAKER ID="65" LANGUAGE="" NAME="" AFFILIATION="">
<SPEAKER ID="66" LANGUAGE="PL" NAME="Protasiewicz (PPE-DE )." AFFILIATION="(Χειροκροτήματα)">
<P>
    Σας ευχαριστώ πολύ, κύριε Πρόεδρε. Θα ήθελα να διευκρινίσω ότι υπερψήφισα την τροπολογία αριθ. 127 στο τμήμα ΙΙΙ για τη χρηματοδότηση της Παγκόσμιας Ημέρας των Νέων, γιατί αυτή δεν αποτελεί μέρος επίσημης επίσκεψης αρχηγού κράτους. Αντίθετα, πρόκειται για συνάντηση μεταξύ νέων ευρωπαίων χριστιανών με τους πιο ευγενείς στόχους. Ο κ. Schulz, αν δεν είχε αυτήν την ιδεολογική εμμονή, θα κατανοούσε πόσο μπορεί να ωφεληθεί η Ευρώπη από μια συνάντηση ανάμεσα στους νέους και τον Πάπα. Αν δεν είχε αυτήν την ιδεολογική εμμονή και την απροθυμία να προσεγγίσει με εντιμότητα το θέμα, δεν θα συνέχεε την περίσταση με επίσημη επίσκεψη αρχηγού κράτους, συγκεκριμένα την επίσκεψη του Πάπα στην Ομοσπονδιακή Δημοκρατία της Γερμανίας.
<SPEAKER ID="67" LANGUAGE="PT" NAME="Silva Peneda (PPE-DE )," AFFILIATION="γραπτώς">
<P>
   . Συμμετείχα ενεργά στις συνεδριάσεις συνδιαλλαγής, οι οποίες οδήγησαν σε συμφωνία για τον προϋπολογισμό της Ευρωπαϊκής Ένωσης για το 2005.
<P>
Εύλογα, λοιπόν, αισθάνομαι υπερηφάνεια και ικανοποίηση. Η αποτυχία των διαπραγματεύσεων για τον πρώτο προϋπολογισμό της διευρυμένης ΕΕ θα έστελνε στους ευρωπαίους πολίτες ένα αρνητικό πολιτικό μήνυμα όσον αφορά την ικανότητα διακυβέρνησης μιας ΕΕ με 25 κράτη μέλη.
<P>
Όλες οι κοινοτικές πολιτικές θα χρηματοδοτηθούν δεόντως το 2005, σύμφωνα με τις προτεραιότητες που έχουν τεθεί. Σε σχέση με τον προϋπολογισμό για το 2004, ο εν λόγω προϋπολογισμός παρουσιάζει αύξηση της τάξης του 6,5% και υπερβαίνει τη συμβολική αξία του 1% του ΑΕΕ.
<P>
Το Συμβούλιο, το Κοινοβούλιο και η Επιτροπή συμφώνησαν για μια δήλωση βάσει της οποίας το επίπεδο πληρωμών θα επανεξεταστεί στα μέσα του 2005 και, αν χρειαστεί, θα συμπληρωθούν οι αντίστοιχες γραμμές προϋπολογισμού.
<P>
Οι προτεραιότητες της Πορτογαλίας συνυπολογίζονται στον προϋπολογισμό για το 2005. Γίνεται καλύτερη πρόβλεψη για την περιφερειακή πολιτική και την πολιτική συνοχής, καθώς και για την κοινή γεωργική πολιτική με τα πιλοτικά της προγράμματα, και διατίθενται περισσότεροι πόροι για τη σύναψη συμφωνιών για την αλιεία.
<P>
Επομένως, ο προϋπολογισμός για το 2005 είναι ένα αξιόπιστο μέσο. 
<SPEAKER ID="68" LANGUAGE="" NAME="" AFFILIATION="">
<SPEAKER ID="69" LANGUAGE="SV" NAME="Andersson (PSE )," AFFILIATION="γραπτώς">
<P>
   . Το ψήφισμα για τον προϋπολογισμό αναφέρει ότι το Ευρωπαϊκό Κοινοβούλιο λυπάται για τη συνολική μείωση των πληρωμών στον γεωργικό τομέα που προτείνει το Συμβούλιο. Εμείς, ο κ. Andersson και οι κκ. Hedh, Hedkvist Petersen, Segelström και Westlund, διαφωνούμε με αυτήν τη δήλωση. Δεν έχουμε λόγο να επιθυμούμε, στον γεωργικό τομέα, περαιτέρω αύξηση των πληρωμών σε σύγκριση με την πρόταση του Συμβουλίου. 
<SPEAKER ID="70" LANGUAGE="SV" NAME="Cederschiöld, Fjellner, Hökmark και Ibrisagic (PPE-DE )," AFFILIATION="γραπτώς">
<SPEAKER ID="71" LANGUAGE="DA" NAME="Christensen (PSE )," AFFILIATION="γραπτώς">
<P>
   . Αποφασίσαμε να υπερψηφίσουμε την έκθεση του κ. Garriga Polledo και της κ. Jensen παρά την παράγραφο 2, η οποία αντιτίθεται στη μείωση των πληρωμών για τη γεωργία που προτείνει το Συμβούλιο. Δεν μπορούμε να στηρίξουμε την εν λόγω παράγραφο. 
<SPEAKER ID="72" LANGUAGE="FR" NAME="De Keyser (PSE )," AFFILIATION="γραπτώς">
<SPEAKER ID="73" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Γνωρίζουμε ότι η έκθεση διερευνά το είδος χρηματοδότησης που πρέπει να εγκρίνουμε, με άλλα λόγια, το πώς θα κινητοποιήσουμε επιπλέον 185 εκατ. ευρώ, τα οποία διαφορετικά θα έπρεπε να εξευρεθούν με ανακατανομή στο πλαίσιο άλλων κατηγοριών του προϋπολογισμού. Γνωρίζουμε επίσης ότι τα πρόσθετα ποσά θα χρησιμοποιηθούν για τη χρηματοδότηση του προγράμματος PEACE και των αποκεντρωμένων υπηρεσιών, και ότι τα συμφωνηθέντα ποσά δεν καλύπτουν τις ανάγκες και δεν θα ικανοποιήσουν τις απαιτήσεις χρηματοδότησης. 
<SPEAKER ID="74" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς">
<P>
   . Η Λίστα του Ιουνίου απορρίπτει το σχέδιο προϋπολογισμού του Κοινοβουλίου για το 2005, βάσει του οποίου οι αναλήψεις υποχρεώσεων της ΕΕ αυξάνονται στο 1,24% του προβλεπόμενου ακαθάριστου εγχώριου εισοδήματος των κρατών μελών. Θεωρούμε ότι οι αναλήψεις υποχρεώσεων για το 2005 δεν πρέπει να υπερβαίνουν με κανένα τρόπο το 1,14% βάσει της πρότασης της Επιτροπής.
<P>
Μολονότι οι πληρωμές δεν υπερβαίνουν το 1% του ακαθάριστου εγχώριου εισοδήματος, βαθμιαία θα αυξηθούν και θα φτάσουν στο επίπεδο των αναλήψεων υποχρεώσεων στον προϋπολογισμό για το 2005. Αυτό αποτελεί σημείο αφετηρίας για το μακροπρόθεσμο δημοσιονομικό πλαίσιο. Γι’ αυτό είναι σημαντική η μείωση το αργότερο έως το 2005. Στόχος πρέπει να είναι η μείωση κάτω από το ανώτατο όριο δαπανών του 1% του ακαθάριστου εγχώριου εισοδήματος.
<P>
* Θεωρούμε ότι η ΕΕ πρέπει να αρχίσει περικοπές στις ενισχύσεις του γεωργικού τομέα το αργότερο έως το 2005.
<SPEAKER ID="75" LANGUAGE="DA" NAME="Jensen (ALDE )," AFFILIATION="γραπτώς">
<P>
   . Οι βουλευτές του Ευρωπαϊκού Κοινοβουλίου που ανήκουν στο Κόμμα των Φιλελευθέρων της Δανίας –η κ. Riis-Jørgensen, ο κ. Busk και η κ. Jensen– καταψήφισαν την τροπολογία αριθ. 3, την οποία κατέθεσε η Ομάδα Ανεξαρτησία/Δημοκρατία. Το Κόμμα των Φιλελευθέρων τάσσεται υπέρ της επανεξέτασης της πληρωμής των ταξιδιωτικών δαπανών, ώστε να καλύπτονται όλες οι λογικές και αναγκαίες ταξιδιωτικές δαπάνες. Η εν λόγω τροπολογία δεν εγγυάται κάτι τέτοιο. 
<SPEAKER ID="76" LANGUAGE="PT" NAME="Ribeiro (GUE/NGL )," AFFILIATION="γραπτώς">
<P>
   . Σύμφωνα με την πρότασή μας για απόρριψη του κοινοτικού προϋπολογισμού για το 2005, καταψηφίσαμε την έκθεση, η οποία αντανακλά τον βαθμό υποκρισίας και συγκάλυψης που διέπει τη διαδικασία κατάρτισης του προϋπολογισμού, η οποία φτάνει στο τέλος της. Το Κοινοβούλιο επικρίνει το Συμβούλιο για το γεγονός ότι μειώνει τις πληρωμές στη γεωργία, δεν αποδέχεται τις προτάσεις του, δεν είναι πρόθυμο να εκτιμήσει τις ανάγκες των ευρωπαϊκών υπηρεσιών και υποχρεώνει το Κοινοβούλιο να κάνει περικοπές σε σχέση με την πρώτη ανάγνωση· αυτοί οι λόγοι αρκούν για να δικαιολογήσουν την απόρριψη.
<P>
Παρά το σενάριο αυτό, το Κοινοβούλιο επικροτεί τη συμφωνία που πέτυχε με το Συμβούλιο στη συνεδρίαση συνδιαλλαγής της 25ης Νοεμβρίου και συγκαλύπτει τη διαδικασία ισχυριζόμενο ότι, χάρη στις προσπάθειές του, αποφεύχθηκαν δραστικές περικοπές, και διατηρήθηκαν οι παραδοσιακές προτεραιότητές του, κάτι το οποίο είναι φανερά αναληθές. Δυστυχώς, αυτό συμβαίνει σε όλες τις διαδικασίες κατάρτισης του προϋπολογισμού από το 2000 και μετά. Στο διάστημα αυτό, το μέσο ευελιξίας χρησιμοποιήθηκε πέντε φορές συνεχόμενα, δικαιολογώντας έτσι την πρόταση του Κομμουνιστικού Κόμματος της Πορτογαλίας για αναθεώρηση των σημερινών δημοσιονομικών προοπτικών.
<SPEAKER ID="77" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
   . Θα ήθελα να επαναλάβω τις παρατηρήσεις που έγιναν ήδη σε πρώτη ανάγνωση και να επικρίνω το γεγονός ότι το σχέδιο προϋπολογισμού για το οικονομικό έτος 2005 ανέρχεται συνολικά μόλις στο 1,004% του ακαθάριστου εγχώριου προϊόντος (ΑΕγχΠ) των 25 κρατών μελών της Ευρωπαϊκής Ένωσης. Θα προτιμούσα να είναι πιο φιλόδοξο, ιδίως λόγω της ένταξης δέκα νέων κρατών μελών, και να δίνει νόημα στα λόγια όσων ισχυρίζονται ότι επιθυμούν να αναπτύξουν τη θεσμική Ευρώπη με στροφή προς νέες πολιτικές και πεδία αρμοδιότητας.
<P>
Ωστόσο, με δεδομένο το σύνολο των διαπραγματεύσεων και τις πραγματικές οικονομικές και δημοσιονομικές δυσκολίες της παρούσας κατάστασης, θα ήθελα να τονίσω ορισμένα αποτελέσματα που επιτεύχθηκαν στην επίπονη διαδικασία συνδιαλλαγής. Θεωρώ σημαντικό το γεγονός ότι ξεπεράσαμε το ψυχολογικό όριο του 1% που επέβαλλε η “Επιστολή των Έξι”, έστω και κατά ένα ελάχιστο ποσό.
<P>
Οι παρατηρήσεις των εισηγητών είναι ρεαλιστικές και διακρίνουν έλλειψη ειρμού στο εγχείρημα που ανακοινώνεται στην πρόταση της Επιτροπής για έναν προϋπολογισμό “ανταγωνιστικότητας και συνοχής”. Αναμένω ένα πολύ καλύτερο αποτέλεσμα όσον αφορά τις δημοσιονομικές προοπτικές για την περίοδο 2007-2013. 
<SPEAKER ID="78" LANGUAGE="" NAME="" AFFILIATION="">
<SPEAKER ID="79" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς">
<SPEAKER ID="80" LANGUAGE="PT" NAME="Queiró (PPE-DE )," AFFILIATION="γραπτώς">
<SPEAKER ID="81" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
   . Η εν λόγω πρόταση αφορά την περίοδο ανάμεσα στη λήξη ισχύος του πρωτοκόλλου της αλιευτικής συμφωνίας ανάμεσα στην Ευρωπαϊκή Ένωση και την Ισλαμική Ομοσπονδιακή Δημοκρατία των νήσων Κομορών και την ημερομηνία έως την οποία η Επιτροπή θεωρεί ότι θα έχει ολοκληρωθεί η αξιολόγηση που απαιτείται για την επαναδιαπραγμάτευση της συμφωνίας. Λόγω της μεγάλης δραστηριότητας του κοινοτικού στόλου στην εν λόγω θαλάσσια περιοχή (40 θυνναλιευτικά γρι-γρι και 25 παραγαδιάρικα επιφανείας), η λύση που προτείνεται είναι η παράταση της προηγούμενης αλιευτικής συμφωνίας μέχρι τη σύναψη νέου πρωτοκόλλου.
<SPEAKER ID="82" LANGUAGE="" NAME="" AFFILIATION="">
<SPEAKER ID="83" LANGUAGE="PT" NAME="Coelho (PPE-DE )," AFFILIATION="γραπτώς">
<P>
   . Είμαι ευτυχής για την απόφαση για πλήρη εφαρμογή του άρθρου 67 της Συνθήκης, ώστε να λαμβάνονται αποφάσεις για τα θέματα που υπάγονται στον Τίτλο IV, όπως η μετανάστευση, το άσυλο και οι συνοριακοί έλεγχοι, με ψηφοφορία με ειδική πλειοψηφία στο πλαίσιο της διαδικασίας συναπόφασης.
<P>
Στηρίζω την έκθεση του κ. Bourlanges, καθώς και τις δύο συγκεκριμένες προτάσεις που περιλαμβάνει, διότι:
<P>
- η συναπόφαση και η ψηφοφορία με ειδική πλειοψηφία είναι σημαντικές για τη διαχείριση της μεταναστευτικής πολιτικής της Ένωσης. Με την υπογραφή του Συντάγματος στις 29 Οκτωβρίου 2004, κατέστη σαφές ότι τα μέτρα που θεσπίζονται για τη νόμιμη μετανάστευση δεν πρέπει να περιορίζουν το δικαίωμα των κρατών μελών να καθορίζουν τον αριθμό των υπηκόων τρίτων χωρών που μπορούν να δεχτούν στο έδαφός τους με σκοπό την εξεύρεση εργασίας.
<P>
- οι περιορισμοί στις αρμοδιότητες του Δικαστηρίου στον Τίτλο IV που θεσπίστηκαν στο Άμστερνταμ, καθώς υπήρχαν φόβοι για υπερβολικό φόρτο εργασίας και καθυστέρηση, δεν έχουν νόημα, δεδομένης της θέσπισης στη Νίκαια του άρθρου 225, παράγραφος α...
<SPEAKER ID="84" LANGUAGE="DE" NAME="Kaufmann (GUE/NGL )," AFFILIATION="γραπτώς">
<P>
Η παρούσα πρόταση απόφασης του Συμβουλίου για τη μετάβαση στη διαδικασία συναπόφασης είναι, για τον λόγο αυτόν, ένα βήμα προς την αύξηση της επιρροής του Κοινοβουλίου στη νομοθεσία, το οποίο έπρεπε να έχει γίνει από καιρό. Ωστόσο, το Συμβούλιο σχεδιάζει να κρατήσει και πάλι ορισμένους τομείς μόνο για την εκτελεστική εξουσία. Ακριβώς αυτό επικρίνεται στην έκθεση Bourlanges, και για τον λόγο αυτόν την εγκρίνω.
<SPEAKER ID="85" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
   . Ο εισηγητής πρότεινε να διευρυνθεί το πεδίο αρμοδιοτήτων του Δικαστηρίου με την ανάκληση του άρθρου 68 της Συνθήκης ΕΚ. Αυτό αποτελεί προσθήκη στην πρόταση απόφασης του Συμβουλίου, καθώς διάφοροι τομείς του Τίτλου IV, Μέρος III, της Συνθήκης ΕΚ (θεωρήσεις, άσυλο, μετανάστευση και άλλες πολιτικές που άπτονται της ελεύθερης κυκλοφορίας προσώπων) θα ρυθμίζονταν έτσι από το άρθρο 251 της Συνθήκης ΕΚ.
<P>
Δεν είμαι σίγουρος ότι η προτεινόμενη ανάκληση θα ενισχύσει στο ελάχιστο τη νομική προστασία των ευρωπαίων πολιτών και των υπηκόων τρίτων χωρών, όπως ισχυρίζεται ο κ. Bourlanges. Θεωρώ ότι θα έχει ακριβώς το αντίθετο αποτέλεσμα. Θεωρώ ότι το Κοινοβούλιο πρέπει να περιοριστεί στη στήριξη της πρότασης απόφασης ως έχει –η οποία, ούτως ή άλλως, αποτελεί ένα σημαντικό, φιλόδοξο βήμα για τον χώρο ελευθερίας, ασφάλειας και δικαιοσύνης– και να μην ξεκινήσει αυτήν την ανθυγιεινή, ακόρεστη αναζήτηση για το “τι υπάρχει πιο πέρα”.
<SPEAKER ID="86" LANGUAGE="" NAME="" AFFILIATION="">
<SPEAKER ID="87" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς">
<P>
Αντιτιθέμεθα επίσης στο μεγάλο χρηματικό ποσό –περίπου 225 εκατ. ευρώ– που διατίθεται για τις προσπάθειες αυτές για την περίοδο 2005-2006. Οι εν λόγω στόχοι και προσπάθειες δεν καθορίζονται ή περιορίζονται με σαφήνεια, και η εμπειρία από τη διαχείριση αυτών των χρημάτων από την ΕΕ δεν είναι ενθαρρυντική.
<SPEAKER ID="88" LANGUAGE="PT" NAME="Queiró (PPE-DE )," AFFILIATION="γραπτώς">
<P>
   . Το ζητούμενο της πρότασης της Επιτροπής, την οποία στηρίζει ο εισηγητής, είναι η διατήρηση, έως τα τέλη του 2006, μιας νομικής βάσης και ενός δημοσιονομικού πλαισίου για δράσεις που στοχεύουν στην προστασία και προώθηση των ανθρωπίνων δικαιωμάτων και των δημοκρατικών αρχών σε αναπτυσσόμενες χώρες και άλλες τρίτες χώρες. Υπερψήφισα την έκθεση, γιατί θεωρώ ότι αυτό είναι εξαιρετικά χρήσιμο και απόλυτα δικαιολογημένο σε μια περίοδο όπου διακυβεύονται ιδιαίτερα σημαντικά θέματα που άπτονται της εξωτερικής πολιτικής της Κοινότητας. 
<SPEAKER ID="89" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
   . Η κοινοτική χρηματοδότηση βάσει του σημερινού κανονισμού λαμβάνει τη μορφή επιδοτήσεων ή συμβάσεων, και η Επιτροπή προτείνει την επέκτασή της στις εταιρείες, εφόσον κρίνεται αναγκαίο. Συμφωνώ με αυτό. Πρέπει να στηρίζεται η συμμετοχή της κοινωνίας των πολιτών, ανεξάρτητα από το είδος θεσμικής διάρθρωσης που εμπλέκεται σε κάθε μεμονωμένη περίπτωση. Είναι επιτακτική ανάγκη να συνεχίσει, να βελτιώσει και να εντατικοποιήσει η Ευρωπαϊκή Ένωση τις δράσεις που περιγράφονται στην ανακοίνωση της Επιτροπής της 8ης Μαΐου 2001 για τον ρόλο της Ευρωπαϊκής Ένωσης στην προώθηση των δικαιωμάτων του ανθρώπου και του εκδημοκρατισμού στις τρίτες χώρες.
<P>
Η Ευρωπαϊκή Ένωση είναι η τελευταία αχτίδα ελπίδας για πολλούς ανθρώπους. Όπως επεσήμανε η Επιτροπή Εξωτερικών Υποθέσεων (με μία μόνο αποχή), πρέπει να παράσχουμε στην Ευρωπαϊκή Πρωτοβουλία για τη Δημοκρατία και τα Δικαιώματα του Ανθρώπου (EIDHR) όλα τα δυνατά μέσα για την επίτευξη των στόχων της, εστιάζοντας κυρίως στη στήριξη του εκδημοκρατισμού, της χρηστής διακυβέρνησης και του κράτους δικαίου.
<SPEAKER ID="90" LANGUAGE="" NAME="" AFFILIATION="">
<SPEAKER ID="91" LANGUAGE="DE" NAME="Ebner (PPE-DE )." AFFILIATION="">
<SPEAKER ID="92" LANGUAGE="NL" NAME="Blokland (IND/DEM )," AFFILIATION="γραπτώς">
<P>
Όλα τα κράτη μέλη έχουν τα δικά τους προγράμματα στον τομέα της πολιτικής άμυνας και τα δικά τους προγράμματα συντονισμού, εκπαίδευσης και βοήθειας. Ένας βαθμός ευρωπαϊκής συνεργασίας είναι επιθυμητός, αλλά ένα ξεχωριστό ευρωπαϊκό κέντρο με δικές του αρμοδιότητες και 24ωρη παρακολούθηση είναι περιττό. Άλλωστε, η χρηματοδοτική βάση της πρότασης παρουσιάζει ελλείψεις και αυτός είναι ο δεύτερος λόγος για τον οποίο δεν θα δώσω τη στήριξή μου σε αυτήν την πρόταση. 
<SPEAKER ID="93" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Ο λαός με την ανεξάντλητη σοφία του λέει ότι “η πρόληψη είναι καλύτερη από τη θεραπεία” και αυτό το ρητό βρίσκει απόλυτη εφαρμογή στις δασικές πυρκαγιές που κατέστρεψαν την Πορτογαλία τα καλοκαίρια του 2003 και του 2004 και στις διαρροές πετρελαίου από τα δεξαμενόπλοια και .
<SPEAKER ID="94" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς.">
<SPEAKER ID="95" LANGUAGE="" NAME="Μανωλάκου (GUE/NGL )," AFFILIATION="γραπτώς">
<P>
Και από την άλλη, ακόμα κι αυτά τα ψιχία της λεγόμενης “αποκατάστασης” πως αξιοποιούνται; Αν θέλετε μια αποστομωτική απάντηση ρωτήστε τους σεισμόπληκτους του 1999 στην Ελλάδα που μένουν ακόμη σε κοντέινερς! 
<SPEAKER ID="96" LANGUAGE="PT" NAME="Marques (PPE-DE )," AFFILIATION="γραπτώς">
<P>
   . Θα ήθελα να συγχαρώ τον κ. Παπαδημούλη για την εξαιρετική έκθεσή του σχετικά με την πρόταση απόφασης του Συμβουλίου για την τροποποίηση της απόφασης 1999/847/ΕΚ σχετικά με τη θέσπιση κοινοτικού προγράμματος δράσης στον τομέα της πολιτικής άμυνας.
<P>
Στόχος αυτού του προγράμματος είναι να προστατεύσει τους πολίτες, το περιβάλλον και την ιδιοκτησία σε περίπτωση φυσικών καταστροφών ή καταστροφών που προκαλούνται από τον άνθρωπο σε ολόκληρη την Κοινότητα, καθιστώντας διαθέσιμη πρόσθετη στήριξη από τις άλλες συμμετέχουσες χώρες όταν οι εθνικές δυνατότητες αντίδρασης υπερβαίνονται. Από τότε που εγκρίθηκε αυτό το πρόγραμμα, έχει γίνει ορατή η αποτελεσματικότητά του και η ανάγκη δράσης σε ευρωπαϊκό επίπεδο, ιδιαίτερα στο ναυάγιο του και κατά τη διάρκεια των πυρκαγιών το καλοκαίρι του 2003.
<P>
Θα ήθελα επίσης να εκφράσω τη στήριξή μου όσον αφορά την αύξηση του ετήσιου προϋπολογισμού για αυτό το πρόγραμμα στα 2,4 εκατομμύρια ευρώ κάθε χρόνο για τα έτη 2005 και 2006.
<SPEAKER ID="97" LANGUAGE="PT" NAME="Queiró (PPE-DE )," AFFILIATION="γραπτώς">
<P>
   . Δεδομένου ότι το τρέχον πρόγραμμα δράσης στον τομέα της πολιτικής άμυνας λήγει στις 31 Δεκεμβρίου του τρέχοντος έτους, πιστεύω ότι θα έπρεπε να παραταθεί για δύο χρόνια για να καλύψει το κενό μεταξύ της λήξης του υφιστάμενου προγράμματος και τη θέση σε ισχύ του νέου μέσου. Λυπάμαι, ωστόσο, που το πρόγραμμα θα παραταθεί χωρίς να διεξαχθούν οι αναγκαίες επιθεωρήσεις για την περίοδο 2000-2004.
<SPEAKER ID="98" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
   . Διάφορες καταστροφές, όπως το ατύχημα του , οι δασικές πυρκαγιές, ιδίως στη χώρα μου, και οι πλημμύρες στη Νότια Γαλλία κατέδειξαν την ανάγκη δράσης σε ευρωπαϊκό επίπεδο. Το μέγεθος ορισμένων καταστροφών υπερβαίνει συχνά τις εθνικές δυνατότητες αντίδρασης. Η δημιουργία μηχανισμών σε ευρωπαϊκό επίπεδο, όπως αυτός που θεσπίστηκε από το τρέχον πρόγραμμα, είναι συνεπώς ολοένα και περισσότερο δικαιολογημένη. Η πρόταση κάνει ένα βήμα προς αυτήν την κατεύθυνση, προβλέποντας αύξηση από 1,5 εκατ. ευρώ το 2004 σε 2,4 εκατ. ευρώ ετησίως για το 2005 και το 2006.
<P>
Χαιρετίζω αυτήν την εξέλιξη, που αποτελεί μέρος της ενισχυμένης συνεργασίας στον τομέα της πολιτικής άμυνας, που άρχισε να εξετάζει η ΕΕ στο πρώτο κοινοτικό πρόγραμμα δράσης στον τομέα της πολιτικής άμυνας που εγκρίθηκε το 1997, η σημαντικότερη εξέλιξη του οποίου ήταν η δημιουργία του Ταμείου Αλληλεγγύης για τις σοβαρές καταστροφές τον Νοέμβριο του 2002.
<SPEAKER ID="99" LANGUAGE="" NAME="" AFFILIATION="">
<SPEAKER ID="100" LANGUAGE="PT" NAME="Estrela (PSE )," AFFILIATION="γραπτώς">
<P>
   .  Η πρόταση της Επιτροπής αφορά την απαγόρευση της χρήσης των τρατών βυθού σε ορισμένες ζώνες που περιλαμβάνουν τους θαλάσσιους λόφους με τους πλέον ευαίσθητους οικοτόπους στα 200 μίλια γύρω από τις Αζόρες, τη Μαδέρα και τις Κανάριες Νήσους. Παρόμοιοι περιορισμοί εφαρμόζονται ήδη στην περιοχή της Νοτιοδυτικής Σκωτίας.
<P>
Πράγματι, αυτός ο τύπος διχτύων προκαλεί επίσης σοβαρές καταστροφές στα οικοσυστήματα, ιδίως στην αποκλειστική οικονομική ζώνη των Αζόρων, λόγω τoυ ηφαιστειακού και βραχώδους χαρακτήρα του πυθμένα της θάλασσας.
<SPEAKER ID="101" LANGUAGE="PT" NAME="Marques (PPE-DE )," AFFILIATION="γραπτώς">
<P>
   . Θα ήθελα να προσφέρω την ολόψυχη στήριξή μου στην πρόταση της Επιτροπής που τροποποιεί τον κανονισμό (ΕΚ) αριθ. 850/98, της 30ης Μαρτίου, για την προστασία των κοραλλιογενών υφάλων βαθέων υδάτων από τις επιπτώσεις της αλιείας με τράτες σε ορισμένες περιοχές του Ατλαντικού Ωκεανού (COM (2004)58 F).
<P>
Επιδοκιμάζω την Επιτροπή για την κατάθεση αυτής της πρότασης, διότι κατ’ αυτόν τον τρόπο η Επιτροπή τηρεί την υπόσχεσή της να προτείνει τροποποίηση των υφιστάμενων τεχνικών μέτρων στην Κοινότητα που αποσκοπούν στην απαγόρευση της χρήσης των τρατών βυθού σε τουλάχιστον 200 μίλια γύρω από τις εξόχως απόκεντρες περιφέρειες των Αζόρων, της Μαδέρας και των Καναρίων Νήσων, με στόχο την προστασία των οικοσυστημάτων σε κάποιες από τις πλέον ευαίσθητες περιοχές που βρίσκονται στους “θαλάσσιους λόφους” πέραν των 100 μιλίων.
<P>
Οι οικότοποι των βαθέων υδάτων στους οποίους αναφέρεται η πρόταση της Επιτροπής προστατεύονταν μέχρι πρόσφατα από την αλιεία με τράτες (χρήση τρατών βυθού ή παρόμοιων άλλων ανάλογης λειτουργίας διχτύων που έρχονται σε επαφή με τον βυθό της θάλασσας) λόγω του καθεστώτος ειδικής πρόσβασης που καθορίστηκε στις διαπραγματεύσεις για την προσχώρηση. Το καθεστώς αυτό έπαψε να ισχύει τον Αύγουστο του 2004, και έτσι ήταν σημαντικό να διασφαλιστεί η συνέχεια της προστασίας αυτών των ζωνών στο πλαίσιο της κοινοτικής νομοθεσίας. 
<SPEAKER ID="102" LANGUAGE="PT" NAME="Queiró (PPE-DE )," AFFILIATION="γραπτώς">
<P>
Η πρόταση αφορά τη χρήση της αλιείας με τράτες βυθού στα ύδατα των Αζόρων και της Μαδέρας, καθώς και στις Κανάριες Νήσους, προκειμένου να προστατευτούν οι κοραλλιογενείς ύφαλοι βαθέων υδάτων, που έχουν τεράστια σημασία όσον αφορά την προστασία της βιοποικιλότητας. Υπολογίζεται ότι το 65% των ειδών ιχθύων στη θάλασσα εξαρτώνται από τους κοραλλιογενείς υφάλους για κάποια περίοδο της ζωής τους.
<SPEAKER ID="103" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
   . Η πρόταση κανονισμού που έχουμε ενώπιον μας επιδιώκει να απαγορεύσει τη χρήση της αλιείας με τράτες βυθού στις πλέον περιβαλλοντικά ευαίσθητες ζώνες σε τουλάχιστον 200 μίλια γύρω από τις Αζόρες, τη Μαδέρα και τις Κανάριες Νήσους.
<SPEAKER ID="104" LANGUAGE="" NAME="" AFFILIATION="">
<SPEAKER ID="105" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Οι βουλευτές του σοσιαλιστικού, του σοσιαλδημοκρατικού και του λαϊκού κόμματος μπορούν να κάνουν κάθε δυνατή προσπάθεια για να εκτρέψουν την προσοχή ή να κρύψουν την ευρεία συμφωνία τους, παρόλα αυτά η πραγματικότητα προδίδει τα σχέδια τους. Ας το θυμόμαστε αυτό, στην Πορτογαλία, στις 20 Φεβρουαρίου του επόμενου έτους. 
<SPEAKER ID="106" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς.">
<P>
Παράγραφος 20: “Το Ευρωπαϊκό Κοινοβούλιο υπογραμμίζει τη συνεχιζόμενη ανάγκη για ενίσχυση των εξωτερικών συνόρων της Ευρωπαϊκής Ένωσης, που πρέπει να υποστηρίζεται από τη δημιουργία ευρωπαϊκού σώματος συνοριοφυλάκων”.
<P>
Παράγραφος 21: “[Το Ευρωπαϊκό Κοινοβούλιο] επιμένει στη δημιουργία μιας Ευρωπαϊκής Υπηρεσίας Θεμελιωδών Δικαιωμάτων για τον αποτελεσματικό έλεγχο της εκπλήρωσής τους”.
<P>
Τελευταίο μέρος της παραγράφου 33: “[Το Ευρωπαϊκό Κοινοβούλιο] ζητεί να συνεχιστεί η παράλληλη μεταρρύθμιση της Κοινής Αλιευτικής Πολιτικής, συμπεριλαμβανομένης της δημιουργίας ενός Ευρωπαϊκού Αλιευτικού Ταμείου”.
<P>
Η παράγραφος 40 δηλώνει: “[Το Κοινοβούλιο] πιστεύει ότι η Επιτροπή πρέπει να χαράξει επειγόντως μια κατάλληλη στρατηγική εκστρατείας και επικοινωνίας, η οποία να παρουσιάζει το Σύνταγμα στους πολίτες της Ευρώπης με όσο το δυνατόν πιο σαφή, σωστό και κατανοητό τρόπο”.
<SPEAKER ID="107" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<SPEAKER ID="108" LANGUAGE="" NAME="" AFFILIATION="">
<SPEAKER ID="109" LANGUAGE="EN" NAME="Martin, David (PSE )." AFFILIATION="">
<P>
   – Κύριε Πρόεδρε, ως αναπληρωματικό μέλος της αντιπροσωπείας στη Μικτή Κοινοβουλευτική Επιτροπή ΕΕ-Βουλγαρίας, θέλω να συγχαρώ τον κ. Van Orden για την έκθεσή του και να επισημάνω την πολύ θετική πρόοδο που έχει σημειώσει η Βουλγαρία προς την κατεύθυνση της ένταξής της στην Ευρωπαϊκή Ένωση. Ευελπιστούμε ότι η ένταξή της θα ολοκληρωθεί εντός των προσεχών ετών.
<P>
Θέλω να διατυπώσω μια επιφύλαξη: εξακολουθούν να υπάρχουν σοβαρές ενδείξεις για έλλειψη επαγγελματισμού της δικαστικής εξουσίας και για έλλειψη ανεξαρτησίας της δικαιοσύνης στη Βουλγαρία. Καλώ επιτακτικά τη βουλγαρική κυβέρνηση να αντιμετωπίσει τα ζητήματα αυτά εντός του προσεχούς έτους, προκειμένου να μπορέσει η Βουλγαρία να ενταχθεί στην ΕΕ το 2007. 
<SPEAKER ID="110" LANGUAGE="PT" NAME="Figueiredo (GUE/NGL )" AFFILIATION="γραπτώς">
<SPEAKER ID="111" LANGUAGE="PT" NAME="Queiró (PPE-DE )," AFFILIATION="γραπτώς">
<P>
Σε αυτό το πλαίσιο, και δεδομένου ότι οι εν εξελίξει μεταρρυθμίσεις θα μπορέσουν να ολοκληρωθούν εγκαίρως, υποστηρίζω την ιδέα της ένταξης της Βουλγαρίας στην ΕΕ, βάσει της αρχής των “ίδιων αξιών”. Πιστεύω, ως εκ τούτου, ότι η Συνθήκη Προσχώρησης πρέπει να υπογραφεί μέσα στο 2005 για να μπορέσει να πραγματοποιηθεί η ένταξη τον Ιανουάριο του 2007.
<SPEAKER ID="112" LANGUAGE="" NAME="" AFFILIATION="">
<SPEAKER ID="113" LANGUAGE="EN" NAME="Martin, David (PSE )." AFFILIATION="">
<SPEAKER ID="114" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="115" LANGUAGE="NL" NAME="Wiersma (PSE )," AFFILIATION="γραπτώς">
<P>
   .  Η ολλανδική αντιπροσωπεία της Ομάδας των Ευρωπαίων Σοσιαλιστών του Ευρωπαϊκού Κοινοβουλίου στηρίζει την έκθεση Moscovici, που αναφέρεται ρητά στις αυστηρές συμφωνίες που έχουν συναφθεί για την παρακολούθηση της προόδου των μεταρρυθμίσεων και της εφαρμογής τους, ιδίως όσον αφορά τα πολιτικά κριτήρια: ανθρώπινα δικαιώματα, διαφθορά και ανεξαρτησία της δικαστικής εξουσίας.
<SPEAKER ID="116" LANGUAGE="PT" NAME="Queiró (PPE-DE )," AFFILIATION="γραπτώς">
<P>
   . Τον Φεβρουάριο του 2004 το Κοινοβούλιο ενέκρινε μια έκθεση που εξέφραζε τη θλίψη της για το γεγονός ότι, παρά την κάποια πρόοδο που είχε σημειωθεί, η Ρουμανία δεν πληρούσε ακόμη απολύτως τα κριτήρια της Κοπεγχάγης. Εν τω μεταξύ, καθώς πλησιάζουμε προς το τέλος του χρόνου, οι απόψεις συμφωνούν στο ότι έχει σημειωθεί πρόοδος στην πορεία προς την ένταξη, αν και αναγνωρίζεται ότι υπάρχουν ακόμη πολλοί τομείς στους οποίους ο στόχος αυτός δεν έχει επιτευχθεί πλήρως.
<P>
Ως εκ τούτου, εμείς θεωρούμε απόλυτα λογικό να γίνουν διαπραγματεύσεις για τους όρους της Συνθήκης μέσα στο 2005 και να ενσωματωθεί μια ρήτρα διασφάλισης σε περίπτωση που η προσχώρηση της Ρουμανίας χρειαστεί να αναβληθεί μέχρι τον Ιανουάριο του 2008, κάτι που φαίνεται πολύ πιθανό.
<SPEAKER ID="117" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<SPEAKER ID="118" LANGUAGE="" NAME="Πρόεδρος." AFFILIATION="">
<SPEAKER ID="119" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   – Έχω την τιμή να καλωσορίσω, εξ ονόματος του Ευρωπαϊκού Κοινοβουλίου, αντιπροσωπεία του κοινοβουλίου του Βασιλείου της Σαουδικής Αραβίας, υπό την προεδρία του κ. Zaid bin Al-Muhsin Al-Hussein. Αξίζει να τονιστεί η σημασία που αποδίδουμε σε αυτήν την επίσκεψη, η οποία είναι η πρώτη επίσκεψη στο Ευρωπαϊκό Κοινοβούλιο από το 1995.
<P>
Η επίσκεψη αυτή πραγματοποιείται κατά τη διάρκεια μιας πολύ σημαντικής περιόδου, κυρίως ενόψει των τοπικών εκλογών που πρόκειται να διεξαχθούν για πρώτη φορά στη Σαουδική Αραβία τον Φεβρουάριο του 2005. Σηματοδοτεί δε ένα νέο στάδιο στην εμβάθυνση των σχέσεων μεταξύ του λαού της Σαουδικής Αραβίας και της Ευρωπαϊκής Ένωσης. 
<SPEAKER ID="120" LANGUAGE="IT" NAME="Frassoni (Verts/ALE )." AFFILIATION="(Χειροκροτήματα)">
<SPEAKER ID="121" LANGUAGE="" NAME="" AFFILIATION="(Η συνεδρίαση διακόπτεται στις 12.35 και συνεχίζεται στις 15.00)">
<SPEAKER ID="122" LANGUAGE="" NAME="" AFFILIATION="Αντιπροέδρου">
<SPEAKER ID="123" LANGUAGE="" NAME="Πρόεδρος." AFFILIATION="">
<SPEAKER ID="124" LANGUAGE="DE" NAME="Posselt (PPE-DE )." AFFILIATION="">
<P>
    Κύριε Πρόεδρε, θα αναφερθώ σύντομα σε δύο μόνο σημεία. Το πρώτο σχετίζεται με την ψηφοφορία για την Τουρκία. Στην ψηφοφορία αυτή για την έκθεση Eurlings ενέκρινα την τροπολογία αριθ. 16 του κ. Langen. Ωστόσο αυτό δεν έχει καταγραφεί, ίσως να μην λειτουργούσε το μηχάνημα. Σας παρακαλώ να το διορθώσετε.
<P>
Δεύτερον, χθες ψηφίσαμε για τη Διάσκεψη Κορυφής ΕΕ-Ρωσίας και είπαμε ότι όλα τα τμήματα της κοινωνίας της Τσετσενίας πρέπει να συμπεριληφθούν στην ειρηνευτική διαδικασία. Σήμερα πληροφορήθηκα ότι οι ρωσικές μυστικές υπηρεσίες απήγαγαν και φυλάκισαν την οικογένεια του Προέδρου Μασκάντοφ, που εξελέγη υπό την επίβλεψη του ΟΑΣΕ, μεταξύ δε των άλλων και αδέλφια του ηλικίας μεταξύ 69 και 75 ετών. Σας παρακαλώ να επαληθεύσετε αυτήν την πληροφορία και εάν αποδειχθεί ακριβής, να διαμαρτυρηθείτε στις ρωσικές αρχές για αυτό. 
<SPEAKER ID="125" LANGUAGE="" NAME="Πρόεδρος." AFFILIATION="(Εγκρίνονται τα πρακτικά της προηγούμενης συνεδρίασης)">
<P>
   Οι παρατηρήσεις σας έχουν σημειωθεί, κύριε Posselt. Αν δεν υπάρχουν άλλες παρατηρήσεις, τα συνοπτικά πρακτικά εγκρίνονται.
<SPEAKER ID="126" LANGUAGE="" NAME="" AFFILIATION="">
<SPEAKER ID="127" LANGUAGE="EN" NAME="Bowis (PPE-DE )." AFFILIATION="">
<P>
Ο λαός υποφέρει από την πείνα και τα προβλήματα υγείας που οφείλονται στην άρνηση χορήγησης επισιτιστικής και φαρμακευτικής βοήθειας σε περιοχές οι οποίες καλύπτονται από τα κόμματα της αντιπολίτευσης. Περίπου 9 εκατομμύρια άτομα, το 75% του πληθυσμού της Ζιμπάμπουε, υπολογίζεται ότι ζουν πλέον κάτω από το όριο της φτώχειας, όμως το Παγκόσμιο Επισιτιστικό Πρόγραμμα μπορεί να προσφέρει τρόφιμα μόνον για 1,6 εκατομμύρια άτομα αυτόν τον Δεκέμβριο. Αυτός είναι ο πρώτος λόγος για τον οποίο η κατάσταση είναι κατεπείγουσα.
<P>
Ο δεύτερος λόγος είναι ότι στις 3 Μαρτίου αναμένεται να διεξαχθούν εκλογές στη Ζιμπάμπουε. Οι εκλογές αυτές, υπό τις παρούσες συνθήκες, δεν πρόκειται να είναι ούτε ελεύθερες ούτε δίκαιες. Δεν αποφασίζουμε εμείς ποιον πρέπει να εκλέξει ο λαός της Ζιμπάμπουε. Αυτό είναι αποκλειστικά δική του υπόθεση· πρέπει, όμως, να είναι ελεύθερος να εκλέξει οποιονδήποτε επιθυμεί.
<P>
Ο τρίτος λόγος είναι η απαράδεκτη επίθεση στην ελευθερία του Roy Bennett, ενός βουλευτή της Ζιμπάμπουε, ενός ανθρώπου ο οποίος έχει υποφέρει, όπως και η οικογένειά του αλλά και οι εργαζόμενοί του για πολλούς μήνες. Ο κ. Bennett έσπρωξε έναν υπουργό της κυβέρνησης επειδή είχε προβεί σε ρατσιστικά σχόλια εις βάρος του κ. Bennett και της οικογενείας του. Στη συνέχεια φυλακίστηκε, όχι κατόπιν δικαστικής απόφασης, αλλά κατόπιν κοινοβουλευτικής ψηφοφορίας η οποία στηριζόταν στην κοινοβουλευτική δύναμη των κομμάτων.
<SPEAKER ID="128" LANGUAGE="EN" NAME="Attard-Montalto (PSE )." AFFILIATION="">
<SPEAKER ID="129" LANGUAGE="EN" NAME="Hall (ALDE )." AFFILIATION="">
<P>
Η κατάσταση στη Ζιμπάμπουε δεν βελτιώνεται· επιδεινώνεται. Στις 9 Δεκεμβρίου 2004 τέθηκε σε ισχύ νόμος σχετικά με τις μη κυβερνητικές οργανώσεις. Ο εν λόγω νόμος απαγορεύει την παρουσία ξένων οργανώσεων υπέρ των ανθρωπίνων δικαιωμάτων και προσφέρει στην κυβέρνηση τη δυνατότητα παρέμβασης στη λειτουργία οποιασδήποτε μη κυβερνητικής οργάνωσης που δραστηριοποιείται στη Ζιμπάμπουε. Εν τω μεταξύ, η ποιότητα ζωής του πληθυσμού της Ζιμπάμπουε έχει σημειώσει κατακόρυφη πτώση. Το προσδόκιμο ζωής βρίσκεται πλέον στα 35 χρόνια. Η Ζιμπάμπουε θα μπορούσε να είναι αυτάρκης σε τρόφιμα, αλλά την τελευταία περίοδο παρήγαγε μόλις το ένα τρίτο του αραβοσίτου που χρειάζεται· και όμως, το καθεστώς του Μουγκάμπε εμπλέκεται στη διεθνή διανομή τροφίμων.
<SPEAKER ID="130" LANGUAGE="DE" NAME="Markov (GUE/NGL )." AFFILIATION="">
<P>
    Κύριε Πρόεδρε, κυρία Πρόεδρε του Συμβουλίου, η Ζιμπάμπουε ανέκαθεν περνούσε φάσεις περιπλεγμένων προβλημάτων και βαθιάς διαίρεσης, είτε κατά την αποικιοκρατία, τον καιρό της μονομερούς διακήρυξης ανεξαρτησίας του Ian Smith το 1965 και του συνακόλουθου εμπάργκο των Ηνωμένων Εθνών, είτε κατά τον απελευθερωτικό πόλεμο που έγινε στο διάστημα 1972-1978 και τις πρώτες δημοκρατικές εκλογές που ακολούθησαν, τις οποίες κέρδισε το ZANU υπό τον Ρόμπερτ Μουγκάμπε.
<P>
Στην προκειμένη περίπτωση, μπορούμε να είμαστε σίγουροι ότι η SADC (Αναπτυξιακή Κοινότητα της Μεσημβρινής Αφρικής) θα ασκήσει επιρροή και θα έχει ευκαιρίες και ότι η Αφρικανική Ένωση μπορεί να δράσει για να σημειωθεί πρόοδος. Είμαι πεπεισμένος ότι, εάν υποστηρίξουμε τις προσπάθειες των χωρών αυτών να ασκήσουν επιρροή στην Ζιμπάμπουε, μάλλον θα μπορέσουμε να βοηθήσουμε στο να διεξαχθούν δίκαια και δημοκρατικά οι εκλογές που έχουν προγραμματιστεί για τον Μάρτιο. 
<SPEAKER ID="131" LANGUAGE="NL" NAME="Belder (IND/DEM )." AFFILIATION="">
<P>
    Κύριε Πρόεδρε, η στρατηγική του καθεστώτος Μουγκάμπε να εξαναγκάσει τους πολιτικούς αντιπάλους του να συμμορφωθούν συνεχίζεται αμείωτη. Για παράδειγμα, οι αρχές της Ζιμπάμπουε έχουν εξαναγκάσει τους τελευταίους 18 μήνες δύο εφημερίδες που έχουν επικριτική στάση να κλείσουν. Επιπλέον, οι οπαδοί του Μουγκάμπε έκαναν, και εξακολουθούν να κάνουν, όσο το δυνατόν δυσκολότερη τη ζωή στο κόμμα της αντιπολίτευσης, το Κίνημα Δημοκρατικής Αλλαγής.
<P>
Το καθεστώς Μουγκάμπε, αναμφίβολα ενόψει των κοινοβουλευτικών εκλογών τον Μάρτιο του 2005, αυξάνει την πίεση στις ανεξάρτητες οργανώσεις, αν κρίνουμε από τον νόμο περί των μη κυβερνητικών οργανώσεων που εγκρίθηκε στη Χαράρε ακριβώς πριν από μία εβδομάδα. Στο μέλλον, δεν θα επιτρέπεται πλέον σε αυτές να λαμβάνουν χρηματοδότηση από το εξωτερικό. Αν μια οργάνωση πολιτικών ελευθεριών ή ανθρωπίνων δικαιωμάτων της Ζιμπάμπουε έχει έστω και έναν ξένο υπάλληλο, αποκαλείται στο εξής ξένη. Σύμφωνα με τον νέο νόμο, οι ξένες ΜΚΟ δεν μπορούν να εγγραφούν και, συνεπώς, θα απαγορευθούν στο εγγύς μέλλον.
<SPEAKER ID="132" LANGUAGE="PT" NAME="Ribeiro e Castro (PPE-DE )," AFFILIATION="εξ ονόματος της Ομάδας">
<P>
   . – Κύριε Πρόεδρε, κυρία Grybauskaitė, κυρίες και κύριοι, η Ζιμπάμπουε είναι δυστυχώς ένα από τα θέματα που εμφανίζονται συχνότερα στις συζητήσεις της Τρίτης που πραγματοποιούμε σχετικά με τα επείγοντα προβλήματα που αφορούν τα ανθρώπινα δικαιώματα. Αυτό μας δείχνει δύο πράγματα: καταρχάς, ότι η κατάσταση παραμένει σοβαρή και, δεύτερον, ότι τα μέτρα που έχουμε εγκρίνει δεν έχουν φέρει αποτελέσματα.
<P>
Το καθεστώς Μουγκάμπε, ωστόσο, παρά τις προειδοποιήσεις από την ΕΕ και από ακόμη πιο μακριά, εξακολουθεί να αυξάνει την πολιτική καταπίεση, και βλέπουμε τις εκλογές που έχουν προγραμματιστεί για τον Μάρτιο με μεγάλη ανησυχία. Είτε η χώρα θα υποστεί μια γρήγορη μεταμόρφωση και θα προσφέρει ακόμη και την παραμικρή ευκαιρία για συζήτηση είτε οι εκλογές δεν θα είναι ελεύθερες και δίκαιες, και αμφιβάλουμε κατά πόσον θα αξίζει καν να τις παρακολουθήσουμε. Αυτή είναι η περίπτωση του Roy Bennette, των διώξεων που διεπράχθησαν κατά του Tsvangirai μετά την επίσκεψή του σε αυτό το Σώμα, της αρνητικής επιρροής –και θα ήθελα να επιστήσω την προσοχή σας σε αυτό– που μπορεί να έχει το καθεστώς στην περιοχή, όπου τα καθεστώτα μπορούν να επιλέξουν να ακολουθήσουν το μονοπάτι της δημοκρατίας ή να ξανακυλήσουν στον απολυταρχισμό. Ήμουν πρόσφατα στη Μοζαμβίκη, για παράδειγμα, όπου διεξήχθησαν εκλογές. Η καταμέτρηση των ψήφων δεν έχει ακόμη ολοκληρωθεί. Μάθαμε, ωστόσο, ότι κατά τη διάρκεια της προεκλογικής εκστρατείας εκλογείς της Μοζαμβίκης ψήφισαν στο εξωτερικό και ότι τα κόμματα της αντιπολίτευσης –αυτά που αντιτίθενται στο FRELIMO– διώχθηκαν στη Ζιμπάμπουε. Οι συνθήκες, ωστόσο, υπάρχουν. Η τύχη της Ζιμπάμπουε μπορεί αποφασιστικά να συμβάλει στην εδραίωση της δημοκρατίας που ελπίζουμε στην περιοχή, μετά το παράδειγμα της Νοτίου Αφρικής, ενισχύοντας κατ’ αυτόν τον τρόπο τις δημοκρατικές φιλοδοξίες στη Μοζαμβίκη και την Αγκόλα. Ενδέχεται, από την άλλη πλευρά, να αποτελέσει ένα βήμα οπισθοδρόμησης σε μορφές απολυταρχίας.
<SPEAKER ID="133" LANGUAGE="NL" NAME="Van den Berg (PSE )," AFFILIATION="εξ ονόματος της Ομάδας">
<P>
   . – Κύριε Πρόεδρε, ο λαός της Ζιμπάμπουε είναι δυνατός και η Ζιμπάμπουε είναι μια ισχυρή χώρα. Μετά την ανεξαρτησία, ήταν επίσης μια πολλά υποσχόμενη οικονομικά χώρα. Είναι θλιβερό να βλέπουμε σήμερα ότι γύρω στο 60% του πληθυσμού διέρχεται οικονομική κρίση και ζει συχνά κάτω από το όριο της φτώχειας. Αυτό δείχνει σαφώς κάτι σχετικά με τη διοίκηση της χώρας και το τι δεν πήγε καλά με αυτήν. Το θλιβερό είναι ότι ο Μουγκάμπε και το κόμμα ZANU-PF, ιδίως ο στενός κύκλος του Μουγκάμπε, είναι οι υπαίτιοι. Υπάρχουν, φυσικά, πολλοί στο κόμμα ZANU-PF που γνωρίζουν πολύ καλά την ανάγκη για εξωτερική βοήθεια, την ανάγκη να αναπτυχθεί η οικονομία προς μια διαφορετική κατεύθυνση, προκειμένου να επιβιώσει η χώρα.
<P>
Γνωρίζουμε ότι οι γειτονικές χώρες έχουν κάνει πολλές ανεπίσημες επαφές και προσπάθειες για την επίτευξη μιας λύσης, και νομίζω ότι σε αυτές ακριβώς έγκεινται οι ευκαιρίες της Ευρωπαϊκής Ένωσης. Με τη στήριξη της Αφρικανικής Ένωσης, της Νέας Εταιρικής Σχέσης για την Ανάπτυξη της Αφρικής (NEPAD), του Προέδρου Μπέκι και όλων των άλλων επαφών, πρέπει να αυξήσουμε την πίεση, διότι μόνο μέσω της αφρικανικής οδού και της σύνδεσης της Ευρωπαϊκής Ένωσης με αυτήν θα έχουμε μια ευκαιρία να επιτύχουμε κάποιο αποτέλεσμα.
<SPEAKER ID="134" LANGUAGE="NL" NAME="Meijer (GUE/NGL )," AFFILIATION="εξ ονόματος της Ομάδας">
<P>
   . – Κύριε Πρόεδρε, η κληρονομιά της αποικιακής Νότιας Ροδεσίας είναι ότι μεγάλο μέρος των κτημάτων της Ζιμπάμπουε είναι στα χέρια μιας μικρής ομάδας κτηματιών ευρωπαϊκής καταγωγής. Η Ομάδα μου στηρίζει τις επιθυμίες της μαύρης πλειοψηφίας του πληθυσμού για την επιστροφή των περισσότερων κτημάτων σε αυτούς. Δυστυχώς, την επιθυμία αυτή καταχράται σοβαρά ο Ρόμπερτ Μουγκάμπε, ο άνθρωπος που ήταν κάποτε δημοφιλής ως ηγέτης του επιτυχούς απελευθερωτικού πολέμου κατά των αποικιοκρατών και της ρατσιστικής κυβέρνησης μειοψηφίας του Ian Smith. Μόνο όταν οι ψηφοφόροι έχασαν την εμπιστοσύνη τους σε αυτόν έκανε προτεραιότητα την αγροτική μεταρρύθμιση που είχε υποσχεθεί από καιρό. Για τον Μουγκάμπε, η απαλλοτρίωση των μεγάλων κτημάτων είναι βασικά ένα μέσο για να ανταμείψει επιτέλους τους παλιούς του οπαδούς και μαχητές της ελευθερίας με αρκετές δεκαετίες καθυστέρηση. Επίσης, αποτελεί μέρος μιας εκστρατείας για την εξάλειψη των πολιτικών αντιπάλων μέσω ύβρεων, εκφοβισμών και εξαναγκασμών. Αν η Ευρώπη απομονώσει αυτό το καθεστώς, δεν πρέπει να το κάνει βάσει των παλιών αποικιακών συμφερόντων της και της παλιάς αποικιακής αλαζονείας, αλλά επειδή θέλουμε να βοηθήσουμε κάθε χώρα στον κόσμο να προάγει τα ανθρώπινα δικαιώματα και τη δημοκρατία. Γι’ αυτό γίνονται όλα. 
<SPEAKER ID="135" LANGUAGE="" NAME="Παφίλης (GUE/NGL )." AFFILIATION="">
<SPEAKER ID="136" LANGUAGE="EN" NAME="Grybauskaitė," AFFILIATION="Επιτροπή">
<P>
   . – Κύριε Πρόεδρε, στην Επιτροπή κατανοούμε και προσεγγίζουμε με μεγάλη σοβαρότητα τις προετοιμασίες για τις εκλογές του Μαρτίου του 2005. Η Επιτροπή επαναλαμβάνει την προσήλωσή της στη διεξαγωγή ελεύθερων και δίκαιων εκλογών στην εν λόγω χώρα. Η πρόσφατη έγκριση από την κυβέρνηση της Ζιμπάμπουε μιας σειράς εκλογικών μεταρρυθμίσεων, οι οποίες συζητούνται αυτήν την περίοδο από το κοινοβούλιο της Ζιμπάμπουε, αποτελεί σημαντικό βήμα. Θα χρειαστεί να αξιολογηθεί κατά πόσον θα οδηγήσουν στην πραγματική ενσωμάτωση στην εσωτερική εκλογική νομοθεσία των αρχών και κατευθυντηρίων γραμμών για δημοκρατικές εκλογές της Αναπτυξιακής Κοινότητας της Μεσημβρινής Αφρικής (SADC), οι οποίες συμφωνήθηκαν ομοφώνως στη διάσκεψη κορυφής της SADC στον Μαυρίκιο τον περασμένο Αύγουστο.
<P>
Ιδιαίτερη ανησυχία προκαλεί η έγκριση από το κοινοβούλιο της Ζιμπάμπουε, στις 9 Δεκεμβρίου, του νομοσχεδίου σχετικά με τις μη κυβερνητικές οργανώσεις, το οποίο περιορίζει σοβαρά τα περιθώρια δράσης και τις δραστηριότητες των ΜΚΟ. Η Επιτροπή στηρίζει πλήρως τα προτεινόμενα διαβήματα της ΕΕ στη Χαράρε και σε άλλες πρωτεύουσες χωρών της SADC, καθώς και την έκδοση δήλωσης της ΕΕ στην οποία θα εκφράζονται ανησυχίες σχετικά με τις επιπτώσεις του εν λόγω νομοθετήματος.
<P>
Η Επιτροπή γνωρίζει τις σκόπιμες προσπάθειες των αρχών της Ζιμπάμπουε να υπονομεύσουν την αξιοπιστία της απαγόρευσης στη χορήγηση θεωρήσεων πολλαπλασιάζοντας τα ταξίδια τους στην Ευρώπη και υποστήριξε εξαρχής την αυστηρή εφαρμογή των εξαιρέσεων που προβλέπονται στην κοινή θέση του Συμβουλίου της 19ης Φεβρουαρίου 2004.
<SPEAKER ID="137" LANGUAGE="" NAME="Πρόεδρος." AFFILIATION="">
<SPEAKER ID="138" LANGUAGE="DE" NAME="Posselt (PPE-DE )." AFFILIATION="">
<P>
Γι’ αυτό θεωρούμε σημαντικό να ασκηθεί μαζική πίεση στις γείτονες χώρες των μεγάλων λιμνών, και ειδικά στη Ρουάντα, έτσι ώστε να επιτευχθεί μια για πάντα σταθερότητα και να σταματήσει η ενεργή επέμβαση στο Κονγκό, που υποφέρει ήδη τόσο πολύ. Όμως, αυτό δεν πρόκειται να το καταφέρουμε μόνο με τα λόγια, και έτσι ο κ. Langen και εγώ αρχίσαμε να αναπτύσσομε μια σφαιρική στρατηγική που θα συνδέσει επιτέλους μεταξύ τους την οικονομική, εξωτερική και αναπτυξιακή πολιτική. Μόνο με τα λόγια δεν θα κάνουμε τίποτα στην κατάσταση αυτή. Η Ευρώπη θα μπορέσει να ασκήσει την επιρροή της μόνον εάν κάνει ταυτόχρονη και στρατηγική χρήση των οικονομικών, πολιτικών και διπλωματικών δυνατοτήτων της και συμμετάσχει πραγματικά ενεργά σε αυτήν την ειρηνευτική διαδικασία.
<SPEAKER ID="139" LANGUAGE="EN" NAME="Martin, David (PSE )." AFFILIATION="">
<P>
   – Κύριε Πρόεδρε, η σύγκρουση στη Λαϊκή Δημοκρατία του Κονγκό είναι η πιο πολύνεκρη σύγκρουση μετά τον Δεύτερο Παγκόσμιο Πόλεμο. Η Διεθνής Επιτροπή Διάσωσης υπολογίζει ότι 3,8 εκατομμύρια άτομα έχουν πλέον χάσει τη ζωή τους, μεταξύ των οποίων συμπεριλαμβάνονται περισσότερα από ένα εκατομμύριο παιδιά. Εκτός από τους νεκρούς, 3,4 εκατομμύρια άτομα έχουν εκτοπιστεί.
<SPEAKER ID="140" LANGUAGE="EN" NAME="Hall (ALDE )." AFFILIATION="">
<P>
   – Κύριε Πρόεδρε, μιλώ στη θέση του κ. Van Hecke, ο οποίος ήταν υποχρεωμένος να εγκαταλείψει νωρίς το Στρασβούργο, καθώς αύριο αναχωρεί για τη Λαϊκή Δημοκρατία του Κονγκό.
<P>
Η κατάσταση έχει ως εξής: μετά το τέλος της γενοκτονίας του 1994 στη Ρουάντα, μια μεγάλη ομάδα ακραίων Χούτου κρύβεται σε μια απομακρυσμένη περιοχή των τροπικών δασών του Κονγκό στα ανατολικά της χώρας. Μετά από όλα αυτά τα χρόνια, δεν έχει ακόμη επιτευχθεί ο αφοπλισμός τους. Η παρουσία αυτών των βαρέως οπλισμένων πολιτοφυλάκων αποτελεί διαρκή απειλή για την ειρηνευτική διαδικασία στη Λαϊκή Δημοκρατία του Κονγκό και την ασφάλεια στο σύνολο της περιοχής των Μεγάλων Λιμνών. Η σφαγή στον καταυλισμό προσφύγων Gatumba του Μπουρούντι τον περασμένο Αύγουστο ήταν μία μόνο από μια μακρά σειρά προκλητικών ενεργειών. Η MONUC, η ειρηνευτική αποστολή των Ηνωμένων Εθνών στο Κονγκό, υποτίθεται ότι αποσκοπούσε στον αφοπλισμό και την εξουδετέρωση των ανταρτών, αλλά δεν έχει επιτύχει αυτόν τον στόχο.
<P>
Παρόλο που η εντολή της MONUC έχει ενισχυθεί και έχουν διατεθεί επιπλέον στρατεύματα, είναι στο σύνολό τους άσχημα εκπαιδευμένα, ενώ παρατηρείται σοβαρή έλλειψη πληροφόρησης και τεχνικής υποστήριξης. Θεωρούμε ότι στο κοινό ψήφισμα δεν αναγνωρίζεται ότι η είσοδος της Ρουάντας στο Κονγκό με σκοπό τον τερματισμό της δραστηριότητας των ενόπλων συμμοριών οφείλεται στην αδυναμία της MONUC να επιτύχει τον αφοπλισμό.
<SPEAKER ID="141" LANGUAGE="EN" NAME="Lambert (Verts/ALE )." AFFILIATION="">
<P>
Λυπούμαστε επίσης για τη σχετική αναγκαιότητα, αλλά χαιρετίζουμε το γεγονός ότι η Υπηρεσία Ειρηνευτικών Επιχειρήσεων του ΟΗΕ έχει δημιουργήσει μια ειδική ομάδα έρευνας για την εξέταση των πράξεων σεξουαλικής κακοποίησης και εκμετάλλευσης για τις οποίες κατηγορούνται ορισμένα από τα ίδια τα μέλη του στην αποστολή του ΟΗΕ στη ΛΔΚ, και ειδικότερα στην περιοχή Bunia. Γνωρίζουμε, καθόσον το παρόν Κοινοβούλιο έχει συζητήσει επανειλημμένα το θέμα, ότι ο βιασμός χρησιμοποιείται ως μέσο καταρράκωσης του ηθικού των αντιπάλων, καταδεικνύοντας την αδυναμία τους να προστατεύσουν τις ίδιες τις οικογένειές τους.
<SPEAKER ID="142" LANGUAGE="PT" NAME="Ribeiro e Castro (PPE-DE )," AFFILIATION="εξ ονόματος της Ομάδας">
<P>
   . – Κύριε Πρόεδρε, κυρία Grybauskaitė, κυρίες και κύριοι, η κατάσταση στην περιοχή των Μεγάλων Αφρικανικών Λιμνών και ειδικότερα στη Λαϊκή Δημοκρατία του Κονγκό είναι μια πληγή, ένα ηφαίστειο στην καρδιά της Αφρικής που, δυστυχώς, μπορεί να εκραγεί ανά πάσα στιγμή. Μετά από μια σύγκρουση που στοίχισε τη ζωή σε τρία εκατομμύρια ανθρώπους, μέσα σε έξι χρόνια, αλλά συνεχίζει να έχει 31 000 θύματα κάθε μήνα, σύμφωνα με τη Διεθνή Επιτροπή Διάσωσης, η κατάσταση φαίνεται ότι παραμένει ασταθής και, δυστυχώς, εξαιρετικά απρόβλεπτη.
<P>
Η μικτή κοινοβουλευτική συνέλευση ΑΚΕ-ΕΕ συνεδρίασε πρόσφατα στη Χάγη. Η συνάντησή μας ξεκίνησε, κατά περίεργο τρόπο, με τα καλά νέα της Διάσκεψης του Νταρ ες Σαλάμ και της δέσμευσης που αναλήφθηκε εκεί από όλους του αρχηγούς κρατών σχετικά με το τέλος της σύγκρουσης. Μέχρι τη λήξη της συνάντησής μας, ωστόσο, την Πέμπτη, η κοινή μας Πρόεδρος, Glenys Kinnock, μας μετέφερε τα θλιβερά νέα ότι ο στρατός της Ρουάντας είχε εισβάλει στη Δημοκρατία του Κονγκό. Πρέπει, συνεπώς, να είμαστε πιο αποτελεσματικοί σε αυτόν τον τομέα, προκειμένου να σταθεροποιήσουμε την περιοχή. Η σύγκριση που έκανε ο κ. Posselt με τον Τριακονταετή Πόλεμο ήταν εντελώς εύστοχη, και ελπίζω να έχει δίκιο, διότι αν είναι έτσι η σύγκρουση θα λήξει και οι περιοχές αυτές της αφρικανικής ηπείρου θα απολαύουν την ίδια ευημερία, σταθερότητα και εκσυγχρονισμό με τη σημερινή Γερμανία. Για αυτό αγωνιζόμαστε. Η αφρικανική ήπειρος πρέπει να σταθεροποιηθεί σε ανοικτές και δημοκρατικές κοινωνίες.
<P>
Τι πρέπει να κάνουμε σε αυτό το Σώμα; Πρέπει να αναγνωρίσουμε ότι δεν κάνουμε αρκετά όσον αφορά την πολιτοφυλακή της πρώην κυβέρνησης της Ρουάντας. Είναι μια πηγή αστάθειας και μια δικαιολογία για τη μόνιμη αστάθεια στα ανατολικά της Λαϊκής Δημοκρατίας του Κονγκό και πρέπει να αναλάβουμε ισχυρότερη δράση για να τους αφοπλίσουμε. Πρέπει να καταστήσουμε σαφές ότι οποιαδήποτε εισβολή είναι απαράδεκτη και ότι ο σεβασμός των συνόρων μιας χώρας είναι μια αρχή που πρέπει να εφαρμοστεί από όλες τις χώρες της περιοχής. Πρέπει να ολοκληρώσουμε τον δημοκρατικό μετασχηματισμό της Λαϊκής Δημοκρατίας του Κονγκό και να κάνουμε ό,τι μπορούμε για να σταθεροποιήσουμε τη χώρα· ο στρατός του Κονγκό πρέπει να επανενωθεί, για παράδειγμα. Πρέπει να ενισχύσουμε τους πόρους που έχει στη διάθεσή της η αποστολή των Ηνωμένων Εθνών, προκειμένου να διασφαλίσουμε την αληθινή ειρήνη και σταθερότητα στα ανατολικά της Λαϊκής Δημοκρατίας του Κονγκό και να κατορθώσουμε να δημιουργήσουμε συνθήκες επί τόπου που δεν θα οδηγούν σε οπισθοδρόμηση· με άλλα λόγια, συνθήκες που θα οδηγήσουν όλες τις πλευρές στην τήρηση της ειρηνευτικής συμφωνίες του 2003, που θα οδηγήσουν όλες τις πλευρές στην τήρηση των συμφωνιών που συνήφθησαν στην Τανζανία στις 20 Νοεμβρίου του τρέχοντος έτους και θα οδηγήσουν, τέλος, όλες τις πλευρές στο να συμμορφωθούν δεόντως με τα ψηφίσματα του Συμβουλίου Ασφαλείας των Ηνωμένων Εθνών. 
<SPEAKER ID="143" LANGUAGE="PL" NAME="Krupa (IND/DEM )," AFFILIATION="εξ ονόματος της Ομάδας">
<P>
   .  Μεταξύ των πολλών παραδειγμάτων παραβίασης των ανθρωπίνων δικαιωμάτων και των δημοκρατικών αρχών στην Αφρική, η ανάμειξη παιδιών σε ένοπλες συγκρούσεις ξεχωρίζει ως ένα εξαιρετικά σοβαρό πρόβλημα. Αναρωτιέμαι αν οποιαδήποτε συζήτηση, ακόμη και εκείνη που διεξάγεται στο παρόν Σώμα, μπορεί να βοηθήσει στην αντιμετώπιση της φτώχειας στις αναπτυσσόμενες χώρες. Πάνω από 5 δισεκατομμύρια άνθρωποι στις χώρες αυτές ζουν με ένα ή δύο δολάρια την ημέρα, και ένας αιματηρός πόλεμος με παιδιά μαίνεται στο Κονγκό όπου περισσότερα από 300 000 παιδιά συμμετέχουν σε στρατιωτικές επεμβάσεις στις οποίες έχουν σκοτωθεί περισσότεροι από 3 εκατομμύρια άνθρωποι τα τελευταία χρόνια. Δεν δείχνει αυτή η καταστροφή των παιδιών μέσω της εξαναγκαστικής εργασίας, η στρατολόγησή τους στις ένοπλες δυνάμεις και η σεξουαλική εκμετάλλευση έλλειψη υπευθυνότητας και αποτυχία από την πλευρά των διαφόρων ανθρωπιστικών και διεθνών οργανώσεων;
<P>
Προκειμένου να ληφθούν μέτρα για την αποτροπή τραγωδιών αυτού του είδους, είναι αναγκαίο να ξεκινήσουμε από τον εντοπισμό των αιτιών. Η βασικότερη από αυτές είναι η μακροπρόθεσμη και εκτεταμένη εκμετάλλευση των αναπτυσσόμενων χωρών από κάποιες παγκόσμιες δυνάμεις, συμπεριλαμβανομένων των ευρωπαϊκών χωρών. Οι τελευταίες επωφελούνται από αυτήν την εκμετάλλευση, ενώ οι λεηλατημένες αποικίες αφήνονται ακόμη φτωχότερες. Το Κονγκό είναι κατεστραμμένο και έχει πέσει θύμα εκμεταλλευτών για τους οποίους οι πλούσιοι φυσικοί πόροι της χώρας είναι σημαντικότεροι από τις ανθρώπινες ζωές. Πιστεύω ότι το επίπεδο πολιτισμού ενός ανθρώπου πρέπει να μετράται σε σχέση με το πόσο υπεύθυνη στάση έχει προς τους αδύναμους, και το ίδιο ισχύει και για αυτούς που είναι στην εξουσία. Παρόλα αυτά, δεν πρέπει να παρέχουμε στους πιο αδύναμους συνανθρώπους μας υποκριτική βοήθεια που παίρνει τη μορφή της ηθικής εκμετάλλευσης, της αντισύλληψης και της άμβλωσης. Χρειάζονται πολλά περισσότερα. Πρέπει να παρασχεθεί γενική φροντίδα και να ενθαρρυνθεί η ανάπτυξη. Επίσης, πρέπει να αντιμετωπιστούν η ελονοσία, η φυματίωση και το AIDS που μαστίζουν τη χώρα και πρέπει να βοηθήσουμε τις οικογενειακές μονάδες να αναπτυχθούν σωστά. Πιστεύω επίσης ότι, αντί να στείλουμε ένοπλες δυνάμεις και εκπαιδευτές στο Ιράκ, πρέπει να λάβουμε μέτρα για να εξασφαλίσουμε ότι η ειρήνη θα επικρατήσει τελικά στο Κονγκό. 
<SPEAKER ID="144" LANGUAGE="EN" NAME="Grybauskaitė," AFFILIATION="Επιτροπή">
<P>
Επιπλέον, μας ανησυχούν ιδιαιτέρως οι απειλές της Ρουάντας να χρησιμοποιήσει βία κατά της εδαφικής ακεραιότητας του Κονγκό προκειμένου να εξουδετερώσει τις ένοπλες ομάδες της τέως FAR και Interahamwe, καθώς και το πλήθος των αναφορών για στρατιωτικές επιχειρήσεις του στρατού της Ρουάντας στο Ανατολικό Κονγκό. Η δε ανθρωπιστική κρίση που προξενούν αυτές οι ενέργειες αποτελεί πρόσθετο λόγο ανησυχίας.
<P>
Η Ευρωπαϊκή Επιτροπή είναι απολύτως πεπεισμένη ότι, μέχρις ότου επιλυθεί οριστικά το πρόβλημα της παρουσίας των αντάρτικων ομάδων της τέως FAR (ένοπλες δυνάμεις της Ρουάντας) στο ανατολικό τμήμα της ΛΔΚ, θα υπονομεύει την ειρήνη και τη σταθερότητα στην περιοχή και θα αποτελεί πηγή αστάθειας και απειλή για τον άμαχο πληθυσμό.
<P>
Σε αυτό το πλαίσιο, η Ευρωπαϊκή Επιτροπή είναι πεπεισμένη ότι η τοπική κυβέρνηση οφείλει να κάνει χρήση των υφισταμένων μηχανισμών, συμπεριλαμβανομένου του κοινού μηχανισμού επαλήθευσης και της Τριμερούς Επιτροπής, για την εξεύρεση μιας ειρηνικής λύσης. Επιπλέον, το Κονγκό οφείλει να εφαρμόσει χωρίς καθυστέρηση το σχέδιό του, το οποίο καταρτίστηκε με τη στήριξη της Αποστολής των Ηνωμένων Εθνών στη Λαϊκή Δημοκρατία του Κονγκό (MONUC) και το οποίο αποσκοπεί στην επιτάχυνση του αφοπλισμού και της αποστράτευσης των ξένων ενόπλων ομάδων. Πρέπει επίσης να επιταχύνει την ολοκλήρωση και την εκπαίδευση του εθνικού της στρατού, προκειμένου να αφοπλίσει οριστικά τις αντάρτικες ομάδες της τέως FAR.
<P>
Εξάλλου, η εμπέδωση της ειρήνης και της ασφάλειας στην περιοχή μέσω της προσέγγισης των χωρών είναι η προτεραιότητά μας. Στο πλαίσιο αυτό, θεωρούμε ότι η επίλυση του προβλήματος των ομάδων της τέως FAR είναι αναγκαία και αναπόφευκτη.
<P>
Η Κοινότητα στηρίζει ενεργά τις αρχές του Κονγκό στην προσπάθεια ανοικοδόμησης της χώρας μέσω αναπτυξιακών έργων με συνολικό ποσό 0,5 δισεκατομμυρίων ευρώ.
<SPEAKER ID="145" LANGUAGE="" NAME="Πρόεδρος." AFFILIATION="">
<SPEAKER ID="146" LANGUAGE="PL" NAME="Libicki (UEN )." AFFILIATION="">
<P>
Οι οργανισμοί που ευθύνονται για αυτό που συνέβη παραδέχθηκαν την ενοχή τους, καθώς κατέβαλαν αποζημιώσεις για τους θανάτους 15 248 ανθρώπων. Κατέβαλαν επίσης αποζημίωση σε 554 895 άτομα που αρρώστησαν ή έμειναν ανάπηρα, ενώ προσπάθησαν να πληρώσουν αποζημιώσεις σε όσο το δυνατόν λιγότερους ανθρώπους. Σύμφωνα με τις εκτιμήσεις, περισσότεροι από 100 000 άνθρωποι επλήγησαν από τη διαρροή αερίου πριν από 25 χρόνια και εκατομμύρια εξακολουθούν να υποφέρουν λόγω της περιβαλλοντικής ρύπανσης. Τι συνέβη μετά το γεγονός; Κατόπιν μιας συμφωνίας και διάφορων δικαστικών αποφάσεων, το ένοχο μέρος, η Union Carbide Corporation India, κατέβαλε 470 εκατομμύρια δολάρια ΗΠΑ για αποζημιώσεις. Το ποσό αυτό μπορεί να μην φαίνεται ευτελές, όμως τα θύματα της διαρροής έλαβαν λιγότερο από το 10% των χρημάτων. Τα υπόλοιπα ήταν η αμοιβή των δικηγόρων. Αξίζει να σημειώσουμε, παρεμπιπτόντως, ότι ακόμη και στα παραμύθια που έγραψε ο Ντίκενς πριν από 150 χρόνια, στα οποία περιέγραφε τους δικηγόρους ως αρπακτικά, δεν υπάρχει κανένα παράδειγμα θύματος που δεν λαμβάνει ουσιαστικά τίποτα. Τα χρήματα εξαφανίστηκαν, διότι πέρα από τις αμοιβές των δικηγόρων, μεγάλα ποσά λέγεται ότι χρησιμοποιήθηκαν για τη δωροδοκία διεφθαρμένων αξιωματούχων.
<SPEAKER ID="147" LANGUAGE="EN" NAME="Gill (PSE )." AFFILIATION="">
<P>
   – Κύριε Πρόεδρε, σήμερα μνημονεύουμε μία από τις χειρότερες βιομηχανικές καταστροφές στην ιστορία. Όπως ακούσαμε ήδη, τα μεσάνυχτα της 2ας Δεκεμβρίου 1984, ένα θανατηφόρο μίγμα 40 τόνων γνωστών και αγνώστων δηλητηρίων διέρρευσε στην ατμόσφαιρα. Ο πληθυσμός της Μποπάλ προσπάθησε να ξεφύγει από το θανατηφόρο νέφος. Οι προσπάθειές του ήταν, ωστόσο, μάταιες και σχεδόν 4 000 άτομα πέθαναν αμέσως· μέχρι σήμερα έχουν χάσει τη ζωή τους 25 000 αθώοι άνθρωποι.
<P>
Αυτά είναι τα ψυχρά στοιχεία, ενώ και σήμερα ο πληθυσμός της Μποπάλ συνεχίζει να υποφέρει από αυτήν τη φοβερή κληρονομιά. Γι’ αυτό δεν μπορούμε να θυμόμαστε απλώς, αλλά πρέπει να δράσουμε ως κοινότητα για να βοηθήσουμε μια άλλη κοινότητα. Πρέπει να αναρωτηθούμε γιατί μετά από 20 χρόνια η προσπάθεια να αποδοθεί δικαιοσύνη έχει αποδειχθεί τόσο δύσκολη για τους επιζώντες. Πρέπει να αναρωτηθούμε γιατί η υπερεθνική εταιρεία που εμπλέκεται στην υπόθεση αρνείται οποιαδήποτε μορφή διαχρονικής ευθύνης, είτε για την κατάσταση του εργοστασίου στη Μποπάλ είτε για την υγεία των θυμάτων.
<P>
Πρέπει να αναρωτηθούμε γιατί το εργοστάσιο δεν έχει καθαριστεί από τα τοξικά απόβλητα και συνεχίζει να μολύνει τα ύδατα από τα οποία εξαρτώνται οι γύρω κοινότητες. Πρέπει να μάθουμε πώς ακριβώς μπορεί η Dow Chemicals να επιδεικνύει τέτοια αδιαλλαξία ως προς τις ευθύνες της για μία από τις χειρότερες βιομηχανικές καταστροφές αυτού του αιώνα.
<P>
Ως πρόεδρος της αντιπροσωπείας του Κοινοβουλίου για τις σχέσεις με την Ένωση για την Περιφερειακή Συνεργασία στη Νότια Ασία, σας παρακαλώ να προσεγγίσετε με ισορροπημένο τρόπο αυτά τα θέματα, και επ’ αυτού ιδιαίτερη σημασία έχει ο προϋπολογισμός της κάθε χώρας. Οφείλουμε να αναγνωρίσουμε τις περιορισμένες δυνατότητες ορισμένων χωρών, οι οποίες ενδέχεται να μην διαθέτουν ακόμη τις τεχνολογίες ή την εμπειρογνωμοσύνη για την αντιμετώπιση τέτοιων καταστροφών με την ταχύτητα και την ασφάλεια που έχουμε συνηθίσει να αναμένουμε στις δικές μας χώρες. Οφείλουμε επίσης να προσπαθήσουμε να προσεγγίσουμε όλες τις πτυχές θεμάτων όπως η καταστροφή στην Μποπάλ και να αναγνωρίσουμε το έργο που έχει ήδη επιτελέσει η ινδική κυβέρνηση και η κυβέρνηση της πολιτείας Madhya Pradesh όσον αφορά την υγειονομική περίθαλψη, την οικονομική και κοινωνική ενίσχυση, τον καθαρισμό του περιβάλλοντος και, τέλος, τις χρηματικές αποζημιώσεις.
<P>
Δεν πρέπει να καταδικάζουμε χωρίς πρώτα να έχουμε εξετάσει πώς μπορούμε και εμείς οι ίδιοι, ως κοινότητα, να βοηθήσουμε. Πρέπει να συνεχίσουμε να τηρούμε εποικοδομητική στάση και να προσφέρουμε την ανθρωπιστική, οικολογική και ιατρική εμπειρογνωμοσύνη που διαθέτουμε στην κυβέρνηση της Madhya Pradesh. Αυτόν τον ρόλο μπορούν να διαδραματίσουν εξίσου η Επιτροπή και οι κυβερνήσεις των κρατών μελών. Σας καλώ, λοιπόν, να ασκήσετε πίεση σε όσους μπορούν να βοηθήσουν τους ανθρώπους που έχουν ήδη υποφέρει στην Μποπάλ. 
<SPEAKER ID="148" LANGUAGE="EN" NAME="Lynne (ALDE )." AFFILIATION="Guardian">
<P>
   – Κύριε Πρόεδρε, ενώ η Dow Chemicals και η ινδική κυβέρνηση διαφωνούν για το ποιος φέρει την ευθύνη για την καταστροφή στην Μποπάλ, οι άνθρωποι συνεχίζουν να υποφέρουν και να πεθαίνουν από αυτήν την πληγή που παραμένει ανοικτή επί εικοσαετία. Περισσότεροι από 7 000 άνθρωποι έχασαν τη ζωή τους μέσα σε λίγες ημέρες, αλλά η αδράνεια έχει προκαλέσει 15 000 ακόμη θανάτους οι οποίοι θα μπορούσαν να είχαν αποφευχθεί. Ακόμη και σήμερα, 20 χρόνια μετά, καμία πλευρά δεν φαίνεται να ενδιαφέρεται για τον ανθρώπινο πόνο· ενδιαφέρονται μόνο για την προστασία της φήμης τους. Εκατό χιλιάδες άτομα περίπου υποφέρουν από χρόνιες και εξουθενωτικές ασθένειες, ενώ 10 έως 15 άτομα εξακολουθούν να πεθαίνουν κάθε μήνα.
<P>
Οι επιζώντες περιμένουν ακόμη την απόδοση δικαιοσύνης, η οποία σε πολλές περιπτώσεις έχει τη μορφή αποζημίωσης και ιατρικής βοήθειας. Ο παροπλισμός του εργοστασίου, το οποίο αποτελεί ακόμη πηγή μόλυνσης, υπολογίζεται ότι θα κοστίσει επιπλέον 15 εκατομμύρια βρετανικές λίρες, σε σύγκριση με τις ετήσιες πωλήσεις ύψους 16 δισεκατομμυρίων βρετανικών λιρών της Dow Chemicals και με το ΑΕγχΠ της Ινδίας, το οποίο ανέρχεται σε 320 δισεκατομμύρια. Η ινδική κυβέρνηση δεν έχει ακόμη δαπανήσει 330 εκατομμύρια δολάρια ΗΠΑ από την αρχική αποζημίωση που της χορηγήθηκε από τη Union Carbide. Η μόλυνση των υδάτινων πόρων στις παραπλήσιες φτωχογειτονιές υπερβαίνει επίσης κατά 500 φορές το μέγιστο επιτρεπτό όριο που ορίζει ο ΠΟΥ.
<P>
Πώς μπορεί η διεθνής κοινότητα, μια πολυεθνική εταιρεία και μία από τις μεγαλύτερες χώρες του κόσμου να παρακολουθούν αδρανείς αυτήν την κατάσταση; Το άμεσο ζήτημα δεν πρέπει να είναι να βρεθεί ο υπεύθυνος, αλλά εκείνος που θα σταματήσει τον ανθρώπινο πόνο. Ο Abdul Jabbar Khan, κάτοικος της Μποπάλ και υπεύθυνος για τη Bιομηχανική Ένωση Γυναικών Θυμάτων Τοξικών Αερίων της Μποπάλ, δήλωσε στην εφημερίδα του Ηνωμένου Βασιλείου: “Στη Νέα Υόρκη, μετά την 11η Σεπτεμβρίου, υπήρξε αποζημίωση, τιμωρία και καθαρισμός σε λίγους μόλις μήνες. Στην Μποπάλ, 20 χρόνια μετά, δεν έχουμε τίποτε”.
<SPEAKER ID="149" LANGUAGE="NL" NAME="Meijer (GUE/NGL )." AFFILIATION="">
<P>
Ούτε η Union Carbide ούτε η ινδική κυβέρνηση είναι πρόθυμες να δώσουν επαρκείς αποζημιώσεις για τους 20 000 και πλέον ανθρώπους που σκοτώθηκαν, για τους 100 000 και πλέον ανθρώπους που έμειναν ανάπηροι ή για τον καθαρισμό του μολυσμένου εδάφους και των υπόγειων υδάτων. Πρέπει να βρεθεί μια λύση και καταστροφές τέτοιου είδους δεν πρέπει να συμβούν ποτέ ξανά. Εμείς, οι Ευρωπαίοι, ας αναλάβουμε τις ευθύνες μας, ας βοηθήσουμε στην καταβολή των αποζημιώσεων, αν χρειαστεί, και κυρίως ας θεσπίσουμε κανόνες για να εξασφαλίσουμε ότι αυτού του είδους τα λάθη δεν θα επαναληφθούν από ευρωπαϊκές επιχειρήσεις. 
<SPEAKER ID="150" LANGUAGE="ES" NAME="Romeva i Rueda (Verts/ALE )." AFFILIATION="">
<P>
    Κύριε Πρόεδρε, έχουν περάσει 20 χρόνια από τη διαρροή τοξικού αερίου σε ένα εργοστάσιο λιπασμάτων της Union Carbide Corporationστην Μποπάλ. Παρόλα αυτά, οι επιζήμιες επιπτώσεις του ατυχήματος και η περιβαλλοντική μόλυνση εξακολουθούν να επηρεάζουν τις ζωές χιλιάδων ανθρώπων.
<P>
Αυτή η διαρροή σκότωσε πάνω από 7 000 άτομα τη νύχτα της 2ας προς 3ης Δεκεμβρίου 1984. Άλλα 15 000 άτομα πέθαναν αργότερα εξαιτίας της. Η διαρροή προκάλεσε επίσης χρόνιες ασθένειες που πλήττουν πάνω από 100 000 άτομα.
<P>
Η ινδική κυβέρνηση και η Union Carbide ή η Dow Chemical, η τωρινή ιδιοκτήτρια εταιρεία του εργοστασίου λιπασμάτων, έχουν αναλάβει την ευθύνη για τις επιπτώσεις του ατυχήματος στις ζωές χιλιάδων ανθρώπων και στο περιβάλλον.
<P>
Όπως δηλώνεται στο ψήφισμα που πρόκειται να τεθεί σε ψηφοφορία σήμερα στο Κοινοβούλιο, πρέπει να διενεργηθεί μια ανεξάρτητη έρευνα για τη σημερινή κατάσταση στην Μποπάλ. Αυτό μπορεί να γίνει υπό την αιγίδα της Ύπατης Αρμοστείας των Ηνωμένων Εθνών για τα Ανθρώπινα Δικαιώματα. Πρέπει να συμμετέχουν εμπειρογνώμονες, οι οποίοι θα πρέπει να επισκεφτούν την Ινδία και να εξετάσουν τις συνέπειες των δραστηριοτήτων της Union Carbide και της καταστροφής της Μποπάλ όσον αφορά τη μόλυνση των υπόγειων υδάτων και του περιβάλλοντος. Σαφώς, αυτό έχει επίσης επιπτώσεις για τα ανθρώπινα δικαιώματα στις πληγείσες περιοχές και κοινότητες.
<P>
Αυτή είναι η λογική που στηρίζει τις τροπολογίες που πρότεινε η Ομάδα των Πρασίνων/Ευρωπαϊκής Ελεύθερης Συμμαχίας. Καλώ τους αξιότιμους βουλευτές να τις μελετήσουν προσεχτικά πριν αποφασίσουν πώς θα ψηφίσουν. Θα ήθελα επίσης να εκμεταλλευτώ αυτήν την ευκαιρία για να δημοσιοποιήσω την πρόταση που έκανε η Σχολή Κουλτούρας της Ειρήνης του Αυτόνομου Πανεπιστημίου της Βαρκελώνης. Σύμφωνα με την πρόταση, καλώ το Σώμα και την Ευρωπαϊκή Ένωση να προωθήσουν την 3η Δεκεμβρίου ως παγκόσμια ημέρα επιχειρηματικής υπευθυνότητας και ανθρωπίνων δικαιωμάτων. Στόχος είναι να δεσμευτούν οι επιχειρήσεις για την προώθηση και την προστασία των ανθρωπίνων δικαιωμάτων σε όλο τον κόσμο.
<SPEAKER ID="151" LANGUAGE="EN" NAME="Bowis (PPE-DE )." AFFILIATION="">
<P>
Αυτό είναι το πρόβλημα που αντιμετωπίζουμε σήμερα στην Μποπάλ, και το αντιμετωπίζουμε 20 χρόνια μετά την καταστροφή η οποία προξένησε τον θάνατο τόσων ανθρώπων. Τα στοιχεία αναφέρουν από 3 000 έως 7 000 θανάτους σε μία νύκτα· 15 000 θανάτους αργότερα και 100 000 άτομα τα οποία συνεχίζουν να υποφέρουν από εξουθενωτικές ασθένειες. Μιλάμε για 15 έτη μετά τον διακανονισμό βάσει του οποίου προσφέρθηκαν 500 εκατομμύρια δολάρια ΗΠΑ στην ινδική κυβέρνηση για τις αποζημιώσεις και την αποκατάσταση του τοπίου στην περιοχή, το οποίο, όμως, εξακολουθεί να έχει εικόνα εγκατάλειψης και να αποτελεί πηγή κινδύνου για τους ντόπιους.
<P>
Το παρόν Κοινοβούλιο είναι καλό να μην προσπαθεί να παριστάνει τον τιμητή σε παρόμοιες υποθέσεις. Γι’ αυτό δεν μπορώ να δεχτώ τις τροπολογίες των Πρασίνων στις οποίες έχει ήδη γίνει αναφορά. Η στάση που τηρείται στην ίδια την πρόταση ψηφίσματος είναι ορθή, καθόσον καλείται η Ευρωπαϊκή Ένωση να συνεργαστεί με την ινδική κυβέρνηση προκειμένου να χρησιμοποιηθούν τα διαθέσιμα χρήματα για να διασφαλιστεί ο καθαρισμός του χώρου του εργοστασίου, η περίθαλψη των ασθενών και η αποζημίωση των πληγέντων· τώρα, όμως, όχι μετά από άλλα 20 χρόνια. Αυτό είναι το μήνυμα που στέλνουμε σε όλους τους ενδιαφερόμενους: στην Ευρωπαϊκή Ένωση, στην ινδική κυβέρνηση, στη Dow Chemicals, ασφαλώς, για τις ευθύνες που της αναλογούν, καθώς και στα δικαστήρια που καλούνται να εξετάσουν την υπόθεση. Σήμερα, όμως, επιζητούμε δικαιοσύνη για τους ανθρώπους αυτούς και αποκατάσταση του περιβάλλοντος και της υγείας του πληθυσμού στην πληγείσα περιοχή. 
<SPEAKER ID="152" LANGUAGE="DE" NAME="Mann, Thomas (PPE-DE )," AFFILIATION="εξ ονόματος της Ομάδας">
<P>
   .  Κύριε Πρόεδρε, χαίρομαι που έχω την ευκαιρία να μιλήσω αμέσως μετά τον κ. Bowis, ο οποίος μας έδωσε μια ζωηρή εικόνα του πού φθάσαμε 20 χρόνια μετά την 3η Δεκεμβρίου 1984, όταν 35 τόνοι μίγματος εξαιρετικά τοξικών αερίων προξένησαν τον θάνατο 7 000 ανθρώπων που η καρδιά και οι πνεύμονές τους σταμάτησαν να λειτουργούν. Μέχρι σήμερα, περίπου 25 000 πέρασαν στην ιστορία ως θύματα του μεγαλύτερου χημικού ατυχήματος που έχει καταγραφεί ποτέ και περίπου 500 000 υποφέρουν ακόμα από αναπηρίες εξαιτίας του.
<P>
Και τι έγινε, λοιπόν, για τα θύματα; Οι έρευνες έδειξαν ότι πριν από 15 χρόνια ηUnion Carbide και η ινδική κυβέρνηση διαπραγματεύθηκαν αποζημίωση ύψους 470 εκατ. δολαρίων ΗΠΑ. Μέχρι σήμερα τα 100 000 επίσημα καταγεγραμμένα θύματα έχουν λάβει από 300 δολάρια ΗΠΑ. Υπάρχουν 2 500 σπίτια για χήρες και επτά νοσοκομεία και κατασκευάστηκαν πολλές εγκαταστάσεις, όμως τι έγινε το υπόλοιπο ποσόν ύψους περίπου 400 εκατ. δολαρίων ΗΠΑ; Πρέπει να πω στην κ. Gill ότι πραγματικά είμαστε υποχρεωμένοι να ερωτήσουμε ποιος φέρει την ευθύνη εδώ. Το έδαφος είναι ακόμα μολυσμένο. Τα υπόγεια ύδατα παρουσιάζουν σοβαρή και μόνιμη μόλυνση από υδράργυρο. Τα τοξικά κατάλοιπα εναποτίθενται σε ανοιχτό χώρο. Δεν είναι, λοιπόν, περίεργο που καταλήγουμε σε καταστάσεις σαν εκείνες που περιέγραψε ο κ. Bowis, δηλαδή χρόνιες ασθένειες, εγκεφαλικές βλάβες και τερατογενέσεις. Για να υπάρξει ουσιαστική βελτίωση της ιατρικής περίθαλψης των θυμάτων, πρέπει να επέμβει ο πρωθυπουργός της Ινδίας κ. Singh και η κυβέρνηση να συμμορφωθεί με την απόφαση του Ανωτάτου Δικαστηρίου και να αποδεσμεύσει επιτέλους τα κονδύλια προκειμένου να αποπληρωθούν ολόκληρες οι αποζημιώσεις. Πολλές επιχειρήσεις χημικών εξακολουθούν να λειτουργούν ακόμα στην Ινδία και σε άλλα μέρη του κόσμου όπου οι προδιαγραφές για τους εργαζομένους και το περιβάλλον υπολείπονται κατά πολύ εκείνων που εφαρμόζονται στην Ευρωπαϊκή Ένωση ή τις ΗΠΑ.
<P>
Ως εισηγητής της Επιτροπής Απασχόλησης και Κοινωνικών Υποθέσεων για το πρόγραμμα REACH, δεν μπορώ παρά να επαναλάβω το αίτημα του εγγράφου εργασίας: για να υπάρξει συγκρισιμότητα χρειαζόμαστε κανόνες θεσπισμένους από την Ευρωπαϊκή Ένωση, καθώς και κανόνες του ΠΟΕ. Εκείνοι που η επιθυμία τους για αύξηση των κερδών τούς κάνει να εγκρίνουν χωρίς εξαίρεση τις ελάχιστες περιβαλλοντικές προδιαγραφές, αποδέχονται το ενδεχόμενο να έχουμε κάποια μέρα μια δεύτερη Μποπάλ, και αυτό είναι κάτι του οποίου κανείς μας δεν θα αντέξει το κόστος. 
<SPEAKER ID="153" LANGUAGE="" NAME="Μπεγλίτης (PSE )," AFFILIATION="εξ ονόματος της Ομάδας">
<SPEAKER ID="154" LANGUAGE="PL" NAME="Czarnecki, Ryszard (NI )." AFFILIATION="">
<P>
    Κύριε Πρόεδρε, κυρία Grybauskaitė, κυρίες και κύριοι, θα ήθελα να συγχαρώ την κ. Grybauskaitė για την ανάληψη των καθηκόντων της και να της ευχηθώ καλή τύχη.
<P>
Όπως είπε κάποτε ο Έρνεστ Χέμινγουεϊ “μην ρωτάς ποτέ για ποιον χτυπά η καμπάνα· χτυπάει για σένα”. Είναι ευχάριστο που το Ευρωπαϊκό Κοινοβούλιο ασχολείται με περιοχές του κόσμου που είναι πολύ απομακρυσμένες από την Ευρώπη και ότι το κάνει χωρίς να υπάρχουν απαιτήσεις πολιτικού συμφέροντος. Αφενός, η Ευρωπαϊκή Ένωση έχει δηλώσει μια στρατηγική εταιρική σχέση με την Ινδία και, αφετέρου, το ψήφισμα του Κοινοβουλίου δηλώνει ότι η ινδική κυβέρνηση έχει κάνει πολύ λίγα για να προστατέψει τον λαό από τις επιπτώσεις της καταστροφής της Μποπάλ. Συζητάμε για την αμέλεια των αρχών της Ινδίας, και δικαίως· παρόλα αυτά πρέπει να κάνουμε γνωστές τις απόψεις μας σχετικά με την ευθύνη της αμερικανικής εταιρείας που επέβαλε τον σκληρό καπιταλισμό του 19ου αιώνα και δεν κατόρθωσε να τηρήσει καμία από τις απαιτήσεις ασφαλείας που ήταν υποχρεωτικές στις ΗΠΑ. Οι αριθμοί είναι οι εξής: 7 000 θάνατοι αμέσως μετά την καταστροφή, και περίπου 30 000 θάνατοι μέσα στα επόμενα 20 χρόνια, ενώ πάνω από 100 000 άνθρωποι έχουν αρρωστήσει μέχρι σήμερα. Προφανώς αυτά τα στατιστικά μεγέθη δεν μπορούν να εκφράσουν την ανθρώπινη δυστυχία, κρύβουν απλά τον πόνο και τα δάκρυα.
<SPEAKER ID="155" LANGUAGE="EN" NAME="Grybauskaitė," AFFILIATION="Επιτροπή">
<P>
Επιπλέον, η Επιτροπή έχει προσφέρει χορηγία 10 εκατομμυρίων ευρώ για τη χρηματοδότηση του Προγράμματος Διαχείρισης Κινδύνων από Εθνικές Καταστροφές της ινδικής κυβέρνησης.
<SPEAKER ID="156" LANGUAGE="" NAME="Πρόεδρος." AFFILIATION="">
<SPEAKER ID="157" LANGUAGE="" NAME="" AFFILIATION="(Το Σώμα εγκρίνει την πρόταση ψηφίσματος)">
<SPEAKER ID="158" LANGUAGE="ES" NAME="Martínez Martínez (PSE )." AFFILIATION="">
<SPEAKER ID="159" LANGUAGE="CS" NAME="Roithová (PPE-DE )." AFFILIATION="">
<SPEAKER ID="160" LANGUAGE="" NAME="Πρόεδρος." AFFILIATION="(Το Σώμα εγκρίνει το κοινό ψήφισμα)">
<SPEAKER ID="161" LANGUAGE="DE" NAME="Rübig (PPE-DE )." AFFILIATION="">
<P>
    Κύριε Πρόεδρε, θέλω να αναφερθώ σε ένα ακόμα θέμα επί της διαδικασίας. Χθες η ψηφοφορία διήρκεσε μέχρι τις 14.00. Βασικά, ανέκαθεν συνηθιζόταν στο Σώμα να ψηφίζουμε μεταξύ 12.00 και 13.30 γιατί έχουμε, φυσικά, πολλές υποχρεώσεις την ώρα του μεσημεριανού και τελικά κάνουμε τους επισκέπτες μας να περιμένουν. Γι’ αυτό θα ήθελα να παρακαλέσω το Προεδρείο να ρυθμίσει ώστε να τελειώνουν οι ψηφοφορίες στις 13.30, όπως και στην προηγούμενη κοινοβουλευτική περίοδο.
<SPEAKER ID="162" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε πολύ για την παρατήρησή σας, κύριε Rübig. 
<SPEAKER ID="163" LANGUAGE="" NAME="Πρόεδρος." AFFILIATION="(Η συνεδρίαση λήγει στις 16.20)">
<P>
   Κηρύσσω τη διακοπή της συνόδου του Ευρωπαϊκού Κοινοβουλίου και εύχομαι σε όλους σας Καλά Χριστούγεννα και Ευτυχισμένο το Νέο Έτος 2005.

<CHAPTER ID="004">
Ημερήσια διάταξη: βλ. Συνοπτικά Πρακτικά
<SPEAKER ID="016" NAME="Sophia in 't Veld" AFFILIATION="ALDE">
(EN) Κύριε Πρόεδρε, θέλω να απευθύνω ένα πολύ σύντομο αίτημα προς εσάς ως Πρόεδρο αυτού του Σώματος. Θέλω να ζητήσετε διευκρινίσεις από τον Δήμαρχο της Μόσχας, κ. Luzhkov, για τη συμπεριφορά απέναντι σε δύο βουλευτές του ΕΚ - τον κ. Cappato και εμένα, ένα μέλος της γερμανικής βουλής, τον κ. Volker Beck, και ένα μέλος του ιταλικού κοινοβουλίου, την κ. Vladimir Luxuria, στις 27 Μαΐου.
<P>
Με αφορμή μια ειρηνική κινητοποίηση για τα ίσα δικαιώματα των ομοφυλοφίλων, θέλαμε να επιδώσουμε μια επιστολή στον Δήμαρχο της Μόσχας υπογεγραμμένη από σχεδόν 50 μέλη αυτού του Σώματος. Ο κ. Cappato, ο κ. Beck και ένας αξιωματούχος της Ομάδας ALDE δέχθηκαν βίαιη επίθεση από ταραξίες και κατόπιν συνελήφθησαν από τη ρωσική αστυνομία. Δύο από τους ρώσους ακτιβιστές που συνελήφθησαν είναι εδώ σήμερα - ο κ. Nikolaj Aleksejev και ο κ. Nikolaj Khramov. " αστυνομία δεν κατάφερε να προστατεύσει ούτε την κ. Luxuria κι εμένα από το εξαγριωμένο πλήθος και η αστυνομία έμενε αδρανής τη στιγμή που άλλοι ακτιβιστές υφίσταντο επίθεση από κακοποιούς, μέλη φασιστικών ομάδων, ακόμα και ιερείς.
<P>
Ως βουλευτές του Κοινοβουλίου που δεν συμμετείχαμε σε καμία παράνομη δραστηριότητα, περιμέναμε από τις ρωσικές αρχές να μας προστατεύσουν από τους βίαιους εγκληματίες και ασφαλώς να μην μας συλλάβουν για αμφίβολους λόγους. " ελευθερία του συνέρχεσθαι είναι βασικό ανθρώπινο δικαίωμα και πρέπει να τηρείται και από τη Ρωσία, η οποία είναι μέλος του Συμβουλίου της Ευρώπης και παρίσταται στη Σύνοδο των G8 σήμερα.
<P>
Κύριε Πρόεδρε, ελπίζω ότι θα ζητήσετε από τον κ. Luzhkov και τον κ. Putin μια εξήγηση για τον τρόπο με τον οποίο αντιμετωπίστηκαν οι βουλευτές αυτού του Σώματος.
<P>
(Χειροκροτήματα)
<SPEAKER ID="017" NAME="Πρόεδρος">
Ευχαριστώ πολύ, κυρία in 't Veld. Θα δρομολογήσουμε τα μέτρα που προτείνετε και θα κάνουμε τα αναγκαία. Σας εκφράζω την αλληλεγγύη μου.

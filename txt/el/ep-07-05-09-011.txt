<CHAPTER ID="011">
Δήλωση της Προεδρίας (Εσθονία) 
<SPEAKER ID="026" NAME="Πρόεδρος">
Μου ζητήθηκε να προβώ σε σύντομη δήλωση για την Εσθονία και με ενημέρωσαν ότι μετά θέλουν να προβούν σε σύντομη δήλωση και οι πρόεδροι των Ομάδων. Φαίνεται ότι αυτό ισχύει όντως. " δήλωση Schuman της 9ης Μαΐου 1950 προσέφερε στην Ευρώπη τη βάση για τη δημιουργία εταιρικών σχέσεων με ελευθερία και ειρήνη μεταξύ εθνών που παλαιότερα ήταν εχθροί. " Ευρωπαϊκή Ένωση έγινε μετά από την ειρηνική επανένωση της διαιρεμένης μας ηπείρου εγγυήτρια της ειρήνης, της ελευθερίας και της ευημερίας σε ολόκληρη την Ευρώπη. Είμαστε υπερήφανοι που μπορούμε να εορτάσουμε σήμερα την ημέρα Schuman με 27 κράτη μέλη στην Ευρωπαϊκή Ένωση. Όμως. η 9η Μαΐου είναι και μια αμφισβητούμενη ημερομηνία, για άλλους λόγους, όπως είδαμε πρόσφατα στη διένεξη για το μνημείο του σοβιετικού στρατιώτη στην πρωτεύουσα της Εσθονίας Ταλίν. Γι' αυτό, παραπέμπουμε στο ψήφισμά μας της 12ης Μαΐου 2005, όπου το Ευρωπαϊκό Κοινοβούλιο είχε διαπιστώσει ότι για μερικά έθνη το τέλος του Δευτέρου Παγκοσμίου Πολέμου είχε φέρει μια νέα τυραννία από τη Σοβιετική Ένωση. Υπενθυμίζουμε ότι οι διαφορετικές θέσεις για ιστορικά γεγονότα δεν πρέπει ποτέ να αντιμετωπίζονται με χρήση βίας. Καταδικάζουμε απερίφραστα τις βιαιοπραγίες και τις λεηλασίες.
<P>
Ο πρώην συνάδελφός μας Toomas Hendrik Ilves, σημερινός πρόεδρος της Δημοκρατίας της Εσθονίας, είπε με αφορμή τα γεγονότα μπροστά από την πρεσβεία της Εσθονίας στη Μόσχα κάτι πολύ σωστό: "Στην Ευρώπη δεν συνηθίζεται να ζητάει κανείς την παραίτηση της δημοκρατικά εκλεγμένης κυβέρνησης μιας γειτονικής χώρας. Στην Ευρώπη είναι αδιανόητη η περιφρόνηση της Σύμβασης της Βιέννης για την προστασία των διπλωματικών αντιπροσωπειών".
<P>
Υπενθυμίζουμε το ψήφισμά μας της 8ης Ιουνίου 2005 για την προστασία των μειονοτήτων και την καταδίκη των διακρίσεων σε βάρος τους, όπου μεταξύ άλλων δηλώσαμε ότι οι εθνικές μειονότητες είναι πλούτος για την Ευρώπη. " Ευρωπαϊκή Ένωση είναι θεμελιωμένη σε αξίες και κοινό μας καθήκον είναι η προστασία τους. " άσκηση πίεσης σε ένα κράτος μέλος της ΕΕ αποτελεί πρόκληση για όλους μας, και η Εσθονία μπορεί να βασίζεται στην αλληλεγγύη μας.
<P>
(Χειροκροτήματα)
<SPEAKER ID="027" NAME="Tunne Kelam">
εξ ονόματος της Ομάδας PPE-DE. - (EN) Κύριε Πρόεδρε, σας ευχαριστώ για τη στήριξη και την αλληλεγγύη σας.
<P>
Θέλω επίσης να εκφράσω την ευγνωμοσύνη μου σε όλες και όλους τους συναδέλφους για την εξαιρετική επίδειξη αλληλεγγύης και τη στήριξη που προσφέρουν στην Εσθονία, διότι όσα διαδραματίζονται μεταξύ ενός κράτους μέλους της ΕΕ, της Εσθονίας, και της Ρωσικής Ομοσπονδίας δεν είναι υπόθεση διμερών σχέσεων, αλλά αφορούν το σύνολο της ΕΕ - αποτελούν δοκιμασία της ικανότητας της ΕΕ να λειτουργεί ως πραγματική πολιτική Ένωση η οποία εδράζεται στις αρχές της αλληλεγγύης και της ενότητας. Σήμερα, δοκιμάζονται η σαφήνεια, ο συγχρονισμός και η ενότητα στις αντιδράσεις της ΕΕ. Αναμένουμε δε την ισχυρή δέσμευση της ΕΕ ότι θα επιδείξει ανεπιφύλακτα την αλληλεγγύη της.
<P>
Καταρχάς, πρέπει να απαλλαγούμε από τυχόν ευσεβείς πόθους. Ο τρόπος με τον οποίο αντιμετωπίζει η Ρωσική Ομοσπονδία ένα κράτος μέλος της ΕΕ δεν αποτελεί σε καμία περίπτωση τυχαία παρεκτροπή. Ο Πρόεδρος Πούτιν, στην ομιλία του στο Μόναχο, παρουσίασε το προγραμματικό πλαίσιο μιας νέας, πολύ πιο δυναμικής ρωσικής εξωτερικής πολιτικής. Αυτήν την προσέγγιση μπορούμε να την ονομάσουμε ιμπεριαλιστική ή ρεβανσιστική. Στόχος της είναι η ανάκτηση, τουλάχιστον εν μέρει, της παλαιάς επιρροής της Ρωσίας επί των άλλοτε κτήσεών της στη Βαλτική, και στη συνέχεια επί των χωρών της Ευρώπης που ανήκαν στο πάλαι ποτέ Σύμφωνο της Βαρσοβίας, χρησιμοποιώντας ως εφαλτήριο την τρέχουσα ραγδαία ανάπτυξη του ενεργειακού τομέα η οποία έχει αναβαθμίσει τη ρωσική επιρροή, με ταυτόχρονη εκμετάλλευση τμημάτων του ρωσικού πληθυσμού που ζουν εκτός της Ρωσίας.
<P>
Πρέπει να καταστεί σαφές ότι ο Πρόεδρος Πούτιν αποκαλεί αυτούς τους Ρώσους συμπατριώτες του. Αυτό είναι κάτι που αμφισβητώ εντόνως. Οι Ρώσοι που ζουν στην Εσθονία είναι συμπατριώτες μου, και είμαι υπερήφανος γι' αυτούς, διότι σε ποσοστό 99% παραμένουν πιστοί όχι στον Πρόεδρο Πούτιν, αλλά στο εσθονικό κράτος.
<P>
(Χειροκροτήματα)
<P>
Συνεπώς, το θέμα δεν είναι μόνο η αλληλεγγύη· η λέξη κλειδί είναι η "εθνική κυριαρχία" των νέων κρατών μελών της ευρωπαϊκής οικογένειας. Μπορούμε δε να την επιτύχουμε μόνο εάν μιλούμε με ενιαία φωνή και επιδεικνύουμε ενωτικό πνεύμα στις ενέργειές μας. Όταν ένα κράτος μέλος το οποίο αποφασίζει να αντιμετωπίσει με μεγαλύτερη σαφήνεια το παρελθόν του, και το πράττει κατά τρόπο ανοικτό και αξιοπρεπή, γίνεται αίφνης στόχος ενορχηστρωμένων πιέσεων από τον τεράστιο γείτονά του· όταν η πρεσβεία του στη Μόσχα παραμένει ουσιαστικά υπό καθεστώς ομηρίας για μια ολόκληρη εβδομάδα· όταν διοργανώνονται διαδηλώσεις με σκοπό τη διατάραξη της δημόσιας τάξης, οι οποίες υποκινούνται σαφώς και ενισχύονται από ξένο κράτος· όταν ρώσοι αξιωματούχοι ζητούν την παραίτηση μιας δημοκρατικά εκλεγμένης κυβέρνησης· όταν επιβάλλεται οικονομικός αποκλεισμός· όταν οι ιστοσελίδες των κρατικών οργάνων της Εσθονίας εξακολουθούν να βρίσκονται εκτός λειτουργίας εξαιτίας μαζικών κυβερνοεπιθέσεων - μιας καινοτόμου μορφής πολέμου προπαγάνδας· τότε είναι εύλογο να ανησυχεί κανείς για την εθνική κυριαρχία του εν λόγω κράτους.
<P>
Εν κατακλείδι, υπάρχει μία ακόμη μορφή εθνικής κυριαρχίας την οποία πρέπει να υπερασπιστούμε: το δικαίωμά μας να αποφασίζουμε και να αξιολογούμε το παρελθόν μας. Επικαλεστήκατε το ψήφισμα του Ευρωπαϊκού Κοινοβουλίου πριν από δύο χρόνια όσον αφορά τις πολυάριθμες ευρωπαϊκές χώρες οι οποίες έπεσαν θύματα της νέας τυραννίας την οποία επέβαλε η Σοβιετική Ένωση του Στάλιν. Στην Ευρώπη εξακολουθεί να υπάρχει μια διαχωριστική γραμμή, μεταξύ όλων των δυτικών δημοκρατιών, οι οποίες δεν αναγνώρισαν ποτέ την παράνομη προσάρτηση και κατοχή των χωρών της Βαλτικής από τη Σοβιετική Ένωση το 1940, στο πλαίσιο του συμφώνου μεταξύ Χίτλερ και Στάλιν, και της Ρωσικής Ομοσπονδίας, η οποία εξακολουθεί ακόμη και σήμερα να αρνείται αυτό το σύμφωνο, ενώ προσπαθεί επίσης να στερήσει από τα άλλοτε θύματά της το δικαίωμα να αξιολογήσουν το παρελθόν τους. Χρειαζόμαστε, λοιπόν, την αλληλεγγύη σας, και σας είμαι ευγνώμων που την επιδεικνύετε.
<P>
(Χειροκροτήματα)
<SPEAKER ID="028" NAME="Πρόεδρος">
Σας ευχαριστούμε πολύ, κύριε Kelam. Ως πολίτη και αξιότιμη προσωπικότητα από την Εσθονία, σας παραχώρησα διπλάσιο από τον καθορισμένο χρόνο, όμως αυτό δεν πρέπει να θεωρηθεί ότι αποτελεί προηγούμενο για άλλους ομιλητές.
<SPEAKER ID="029" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, ελπίζω ότι είμαι αξιότιμος, ακόμη και αν δεν κατάγομαι από την Εσθονία. Ζήτησα από τον αρχηγό της εσθονικής αντιπροσωπείας μας κ. Tarand να μιλήσει. Επειδή θα μιλήσει αργότερα, μου ζήτησε να διασαφηνίσω ότι ολόκληρη η Ομάδα των Σοσιαλιστών υποστηρίζει πλήρως την Εσθονία, τους συναδέλφους μας από την Εσθονία και τον πληθυσμό της χώρας και ότι καταδικάζουμε κάθε εξωτερική παρέμβαση και κάθε παρέμβαση της Ρωσίας.
<P>
Δεν πρεσβεύουμε μόνο απόλυτα την αντιμετώπιση των πρεσβειών και των διπλωματικών ιδεών με σεβασμό, αλλά και τον σεβασμό της κυριαρχίας ενός κράτους και του λαού του.
<P>
Επιτρέψτε μου να προσθέσω μια προσωπική παρατήρηση. Γεννήθηκα λίγους μήνες μετά το τέλος του πολέμου σε μια περιοχή της ανατολικής Αυστρίας που βρισκόταν τότε υπό σοβιετική κατοχή. Θυμάμαι πως οι γονείς μου, οι συγγενείς και οι γνωστοί μας μου έλεγαν πόσο χάρηκαν όταν έφθασαν ρώσοι στρατιώτες για να μας απελευθερώσουν από το ναζιστικό καθεστώς. Επίσης, έζησα τον φόβο αυτών των ανθρώπων μήπως οι σοβιετικοί στρατιώτες παραμείνουν εκεί ως δυνάμεις κατοχής. Για εμάς στην Αυστρία ήταν τύχη -καλή τύχη που μας την χάρισε η ιστορία- ότι η χώρα μας απελευθερώθηκε. Πολλοί άλλοι, για παράδειγμα άνθρωποι που κατοικούσαν μόλις 20 χιλιόμετρα ανατολικά από την ιδιαίτερη πατρίδα μου, δεν έζησαν την απελευθέρωση αλλά την κατοχή.
<P>
Γι' αυτό, θεωρούμε ότι η Ρωσία πρέπει επιτέλους να αναγνωρίσει ότι ναι μεν πολλοί ρώσοι στρατιώτες ήρθαν ως ελευθερωτές, αλλά το καθεστώς που έφεραν μαζί τους είχε ως αποτέλεσμα αυτοί ακριβώς οι ελευθερωτές να μείνουν ως δύναμη κατοχής και να καταπιεστούν πολλοί λαοί, τόσο στη Σοβιετική Ένωση όσο και σε πολλές γειτονικές της χώρες. Αν γινόταν αυτό γενικά αποδεκτό, ο διάλογος θα ήταν πολύ πιο εύκολος. Ελπίζω πως όλοι οι πολίτες ένθεν και ένθεν των συνόρων του πρώην ανατολικού μπλοκ θα αναγνωρίσουν αυτήν τη διττή αλήθεια που οπωσδήποτε ίσχυε κάποτε.
<P>
" Ομάδα μας είχε λυπηθεί πολύ όταν χάσαμε από μέλος μας τον κ. Ilves, αλλά σήμερα είμαστε πολύ χαρούμενοι γιατί είναι πρόεδρος της Εσθονίας ένας τόσο συνετός άνθρωπος σαν αυτόν. Παραπέμπω σε δύο σύντομα σημεία που ανέφερε. Μας παρέπεμψε στην ιστοσελίδα μιας νεαρής Ρωσίδας που έγραψε: "Είμαστε Ρώσοι, αλλά πατρίδα μας είναι η Εσθονία". Εκείνος προσέθεσε: "Σ' ευχαριστώ, Μαρία". " τελευταία φράση της ομιλίας του, που ήταν πραγματικά πολύ αξιοπρόσεκτη, είναι:
<P>
(EN) "Συνηθίζεται στην Ευρώπη, όταν προκύπτουν κατά καιρούς διαφορές μεταξύ κρατών, αυτές να επιλύονται από διπλωμάτες και πολιτικούς, και όχι στους δρόμους ή μέσω διαδικτυακών επιθέσεων. Τέτοιες μέθοδοι χαρακτηρίζουν άλλες χώρες, θα έλεγα μάλιστα άλλες εποχές και τόπους, σίγουρα όμως όχι την Ευρώπη."
<P>
(DE) Στην Ευρώπη χρειαζόμαστε τον διάλογο, τις συνομιλίες, και όχι επιθέσεις ή διαδηλώσεις μπροστά σε πρεσβείες, διότι αυτός ακριβώς ο διάλογος είναι η ουσία της Ευρώπης.
<SPEAKER ID="030" NAME="Siiri Oviir">
εξ ονόματος της Ομάδας ALDE. - (ET) Κύριε Πρόεδρε, κυρίες και κύριοι, επιτρέψτε μου καταρχάς να απαντήσω, με την ελπίδα ότι, καθώς ομιλώ εξ ονόματος της Ομάδας μου, δεν θα μου δοθεί λιγότερος χρόνος ομιλίας από τον προηγούμενο ομιλητή.
<P>
Σήμερα συζητούμε τις σχέσεις μεταξύ της Εσθονίας και της Ρωσίας και, στο πλαίσιο αυτό, πρέπει οπωσδήποτε να συζητήσουμε τα γεγονότα που διαδραματίστηκαν στα τέλη Απριλίου στην Εσθονία. Δεν μπορούμε επίσης να αγνοήσουμε το αντικείμενο που υπήρξε αφορμή αυτών των γεγονότων - τον Μπρούτζινο Στρατιώτη. Το μνημείο αυτό ανεγέρθηκε από τις σοβιετικές αρχές προς τιμήν των ελευθερωτών του Ταλίν. " απελευθέρωση του Ταλίν συνίστατο ουσιαστικά στον βομβαρδισμό της πόλης την 9η Μαρτίου 1944, οπότε καταστράφηκε το 40% των ζωνών κατοικίας του Ταλίν και έχασαν τη ζωή τους εκατοντάδες άνθρωποι.
<P>
Αυτό ονομάστηκε απελευθέρωση, όμως οι Εσθονοί εξορίζονταν στη Σιβηρία, σε διαδοχικά κύματα εκτοπίσεων, ενώ καμία οικογένεια δεν έμεινε ανεπηρέαστη από την καταπίεση. Ο πατέρας μου εκτοπίστηκε στη Σιβηρία το 1941 και επέστρεψε μετά από 21 ολόκληρα χρόνια. Μετά τον θάνατο του Στάλιν, η προγιαγιά μου, η οποία είχε επίσης εκτοπιστεί στη Σιβηρία, ξεκίνησε μόνη της και πεζή για την πατρίδα της την Εσθονία. Όταν τα μέλη της οικογένειάς μου επέστρεψαν μια ημέρα από τη δουλειά, την βρήκαν καθισμένη στα σκαλιά του σπιτιού μας· δυστυχώς, όμως, η προγιαγιά μου ήταν ήδη νεκρή. Ακόμα θυμάμαι εκείνη την εποχή.
<P>
Ως μνημείο το οποίο ανεγέρθηκε προς τιμήν των ελευθερωτών, ο Μπρούτζινος Στρατιώτης ήταν σύμβολο των πολύ οδυνηρών εμπειριών πολλών Εσθονών. Εντούτοις, παρέμεινε στην κεντρική πλατεία της πρωτεύουσάς μας για 15 ακόμη χρόνια, για 15 δηλαδή χρόνια αφότου η Εσθονία ανέκτησε την ανεξαρτησία της.
<P>
Τι ακριβώς συνέβη στις 26 Απριλίου; Τι συνέβη εκείνη τη νύχτα; " κρίση σχετικά με το μνημείο ξεκίνησε ουσιαστικά πριν από ένα έτος, όταν μια ομάδα εξτρεμιστών οι οποίοι κρατούσαν σοβιετικές σημαίες μετέτρεψε το άγαλμα από μνημείο που τιμούσε τους νεκρούς σε σύμβολο νίκης της σοβιετικής κατοχής το οποίο, ως εκ τούτου, μετατράπηκε σε συνεχή πηγή έντασης. Μέχρι τότε, οι βετεράνοι συγκεντρώνονταν κάθε έτος γύρω από το μνημείο και, παρά το γεγονός ότι καταναλωνόταν αλκοόλ στον τάφο, ενώ ορισμένοι από τους παρόντες χόρευαν κάποιες φορές πάνω στον τάφο, η αστυνομία δεν είχε επέμβει ποτέ.
<P>
Τη νύχτα της 26ης Απριλίου, ωστόσο, ξέσπασαν ταραχές στο κέντρο της πόλης, οι οποίες εξαπλώθηκαν αργότερα σε ορισμένες μεθοριακές πόλεις, στις οποίες πάντως ήταν λιγότερο σοβαρά. Οι ταραξίες κατέστρεφαν τα πάντα στο πέρασμά τους, όπως αυτοκίνητα και στάσεις λεωφορείων, αλλά κυρίως προθήκες καταστημάτων. Συμμορίες νέων διέρρηξαν καταστήματα και τα καταλήστεψαν. Οι στόχοι ήταν κυρίως καταστήματα πώλησης οινοπνευματωδών, αλλά και άλλα καταστήματα. Για παράδειγμα, λεηλατήθηκαν καταστήματα Armani και Hugo Boss, καθώς και κοσμηματοπωλεία.
<P>
Δεδομένου ότι ζούμε στην εποχή των μέσων ενημέρωσης, όλα αυτά καταγράφηκαν και μεταδόθηκαν επίσης ζωντανά από την τηλεόραση. Σήμερα υπάρχει μεγάλος αριθμός βίντεο στα οποία καταγράφονται τα γεγονότα. " αστυνομία παρενέβη μόνον όταν οι συμμορίες νεαρών έγιναν υπερβολικά επιθετικές. Χρησιμοποιήθηκαν μόνον αστυνομικά ρόπαλα και εκτοξευτήρες ύδατος· δεν χρησιμοποιήθηκαν πυροβόλα όπλα. Εκείνη τη νύχτα, ο Μπρούτζινος Στρατιώτης μεταφέρθηκε από το Tõnismäe στο στρατιωτικό νεκροταφείο, όπου εχθές έγινε και πάλι επισκέψιμο από το κοινό. Στη συνέχεια, ξεκίνησαν οι επιθέσεις από τη Ρωσία - οι επιθέσεις προπαγάνδας στις οποίες αναφέρθηκαν οι προηγούμενοι ομιλητές, με αποκορύφωμα την απαίτηση της ρωσικής Δούμας για αλλαγή κυβέρνησης στην Εσθονία. Σταματώ εδώ. Ζητώ συγγνώμη, κύριε Πρόεδρε.
<P>
(Διακοπή)
<P>
Τέλος, θέλω να ευχαριστήσω όλες και όλους όσους στήριξαν και συνεχίζουν να στηρίζουν την Εσθονία. Αυτό μας τιμά ιδιαιτέρως και μας βοηθά σημαντικά. Σας ευχαριστώ, κύριε Πρόεδρε, και ζητώ και πάλι συγγνώμη.
<SPEAKER ID="031" NAME="Brian Crowley">
εξ ονόματος της Ομάδας UEN. - (EN) Κύριε Πρόεδρε, θέλω να ενώσω και εγώ τη φωνή μου με τη φωνή των συναδέλφων μου, εκφράζοντας, πρώτον, την αλληλεγγύη και τη στήριξή μας προς την κυβέρνηση και τον λαό της Εσθονίας και, δεύτερον, καταγγέλλοντας τις τακτικές εκφοβισμού που εφαρμόζει η ρωσική κυβέρνηση στην προσπάθειά της να διαμορφώσει συνθήκες αβεβαιότητας και αστάθειας, όχι μόνο στο εσωτερικό της Εσθονίας αλλά στο σύνολο των χωρών της Βαλτικής.
<P>
Από πολλές απόψεις, τα γεγονότα που παρακολουθούμε είναι μια νέα μορφή ολοκληρωτισμού ή απολυταρχισμού, μέσω της χρήσης των όχλων της Μόσχας για επιθέσεις κατά μιας ξένης πρεσβείας, μέσω της χρήσης της ισχύος ή πιέσεων στον ενεργειακό τομέα προκειμένου να υποκύψουν οι λαοί στην επιρροή της ρωσικής κυβέρνησης και, το σημαντικότερο από όλα, μέσω της επίμονης επιθυμίας να συνεχιστεί η επιβολή συμβόλων κυριαρχίας και υποταγής σε περιοχές οι οποίες έχουν κερδίσει την ανεξαρτησία τους από ολοκληρωτικά καθεστώτα.
<P>
Το χρέος και ο ρόλος μας σήμερα επιβάλλουν να ακούσουμε τους εσθονούς συναδέλφους μας και να λάβουμε σοβαρά υπόψη τις κραυγές αγωνίας και τις εκκλήσεις τους για βοήθεια και αλληλεγγύη. Το πιο σημαντικό, όμως, είναι ότι, επειδή εκτιμούμε τη Ρωσία ως εταίρο σε μελλοντικές εξελίξεις, οφείλουμε να την καλέσουμε να λάβει τα ενδεδειγμένα μέτρα ώστε να διασφαλιστεί ο ίσος σεβασμός των δικαιωμάτων όλων των κρατών μελών της Ευρωπαϊκής Ένωσης - ανεξαρτήτως του εάν είναι μικρά ή μεγάλα, γειτονικά ή όχι, πρώην κτήσεις ή όχι.
<P>
Τέλος, πρέπει να απευθύνουμε τα πιο θερμά λόγια μας στους πολίτες της Εσθονίας, προκειμένου να τους δείξουμε ότι αποτελούν μέρος της Ευρωπαϊκής Ένωσης και ότι δεν θα τους εγκαταλείψουμε, όπως είχε συμβεί στο παρελθόν.
<SPEAKER ID="032" NAME="Daniel Cohn-Bendit">
εξ ονόματος της Ομάδας Verts/ALE. - (DE) Κύριε Πρόεδρε, κυρίες και κύριοι, πολλές φορές έχουμε έρθει ήδη σε αντιπαράθεση για την ιστορία της Ευρώπης. " τελευταία φορά ήταν όταν συζητήσαμε για την αξιολόγηση του προβλήματος των Σουδητών στην Τσεχική Δημοκρατία. Επαναλαμβάνω αυτό που είχαμε πει τότε: ότι χρειαζόμαστε μια ευρωπαϊκή ερμηνεία του πολέμου και ότι πρέπει να εγκαταλείψουμε τις εθνικές ερμηνείες. " ευρωπαϊκή ερμηνεία στην περίπτωση αυτή είναι απλή: Ο Κόκκινος Στρατός συνεισέφερε στην απελευθέρωση της Ευρώπης από τον εθνικοσοσιαλιστικό φασισμό. Αυτό είναι αλήθεια, και η συμβολή αυτή του κόστισε πολλά θύματα. Δεν εξετάζουμε τώρα ποια είναι η ευθύνη του Στάλιν για την άνοδο του Χίτλερ στην εξουσία -αυτό είναι θέμα μιας άλλης συζήτησης.
<P>
Στη συνέχεια, όμως, ο Κόκκινος Στρατός έγινε στρατός κατοχής, ένας στρατός που καθιστούσε αδύνατη την ελευθερία. Και αυτό είναι μέρος της ευρωπαϊκής ιστορίας. Το να απομακρύνει κανείς άσκημα μπρούντζινα αγάλματα δεν είναι πρόβλημα για το πολιτιστικό πρόσωπο μιας πόλης· αντίθετα, μάλλον την βοηθάει να γίνει πιο όμορφη. Πρέπει, όμως, να πούμε ξεκάθαρα σε αυτήν τη συζήτηση -και ελπίζω ότι θα το ακούσουμε αυτό και στη συζήτηση για τη Ρωσία- ότι στην πραγματικότητα, η ρωσική ηγεσία, ο Πούτιν, προσπαθεί να προκαλέσει εδώ με όλες του τις δυνάμεις διχασμό. Πρέπει να δηλώσουμε όλοι αλληλέγγυοι με τις κυβερνήσεις της Λετονίας και της Εσθονίας.
<P>
Ταυτόχρονα, πρέπει όμως να πούμε, παρ' όλη την αλληλεγγύη μας, ότι αναγνωρίζουμε σαφώς πως υπάρχει ένα πρόβλημα στις τρεις χώρες της Βαλτικής με τα δικαιώματα της ρωσικής μειονότητας. Γνωρίζουμε όλοι από την ιστορία ότι, όταν μια μειονότητα -και πρόκειται για το 30% του πληθυσμού- θέλει να ανήκει στη χώρα, αλλά αισθάνεται ότι της στερούν τα δικαιώματά της, δημιουργείται κοινωνική σύγκρουση.
<P>
Γνωρίζω ότι αυτό το αρνούνται πάντα όλες οι πλειοψηφίες. Οι Τούρκοι μας έλεγαν επίσης πάντα ότι στην Τουρκία δεν υπάρχει Κουρδικό, όμως ασφαλώς υπάρχει Κουρδικό στην Τουρκία, και υπάρχει πρόβλημα με τη ρωσική μειονότητα και τα δικαιώματά της. Αυτό δεν σημαίνει πως η ρωσική μειονότητα είναι καλή, αλλά πως ως μειονότητα πρέπει να έχει δικαιώματα. Όταν δεν αναγνωρίζονται αυτά τα δικαιώματα, είναι δύσκολο να δημιουργηθεί κοινωνική συναίνεση.
<SPEAKER ID="033" NAME="Gabriele Zimmer">
εξ ονόματος της Ομάδας GUE/NGL. - (DE) Κύριε Πρόεδρε, κυρίες και κύριοι, είναι αλήθεια ότι σαν σήμερα, πριν από 62 χρόνια, οι εκπρόσωποι της ναζιστικής Γερμανίας συνθηκολόγησαν χωρίς όρους. Έτσι, έκλεισε ένα από τα πιο σκοτεινά κεφάλαια της Ευρώπης. Οι λαοί της τότε Σοβιετικής Ένωσης συνεισέφεραν σημαντικά σε αυτήν τη νίκη και πλήρωσαν επίσης ένα τεράστιο τίμημα. Όλα αυτά πρέπει να τα εξετάζουμε με τον ανάλογο σεβασμό και, φυσικά, να στοχαζόμαστε πάνω σε αυτά. Γι' αυτό, συμφωνώ απόλυτα με όσα είπε για τα γεγονότα στο Ταλίν ο διευθυντής του κέντρου Simon Wiesenthal στην Ιερουσαλήμ, τα οποία με συγκίνησαν πολύ:
<P>
(EN) "Ενώ το Κέντρο καταδικάζει απερίφραστα τα εγκλήματα που διαπράχθηκαν κατά των Εσθονών όλων των θρησκειών και εθνικοτήτων υπό τη σοβιετική κυριαρχία, δεν πρέπει ποτέ να λησμονείται ότι ο Κόκκινος Στρατός ήταν αυτός που τερμάτισε ουσιαστικά τις μαζικές δολοφονίες που διέπρατταν οι Ναζί και οι τοπικοί συνεργάτες τους στο εσθονικό έδαφος μέχρι τις τελευταίες ημέρες της κατοχής του από τη ναζιστική Γερμανία. Ως εκ τούτου, η απομάκρυνση του μνημείου από το κέντρο του Ταλίν κατόπιν απόφασης της κυβέρνησης αποτελεί αποδοκιμαστέα ένδειξη έλλειψης ευαισθησίας για την έκταση των ναζιστικών εγκλημάτων και συνιστά προσβολή για τα θύματά τους".
<P>
(DE) " Ομάδα μου λυπάται πολύ για την τόσο μεγάλη όξυνση των αντιπαραθέσεων για την εσωτερική και εξωτερική πολιτική στο Ταλίν και καλούμε όλους τους ενεχομένους να δείξουν μετριοπάθεια και να αρχίσουν διάλογο. Το γεγονός ότι, στην πρωτεύουσα της Λετονίας, μια ειρηνική διαδήλωση καταλήγει σε ταραχές και οι ενέργειες της αστυνομίας έχουν ως αποτέλεσμα έναν νεκρό και πολλούς τραυματίες είναι πολύ ανησυχητικό και οπωσδήποτε επισημαίνει την έλλειψη διαλόγου μεταξύ της εσθονικής πλειοψηφίας και της ρωσικής μειονότητας. Γι' αυτό, άλλωστε, εφιστώ την προσοχή στο γεγονός ότι φέρουμε και εμείς ως Ευρωπαϊκό Κοινοβούλιο ευθύνη, διότι δεν αντιδράσαμε αρκετά σε αυτήν τη διακριτική μεταχείριση εις βάρος της ρωσικής μειονότητας στις χώρες της Βαλτικής.
<P>
Εξίσου λυπηρές είναι οι δυσανάλογες αντιδράσεις από τη Ρωσία. " Ομάδα μου υποστηρίζει κατηγορηματικά το αίτημα να εκπληρώσει η Ρωσία τις διεθνείς υποχρεώσεις της που απορρέουν από τις αντίστοιχες συνθήκες και να προστατεύσει το προσωπικό και τον χώρο της πρεσβείας της Εσθονίας, καθώς και να καταστήσει δυνατή την απρόσκοπτη πρόσβαση σε αυτήν. Επίσης, καλούμε τη γερμανική Προεδρία του Συμβουλίου να συμβάλει στην αποκλιμάκωση και στον διάλογο μεταξύ Εσθονίας και Ρωσίας. Στο διάστημα που προηγείται της Συνόδου Κορυφής ΕΕ/Ρωσίας δεν θα πρέπει να ορθώνονται φραγμοί, αλλά να χτίζονται γέφυρες.
<SPEAKER ID="037" NAME="Nils Lundgren">
εξ ονόματος της Ομάδας IND/DEM. - (SV) Κύριε Πρόεδρε, αυτό που πρωτίστως πρέπει να επισημάνουμε είναι ότι η Εσθονία είναι ανεξάρτητο κράτος και όχι δορυφόρος της Ρωσίας. Αυτό σημαίνει ότι δεν είναι δυνατόν να αρχίσουμε να μιλάμε υπαινικτικά για την ανάγκη κατανόησης της Ρωσίας και της ιστορίας της. Πρέπει, απεναντίας, να κατανοήσουμε ότι η Ρωσία επιδίδεται σε μια εκστρατεία αποκλεισμού εις βάρος της Εσθονίας, απαιτεί την παραίτηση της κυβέρνησης μιας ξένης χώρας κ.ο.κ. Δηλώνω εμφατικά ότι σε τέτοια θέματα δεν επιτρέπεται να δείχνουμε κατανόηση. " ρωσική κυβέρνηση, η ρωσόφωνη μειονότητα στην Εσθονία και ο καθένας, βεβαίως, έχουν το δικαίωμα να επικρίνουν ενέργειες όπως η απομάκρυνση ενός μπρούτζινου αγάλματος. Εντούτοις, η Εσθονία δεν είναι δορυφόρος της Ρωσίας και δεν βρίσκεται εντός της ρωσικής σφαίρας συμφερόντων· είναι ελεύθερο και ανεξάρτητο κράτος.
<P>
Τα στοιχεία που ανέφερε ο κ. Cohn-Bendit μιλώντας στο Σώμα για εντελώς διαφορετικά θέματα, συγκεκριμένα για την κατάσταση των μειονοτικών πληθυσμών στις τρεις δημοκρατίες της Βαλτικής, δεν βοηθούν την κατάσταση. Προφανώς, πρόκειται για διαφορετικό, αν και εύλογο, θέμα συζήτησης. Το θέμα, όμως, που συζητούμε σήμερα είναι το κατά πόσον η Ρωσία έχει το δικαίωμα -ή μάλλον το γεγονός ότι δεν έχει κανένα δικαίωμα- να πράξει αυτά ακριβώς που έπραξε. Το γεγονός -το οποίο είναι βεβαίως αξιόλογο- ότι ο Κόκκινος Στρατός νίκησε τον Χίτλερ δεν έχει καμία σημασία εν προκειμένω. Αυτήν τη νίκη μπορούμε να την εορτάσουμε. Στη συνέχεια, όμως, ο Κόκκινος Στρατός εγκαταστάθηκε στη χώρα με σκοπό τον μακροπρόθεσμο εκφοβισμό της Εσθονίας.
<P>
Το 1939, η Φινλανδία βρισκόταν βορείως του Κόλπου της Φινλανδίας και η Εσθονία νοτίως αυτού του κόλπου. Οι δύο χώρες διέθεταν το ίδιο περίπου βιοτικό επίπεδο και είχαν σε μεγάλο βαθμό παρόμοια χαρακτηριστικά. Όταν τερματίστηκε η ρωσική κατοχή, η Φινλανδία ήταν μία από τις πιο πλούσιες και επιτυχημένες χώρες του κόσμου, ενώ η Εσθονία -η οποία αναπτύσσεται τώρα με πολύ μεγάλη επιτυχία- βρισκόταν σε δεινή κατάσταση. Αυτό το τίμημα δεν πρέπει να λησμονηθεί. Δεν έχουμε υποχρέωση να κατανοήσουμε τη Ρωσία. Εκείνο που πρέπει τώρα να θυμόμαστε είναι ότι μιλάμε για το ανεξάρτητο κράτος της Εσθονίας, και όχι για έναν δορυφόρο της Ρωσίας.
<SPEAKER ID="038" NAME="Bruno Gollnisch">
εξ ονόματος της Ομάδας ITS. - (FR) Κύριε Πρόεδρε, η ιστορία δεν έχει γραφεί ποτέ μέχρι στιγμής με αποκλειστικό σκοπό την προσέγγιση της αλήθειας. Μέχρι σήμερα, η ιστορία γράφεται με ιδεολογικό τρόπο. Κατά συνέπεια, παραλείπει διαρκώς αυτό το ουσιώδες γεγονός, ήτοι το γεγονός ότι η επαίσχυντη συμμαχία μεταξύ του Molotov και του Ribbentrop, μεταξύ του Στάλιν και του Χίτλερ, δηλαδή μεταξύ του κομμουνισμού και του εθνικού σοσιαλισμού, κατέληξε στη βίαιη εισβολή στην Εσθονία, όπου η παρουσία του Κόκκινου Στρατού εκδηλώθηκε με συλλήψεις, απελάσεις, αυθαίρετες εκτελέσεις και δεκαετίες αποστέρησης όλων των ατομικών δικαιωμάτων.
<P>
Σήμερα, όλοι επικροτούν την ελευθερία των χωρών της Βαλτικής, αλλά όταν, τον Οκτώβριο του 1987, στο γαλλικό κοινοβούλιο, ο κ. Le Pen και τα μέλη της Ομάδας της οποίας ήταν πρόεδρος ήθελαν να αποκλείσουν τις χώρες της Βαλτικής -η προσάρτηση των οποίων πιστεύουμε ότι ήταν παράνομη καθώς επιτεύχθηκε με βίαια μέσα- από το πεδίο εφαρμογής των συνθηκών που θα συνάπτονταν με τη Ρωσία, όλες οι άλλες πολιτικές ομάδες ήταν αντίθετες. Στην πραγματικότητα, κυρίες και κύριοι, οι Εσθονοί και οι Ρώσοι ήταν θύματα του κομμουνισμού. Ομολογουμένως, και με δεδομένες τις τεράστιες θυσίες που έκανε στη συνέχεια ο ρωσικός στρατός, η ταπείνωση που ένιωθε η ρωσική μειονότητα και, κυρίως, οι πρώην στρατιώτες είναι κατανοητή. Ο μεγάλος γάλλος ποιητής, Μποντλέρ, είπε: οι νεκροί, οι άμοιροι νεκροί, έχουν μεγάλη θλίψη.
<P>
Ας αφήσουμε ελεύθερη την Εσθονία να βρει μόνη της τους τρόπους που θα της επιτρέψουν να τιμήσει εκείνους η θυσία των οποίων δεν έχει εν τέλει καμία άλλη θεμιτή σημασία πέρα από το ότι υπεράσπισαν τα αντίστοιχα έθνη τους - την ανεξαρτησία, την κυριαρχία και την ταυτότητα καθενός από αυτά τα έθνη.
<SPEAKER ID="039" NAME="Πρόεδρος">
" συζήτηση έληξε.

<CHAPTER ID="019">
Ώρα των ερωτήσεων (ερωτήσεις προς το Συμβούλιο) 
<SPEAKER ID="444" NAME="Πρόεδρος">
" ημερήσια διάταξη προβλέπει την Ώρα των ερωτήσεων (B6-0227/09).
<P>
Οι ακόλουθες ερωτήσεις απευθύνονται στο Συμβούλιο.
<P>
Θέμα: Ρητορική κατά της συνθήκης της Λισσαβώνας
<P>
" παγκόσμια χρηματοπιστωτική κρίση μας έδειξε ακριβώς πόσο επιτακτικό είναι να έχουμε μια ισχυρή Ευρωπαϊκή Ένωση. Στην Ιρλανδία μάθαμε γρήγορα ότι οι μύθοι και η αποπληροφόρηση σχετικά με τη Συνθήκη της Λισσαβώνας θα είναι μικρή ανακούφιση σε μια συρρικνούμενη οικονομία με αυξανόμενη ανεργία. Με την Τσεχική Δημοκρατία να βρίσκεται στην Προεδρία της ΕΕ και τον ίδιο τον Πρόεδρο της χώρας να υιοθετεί ρητορική κατά της Συνθήκης της Λισσαβώνας, πώς προτίθεται το Συμβούλιο να συμφιλιώσει αυτά τα μηνύματα με την εμφανή ανάγκη για μεγαλύτερη - και όχι για λιγότερη - συνεργασία στην ΕΕ;
<SPEAKER ID="446" NAME="Petr Nečas">
Προεδρεύων του Συμβουλίου. - (CS) Κυρία Πρόεδρε, κυρίες και κύριοι, το Συμβούλιο έχει καταστήσει σαφή την αποφασιστικότητά του να ενισχύσει τη συνεργασία εντός της ΕΕ, ιδιαιτέρως σε περιόδους κρίσης. " τσεχική Προεδρία, συνεχίζοντας τις δραστηριότητες της προκατόχου της, εργάζεται σκληρά για να επιλύσει τα προβλήματα που προκλήθηκαν από την παρούσα χρηματοπιστωτική και οικονομική κρίση και στο πλαίσιο αυτό έχει υιοθετήσει μέτρα σε διάφορα επίπεδα. Έχει θεσπίσει ένα κοινό πλαίσιο για τα κράτη μέλη, όπως μπορεί κανείς να δει, για παράδειγμα, από το σχέδιο διάσωσης τραπεζών, το ευρωπαϊκό σχέδιο για την ανάκαμψη της οικονομίας, τη ρύθμιση και τον έλεγχο των χρηματοπιστωτικών αγορών. Το Ευρωπαϊκό Κοινοβούλιο συνέβαλε επίσης σε αυτά τα μέτρα στηρίζοντας τις επενδύσεις υποδομής και κυρίως με τις προσπάθειές του στη διεθνή σκηνή. Το Συμβούλιο στη συνάντησή του στις 19 και 20 Μαρτίου επικεντρώθηκε στην υπέρβαση της χρηματοπιστωτικής κρίσης και των προβλημάτων της πραγματικής σφαίρας της οικονομίας και ξεκαθάρισε ότι η Ευρώπη μπορεί να αντιμετωπίσει αυτά τα προβλήματα και να σταματήσει την παρούσα κρίση μόνο με ενιαία και συντονισμένη δράση στα πλαίσια της ενιαίας αγοράς και της οικονομικής και νομισματικής ένωσης. Το Συμβούλιο αποφάσισε στη συνάντησή του στις 19 Μαρτίου ότι μια στενά συντονισμένη ανταπόκριση της ΕΕ στα πλαίσια του ευρωπαϊκού σχεδίου για την ανάκαμψη της οικονομίας θα πρέπει να κινητοποιήσει όλα τα διαθέσιμα μέσα, συμπεριλαμβανομένων των πόρων της Κοινότητας, και ότι θα πρέπει να εντάξει πλήρως τις στρατηγικές ανάπτυξης, απασχόλησης, κοινωνικής ένταξης και κοινωνικής ασφάλισης.
<P>
Όσον αφορά τη Συνθήκη της Λισσαβώνας, το Συμβούλιο κατέληξε σε συμφωνία το Δεκέμβριο του περασμένου έτους σχετικά με την περαιτέρω πρόοδο. Κατόπιν αιτήσεως της Ιρλανδίας, τα κράτη μέλη συμφώνησαν να παρέχουν συγκεκριμένες νομικές εγγυήσεις σχετικά με τα θέματα που αποτελούσαν πηγή ανησυχίας κατά το δημοψήφισμα της προηγούμενης χρονιάς στην Ιρλανδία. Το Συμβούλιο συμφώνησε επίσης ότι αν η Συνθήκη της Λισσαβώνας τεθεί σε ισχύ, τότε σύμφωνα με τις βασικές νομικές διαδικασίες θα υιοθετηθεί μια απόφαση για τη συνέχιση της εθνικής εκπροσώπησης κάθε κράτους μέλους στην Επιτροπή. Με εξαίρεση την ολοκλήρωση σχετικών αναλυτικών δραστηριοτήτων που επικεντρώθηκαν στο θέμα αυτό μέχρι τα μέσα του 2009 και αναλαμβάνοντας ικανοποιητική εφαρμογή, η ιρλανδική κυβέρνηση δεσμεύτηκε ταυτόχρονα να εργαστεί για την επικύρωση της συνθήκης της Λισσαβώνας μέχρι το τέλος της τρέχουσας λειτουργικής περιόδου της Επιτροπής. Κατά τη συνάντησή τους στις 19 και 20 Μαρτίου, το Ευρωπαϊκό Συμβούλιο ενημερώθηκε για την τρέχουσα κατάσταση σχετικά με αυτό το θέμα και αποφάσισε να επανέλθει σε αυτό κατά τη συνάντησή τον Ιούνιο του 2009.
<SPEAKER ID="447" NAME="Gay Mitchell" AFFILIATION="PPE-DE">
Κυρία Πρόεδρε, θα ήθελα να ευχαριστήσω τον Υπουργό για την απάντησή του.
<P>
Νομίζω ότι είμαστε υπερβολικά αμυντικοί σε αυτή την Αίθουσα - και στα θεσμικά όργανα γενικά - όταν πρόκειται για τη Λισσαβώνα και για την Ευρωπαϊκή Ένωση εν γένει. Έχει έρθει η στιγμή να βάλουμε ορισμένους από τους ανθρώπους που επιτίθενται στην Ευρώπη σε θέση άμυνας. Πού θα βρισκόμασταν χωρίς την Ευρωπαϊκή Κεντρική Τράπεζα; Που θα βρισκόμασταν - για εκείνους από εμάς που ανήκουν στη ζώνη του ευρώ - χωρίς τη ζώνη του ευρώ;
<P>
Το μόνο πράγμα που δεν έχουμε είναι ένας αναγνωρίσιμος αρχηγός του Ευρωπαϊκού Συμβουλίου, ο οποίος να μπορεί να μιλήσει για θέματα ανάκαμψης της οικονομίας και νομίζω ότι είναι σαφές ότι η διάταξη της Συνθήκης της Λισσαβώνας για την πρόβλεψη ενός τέτοιου ατόμου είναι πραγματικά θεμελιώδης. Αν είχαμε αυτό το άτομο τώρα, δεν θα είχαμε το συνεχιζόμενο ζιγκ ζαγκ μεταξύ των εξαμηνιαίων προεδριών.
<P>
Ίσως ο Υπουργός θα μπορούσε να πει στην απάντησή του ποιες βλέπει να είναι οι προοπτικές για την κύρωση της Συνθήκης της Λισσαβώνας στην Τσεχική Δημοκρατία.
<SPEAKER ID="448" NAME="Petr Nečas">
Προεδρεύων του Συμβουλίου. - (CS) Θα απαντήσω αργότερα σε όλες τις ερωτήσεις συνολικά.
<SPEAKER ID="449" NAME="Πρόεδρος">
Σύμφωνα με την κανονική μας διαδικασία, απαντάτε πρώτα στον ερωτώντα και στη συμπληρωματική του ερώτηση και στη συνέχεια, κανονικά, εγώ είμαι αυτή - και αυτή είναι η απόφασή μου - που συγκεντρώνει τις υπόλοιπες συμπληρωματικές ερωτήσεις και σας τις θέτει.
<P>
Θα ήμουν υποχρεωμένη αν πρώτα απαντούσατε.
<SPEAKER ID="450" NAME="Petr Nečas">
Προεδρεύων του Συμβουλίου. - (CS) Ευχαριστώ, κυρία Πρόεδρε. Κυρίες και κύριοι, θα απαντήσω στην ερώτηση. Θα ήθελα να υπογραμμίσω ότι στην Τσεχική Δημοκρατία, όσον αφορά την κύρωση της Συνθήκης της Λισσαβώνας, το Κοινοβούλιο που έχει δύο σώματα και αποτελείται από τη Βουλή των Αντιπροσώπων και τη Γερουσία, εργάζεται πολύ σκληρά σχετικά με τη Συνθήκη αυτή και στις 18 Φεβρουαρίου αυτού του έτους πέρασε από τη Βουλή των Αντιπροσώπων. Εδώ πρέπει να τονίσω ότι, σύμφωνα με τους τσεχικούς συνταγματικούς κανόνες, είναι απαραίτητο να υπάρχει συνταγματική πλειοψηφία για περάσει η Συνθήκη αυτή. " Γερουσία του τσεχικού Κοινοβουλίου πιθανότατα θα ψηφίσει για τη Συνθήκη στις 6 Μαΐου, αλλά η Γερουσία έχει δηλώσει ότι η έγκρισή της εξαρτάται από τη διατύπωση ενός κατάλληλου νόμου, σύμφωνα με τον οποίο η μεταβίβαση εξουσιών από το επίπεδο της ψηφοφορίας με ειδική πλειοψηφία απαιτεί τη συγκατάθεση και των δύο σωμάτων του Κοινοβουλίου. Αυτό ισοδυναμεί με την καλούμενη "εντολή υπό όρους". Ο σχετικός νόμος έχει ήδη διατυπωθεί και εγκριθεί και αναμένουμε ότι στις 6 Μαΐου η Γερουσία θα διεξαγάγει ψηφοφορία γι' αυτόν το νόμο και, εφόσον περάσει, η Συνθήκη της Λισσαβώνας θα λάβει κοινοβουλευτική κύρωση.
<SPEAKER ID="451" NAME="Richard Corbett" AFFILIATION="PSE">
Δεν συμφωνεί η τσεχική Προεδρία ότι το πρόβλημα στην περίπτωση της Συνθήκης της Λισσαβώνας δεν είναι τόσο πολύ η έλλειψη πληροφόρησης, εφόσον οι πληροφορίες είναι εκεί και είναι διαθέσιμες, αλλά η αξιοσημείωτη αποπληροφόρηση που πραγματοποιείται σκόπιμα από τους αντιπάλους της Συνθήκης;
<P>
Δεδομένου ότι η Συνθήκη δεν υπογράφεται από τα ευρωπαϊκά θεσμικά όργανα αλλά η διαπραγμάτευσή της έγινε από τα κράτη μέλη, δεν συμφωνεί επίσης ότι οι κυβερνήσεις πρέπει να κάνουν κάτι περισσότερο για να καταπολεμήσουν τους μύθους και την αποπληροφόρηση στην οποία αναφέρθηκε ο κ. Mitchell και να συντονίσουν τις ενέργειές τους σε αυτή της ζωτικής σημασίας συζήτηση για το μέλλον της Ευρώπης;
<SPEAKER ID="452" NAME="Christopher Heaton-Harris" AFFILIATION="PPE-DE">
Κύριε Υπουργέ, είμαι σίγουρος ότι στη χώρα σας, όπως και στην Ιρλανδία, οι ψηφοφόροι βιώνουν και ανησυχούν για την οργουελιανή αίσθηση στην ΕΕ αυτή τη στιγμή. Δεν είναι ανόητοι και γνωρίζουν ότι η Επιτροπή έφτιαξε έτσι τη νομοθετική της ατζέντα ώστε να μη μπουν άσχημα νέα στη ροή των ιρλανδικών μέσων μαζικής ενημέρωσης.
<P>
Είναι κρίμα που ο κ. Mitchell, ο κ. Corbett και άλλοι έχουν τυφλωθεί τόσο πολύ από τα λαμπερές τιμές του να είναι ευρωκράτες που χάνουν το νόημα: ότι ο λαός της Ιρλανδίας έβγαλε την απόφασή του. Ίσως, κύριε, θα μπορούσατε να πείσετε το Συμβούλιο να δώσει οδηγίες στην Επιτροπή να σταματήσει τη μαζική ανάπτυξη των τμημάτων της για την επικοινωνία και την πληροφόρηση - γνωστή και ως προπαγάνδα - και να επιτρέψει στα αποτελέσματα που παρέδωσε ο υπέροχος ιρλανδικός λαός να εμφανιστούν και να αποδείξουν ότι η δημοκρατία ζει στην Ευρωπαϊκή Ένωση.
<SPEAKER ID="453" NAME="Petr Nečas">
Προεδρεύων του Συμβουλίου. - (CS) Πρέπει να τονίσω ότι όλοι μας θα πρέπει να έχουμε το κουράγιο να παραδεχτούμε στους εαυτούς μας ότι οι πολίτες της ΕΕ έχουν πολύ μικρή επίγνωση για το πώς λειτουργεί η ΕΕ. " ΕΕ επηρεάζει πολύ συχνά τους πολίτες της ΕΕ με αφηρημένο τρόπο και η κατανόηση των θεσμικών οργάνων της είναι πολύ δύσκολη. Όσο πιο χαμηλό είναι το επίπεδο της επίγνωσης, τόσο πιο εύκολο είναι να καλλιεργηθούν συνθήκες που συντελούν, για παράδειγμα, στην αποπληροφόρηση, η οποία επιβάλλεται πιο εύκολα στα μυαλά των ανθρώπων ακριβώς γιατί δεν είναι επαρκώς πληροφορημένοι σχετικά με το πώς λειτουργεί η ΕΕ. Κατά τη γνώμη μου, η αντιμετώπιση του δημοκρατικού ελλείμματος και η αντιμετώπιση του γεγονότος ότι οι πολίτες δεν ταυτίζονται πάντα με την ΕΕ και τα θεσμικά της όργανα θα διασφάλιζαν ότι η αποπληροφόρηση και τα ψέματα δεν έχουν καμιά πιθανότητα να λάβουν χώρα. Πιστεύω ότι η κυβέρνηση του κάθε κράτους μέλους της ΕΕ έχει θεμελιώδες καθήκον να εκφραστεί ανοιχτά κατά της αποπληροφόρησης και των ψεμάτων. Παράλληλα, οι κυβερνήσεις των κρατών μελών της ΕΕ θα πρέπει να ενημερώνουν τους πολίτες τους τακτικά σχετικά με όλα τα θέματα που σχετίζονται με την ευρωπαϊκή ολοκλήρωση. Πιστεύω ότι μόνο τότε επιτυγχάνουμε πραγματική δημοκρατική πρόοδο.
<P>
Θέμα: Διπλή φορολογία
<P>
Εν όψει της πρόσφατης νομολογίας του Δικαστηρίου σχετικά με τη διπλή φορολογία, τι μέτρα προτίθεται το Συμβούλιο να προτείνει για την εναρμόνιση της Ευρωπαϊκής φορολογικής νομοθεσίας ούτως ώστε οι Ευρωπαίοι πολίτες να μην πρέπει να πληρώνουν δύο φορές για την ίδια φορολογητέα συναλλαγή;
<SPEAKER ID="455" NAME="Petr Nečas">
Προεδρεύων του Συμβουλίου. - (CS) Κυρία Πρόεδρε, κυρίες και κύριοι, όσον αφορά την παρούσα κατάσταση στην Κοινότητα, δεν έχουν ακόμα υιοθετηθεί μέτρα σε κοινοτικό επίπεδο για την εξάλειψη της διπλής φορολογίας στον τομέα της άμεσης φορολογίας εκτός από την Οδηγία 90/435/ΕΟΚ του Συμβουλίου της 23ης Ιουλίου 1990 σχετικά με το κοινό φορολογικό καθεστώς το οποίο ισχύει για τις μητρικές και τις θυγατρικές εταιρείες διαφορετικών κρατών μελών, τη σύμβαση της 23ης Ιουλίου 1990 για την εξάλειψη της διπλής φορολογίας σε περίπτωση διορθώσεως των κερδών συνδεδεμένων επιχειρήσεων και την Οδηγία 2003/48/ΕΚ του Συμβουλίου της 3ης Ιουνίου 2003 για τη φορολόγηση των υπό μορφή τόκων εισοδημάτων από αποταμιεύσεις. Αυτό προκύπτει από το γεγονός ότι ο εν λόγω τομέας εμπίπτει στην ευθύνη των κρατών μελών, εφόσον σέβονται το κοινοτικό δίκαιο. Οι συμφωνίες για την εξάλειψη της διπλής φορολογίας, οι οποίες συνάπτονται διμερώς μεταξύ των κρατών μελών σύμφωνα με τις προαναφερθείσες αυτόνομες εξουσίες και σύμφωνα με τη συμφωνία δείγμα του ΟΟΣΑ δεν φαίνονται να είναι επαρκείς για την εξάλειψη κάθε νόμιμης διπλής φορολογίας στην ΕΕ.
<P>
" Επιτροπή, που έχει το αποκλειστικό δικαίωμα να κινεί νόμους στην Κοινότητα σε σχέση με την άμεση φορολογία, επί του παρόντος προτιμά ξεκάθαρα μια πραγματιστική προσέγγιση του θέματος εν όψει της αρχής της επικουρικότητας που ισχύει στην κοινοτική νομοθεσία στον τομέα της άμεσης φορολογίας και εν όψει της απαίτησης για ομοφωνία. Αυτή η πραγματιστική προσέγγιση θα πρέπει να ενθαρρύνει τα κράτη μέλη να συνεργαστούν για τη διασφάλιση της ομαλής λειτουργίας των εθνικών φορολογικών συστημάτων τους, συμπεριλαμβανομένων των συμφωνιών για τη φορολογία. Αυτό αναφέρεται, μεταξύ άλλων, στην ανακοίνωση της Επιτροπής για το συντονισμό των συστημάτων άμεσης φορολογίας των κρατών μελών στην εσωτερική αγορά, ιδιαίτερα στην τελική έκδοση του εγγράφου COM 2006/823. Το Συμβούλιο επιβεβαίωσε αυτή την προσέγγιση της Επιτροπής που βασίζεται στο συντονισμό στα συμπεράσματά του της 27ης Μαρτίου 2007. Υπογράμμισε ότι η λειτουργία της εσωτερικής αγοράς μπορεί να βελτιωθεί μέσω της συνεργασίας στον τομέα της φορολογίας σε επίπεδο κρατών μελών, με ταυτόχρονο σεβασμό των εξουσιών των κρατών μελών. Το Συμβούλιο δήλωσε ότι οι αποδεκτές λύσεις μπορούν να λάβουν διάφορες μορφές, σύμφωνα με την αρχή της επικουρικότητας.
<SPEAKER ID="456" NAME="Manuel Medina Ortega" AFFILIATION="PSE">
(ES) Κύριε Πρόεδρε, οι πληροφορίες που μας δίνετε είναι σωστές, αλλά εμείς ως μέλη αυτής της Αίθουσας και ασφαλώς οι πολίτες της Ευρώπης έχουμε την εντύπωση ότι υπάρχει ένα πολύ επικίνδυνο κενό στο κοινοτικό δίκαιο.
<P>
Επί του παρόντος, ενώ οι προειδοποιήσεις για την καταβολή φόρου συνεχίζουν να εντείνονται σε καθένα από τα κράτη μέλη, η κινητικότητα είναι σχεδόν αδύνατη.
<P>
Όταν ζητούμε από την Επιτροπή να εξηγήσει αυτή την πραγματιστική προσέγγιση, φαίνεται ότι επιτροπή δεν έχει καμιά υποστήριξη στο Συμβούλιο. Φαίνεται να βρισκόμαστε σε ένα φαύλο κύκλο, στον οποίο η Επιτροπή μας παραπέμπει στο Συμβούλιο και το Συμβούλιο μας παραπέμπει πίσω στην Επιτροπή, αλλά, στο μεταξύ, η πραγματικότητα είναι ότι οι πολίτες αυτής της Ευρώπης που προσπαθούμε να οικοδομήσουμε δεν έχουν την επιλογή να διαμείνουν σε διαφορετικές χώρες ή να εδραιώσουν σχέσεις, λόγω των δυσβάσταχτων φορολογικών επιβαρύνσεων που προκαλούνται από την έλλειψη εναρμόνισης στο δημοσιονομικό σύστημα.
<P>
Θα μπορούσε το Συμβούλιο να κάνει κάτι για να θέσει τέρμα σε αυτό το φαύλο κύκλο;
<SPEAKER ID="457" NAME="Petr Nečas">
Προεδρεύων του Συμβουλίου. - (CS) Πρώτα από όλα, θα ήθελα να τονίσω ότι ο μακροπρόθεσμος στόχος είναι μια λύση με τη μορφή οδηγίας ή πολυμερούς συνθήκης. Μόνο έτσι μπορούμε να αναπτύξουμε αυτό το σύστημα αποτελεσματικά από την άποψη των νομικών αρχών. " Επιτροπή προτείνει μια λύση για τα πιο πιεστικά προβλήματα που προκύπτουν σε σχέση με την εσωτερική αγορά, μέσω βελτιωμένου συντονισμού των φορολογικών ρυθμίσεων των κρατών μελών και βελτιωμένων διαδικασιών λήψης αποφάσεων. " Επιτροπή στην ανακοίνωσή της 823 για το συντονισμό κατέθεσε πρόταση για τη δημιουργία ενός μηχανισμού για την αποτελεσματική επίλυση των διενέξεων που συνδέονται με προβλήματα διεθνούς διπλής φορολογίας στην ΕΕ, αλλά λόγω ανεπαρκούς στήριξης από τα κράτη μέλη, όπως ο Βουλευτής του Ευρωπαϊκού Κοινοβουλίου ανέφερε εδώ, η Επιτροπή εγκατέλειψε αυτό το αίτημα υπέρ άλλων πρωτοβουλιών. " Επιτροπή έχει πλήρη επίγνωση του αντίκτυπου των συμφωνιών διπλής φορολογίας στην εσωτερική αγορά και θα ξεκινήσει την προετοιμασία δημόσιων διαβουλεύσεων το 2009. Με βάση αυτές τις διαβουλεύσεις, η Επιτροπή θα διατυπώσει μια ανακοίνωση για τις διαπιστώσεις της μαζί με μια πρόταση για μια αποδεκτή λύση στα υπάρχοντα προβλήματα.
<P>
Το Συμβούλιο έχει αντιμετωπίσει επανειλημμένα αυτό το πρόβλημα στο πλαίσιο διαφόρων πρωτοβουλιών. " πρώτη ήταν η επέκταση του πλαισίου της Οδηγίας 90/435/ΕΚ σχετικά με το κοινό φορολογικό καθεστώς που ισχύει για τις μητρικές και τις θυγατρικές εταιρείες μέσω της Οδηγίας 2003/123/ΕΚ του Συμβουλίου, η οποία εξαλείφει την οικονομική και νομική διπλή φορολογία των διασυνοριακών ροών μερισμάτων στα πλαίσια της Κοινότητας. Το 1990 υιοθετήθηκε μια συνθήκη διαχωρισμού με σκοπό την εξάλειψη της διπλής φορολογίας που προκύπτει από τον καθορισμό των τιμών για τις μεταβιβάσεις μεταξύ συναφών επιχειρήσεων. Ωστόσο, αυτή η οδηγία δεν αποδείχτηκε πολύ αποτελεσματική, εν μέρει γιατί έχει το χαρακτήρα διεθνούς συνθήκης που συνήφθη μεταξύ των κρατών μελών και όχι το χαρακτήρα κοινοτικής νομοθετικής πράξης. Το 2003 υιοθετήθηκε η Οδηγία 2003/49/ΕΚ, εξαλείφοντας τη διπλή φορολογία των τόκων και δικαιωμάτων που καταβάλλονται μεταξύ συνδεδεμένων εταιρειών διαφορετικών κρατών μελών, η οποία επιτρέπει μόνο στη χώρα του δικαιούχου της πληρωμής να φορολογήσει αυτή την πληρωμή. Το ζήτημα επέκτασης του πλαισίου αυτής της οδηγίας θα πρέπει να αποτελέσει το θέμα περαιτέρω διαπραγματεύσεων στο Συμβούλιο. Σχετικά με τις δύο ανακοινώσεις από την Επιτροπή σχετικά με το συντονισμό των συστημάτων άμεσης φορολογίας των κρατών μελών στην εσωτερική αγορά και σχετικά με τη φορολόγηση κατά την έξοδο, το Συμβούλιο ECOFIN υιοθέτησε το Δεκέμβριο του 2008 το ψήφισμα του Συμβουλίου για τη φορολόγηση κατά την έξοδο. Το ψήφισμα αυτό προσπαθεί να εξαλείψει τη διπλή φορολόγηση και συντονίζει τις κρατικές διαδικασίες στον τομέα της φορολόγησης κατά την έξοδο, ώστε με τη μεταφορά των οικονομικών δραστηριοτήτων από το ένα κράτος στο άλλο, όταν μεταφέρονται στοιχεία ενεργητικού φυσικών ή νομικών προσώπων από το κράτος το οποίο εφαρμόζει το φόρο κατά την έξοδο, τότε το δικαιούχο κράτος θα πρέπει να εφαρμόζει την αγοραία αξία του στοιχείου ενεργητικού που ανταλλάχθηκε κατά τη στιγμή της μεταφοράς του στοιχείου ενεργητικού από το κράτος εξόδου ως δαπάνη όταν το στοιχείο ενεργητικού πωλείται.
<SPEAKER ID="458" NAME="Syed Kamall" AFFILIATION="PPE-DE">
Όλοι μας κατανοούμε ότι αυτά τα ζητήματα σχετικά με τη φορολόγηση μπορούν να είναι πολύ τεχνικά, αλλά γενικά θα συμφωνήσει ο κύριος Υπουργός ότι οποιοσδήποτε καταλαβαίνει αυτά τα ζητήματα θα μπορεί σίγουρα να δει ότι η φορολογική εναρμόνιση δεν είναι απαραίτητη για την αποφυγή της διπλής φορολογίας; Το μόνο που απαιτείται - το ξέρω ότι είναι ιδιαίτερα τεχνικό - είναι θέληση για καλύτερη συνεργασία μεταξύ των κρατών μελών. Δεδομένου του χρηματικού ποσού που οι κυβερνήσεις επί τους παρόντος λαμβάνουν από σκληρά πιεσμένους φορολογούμενους, έχει έρθει σίγουρα η στιγμή για την ενθάρρυνση περισσότερου φορολογικού ανταγωνισμού για τη μείωση των επιβαρύνσεων των εργαζόμενων οικογενειών στην Ευρωπαϊκή Ένωση.
<SPEAKER ID="459" NAME="Paul Rübig" AFFILIATION="PPE-DE">
(DE) Κύριε Προεδρεύοντα του Συμβουλίου, νομίζω ότι η τσεχική Προεδρία υιοθετεί μια πολύ θετική και εθελοντική προσέγγιση στο θέμα αυτό. Θα ήθελα να σας συγχαρώ γι' αυτό, γιατί φυσικά είναι σημαντικό να προστατεύουμε τους πολίτες και τις μικρομεσαίες επιχειρήσεις, ούτως ώστε όταν παρέχουν υπηρεσίες να μπορούν επίσης να ανακτήσουν το εισόδημά τους αναλόγως. " διπλή φορολογία είναι κάτι για το οποίο δεν υπάρχει καμία κοινωνική δικαιολογία. " ερώτησή μου λοιπόν είναι: πιστεύετε ότι το Δικαστήριο των Ευρωπαϊκών Κοινοτήτων θα μπορούσε να θεσπίσει πρότυπα εδώ;
<SPEAKER ID="460" NAME="Petr Nečas">
Προεδρεύων του Συμβουλίου. - (CS) Κυρία Πρόεδρε, κυρίες και κύριοι, το Δικαστήριο των Ευρωπαϊκών Κοινοτήτων έχει αποφασίσει ότι η άμεση εφαρμογή του κοινοτικού δικαίου, η ελεύθερη κυκλοφορία και οι αρχές της αποφυγής των διακρίσεων δεν υποχρεώνουν τα κράτη μέλη να εξαλείψουν τη νόμιμη διπλή φορολογία που προκύπτει μέσω της αμοιβαίας αλληλεπίδρασης διαφορετικών συστημάτων φορολόγησης σε διασυνοριακές καταστάσεις εντός της Κοινότητας. " θέση αυτή προκύπτει από την απόφαση του Δικαστηρίου των Ευρωπαϊκών Κοινοτήτων στην υπόθεση C-513/04 Kerckhaert και Morres. Το δικαστήριο έχει ήδη αποφασίσει σχετικά με αυτό το θέμα και πιστεύω ότι πολύ μικρό περιθώριο παραμένει εδώ. Σύμφωνα με τη νομολογία του Δικαστηρίου, οι συνθήκες που εξαλείφουν τη διπλή φορολογία πρέπει να εκπληρώνουν τις απαιτήσεις της εσωτερικής αγοράς και πιο συγκεκριμένα δεν πρέπει να εισαγάγουν διακρίσεις ή αποκλίσεις σε σχέση με τις βασικές ελευθερίες που διατυπώνονται στη Συνθήκη των Ευρωπαϊκών Κοινοτήτων. Από την άλλη πλευρά, πιστεύω ότι ο κίνδυνος της διπλής φορολογίας περιπλέκει φοβερά τα συστήματα φορολόγησης και πάνω από όλα περιπλέκει τα πράγματα για τις μικρομεσαίες επιχειρήσεις, που μερικές φορές συναντούν δυσκολίες στο να εισχωρήσουν στα περίπλοκα συστήματα των μεμονωμένων εθνικών νομοθεσιών. Αυτές που είναι περισσότερο εκτεθειμένες στον κίνδυνο αυτό είναι ακριβώς οι ΜΜΕ, γιατί οι ΜΜΕ έχουν υψηλότερα κόστη επειδή δεν έχουν τη δυνατότητα να προσλάβουν ακριβές εταιρείες παροχής συμβουλών ή νομικές εταιρείες με τον τρόπο που μπορούν οι μεγάλες εταιρείες - και ιδιαίτερα οι πολυεθνικές. Επομένως, οι ΜΜΕ επιβαρύνονται περισσότερο από αυτά τα περίπλοκα συστήματα φορολόγησης. Προσωπικά, είμαι πεπεισμένος ότι η πιο δίκαιη λύση για όλα τα κράτη μέλη είναι να έχουν τα απλούστερα, τα πιο διαφανή και άμεσα συστήματα φορολόγησης, και σε ό,τι με αφορά, τους χαμηλότερους δυνατούς φόρους.
<P>
Θέμα: Κρέας πουλερικών
<P>
Υπό το φως της πρότασης της Επιτροπής, δηλαδή της πρότασης Κανονισμού του Συμβουλίου για την τροποποίηση του Κανονισμού (ΕΚ) αριθ. 1234/2007 για τη θέσπιση κοινής οργάνωσης των γεωργικών αγορών όσον αφορά τους κανόνες εμπορίας για το κρέας πουλερικών, θα συμφωνούσε η τσεχική Προεδρία ότι για το συμφέρον της ασφάλειας των τροφίμων και των καταναλωτών, για την ιχνηλασιμότητα και την ποιότητα των προϊόντων το κρέας πουλερικών που πωλείται ως "φρέσκο" πρέπει να παρέχει στους καταναλωτές εγγύηση φρεσκότητας; Θα συμφωνούσε η Προεδρία ότι υπάρχει σοβαρό πρόβλημα όσον αφορά το κρέας των σφαγμένων και κατεψυγμένων σε τρίτη χώρα πουλερικών, το οποίο μεταφέρεται και αποψύχεται - και σε μερικές περιπτώσεις υπόκειται σε επεξεργασία - σε μία χώρα της ΕΕ και στη συνέχεια διατίθεται και πωλείται ως "φρέσκο" προϊόν της ΕΕ; Θα συμφωνούσε ότι είναι απαράδεκτο και παραπλανητικό για τον καταναλωτή και άδικο για τους παραγωγούς της ΕΕ που σέβονται τις αυστηρές κατευθυντήριες γραμμές της ΕΕ; Ποια είναι τα μέτρα που λαμβάνει επί του παρόντος η τσεχική Προεδρία για να διασφαλίσει την ομαλή υιοθέτηση αυτού του κανονισμού;
<SPEAKER ID="462" NAME="Petr Nečas">
Προεδρεύων του Συμβουλίου. - (CS) Κυρία Πρόεδρε, κυρίες και κύριοι, η Προεδρία θα ήθελε να διαβεβαιώσει το αξιότιμο Μέλος ότι δίνει μεγάλη σημασία στο υψηλό επίπεδο ασφάλειας των τροφίμων και προστασίας των καταναλωτών στα πλαίσια της Κοινότητας, ανεξάρτητα από το αν τα τρόφιμα παράγονται τοπικά ή εισάγονται από τρίτες χώρες. Στο πλαίσιο αυτό, η Προεδρία θα ήθελε να αναφερθεί στα συμπεράσματα της συνάντησης του Συμβουλίου στις 18 και 19 Δεκεμβρίου 2008 για την ασφάλεια των εισαγόμενων γεωργικών προϊόντων και τροφίμων. Σύμφωνα με τους κοινοτικούς κανονισμούς, το Συμβούλιο στα συμπεράσματά του κάλεσε την Επιτροπή να υποβάλει έκθεση στο Συμβούλιο και στο Ευρωπαϊκό Κοινοβούλιο μέχρι το τέλος του 2010 όσον αφορά την αποτελεσματικότητα και την εφαρμογή υγειονομικών και φυτοϋγειονομικών ελέγχων στα εισαγόμενα τρόφιμα. Ως αποτέλεσμα της υποχρέωσής του να διασφαλίσει υψηλά επίπεδα προστασίας της υγείας των ανθρώπων κατά την εφαρμογή κοινοτικών πολιτικών, το Δεκέμβριο του 2008 το Συμβούλιο απέρριψε την πρόταση της Επιτροπής για κανονισμό του Συμβουλίου σχετικά με την εφαρμογή του κανονισμού (ΕΚ) αριθ. 853/2004 του Συμβουλίου όσον αφορά τη χρήση αντιμικροβιακών ουσιών για την επιφανειακή απολύμανση των σφαγίων πουλερικών. Το Συμβούλιο θεώρησε ότι η χρησιμοποίηση αυτών των ουσιών θα μπορούσε ενδεχομένως να συγκαλύψει κακές υγειονομικές πρακτικές. Το Ευρωπαϊκό Κοινοβούλιο εξέφρασε την αντίθεσή του στην πρόταση σε ψήφισμα της 19ης Ιουνίου 2008 και ζήτησε από το Συμβούλιο να απορρίψει την πρόταση. Όσον αφορά την πρόταση της Επιτροπής σχετικά με τις προδιαγραφές για την εμπορία κρέατος πουλερικών, η Προεδρία θα ήθελε να επιβεβαιώσει ότι η πρόταση είναι επί του παρόντος σε διαπραγματεύσεις με το Συμβούλιο με σκοπό τη διασφάλιση υψηλού επιπέδου προστασίας για τους καταναλωτές και πρόληψης της πώλησης του κρέατος πουλερικών ως φρέσκου όταν έχει προηγουμένως καταψυχθεί. " Προεδρία μπορεί να διαβεβαιώσει το αξιότιμο Μέλος ότι λαμβάνει όλα τα μέτρα για να διευκολύνει τη γρήγορη υιοθέτηση του κανονισμού αυτού μόλις το Ευρωπαϊκό Κοινοβούλιο εκδώσει τη γνωμοδότησή του.
<SPEAKER ID="463" NAME="Marian Harkin" AFFILIATION="ALDE">
Ευχαριστώ την Προεδρία γι' αυτή την απάντηση γιατί όντως εννοούσα ότι η τσεχική Προεδρία έπρεπε να αναλάβει δράση στο θέμα αυτό. Χαίρομαι που ακούω ότι υπάρχουν συζητήσεις στο Συμβούλιο για να αναλάβετε δράση για την πρόληψη της πώλησης του κρέατος πουλερικών που έχει καταψυχθεί και στη συνέχεια πωλείται ως φρέσκο, γιατί φυσικά σημαίνει ότι πολλοί παραγωγοί της ΕΕ - στην πράξη όλοι οι παραγωγοί της ΕΕ - δεν δραστηριοποιούνται με ισότιμους όρους.
<P>
Επομένως, υποθέτω ότι η ερώτησή μου προς την Προεδρία πρέπει να είναι: πόσο σύντομα μπορούμε να περιμένουμε κάποια αντίδραση από το Συμβούλιο επ' αυτού και μπορείτε να μας δώσετε κάποιες ενδείξεις σχετικά με τις συγκεκριμένες δράσεις που ενδεχομένως αναλάβετε στο θέμα αυτό;
<SPEAKER ID="464" NAME="Petr Nečas">
Προεδρεύων του Συμβουλίου. - (CS) Κυρία Πρόεδρε, κυρίες και κύριοι, αυτό το πρόβλημα έχει τώρα λυθεί από τα όργανα εργασίας του Συμβουλίου στα πλαίσια των διαπραγματεύσεων για προτεινόμενο κανονισμό του Συμβουλίου για την τροποποίηση του Κανονισμού (ΕΚ) αριθ. 1234/2007 για τη θέσπιση κοινής οργάνωσης των γεωργικών αγορών όσον αφορά τους κανόνες εμπορίας για το κρέας πουλερικών. " τσεχική Προεδρία έχει προτείνει ένα συμβιβαστικό κείμενο για το οποίο η Επιτροπή Γεωργίας του Συμβουλίου έχει εκφράσει υποστήριξη πλειοψηφίας. Το κείμενο θα υποβληθεί για αξιολόγηση του ΠΟΕ στα πλαίσια των διαβουλεύσεων με τους εμπορικούς εταίρους. Αν υπάρχει θετικό αποτέλεσμα και το Ευρωπαϊκό Κοινοβούλιο εγκρίνει παράλληλα την έκθεσή του στην Ολομέλεια, πράγμα που θα πρέπει να συμβεί, η τσεχική Προεδρία θα υποβάλει το συμβιβαστικό κείμενο στο Συμβούλιο. Το Συμβούλιο έχει τυπική υποχρέωση να περιμένει την υποβολή της γνωμοδότησης του Ευρωπαϊκού Κοινοβουλίου, αν και δεν οφείλει να αναφέρεται σε αυτή στην απόφασή του. Το συμβιβαστικό κείμενο δηλώνει ότι για προϊόντα που παρασκευάζονται από φρέσκο κρέας πουλερικών σύμφωνα με τον κανονισμό αυτό, τα κράτη μέλη μπορούν να καθορίζουν ελαφρές αποκλίσεις από τις απαιτήσεις θερμοκρασίας οι οποίες ισχύουν για έναν απόλυτο ελάχιστο χρόνο και μόνο στο βαθμό που απαιτείται για τις εργασίες χειρισμού και κοπής στις εγκαταστάσεις σφαγής κατά τη διάρκεια της παραγωγής φρέσκων προϊόντων κρέατος πουλερικών. Αναμένουμε ότι το Συμβούλιο θα ασχοληθεί με την πρόταση αυτή το Μάιο και με βάση τις διαπραγματεύσεις έως σήμερα αναμένουμε θετικά αποτελέσματα.
<SPEAKER ID="465" NAME="Avril Doyle" AFFILIATION="PPE-DE">
Μετά την κρίση της ΣΕΒ στον τομέα του βοείου κρέατος πριν από μερικά χρόνια εισαγάγαμε την πλήρη αναγνώριση και ιχνηλασιμότητα για τα προϊόντα βοείου κρέατος στην Ευρώπη. Δεν θα συμφωνούσε το Συμβούλιο ότι πρέπει να κινηθούμε γρήγορα, όχι μόνο για το κρέας πουλερικών αλλά επίσης και για το πρόβειο και χοίρειο κρέας, προκειμένου να δώσουμε στους καταναλωτές τις ίδιες πληροφορίες και να παρέχουμε πράγματι την ίδια ιχνηλασιμότητα αν κάτι δεν πάει καλά;
<P>
" έκθεση Sommer για την ενημέρωση των καταναλωτών συνεχίζει την πορεία της μέσω του Κοινοβουλίου αυτή τη στιγμή και ίσως μέσω επιπλέον επισήμανσης - που θα συνέβαλε στην ιχνηλασιμότητα - το Συμβούλιο μπορεί να συμφωνεί μαζί μου ότι αυτός θα ήταν ένας τρόπος για να το πετύχουμε.
<SPEAKER ID="466" NAME="Petr Nečas">
Προεδρεύων του Συμβουλίου. - (CS) Κυρία Πρόεδρε, κυρίες και κύριοι, η ένδειξη της προέλευσης του κρέατος πουλερικών δεν αποτελεί μέρος του Παραρτήματος 14 του Κανονισμού (ΕΚ) αριθ. 1234/2007 του Συμβουλίου και επομένως δεν αποτελεί μέρος της πρότασης που συζητάμε τώρα. " ένδειξη της προέλευσης αποτελεί αντικείμενο του Κανονισμού (ΕΚ) αριθ. 543/2008 της Επιτροπής και επομένως ανήκει στην ευθύνη της Επιτροπής και συζητιέται σε επιτροπή. Θα ήθελα επίσης να πω ότι καταλαβαίνω αυτή την ερώτηση πολύ καλά γιατί αν δείτε την απειλή που προέκυψε από την καλούμενη ασθένεια των τρελών αγελάδων στην περίπτωση του μολυσμένου βοείου κρέατος, λαμβάνοντας υπ' όψιν τον πραγματικό αντίκτυπο στην υγεία του πληθυσμού στα κράτη μέλη της ΕΕ, έπειτα κάποιες από τις ασθένειες που προέρχονται από το κρέας πουλερικών, για παράδειγμα η σαλμονέλλα, προκαλούν δραματικά υψηλότερο αριθμό προβλημάτων υγείας και ακόμα και θανάτων από ό,τι προκάλεσε τότε η ασθένεια των τρελών αγελάδων. Από την άλλη πλευρά, θα ήθελα να υπογραμμίσω ξανά ότι η ένδειξη της προέλευσης ανήκει στην ευθύνη της Επιτροπής και δεν θα πρέπει να ξεχνάμε ότι η παρακολούθηση του τόπου προέλευσης είναι φυσικά πολύ πιο δύσκολη στην περίπτωση των πουλερικών από ό,τι στα βοοειδή. Θα πρέπει επίσης να αποφύγουμε να εμπλακούμε σε μια κατάσταση όπου η απόπειρα να προστατεύσουμε τον καταναλωτή σε τέτοιο βαθμό που να εξαλείφεται πλήρως κάθε αμφιβολία και κάθε ενδεχόμενος κίνδυνος οδηγεί σε ένα σύστημα που είναι τόσο περίπλοκο διοικητικά που οδηγεί σε σημαντικά υψηλότερες τιμές των τροφίμων. Θα ήθελα να επαναλάβω για άλλη μια φορά εδώ ότι η βασική ευθύνη στον τομέα των υποχρεωτικών ενδείξεων προέλευσης για το κρέας πουλερικών ανήκει στην Επιτροπή και όχι στο Συμβούλιο.
<P>
Θέμα: Διαχείριση κρίσης και μικρομεσαίες επιχειρήσεις
<P>
Το Ευρωπαϊκό πρόγραμμα διαχείρισης κρίσης περιλαμβάνει συνδρομή για τις μικρές επιχειρήσεις σύμφωνα με τη Νομοθετική Πράξη για τις Μικρές Επιχειρήσεις. Σχετικά με αυτό, τι δράσεις έχουν ληφθεί έως σήμερα και τι περαιτέρω δράσεις προβλέπονται;
<SPEAKER ID="468" NAME="Petr Nečas">
Προεδρεύων του Συμβουλίου. - (CS) Κυρία Πρόεδρε, κυρίες και κύριοι, το Δεκέμβριο του περασμένου έτους το Ευρωπαϊκό Συμβούλιο συμφώνησε σε ένα ευρωπαϊκό σχέδιο για την ανάκαμψη της οικονομίας. Το σχέδιο αυτό περιλαμβάνει συγκεκριμένα μέτρα για τη στήριξη των μικρομεσαίων επιχειρήσεων, τα σημαντικότερα εκ των οποίων είναι μέτρα που στοχεύουν στη βελτίωση της πρόσβασης στη χρηματοδότηση και στη μείωση του διοικητικού φορτίου στην επιχείρηση. Παράλληλα, το Ευρωπαϊκό Συμβούλιο εξέφρασε τη στήριξή του για αυξημένη παρέμβαση από την Ευρωπαϊκή Τράπεζα Επενδύσεων κατά τα έτη 2008 έως 2011, ιδιαίτερα με δάνεια στις μικρομεσαίες επιχειρήσεις, πράγμα που αντιπροσωπεύει αύξηση κατά 10 δισεκατομμύρια ευρώ σε σύγκριση με τον τρέχοντα δανεισμό στον τομέα αυτό. Επιπλέον, το Ευρωπαϊκό Συμβούλιο στήριξε προσωρινές υπερβάσεις οριακών τιμών για τουλάχιστον δύο χρόνια σε σχέση με την κρατική ενίσχυση όσον αφορά ποσά μέχρι και 500.000 ευρώ και προσαρμογές στο πλαίσιο κρατικής ενίσχυσης, οι οποίες είναι απαραίτητες για την ενίσχυση της στήριξης στις εταιρείες, ιδιαιτέρως στις μικρομεσαίες επιχειρήσεις. Το Ευρωπαϊκό Συμβούλιο έκανε επίσης έκκληση για τη χρήση ταχείων διαδικασιών που επιτρέπονται σύμφωνα με το ευρωπαϊκό κοινοτικό δίκαιο για τη σύναψη δημοσίων συμβάσεων και για τη μείωση των διοικητικών επιβαρύνσεων στις εταιρείες. Το Ευρωπαϊκό Συμβούλιο στηρίζει επίσης την πλήρη εφαρμογή του σχεδίου δράσης της Επιτροπής για την πρωτοβουλία της Νομοθετικής Πράξης για τις Μικρές Επιχειρήσεις που υιοθετήθηκε από το Συμβούλιο την 1η Δεκεμβρίου 2008. Το σχέδιο δράσης για την πρωτοβουλία της Νομοθετικής Πράξης για τις Μικρές Επιχειρήσεις θα πρέπει να βοηθήσει τις μικρομεσαίες επιχειρήσεις κατά την περίοδο των οικονομικών αναταραχών βελτιώνοντας την πρόσβαση στα δάνεια, μειώνοντας τις διοικητικές επιβαρύνσεις, βοηθώντας τις μικρομεσαίες επιχειρήσεις να αξιοποιήσουν τα οφέλη της εσωτερικής αγοράς και αυξάνοντας την ανταγωνιστικότητα με τις ξένες αγορές. Στις 5 Μαρτίου το Συμβούλιο συμπέρανε ότι το σχέδιο δράσης θα πρέπει να εφαρμοστεί πλήρως το συντομότερο δυνατό σε κοινοτικό επίπεδο και σε επίπεδο κρατών μελών, εφόσον συμμορφώνεται με την αρχή της επικουρικότητας.
<P>
Επιπλέον, το Συμβούλιο ανέφερε και πάλι τη σημασία περαιτέρω βελτιώσεων στην πρόσβαση στη χρηματοδότηση - αναφέρομαι σε δάνεια, εγγυήσεις, ενδιάμεση χρηματοδότηση, κτλ. - και επίσης στο επιχειρηματικό κεφάλαιο για τις νεοσυσταθείσες καινοτόμες επιχειρήσεις και για τις μικρομεσαίες επιχειρήσεις όπου είναι απαραίτητο να ληφθούν υπ' όψιν οι επιπτώσεις της παρούσας χρηματοπιστωτικής κρίσης. Πρέπει να ενισχύσουμε την πρόσβαση στην αγορά για τις μικρομεσαίες επιχειρήσεις πάνω από όλα μέσω περισσότερης παρακολούθησης της αγοράς και των μεμονωμένων τομέων προκειμένου να εντοπίσουμε και να αντιμετωπίσουμε τα εμπόδια στην εσωτερική αγορά. Οι απαιτήσεις για τη λογιστική οργάνωση και οι διαδικασίες για τη σύσταση νέων εταιρειών θα πρέπει ουσιαστικά να απλοποιηθούν και να επιταχυνθούν. Στη συνάντησή του στις 19 και 20 Μαρτίου, το Ευρωπαϊκό Συμβούλιο συμφώνησε σχετικά με τα ακόλουθα μέτρα: εξάλειψη των υφιστάμενων εμποδίων και πρόληψη της εμφάνισης νέων, επίτευξη πλήρως εύρυθμης εσωτερικής αγοράς, περαιτέρω μείωση των διοικητικών επιβαρύνσεων, βελτίωση των συνθηκών του πλαισίου για τη βιομηχανία προκειμένου να εξασφαλιστεί μια ισχυρή βιομηχανική βάση για τις επιχειρήσεις με ιδιαίτερη έμφαση στις μικρομεσαίες επιχειρήσεις και την καινοτομία, στήριξη των εταιρικών σχέσεων μεταξύ των διαφορετικών τομέων των επιχειρήσεων, της έρευνας, εκπαίδευσης και κατάρτισης και αύξηση της ποιότητας στις επενδύσεις στην έρευνα, τη γνώση και την εκπαίδευση.
<P>
Κυρίες και κύριοι, θα ήθελα επίσης να πω ότι στις 10 Μαρτίου 2009 το Συμβούλιο πέτυχε μια πολιτική συμφωνία ότι όλα τα κράτη μέλη θα έχουν την επιλογή, με βάση μια αλλαγή στην Οδηγία 2006/112/ΕΚ, να εφαρμόσουν μόνιμα μειωμένους συντελεστές ΦΠΑ σε μια σειρά υπηρεσιών υψηλής έντασης εργατικού δυναμικού, και αυτές είναι συνήθως υπηρεσίες που παρέχονται από μικρές επιχειρήσεις φυσικά. Μεταξύ των άλλων νομοθετικών προτάσεων που προκύπτουν από τις πρωτοβουλίες της Νομοθετικής Πράξης για τις Μικρές Επιχειρήσεις, το Συμβούλιο θα πρέπει να υιοθετήσει ένα κανονισμό για το καθεστώς της Ευρωπαϊκής Ιδιωτικής Εταιρείας, ο οποίος θα καθιστούσε ευκολότερη για τις μικρομεσαίες επιχειρήσεις τη διεξαγωγή διασυνοριακών επιχειρηματικών δραστηριοτήτων. Το Συμβούλιο θα ασχοληθεί επίσης με την αναθεώρηση της οδηγίας για τις καθυστερήσεις πληρωμών, με σκοπό να διασφαλίσει ότι οι μικρομεσαίες επιχειρήσεις πληρώνονται έγκαιρα για όλες τις εμπορικές συναλλαγές. Όσον αφορά το πρόγραμμα δράσης για τη βελτίωση της νομοθεσίας, την προηγούμενη χρονιά η Επιτροπή παρουσίασε 11 νέα ταχέα μέτρα για τη μείωση των διοικητικών επιβαρύνσεων στις επιχειρήσεις με σκοπό την επίτευξη μείωσης 25% στις υπάρχουσες διοικητικές επιβαρύνσεις που προκαλούνται από τους κανονισμούς της ΕΕ μέχρι το 2012. Σύμφωνα με εκτιμήσεις αυτό θα μπορούσε να οδηγήσει σε εξοικονόμηση περίπου 30 δισεκατομμυρίων ευρώ και το μεγαλύτερο όφελος θα αφορά τις μικρομεσαίες επιχειρήσεις. Στις 10 Μαρτίου αυτού του έτους το Συμβούλιο κάλεσε την Επιτροπή να προτείνει συγκεκριμένα νέα μέτρα για τη μείωση των επιβαρύνσεων σχετικά με καθέναν από τους 13 βασικούς τομείς προτεραιότητας στο σχέδιο δράσης. Τα τρέχοντα βήματα σχετικά με αυτό περιλαμβάνουν την υιοθέτηση προτάσεων για την απλοποίηση της τρίτης και έκτης οδηγίας που ισχύουν για τις συγχωνεύσεις και διασπάσεις των επιχειρήσεων εμπορικού χαρακτήρα κατά την πρώτη ανάγνωση στο Ευρωπαϊκό Κοινοβούλιο και επίσης την έγκριση της αναθεώρησης της τέταρτης και έβδομης οδηγίας. Ωστόσο, αυτή η σημαντική εργασία θα πρέπει να συνεχιστεί με στόχο την επίτευξη της μείωσης 25% στις διοικητικές επιβαρύνσεις και η Επιτροπή θα πρέπει να ολοκληρώσει την αναθεώρηση όλων των υπαρχόντων νομικών κανονισμών το συντομότερο δυνατό.
<SPEAKER ID="469" NAME="Μαρία Παναγιωτοπούλου-Κασσιώτου" AFFILIATION="PPE-DE">
(EL) Κύρια Πρόεδρε, ευχαριστώ τον Υπουργό για την απάντησή του που ήταν ένας πλήρης κατάλογος των μέτρων που έχουν προγραμματιστεί. Βέβαια, πρέπει τώρα η εφαρμογή αυτών των μέτρων να φέρει το πραγματικό αποτέλεσμα σε όσους αυτή τη στιγμή έχουν στην Ευρωπαϊκή Ένωση μικρομεσαίες επιχειρήσεις που υφίστανται τις συνέπειες της κρίσης, αλλά και σε όσους θέλουν να δημιουργήσουν νέες μικρομεσαίες επιχειρήσεις. Και σ' αυτό ακριβώς το σημείο θα ήθελα να με πληροφορήσει ο κύριος Υπουργός εάν έχουμε στοιχεία σχετικά με τη δημιουργία νέων επιχειρήσεων, παράλληλα με τα στοιχεία για τις επιχειρήσεις που εξαφανίζονται. Θα με ενδιέφερε να έχω αυτά τα στοιχεία σύγκρισης, αν όχι σήμερα, σε επόμενη απάντηση.
<SPEAKER ID="470" NAME="Petr Nečas">
Προεδρεύων του Συμβουλίου. - (CS) Πρώτον, θα ήθελα να υπογραμμίσω ότι οι αριθμοί των επιχειρήσεων που αποτυγχάνουν και των νεοσυσταθεισών επιχειρήσεων καθώς επίσης και οι ειδικοί όροι για τη δημιουργία μιας νέας επιχείρησης διαφέρουν σημαντικά μεταξύ των μεμονωμένων κρατών μελών της ΕΕ. Ενώ σε μερικά κράτη χρειάζονται λίγες μέρες για τη σύσταση μιας μικρομεσαίας επιχείρησης, σε άλλα κράτη μπορεί δυστυχώς να χρειάζονται αρκετοί μήνες. Είναι φυσικά δυνατό να καταρτίσουμε μια αναλυτική περίληψη που θα περιέχει τις πληροφορίες που ζητάτε, κ. Παναγιωτοπούλου-Κασσιώτου, και θα την παρουσιάσουμε γραπτώς.
<P>
Θέμα: Αποτέλεσμα του Εαρινού Συμβουλίου για τη χρηματοδότηση μιας παγκόσμιας κλιματικής συμφωνίας
<P>
Υπό το φως της Εαρινής Συνόδου Κορυφής της περασμένης εβδομάδας, η Προεδρία είναι ικανοποιημένη με την έκβαση των διαπραγματεύσεων που πραγματοποιήθηκαν για την παροχή συνδρομής στις αναπτυσσόμενες χώρες σχετικά την προαγωγή μιας παγκόσμιας συμφωνίας για την αλλαγή του κλίματος στο COP-15 στην Κοπεγχάγη αυτό το Δεκέμβριο;
<SPEAKER ID="472" NAME="Petr Nečas">
Προεδρεύων του Συμβουλίου. - (CS) Κυρία Πρόεδρε, κυρίες και κύριοι, στα συμπεράσματα από τη συνάντηση στις 19 και 20 Μαρτίου 2009, το Συμβούλιο δήλωσε ότι τα μέτρα μετριασμού και προσαρμογής θα απαιτούσαν σημαντικούς εθνικούς και χρηματοοικονομικούς πόρους, τόσο δημόσιους όσο και ιδιωτικούς, ιδιαίτερα στις περισσότερο απειλούμενες αναπτυσσόμενες χώρες και ότι η ΕΕ θα παρείχε ένα δίκαιο τμήμα της χρηματοδότησης για τα μέτρα αυτά στις αναπτυσσόμενες χώρες. Οι εκτιμήσεις της Επιτροπής με βάση πρόσφατες μελέτες δείχνουν ότι μέχρι το 2020 οι επιπρόσθετες δημόσιες και ιδιωτικές επενδύσεις θα πρέπει να αυξηθούν σε περίπου 175 δισεκατομμύρια ευρώ, αν οι εκπομπές πρόκειται να μειωθούν σε ένα επίπεδο συμβατό με τους στόχους της ΕΕ.
<P>
Τρέχουσες μελέτες δείχνουν επίσης ότι περισσότερες από τις μισές από αυτές τις επενδύσεις θα πρέπει να γίνουν σε αναπτυσσόμενες χώρες. " γραμματεία της Σύμβασης-Πλαισίου των "νωμένων Εθνών για την αλλαγή του κλίματος εκτιμά περαιτέρω ότι το 2030 το κόστος προσαρμογής στις αναπτυσσόμενες χώρες θα είναι της τάξης των 23 με 54 δισεκατομμύρια ευρώ το χρόνο. Όσον αφορά τη χρηματοδότηση για τα μέτρα μετριασμού στις αναπτυσσόμενες χώρες, το Συμβούλιο έχει υιοθετήσει σαφή θέση. Με τη βοήθεια των ανεπτυγμένων χωρών, οι αναπτυσσόμενες χώρες θα πρέπει να καταρτίσουν στρατηγικές και σχέδια για την οικοδόμηση μιας οικονομίας χαμηλών εκπομπών διοξειδίου του άνθρακα. Αυτές οι στρατηγικές και τα σχέδια θα πρέπει να κάνουν τη διάκριση ανάμεσα στα μέτρα που μπορούν να υιοθετηθούν ανεξάρτητα καθώς συνεπάγονται καθόλου ή πολύ χαμηλές δαπάνες ή ακόμη καθαρό κέρδος μεσοπρόθεσμα και τα μέτρα που θα οδηγήσουν σε θετικά επιπρόσθετα κόστη που οι μεμονωμένες χώρες δεν μπορούν εύκολα να αντέξουν μόνες τους.
<P>
Προκειμένου να εφαρμοστεί η συμφωνία της Κοπεγχάγης είναι θεμελιώδους σημασίας να έχουμε επαρκή, προβλέψιμη και έγκαιρη χρηματοπιστωτική στήριξη. " διεθνής χρηματοπιστωτική διάρθρωση που παρέχει αυτή τη στήριξη πρέπει να βασίζεται στις αρχές της απόδοσης, καταλληλότητας, ισότητας, διαφάνειας, υπευθυνότητας, συνοχής, προβλεψιμότητας και σωστής δημοσιονομικής διαχείρισης. Σε σχέση με τις πηγές χρηματοδότησης, το Συμβούλιο επιβεβαίωσε επιλογές που μπορούν να εξεταστούν περαιτέρω σε διεθνείς διαπραγματεύσεις και οι οποίες αφορούν μια προσέγγιση που βασίζεται σε συνεισφορές με βάση ένα συμφωνημένο πεδίο εφαρμογής, μια προσέγγιση αγοράς με βάση τις δημοπρασίες συμβάσεων ή συνδυασμούς τους και άλλες επιλογές. Επιπλέον, κατά τη μετάβαση προς μια παγκόσμια αγορά εμπορίας άνθρακα, οι ευέλικτοι μηχανισμοί, οι μηχανισμοί καθαρής ανάπτυξης και η κοινή εφαρμογή θα συνεχίσουν να παίζουν σημαντικό ρόλο στη χρηματοδότηση της μείωσης των εκπομπών στις αναπτυσσόμενες και μεταβαλλόμενες οικονομίες. Σε σχέση με αυτό θα είναι σημαντικό να ενισχύσουμε την ακεραιότητα από την προοπτική του περιβάλλοντος, τη συμβολή στη βιώσιμη ανάπτυξη και δίκαιη γεωγραφική κατανομή. Είναι επίσης απαραίτητο να επεκτείνουμε την αγορά εμπορίας άνθρακα προκειμένου να στείλουμε ξεκάθαρα σήματα για το κόστος του άνθρακα. Αυτό συνεπάγεται έναν από τους πιο οικονομικά αποδοτικούς τρόπους μείωσης των εκπομπών ενώ ταυτόχρονα παρέχει ένα εμφανές κίνητρο για τη μετάβαση σε μια οικονομία χαμηλών εκπομπών διοξειδίου του άνθρακα. Σε σχέση με τη συμφωνία της ΕΕ για τη δέσμη μέτρων για το κλίμα και την ενέργεια το Συμβούλιο έχει επίσης υπογραμμίσει τη συμβολή αυτής της δέσμης ενέργειας στις προσπάθειες της ΕΕ για τη διασφάλιση χρηματοδότησης για μέτρα που στοχεύουν στο μετριασμό της αλλαγής του κλίματος και την προσαρμογή σε αυτή. Είναι σαφές ότι πρέπει να κάνουμε περισσότερα στον τομέα της χρηματοδότησης. Το Συμβούλιο έχει αποφασίσει να επανέλθει στο θέμα αυτό κατά τη συνάντηση του Ιουνίου, προκειμένου να ορίσει περαιτέρω τη θέση του σε σχέση με τις τρέχουσες διεθνείς διαπραγματεύσεις.
<SPEAKER ID="473" NAME="Avril Doyle" AFFILIATION="PPE-DE">
Θα ήθελα να ευχαριστήσω την τσεχική Προεδρία για την ευρεία απάντηση. Βασικά την έλαβα γραπτώς νωρίτερα σήμερα γιατί δεν πίστευαν ότι θα φτάναμε στην Ερώτηση 10.
<P>
Μπορώ να υποθέσω ότι είναι πραγματικά η άποψη της τσεχικής κυβέρνησης, όπως ήδη καταχωρήσατε στο πρακτικό, γιατί βεβαίως θα με ενθάρρυνε πολύ αν μπορούσα να το πιστεύω αυτό; Σας ευχαριστώ, γιατί σημαίνει ότι η τσεχική κυβέρνηση έχει διανύσει μακρύ δρόμο στα θέματα που αφορούν την αλλαγή του κλίματος από την αρχή της Προεδρίας της.
<P>
Εκτός από τη συνάντηση του Συμβουλίου τον Ιούνιο, θα μπορούσατε να δώσετε κάποιες ενδείξεις για το υπόλοιπο χρονοδιάγραμμα για την επίτευξη συμφωνίας στο καλούμενο "δίκαιο τμήμα" από την ΕΕ στη χρηματοδότηση του μετριασμού και της προσαρμογής τρίτων χωρών; Συμφωνώ πλήρως, παρεμπιπτόντως, με αυτά που λέτε για την αγορά διοξειδίου του άνθρακα και τη συμβολή της.
<SPEAKER ID="474" NAME="Πρόεδρος">
Σας ευχαριστώ, κ. Doyle. Μου εξάπτει το ενδιαφέρον να γνωρίζω ότι είχατε την απάντηση εκ των προτέρων. Είναι μια πρακτική που επιθυμώ εδώ και πολύ καιρό να ενθαρρύνω τόσο από το Συμβούλιο όσο και από την Επιτροπή, επομένως συγχαρητήρια και στους δύο που το πετύχατε.
<P>
(Επιφώνημα από την Avril Doyle: Αυτό συνέβη γιατί πίστευαν ότι δεν θα φτάναμε στην ερώτηση 10!)
<SPEAKER ID="475" NAME="Petr Nečas">
Προεδρεύων του Συμβουλίου. - (CS) Κυρίες και κύριοι, όσο πιο λίγος είναι ο χρόνος που απομένει για την Προεδρία αυτής της τσεχικής κυβέρνησης, τόσο πιο γρήγορα φαίνεται να περνάει και αυτό ίσως γιατί προσπαθούμε να βιαστούμε και να ασχοληθούμε με όλα τα διοικητικά θέματα εγκαίρως. Θα ήθελα να πω ως απάντηση στην ερώτηση από το αξιότιμο μέλος ότι το Συμβούλιο θα συζητήσει εκ νέου το θέμα αυτό τον Ιούνιο αυτού του έτους. Κατά τη γνώμη του Συμβουλίου είναι σημαντικό να επικεντρωθούμε περισσότερο στους χρηματοπιστωτικούς μηχανισμούς για την καταπολέμησης της αλλαγής του κλίματος. Πριν από τη συνάντηση της Κοπεγχάγης το Συμβούλιο θα δημοσιεύσει την προσέγγιση της ΕΕ όσον αφορά τους διαφορετικούς τρόπους χρηματοδότησης των μέτρων μετριασμού και προσαρμογής, τη στήριξη των νέων τεχνολογιών και τη δημιουργία του κατάλληλου περιβάλλοντος για την εφαρμογή αυτών των σχεδίων. Το Συμβούλιο θα δείξει επίσης πώς η ΕΕ θα πραγματοποιήσει μια συγκεκριμένη συμβολή στα σχέδια αυτά και θα εξηγήσει πώς τα κόστη θα διανεμηθούν μεταξύ των κρατών μελών, καθώς και τις προσπάθειες προς την εφαρμογή αυτών των στόχων. Όλα αυτά θα βασιστούν σε υπάρχουσες προτάσεις από την Επιτροπή.
<P>
Όσον αφορά ορισμένα άλλα προβλήματα που σχετίζονται με τη χρηματοδότηση της παγκόσμιας συμφωνίας για την καταπολέμηση της αλλαγής του κλίματος, η ΕΕ έχει ξεκαθαρίσει ότι θέλει να αναλάβει ένα αναλογικό μερίδιο ευθύνης στο θέμα αυτό. Επιπλέον, η ΕΕ έχει θεσπίσει βασικές αρχές σχετικά με τη χρηματοδότηση και έχει ξεκαθαρίσει ότι προτίθεται να συζητήσει τις επιλογές αυτές με τους παγκόσμιους εταίρους της. Ωστόσο, είναι εμφανώς πάρα πολύ νωρίς για να ανοίξουμε τα χαρτιά μας δημοσιεύοντας κάποιους αριθμούς. Δεν θα ήταν λογικό, δεν θα ήταν φρόνιμο, δεν θα είχε νόημα από άποψη τακτικής. Έχουμε μια ιδέα για το πόση χρηματοδότηση θα χρειαστεί για την εφαρμογή του καθολικού σχεδίου. Ωστόσο, πρέπει να γνωρίζουμε τουλάχιστον κατά προσέγγιση τι είδους μέτρα μετριασμού σχεδιάζουν να εφαρμόσουν οι τρίτες χώρες. Στο πλαίσιο αυτό, θα ήθελα να πω ότι το 2007 η ΕΕ έθεσε μια εθελοντική δέσμευση να μειώσει τις εκπομπές κατά 20% - και στην περίπτωση επιτυχούς παγκόσμιας συμφωνίας κατά 30% - και αυτό συνέβη πολύ πριν οποιαδήποτε άλλη χώρα στον κόσμο δημοσιεύσει οτιδήποτε σχετικά με προτάσεις μετριασμού.
<SPEAKER ID="476" NAME="Πρόεδρος">
Εφόσον έχω την ευκαιρία, θα ήθελα να επισημάνω το σημείο αυτό, γιατί κατά τη γνώμη μου αν οι απαντήσεις στις ερωτήσεις στις οποίες νομίζουμε ότι δεν θα φτάσουμε μπορούν να δοθούν εκ των προτέρων δεν υπάρχει λόγος οι ερωτήσεις στις οποίες θα φτάσουμε να μην έχουν τις απαντήσεις τους εκ των προτέρων, ούτως ώστε να μπορούμε να έχουμε - όπως συνέβη μόλις τώρα - καλύτερη και χρησιμότερη ανταλλαγή. Σας ευχαριστώ και τους δύο που το αποδείξατε και που επισημάνατε αυτό που πολλοί από εμάς προσπαθούμε εδώ και πολύ καιρό να επισημάνουμε.
<P>
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
" Ώρα των Ερωτήσεων έληξε.
<P>
(" συνεδρίαση, διακοπείσα στις 20.10 επαναλαμβάνεται στις 21.00.)

<CHAPTER ID="026">
Στρατηγική για τις ιδιαίτερα απομακρυσμένες περιφέρειες: επιτεύγματα και μελλοντικές προοπτικές (συζήτηση) 
<SPEAKER ID="169" NAME="Πρόεδρος">
" ημερήσια διάταξη προβλέπει τη συζήτηση της έκθεσης της Margie Sudre, εξ ονόματος της Επιτροπής Περιφερειακής Ανάπτυξης, σχετικά με τη στρατηγική για τις ιδιαίτερα απομακρυσμένες περιφέρειες: επιτεύγματα και μελλοντικές προοπτικές.
<SPEAKER ID="170" NAME="Margie Sudre">
εισηγήτρια. - (FR) Κύριε Πρόεδρε, κυρία Επίτροπε, κυρίες και κύριοι, ο απολογισμός της Επιτροπής για την ενισχυμένη εταιρική σχέση για τις ιδιαίτερα απομακρυσμένες περιφέρειες είναι τουλάχιστον μονόπλευρος, και δεν μεταφέρει όλες τις δυσκολίες που αντιμετωπίζονται στο πεδίο αυτό. Εντούτοις, η μείωση του ελλείμματος πρόσβασης, η αύξηση της ανταγωνιστικότητας και η επίτευξη περιφερειακής ολοκλήρωσης, παραμένουν κατάλληλοι στόχοι που αντανακλούν τις προτεραιότητες αυτών των περιφερειών.
<P>
" γνώριμη εικόνα των Αζόρων, των Κανάριων Νήσων, της Γουαδελούπης, της Γουιάνας, της Μαδέρας, της Μαρτινίκας και της Ρεϋνιόν ως περιφέρειες επιδοτούμενες από κοινοτικά ή εθνικά κονδύλια, χωρίς να προβάλλεται ο θετικός αντίκτυπος των εν λόγω χρηματοδοτήσεων, αντισταθμίζεται ελάχιστα από την πραγματική προστιθέμενη αξία που παρέχουν στην Ένωση από περιβαλλοντική, πολιτιστική και γεωστρατηγική άποψη.
<P>
Τα διαρθρωτικά ταμεία εξακολουθούν να συνεισφέρουν στην ανάπτυξη των ιδιαίτερα απομακρυσμένων περιφερειών. Ελπίζω, εντούτοις, ότι η Επιτροπή προσαρμόζει ολοένα και καλύτερα τις υφιστάμενες και τις μελλοντικές πολιτικές της στις πραγματικότητες αυτών των περιφερειών, προκειμένου να αντιμετωπίσει τους μόνιμους περιορισμούς στους οποίους υπόκεινται. Μία υπερβολικά συστηματική μεθοδολογία για τον ποσοτικό προσδιορισμό του επιπρόσθετου κόστους θα ήταν δυσανάλογη και δεν θα λάμβανε υπόψη τα επιμέρους χαρακτηριστικά κάθε ΙΑΠ. " διαρκώς αυξανόμενη σημασία η οποία προσδίδεται στον απολογισμό των κοινοτικών πολιτικών δεν πρέπει να καταλήγει στη δημιουργία περιττών εργαλείων στατιστικής.
<P>
Λυπούμαι για την αρχική έλλειψη ενδιαφέροντος -ακόμη και αν ήταν μόνο στην αρχή- την οποία επέδειξε η ΓΔ Εμπορίου, όταν διαπραγματευόταν Συμφωνίες Οικονομικής Εταιρικής Σχέσης (ΣΟΕΣ). Οφείλω να προτρέψω την Επιτροπή, όταν πρόκειται για τη σύναψη τελικών συμφωνιών με τις χώρες ΑΚΕ, να εξακολουθήσει να επιδιώκει συμβιβασμούς οι οποίοι σέβονται τα συμφέροντα των ενδιαφερόμενων ΙΑΠ, και πρέπει επίσης να την προτρέψω, προς όφελος της ευρύτερης γειτνίασης, να δώσει πραγματική υπόσταση στο Σχέδιο Δράσης για την ευρύτερη γειτνίαση.
<P>
Όσον αφορά τις μεταφορές, η έκθεσή μου εκφράζει προβληματισμό σχετικά με την ένταξη της πολιτικής αεροπορίας στο σύστημα εμπορίας δικαιωμάτων εκπομπής CO2. Είναι σημαντικό να μην διακυβευθούν οι προσπάθειες οι οποίες έχουν καταβληθεί για την αντιστάθμιση των δυσκολιών πρόσβασης των ΙΑΠ.
<P>
Οι κοινοτικές παρεμβάσεις πρέπει να έχουν καταλυτικό αποτέλεσμα στο πνεύμα πρωτοβουλίας ώστε να αναπτυχθούν πόλοι αριστείας στηριζόμενοι σε τομείς -όπως η διαχείριση των απορριμμάτων, οι ανανεώσιμες πηγές ενέργειας, η ενεργειακή αυτάρκεια και η βιοποικιλότητα- που αξιοποιούν πλήρως τα πλεονεκτήματα και την τεχνογνωσία των ΙΑΠ.
<P>
Χαιρετίζω τη δημόσια διαβούλευση για το μέλλον της στρατηγικής της ΕΕ για τις ΙΑΠ, αλλά πιστεύω ότι μολονότι τα επιλεγμένα θέματα -αλλαγή του κλίματος, δημογραφική εξέλιξη και διαχείριση των μεταναστευτικών ροών, γεωργία και ναυτιλιακή πολιτική- είναι αδύνατον να τα παραβλέψουμε, δεν καλύπτουν όλους τους σημαντικούς προβληματισμούς των περιφερειών μας. Λυπούμαι, παραδείγματος χάριν, για το γεγονός ότι το πεδίο εφαρμογής του άρθρου 299, παράγραφος 2 της Συνθήκης ΕΚ, το οποίο αποτελεί ακρογωνιαίο λίθο της πολιτικής της Ένωσης για την ενίσχυση των ΙΑΠ, δεν έχει συμπεριληφθεί στο πρόγραμμα δράσης, προκειμένου να δώσει στις συζητήσεις τη νομική, θεσμική και πολιτική υπόσταση, την οποία αξίζουν.
<P>
" σπουδαιότητα των δημόσιων υπηρεσιών για την οικονομική, κοινωνική και εδαφική συνοχή στις ιδιαίτερα απομακρυσμένες περιφέρειες, το ζήτημα των κρατικών ενισχύσεων, η διατήρηση των διαφοροποιημένων φορολογικών καθεστώτων, ο διαρκής χαρακτήρας της ανεργίας και των ανισοτήτων, οι τρόποι αντιστάθμισης της έλλειψης εύρους των τοπικών αγορών, η ενσωμάτωση στο ευρωπαϊκό ερευνητικό περιβάλλον, η αποτελεσματική συμμετοχή των ΙΑΠ στις ευρωπαϊκές πολιτικές προώθησης της καινοτομίας και η αντιμετώπιση του ψηφιακού χάσματος, οι ρυθμίσεις για την εξασφάλιση χρηματοδότησης έργων συνεργασίας με γειτονικές χώρες, όλα αυτά αποτελούν, κατά την άποψή μου, ζητήματα τα οποία πρέπει να αντιμετωπισθούν τώρα.
<P>
Εν κατακλείδι, θα δώσω για άλλη μία φορά έμφαση στους στόχους της έκθεσής μου, δηλαδή να εξασφαλισθούν οι προϋποθέσεις για οικονομική ανάπτυξη των ΙΑΠ και με τον τρόπο αυτό να εξασφαλισθεί η πραγματική ευημερία για τους πληθυσμούς τους, να ενισχυθεί η ανταγωνιστικότητα τους και να καταστεί πεποίθηση ότι το μέλλον της Ευρώπης διέρχεται επίσης από τα απομακρυσμένα εδάφη της.
<P>
Σας ευχαριστώ εκ των προτέρων για την υποστήριξή σας στην αυριανή ψηφοφορία.
<SPEAKER ID="171" NAME="Danuta Hübner">
Μέλος της Επιτροπής. - (EN) Κύριε Πρόεδρε, επιτρέψτε μου καταρχάς να πω ότι επιδοκιμάζουμε ιδιαίτερα την παρούσα έκθεση. Πρόκειται για μία πολύ επαγγελματική έκθεση και θα ήθελα να ευχαριστήσω την Margie Sudre όχι μόνο για την έκθεση, αλλά και για την παρουσία της και την ενεργή ανάμειξή της στη Διάσκεψη των Ιδιαίτερα Απομακρυσμένων Περιφερειών η οποία πραγματοποιήθηκε την περασμένη εβδομάδα στις Βρυξέλλες.
<P>
Θα ήθελα επίσης να εκφράσω την ευγνωμοσύνη μου στην Επιτροπή Περιφερειακής Ανάπτυξης καθώς και στην Επιτροπή Αλιείας, ιδίως στον συντάκτη της γνωμοδότησης, κ. Guerreiro, για τη συμβολή τους στον προβληματισμό για τη μελλοντική στρατηγική για τις ιδιαίτερα απομακρυσμένες περιφέρειες, και επίσης στον κ. Fernandes, τον κ. Marques και τον κ. Casaca. Θα ήθελα να εκφράσω την ευγνωμοσύνη μου για τη συμβολή στην δημόσια διαβούλευση, την οποία δρομολογήσαμε τον περασμένο Σεπτέμβριο. " φάση της διαβούλευσης ολοκληρώθηκε μόλις με τη διοργάνωση της διάσκεψης την περασμένη εβδομάδα.
<P>
Αυτό που φάνηκε πολύ έντονα από αυτή τη διάσκεψη είναι η πρόκληση της διπλής ενσωμάτωσης των ιδιαίτερα απομακρυσμένων περιφερειών, και επίσης η σύλληψη των ιδιαίτερα απομακρυσμένων περιοχών ως πεδία δοκιμών για πιλοτικά έργα, ιδίως σε τομείς όπως οι ανανεώσιμες πηγές ενέργειας. Στη διάσκεψη κατέστη επίσης ιδιαίτερα σαφές ότι οι ιδιαίτερα απομακρυσμένες περιφέρειες παρουσιάζουν πλούτο μοναδικών δυνατοτήτων και ότι συνιστούν μία ζωντανή δύναμη και ένα δυνατό σημείο για ολόκληρη την Ένωση.
<P>
Όσον αφορά την ίδια την έκθεση, επιτρέψτε μου να επισημάνω ότι συμμερίζομαι απόλυτα τη σημασία την οποία προσδίδει το Κοινοβούλιο στην ανάγκη τήρησης μίας στρατηγικής ειδικά προσαρμοσμένης στα χαρακτηριστικά και τα πλεονεκτήματα των ιδιαίτερα απομακρυσμένων περιφερειών, και είμαστε έτοιμοι, στην Επιτροπή, να διευρύνουμε το πεδίο εφαρμογής της στρατηγικής απέναντι σε νέες προκλήσεις. Σαφέστατα οι προκλήσεις τις οποίες έχει εντοπίσει η Επιτροπή -η αλλαγή του κλίματος, η δημογραφική εξέλιξη και η διαχείριση των μεταναστευτικών ροών, η γεωργία και η ναυτιλιακή πολιτική- δεν αποκλείουν άλλες προκλήσεις και είμαστε ανοικτοί σε νέες ιδέες.
<P>
Μπορώ επίσης να συμφωνήσω με την κ. Sudre, όταν ζητεί βελτίωση του συντονισμού μεταξύ του Περιφερειακού Ταμείου και του Ευρωπαϊκού Ταμείου Ανάπτυξης. Θεωρώ επίσης σημαντική την περαιτέρω ενσωμάτωση των ιδιαίτερα απομακρυσμένων περιφερειών στον Ευρωπαϊκό Χώρο Έρευνας, καθώς και την προώθηση της συνεργασίας με γειτονικές περιφέρειες. Ως προς το ζήτημα αυτό, πιστεύω ότι η μεταρρυθμισμένη πολιτική συνοχής έχει βοηθήσει σαφώς στην ενίσχυση της θέσης των ιδιαίτερα απομακρυσμένων περιφερειών στο πλαίσιο του στόχου συνεργασίας.
<P>
" "διάσταση της ιδιαίτερα απομακρυσμένης περιφέρειας", εάν θα μπορούσα να το θέσω κατ' αυτόν τον τρόπο, έχει περιφρουρηθεί και εντατικοποιηθεί κατόπιν της μεταρρύθμισης πολλών κοινοτικών πολιτικών: όχι μόνο της πολιτικής συνοχής, αλλά και της γεωργικής και αγροτικής ανάπτυξης, των περιφερειακών πλαισίων κρατικών ενισχύσεων, των ευρωπαϊκών προγραμμάτων POSEI ή της ναυτιλιακής πολιτικής της ΕΕ.
<P>
Πιστεύω ακράδαντα ότι οι εν λόγω εξελίξεις στις ασκούμενες πολιτικές ανταποκρίνονται θετικά στις ανάγκες των ιδιαίτερα απομακρυσμένων περιφερειών. Με την ανακοίνωση του Σεπτεμβρίου του 2007, επισημάναμε την ανάγκη αξιοποίησης όλων των δυνατοτήτων τις οποίες παρέχουν οι μεταρρυθμίσεις των ευρωπαϊκών πολιτικών στη διάρκεια της περιόδου 2007-2013, και από τις διάφορες και πολυάριθμες επισκέψεις μου στις ιδιαίτερα απομακρυσμένες περιφέρειες βλέπω ότι έχουν ληφθεί πολλές πρωτοβουλίες προς αυτή την κατεύθυνση, παρότι πιστεύω ότι οι εν λόγω πρωτοβουλίες χρήζουν περαιτέρω ενίσχυσης και ανάπτυξης.
<P>
Όσον αφορά τον τρόπο με τον οποίο η Επιτροπή διεξήγαγε τις διαπραγματεύσεις για τη Συμφωνία Οικονομικής Εταιρικής Σχέσης, καθώς και τις συζητήσεις για το Σύστημα Εμπορίας Εκπομπών Αερίων του Θερμοκηπίου, επιτρέψτε μου να πω ότι οι ιδιαίτερα απομακρυσμένες περιφέρειες αποτέλεσαν εκ προοιμίου αναπόσπαστο μέρος των συζητήσεων, και ότι η Επιτροπή ενημέρωνε συστηματικά τους εκπροσώπους των ιδιαίτερα απομακρυσμένων περιφερειών και τους έδιδε τη δυνατότητα να συμμετάσχουν στις συζητήσεις.
<P>
Κατόπιν των ανωτέρω, επιτρέψτε μου επίσης να σας διαβεβαιώσω ότι η Επιτροπή θα συνεχίσει να λαμβάνει υπόψη της τα ειδικά συμφέροντα των ιδιαίτερα απομακρυσμένων περιφερειών στις τρέχουσες, αλλά και στις μελλοντικές, διαπραγματεύσεις αυτής της φύσεως.
<SPEAKER ID="172" NAME="Pedro Guerreiro">
συντάκτης της γνωμοδότησης της Επιτροπής Αλιείας. - (PT) " γνωμοδότηση της Επιτροπής Αλιείας, η μόνη κοινοβουλευτική επιτροπή που αποφάσισε να εκπονήσει γνωμοδότηση, περιλαμβάνει μία ολόκληρη σειρά προτάσεων προς όφελος των συμφερόντων των ιδιαίτερα απομακρυσμένων περιφερειών. Σε αυτές περιλαμβάνονται οι εξής: χαρακτηρισμός της περιοχής η οποία αντιστοιχεί στις αποκλειστικές οικονομικές ζώνες των ΙΑΠ ως "ζώνη αποκλειστικής πρόσβασης"· διασφάλιση κοινοτικής στήριξης στην ανανέωση και τον εκσυγχρονισμό των αλιευτικών στόλων· δημιουργία κοινοτικού προγράμματος στήριξης στην παράκτια αλιεία μικρής κλίμακας· παροχή κοινοτικής στήριξης στην επιστημονική έρευνα για τον τομέα της αλιείας και την προστασία και την αποκατάσταση των αλιευτικών πόρων· εισαγωγή κοινωνικο-οικονομικών μέτρων για την αποζημίωση των αλιέων λόγω του αντίκτυπου των μέτρων διατήρησης των αλιευτικών πόρων, και ενίσχυση και συνέχιση της κοινοτικής υποστήριξης, όπως το πρόγραμμα "POSEI-αλιεία".
<P>
Επειδή πιστεύουμε ότι αυτές οι σημαντικές προτάσεις της Επιτροπής Αλιείας πρέπει να αντανακλώνται στο ψήφισμα, το οποίο πρόκειται να εγκριθεί αύριο στην Ολομέλεια, καταθέτουμε εκ νέου συνολικά οκτώ τροπολογίες, τις οποίες σας ζητούμε να στηρίξετε.
<SPEAKER ID="174" NAME="Oldřich Vlasák">
εξ ονόματος της Ομάδας PPE-DE. - (CS) Κύριε Πρόεδρε, κυρία Επίτροπε, κυρίες και κύριοι, είναι απόλυτα βέβαιο ότι η Ευρωπαϊκή Ένωση θα πρέπει να δώσει ιδιαίτερη προσοχή στην ειδική κατάσταση των ιδιαίτερα απομακρυσμένων περιφερειών. Δεν υπάρχει αμφιβολία για το ότι η ευρωπαϊκή στρατηγική για τις ιδιαίτερα απομακρυσμένες περιφέρειες είχε θετικά αποτελέσματα μέχρι σήμερα. Γεγονός είναι, ωστόσο, ότι εξακολουθούν να υπάρχουν ορισμένα διαρθρωτικά προβλήματα, και ότι αυτά θα απαιτήσουν την προσοχή μας στο μέλλον. Πρέπει να λάβουμε υπόψη μας ότι δεν είναι δυνατόν να λυθούν όλα τα προβλήματα των ιδιαίτερα απομακρυσμένων περιφερειών, ορισμένα από τα οποία αποτελούν προβλήματα ειδικής φύσεως, οφειλόμενα στο γεγονός ότι, με εξαίρεση τη γαλλική Γουιάνα, κατά κύριο λόγο πρόκειται για απομακρυσμένα εδάφη αποτελούμενα από νήσους, και είναι αδύνατον να μεταβάλουμε τα ειδικά γεωγραφικά και διαρθρωτικά τους χαρακτηριστικά.
<P>
Θα ήθελα να προσθέσω μία προειδοποίηση στο σημείο αυτό κατά της υπερβολικής, κεντρικά κατευθυνόμενης κοινωνικής μηχανικής. Όσον αφορά τα ζητήματα τα οποία έχουμε συζητήσει σχετικά με τις ιδιαίτερα απομακρυσμένες περιφέρειες, είναι ακόμη πιο επιτακτική η ανάγκη να εξετάσουμε το ενδεχόμενο εφαρμογής της αρχής της επικουρικότητας. Δεν υπάρχει αμφιβολία ότι για τις ιδιαίτερα απομακρυσμένες περιφέρειες απαιτούνται διαφορετικές συνθήκες όσον αφορά τους κανόνες για τις κρατικές ενισχύσεις και την εσωτερική αγορά. Αυτό θα πρέπει επίσης να ληφθεί υπόψη στην ευρωπαϊκή νομοθεσία, η οποία πρέπει να συμβάλει στην διατήρηση των ειδικών χαρακτηριστικών των εν λόγω περιφερειών και την άμβλυνση των περιοριστικών παραγόντων. Είναι αμφισβητήσιμο, εντούτοις, το πόσο αποτελεσματικά μπορεί να είναι σε αυτή την περίσταση τα πολύπλοκα ευρωπαϊκά χρηματοδοτικά προγράμματα. Κατά την άποψή μου, οι εθνικές και περιφερειακές ενισχύσεις οι οποίες εφαρμόζονται κατάλληλα σε σχέση με τις τοπικές συνθήκες, αποτελούν μία πολύ πιο αποτελεσματική μορφή ενίσχυσης για τις ιδιαίτερα απομακρυσμένες περιφέρειες. Πιστεύω ότι η ευρωπαϊκή διαρθρωτική πολιτική θα πρέπει, αντιθέτως, να βασίζεται στην αρχή ότι η χρηματοδοτική βοήθεια θα πρέπει να προορίζεται κατά κύριο λόγο για τις φτωχότερες περιφέρειες, όπου είναι περισσότερο αναγκαία, ανεξαρτήτως από το αν πρόκειται για νησιωτική, ορεινή ή αραιοκατοικημένη περιοχή.
<SPEAKER ID="175" NAME="Emanuel Jardim Fernandes">
εξ ονόματος της Ομάδας PSE. - (PT) Κύριε Πρόεδρε, θα ήθελα να ξεκινήσω συγχαίροντας την Επίτροπο και την Επιτροπή για αυτή την πρωτοβουλία, η οποία είναι βέβαιο ότι προσφέρει μία νέα δυνατότητα ως απάντηση στα προβλήματα των ιδιαίτερα απομακρυσμένων περιοχών και του πληθυσμού τους.
<P>
" έναρξη δημόσιας διαβούλευσης έδωσε ώθηση για μεγαλύτερη συμμετοχή. Πιστεύω ότι η συμβολή είναι ήδη μεγάλη, συμπεριλαμβανομένης της συνάντησης που ανέφερε η Επίτροπος, η οποία ήταν πολύ παραγωγική. Θα ήθελα, ωστόσο, να εστιάσω στο σχέδιο γνωμοδότησης, το οποίο αποτελεί μία ισορροπημένη γνωμοδότηση που οδήγησε στην επίτευξη συναίνεσης. Πρόκειται για μία γνωμοδότηση, η οποία παρουσιάζει ορισμένη συμπληρωματικότητα ως προς τις προοπτικές, τις οποίες επισημαίνει η Επιτροπή όταν αναφέρεται στην αλλαγή του κλίματος κλπ.
<P>
Θα ήθελα να αναφερθώ καταρχάς στο ζήτημα της Στρατηγικής της Λισαβόνας, η οποία θεωρώ ότι είναι θεμελιώδους σημασίας για την απάντηση στα προβλήματα των ιδιαίτερα απομακρυσμένων περιφερειών στην παρούσα νέα φάση, στην ανάγκη προσαρμογής όλων των πολιτικών και των προγραμμάτων στην εν λόγω κατάσταση, και επίσης στο ζήτημα της εγγυημένης χρηματοδότησης.
<P>
Εν κατακλείδι, θα ήθελα επίσης να πω ότι παρόλο που η γνωμοδότηση της Επιτροπής Αλιείας είναι βέβαιο ότι εστιάζει στις βασικές πτυχές, υπάρχουν ορισμένες λεπτομέρειες οι οποίες θα μπορούσαν να επισημανθούν. Το δύσκολο ήταν η προσέγγιση ενός ολόκληρου κλάδου, όταν ο στόχος είναι μία στρατηγική για τις ιδιαίτερα απομακρυσμένες περιφέρειες, η οποία θα ενσωματώνει όλους τους πιθανούς τομείς ανάπτυξης.
<SPEAKER ID="176" NAME="Jean Marie Beaupuy">
εξ ονόματος της Ομάδας ALDE. - (FR) Κύριε Πρόεδρε, κυρία Επίτροπε, κυρίες και κύριοι, σε μία εποχή που ο πλανήτης μας έχει μετατραπεί σε ένα μικρό χωριό -είναι τόσο εύκολο να μεταφερθεί κανείς από τη μία άκρη του κόσμου στην άλλη- πρέπει να αντιληφθούμε τι ευκαιρία συνιστούν για την Ευρωπαϊκή Ένωση οι εν λόγω ιδιαίτερα απομακρυσμένες περιφέρειες. Όπως επισημαίνει η εισηγήτριά μας, κ. Sudre, σε πολλές παραγράφους στην έκθεσή της, τα πλεονεκτήματα που μας προσφέρουν οι ιδιαίτερα απομακρυσμένες περιφέρειες είναι τεράστια: στη γεωργία, την αλιεία, την έρευνα, την τεχνολογία και τον τουρισμό. Με συνολική έκταση 25 εκατομμύρια τετραγωνικά χιλιόμετρα, διαθέτουμε τη μεγαλύτερη θαλάσσια περιοχή στον κόσμο. Όπως αναφέρει η έκθεση, επομένως, πρέπει να αξιοποιήσουμε αυτά τα πλεονεκτήματα, έτσι ώστε οι ιδιαίτερα απομακρυσμένες περιφέρειές μας να μπορέσουν να διαδραματίσουν έναν επιτυχημένο ρόλο στο κοινό μας μέλλον.
<P>
" δεύτερη παρατήρησή μου αφορά την ιδιαίτερη κατάσταση των αστικών περιοχών -αναφέρομαι στο θέμα αυτό ως πρόεδρος της διακομματικής ομάδας "URBAN" και βλέπω πολλούς από τους συναδέλφους μου από τη διακομματική ομάδα απόψε εδώ- επειδή στις αστικές περιοχές εστιάζεται το πρόβλημα της ανεργίας, ανεργία η οποία υπερβαίνει κατά τρεις φορές το επίπεδο της ευρωπαϊκή ηπειρωτικής χώρας. " μετανάστευση εστιάζεται κυρίως στις αστικές περιοχές και ακριβώς εκεί είναι που οι ανακατατάξεις στον πληθυσμό έχουν τον μεγαλύτερο αντίκτυπο.
<P>
Κυρία Επίτροπε, το ζήτημα αυτό παρουσιάζει μία εξαιρετική ευκαιρία να επιβάλουμε μία ολοκληρωμένη προσέγγιση, συμπεριλαμβάνοντας όχι μόνο τα διάφορα ευρωπαϊκά κονδύλια, αλλά και διάφορες πολιτικές και διάφορα κυβερνητικά, περιφερειακά και τοπικά έργα. Εάν δεν αναπτυχθεί αυτή η ολοκληρωμένη προσέγγιση, δεν θα καταφέρουμε να είμαστε αποτελεσματικοί στις ιδιαίτερα απομακρυσμένες περιφέρειες ή να αξιοποιήσουμε με τον βέλτιστο τρόπο τα πλεονεκτήματα τα οποία διαθέτουν.
<P>
Σας ευχαριστώ εκ των προτέρων, κυρία Επίτροπε, για την εφαρμογή των ευρωπαϊκών μας κανόνων, ώστε να διασφαλισθεί ότι η ολοκληρωμένη προσέγγιση θα συμβάλει στην επιτυχία όλων των μέτρων που υλοποιούμε.
<SPEAKER ID="177" NAME="Mieczysław Edmund Janowski">
εξ ονόματος της Ομάδας UEN. - (PL) Κύριε Πρόεδρε, κυρία Επίτροπε, εξ ονόματος της Ομάδας UEN, θα ήθελα να ευχαριστήσω την κ. Sudre που ανέλαβε αυτό το θέμα. Βάσει της ευρωπαϊκής αλληλεγγύης πρέπει να λαμβάνουμε υπόψη μας την ειδική κατάσταση των ιδιαίτερα απομακρυσμένων περιφερειών. Είναι καθήκον μας, και μάλιστα ηθική μας υποχρέωση, να επιλαμβανόμαστε της οικονομικής και κοινωνικής συνοχής των εν λόγω περιφερειών. " εδαφική συνοχή η οποία αναφέρεται στη Συνθήκη της Λισαβόνας -αν και όχι με κυριολεκτική, γεωγραφική έννοια- πρέπει επίσης να αποκτήσει μία διάσταση η οποία να περιλαμβάνει τις πιο απομακρυσμένες περιφέρειες της Ένωσης.
<P>
Αυτό που πρέπει να τονίσουμε είναι η ανάγκη στενότερης εταιρικής σχέσης - εννοώντας καλύτερη πρόσβαση, μεγαλύτερη ανταγωνιστικότητα και βελτίωση της περιφερειακής ολοκλήρωσης. Δεν πρέπει να ξεχνούμε ότι στόχοι όλων αυτών των δράσεων είναι οι κάτοικοι των υπερπόντιων εδαφών, για τους οποίους τα σημαντικά ζητήματα είναι οι θαλάσσιες και οι εναέριες μεταφορές, η ανεργία, ο τουρισμός, η αλιεία, ένα κατάλληλο επίπεδο εκπαίδευσης και υγειονομικής περίθαλψης και η γενική ευρυζωνική πρόσβαση στο Διαδίκτυο. Δεν θα πρέπει επίσης να ξεχνούμε ότι αυτές οι περιφέρειες είναι δυστυχώς επιρρεπείς σε φυσικές καταστροφές. Οι ιδιαίτερα απομακρυσμένες περιφέρειες έχουν τα πλεονεκτήματά τους, αλλά έχουν και προβλήματα. " έκθεση της κ. Sudre τις φέρνει πιο κοντά σε εμάς.
<SPEAKER ID="178" NAME="Pedro Guerreiro">
εξ ονόματος της Ομάδας GUE/NGL. - (PT) Θεωρούμε ότι η έκθεση είναι θετική, μολονότι περιλαμβάνει ορισμένα σημεία με τα οποία διαφωνούμε.
<P>
Υποστηρίζουμε την έγκριση των προτάσεων τις οποίες παρουσιάσαμε στην Επιτροπή Περιφερειακής Ανάπτυξης υπέρ των ιδιαίτερα απομακρυσμένων περιφερειών, παράδειγμα των οποίων είναι το επιχείρημα ότι οι ιδιαιτερότητες των ιδιαίτερα απομακρυσμένων περιφερειών απαιτούν μία στρατηγική βασιζόμενη σε πολιτικές και μέτρα που δεν υπόκεινται σε μεταβατικά κριτήρια ούτε σε συγκυριακές εξελίξεις του πλούτου, που προσαρμόζονται στις διαφορετικές ανάγκες της καθεμιάς από αυτές και που παρέχουν μία απάντηση στους μόνιμους περιορισμούς που υφίστανται αυτές οι περιφέρειες.
<P>
Υπογραμμίζει τη σημασία των δημόσιων υπηρεσιών για την οικονομική, κοινωνική και εδαφική συνοχή των ιδιαίτερα απομακρυσμένων περιφερειών, κυρίως στους τομείς των εναέριων και θαλάσσιων μεταφορών, των ταχυδρομικών υπηρεσιών, της ενέργειας και των επικοινωνιών, χωρίς να παραλείπει την ευρυζωνική πρόσβαση στο Διαδίκτυο ή την επιτακτική έγκριση μέτρων με στόχο την καταπολέμηση του διαρκούς χαρακτήρα της ανεργίας, της φτώχειας και των ανισοτήτων στην κατανομή του εισοδήματος σε αυτές τις περιφέρειες, των οποίων τα ποσοστά εν προκειμένω είναι από τα υψηλότερα της Ευρωπαϊκής Ένωσης.
<P>
Θεωρούμε, ωστόσο, ότι ορισμένες πτυχές θα μπορούσαν και θα πρέπει να διευκρινισθούν και να ενισχυθούν. Τα μέτρα κοινοτικής υποστήριξης για τις ιδιαίτερα απομακρυσμένες περιφέρειες, για παράδειγμα, πρέπει να είναι μόνιμα και να χρηματοδοτούνται επαρκώς, δεδομένου ότι οι περιορισμοί, τους οποίους αντιμετωπίζουν, είναι επίσης μόνιμοι. Επιπλέον, προκειμένου να διασφαλίζεται η μεγαλύτερη συνοχή και αποτελεσματικότητα των μέτρων υπέρ των εν λόγω περιφερειών και της διευκρίνισης του καθεστώτος τους, όχι μόνο πρέπει να λαμβάνεται διεξοδικά υπόψη ο ιδιαίτερος απομακρυσμένος χαρακτήρας τους στις διάφορες κοινοτικές πολιτικές, αλλά θα πρέπει να συσταθεί και ένα επαρκώς χρηματοδοτούμενο κοινοτικό πρόγραμμα το οποίο θα παρέχει υποστήριξη στις περιφέρειες αυτές και θα πρέπει να συμπεριλαμβάνει όλα τα υφιστάμενα μέτρα.
<P>
Συνεπώς, αυτές είναι και οι προτεινόμενες τροπολογίες μας.
<SPEAKER ID="179" NAME="Rolf Berend" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι, αυτή η καλή έκθεση πρωτοβουλίας της κ. Sudre επιδιώκει δύο βασικούς στόχους, δηλαδή την αξιολόγηση των συμπερασμάτων και των συστάσεων που περιλαμβάνονται στην ανακοίνωση της Επιτροπής και την εξασφάλιση μίας βάσης -και πιστεύω ότι εξασφαλίζει μία εξαιρετική βάση- για τη συζήτηση των προοπτικών των ιδιαίτερα απομακρυσμένων περιφερειών μας. Ακόμη και αν η εισηγήτρια πιστεύει ότι η αναθεώρηση της Επιτροπής είναι υπερβολικά αισιόδοξη, ή έστω μεροληπτική, θα πρέπει παρ' όλα αυτά να είμαστε υπερήφανοι για το γεγονός ότι οι ευρωπαϊκές ενισχύσεις έδωσαν τη δυνατότητα επίτευξης τέτοιων προόδων στις ιδιαίτερα απομακρυσμένες περιφέρειες μας.
<P>
Αφενός, αυτό δεν σημαίνει σε καμία περίπτωση ότι θα μειωθεί η βοήθεια προς αυτές τις περιφέρειες, η εξασφάλιση της οποίας, φυσικά, αποτελεί νομική υποχρέωση σύμφωνα με τη Συνθήκη ΕΚ. Αφετέρου, γνωρίζουμε ότι η ανάπτυξη των συγκεκριμένων πλεονεκτημάτων των ιδιαίτερα απομακρυσμένων περιφερειών είναι ο μόνος κατάλληλος τρόπος να διασφαλίσουμε ότι αυτές οι περιφέρειες καλλιεργούν τη δική τους αειφόρο ανάπτυξη.
<P>
Όπως ορθώς ανέφερε συνοψίζοντας η εισηγήτρια, δεν πρόκειται μόνο για ένα ζήτημα διατήρησης, περιφρούρησης και προστασίας, αλλά μάλλον προσέλκυσης, επίτευξης ελκυστικότητας και συνέχισης της στενής συνεργασίας. " έκθεση ορθώς συνιστά, για παράδειγμα, η συζήτηση για το μέλλον της στρατηγικής υποστήριξης για τις ιδιαίτερα απομακρυσμένες περιφέρειες να μην επικεντρωθεί μόνο στις προκλήσεις, όπως η αλλαγή του κλίματος, η δημογραφική εξέλιξη, η διαχείριση των μεταναστευτικών ροών, η γεωργία και η ναυτιλιακή πολιτική, αλλά θα πρέπει επίσης να λάβει υπόψη την ανάγκη υιοθέτησης θέσεων σε σχέση με τις άλλες κοινοτικές πολιτικές. " νέα γενιά ευρωπαϊκών προγραμμάτων πρέπει επίσης να σηματοδοτήσει την έναρξη μίας απαραίτητης διαδικασίας διαφοροποίησης των οικονομιών των ιδιαίτερα απομακρυσμένων περιφερειών και δεν πρέπει να περιορίζεται απλώς στη διατήρηση της παρούσας κατάστασης της ανάπτυξης, η οποία έχει επιτευχθεί σε μεγάλο βαθμό με τις ενισχύσεις της ΕΕ.
<P>
Βάσει αυτών των προβληματισμών θα πρέπει να στηρίξουμε την έκθεση ανεπιφύλακτα.
<SPEAKER ID="180" NAME="Iratxe García Pérez" AFFILIATION="PSE">
(ES) Κύριε Πρόεδρε, κυρία Επίτροπε, επαναλαμβάνω τις ευχαριστίες προς την κ. Sudre για το έργο της σε αυτή την έκθεση και για το γεγονός ότι πέτυχε συναίνεση της πλειοψηφίας της Επιτροπής Περιφερειακής Ανάπτυξης σχετικά με την πολιτική για τις ιδιαίτερα απομακρυσμένες περιφέρειες.
<P>
" πολιτική πρέπει να διαθέτει τρεις βασικές πτυχές: πρέπει να αυξάνει την προσβασιμότητα, να βελτιώνει την ανταγωνιστικότητα και να ενισχύει την περιφερειακή ολοκλήρωση.
<P>
" συμβολή των διαρθρωτικών ταμείων στην ανάπτυξη των εν λόγω περιφερειών υπήρξε σημαντική και θα παραμείνει ιδιαίτερα σημαντική στο μέλλον για τη διατήρηση του επιπέδου συνοχής, το οποίο έχει επιτευχθεί, και για την περαιτέρω μείωση των διαφορών. " Επιτροπή πρέπει, επομένως, να επιδείξει μεγαλύτερη ευελιξία. Θα πρέπει να διευκολύνει τη χρήση της χρηματοδότησης από το ΕΤΠΑ για τις ιδιαίτερα απομακρυσμένες περιφέρειες, διασφαλίζοντας ότι το πεδίο εφαρμογής της είναι αρκετά ευρύ, ώστε να είναι δυνατή η πλήρης αξιοποίηση του Ταμείου.
<P>
Μία άλλη θεμελιώδης πρόκληση είναι η βελτίωση της προσβασιμότητας και, για τον λόγο αυτό, είναι σημαντικό η μεταχείριση των ιδιαίτερα απομακρυσμένων περιφερειών να είναι διαφοροποιημένη όσον αφορά τις μεταφορές.
<P>
" τέταρτη έκθεση του Ταμείου Συνοχής αντιμετωπίζει τις νέες προκλήσεις και φυσικά ελπίζουμε ότι η Επιτροπή θα λάβει υπόψη της ότι οι προκλήσεις αυτές είναι εξίσου σημαντικές για τις ιδιαίτερα απομακρυσμένες περιφέρειες.
<SPEAKER ID="181" NAME="Kυριάκος Τριανταφυλλίδης" AFFILIATION="GUE/NGL">
Κύριε Πρόεδρε, κυρία Επίτροπε, ένα σημαντικό ζήτημα που δεν έχει τύχει επαρκούς προσοχής από την Επιτροπή είναι αυτό της στήριξης νησιωτικών περιφερειών στην Ευρωπαϊκή Ένωση, πέραν αυτών που αναφέρονται στη Συνθήκη, και οι οποίες παρουσιάζουν όμως παρόμοια χαρακτηριστικά.
<P>
Τα νησιά-χώρες μέλη που βρίσκονται στην περιφέρεια της Ένωσης πρέπει να αντιμετωπιστούν σε ίση βάση αναφορικά με τις λεγόμενες ιδιαίτερα απομακρυσμένες περιφέρειες. Αυτό είναι απαραίτητο προκειμένου να τηρηθεί η αρχή της ίσης μεταχείρισης, επειδή νησιά κράτη μέλη, αλλά και νησιωτικές περιοχές κρατών μελών, αντιμετωπίζουν σε κάποιο βαθμό παρόμοιες αυστηρές εδαφικές και γεωγραφικές αναπηρίες, όπως άλλωστε και οι ιδιαίτερα απομακρυσμένες περιφέρειες. Θα πρέπει επομένως τα μικρά νησιωτικά κράτη μέλη και οι νησιωτικές περιοχές κρατών μελών να τυγχάνουν της ίδιας μεταχείρισης με τις ιδιαίτερα απομακρυσμένες περιοχές και να εφαρμόζεται παρόμοια προνομιακή στρατηγική, όπως και για τις περιφέρειες αυτές, π.χ. ξεχωριστό καθεστώς κρατικών ενισχύσεων, έτσι ώστε να καταστούν γέφυρα επικοινωνίας της Ευρωπαϊκής Ένωσης σε περιοχές όπως αυτή της Ανατολικής Μεσογείου.
<SPEAKER ID="182" NAME="Εμμανουήλ Αγγέλακας" AFFILIATION="PPE-DE">
Κύριε Πρόεδρε, κυρία Επίτροπε, αν και φαινομενικά η έκθεση της κ. Sudre δεν μπορεί να αγγίξει ένα μεγάλο μέρος των ευρωπαϊκών χωρών, δεδομένου ότι ελάχιστες διαθέτουν τόσο ιδιαίτερα απομακρυσμένες περιφέρειες όπως, μεταξύ άλλων, οι Αζόρες, η Μαδέιρα και άλλες, ωστόσο η προσέγγισή της μου κίνησε το ενδιαφέρον. Διαπίστωσα ότι η έκθεση μπορεί να εμπνεύσει μία ανάλογη πολιτική και για χώρες που διαθέτουν νησιωτικές -πόσο μάλλον πολυνησιωτικές- περιφέρειες καθώς και ορεινές περιφέρειες - όπως η χώρα μου, η Ελλάδα. Πρόκειται για περιοχές των οποίων ο γεω-πολιτιστικός χαρακτήρας αποτελεί μοναδικό πλούτο αλλά και μειονέκτημα μαζί.
<P>
Ως εκ τούτου συγχαίρω την κ. Sudre για το έργο της, αλλά και για το γεγονός ότι μου πρόσφερε μία αφορμή για να καταθέσω και εγώ ορισμένες προτάσεις για τις προαναφερθείσες περιοχές. Προτείνω, κατά συνέπεια, να ληφθούν μέτρα για την αξιοποίηση των γεω-πολιτιστικών χαρακτηριστικών των νησιών και των ορεινών περιοχών, από πλευράς αναπτυξιακής στρατηγικής για τη διατήρηση και ενδυνάμωση της αρχής της εδαφικής συνοχής καθώς και την ανάπτυξη ενός συστήματος στατιστικών δεικτών, ώστε να γίνεται καλύτερη εκτίμηση των διαφορών μεταξύ νησιωτικής και ηπειρωτικής χώρας. Επίσης, μεγαλύτερη ευελιξία στην εφαρμογή πολιτικών ευρωπαϊκών και κρατικών ενισχύσεων σε παραγωγικές δραστηριότητες που λαμβάνουν χώρα στα νησιά, για ισότιμη πρόσβαση στην εσωτερική αγορά και καθιέρωση ενός καθεστώτος λειτουργικών ενισχύσεων στα νησιά, για την επίδραση των κλιματικών αλλαγών στα νησιά και ιδίως την επιδείνωση υπαρχόντων προβλημάτων όπως η λειψυδρία, για τη διευκόλυνση της συγκοινωνιακής διασύνδεσης μεταξύ νησιών και ορεινών περιοχών και της ηπειρωτικής χώρας. Τέλος, ιδιαίτερη προτεραιότητα πρέπει να δοθεί στην ενεργειακή ασφάλεια των νησιών, με την ανάπτυξη και υλοποίηση έργων παραγωγής ενέργειας με χρήση νέων τεχνολογιών και ανανεώσιμων πηγών ενέργειας, καθώς επίσης και στην ανάπτυξη της ευρυζωνικότητας και την ενίσχυση και διασφάλιση της βιωσιμότητας του νησιωτικού και ορεινού τουρισμού.
<P>
Για όλα αυτά συγχαίρω και πάλι την κ. Sudre, εκφράζω την ολόθερμη υποστήριξη στην έκθεση και πιστεύω ότι κάποια στιγμή η Επιτροπή θα εκπονήσει και κάποια παρόμοια έκθεση για τις περιοχές που ανέφερα.
<SPEAKER ID="183" NAME="Manuel Medina Ortega" AFFILIATION="PSE">
(ES) Κύριε Πρόεδρε, ορισμένες από τις ομιλίες που ακούσαμε σήμερα το απόγευμα δεν φαίνεται να λαμβάνουν υπόψη ότι η πραγματικότητα στις ιδιαίτερα απομακρυσμένες περιφέρειες είναι διαφορετική. Δεν είναι ότι πρόκειται για φτωχές περιφέρειες. Πρόκειται για μικρές νησιωτικές ή πολύ απομακρυσμένες περιοχές, οι οποίες βρίσκονται χιλιόμετρα μακριά από την επικράτεια της Ευρωπαϊκής Ένωσης και έχουν συνολικά πληθυσμό τεσσερισήμισι εκατομμύρια κατοίκους.
<P>
" Ευρωπαϊκή Ένωση θα μπορούσε να εγκαταλείψει τα εδάφη αυτά στη μοίρα τους, να καταδικάσει τους κατοίκους τους στην φτώχεια και να τους αναγκάσει να μεταναστεύσουν στις χώρες της Ευρωπαϊκής Ένωσης, πράγμα που θα σήμαινε την εισδοχή άλλων 4,5 εκατομμυρίων μεταναστών.
<P>
Ευτυχώς, η Ευρωπαϊκή Επιτροπή κατανοεί την κατάσταση αυτών των εδαφών και έχει δημιουργήσει προ πολλού ένα ειδικό καθεστώς. " Επιτροπή πραγματοποιεί τώρα διαβουλεύσεις με εμάς. " κ. Sudre ετοίμασε μία πολύτιμη έκθεση ως απάντηση σε αυτή τη διαβούλευση, στην οποία τονίζει τη σπουδαιότητα, παραδείγματος χάριν, της διατήρησης της διοικητικής ενότητας ΙΑΠ, και προβαίνει σε πολύ συγκεκριμένες προτάσεις για τη διατήρηση των δημόσιων υπηρεσιών, την προώθηση της καινοτομίας και την αντιμετώπιση του ψηφιακού χάσματος. Πιστεύω ότι το Κοινοβούλιο θα πρέπει να εγκρίνει την έκθεση της κ. Sudre για τους λόγους τους οποίους προέβαλε.
<SPEAKER ID="184" NAME="Catherine Neris" AFFILIATION="PSE">
(FR) Κύριε Πρόεδρε, κυρία Επίτροπε, κυρίες και κύριοι, η έκθεση επί της οποίας το Σώμα θα διεξάγει ψηφοφορία αύριο, ορθώς μας υπενθυμίζει ότι στις ιδιαιτερότητες των ιδιαίτερα απομακρυσμένων περιφερειών κρύβονται και τα δυνατά τους σημεία. Παράλληλα με τα μειονεκτήματα που εμποδίζουν την πρόοδό τους, διαθέτουν επίσης και αδιαμφισβήτητα πλεονεκτήματα και πρέπει επειγόντως να βασιστούμε σε αυτά τα πλεονεκτήματα, έτσι ώστε οι ΙΑΠ να μπορέσουν στο μέλλον να αναπτυχθούν με πραγματικό και βιώσιμο τρόπο. " νέα ώθηση στα νησιά μας συνεπάγεται και ανάπτυξη: συνεπάγεται την εδραίωση γεωργικής παραγωγής υψηλής ποιότητας -η οποία συμβάλλει στην πολυμορφία της γεωργικής παραγωγής σε επίπεδο ΕΕ- σε μία βιώσιμη βάση. Συνεπάγεται την προώθηση ταχείας ανάπτυξης ενός πολύ ουσιαστικού θέλγητρου για τον τουρισμό βάσει του πλούτου των ποικίλων μας τοπίων και της πολιτιστικής μας κληρονομιάς. Συνεπάγεται επίσης αξιοποίηση της γεωγραφικής θέσης των ΙΑΠ, συγκεκριμένα στην Καραϊβική και τον Ινδικό Ωκεανό, ενθαρρύνοντας στενότερη συνεργασία με γειτονικές τρίτες χώρες και αναπτύσσοντας τα νησιά μας -ακριβώς επειδή πρόκειται για νησιά- ως πόλους αριστείας για την επιστημονική έρευνα, ιδίως τις ναυτιλιακές σπουδές, τις σπουδές κλιματολογίας και τις περιβαλλοντικές σπουδές.
<P>
Ο μόνος τρόπος επίτευξης αυτών των στόχων, ωστόσο, βρίσκεται εντός του ειδικού κανονιστικού πλαισίου του ισχύοντος άρθρου 299, παράγραφος 2 της Συνθήκης, και το πνεύμα του εν λόγω άρθρου πρέπει να διαπνέει τη λεπτομερή εφαρμογή της ευρωπαϊκής δημόσιας πολιτικής, ιδίως στους τομείς της ενέργειας και των μεταφορών, αλλά και σε σχέση με πολιτικές διεθνούς εμπορίου, όπου έχει ζωτική σημασία να λαμβάνονται υπόψη τα συμφέροντα των ΙΑΠ κατά τη διαπραγμάτευση των Συμφωνιών Οικονομικής Εταιρικής Σχέσης. Οι ιδιαίτερα απομακρυσμένες περιφέρειες δρουν πραγματικά και διαρκώς προενεργά, η απόρροια όμως αυτής της πρακτικής είναι ότι έχουν ανάγκη δίκαιης μεταχείρισης - η οποία συνεπάγεται διαφοροποίηση.
<P>
Ας μην αμφιβάλλουμε ότι η Επιτροπή θα τα λάβει όλα αυτά υπόψη κατά την προετοιμασία της προσέγγισής της.
<SPEAKER ID="185" NAME="Lambert van Nistelrooij" AFFILIATION="PPE-DE">
(NL) Οι ιδιαίτερα απομακρυσμένες περιφέρειες βρίσκονται σε ιδιαίτερη θέση. Πολλές από αυτές είναι απομακρυσμένα μικρά νησιά, και νομίζω ότι η κ. Sudre πέτυχε μία καλή ισορροπία, προσδιορίζοντας των ειδικό χαρακτήρα τους και προσαρμόζοντας τα μέσα σύμφωνα με τις ανάγκες τους.
<P>
Ως ολλανδός βουλευτής, θα ήθελα να αναφέρω τις εξελίξεις στο Βασίλειο των Κάτων Χωρών. Έχουμε τρία από τα μικρά νησιά, το Sawa, το St Maarten και το Bonaire, τα οποία πρόκειται να περάσουν στο άλλο καθεστώς και έτσι θα χαρακτηρίζονται ιδιαίτερα απομακρυσμένες περιφέρειες. Ωστόσο, δεν νομίζω ότι αυτό θα συμβεί τόσο γρήγορα ώστε οι κάτοικοι να καταφέρουν να ψηφίσουν επ' αυτού πριν από τις εκλογές του 2009. Σύμφωνα με τη νέα Συνθήκη της Λισαβόνας, μπορούμε να τις δεχθούμε γρηγορότερα. Δεν χρειάζεται να τροποποιήσουμε τη Συνθήκη προκειμένου να το πράξουμε. Ίσως η κ. Hübner είναι σε θέση να αναφέρει κατά πόσον η Επιτροπή είναι απολύτως έτοιμη ώστε να δεχθούμε στο σύνολό τους τα τρία αυτά νησιά, συνολικού πληθυσμού 19 000 κατοίκων.
<SPEAKER ID="186" NAME="Sérgio Marques" AFFILIATION="PPE-DE">
(PT) Κύριε Πρόεδρε, κυρία Επίτροπε, κυρίες και κύριοι, εκτός από το να συγχαρώ τη συνάδελφο κ. Sudre για την εξαιρετική της έκθεση, θα ήθελα να αναφέρω τρία σημεία σχετικά με τη μελλοντική στρατηγική της Ευρωπαϊκής Ένωσης για τις ιδιαίτερα απομακρυσμένες περιφέρειες.
<P>
Το πρώτο, είναι να συγχαρώ την Ευρωπαϊκή Επιτροπή για την προαγωγή της συμμετοχής στη συζήτηση σχετικά με την ευρωπαϊκή πολιτική για τις ιδιαίτερα απομακρυσμένες περιφέρειες και τη μελλοντική στρατηγική, η οποία πρόκειται να εφαρμοσθεί. Επικροτώ επίσης τη διεξαγωγή της διαδικτυακής δημόσιας διαβούλευσης και τη σημαντική διάσκεψη της περασμένης εβδομάδας, την οποία προώθησε η Ευρωπαϊκή Επιτροπή σχετικά με αυτό το θέμα.
<P>
Δεύτερον, θα ήθελα να αναφέρω ότι η ευρωπαϊκή στρατηγική για τις ιδιαίτερα απομακρυσμένες περιφέρειες θα είναι τόσο αναγκαία στο μέλλον, όσο υπήρξε και μέχρι σήμερα. Υπάρχει κίνδυνος να πιστέψουμε ότι η οικονομική και κοινωνική ανάπτυξη η οποία έχει επιτευχθεί στο μεσοδιάστημα από τις ΙΑΠ καθιστά την ευρωπαϊκή δράση λιγότερο αναγκαία. Πρέπει πάντοτε, ωστόσο, να γνωρίζουμε ότι η μεγάλη ιδιαιτερότητα των ιδιαίτερα απομονωμένων περιφερειών είναι μόνιμη και ότι θα εξακολουθήσει να απαιτεί διαφοροποιημένη μεταχείριση από την ΕΕ, μεταχείριση κατάλληλη για αυτή τη μεγάλη ιδιαιτερότητα.
<P>
Τρίτο και τελευταίο θα ήθελα να αναφέρω πόσο σημαντικό είναι να καταβληθεί κάθε προσπάθεια για την υλοποίηση της Στρατηγικής της Λισαβόνας και στις ΙΑΠ, της οποίας η εφαρμογή στις εν λόγω περιφέρειες είναι πιο προβληματική εξαιτίας των ιδιαιτεροτήτων τους.
<P>
Θα συνιστούσα επομένως στην κ. Hübner να εκπονηθεί μία μελέτη, η οποία θα προωθηθεί από την Ευρωπαϊκή Επιτροπή, με στόχο να προσδιορισθούν οι δυσκολίες που αντιμετωπίζουν οι ιδιαίτερα απομακρυσμένες περιφέρειες όσον αφορά την υλοποίηση της Στρατηγικής της Λισαβόνας και συγκεκριμένους τρόπους αντιμετώπισής τους.
<SPEAKER ID="187" NAME="Madeleine Jouye de Grandmaison" AFFILIATION="GUE/NGL">
(FR) Κύριε Πρόεδρε, κυρία Επίτροπε, κυρίες και κύριοι, βρίσκομαι στην ιδιαίτερα ευχάριστη θέση να επιδοκιμάσω την έκθεση της κ. Sudre.
<P>
Είναι αδύνατον να παραβλέψουμε ότι, 10 έτη μετά την έναρξη ισχύος της Συνθήκης του Άμστερνταμ, η πολιτική της ΕΕ δυνάμει του άρθρου 299 παράγραφος 2, οδήγησε σε πραγματική πρόοδο. Σήμερα, όμως, είναι καιρός να προχωρήσουμε σε μία νέα φάση η οποία βασίζεται στη μεταβολή της προσέγγισης όσον αφορά τις σχέσεις μεταξύ της ΕΕ και των ιδιαίτερα απομακρυσμένων περιφερειών. Για τον σκοπό αυτό, η ΕΕ θα πρέπει να λάβει υπόψη της σε μεγαλύτερο βαθμό τα πλεονεκτήματα τα οποία παρουσιάζουν οι ΙΑΠ, σύμφωνα με τις προβλέψεις που έγιναν στο σεμινάριο της προηγούμενης εβδομάδας. Κατά την άποψή μου, και για να κερδηθεί το χαμένο έδαφος, η νέα στρατηγική θα πρέπει να εστιάζει στην ανάπτυξη - σε μορφές ανάπτυξης, οι οποίες καθορίζονται σαφώς από την έννοια της πραγματοποίησης των δυνατοτήτων μας. Αυτό ισχύει εξίσου όσον αφορά την επιστημονική έρευνα, τους θαλάσσιους πόρους, τη βιοποικιλότητα, την ευρωπαϊκή κοινωνική πολιτική, την αλλαγή του κλίματος και την απαράμιλλη συμβολή των ΙΑΠ από την άποψη της πολιτιστικής πολυμορφίας. Έχω καταθέσει ορισμένες τροπολογίες εν προκειμένω και ελπίζω ότι θα επιτύχουν τον σκοπό τους.
<P>
Δίδοντας υπόσταση στη νέα προσέγγιση, σημαίνει ότι παρέχουμε στις ΙΑΠ τα μέσα για να γίνουν πραγματικοί εταίροι για την Ευρώπη, και για αυτό ακριβώς υπάρχει ανάγκη μίας νέας προοπτικής: να οραματισθούμε μία αμφίδρομη εταιρική σχέση, από την οποία θα ωφεληθούν όλοι.
<SPEAKER ID="188" NAME="Danuta Hübner">
Μέλος της Επιτροπής. - (EN) Κύριε Πρόεδρε, απαντώντας πολύ σύντομα στο ερώτημα του κ. van Nistelrooij, ναι, έχουμε εργασθεί με την ολλανδική κυβέρνηση τον τελευταίο ενάμιση χρόνο επάνω σε αυτό. Ευτυχώς, οι αλλαγές τις οποίες επέτρεπε η Συνθήκη έχουν εισαχθεί, έτσι ελπίζουμε ότι κάποια ημέρα θα έχουμε τις τρεις νέες επικράτειες.
<P>
Όσον αφορά τα σχόλια που έγιναν, επιτρέψτε μου πρώτα απ' όλα να αναφέρω ότι, σύμφωνα με το αίτημα το οποίο εξέφρασε το Ευρωπαϊκό Συμβούλιο τον Δεκέμβριο, η Επιτροπή θα συντάξει μία ανακοίνωση αυτό το φθινόπωρο, η οποία θα δώσει ώθηση στη στρατηγική για τις ιδιαίτερα απομακρυσμένες περιφέρειες, ελπίζω, με αποφασιστικότητα και αντικειμενικότητα. Αυτή είναι η προσέγγισή μας για να αντιμετωπίσουμε τις νέες προκλήσεις, αλλά πρώτα απ' όλα για να διευκολύνουμε την αξιοποίηση όλων των δυνατοτήτων.
<P>
Κυρία Sudre, θεωρώ ότι η έκθεσή σας συμβάλλει στην οικοδόμηση μίας γέφυρας μεταξύ των τωρινών και των μελλοντικών στρατηγικών για τις ιδιαίτερα απομακρυσμένες περιφέρειες, και ότι ο ρόλος αυτός της έκθεσης είναι πολύ σημαντικός. Πιστεύω επίσης με μεγάλη βεβαιότητα ότι ο σωστός τρόπος να προχωρήσουμε είναι πράγματι, καταρχάς, να αναπτύξουμε τα πλεονεκτήματα των ιδιαίτερα απομακρυσμένων περιφερειών, κάτι το οποίο τόνισαν πολλοί βουλευτές.
<P>
Επιτρέψτε μου επίσης να αναφέρω στο πλαίσιο αυτό τη μελλοντική μας Πράσινη Βίβλο για την εδαφική συνοχή, η οποία θα αποτελέσει βασικό στοιχείο της γαλλικής Προεδρίας. Οι ιδιαίτερα απομακρυσμένες περιφέρειες πρόκειται να διαδραματίσουν έντονο ρόλο σε αυτή τη διαδικασία προετοιμασίας της εδαφικής διάστασης της πολιτικής συνοχής, επειδή οι ιδιαίτερα απομακρυσμένες περιφέρειες ενσαρκώνουν τις προσπάθειες μας για τη γεφύρωση των εδαφικών χασμάτων στο εσωτερικό της Ευρώπης. Αυτός είναι ο λόγος για τον οποίο θα επικροτούσα την ενεργό τους ανάμειξη στη δημόσια διαβούλευση η οποία συνδέεται με την Πράσινη Βίβλο για την εδαφική συνοχή.
<P>
Στο τελευταίο ζήτημα, επιτρέψτε μου απλώς να σας διαβεβαιώσω ότι η Επιτροπή θα συνεχίσει να προωθεί μία συντονισμένη και ολοκληρωμένη προσέγγιση και θα επιδιώξει να επιτύχει συνέργειες μεταξύ διαφορετικών κοινοτικών πολιτικών, οι οποίες αφορούν τις ιδιαίτερα απομακρυσμένες περιφέρειες.
<SPEAKER ID="189" NAME="Margie Sudre">
εισηγήτρια. - (FR) Κύριε Πρόεδρε, προφανώς θέλω να ευχαριστήσω όλους τους ομιλητές οι οποίοι συνέβαλαν στην συζήτηση, και θα ήθελα επίσης να επαναλάβω τις ευχαριστίες μου προς την Επιτροπή για την πρωτοβουλία της την περασμένη εβδομάδα σχετικά με τη μελλοντική στρατηγική για τις ΙΑΠ.
<P>
Θα ήθελα να απαντήσω σε ορισμένα από τα σημεία, τα οποία έθιξαν οι συνάδελφοι βουλευτές, και τους ευγνωμονώ για τη θερμή αποδοχή της παρούσας έκθεσης. Απαντώντας στον κ. Guerreiro, η υποστήριξη την οποία ζητεί για την ανανέωση και την έρευνα σε σχέση με την αλιεία και την αύξηση της ενίσχυσης καλύπτεται ήδη από το Ευρωπαϊκό Ταμείο Αλιείας. Ήδη αποτελεί μέρος των πολιτικών με τις οποίες δεσμεύεται η ΕΕ, και συγκεκριμένα η Επιτροπή και η Επιτροπή Αλιείας, ενώ η παρούσα έκθεση αφορά την πολιτική περιφερειακής ανάπτυξης. Αυτός είναι ο λόγος για τον οποίο ενώ λαμβάνει υπόψη την τεράστια σπουδαιότητα της αλιείας για την ανάπτυξή μας, η έκθεσή μου δεν της δίδει την έκταση την οποία θα επιθυμούσε ο κ. Guerreiro. Επιτρέψτε μου να του υπενθυμίσω ότι το θέμα της συζήτησής μας εδώ είναι η περιφερειακή ανάπτυξη.
<P>
Ο κ. Medina Ortega έχει απαντήσει ήδη στους έλληνες συναδέλφους μας, οι οποίοι ζήτησαν να εφαρμοσθεί η ίδια πολιτική σε όλα τα νησιά, και εξήγησε τη διαφορά η οποία προκύπτει από αποστάσεις πολλών χιλιάδων χιλιομέτρων από την ηπειρωτική Ευρώπη. Όση πρόοδο και αν έχουμε σημειώσει, θα εξακολουθούμε να βρισκόμαστε χιλιάδες χιλιόμετρα μακριά. Όσο καλά και αν κατανοώ τα προβλήματα που αντιμετωπίζουν όλοι οι κάτοικοι των νησιών, δεν είναι σαφώς δυνατόν να εφαρμόσουμε τις ίδιες παρεκκλίσεις και τους ίδιους κανόνες σε νησιά, τα οποία βρίσκονται μόλις λίγες ώρες μακριά με το καράβι και λίγα λεπτά με το αεροπλάνο. Είναι βέβαιο ότι αυτό δεν σημαίνει ότι δεν λαμβάνουμε υπόψη την κατάσταση των νησιών, αλλά -ας το επαναλάβω- υπάρχει τεράστια διαφορά μεταξύ των νησιών σας, με την μικρή τους απόσταση από την ηπειρωτική χώρα, και των δικών μας, τα οποία είναι τόσο απομακρυσμένα.
<P>
Κύριε Guerreiro, μιλήσατε και δεύτερη φορά για να εισηγηθείτε ότι η προσέγγισή μας δεν θα πρέπει να βασίζεται σε εφήμερα κριτήρια. Προφανώς η κατάστασή μας δεν έχει τίποτα το εφήμερο: είναι αρκετά μόνιμη, αλλά δεν ζητούμε μία μόνιμη εγγύηση για τη χορήγηση ενίσχυσης στο ίδιο επίπεδο σε μόνιμη βάση, επειδή ελπίζουμε να φθάσουμε τον μέσο όρο της υπόλοιπης Κοινότητας.
<SPEAKER ID="190" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη, 20 Μαΐου 2008.
<P>
Γραπτές δηλώσεις (Άρθρο 142 του Κανονισμού)
<SPEAKER ID="191" NAME="Toomas Savi  " AFFILIATION="ALDE">
γραπτώς. - (EN) " έκθεση αυτή παρέχει μία καλή επισκόπηση των προβλημάτων που αντιμετωπίζουν οι Αζόρες, οι Κανάριοι Νήσοι, η Γουαδελούπη, η γαλλική Γουιάνα, η Μαρτινίκα, η Ρεϋνιόν, ο Άγιος Μαρτίνος και ο Άγιος Βαρθολομαίος ως γεωγραφικά απομακρυσμένες περιφέρειες της Ευρωπαϊκής Ένωσης, αλλά επισημαίνει επίσης τις διαφορές στη μεταχείριση διάφορων υπερπόντιων εδαφών των κρατών μελών.
<P>
Υπάρχουν ακόμη πολλές περιφέρειες υπό την κυριαρχία των κρατών μελών, οι οποίες δεν διαθέτουν το ίδιο καθεστώς με τις ιδιαίτερα απομακρυσμένες περιφέρειες. Για παράδειγμα, οι πολίτες των βρετανικών Παρθένων Νήσων ή της Γροιλανδίας είναι πολίτες της Ευρωπαϊκής Ένωσης, αλλά οι εκλογές για την ανάδειξη του Ευρωπαϊκού Κοινοβουλίου δεν διεξάγονται σε αυτές τις περιφέρειες, ενώ οι πολίτες της Αρούμπα είναι πολίτες της Ευρωπαϊκής Ένωσης, οι οποίοι τυγχάνει να έχουν δικαίωμα ψήφου στις εκλογές του Ευρωπαϊκού Κοινοβουλίου. Ακόμη μεγαλύτερη σύγχυση όμως προκαλεί το γεγονός ότι κανένα από τα προαναφερθέντα εδάφη δεν αποτελεί στην πραγματικότητα τμήμα της Ευρωπαϊκής Ένωσης.
<P>
Πιστεύω ακράδαντα ότι η σχέση της Ευρωπαϊκής Ένωσης με τα υπερπόντια εδάφη των κρατών μελών και τους πολίτες όλων αυτών των εδαφών θα πρέπει να είναι ομοιόμορφη, λαμβάνοντας υπόψη την ίση μεταχείριση των πολιτών της Ευρωπαϊκής Ένωσης.

<CHAPTER ID="006-03">
3. Σχέδιο γενικού προϋπολογισμού 2007 (τμήματα I, II, IV, V, VI, VII, VIII) (ψηφοφορία) 
<P>
- Πριν από την ψηφοφορία επί της παραγράφου 31:
<SPEAKER ID="068" NAME="Jacky Henin" AFFILIATION="GUE/NGL">
(FR) Κύριε Πρόεδρε, δεδομένου ότι δεν αποδείχθηκε ποτέ ότι, με ισοδύναμο προσωπικό και ώρες εργασίας, η λύση Manpower για τη διάθεση βοηθητικού προσωπικού της συνόδου ήταν πιο οικονομική, και καθώς το Κοινοβούλιο προσπαθεί συνεχώς να κάνει οικονομία, προτείνουμε να το βοηθήσουμε προσθέτοντας, στο τέλος της παραγράφου 31, την ακόλουθη πρόταση: "απορρίπτει, ως υπερβολικά δαπανηρή, τη λύση της χρήσης ενδιάμεσης υπηρεσίας σε αντικατάσταση του βοηθητικού προσωπικού συνόδου".
<P>
(Χειροκροτήματα)
<P>
(Το Σώμα απορρίπτει την προφορική τροπολογία)
<P>
- Πριν από την ψηφοφορία επί της τροπολογίας 7:
<SPEAKER ID="070" NAME="Louis Grech " AFFILIATION="PSE">
εισηγητής. - (EN) Κύριε Πρόεδρε, θα πρότεινα το κείμενο της παραγράφου 58 της έκθεσης να αντικατασταθεί με το εξής κείμενο: "σημειώνει τη βελτίωση στην παρακολούθηση της εκτέλεσης του προϋπολογισμού της ΕΕ κατά την ψήφιση του προϋπολογισμού· ζητεί από τις αρμόδιες επιτροπές να εξετάσουν την καθιέρωση μιας δομής και μιας διαδικασίας για την εκτέλεση του έργου της αξιολόγησης της εφαρμογής για το 2007 από κοινού με τις εξειδικευμένες επιτροπές· κατ' αυτόν τον τρόπο θα βοηθήσει επίσης την προετοιμασία για την επισκόπηση του προϋπολογισμού το 2008-2009· ζητεί από τον Γενικό Γραμματέα να παράσχει τα μέσα για την οργάνωση τακτικών συνεδριάσεων παρακολούθησης, σύμφωνα με τις προτεραιότητες που θα καθορισθούν από τις οικείες επιτροπές".
<P>
(Το Σώμα εγκρίνει την προφορική τροπολογία)

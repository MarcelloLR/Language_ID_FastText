<CHAPTER ID="020">
Τροποποίηση του κανονισμού (ΕΚ) αριθ. 539/2001 περί του καταλόγου τρίτων χωρών οι υπήκοοι των οποίων υπόκεινται στην υποχρέωση θεώρησης για τη διέλευση των εξωτερικών συνόρων των κρατών μελών, και του καταλόγου των τρίτων χωρών οι υπήκοοι των οποίων απαλλάσσονται από την υποχρέωση αυτή (συζήτηση)
<SPEAKER ID="243" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Agustín Díaz de Mera García Consuegra, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση του κανονισμού (ΕΚ) αριθ. 539/2001 περί του καταλόγου τρίτων χωρών οι υπήκοοι των οποίων υπόκεινται στην υποχρέωση θεώρησης για τη διέλευση των εξωτερικών συνόρων των κρατών μελών, και του καταλόγου των τρίτων χωρών οι υπήκοοι των οποίων απαλλάσσονται από την υποχρέωση αυτή - C7-0162/2010 -.
<SPEAKER ID="244" NAME="Agustín Díaz de Mera García Consuegra" LANGUAGE="ES">
Κυρία Επίτροπε, θα ήθελα να ευχαριστήσω κι εγώ την εξαίρετη ομάδα σας. Κυρίες και κύριοι, ο κανονισμός (ΕΚ) αριθ. 539/2001 αναφέρει τις τρίτες χώρες οι υπήκοοι των οποίων υπόκεινται στην υποχρέωση θεώρησης για τη διέλευση των εξωτερικών συνόρων της Ένωσης και τις τρίτες χώρες οι υπήκοοι των οποίων απαλλάσσονται από την υποχρέωση αυτή.
<P>
" πρόταση τροποποίησης του κανονισμού (ΕΚ) αριθ. 539/2001 την οποία συζητάμε σήμερα έχει τρεις στόχους: τη μεταφορά της Ταϊβάν στον θετικό κατάλογο, τη μεταφορά άλλων τρίτων χωρών ή περιοχών -Τρινιντάντ και Τομπάγκο, Αγία Λουκία, Άγιος Βικέντιος και Γρεναδίνες, Μπελίζε, Ντομίνικα, Γρενάδα, Νήσοι Μάρσαλ, Μικρονησία και Παλάου- στον θετικό κατάλογο και την κατάσταση των Νήσων Βόρειων Μαριάνων.
<P>
" κατάσταση των Νήσων Βόρειων Μαριάνων δεν συνιστά κανένα πρόβλημα, καθώς οι κάτοικοι, όπως γνωρίζετε, είναι πολίτες των "ΠΑ.
<P>
Όσον αφορά τις απαιτήσεις για τη μεταφορά των τρίτων χωρών που ανέφερα, η Επιτροπή δεν θεωρεί επαρκώς αιτιολογημένη την κατάργηση της υποχρέωσης θεώρησης, όπως ούτε κι εμείς.
<P>
Στην περίπτωση της Ταϊβάν, αυτή η ασιατική νήσος έχει σημειώσει αξιέπαινη δημοκρατική, κοινωνική και οικονομική ανάπτυξη. Οι δημοκρατικοί θεσμοί έχουν εδραιωθεί σταθερά από το 1996, όταν διεξήχθησαν οι πρώτες άμεσες προεδρικές εκλογές. Ο Πρόεδρος είναι ο αρχηγός της κυβέρνησης και εκλέγεται από τον λαό της Ταϊβάν με καθολική ψηφοφορία για περίοδο τεσσάρων ετών. " νομοθετική εξουσία ασκείται επί του παρόντος από το Νομοθετικό Yuan που αποτελείται από 113 νομοθέτες.
<P>
Από οικονομική άποψη, το κατά κεφαλήν εισόδημα του πληθυσμού της Ταϊβάν είναι ένα από τα υψηλότερα στον κόσμο με 30.100 δολάρια "ΠΑ, ενώ τον Ιούλιο του 2010 το ποσοστό ανεργίας ανήλθε στο 5,2%, πολύ χαμηλότερο από τον μέσο ευρωπαϊκό όρο που ήταν 10,1% τον ίδιο μήνα. Κατά το πρώτο τρίμηνο του 2010, η οικονομική ανάπτυξη έφτασε στο 13,27%, ενώ κατά το πρώτο εξάμηνο του ίδιου έτους το πλεόνασμα του εμπορικού ισοζυγίου ανήλθε σε 12,1 δισεκατομμύρια δολάρια "ΠΑ. Σύμφωνα με τα στατιστικά στοιχεία που δημοσίευσε το Διεθνές Νομισματικό Ταμείο το 2009, η οικονομία της Ταϊβάν καταλαμβάνει την 25η θέση στον κόσμο, με ΑΕγχΠ 379 δισεκατομμύρια δολάρια "ΠΑ. Πρέπει να επισημανθεί ότι το 1950 η Ταϊβάν ήταν πτωχότερη από την Γκάνα, την Ουγκάντα και τη Λαϊκή Δημοκρατία του Κονγκό. Έως το 1960 είχε μεγαλύτερη εξάρτηση από τις εξαγωγές βασικών προϊόντων σε σύγκριση με χώρες όπως η Κένυα, η Νότια Αφρική και ο Λίβανος. Σήμερα, ωστόσο, τα προϊόντα που κατασκευάζονται στην Ταϊβάν αντιπροσωπεύουν περισσότερο από το 97% των εξαγωγών της χώρας.
<P>
Όλα αυτά οδήγησαν σε μια καθαρή αναλογία μετανάστευσης στην Ταϊβάν που φθάνει μόλις το 0,15%. Κατά συνέπεια, είναι μάλλον απίθανο να χρειαστεί να αντιμετωπίσουμε παράνομους μετανάστες από την Ταϊβάν. Σύμφωνα με στοιχεία που έχει παρουσιάσει η Επιτροπή, την περίοδο 2006-2008 εντοπίστηκαν μόνο 45 παράνομοι μετανάστες σε όλη την επικράτεια της Ευρωπαϊκής Ένωσης που προέρχονταν από την Ταϊβάν.
<P>
Όσον αφορά την ασφάλεια των ταξιδιωτικών εγγράφων, θέλω να επισημάνω ότι τα ηλεκτρονικά διαβατήρια της Ταϊβάν πληρούν όλα τα πρότυπα κατά της παραποίησης που έχει καθορίσει ο Διεθνής Οργανισμός Πολιτικής Αεροπορίας.
<P>
" κατάσταση των ταϊβανών μεταναστών πρέπει να εξεταστεί προσεκτικά, διότι, ακόμα και αν είναι κάτοχοι διαβατηρίων που έχουν εκδοθεί από τις αρχές της Ταϊβάν, χρειάζονται προηγούμενη άδεια για να εισέλθουν στην Ταϊβάν. Γι' αυτόν τον λόγο, θα ήταν λογικό να ακολουθήσει και η Ευρωπαϊκή Ένωση παρεμφερή προσέγγιση για τα άτομα αυτά, όπως προτείνει η έκθεσή μου.
<P>
Επί του παρόντος, η Ταϊβάν δεν απαιτεί θεωρήσεις από την πλειονότητα των κρατών μελών, με εξαίρεση την Κύπρο, τη Ρουμανία και τη Βουλγαρία. Οι αρχές της Ταϊβάν ανέλαβαν, εντούτοις, τη δέσμευση να χορηγήσουν καθεστώς πλήρους απαλλαγής από την υποχρέωση θεώρησης στους υπηκόους και αυτών των χωρών μέχρι τις 11 Νοεμβρίου, δηλαδή, μέχρι αύριο. Πρόκειται για μια επίσημη δέσμευση για την οποία ενημερώθηκαν η Προεδρία του Συμβουλίου, η Ευρωπαϊκή Επιτροπή και το Κοινοβούλιο, καθώς και οι μόνιμες αντιπροσωπείες των ενδιαφερόμενων χωρών.
<P>
Γι' αυτόν τον λόγο, κύριε Πρόεδρε, και για άλλους λόγους που θα αναφέρω στη δευτερολογία μου, αξίζει να απαλλάξουμε τους Ταϊβανούς από την υποχρέωση θεώρησης, όπως έκαναν το "νωμένο Βασίλειο και η Ιρλανδία πέρυσι.
<SPEAKER ID="245" NAME="Andrey Kovatchev" LANGUAGE="EN">
Κύριε Πρόεδρε, χαιρετίζω την έκθεση του κ. Díaz de Mera. Μετά από δεκαετίες έντασης, το πολιτικό κλίμα μεταξύ της κυβέρνησης της Ταϊβάν και της Λαϊκής Δημοκρατίας της Κίνας είναι σήμερα θετικό. Έχουν δρομολογηθεί απευθείας πτήσεις μεταξύ των δύο χωρών και ήδη έχει τεθεί σε εφαρμογή μια συμφωνία-πλαίσιο οικονομικής συνεργασίας.
<P>
Οι σχέσεις μεταξύ της Ταϊβάν και της Ευρωπαϊκής Ένωσης επίσης σημειώνουν θετική εξέλιξη: ο εμπορικός κύκλος εργασιών και οι ακαδημαϊκές και επιχειρηματικές ανταλλαγές είναι αυξημένα. " εκπαίδευση, η δημοκρατική διακυβέρνηση και το εισόδημα στην Ταϊβάν βρίσκονται στο επίπεδο της Ιαπωνίας και της Νότιας Κορέας. Βάσει αυτών και άλλων θετικών τάσεων, η Επιτροπή Εξωτερικών Υποθέσεων υποστηρίζει την έκθεση του κ. Díaz de Mera υπέρ της κατάργησης της υποχρέωσης θεώρησης για την Ταϊβάν. Όπως αναφέρει η έκθεση, ελπίζουμε ότι η Ταϊβάν θα καταργήσει την υποχρέωση θεώρησης και για τα 27 κράτη μέλη πριν να τεθούν σε ισχύ τα μέτρα. Υπενθυμίζεται ότι τα καθεστώτα θεωρήσεων, καθώς και τα προξενικά ή ιδιωτικού δικαίου καθεστώτα, δεν προδικάζουν οποιαδήποτε θέση σχετικά με το καθεστώς των εδαφών σύμφωνα με το δημόσιο διεθνές δίκαιο.
<SPEAKER ID="246" NAME="Cecilia Malmström" LANGUAGE="EN">
Κύριε Πρόεδρε, η πρόταση μεταφοράς της Ταϊβάν στον θετικό κατάλογο εγκρίθηκε από την Επιτροπή στις 5 Ιουλίου 2010. " Ταϊβάν, όπως όλοι γνωρίζουμε, είναι μια καλά αναπτυγμένη και σταθερή δημοκρατία. Πληροί όλες τις αναγκαίες τεχνικές προϋποθέσεις.
<P>
" πρόταση είναι αποτέλεσμα περιοδικής αναθεώρησης του καταλόγου υποχρέωσης θεωρήσεων και βασίζεται σε συστάσεις των κρατών μελών. " Επιτροπή αξιολογεί μια σειρά όρων: παράνομη μετανάστευση, δημόσια τάξη, δημόσια ασφάλεια, αμοιβαιότητα, περιφερειακή συνοχή και τις εξωτερικές σχέσεις της Ευρωπαϊκής Ένωσης.
<P>
Πρέπει να ενισχύσουμε την περιφερειακή συνοχή στη νοτιοανατολική Ασία. Άλλες εξίσου αναπτυγμένες τρίτες χώρες, όπως το Χονγκ Κονγκ, το Μακάο, η Ιαπωνία, η Νότια Κορέα και η Σιγκαπούρη, επωφελούνται ήδη από την κατάργηση της υποχρέωσης θεώρησης. Επιπροσθέτως, αναμφισβήτητα έχει τεθεί σε εφαρμογή μια διαδικασία σχετικά με τις σχέσεις μεταξύ της Ταϊβάν και της κινεζικής ενδοχώρας, γεγονός που αποδεικνύεται και από τη δρομολόγηση απευθείας πτήσεων και τη σύναψη μιας συμφωνίας-πλαίσιο οικονομικής συνεργασίας μεταξύ τους.
<P>
Όπως είπαν ο εισηγητής και ο κ. Kovatchev, το "νωμένο Βασίλειο, η Ιρλανδία, η Νέα Ζηλανδία και η Νότια Κορέα έχουν ήδη άρει την υποχρέωσης θεώρησης για τους ταϊβανούς πολίτες και ο Καναδάς βρίσκεται επί του παρόντος στη διαδικασία απαλλαγής της Ταϊβάν από την υποχρέωση θεώρησης.
<P>
Κάθε απαλλαγή των πολιτών της Ταϊβάν από την υποχρέωση θεώρησης θα πρέπει, φυσικά, να είναι αμοιβαία. " Ταϊβάν έχει καταργήσει διαδοχικά τις υποχρεώσεις θεώρησης για τους υπηκόους της πλειονότητας των κρατών μελών της ΕΕ και δεσμεύθηκε να χορηγήσει καθεστώς πλήρους απαλλαγής από την υποχρέωση θεώρησης σε όλους τους πολίτες της ΕΕ. Οι πολίτες της Ρουμανίας, της Βουλγαρίας και της Κύπρου θα είναι ελεύθεροι να ταξιδέψουν στην Ταϊβάν χωρίς υποχρέωση θεώρησης από τις 11 Νοεμβρίου, δηλαδή από αύριο, γι' αυτό αγοράστε τα εισιτήριά σας!
<P>
Επιπλέον, η Ταϊβάν θα επεκτείνει την επιτρεπόμενη περίοδο παραμονής των πολιτών της ΕΕ στην Ταϊβάν σε 90 ημέρες μόλις τεθεί σε εφαρμογή η απαλλαγή από την υποχρέωση θεώρησης της ΕΕ. " πρόταση καλύπτει επίσης τη διαγραφή των Νήσων Βόρειων Μαριάνων από τον αρνητικό κατάλογο, διότι η επικράτεια αποτελεί τμήμα των "ΠΑ.
<P>
" απαλλαγή από την υποχρέωση θεώρησης και η ελευθέρωση του καθεστώτος θεωρήσεων είναι ένας σπουδαίος τρόπος προσέγγισης των ανθρώπων: σπουδαστών, ερευνητών, απλών ανθρώπων, της επιχειρηματικής κοινότητας και άλλων. Πρόκειται να λάβουμε μια πολύ σημαντική απόφαση. Διαδικαστικά, πρόκειται για συναπόφαση -όπως γνωρίζετε- αλλά με χαρά σας ανακοινώνω ότι τα μέλη του Συμβουλίου έχουν ήδη εκφράσει την ευρεία υποστήριξή τους γι' αυτήν την πρόταση. Όπως αντιλαμβάνομαι και χάρη στο έργο του εισηγητή, κ. Díaz de Mera, και των σκιωδών εισηγητών, υπάρχει επίσης μια πολύ ισχυρή υποστήριξη σε αυτό το Σώμα και ελπίζω ότι θα έχουμε μια καλή ψηφοφορία αύριο.
<P>
Υπήρχε μόνο μία τροπολογία στην πρόταση της Επιτροπής, η οποία υποβλήθηκε τόσο από το Συμβούλιο όσο και από το Ευρωπαϊκό Κοινοβούλιο, με στόχο τον αποκλεισμό των 60.000 Ταϊβανών που ζουν στο εξωτερικό. Ο εισηγητής και τα κράτη μέλη στο Συμβούλιο ήταν της άποψης ότι αυτοί οι άνθρωποι χρειάζονται ειδική άδεια από την Ταϊβάν προκειμένου να εισέλθουν στη χώρα τους. Ως εκ τούτου, θα ήταν λογικό και εύλογο βήμα να αποκλείσει η ΕΕ αυτήν την κατηγορία από την απαλλαγή για την υποχρέωση θεώρησης. " Επιτροπή δέχεται αυτήν την τροπολογία.
<P>
Θέλω να ευχαριστήσω τον εισηγητή και τους σκιώδεις εισηγητές για την άριστη υποστήριξη και συνεργασία τους σε αυτόν τον φάκελο. Είμαι βέβαιη ότι η πλήρης αμοιβαία απαλλαγή από την υποχρέωση θεώρησης θα δώσει μια ώθηση στις πολύ καλές σχέσεις μεταξύ της ΕΕ και της Ταϊβάν σε πολλούς τομείς, όπως ο τουρισμός και το εμπόριο, και θα ωφελήσει όλες τις πλευρές.
<SPEAKER ID="247" NAME="Γεώργιος Παπανικολάου">
εξ ονόματος της Ομάδας PPE. - Κύριε Πρόεδρε, κατ' αρχάς οφείλω να συγχαρώ και εγώ με τη σειρά μου τον εισηγητή και όλους τους συναδέλφους που εργάστηκαν για αυτή την έκθεση. Είναι πράγματι εξαιρετική η εργασία τους.
<P>
" απελευθέρωση από την υποχρέωση θεώρησης για τους κατοίκους της Ταϊβάν βεβαίως και είναι προς τη σωστή κατεύθυνση. Κατά πρώτον, είναι θετικό το γεγονός ότι ξεπεράστηκε το νομικό εμπόδιο που θέτει η μη αναγνώριση της Ταϊβάν από όλα τα κράτη μέλη· δεύτερον ότι, στη βάση της -κατά μια έννοια- αμοιβαιότητας, οι πολίτες των κρατών μελών της Ευρωπαϊκής Ένωσης δεν θα υπόκεινται στο μέλλον στην υποχρέωση θεώρησης κατά την είσοδό τους στην Ταϊβάν, θα εφαρμοστεί δηλαδή κάτι αντίστοιχο με αυτό που κάνουμε εμείς και για τις 27 χώρες μέλη· και τρίτον αποφεύχθηκαν οι τυχόν αρνητικές επιπτώσεις στις σχέσεις της Ευρωπαϊκής Ένωσης με την Κίνα.
<P>
Στο σημείο αυτό όμως, κυρίες και κύριοι συνάδελφοι, επιτρέψτε μου και μια γενικότερη παρατήρηση: πρόσφατα όλοι γίναμε μάρτυρες τρομοκρατικών ενεργειών, όπως η αποστολή παγιδευμένων με εκρηκτικές ύλες δεμάτων από την Ελλάδα σε πρεσβείες και σε διάφορες πόλεις της Ευρωπαϊκής Ένωσης, αλλά και από την Υεμένη σε διάφορα κράτη μέλη. Βεβαίως όλοι αισθανθήκαμε ότι η ασφάλειά μας απειλείται ποικιλοτρόπως και παντοιοτρόπως.
<P>
Εύλογα, λοιπόν, όταν οι συμπολίτες μας στην Ευρώπη πληροφορούνται ότι η Ευρωπαϊκή Ένωση διευκολύνει την πρόσβαση στην Ευρωπαϊκή Ένωση πολιτών τρίτων χωρών, όπως της Ταϊβάν και άλλων που στο προηγούμενο διάστημα έχουμε εγκρίνει, αναρωτιούνται αν αυτό θέτει σε μεγαλύτερο κίνδυνο την ασφάλειά τους.
<P>
Στο σημείο αυτό λοιπόν οφείλουμε να απαντήσουμε ότι κάθε φορά που λαμβάνουμε μια τέτοια απόφαση έχουμε προηγουμένως συνεκτιμήσει όλες αυτές τις παραμέτρους. Γνωρίζουμε πολύ καλά ότι έχουμε τους μηχανισμούς να αντιμετωπίσουμε το όποιο πρόβλημα και να περιφρουρήσουμε την ασφάλεια των συμπολιτών μας. Και για αυτό ακριβώς προχωράμε σε αυτή την απόφαση. Έχουμε συστήματα ανταλλαγής πληροφοριών, έχουμε δυνατότητες να αντιμετωπίσουμε το όποιο πρόβλημα.
<P>
Γι' αυτό λοιπόν καταλήγω λέγοντας ότι είμαστε ευτυχείς που προχωράμε σε αυτή την απόφαση. Σε κάθε περίπτωση όμως δεν κάνουμε καμία έκπτωση σε ό,τι αφορά την ασφάλεια των συμπολιτών μας σε όλη την Ευρώπη.
<SPEAKER ID="248" NAME="Tanja Fajon" LANGUAGE="SL">
Θα ήθελα, καταρχάς, να ευχαριστήσω τον εισηγητή για το εξαιρετικό του έργο. " Ταϊβάν μπορεί να θεωρηθεί ιστορία επιτυχίας. Μόλις επέστρεψα από μια επίσκεψη σε αυτή τη νήσο, η οποία έχει ήδη συνάψει πολλές συμφωνίες συνεργασίας με την Ευρωπαϊκή Ένωση. " ΕΕ των 27 κρατών μελών είναι ο μεγαλύτερος επενδυτής στη ραγδαία αναπτυσσόμενη οικονομία της Ταϊβάν - φέτος, η οικονομική ανάπτυξη προβλέπεται να φτάσει σχεδόν στο 9% και η ανεργία είναι κάτω από το 6%.
<P>
" κατάργηση της υποχρέωσης θεώρησης για την Ταϊβάν θα ενισχύσει τις οικονομικές και πολιτικές σχέσεις με την Ένωση, θα αυξήσει τις επενδύσεις και θα επιτρέψει την κινητικότητα, ειδικά για τους νέους και τους σπουδαστές. Όπως ακούσαμε, η Κίνα παραμένει η μεγαλύτερη απειλή για την Ταϊβάν, αλλά τα τελευταία χρόνια, οι σχέσεις της με την Κίνα έχουν βελτιωθεί, ειδικά στον οικονομικό τομέα. Σε διεθνές επίπεδο, η Ταϊβάν δεν αναγνωρίζεται γενικά ως κράτος. Δεν έχει αναγνωριστεί ούτε καν από την ΕΕ, μολονότι οι πολίτες 24 κρατών μελών της ΕΕ είναι ήδη σήμερα σε θέση να ταξιδεύουν σε αυτή τη νήσο χωρίς υποχρέωση θεώρησης και στο εγγύς μέλλον η Ταϊβάν θα άρει τις υποχρεώσεις θεώρησης και για τη Βουλγαρία, τη Ρουμανία και την Κύπρο.
<P>
" κυβέρνηση της Ταϊβάν έλαβε μια σειρά σημαντικών μέτρων ασφάλειας των διαβατηρίων, τα οποία μπορέσαμε να διαπιστώσουμε και οι ίδιοι κατά την επίσκεψή μας στην υπηρεσία που εκδίδει αυτά τα έγγραφα. Οι αρχές δεν έχουν προβλήματα με παράνομη μετανάστευση ή με παράνομη διακίνηση ανθρώπων ή αγαθών. Δεν υπάρχει οργανωμένο έγκλημα στις πόλεις και οι πολίτες είναι γενικά ικανοποιημένοι με τη ζωή τους.
<P>
Κατά τη διάρκεια του περασμένου έτους, η Ευρωπαϊκή Ένωση κατήργησε τις υποχρεώσεις θεωρήσεων για πέντε χώρες των δυτικών Βαλκανίων. Την περασμένη Δευτέρα, οι υπουργοί ενέκριναν μια σημαντική απόφαση για την Αλβανία και τη Βοσνία και Ερζεγοβίνη. Αυτό είναι πολύ σημαντικό μήνυμα, ειδικά για τις χώρες που χτυπούν την πόρτα της ΕΕ, ότι θα έχουν ένα καθαρό ευρωπαϊκό μέλλον. " ελευθερία μετακίνησης αποτελεί θεμελιώδες ανθρώπινο δικαίωμα και πιστεύω ακράδαντα ότι αυτή είναι η μόνη σωστή πορεία δράσης, καθώς η Ταϊβάν δεν συνιστά απειλή για την ΕΕ. Γι' αυτό, σας ζητώ, κυρίες και κύριοι, να υποστηρίξετε σθεναρά την απαλλαγή από την υποχρέωση θεώρησης αύριο και να επιτρέψετε στους πολίτες της Ταϊβάν να ταξιδεύουν ελεύθερα.
<SPEAKER ID="249" NAME="Cecilia Wikström" LANGUAGE="SV">
Κύριε Πρόεδρε, σήμερα έχουμε έναν κατάλογο τρίτων χωρών οι υπήκοοι των οποίων πρέπει να έχουν στην κατοχή τους θεωρήσεις για τη διέλευση των εξωτερικών συνόρων μας. Υπάρχει ένας άλλος κατάλογος που περιλαμβάνει εκείνους τους υπηκόους που εξαιρούνται από αυτήν την υποχρέωση. Αυτοί οι κατάλογοι πρέπει, φυσικά, να αναθεωρούνται τακτικά και να τροποποιούνται ανάλογα με την κατάσταση των αντίστοιχων χωρών. Στις αρχές του φθινοπώρου, καταργήσαμε την υποχρέωση θεώρησης για τους πολίτες της Αλβανίας και της Βοσνίας και Ερζεγοβίνης. Σύντομα θα ψηφίσουμε επί της κατάργησης της υποχρέωσης θεώρησης και για την Ταϊβάν - μια χώρα που βίωσε μια ολοκληρωμένη διαδικασία εκδημοκρατισμού. Οι θεσμικές μεταρρυθμίσεις, μια δυναμική κοινωνία των πολιτών και ο σεβασμός των πολιτικών ελευθεριών και των δικαιωμάτων των πολιτών έχουν συμβάλλει στην εδραίωση της σταθερότητας, περιλαμβανομένης της πολιτικής σταθερότητας, στην Ταϊβάν. Επιπλέον, δεν έχουμε, φυσικά, υποχρέωση θεώρησης για άλλες χώρες στην περιοχή, συνεπώς αυτό είναι άλλο ένα στοιχείο για την επίτευξη μεγαλύτερης περιφερειακής συνέπειας. " Ταϊβάν δεν συνιστά καμία απειλή για την ΕΕ και η κατάργηση της υποχρέωσης θεώρησης θα ωφελήσει τις εμπορικές σχέσεις με την ΕΕ και επίσης θα προωθήσει τη στενότερη συνεργασία στους τομείς του πολιτισμού και της έρευνας, οι οποίοι είναι σημαντικοί για όλους μας.
<P>
Εδώ και πολλά χρόνια, οι πολιτικοί από την Ταϊβάν αντιμετώπιζαν προβλήματα όταν ταξίδευαν στην Ευρώπη, ακόμα και ως ιδιώτες, διότι στις χώρες της Ευρώπης οι άνθρωποι φοβούνταν μήπως βρεθούν αντίπαλοι της Κίνας ή καταλήξουν σε μια πολιτική σύγκρουση. Τώρα τα πράγματα είναι διαφορετικά και ελπίζω ότι η συμφωνία που πρόκειται να συνάψουμε θα διευκολύνει και θα βελτιώσει τις πολιτικές σχέσεις μεταξύ των πολιτικών εδώ στην ΕΕ και στην Ταϊβάν και θα οδηγήσει επίσης στη βαθύτερη συμμετοχή της Ταϊβάν στη διεθνή κοινότητα, σε πολλά επίπεδα. Ωστόσο, μπορούμε να επωφεληθούμε και από ιδεολογικής πλευράς.
<P>
" Ευρώπη αντιπροσωπεύει την ειλικρίνεια, το φιλόξενο πνεύμα και την ενσωμάτωση. " αμοιβαία εμπιστοσύνη αφορά τη διατήρηση ανοικτών θυρών μεταξύ των χωρών μας και αυτό θα είναι ευεργετικό και θα οδηγήσει σε συνεργασία και, πάνω απ' όλα, σε πιο ευχάριστες σχέσεις μεταξύ των χωρών μας. Αυτό είναι κάτι που χαιρετίζω ολόθερμα στο πλαίσιο αυτής της σημαντικής ψηφοφορίας που θα διενεργήσουμε πολύ σύντομα εδώ στο Ευρωπαϊκό Κοινοβούλιο.
<SPEAKER ID="250" NAME="Charles Tannock" LANGUAGE="EN">
Κύριε Πρόεδρε, η Επίτροπος Malmström ήταν και η ίδια, φυσικά, καλή φίλη της Ταϊβάν κατά τη θητεία της ως βουλευτής του Ευρωπαϊκού Κοινοβουλίου. Τώρα εγώ είμαι ο Πρόεδρος της Ομάδας Φιλίας με την Ταϊβάν του Κοινοβουλίου. Με χαρά, φυσικά, χαιρετίζω εξ ονόματος της ομάδας μου το γεγονός ότι οι ταϊβανοί πολίτες θα μπορούν σύντομα να εισέρχονται στη ζώνη Σένγκεν χωρίς την υποχρέωση θεώρησης - διαδικασία γνωστή στην ορολογία της ΕΕ ως ελευθέρωση του καθεστώτος θεωρήσεων για την Ταϊβάν.
<P>
" χώρα μου, το "Β, και η Ιρλανδία -οι οποίες είναι φυσικά εκτός Σένγκεν- παραχώρησαν στους ταϊβανούς πολίτες προνόμια άνευ θεώρησης πριν από ενάμιση χρόνο. Μπορώ να πω με ασφάλεια ότι η εμπειρία μας στη Βρετανία, ειδικά όσον αφορά την ενίσχυση του τουρισμού και των επαγγελματικών ταξιδιών καλή τη πίστει από τότε, υποδεικνύει πλήρως ότι αυτή η απόφαση ήταν καλή.
<P>
" Ταϊβάν είναι μια ακμάζουσα, πλούσια και σύγχρονη δημοκρατία που συμμερίζεται τις αξίες μας για την υποστήριξη των ανθρωπίνων δικαιωμάτων, της ειρήνης, της ασφάλειας και της ευημερίας στην περιοχή. Μόνο να ωφεληθούμε μπορούμε από τη διευκόλυνση στενότερων επιχειρηματικών δεσμών με την Ταϊβάν, η οικονομία της οποίας αναπτύσσεται ξανά και διαρκώς δυναμώνει, ενώ αποτελεί σημείο εκκίνησης για τις ευρωπαϊκές επενδύσεις στην Κίνα. " Ευρώπη, φυσικά, καλύπτει ταχύτατα το χαμένο έδαφος έναντι της Αμερικής ως προορισμός επιλογής για ταϊβανούς πανεπιστημιακούς φοιτητές και πτυχιούχους που θέλουν να ασχοληθούν με την έρευνα. Και πάλι, τα οφέλη αυτών των ανταλλαγών είναι σημαντικά από κάθε άποψη. Αυτή είναι σημαντική ένδειξη της υποστήριξής μας και της αλληλεγγύης με την Ταϊβάν η οποία, υπό την εμπνευσμένη ηγεσία του Προέδρου Ma, αναζήτησε ρεαλιστικές λύσεις στη διεθνή απομόνωση που της επιβλήθηκε από τη Λαϊκή Δημοκρατία της Κίνας.
<SPEAKER ID="251" NAME="Mario Borghezio" LANGUAGE="IT">
Κύριε Πρόεδρε, κυρίες και κύριοι, πρώτον, θέλω να εκφράσω τις ειλικρινείς και θερμές ευχαριστίες μου στον εισηγητή, οι ικανότητες και η ακρίβεια του οποίου αξιοποιήθηκαν καλά διασφαλίζοντας στα κράτη μέλη ότι η χορήγηση ελεύθερης πρόσβασης στους ταϊβανούς υπηκόους και η κατάργηση των θεωρήσεων δεν θα προκαλέσουν προβλήματα για την Ευρωπαϊκή Ένωση.
<P>
Δεν είμαι ιδιαίτερα πεπεισμένος για το τελευταίο έργο σχετικά με τη Βοσνία και Ερζεγοβίνη και την Αλβανία. Τώρα γίνονται ακόμα και συζητήσεις για την κατάργηση των θεωρήσεων για την Τουρκία. Σε αυτές τις περιπτώσεις, δεν είμαι πεπεισμένος ότι η Επιτροπή και το Κοινοβούλιο έκαναν σωστά τη δουλειά τους, δηλαδή ως προς την εγγύηση της ασφάλειας των ευρωπαίων πολιτών. Ως εκ τούτου, επικροτώ την έκθεση και την ψηφοφορία στο Ευρωπαϊκό Κοινοβούλιο -η οποία θα είναι σίγουρα θετική- ακόμα περισσότερο.
<P>
" ιστορία δεν είναι παροδική. Οι άνθρωποι κάποιας ηλικίας θυμούνται τι αντιπροσώπευε η κάποτε αποκαλούμενη εθνικιστική Κίνα για δεκαετίες: ήταν λάβαρο ελευθερίας. " Δύση δεν πρέπει να ξεχνά ποιος υπερασπίστηκε τις αρχές της ελευθερίας όταν ήταν υπό απειλή αλλού. Ακόμα και τώρα, όσον αφορά τα ανθρώπινα δικαιώματα, πιστεύω ότι πρέπει να γίνει μια βασική διάκριση.
<P>
Οι Κινέζοι της Ταϊβάν είναι λοιπόν ευπρόσδεκτοι στην περιφέρειά μου στην Padania. " παρουσία αυτών των σημαντικών και ικανών ατόμων στην περιοχή παρέχει ήδη επαρκή εικόνα της ικανότητας των Ταϊβανών να ενσωματωθούν στην κοινωνία μας. Σε αντίθεση με άλλες χώρες, η Ταϊβάν έχει επίσης το πλεονέκτημα να μην εξάγει κοινωνικοπολιτικά μηνύματα κατά των αρχών της ελευθερίας, της προστασίας των ανθρωπίνων δικαιωμάτων και του σεβασμού των εθνοτικών και θρησκευτικών μειονοτήτων στην Ευρωπαϊκή Ένωση μαζί με τα αγαθά της. Οι πολίτες της Ταϊβάν είναι λοιπόν ευπρόσδεκτοι στην Ευρωπαϊκή Ένωση και στην Padania.
<SPEAKER ID="252" NAME="Béla Kovács" AFFILIATION="NI">
(HU) Σας ευχαριστώ που μου δίνετε τον λόγο, κύριε Πρόεδρε. Κυρίες και κύριοι, μπορούμε να πούμε ότι το σύστημα θεωρήσεων είναι ένα αποτελεσματικό μέσο για την επιτυχή πρόληψη της παράνομης εισόδου ή της παράνομης παραμονής στα κράτη μέλη της Ευρωπαϊκής Ένωσης. Όταν αποφασίζουμε οι πολίτες ποιας τρίτης χώρας πρέπει να υπόκεινται σε υποχρέωση θεώρησης, πρέπει να εξετάζεται μεμονωμένα η κατάσταση κάθε χώρας, λαμβάνοντας υπόψη θέματα παράνομης μετανάστευσης, δημόσιας τάξης και ασφάλειας, καθώς και οι εξωτερικές σχέσεις της ΕΕ, η περιφερειακή συνέπεια και, φυσικά, η αρχή της αμοιβαιότητας.
<P>
Ο μηχανισμός αξιολόγησης πρέπει να λειτουργεί με τέτοιον τρόπο ώστε να διασφαλίζεται ότι οι υποχρεώσεις θεωρήσεων θα επιβάλλονται άμεσα εκ νέου για όλες τις χώρες που υπαναχωρούν από τα προαναφερθέντα κριτήρια ή που εισαγάγουν υποχρεώσεις θεωρήσεων για τους υπηκόους ενός ή περισσότερων κρατών μελών. Δυστυχώς, η πρακτική έχει αποδείξει ότι οι συνέπειες της άρσης των περιορισμών χορήγησης θεωρήσεων στη μετανάστευση και στην ασφάλεια πρέπει πάντα να αντιμετωπίζονται από τα ίδια τα κράτη μέλη. Κατά τη γνώμη μου, πρόκειται για ένα θέμα πολιτικής ασφάλειας και όχι για μια μορφή δώρου που απλώς χορηγείται στις υποψήφιες χώρες. Ακριβώς γι' αυτόν τον λόγο πιστεύω ότι πρέπει να ζητούνται εγγυήσεις ασφάλειας από όλες τις χώρες πριν δοθεί το πράσινο φως για τους πολίτες τους να εισέλθουν στην επικράτεια της Ευρωπαϊκής Ένωσης χωρίς θεώρηση.
<SPEAKER ID="253" NAME="Kinga Göncz" AFFILIATION="S&amp;D">
(HU) Θα ήθελα κι εγώ να χαιρετήσω το γεγονός ότι το θέμα της απαλλαγής από την υποχρέωση θεώρησης για την Ταϊβάν εντάχθηκε στην ημερήσια διάταξη του Κοινοβουλίου. Πιστεύω ότι αποπληρώνουμε τα χρέη μας. Εταίροι της Ευρωπαϊκής Ένωσης ίσης σημασίας έχουν ήδη εξαιρεθεί από την υποχρέωση θεώρησης και τώρα απολαμβάνουν μετακινήσεις άνευ θεώρησης. " Ταϊβάν είναι ο τέταρτος σημαντικότερος εμπορικός εταίρος της Ευρωπαϊκής Ένωσης στην Ασία και το εμπόριο προς την αντίθετη κατεύθυνση είναι σχεδόν ίσης σημασίας για την Ταϊβάν και την Ευρωπαϊκή Ένωση. Ελπίζουμε ότι η άρση των περιορισμών θεώρησης θα ενισχύσει περαιτέρω αυτές τις σχέσεις οι οποίες είναι ήδη πολύ έντονες. Ξέρουμε ότι οι σχέσεις είναι στενές όχι μόνο όσον αφορά στην οικονομία και στο εμπόριο, αλλά και στους τομείς της έρευνας, της τεχνολογικής ανάπτυξης, της εκπαίδευσης και του πολιτισμού και μπορούμε να περιμένουμε ότι η απαλλαγή από την υποχρέωση θεώρησης θα ενισχύσει και αυτούς τους τομείς.
<P>
Ο όρος που θέσαμε, ότι και τα 27 κράτη μέλη της Ευρωπαϊκής Ένωσης πρέπει να απολαμβάνουν την απαλλαγή από την υποχρέωση θεώρησης, θα γίνει πραγματικότητα το τρέχον έτος όταν οι υποχρεώσεις θεωρήσεων θα αρθούν για την Κύπρο, τη Βουλγαρία και τη Ρουμανία και πιστεύω ότι αυτό είναι ύψιστης σημασίας. Θα ήθελα και εγώ να τονίσω ότι οι αλλαγές που σημειώθηκαν στην Ταϊβάν τα τελευταία 50-60 έτη είναι πολύ σημαντικές. " Ταϊβάν οικοδόμησε ένα δημοκρατικό θεσμικό σύστημα και μετατράπηκε από φτωχή χώρα σε μια οικονομικά ισχυρή χώρα, συνεπώς δεν υπάρχει λόγος να φοβόμαστε, όπως πολλοί ανέφεραν, ότι η απαλλαγή από την υποχρέωση θεώρησης θα έχει ως συνέπεια οποιασδήποτε μορφής μεταναστευτική πίεση. Αντιθέτως, πρέπει να έχουμε θετικές προσδοκίες ως προς αυτό το θέμα.
<SPEAKER ID="254" NAME="Laima Liucija Andrikien" AFFILIATION="PPE">
(EN) Κύριε Πρόεδρε, υποστηρίζω πλήρως όσα είπαν οι εισηγητές μας, κ. Díaz de Mera και κ. Kovatchev. " Ταϊβάν είναι μια αναπτυγμένη χώρα με υψηλά τεχνικά και διοικητικά πρότυπα. Σίγουρα πληροί τα υψηλότερα πρότυπα ασφάλειας και προστασίας για τις διαδικασίες ελέγχου και τελωνείων. Θα ήθελα λοιπόν να ζητήσω από τους συναδέλφους μας να προχωρήσουν με την πρόταση χορήγησης στην Ταϊβάν του ήδη καθυστερημένου καθεστώτος απαλλαγής από την υποχρέωση θεώρησης.
<P>
" Ταϊβάν είναι επίσης μέλος του Παγκόσμιου Οργανισμού Εμπορίου ως ενιαίο τελωνειακό έδαφος. Δεν πρέπει να σταματήσουμε εδώ - πρέπει να ενθαρρύνουμε την προσχώρηση της Ταϊβάν και σε άλλους διεθνείς οργανισμούς, όπως ο Διεθνής Οργανισμός Πολιτικής Αεροπορίας ή η σύμβαση πλαίσιο των "νωμένων Εθνών για την αλλαγή του κλίματος. " Ταϊβάν είναι μια χώρα που αξίζει αυτής της αναγνώρισης, καθώς είναι σημαντικός εταίρος της Ευρωπαϊκής Ένωσης στην περιοχή της Ανατολικής Ασίας. Οι δεσμοί θα ενισχυθούν, προς όφελος και των δύο μερών.
<P>
Πρέπει να προσβλέπουμε στην εντατικοποίηση των δεσμών με την Ταϊβάν στο μέλλον. Μία από τις πιθανές εξελίξεις που πρέπει να εξετάσουμε είναι η διαπραγμάτευση ενός πιο ολοκληρωμένου καθεστώτος εμπορίου με την Ταϊβάν, ειδικά τώρα που υπέγραψε τη συμφωνία-πλαίσιο οικονομικής συνεργασίας. Αν κινηθούμε προς αυτήν την κατεύθυνση, το καθεστώς απαλλαγής από την υποχρέωση θεώρησης αποτελεί ουσιαστικό στοιχείο στην εμβάθυνση των σχέσεων μεταξύ της ΕΕ και της Ταϊβάν.
<SPEAKER ID="255" NAME="Ioan Enciu" AFFILIATION="S&amp;D">
(RO) Καταρχάς, θέλω να συγχαρώ τον κ. Díaz de Mera για την έκθεση που εκπόνησε. Είμαι βέβαιος ότι πιθανώς θα ψηφιστεί ομόφωνα αύριο.
<P>
Ωστόσο, θέλω να μιλήσω για το πώς η Επιτροπή αντιλαμβάνεται την υποστήριξη της αρχής της αμοιβαιότητας στις σχέσεις της Ευρωπαϊκής Ένωσης με τρίτες χώρες. " Ταϊβάν θα έχει απαλλαγή από την υποχρέωση θεώρησης για όλη την επικράτεια της Ευρωπαϊκής Ένωσης και θα άρει την υποχρέωση θεώρησης επίσης για τη Ρουμανία, τη Βουλγαρία και την Κύπρο. Αυτή είναι θετική κίνηση. Από την άλλη πλευρά, οι "νωμένες Πολιτείες, οι οποίες απολαμβάνουν πλήρη απαλλαγή από την υποχρέωση θεώρησης για το σύνολο της Ευρωπαϊκής Ένωσης, αρνούνται να χορηγήσουν αμοιβαιότητα για τη Ρουμανία, τη Βουλγαρία, την Πολωνία και την Κύπρο. Επίσης, έχει εισαχθεί τέλος εισόδου για όλους τους πολίτες της ΕΕ, το οποίο είναι στην πραγματικότητα κρυφή θεώρηση.
<P>
Βάσει της αρχής της αμοιβαιότητας και της αλληλεγγύης μεταξύ των κρατών μελών, η Επιτροπή πρέπει να περάσει από την παθητική στάση της αποδοχής ενός τετελεσμένου γεγονότος στην ανάληψη ενεργού ρόλου στη διαδικασία καθιέρωσης πλήρους αμοιβαιότητας σχετικά με την απαλλαγή από την υποχρέωση θεώρησης για όλα τα κράτη μέλη. Από τη στιγμή που η διαπραγμάτευση των συνθηκών θεώρησης υπόκειται στην αποκλειστική αρμοδιότητα της Ευρωπαϊκής Ένωσης και όχι των κρατών μελών, η Επιτροπή πρέπει να λάβει κάθε δυνατό μέτρο για την επίλυση αυτών των καταστάσεων.
<SPEAKER ID="256" NAME="Marek Henryk Migalski" AFFILIATION="ECR">
(PL) Κύριε Πρόεδρε, κυρία Επίτροπε, είναι σαφές ότι υπάρχει συναίνεση στο Σώμα και ότι η έκθεση θα εγκριθεί πιθανόν αύριο. " ψηφοφορία υπέρ μπορεί να μην είναι ομόφωνη, αλλά η έκθεση θα εγκριθεί με συντριπτική πλειοψηφία και με την υποστήριξη όλων των πολιτικών ομάδων. Δεν θέλω να επαναλάβω όλα τα επιχειρήματα που αναφέρθηκαν από τον εισηγητή και την Επίτροπο. " Ταϊβάν πληροί, πράγματι, όλες τις προϋποθέσεις, τόσο οικονομικές όσο και πολιτικές, για να ενισχυθεί η συνεργασία και για να διευκολυνθεί αυτή με την άρση της υποχρέωσης θεώρησης. Πιστεύω πως είμαστε υποχρεωμένοι να το κάνουμε αυτό, διότι η Ταϊβάν επέδειξε ότι η φιλελεύθερη δημοκρατία μπορεί να επιτευχθεί παντού, σε κάθε πολιτισμικό περιβάλλον, και ότι η μεταμόρφωση που έλαβε χώρα ήταν επιτυχής, και εκτιμώ ότι πρέπει να την υποστηρίξουμε.
<P>
Τέλος, υπάρχει άλλος ένας λόγος, πέρα από τους οικονομικούς. Υπάρχει ο λόγος στον οποίο αναφέρθηκε ο κ. Borghezio -ο πολιτικός λόγος- τον οποίο δεν πρόκειται να εξηγήσω τώρα, αλλά όλοι κατανοούμε ότι πρόκειται για έναν επίσης σημαντικό λόγο και ότι σε αυτό το θέμα πρέπει να υποστηρίξουμε τους φίλους μας από την Ταϊβάν.
<SPEAKER ID="257" NAME="Peter Jahr" AFFILIATION="PPE">
(DE) Κύριε Πρόεδρε, η Ταϊβάν είναι στον θετικό κατάλογο. Με άλλα λόγια, οι πολίτες της Ταϊβάν μπορούν να ταξιδεύουν στην Ευρωπαϊκή Ένωση άνευ θεώρησης. Χαίρομαι γι' αυτούς τους ανθρώπους. Ωστόσο, η πολιτική είναι θέμα δούναι και λαβείν. Θα ήθελα και η Ταϊβάν, ως αντάλλαγμα, να χορηγήσει αμέσως είσοδο άνευ θεώρησης σε όλους τους πολίτες της Ευρωπαϊκής Ένωσης. Μέχρι στιγμής, ωστόσο, αυτό δεν έχει συμβεί. " Ταϊβάν δήλωσε απλώς την πρόθεσή της να εφαρμόσει αυτό το μέτρο μέχρι τα τέλη του έτους. Ελπίζω ότι αυτή η δήλωση πρόθεσης θα συνοδευτεί και από πράξεις. Ως προς τα υπόλοιπα, έχω εμπιστοσύνη στον εισηγητή μας, ο οποίος ανέφερε αυτήν την προοπτική και θα ψηφίσω υπέρ της πρότασης αυτής στο σύνολό της. Όπως είπα, ελπίζω ότι η Ταϊβάν θα επιλύσει επίσης τα προβλήματα και θα επιτρέψει σε όλους τους πολίτες της ΕΕ να εισέρχονται στην Ταϊβάν χωρίς την υποχρέωση θεώρησης.
<SPEAKER ID="258" NAME="Cecilia Malmström" LANGUAGE="EN">
Κύριε Πρόεδρε, θέλω για άλλη μια φορά να ευχαριστήσω τον εισηγητή και την ολομέλεια για τη στήριξή τους σχετικά με τη μεταφορά της Ταϊβάν στον θετικό κατάλογο. Μπορώ να διαβεβαιώσω τους βουλευτές που είχαν ακόμη ορισμένες αμφιβολίες ότι η μεθοδολογία της Επιτροπής για την εξέταση των χωρών -περιλαμβανομένης της Ταϊβάν- είναι πάντα ιδιαίτερα ενδελεχής, προκειμένου να διασφαλίσουμε ότι πληρούνται όλα τα κριτήρια πριν υποβάλουμε αυτήν την πρόταση. Όπως πάντα, αυτό έγινε πολύ διεξοδικά.
<P>
Θα ήθελα επίσης να βεβαιώσω τον τελευταίο ομιλητή ότι η υποχρέωση θεώρησης θα αρθεί για τις τελευταίες χώρες αύριο. Από αύριο, θα τεθεί σε εφαρμογή η ελευθέρωση του καθεστώτος θεωρήσεων για τις εναπομείνασες χώρες, συνεπώς θα υπάρχει πλήρης αμοιβαιότητα. Πιστεύω ότι, μετά την αυριανή ψηφοφορία, θα είμαστε πολύ ισχυροί και θα στείλουμε ένα ισχυρό μήνυμα. Όλοι μπορούμε να είμαστε ικανοποιημένοι και να ελπίζουμε για ακόμα καλύτερες σχέσεις μεταξύ της Ταϊβάν και της Ευρωπαϊκής Ένωσης. Σας ευχαριστώ πολύ για μια πολύ καλή συζήτηση.
<SPEAKER ID="259" NAME="Agustín Díaz de Mera García Consuegra" LANGUAGE="ES">
Κύριε Πρόεδρε, noblesse oblige, γι' αυτό θα ήθελα να ξεκινήσω λέγοντας ότι είμαι απείρως ευγνώμων για την υποστήριξη που όλοι οι συνάδελφοι βουλευτές εκπροσωπώντας τις πολιτικές ομάδες τους πρόσφεραν στην έκθεση που είχα την τιμή να υποβάλω στο Κοινοβούλιο. Θέλω επίσης να ευχαριστήσω εσάς για τη στήριξη του έργου μου.
<P>
Ωστόσο, θα ήταν άδικο να μην αναφέρω ότι το άτομο που ευθύνεται κυρίως γι' αυτό είναι η Επίτροπος Malmström, της οποίας η υποστήριξη, η ενέργεια και η άριστη ομάδα κατέστησαν δυνατή την προώθηση αυτής της δράσης που θα περιέγραφα ως πράξη δικαιοσύνης.
<P>
Δεν έχω να προσθέσω τίποτε άλλο, κύριε Πρόεδρε, εκτός από το να πω ότι θέλω να συγχαρώ τους πολίτες της Ταϊβάν, τις αρχές της Ταϊβάν και, φυσικά, την εξαιρετική ομάδα διπλωματών που έχει η Ταϊβάν στον κόσμο, ειδικά στις Βρυξέλλες.
<SPEAKER ID="260" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο Πέμπτη, 11 Νοεμβρίου 2010, στις 12.00.
<P>
Γραπτές δηλώσεις (άρθρο 149 του Κανονισμού)

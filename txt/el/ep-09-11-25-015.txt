<CHAPTER ID="015">
Περιβάλλον χωρίς καπνό (συζήτηση) 
<SPEAKER ID="388" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης - B7-0225/2009) της βουλευτού Edite Estrela προς το Συμβούλιο, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με τo περιβάλλον χωρίς καπνό,
<SPEAKER ID="389" NAME="Edite Estrela" LANGUAGE="PT">
Πρώτον, θα ήθελα να ευχαριστήσω τους σκιώδεις εισηγητές όλων των πολιτικών Ομάδων για την κοινή εργασία τους και τις προσπάθειες που κατέβαλαν προκειμένου να κατατεθεί κοινή πρόταση ψηφίσματος σε τόσο σύντομο χρονικό διάστημα. Θα ήθελα επίσης να ευχαριστήσω τη γραμματεία της Επιτροπής Περιβάλλοντος, Δημόσιας Υγείας και Ασφάλειας των Τροφίμων, τη γραμματεία της Ομάδας μου και τον βοηθό μου για την υποστήριξή τους. Υπήρξαν όλοι τους εξαιρετικοί.
<P>
Εξ ονόματος της Επιτροπής Περιβάλλοντος, θα ξεκινήσω εκφράζοντας τη λύπη μου για το ότι η σουηδική Προεδρία αποφάσισε να οριστικοποιήσει αυτό το θέμα χωρίς να περιμένει την έκθεση του Κοινοβουλίου. " εν λόγω στάση αποτελεί απαράδεκτη αδιαφορία για όσους έχουν εκλεγεί από τους ευρωπαίους πολίτες. Εξού και το ερώτημα που έθεσα στην Προεδρία εξ ονόματος της Επιτροπής Περιβάλλοντος: μπορεί το Συμβούλιο να επιβεβαιώσει την πρόθεσή του να εγκρίνει τα συμπεράσματα επί του συγκεκριμένου θέματος στο Συμβούλιο της 1ης Δεκεμβρίου 2009, παρά το χρονοδιάγραμμα του Κοινοβουλίου; Ποιοι είναι οι λόγοι που βιάζεται το Συμβούλιο να εγκρίνει τη σύσταση χωρίς τη γνωμοδότηση του Ευρωπαϊκού Κοινοβουλίου; Δεδομένου ότι ζητήθηκε η γνωμοδότηση του Κοινοβουλίου σχετικά με την πρόταση της Επιτροπής, είναι το Συμβούλιο έτοιμο να λάβει υπόψη την άποψη του Κοινοβουλίου κατά την εκπόνηση των συμπερασμάτων του Συμβουλίου;
<P>
Πρέπει να τονιστεί ότι η Επιτροπή Περιβάλλοντος στηρίζει τους στόχους της σύστασης, δεδομένου ότι ο καπνός παραμένει η κύρια αιτία θανάτου και ασθενειών στην Ευρωπαϊκή Ένωση. Ως εκ τούτου, η Επιτροπή Περιβάλλοντος θα επιθυμούσε να είχε γίνει σεβαστό το χρονοδιάγραμμά της, γεγονός που θα επέτρεπε τη διεξαγωγή διεξοδικής συζήτησης επί του θέματος, ενώ θα επέτρεπε και στο Κοινοβούλιο να υιοθετήσει μια θέση.
<P>
" έκθεση στον καπνό του περιβάλλοντος, γνωστή και ως παθητικό κάπνισμα, αποτελεί μια σημαντική επιπλέον αιτία θανάτου, ασθενειών και αναπηρίας στην Ευρωπαϊκή Ένωση. Το παθητικό κάπνισμα περιέχει περισσότερες από 4 000 αέριες ενώσεις και σωματίδια, συμπεριλαμβανομένων 69 γνωστών καρκινογόνων ουσιών και πολλών τοξινών. Δεν υπάρχει ασφαλές επίπεδο έκθεσης στο παθητικό κάπνισμα. Οι πλέον συντηρητικές εκτιμήσεις υποδεικνύουν ότι πολλές χιλιάδες ανθρώπων πεθαίνουν κάθε χρόνο εξαιτίας του παθητικού καπνίσματος, γεγονός που επιβαρύνει επίσης σημαντικά την οικονομία από την άποψη των άμεσων ιατρικών δαπανών, καθώς και των έμμεσων δαπανών που σχετίζονται με την απώλεια παραγωγικότητας.
<P>
Σημαντική πρόοδος έχει σημειωθεί τα τελευταία χρόνια στη δημιουργία περιβάλλοντος χωρίς καπνό σε αρκετά κράτη μέλη. Μέχρι σήμερα, πάνω από το ένα τρίτο των κρατών μελών έχουν εγκρίνει ευρεία νομοθεσία που απαγορεύει τον καπνό στους χώρους εργασίας και στους κλειστούς δημόσιους χώρους. Ωστόσο, συνεχίζουν να υπάρχουν σημαντικές διαφορές στο επίπεδο της προστασίας από την έκθεση στον καπνό εντός της ΕΕ. Για παράδειγμα, οι εργαζόμενοι στον κλάδο των ξενοδοχείων και της τροφοδοσίας αποτελούν μια επαγγελματική ομάδα που είναι ιδιαίτερα ευάλωτη στην έλλειψη προστασίας στην πλειονότητα των κρατών μελών και στις εξαιρετικά υψηλές συγκεντρώσεις καπνού στα μπαρ και τα εστιατόρια.
<P>
Σε επίπεδο ΕΕ, το θέμα του περιβάλλοντος χωρίς καπνό υπήρξε, μέχρι τώρα, αντικείμενο αρκετών μη δεσμευτικών αποφάσεων και συστάσεων που δεν παρέχουν αναλυτικές οδηγίες σχετικά με τον τρόπο διαμόρφωσης περιβάλλοντος χωρίς καπνό. Το ίδιο θέμα. κάνει επίσης την εμφάνισή του σε μια σειρά εγκεκριμένων οδηγιών που αφορούν τον τομέα της επαγγελματικής υγείας και ασφάλειας, αλλά, σε ορισμένες περιπτώσεις, το θέμα θίγεται μόνο εμμέσως, ενώ, σε άλλες περιπτώσεις, δεν διασφαλίζεται επαρκές επίπεδο προστασίας.
<P>
Θα ήθελα να επισημάνω ότι το άρθρο 8 της σύμβασης-πλαίσιο του ΠΟΥ για τον έλεγχο του καπνού, η οποία έχει, μέχρι σήμερα, κυρωθεί από 26 κράτη μέλη και από την Κοινότητα, υποχρεώνει όλα τα συμβαλλόμενα μέρη να διασφαλίζουν επαρκή προστασία κατά της έκθεσης στον καπνό στους χώρους εργασίας, στους κλειστούς δημόσιους χώρους και στις δημόσιες συγκοινωνίες.
<P>
Πιστεύουμε ότι μόνο η γενική απαγόρευση του καπνίσματος στους κλειστούς χώρους εργασίας, συμπεριλαμβανομένου του κλάδου τροφοδοσίας και ξενοδοχείων, των δημοσίων κτηρίων και των δημόσιων συγκοινωνιών θα διασφαλίσει την προστασία της υγείας των εργαζομένων και των μη καπνιστών και θα ενθαρρύνει τους καπνιστές να σταματήσουν το κάπνισμα.
<P>
Θα καταλήξω λέγοντας ότι ελπίζω πως το συμβούλιο θα λάβει υπόψη αυτό το ψήφισμα που, ελπίζουμε, θα εγκριθεί αύριο από το Κοινοβούλιο.
<SPEAKER ID="390" NAME="Åsa Torstensson" LANGUAGE="SV">
Κυρία Πρόεδρε, την 1η Ιουλίου 2009, η Επιτροπή υπέβαλε την πρότασή της για σύσταση του Συμβουλίου σχετικά με το περιβάλλον χωρίς καπνό, βάσει του άρθρου 152 παράγραφος 4, της Συνθήκης για τη λειτουργία της Ευρωπαϊκής Ένωσης. Κύριος στόχος της εν λόγω πρότασης είναι η εφαρμογή του άρθρου 8 της σύμβασης-πλαίσιο του ΠΟΥ για τον έλεγχο του καπνού. Το άρθρο 8 αφορά την προστασία από την έκθεση στον καπνό. Μέχρι σήμερα, η εν λόγω σύμβαση έχει κυρωθεί από 26 κράτη μέλη και από την Κοινότητα.
<P>
Όσον αφορά το πρόγραμμα εργασίας της σουηδικής Προεδρίας και προκειμένου να υπάρξει η δυνατότητα να δοθεί στα άλλα όργανα επαρκής χρόνος να παράσχουν τις γνωμοδοτήσεις τους, στις 8 Ιουλίου 2009, το Συμβούλιο κάλεσε το Ευρωπαϊκό Κοινοβούλιο, την Ευρωπαϊκή Οικονομική και Κοινωνική Επιτροπή και την Επιτροπή των Περιφερειών να υποβάλουν τις γνωμοδοτήσεις τους το αργότερο έως τις 26 Νοεμβρίου, 5 Νοεμβρίου και 8 Οκτωβρίου 2009, αντίστοιχα. " Ευρωπαϊκή Οικονομική και Κοινωνική Επιτροπή έχει ήδη εγκρίνει τη γνωμοδότησή της και η Επιτροπή των Περιφερειών ανακοίνωσε ότι δεν σκοπεύει να υποβάλει γνωμοδότηση. Πιστεύω ότι το Ευρωπαϊκό Κοινοβούλιο σχεδιάζει να εγκρίνει τη γνωμοδότησή του μέχρι τον Μάρτιο του 2010 το αργότερο, γεγονός για το οποίο εκφράζω τη λύπη μου. Δυστυχώς, τότε θα είναι πολύ αργά ώστε το Συμβούλιο να μπορέσει να λάβει υπόψη αυτήν τη γνωμοδότηση. Δεν τίθεται απολύτως κανένα θέμα έλλειψης σεβασμού - το αντίθετο, στην πραγματικότητα.
<P>
" υπουργός Φροντίδας των "λικιωμένων και Δημόσιας Υγείας, Maria Larsson, επιβεβαίωσε στην Επιτροπή Περιβάλλοντος, Δημόσιας Υγείας και Ασφάλειας των Τροφίμων στις 2 Σεπτεμβρίου ότι αποτελεί πρόθεση της σουηδικής Προεδρίας η έγκριση της σύστασης για το περιβάλλον χωρίς καπνό πριν από το τέλος του έτους. Το κείμενο της σύστασης συζητείται επί του παρόντος στο Συμβούλιο και, μέχρι τώρα, σημειώνουμε σημαντική πρόοδο. Είμαι βέβαιη ότι θα επιτύχουμε τον στόχο μας, ώστε η σύσταση να εγκριθεί κατά τη συνεδρίαση του Συμβουλίου την 1η Δεκεμβρίου 2009. Ωστόσο, το Συμβούλιο δεν σχεδιάζει να εγκρίνει τυχόν συμπεράσματα από αυτήν την άποψη.
<P>
Το Συμβούλιο εξέτασε το ψήφισμα του Ευρωπαϊκού Κοινοβουλίου που εγκρίθηκε στις 24 Οκτωβρίου 2007 σχετικά με την Πράσινη Βίβλο "Για μια Ευρώπη απαλλαγμένη από το κάπνισμα: στρατηγικές επιλογές σε επίπεδο ΕΕ". Στο ψήφισμα, το Κοινοβούλιο καλούσε τα κράτη μέλη να θεσπίσουν νομοθεσία σχετικά με το περιβάλλον χωρίς καπνό εντός δύο ετών. Πολλά κράτη μέλη της ΕΕ έχουν πλέον εγκρίνει τέτοιους νόμους, ενώ αρκετά κινούνται προς αυτήν την κατεύθυνση. Το Κοινοβούλιο εξέτασε επίσης το ενδεχόμενο συμπλήρωσης της πολιτικής για το περιβάλλον χωρίς καπνό με άλλα υποστηρικτικά μέτρα. Το Συμβούλιο συμμερίζεται αυτήν την άποψη.
<P>
Χαίρομαι που είχα την ευκαιρία να πραγματοποιήσω αυτήν την αναφορά για το χρονοδιάγραμμα του Συμβουλίου όσον αφορά τη σύσταση για το περιβάλλον χωρίς καπνό και ανυπομονώ να ακούσω τις απόψεις σας επί του θέματος.
<SPEAKER ID="391" NAME="Θεόδωρος Σκυλακάκης">
εξ ονόματος της Ομάδας PPE. - Κυρία Πρόεδρε, η απόφαση του Συμβουλίου να προωθήσει με υπέρμετρη ταχύτητα προς τα κράτη μέλη την πρότασή του για το περιβάλλον χωρίς καπνό, χωρίς να επιτρέπει στο Κοινοβούλιο να έχει αρκετό χρόνο για να επεξεργαστεί τη δική του θέση, είναι, και κατά τη δική μας γνώμη, λάθος. " δική μας αντίδραση, εκτός από τη σημερινή ερώτηση, είναι το ψήφισμα, που θα ψηφίσουμε, ελπίζω, αύριο και για το οποίο πετύχαμε έναν καλό συμβιβασμό που νομίζω ότι θα εκφράσει τη μεγάλη πλειοψηφία του Σώματος. Το ψήφισμα αυτό περιέχει πολλά νέα στοιχεία. Εμείς στο Λαϊκό Κόμμα είμαστε ιδιαίτερα υπερήφανοι για την έμφαση που δίνεται στο κείμενο αυτό στην προστασία των παιδιών από το παθητικό κάπνισμα, καθώς, με πρότασή μας και αποδοχή των άλλων Ομάδων, έχουν εισαχθεί πολλά νέα στοιχεία.
<P>
Επισημαίνω ενδεικτικά την αναφορά στην ανάγκη ιδιαίτερης ευαισθησίας και προστασίας αφού τα παιδιά, σε αντίθεση με τους μεγάλους, δεν έχουν τη δυνατότητα να συγκατατεθούν νομικά, ηθικά ή ακόμη και ψυχολογικά στην έκθεσή τους στο παθητικό κάπνισμα. Οι γονείς έχουν αυτό το καθήκον προστασίας, όμως χρειάζονται τη βοήθειά μας, αφού το παθητικό κάπνισμα των παιδιών δεν έχει επαρκώς μελετηθεί και συνεπώς ούτε οι γονείς ούτε κανείς άλλος δεν διαθέτουν τη γνώση για το τι συνέπειες έχει η μακροχρόνια έκθεση των παιδιών στον καπνό και ποιος είναι ο αναγκαίος βαθμός προστασίας τους.
<P>
Γι' αυτό και έχει ιδιαίτερη αξία η πρότασή μας να πραγματοποιήσει η Επιτροπή μια πανευρωπαϊκή μελέτη για το πρόβλημα, που θα περιλαμβάνει και το κάπνισμα από τρίτο χέρι. Οι πληροφορίες που θα προκύψουν μπορεί να προσφέρουν τεράστιες υπηρεσίες. Επιπλέον, στο ψήφισμα υπάρχουν πολλά σημαντικά στοιχεία και ελπίζουμε το Συμβούλιο να τα λάβει υπόψη του.
<SPEAKER ID="392" NAME="Daciana Octavia Sârbu" LANGUAGE="RO">
Οι πολίτες και το περιβάλλον της Ευρωπαϊκής Ένωσης πρέπει να ωφεληθούν από την προστασία που παρέχεται χάρη στην απαγόρευση του καπνίσματος στους δημόσιους χώρους. Δεν μπορούμε να αγνοήσουμε το γεγονός ότι το κάπνισμα παραμένει επί του παρόντος μία από τις σημαντικότερες αιτίες πρόκλησης ασθενειών και θανάτων. Αγωνιζόμαστε με όλες μας τις δυνάμεις κατά επικίνδυνων επιδημιών και επινοούμε πολύπλοκα και δαπανηρά εμβόλια για να προστατευτούμε από νέους ιούς, αλλά το να καταβάλλουμε προσπάθεια για να προστατεύσουμε τα παιδιά μας, τις οικογένειές μας και το περιβάλλον από τη ζημία που προκαλεί το κάπνισμα είναι ένας στόχος πολύ πιο εύκολα επιτεύξιμος.
<P>
" απλή λογική, αν όχι η επίκληση εννοιών όπως το δικαίωμα της μη καπνίζουσας πλειονότητας, θα πρέπει να μας πείσουν να θέσουμε αυτήν την προσπάθεια σε πρώτη προτεραιότητα. Ορισμένες πρόσφατες μελέτες υποδεικνύουν ότι η απαγόρευση του καπνίσματος στη Βόρεια Αμερική και την Ευρώπη έχει ως αποτέλεσμα την ταχεία μείωση ορισμένων σοβαρών προβλημάτων υγείας. Στην πραγματικότητα, το αποτέλεσμα αυτό διαπιστώθηκε σχεδόν αμέσως μετά την εφαρμογή της απαγόρευσης του καπνίσματος. Σε χώρες όπου το κάπνισμα έχει απαγορευθεί ολοκληρωτικά στους δημόσιους χώρους, οι θετικές επιπτώσεις στην υγεία έχουν αποδοθεί σε μια σειρά παραγόντων. Σε αυτούς περιλαμβάνονται όχι μόνο η εξάλειψη του καπνού που εισπνέουν έμμεσα οι καπνιστές, αλλά και ο περιορισμός των επιπτώσεων του παθητικού καπνίσματος στους μη καπνιστές.
<P>
Θα ήθελα να μην παραβλέψουμε ένα ουσιαστικό γεγονός: οι καπνιστές αποτελούν μειονότητα στην Ευρωπαϊκή Ένωση. Φυσικά, κανείς δεν μπορεί να προτείνει την περιστολή του δικαιώματος των ατόμων να καπνίζουν, ούτε ακόμη και χάρη ορισμένων αρχών που όλοι υποστηρίζουμε, όπως η ισχυρή προστασία της δημόσιας υγείας και η διαμόρφωση ενός περιβάλλοντος απαλλαγμένου από πηγές ρύπανσης. Ταυτόχρονα, εντούτοις, η πλειονότητα που απαρτίζεται από μη καπνιστές επιθυμεί ένα περιβάλλον χωρίς καπνό. Αυτή η πραγματικότητα θα πρέπει να μας καθοδηγεί στο πλαίσιο του σχεδιασμού και της στήριξης νομοθετικών μέτρων κατά του καπνίσματος.
<P>
Δεδομένου ότι τα στοιχεία που διαθέτουμε υποδεικνύουν ότι οι καπνιστές είναι πιθανό να σταματήσουν το κάπνισμα με τη βοήθεια αυτών των υποστηρικτικών μέτρων, πιστεύω ότι πρέπει να ενισχύσουμε τα νομοθετικά μέτρα κατά του καπνίσματος ως μέρος μιας κοινοτικής πολιτικής ελέγχου της κατανάλωσης καπνού, προκειμένου να συμβάλουμε πρακτικά στη βελτίωση της δημόσιας υγείας σε ολόκληρη την Ευρωπαϊκή Ένωση.
<SPEAKER ID="393" NAME="Frédérique Ries" LANGUAGE="FR">
Κυρία Πρόεδρε, με το παρόν ψήφισμα το Σώμα μας αποσκοπεί, φυσικά, να υποστηρίξει την ιδιαίτερα ενεργό πολιτική της Επιτροπής σχετικά με την καταπολέμηση του καπνίσματος. Ωστόσο, ζητούμε επίσης από την Επιτροπή -και αυτό είναι ουσιαστικής σημασίας- να προχωρήσει και άλλο και να διασφαλίσει ότι, το 2011, οι ευρωπαίοι άνδρες και γυναίκες θα έχουν το δικαίωμα σε ένα περιβάλλον χωρίς καπνό σε όλους τους δημόσιους χώρους, τα μέσα μεταφοράς και τους χώρους εργασίας.
<P>
Στην πραγματικότητα, η Ευρώπη έχει το δικαίωμα -αυτό είναι προφανές- ακόμη και το καθήκον να προσφέρει προστασία και, συνεπώς, σε αυτήν την περίπτωση, να εφαρμόσει απαγόρευση, όπως το έπραξε και όπως συνεχίζει να το πράττει όσον αφορά μια ολόκληρη σειρά τοξικών ουσιών, ουσιών που σκοτώνουν, σε ορισμένες περιπτώσεις, πολύ λιγότερους ανθρώπους σε σχέση με τον καπνό: χημικές ουσίες, παρασιτοκτόνα, ορισμένα βαρέα μέταλλα ή ακόμη και ο αμίαντος, για να αναφερθώ σε μερικές εξ αυτών.
<P>
Όταν λέω ότι η Ευρώπη πρέπει να εφαρμόσει απαγόρευση και, ως εκ τούτου, να εξασφαλίσει αυτόν τον απαλλαγμένο από τον καπνό χώρο για όλους τους εργαζόμενους, όπως μας ζητά να πράξουμε η συντριπτική πλειοψηφία των πολιτών, αυτό δεν σημαίνει προφανώς ότι ξεκινούμε σταυροφορία κατά των καπνιστών. Είμαι φιλελεύθερος και είμαι ιδιαίτερα προσκολλημένος σε αυτήν την έννοια της ελευθερίας, της ελεύθερης επιλογής και της ελεύθερης βούλησης. Ένα ευρωπαϊκό κείμενο μπορεί να προβλέπει εξαιρέσεις, αίθουσες καπνίσματος και χώρους ελευθερίας. Το να νομοθετούμε δεν σημαίνει να καταπιέζουμε. Εδώ μιλούμε για δημόσιους χώρους, αλλά δεν μπορείτε να μου πείτε ότι η Ευρώπη δεν διαδραματίζει ρόλο σε αυτήν τη συζήτηση.
<SPEAKER ID="394" NAME="Carl Schlyter" LANGUAGE="SV">
Κυρία Πρόεδρε, θα ήθελα να τονίσω ότι πρόκειται, φυσικά, για θέμα προστασίας των εργαζομένων. Αυτός είναι ο μοναδικός λόγος για τον οποίον η ΕΕ εμπλέκεται καν στο θέμα. Απαγορεύσαμε το διχλωρομεθάνιο (DCM), για παράδειγμα -ένα θέμα για το οποίο ήμουν εγώ υπεύθυνος- ακριβώς διότι επηρεάζει την υγεία των εργαζομένων. Οι εργαζόμενοι έχουν το δικαίωμα να προστατεύονται από την ευρωπαϊκή νομοθεσία, και τώρα μιλάμε για την υγεία των εργαζομένων στα εστιατόρια και τα ξενοδοχεία.
<P>
" απαγόρευση του καπνίσματος σε αυτού του είδους τα περιβάλλοντα θα έσωζε πολλές περισσότερες ζωές και θα ήταν πολύ πιο αποτελεσματική όσον αφορά την πρόληψη της κακής υγείας σε σχέση με τους περισσότερους από τους νόμους που θεσπίζουμε εδώ. Είναι ένα από τα αποτελεσματικότερα μέσα που μπορούμε να θέσουμε σε εφαρμογή για την προστασία της υγείας των εργαζομένων στον χώρο εργασίας, κυρίως των παιδιών και άλλων αθώων θυμάτων του καπνού. Δεκάδες ουσίες στον καπνό του τσιγάρου είναι τόσο τοξικές ώστε, εάν θέλετε να τις χρησιμοποιήσετε σε εργαστήριο, πρέπει να έχετε ειδική άδεια, και, παρά ταύτα, αυτές τις ουσίες θέλουμε να διαχέουμε στο καθημερινό περιβάλλον των ανθρώπων. Πρόκειται για μια απολύτως παράλογη κατάσταση. Εδώ δεν πρόκειται για την ελευθερία της επιλογής, διότι όσοι ασθενούν δεν το έχουν επιλέξει κατά κανένα τρόπο. Μπορούμε τώρα να βοηθήσουμε αυτούς τους ανθρώπους και να τους σώσουμε από το να ασθενήσουν μελλοντικά, και αυτή είναι μια ευκαιρία που πρέπει να εκμεταλλευτούμε.
<SPEAKER ID="395" NAME="Jiří Maštálka" LANGUAGE="CS">
Είμαι εξαιρετικά χαρούμενος για το ότι καταφέραμε να δημιουργήσουμε ένα κοινό ψήφισμα που αποτελεί έναν αξιοπρεπή συμβιβασμό και το οποίο μπορεί να συμβάλει στη μείωση των περιστατικών θανάτου και των νοσημάτων που οφείλονται στο κάπνισμα. Χαιρετίζω τη διατύπωση του άρθρου 15, η οποία αναμένεται να διασφαλίσει την προστασία της προσπάθειας ελέγχου του καπνού, ιδίως έναντι των εμπορικών συμφερόντων της καπνοβιομηχανίας. Ο μηχανισμός που διαμορφώθηκε στο άρθρο 22 όσον αφορά την υποβολή εκθέσεων είναι, κατά τη γνώμη μου, καλός. Είμαι απογοητευμένος για το ότι δεν κατορθώσαμε να ενσωματώσουμε στο κοινό ψήφισμα μια αναφορά στην τυποποιημένη συσκευασία. Μελέτες έχουν καταδείξει ότι η τυποποιημένη συσκευασία θα μείωνε σε σημαντικό βαθμό την κατανάλωση και τη ζήτηση, ιδίως μεταξύ των νέων ανθρώπων. Είμαι επίσης απογοητευμένος για το ότι, για λόγους χρόνου, δεν τηρήθηκε η δέουσα διαδικασία διαβούλευσης και ελπίζω ότι το Συμβούλιο θα υποστηρίξει τις προαναφερθείσες προτάσεις. Θα ήθελα επίσης να προσθέσω για την ιστορία ότι εγκρίναμε στο πλαίσιο της σημερινής συνεδρίασης μέτρα που θα θέσουν την προστασία των μη καπνιστών στο Ευρωπαϊκό Κοινοβούλιο στις σωστές βάσεις.
<SPEAKER ID="396" NAME="Peter Liese" AFFILIATION="PPE">
(DE) Κυρία Πρόεδρε, κυρίες και κύριοι, θα ήθελα να ευχαριστήσω όλους όσοι συνέβαλαν στη διαμόρφωση του ψηφίσματος. Το παθητικό κάπνισμα είναι ένα τεράστιο πρόβλημα, ιδίως για τα παιδιά. Ο πρόεδρος της γερμανικής ένωσης παιδιάτρων είπε κάποτε ότι το κάπνισμα παρουσία παιδιών συνιστά σκόπιμη πρόκληση σωματικής βλάβης. Δεν θα εκφραζόμουν το ίδιο δραματικά ο ίδιος, αλλά είναι σαφές ότι πρέπει να δράσουμε.
<P>
Χαιρετίζω ιδιαίτερα τη νομοθεσία που ψηφίστηκε στην Ιρλανδία, την Ιταλία και σε άλλες χώρες. Πιστεύω ότι η νομική και πραγματική κατάσταση στη Γερμανία είναι επαίσχυντη από την άποψη της πολιτικής για την υγεία. Έχουμε πολλά να διδαχθούμε από τις άλλες ευρωπαϊκές χώρες από αυτήν την άποψη.
<P>
Παρά ταύτα, τα πράγματα δεν είναι τόσο εύκολα όσο φαίνεται να προκύπτει από τις παραγράφους 2, 10 και 13 του εν λόγω ψηφίσματος. " δικαιοδοσία μας είναι περιορισμένη σε ευρωπαϊκό επίπεδο και η θέσπιση νομοθεσίας σε αυτόν τον τομέα θα μπορούσε να είναι αντιπαραγωγική από πολιτικής άποψης. Μπορούμε μόνο να προστατεύσουμε τους εργαζόμενους. Δεν μπορούμε να παράσχουμε ειδική προστασία για τα παιδιά δραστηριοποιούμενοι σε ευρωπαϊκό επίπεδο. Ωστόσο, αυτού του είδους ακριβώς η προστασία είναι που χρειάζεται επειγόντως. Συνεπώς, θα ήθελα να σας ζητήσω να στηρίξετε τις τροπολογίες που κατέθεσε η Ομάδα του Ευρωπαϊκού Λαϊκού Κόμματος (Χριστιανοδημοκράτες) επί του θέματος.
<P>
Δυο λόγια σχετικά με τις αμφιλεγόμενες επιδοτήσεις του καπνού, τις οποίες συζητούμε για χρόνια. " Επιτροπή Περιβάλλοντος, Δημόσιας Υγείας και Ασφάλειας των Τροφίμων ζητούσε πάντα την κατάργησή τους. Τώρα έχουμε επιτύχει έναν καλό συμβιβασμό στο Συμβούλιο και, συνεπώς, θα ήθελα να προβώ σε μια έντονη προσωπική έκκληση, αντικείμενο συζήτησης με την Ομάδα μου, να αφήσουμε την παράγραφο 9 αμετάβλητη. Είναι ένας αποτελεσματικός συμβιβασμός και ο κόσμος δεν θα κατανοήσει το να συνεχίσουμε να καταβάλλουμε επιδοτήσεις όπως κάναμε στο παρελθόν. Χρειαζόμαστε αυτήν την αλλαγή και πρέπει να την στηρίξουμε.
<SPEAKER ID="397" NAME="Mairead McGuinness" AFFILIATION="PPE">
(ΕΝ) Κυρία Πρόεδρε, στη διάρκεια των ευρωεκλογών του 2004, η Ιρλανδία εφάρμοσε απαγόρευση του καπνίσματος στους χώρους εργασίας, με αποτέλεσμα να βλέπουμε πολλούς εξοργισμένους ψηφοφόρους έξω από τα εστιατόρια και τα μπαρ. Ήταν εξοργισμένοι με την απαγόρευση. Σήμερα, όμως, βρισκόμαστε στο 2009 και υπάρχει τεράστια αποδοχή του ότι αυτό που κάναμε ήταν για το καλό των εργαζομένων, για το καλό των εργοδοτών και για το καλό του συστήματος δημόσιας υγείας. Οι άνθρωποι έμαθαν να ζουν με την απαγόρευση.
<P>
Σήμερα το πρωί έκανα μια υγιεινή επιλογή και περπάτησα μέχρι το Κοινοβούλιο και θορυβήθηκα βλέποντας νέους γονείς να καπνίζουν μέσα στα αυτοκίνητα, με τα παιδιά τους στο πίσω κάθισμα. Υπήρχαν γονείς που έσπρωχναν τα παιδιά τους στα καροτσάκια, με ένα τσιγάρο πάνω από το κεφάλι του παιδιού. Προφανώς, έχουμε ακόμη πολύ δουλειά να κάνουμε για να εκπαιδεύσουμε τους ενήλικες σχετικά με τους κινδύνους του καπνίσματος για τα παιδιά.
<P>
Συνεπώς, στηρίζω τον συνάδελφό μου, Peter Liese, όσον αφορά την έκκληση του για την προστασία των παιδιών. Είναι τόσο ευάλωτα, και είναι τόσο λυπηρό να τα βλέπουμε εκτεθειμένα σε αυτόν τον κίνδυνο.
<P>
Αλλά ας μην δαιμονοποιούμε τους καπνιστές. Πρέπει να θυμόμαστε ότι το κάπνισμα είναι ένας τρομερός εθισμός και οι καπνιστές χρειάζονται κάθε βοήθεια και στήριξη εκ μέρους μας για να κόψουν αυτήν τη συνήθεια. Όσοι επέλεξαν, όπως θα πουν κάποιοι άλλοι, να μην κόψουν τη συνήθεια, ας συνεχίσουν να κάνουν αυτό που επιθυμούν χωρίς να βλάπτουν τους άλλους και κατανοώντας πλήρως το κακό που προκαλούν στους εαυτούς τους.
<P>
Πρόκειται για καλό ψήφισμα και, προφανώς, στην Ιρλανδία, όπου έχουμε σημειώσει σημαντική πρόοδο σε αυτού του είδους τα νομοθετικά μέτρα, παρέχουμε πλήρη στήριξη.
<SPEAKER ID="398" NAME="RadvilMorkūnait" AFFILIATION="PPE">
(LT) Εδώ στο Ευρωπαϊκό Κοινοβούλιο συζητούμε συχνά για τα ανθρώπινα δικαιώματα. Σύμφωνα με μια έρευνα του Ευρωβαρόμετρου, το 70% των πολιτών της Ευρωπαϊκής Ένωσης δεν καπνίζουν και η πλειονότητα θα επιθυμούσε την απαγόρευση του καπνίσματος στους δημόσιους χώρους. Θα μπορούσε να υπάρξει κάποια συζήτηση σχετικά με το εάν κάτι τέτοιο θα αποτελούσε διάκριση κατά των καπνιστών. Ωστόσο, πιστεύω ότι, δεδομένης της αναγνωρισμένης ζημίας που μπορεί να προκαλέσει το κάπνισμα στην υγεία, δεν μπορούμε να θέτουμε σε κίνδυνο την υγεία των ανθρώπων. Φυσικά, όταν μιλάμε για απαγόρευση του καπνίσματος σε κλίμακα ΕΕ, δεν πρέπει να ξεχνούμε την αρχή της επικουρικότητας και πρέπει να επιτρέψουμε στα ίδια τα κράτη μέλη να αποφασίσουν πώς θα υπερασπίσουν και θα προστατεύσουν τους πολίτες τους. Στη Λιθουανία, για παράδειγμα, όπως έχουν ήδη αναφέρει οι ιρλανδοί συνάδελφοί μας, έχουμε τον νόμο για τον έλεγχο του καπνίσματος, που είναι ένας από τους πλέον προοδευτικούς νόμους, σε αυτόν τον τομέα σε ευρωπαϊκό επίπεδο. Φυσικά, υπάρχουν και άλλα πράγματα που μπορούμε να επιτύχουμε. Στη Λιθουανία, η κατανάλωση καπνού είναι απαγορευμένη στα δημόσια ιδρύματα, στους χώρους εργασίας, στους κλειστούς χώρους, σε όλα τα καταστήματα εστίασης και στις δημόσιες συγκοινωνίες. Στη Λιθουανία, ο νόμος για τον έλεγχο του καπνίσματος έγινε αποδεκτός με αρκετή προθυμία και, στην πραγματικότητα, ακόμη και οι ίδιοι οι καπνιστές παραδέχονται ότι καπνίζουν πλέον λιγότερο ή, σε ορισμένες περιπτώσεις, έχουν σταματήσει να καπνίζουν εντελώς. Φυσικά, η Λιθουανία, όπως και άλλα κράτη μέλη της ΕΕ, πρέπει να δώσει κάπως μεγαλύτερη προσοχή στο πρόβλημα του καπνίσματος των ανηλίκων. Πιστεύω ότι όλοι ενδιαφερόμαστε να έχουμε ένα καθαρό και υγιές περιβάλλον, ιδίως για τα παιδιά μας. Συνεπώς, τα καλά παραδείγματα που έχουν θέσει κράτη που απαγόρευσαν το κάπνισμα στους δημόσιους χώρους θα πρέπει να ενθαρρύνουν και να εμπνέουν εκείνα τα κράτη που είναι περισσότερο διστακτικά σε αυτόν τον τομέα, ώστε να υπερασπίσουν τα δικαιώματα των μη καπνιστών, ενώ θα πρέπει να ενθαρρύνουν τα θεσμικά όργανα της ΕΕ -που έχουν εισακούσει τη γνωμοδότηση του Ευρωπαϊκού Κοινοβουλίου- να βρουν τρόπους θέσπισης νομοθεσίας υποχρεωτικού χαρακτήρα.
<SPEAKER ID="399" NAME="Seán Kelly" AFFILIATION="PPE">
(ΕΝ) Κυρία Πρόεδρε, πρώτον θα ήθελα να συγχαρώ την κυρία Estrela για την πρωτοβουλία της. Συμφωνώ με όσα ανέφερε.
<P>
Στην Ιρλανδία, διαπίστωσα και εγώ την αλλαγή της στάσης έναντι του καπνίσματος και των συνηθειών των ιρλανδών καπνιστών. Ήμουν πρόεδρος της Γαελικής Αθλητικής Ένωσης, που είναι ο μεγαλύτερος αθλητικός φορέας της Ιρλανδίας. Εφαρμόσαμε απαγόρευση στο μεγαλύτερο στάδιό μας, χωρητικότητας 82 500 ατόμων. Ο κόσμος στην αρχή είχε αντιστάσεις, αλλά τώρα αποδέχεται την απαγόρευση. " αλλαγή είναι ολοκληρωτική. Δεν έχω πρόβλημα με όσους καπνίζουν, αλλά το κάπνισμα έχει επιπτώσεις και στους μη καπνιστές και αυτό είναι το πρόβλημα. Το παθητικό κάπνισμα έχει ουσιαστικά εξαλειφθεί στην Ιρλανδία, ενώ και οι ενήλικοι έχουν περιορίσει το κάπνισμα. Πολλοί το έχουν κόψει εντελώς ενώ -το σημαντικότερο- η τάση των νέων ανθρώπων να καπνίζουν είναι περιορισμένη σε σχέση με το παρελθόν.
<P>
" τελική επισήμανση που θα ήθελα να κάνω είναι ότι, ακόμη και από την άποψη των ρούχων τους, οι άνθρωποι διαπιστώνουν ότι αυτά δεν μυρίζουν πλέον. Όταν ταξιδεύεις στο εξωτερικό και πηγαίνεις σε εστιατόρια, εάν μυρίσεις καπνό έχεις την τάση να φύγεις, και το ίδιο ισχύει και για τα δωμάτια των ξενοδοχείων. Πρόκειται για μια καλή πρωτοβουλία και όσο πιο σύντομα εφαρμοσθεί τόσο το καλύτερο για όλους. Κανείς δεν θα το μετανιώσει, αυτό μπορώ να σας το εγγυηθώ.
<SPEAKER ID="400" NAME="Chris Davies" AFFILIATION="ALDE">
(ΕΝ) Κυρία Πρόεδρε, οι άνθρωποι έχουν το δικαίωμα να καπνίζουν, αλλά δεν υποκύπτω στην άποψη κανενός όταν λέω ότι ο υπόλοιπος κόσμος δεν είναι υποχρεωμένος να εισπνέει τον καπνό που εκπνέουν οι άλλοι στον χώρο εργασίας ή σε οποιονδήποτε άλλο χώρο.
<P>
Προσωπικά μισώ την αποπνικτική ατμόσφαιρα του καπνού -κυριολεκτικά την απεχθάνομαι- και χαιρετίζω την απαγόρευση που εφαρμόστηκε στη χώρα μου. Ωστόσο, δεν πιστεύω ότι η απόφαση πρέπει να εφαρμοστεί σε ευρωπαϊκό επίπεδο. Δεν πιστεύω ότι πρέπει να ζητούμε την εφαρμογή δεσμευτικής νομοθεσίας σε κάθε κράτος μέλος. Είμαι φεντεραλιστής, αλλά όχι οπαδός της συγκεντρωτικής άποψης. Οι αποφάσεις πρέπει να λαμβάνονται στο χαμηλότερο πρακτικό επίπεδο και, σε αυτήν την περίπτωση, αυτό είναι το κράτος μέλος, ή ακόμη και η περιφερειακή κυβέρνηση, όπως η Σκωτία, η πρώτη περιοχή της χώρας μου όπου απαγορεύτηκε το κάπνισμα.
<P>
Είναι πολύ εύκολο να παραβλέψουμε την αρχή της επικουρικότητας, όταν πιστεύουμε ότι κάνουμε κάτι καλό. Σε αυτήν την περίπτωση, πιστεύω ότι προσπαθούμε να κάνουμε το καλό, αλλά μετά την κύρωση της Συνθήκης της Λισαβόνας, θα πρέπει να κάνουμε τα αδύνατα δυνατά για να τηρήσουμε αυτήν την αρχή.
<SPEAKER ID="401" NAME="Anja Weisgerber" AFFILIATION="PPE">
(DE) Κυρία Πρόεδρε, χρειαζόμαστε σαφείς και πρακτικούς κανόνες για την προστασία των μη καπνιστών που θα εφαρμοστούν σε ολόκληρη την Ευρώπη. Ωστόσο, "σε ολόκληρη την Ευρώπη" δεν σημαίνει, κατά τη γνώμη μου, "από την Ευρώπη". Πολλά κράτη μέλη έχουν ήδη εφαρμόσει νομοθετικά μέτρα για την προστασία των μη καπνιστών, ενώ άλλα κράτη μέλη κινούνται προς την κατεύθυνση της θέσπισης τέτοιων νόμων.
<P>
Γιατί ορισμένοι από τους συναδέλφους μου λένε τώρα ότι εμείς στις Βρυξέλλες μπορούμε να το κάνουμε αυτό πολύ καλύτερα από ό,τι τα κράτη μέλη, ανεξαρτήτως του γεγονότος ότι η Ευρωπαϊκή Ένωση δεν έχει δικαίωμα καθορισμού της πολιτικής για την υγεία και ότι θα πρέπει να εφαρμόσουμε αυτήν την πολιτική μέσω της παρακαμπτηρίου της πολιτικής για την υγεία και την ασφάλεια στην εργασία; Κατά τη γνώμη μου, τα κράτη μέλη πρέπει να αποφασίσουν τους κανονισμούς που πρέπει να εφαρμόσουν για την προστασία των μη καπνιστών. Αυτό είναι λογικό, διότι βρίσκονται πιο κοντά στα τοπικά προβλήματα και ζητήματα. Δεν καταλαβαίνω γιατί θα πρέπει οι Βρυξέλλες να επιβάλλουν μέτρα προστασίας των μη καπνιστών στο Lapland και στην Ανδαλουσία, τα οποία είναι πανομοιότυπα από κάθε άποψη. Τι συνέβη στις διαμεθοριακές επιπτώσεις; Εμείς στις Βρυξέλλες ξεπεράσαμε τα όριά μας από αυτήν την άποψη.
<P>
Για εμένα, η προστασία των παιδιών και των νέων ανθρώπων είναι ιδιαίτερα σημαντικό θέμα. Χρειαζόμαστε προστασία περιεκτικού χαρακτήρα σε αυτόν τον τομέα. Εάν εφαρμόσουμε μέτρα προστασίας για τους μη καπνιστές σε ευρωπαϊκό επίπεδο, μέσω της υγείας και της ασφάλειας στην εργασία, δεν προστατεύουμε τα παιδιά και τους νέους ανθρώπους, διότι δεν εργάζονται. Κατά συνέπεια, θα σας ζητούσα να στηρίξετε τις τροπολογίες 2 και 13 που κατέθεσε η Ομάδα του Ευρωπαϊκού Λαϊκού Κόμματος (Χριστιανοδημοκράτες).
<SPEAKER ID="402" NAME="Åsa Torstensson" LANGUAGE="SV">
Κυρία Πρόεδρε, θα ήθελα να εκφράσω τις ευχαριστίες μου προς τα αξιότιμα μέλη του Κοινοβουλίου για αυτήν τη σημαντική συζήτηση. Είναι εξαιρετικά θετικό το γεγονός ότι είμαστε τόσο πολύ αφοσιωμένοι στο το να επιτύχουμε όσον αφορά τη διαμόρφωση ενός περιβάλλοντος χωρίς καπνό. Πιστεύω ότι πολλές απόψεις μας συμπίπτουν. Όπως είπα νωρίτερα, λυπούμαι για το γεγονός ότι το Ευρωπαϊκό Κοινοβούλιο δεν μπόρεσε να υποβάλει εγκαίρως τη γνωμοδότησή του, αλλά η Προεδρία θα λάβει υπόψη το ψήφισμα του Κοινοβουλίου.
<P>
Όσον αφορά το κάπνισμα στους χώρους εργασίας, η Επιτροπή ξεκίνησε γύρο διαβουλεύσεων με τους κοινωνικούς εταίρους σε επίπεδο ΕΕ. Ζητήθηκε από τους εταίρους να παράσχουν τη γνώμη τους σχετικά με την ισχύουσα νομοθεσία και τυχόν μελλοντικές νομοθετικές πρωτοβουλίες σε αυτόν τον τομέα. " πρόταση για σύσταση αναφέρει ότι είναι ιδιαίτερα επικίνδυνη η έκθεση των παιδιών και των νέων ανθρώπων στο παθητικό κάπνισμα και ότι κάτι τέτοιο θα μπορούσε να αυξήσει τις πιθανότητες να αρχίσουν το κάπνισμα.
<P>
" πρόταση για σύσταση σχετικά με ένα περιβάλλον χωρίς καπνό καλεί την Επιτροπή να υποβάλει έκθεση όσον αφορά την εφαρμογή, τη λειτουργία και τις επιπτώσεις των προτεινόμενων μέτρων, βάσει των πληροφοριών που παρέχουν τα κράτη μέλη. " έκθεση της Επιτροπής θα παράσχει επίσης την κατάλληλη ευκαιρία να επιστρέψουμε σε αυτό το θέμα.
<P>
Το θέμα του ελέγχου του καπνού θα έχει προεξάρχουσα θέση στην ημερήσια διάταξη και τον επόμενο χρόνο. Θα ξεκινήσουμε τότε τις προετοιμασίες για την τέταρτη σύνοδο της Διάσκεψης των Μερών στη σύμβαση-πλαίσιο για τον έλεγχο του καπνού. " διάσκεψη θα πραγματοποιηθεί στην Punta del Este της Ουρουγουάης στις 15-20 Νοεμβρίου 2010. Είμαι βέβαιη ότι τότε το Συμβούλιο θα θέλει να συζητήσει αυτό το θέμα εκ νέου με το Ευρωπαϊκό Κοινοβούλιο.
<SPEAKER ID="403" NAME="Πρόεδρος">
Σύμφωνα με το άρθρο 115, παράγραφος 2 του Κανονισμού, έχω λάβει μια πρόταση ψηφίσματος.
<P>
" συζήτηση έληξε.
<P>
" ψηφοφορία θα διεξαχθεί αύριο, Πέμπτη, 26 Νοεμβρίου 2009.
<P>
Γραπτές δηλώσεις (άρθρο 149)
<SPEAKER ID="404" NAME="Martin Kastler  " LANGUAGE="DE">
Κυρία Πρόεδρε, κυρίες και κύριοι, συμβαίνει συχνά οι καλές προθέσεις να προκαλούν προβλήματα. Κανείς εδώ δεν αμφισβητεί το γεγονός ότι οι μη καπνιστές χρειάζονται προστασία περιεκτικού χαρακτήρα. Εν τούτοις, η συμβιβαστική πρόταση ψηφίσματος για το περιβάλλον χωρίς καπνό επί της οποίας θα ψηφίσουμε την Πέμπτη κινείται πολύ πέραν της προστασίας των μη καπνιστών. Αν και το παρόν σχέδιο στηρίζει σαφώς την αρχή της επικουρικότητας, ταυτόχρονα την υπονομεύει. " πρόταση καλεί για τη θέσπιση αυστηρών και νομικά δεσμευτικών κανονισμών σε επίπεδο ΕΕ. Εκμεταλλεύεται καθ' υπερβολήν τη δικαιολογημένη ανησυχία για την προστασία της υγείας σε μια προσπάθεια να μεταβιβάσει μη νομότυπη εξουσία όσον αφορά την πολιτική για την υγεία, τα θέματα εργασίας και τα κοινωνικά θέματα σε ευρωπαϊκό επίπεδο. Όλοι επιθυμούμε μια Ευρώπη που στέκεται κοντά στους λαούς της, και η αρχή της επικουρικότητας είναι το κλειδί για αυτό. Τα κράτη μέλη ή, στην περίπτωση της Γερμανίας, τα ομόσπονδα κρατίδια, πρέπει να διεξαγάγουν τις δικές τους συζητήσεις σχετικά με την προστασία των μη καπνιστών. Αυτός είναι ο μόνος τρόπος να προσδιορίσουμε λύσεις που ταιριάζουν στις παραδόσεις και τον πολιτισμό της κάθε χώρας και, ως εκ τούτου, είναι κοντά στο χαρακτήρα του λαού της. Για αυτούς τους λόγους, θα ήθελα να σας ζητήσω να ψηφίσετε κατά της πρότασης ψηφίσματος υπό την παρούσα μορφή της την Πέμπτη.
<SPEAKER ID="977" NAME="Franz Obermayr  " AFFILIATION="NI">
γραπτώς. - (DE) Δεν είμαι καπνιστής. Έχω πλήρη επίγνωση της ζημίας που προκαλεί ο καπνός και το παθητικό κάπνισμα στην υγεία. Ωστόσο, όπως συμβαίνει πολύ συχνά, αυτά τα σχέδια της ΕΕ είναι υπερβολικά. Ορισμένοι από αυτούς τους κανονισμούς είναι εντελώς παράλογοι και, σε ορισμένες περιπτώσεις, δεν επιτρέπουν το κάπνισμα ακόμη και σε ανοιχτό χώρο. " ΕΕ εστιάζεται με εμμονή στην κατανάλωση καπνού, ενώ υπάρχει μια σειρά άλλων δραστηριοτήτων στην καθημερινή ζωή που έχουν αποδειχθεί στατιστικά επικίνδυνες και επιβλαβείς, όπως τα γρήγορα γεύματα, τα σολάριουμ, το οινόπνευμα και ο καφές, η οδήγηση αυτοκινήτου, η έλλειψη άσκησης και ύπνου, για να αναφερθώ σε μερικές μόνο από αυτές. Θα ήμουν έτοιμος να δεχτώ λογικούς κανονισμούς και εκστρατείες ευαισθητοποίησης που αποσκοπούν στην ελαχιστοποίηση των σχετικών κινδύνων. Ωστόσο, όλοι οι ενήλικοι θα πρέπει να είναι, εντέλει, υπεύθυνοι για τις αποφάσεις τους σχετικά με τον βαθμό στον οποίο είναι έτοιμοι να αποδεχθούν τη βλάβη που προκύπτει για την υγεία τους. Για το 2012 έχει προγραμματιστεί η εφαρμογή γενικής απαγόρευσης του καπνίσματος στις επιχειρήσεις, μια απόφαση που δίνει ελάχιστη προσοχή στις επιχειρήσεις που θα υποστούν τις μεγαλύτερες συνέπειες, με άλλα λόγια τις επιχειρήσεις του κλάδου τροφοδοσίας. Οι εν λόγω επιχειρήσεις μπορούν να αναμένουν πτώση των εισπράξεών τους έως 20%, γεγονός που θα έχει ως αποτέλεσμα την απώλεια πολλών θέσεων εργασίας. Επιπλέον, τα τελευταία χρόνια, απαιτείται από τα εστιατόρια και τα μπαρ να διαμορφώνουν χώρους καπνιστών και μη καπνιστών στις εγκαταστάσεις τους. " γενική απαγόρευση του καπνίσματος το 2012 θα καθιστούσε αυτές τις δαπανηρές επενδύσεις παρωχημένες εν ριπή οφθαλμού. Το σχέδιο σύστασης του Συμβουλίου για το περιβάλλον χωρίς καπνό δεν είναι λογικό μέτρο.
<SPEAKER ID="405" NAME="Richard Seeber  " LANGUAGE="DE">
Ιδιαίτερα τα κράτη μέλη πρέπει να σημειώσουν προόδους όσον αφορά την προστασία των μη καπνιστών. " βασική ανησυχία μας είναι να προστατεύσουμε ευάλωτες ομάδες, όπως τα παιδιά και οι έγκυες γυναίκες. Ωστόσο, η Ευρωπαϊκή Ένωση δεν έχει άμεση δικαιοδοσία σε αυτόν τον τομέα. " προστασία της υγείας είναι, και παραμένει, θέμα των κρατών μελών, και είναι οι χώρες που πρέπει να αναλάβουν την ευθύνη για αυτά τα θέματα. Ως εκ τούτου, η ΕΕ θα πρέπει να εστιάσει στο τι μπορεί να κάνει για να προστατεύσει τους μη καπνιστές, γεγονός που συνεπάγεται την προστασία των εργαζομένων στους χώρους εργασίας. Εντούτοις, η απόπειρα επίτευξης του βασικού στόχου του να απαλλαχτεί η Ευρώπη από τον καπνό μέσω της εφαρμογής μεγάλου αριθμού κανονισμών για την προστασία των εργαζομένων δεν αποτελεί ικανοποιητική λύση για το πρόβλημα. Για να προστατεύσουμε όσο το δυνατόν περισσότερα τμήματα του πληθυσμού, και ιδίως τα παιδιά, από τις επιβλαβείς επιπτώσεις του καπνίσματος, χρειαζόμαστε περισσότερες εκστρατείες ευαισθητοποίησης του κοινού. Αυτό είναι το μόνο αποτελεσματικό μέσο για να αλλάξουμε τον τρόπο με τον οποίο σκέφτονται οι άνθρωποι στην Ευρώπη μακροπρόθεσμα, και αποτελεί τη μόνη λύση για τη μείωση του καπνίσματος στο επίπεδο της ιδιωτικής ζωής.
<P>
(" συνεδρίαση διακόπτεται στις 19.30 και συνεχίζεται στις 21.00)

<CHAPTER ID="006-09">
9. Πρόσθετα τροφίμων πλην των χρωστικών και των γλυκαντικών (βόεια και/ή χοίρεια θρομβίνη) (
<P>
- Πριν από την ψηφοφορία:
<SPEAKER ID="135" NAME="Jo Leinen" LANGUAGE="DE">
Κύριε Πρόεδρε, δεν χρειάζεται να λοξοδρομήσουμε όσον αφορά την εν λόγω ψηφοφορία. Μπορούμε να αποφασίσουμε άμεσα. " Επιτροπή Περιβάλλοντος, Δημόσιας Υγείας και Ασφάλειας των Τροφίμων συνέστησε η Ολομέλεια να απαγορεύσει τη συνένωση χωριστών τεμαχίων κρέατος και, συνεπώς, δεν επιτρέπει τη χρήση θρομβίνης ως προσθέτου.
<P>
" μπριζόλα πρέπει να είναι μπριζόλα και το ζαμπόν πρέπει να είναι ζαμπόν. Είμαι βέβαιος ότι αυτό θέλουν τα μέλη της εκλογικής περιφέρειας όλων των βουλευτών του παρόντος Σώματος. Ως εκ τούτου, παρακαλούμε να ψηφίσετε υπέρ της τροπολογίας μας να μην συμπεριληφθεί η θρομβίνη ως πρόσθετο στον κανονισμό μας για τα τρόφιμα.
<SPEAKER ID="136" NAME="Pilar Ayuso" LANGUAGE="ES">
Κύριε Πρόεδρε, η θρομβίνη αποτελεί πρόσθετο που μπορεί να χρησιμοποιηθεί για τη συνένωση του κρέατος, επειδή η αλήθεια είναι ότι δεν υπάρχουν τεχνολογικά προβλήματα ή προβλήματα ασφάλειας των τροφίμων που να σχετίζονται με τη χρήση της. Πράγματι, ήδη χρησιμοποιείται σε ορισμένες χώρες.
<P>
" προτεινόμενη τροποποίηση του παραρτήματος αναφέρει ότι το κρέας που υποβάλλεται σε επεξεργασία με θρομβίνη μπορεί να πωλείται προσυσκευασμένο και με επισήμανση· ως εκ τούτου, ο καταναλωτής δεν εξαπατείται, πράγμα που αποτελεί τη βασική αρχή του ψηφίσματος.
<P>
Εν πάση περιπτώσει, θα ήθελα να ρωτήσω τον Επίτροπο αν η Ευρωπαϊκή Επιτροπή μπορεί να δεσμευθεί ότι τα προϊόντα που περιέχουν θρομβίνη δεν θα μπορούν να θεωρηθούν απομίμηση ως αποτέλεσμα της κατάλληλης ετικέτας, ιδιαίτερα στα πλαίσια της παρούσας μελέτης του προτεινόμενου κανονισμού σχετικά με τις πληροφορίες για τα τρόφιμα που παρέχονται στον καταναλωτή.
<SPEAKER ID="137" NAME="John Dalli" LANGUAGE="EN">
Κύριε Πρόεδρε, κατά την εξέταση της έγκρισης τoυ πρόσθετου τροφίμων θρομβίνης, η Επιτροπή σε συνεργασία με όλα τα κράτη μέλη εξέτασε προσεκτικά και τις τέσσερις απαιτήσεις που καθορίζονται στον κανονισμό για τα πρόσθετα τροφίμων. Αυτά είναι: η πτυχή της ασφάλειας· αν υπάρχει λογική τεχνολογική ανάγκη· οι πτυχές της ενημέρωσης· και τα πλεονεκτήματα και οφέλη για τους καταναλωτές.
<P>
Όσον αφορά την ασφάλεια και την υγιεινή, η ΕΑΑΤ αξιολόγησε το προϊόν και κατέληξε στο συμπέρασμα ότι το εν λόγω πρόσθετο δεν εγείρει ανησυχίες για την ασφάλεια. Όσον αφορά την υγιεινή, δεν μπορώ να συμμεριστώ την άποψη ότι, στην προκειμένη περίπτωση, ο κίνδυνος μόλυνσης είναι μεγαλύτερος απ' ό,τι για άλλα προϊόντα, όπως για παράδειγμα ο κιμάς.
<P>
Δεύτερον, η εύλογη τεχνολογική ανάγκη για το προϊόν αυτό έχει αποδειχθεί. Το παρασκεύασμα του ενζύμου λειτουργεί ως σταθεροποιητής στο τελικό προϊόν του κρέατος. Αυτή η τεχνολογική λειτουργία περιγράφεται ρητά στον κανονισμό για τα πρόσθετα τροφίμων, ο οποίος εγκρίθηκε από το Κοινοβούλιο.
<P>
Τρίτον, ως προς τις πτυχές της ενημέρωσης και, ειδικότερα, τις μεγάλες ανησυχίες που εκφράζονται στην έκθεση ότι το προϊόν θα μπορούσε να παραπλανήσει τον καταναλωτή. Επειδή έχουμε πλήρη επίγνωση των πιθανών κινδύνων, η πρότασή μας περιλαμβάνει τις ακόλουθες αυστηρές απαιτήσεις - οι οποίες, ειρήσθω εν παρόδω, υπερβαίνουν τα όσα συνήθως απαιτούνται για τα πρόσθετα τροφίμων. Πρώτον, το προϊόν μπορεί να πωλείται μόνο προσυσκευασμένο στον τελικό καταναλωτή. Δεύτερον, το προϊόν πρέπει να φέρει πρόσθετη επισήμανση και ο όρος "συνδυασμένα τεμάχια κρέατος" πρέπει να αναφέρεται κοντά στην εμπορική ονομασία πώλησης. Ο καταναλωτής, κατά συνέπεια, θα ενημερώνεται ορθά ως προς τη φύση του προϊόντος. Τρίτον, η ονομασία του ενζύμου και η ζωική του προέλευση πρέπει να αναφέρονται στον κατάλογο των συστατικών. Πρέπει να τονίσω ότι οι εν λόγω απαιτήσεις επισήμανσης είναι αυστηρότερες από τις απαιτήσεις που ισχύουν για τα προϊόντα στα οποία έχουν προστεθεί άλλα συστατικά για τον ίδιο σκοπό, όπως πρωτεΐνες αίματος και επιτρεπόμενα πρόσθετα, και για τα οποία δεν είναι απαραίτητη πρόσθετη επισήμανση.
<P>
Εάν ζητηθούν αυστηρότερες απαιτήσεις επισήμανσης, το θέμα θα εξεταστεί. Το εν λόγω παρασκεύασμα ενζύμου χρησιμοποιείται ήδη σε πολλά κράτη μέλη ως ενισχυτικό στη μεταποίηση, χωρίς απαιτήσεις επισήμανσης. " πρότασή μας αποσαφηνίζει την κατάσταση και θα υποχρεώσει τα κράτη μέλη να εφαρμόζουν τους κανόνες επισήμανσης που απαιτούνται. Κατά συνέπεια, ο καταναλωτής θα ενημερώνεται καλύτερα. Επιπλέον, οι καταναλωτές, ιδίως εκείνοι που χρειάζονται μεγαλύτερη υποστήριξη, θα επωφεληθούν από τη διαθεσιμότητα φθηνότερων προϊόντων κρέατος καθώς γίνεται καλύτερη χρήση των πολύτιμων τεμαχίων κρέατος τα οποία προκύπτουν κατά την επεξεργασία του κρέατος.
<P>
Το πρόσθετο αυτό αποτελεί, κατά τη γνώμη μου, παράδειγμα της ανάπτυξης στον τομέα των τροφίμων, το οποίο θα ωφελήσει τους καταναλωτές. Δεν βλέπω κανέναν λόγο για την κατάργησή του και ελπίζω ότι θα εκτιμήσετε τους απόλυτα βάσιμους λόγους που εξέθεσα σχετικά με το γιατί πρέπει να εγκριθεί. Έχω αναλάβει μια δέσμευση έναντι του Κοινοβουλίου· δεν θα πω σε κανέναν τι να φάει. Θα του πω όμως τι τρώει. " θέση μου είναι σύμφωνη με τη δέσμευση αυτή.

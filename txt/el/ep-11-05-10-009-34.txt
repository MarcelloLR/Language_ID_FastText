<CHAPTER ID="009-34">
34. Πρόταση προσωρινών μέτρων για το πάγωμα και τη γνωστοποίηση των περιουσιακών στοιχείων οφειλετών σε διασυνοριακές υποθέσεις (
<SPEAKER ID="126" NAME="Arlene McCarthy" LANGUAGE="EN">
Κυρία Πρόεδρε, θα ήθελα να επισημάνω εν συντομία ότι δεν κατέστη δυνατόν να πραγματοποιηθεί συζήτηση και παρουσίαση της έκθεσης, και θα ήθελα να ευχαριστήσω τους συναδέλφους βουλευτές από τις άλλες πολιτικές Ομάδες που υποστήριξαν τη σύστασή μου.
<P>
Θα ήθελα να ενημερώσω την Επιτροπή και το Συμβούλιο ότι πρόκειται μόνο για την αρχή της εκστρατείας του Κοινοβουλίου υπέρ της κατάκτηση νέων δικαιωμάτων για τους πολίτες μας που είναι θύματα απάτης. Οι ευρωπαϊκές εντολές γνωστοποίησης και παγώματος των περιουσιακών στοιχείων των απατεώνων είναι κρίσιμης σημασίας, διότι σήμερα οι απατεώνες διαφεύγουν, ενώ τα θύματά τους ζημιώνονται και επιβαρύνονται με τα νομικά έξοδα. Ως εκ τούτου, με την παρούσα ψηφοφορία, ζητούμε από την Επιτροπή να υποβάλει επειγόντως νομοθετικές προτάσεις για τη διόρθωση αυτής της αδικίας, και να ενδυναμώσει εκ νέου τους πολίτες μας, τα θύματα εγκληματικών πράξεων.

<CHAPTER ID="005">
Σύνθεση των επιτροπών και αντιπροσωπειών: βλ. Συνοπτικά Πρακτικά
<SPEAKER ID="018" NAME="Nirj Deva" AFFILIATION="ECR">
(EN) Κύριε Πρόεδρε, δεδομένου ότι ο σεισμός και τα δεινά στην Ιαπωνία περιήλθαν πρόσφατα σε δεύτερη μοίρα, δεν θα ήταν αρμόζον να τους αποδώσει το παρόν Κοινοβούλιο τη δέουσα σημασία και να εκδηλώσει τη συμπαράστασή του στον λαό της Ιαπωνίας, και τη δημοκρατία του, εκφράζοντας τα συλλυπητήριά μας με την τήρηση ενός λεπτού σιγής;
<SPEAKER ID="019" NAME="Πρόεδρος">
Την προηγούμενη εβδομάδα πραγματοποιήσαμε συνεδρίαση μεταξύ όλων των βουλευτών του Ευρωπαϊκού Κοινοβουλίου, παρουσία του Προέδρου της Ευρωπαϊκής Επιτροπής και του Προέδρου του Συμβουλίου της Ευρωπαϊκής Ένωσης, κ. Van Rompuy. Κατά την έναρξη της εν λόγω συνεδρίασης, εξέφρασα τη συμπαράστασή μου σε ολόκληρο το ιαπωνικό έθνος. Αναφέρθηκα, επίσης, στη φρικτή του δοκιμασία. Συμπονούμε βαθύτατα τον ιαπωνικό λαό. Σηκωθήκαμε επίσης όρθιοι για να τηρήσουμε ενός λεπτού σιγή στο Σώμα, τιμώντας τη μνήμη των ανθρώπων που έχασαν τη ζωή τους σε αυτήν την καταστροφή. Διεξήχθη δε και σύντομη συζήτηση επί του θέματος. Θεωρώ ότι το παρόν Σώμα προέβη σε όλα τα απαραίτητα διαβήματα προκειμένου να εκφραστεί η αλληλεγγύη μας προς τον ιαπωνικό λαό. Σας ευχαριστώ θερμότατα.
<P>
(Χειροκροτήματα)

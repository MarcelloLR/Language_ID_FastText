<CHAPTER ID="018">
Παγκόσμια Διάσκεψη του FAO για την επισιτιστική ασφάλεια - Η εξάλειψη της πείνας από τη Γη (συζήτηση) 
<SPEAKER ID="428" NAME="Πρόεδρος">
Το επόμενο σημείο το οποίο θα εξετασθεί είναι η δήλωση της Επιτροπής σχετικά με την Παγκόσμια Διάσκεψη του FAO για την επισιτιστική ασφάλεια - " εξάλειψη της πείνας από τη Γη.
<SPEAKER ID="429" NAME="Karel De Gucht" LANGUAGE="FR">
Κυρία Πρόεδρε, η παγκόσμια διάσκεψη για την επισιτιστική ασφάλεια την περασμένη εβδομάδα στη Ρώμη αποτελεί την τελευταία μιας σειράς γεγονότων υψηλού επιπέδου που διοργανώθηκαν φέτος και στο πλαίσιο των οποίων προεξάρχουσα θέση είχαν η επισιτιστική ασφάλεια και η γεωργία: τον Ιανουάριο στη Μαδρίτη, τον Ιούλιο στη L'Aquila, τον Σεπτέμβριο στη Νέα Υόρκη και το Πίτσμπεργκ, καθώς και στη συνεδρίαση της Επιτροπής Παγκόσμιας Επισιτιστικής Ασφάλειας τον περασμένο μήνα.
<P>
" υποκείμενη βάση όλων αυτών των γεγονότων υπήρξε η συνειδητοποίηση ότι αποτυγχάνουμε στην καταπολέμηση της πείνας παγκοσμίως. Επί του παρόντος, πάνω από ένα δισεκατομμύρια άνθρωποι δεν καλύπτουν τις καθημερινές, βασικές διατροφικές ανάγκες τους, ενώ η κατάσταση απειλεί να επιδεινωθεί σε πολλές αναπτυσσόμενες χώρες, εξαιτίας και των επιπτώσεων τις κλιματικής αλλαγής, η οποία θέτει πρόσθετες προκλήσεις στην ικανότητα των εν λόγω χωρών να καταστούν επισιτιστικά ασφαλείς.
<P>
" παγκόσμια σύνοδος κορυφής για την επισιτιστική ασφάλεια αποτέλεσε μια ευκαιρία να διατηρηθεί η πολιτική δυναμική που διαμορφώθηκε τους τελευταίους μήνες. Για μία ακόμη φορά, η παγκόσμια επισιτιστική ασφάλεια έγινε το επίκεντρο της προσοχής. Ωστόσο, ο χρόνος για συζήτηση έχει παρέλθει. Τώρα είναι η ώρα της δράσης.
<P>
Για την Ευρωπαϊκή Επιτροπή, η σύνοδος κορυφής ήταν ένα χρήσιμο γεγονός για τρεις λόγους. Πρώτον, δόθηκε η υπόσχεση να ανανεώσουμε τις προσπάθειές μας για να επιτύχουμε τον πρώτο αναπτυξιακό στόχο της χιλιετίας, τη μείωση, δηλαδή, της πείνας στο μισό έως το 2015. Κατά την άποψή μου, αυτός ο στόχος συνεχίζει να ισχύει, και πρέπει να αγωνιστούμε να τον επιτύχουμε - ιδίως σε εκείνες τις χώρες και τις περιφέρειες όπου η πρόοδος όσον αφορά την επίτευξή του υπήρξε πολύ περιορισμένη, για παράδειγμα στην Αφρική.
<P>
Δεύτερον, η υπόσχεση να βελτιώσουμε τον διεθνή συντονισμό και τη διακυβέρνηση της επισιτιστικής ασφάλειας μέσω μιας μεταρρυθμισμένης Επιτροπής Παγκόσμιας Επισιτιστικής Ασφάλειας, η οποία θα καθίστατο κεντρικό στοιχείο της παγκόσμιας εταιρικής σχέσης για τη γεωργία, την επισιτιστική ασφάλεια και τη διατροφή. " Ευρωπαϊκή Επιτροπή έχει ενθαρρύνει ενεργά αυτήν τη μεταρρύθμιση και βοηθά στην παροχή της βασικής χρηματοδότησης για αυτήν. Αυτό είναι, κατά τη γνώμη μου, ένα πολύ σημαντικό βήμα που θα ανοίξει τον δρόμο για ένα παγκόσμιο σύστημα διακυβέρνησης της επισιτιστικής ασφάλειας που θα βασίζεται σε άρτιες επιστημονικές συμβουλές, αλλά και ένα σύστημα πιο ανοιχτό στους βασικούς παράγοντες στον δημόσιο και τον ιδιωτικό τομέα και στις μη κυβερνητικές οργανώσεις. Οι εν λόγω παράγοντες είναι κρίσιμης σημασίας προκειμένου να καταστήσουμε το νέο σύστημα αποτελεσματικότερο σε σχέση με το υφιστάμενο.
<P>
Τρίτον, η υπόσχεση να αναστρέψουμε την καθοδική τάση όσον αφορά την εγχώρια και διεθνή χρηματοδότηση για τη γεωργία, την επισιτιστική ασφάλεια και την ανάπτυξη της υπαίθρου. Εάν θέλουμε να επιτύχουμε τον πρώτο αναπτυξιακό στόχο της χιλιετίας, να μειώσουμε δηλαδή την πείνα στο μισό έως το 2015, πρέπει να εκπληρώσουμε τις δεσμεύσεις για αύξηση της επίσημης αναπτυξιακής βοήθειας - ιδιαίτερα από όσες χώρες έχουν δεσμευτεί να επιτύχουν τον στόχο του 0,7% του ακαθάριστου εθνικού εισοδήματος.
<P>
Ορισμένοι έχουν ασκήσει κριτική στην τελική δήλωση, διότι δεν καθορίζει ακριβέστερους στόχους επίσημης αναπτυξιακής βοήθειας για τη γεωργία και την επισιτιστική ασφάλεια, αλλά πρέπει να θυμηθούμε ότι στη σύνοδο κορυφής της ομάδας G8 στη L'Aquila είχαν ήδη δοθεί σημαντικές χρηματοδοτικές υποσχέσεις. " προτεραιότητα τώρα είναι να τιμήσουμε αυτές τις υποσχέσεις. Με την ισχυρή στήριξη του Ευρωπαϊκού Κοινοβουλίου, η Επιτροπή έχει κινητοποιήσει με επιτυχία την επισιτιστική διευκόλυνση ύψους 1 δισεκατομμυρίου ευρώ, το 85% της οποίας έχει ήδη δεσμευτεί για την περίοδο 2009-2011. Ωστόσο, χρειαζόμαστε περισσότερη και συνεχή βοήθεια σε βάθος χρόνου. Για να είμαστε υποχρεωμένοι να απολογηθούμε για τις υποσχέσεις μας, χρειαζόμαστε ένα παγκόσμιο ιεραρχικό σύστημα δεσμεύσεων, αλλά πρέπει επίσης να αναπτύξουμε μηχανισμούς παρακολούθησης, ειδικούς δείκτες και σημεία αναφοράς που μπορούν να χρησιμοποιηθούν για τη σύνταξη εκθέσεων σχετικά με τα αποτελέσματα και τις επιπτώσεις των επενδύσεων. Ωστόσο -και επιτρέψτε μου να το δηλώσω σαφώς και δυνατά- ακόμη και η πιο σημαντική δέσμευση από δωρητές θα είναι άχρηστη, εάν οι κυβερνήσεις στις αναπτυσσόμενες χώρες δεν καταφέρουν να μετατρέψουν τις δικές τους δεσμεύσεις σε καλύτερες γεωργικές πολιτικές, στρατηγικές και επενδύσεις.
<P>
Στο πλαίσιο της συζήτησης για την επισιτιστική ασφάλεια, θα πρέπει επίσης να προσέχουμε την ορολογία, και να διακρίνουμε την επισιτιστική ασφάλεια από την επισιτιστική κυριαρχία και την επισιτιστική αυτάρκεια. Οι προσπάθειες για την επίτευξη παραγωγής σε όλο τον κόσμο δεν επαρκούν καθαυτές. Αυτό που μετρά είναι ότι οι άνθρωποι πρέπει να έχουν διαρκή πρόσβαση στα τρόφιμα, κάτι που άπτεται του ζητήματος της φτώχειας. Το εμπόριο τροφίμων -περιφερειακό και παγκόσμιο- διαδραματίζει σημαντικό ρόλο στη βελτίωση της πρόσβασης στα τρόφιμα, παρέχοντας στους αγρότες ένα εισόδημα και στους καταναλωτές πρόσβαση σε φθηνότερα τρόφιμα. " αυτάρκεια στα τρόφιμα θα μπορούσε να είναι μια πολύ δαπανηρή στρατηγική και δεν θα είναι απαραίτητη όταν οι αγορές και το εμπόριο λειτουργούν όπως πρέπει.
<P>
Συνεπώς, η ολοκλήρωση του Γύρου της Ντόχα με ένα ισόρροπο και περιεκτικό αποτέλεσμα θα αποτελούσε μείζον βήμα προόδου. Δεν πρέπει επίσης να ξεχνούμε ότι η παγκόσμια επισιτιστική ασφάλεια αποτελεί ένα ιδιαίτερα πολύπλοκο και πολυδιάστατο πρόβλημα που απαιτεί ολιστική προσέγγιση. Σε αυτόν τον τομέα, η Ευρωπαϊκή Ένωση έχει σημειώσει τεράστια πρόοδο κατά την περασμένη δεκαετία, ενώ η πρόοδος θα συνεχίσει να είναι διασφαλισμένη μέσω της διαδικασίας "συνοχή της αναπτυξιακής πολιτικής". Οι διάφορες μεταρρυθμίσεις της κοινής γεωργικής πολιτικής της ΕΕ έχουν μειώσει σε σημαντικό βαθμό τις επιστροφές κατά την εξαγωγή και η συντριπτική πλειονότητα της στήριξης για τους αγρότες στην ΕΕ αναγνωρίζεται από τον ΠΟΕ ως "μη στρεβλωτική του εμπορίου". Επιπλέον, με την πρωτοβουλία "όλα εκτός από όπλα", η πρόσβαση στην αγορά της ΕΕ είναι ελεύθερη για τις λιγότερο ανεπτυγμένες χώρες, και οι διατάξεις των συμφωνιών οικονομικής εταιρικής σχέσης δείχνουν την ύπαρξη κατανόησης των προβλημάτων που αντιμετωπίζουν πολλές από τις χώρες ΑΚΕ στο να διασφαλίσουν την επισιτιστική ασφάλεια για τους κατοίκους τους. Κατά συνέπεια, έχουμε διανύσει πολύ δρόμο στην ΕΕ όσον αφορά την ενίσχυση της συνοχής της πολιτικής για την ανάπτυξη και, ως εκ τούτου, έχουμε δημιουργήσει βελτιωμένες συνθήκες επισιτιστικής ασφάλειας για τις αναπτυσσόμενες χώρες. Άλλες χώρες και περιφέρειες θα πρέπει να πράξουν το ίδιο.
<P>
Για να ολοκληρώσω, η σύνοδος κορυφής του Οργανισμού Τροφίμων και Γεωργίας έχει υπογραμμίσει ότι εάν θέλουμε να παραμείνουμε προσηλωμένοι στην επίτευξη του στόχου μας για τη μείωση της πείνας στο μισό έως το 2015, τότε πρέπει να επιταχύνουμε την επίσημη αναπτυξιακή βοήθεια (ΕΑΒ) και να αυξήσουμε την ΕΑΒ και τις ιδιωτικές επενδύσεις στη γεωργία, ενώ θα πρέπει να βελτιώσουμε την παγκόσμια διακυβέρνηση του αγροτικού τομέα.
<SPEAKER ID="430" NAME="Albert Deß" LANGUAGE="DE">
Κυρία πρόεδρε, κύριε Επίτροπε, είναι σημαντικό για εμάς στο Ευρωπαϊκό Κοινοβούλιο να συζητήσουμε το θέμα της πείνας στον κόσμο. Δεν μπορούμε να σιωπούμε ενώ ο αριθμός των ανθρώπων που υποφέρουν από την πείνα, στους οποίους περιλαμβάνονται πολλά παιδιά, αυξάνεται.
<P>
Εκλέχτηκα σε κοινοβούλιο πριν από είκοσι χρόνια και θυμάμαι ακόμη καλά πως οι διεθνείς οργανισμοί όπως η Παγκόσμια Τράπεζα, ο Οργανισμός Τροφίμων και Γεωργίας των "νωμένων Εθνών, ο ίδιος ο Ο"Ε και ο Παγκόσμιος Οργανισμός Εμπορίου δήλωναν την πρόθεσή τους να μειώσουν την πείνα στο μισό στον κόσμο εντός των επόμενων 20 ετών. Τι συνέβη από τότε; " πείνα δεν έχει μειωθεί στο μισό, έχει αυξηθεί. Πάνω από 1 δισεκατομμύριο άνθρωποι υποφέρουν από πείνα κάθε μέρα. Συνέβη το αντίθετο από αυτό στο οποίο αποσκοπούσαν οι εν λόγω οργανισμοί.
<P>
Υπάρχει μια μεγάλη σειρά διαφορετικών αιτιών για το παραπάνω γεγονός. Υπάρχουν χώρες όπως η Ζιμπάμπουε, όπου μια ανίκανη κυβέρνηση έχει μεταμορφώσει αυτό που θα έπρεπε να είναι το καλάθι με τα τρόφιμα της Αφρικής σε μια περιοχή λιμού. Ένας κομμουνιστής πρόεδρος οδήγησε αυτήν την πλούσια χώρα σε μια κατάσταση όπου οι άνθρωποι υποφέρουν από την πείνα και εμείς δεν λέμε τίποτα. Ωστόσο, φέρουμε και εμείς ευθύνη για αυτό. Ξοδεύουμε εβδομάδες, αν όχι χρόνια, μιλώντας για το πώς θα είναι το κλίμα σε εκατό χρόνια. Οι άνθρωποι που υποφέρουν από την πείνα σήμερα και αύριο δεν ενδιαφέρονται για το κλίμα σε εκατό χρόνια. Θέλουν κάτι να φάνε αύριο, αλλά εμείς δεν έχουμε απαντήσεις στα προβλήματά τους. Χωρίς να θέλω να παραμελήσω τα ζητήματα του μέλλοντος, είναι θέμα απλού ανθρωπισμού να ενδιαφερθούμε για τους ανθρώπους που υποφέρουν από την πείνα σήμερα. Κύριε de Gucht, θεωρώ σχεδόν προσβλητικό να λέμε ότι σκοπεύουμε να μειώσουμε στο μισό την πείνα έως το 2050. Πρέπει να είναι εφικτό για μας, ως παγκόσμια κοινότητα, να μειώσουμε πολύ πιο γρήγορα τον αριθμό των ανθρώπων που δεν έχουν αρκετή τροφή να φάνε. Είμαστε ικανοί να μεταφέρουμε όπλα σε κάθε γωνιά του κόσμου, αλλά προφανώς δεν μπορούμε να κάνουμε το ίδιο με τα τρόφιμα. Πρόκειται για αποτυχία της παγκόσμιας κοινότητας την οποία θα ήθελα να καταγγείλω. Πρέπει να βρούμε άλλες απαντήσεις από αυτές που δώσαμε σήμερα.
<SPEAKER ID="431" NAME="Luis Manuel Capoulas Santos" LANGUAGE="PT">
Κυρία Πρόεδρε, κύριε Επίτροπε, κυρίες και κύριοι, οι αριθμοί που απεικονίζουν την πείνα και τον υποσιτισμό στον κόσμο, τους οποίους όλοι γνωρίζουμε και βλέπουμε να επαναλαμβάνονται κοινότοπα, είναι τόσο τραγικοί που είναι σχεδόν αισχρό να τους αναφέρω.
<P>
Το δικαίωμα στην τροφή σχετίζεται με το πιο ιερό δικαίωμα από όλα: το δικαίωμα στη ζωή, δηλαδή σε μια ζωή με εξασφαλισμένο έναν ελάχιστο βαθμό αξιοπρέπειας και όχι απλώς σε έναν αγώνα επιβίωσης.
<P>
Κατά συνέπεια, η καταπολέμηση της πείνας στον κόσμο πρέπει να αποτελεί πρώτη προτεραιότητα σε κάθε πολιτική ατζέντα, ενώ πρέπει να κινητοποιηθούν όλοι οι πόροι για την επίτευξη αυτού του στόχου.
<P>
Δυστυχώς, γνωρίζουμε επίσης όλοι ότι οι πόροι, συμπεριλαμβανομένων των οικονομικών πόρων, δεν είναι πάντα ο βασικός περιορισμός. Το πρόβλημα έγκειται σχεδόν πάντα στη διαχείριση και τη χρήση των πόρων και στην έλλειψη συνετής διακυβέρνησης και αποτελεσματικού συντονισμού σε παγκόσμιο, περιφερειακό και εθνικό επίπεδο.
<P>
" πρόταση ψηφίσματος που κατατέθηκε εδώ σήμερα -και την οποία η πολιτική Ομάδα μου, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, συνυπογράφει- περιλαμβάνει προτάσεις και συστάσεις οι οποίες, εάν εφαρμόζονταν, θα μπορούσαν οπωσδήποτε να βοηθήσουν σημαντικά στον μετριασμό ενός σοβαρού προβλήματος. Ως εκ τούτου, παροτρύνω την Επιτροπή να αποδώσει σε αυτήν την πρόταση την προσοχή που της αξίζει και, βάσει αυτής, να καταθέσει νομοθετικές προτάσεις και να θεσπίσει διαδικασίες για την εφαρμογή τους.
<P>
" δύσκολη και αβέβαιη πολιτική κατάσταση που βιώνουμε αποτελεί επίσης και μια φάση αλλαγής των εν λόγω πολιτικών που είναι τα βέλτιστα εργαλεία που μπορεί να χρησιμοποιήσει η Ευρωπαϊκή Ένωση επί του θέματος: μιλώ για την κοινή γεωργική πολιτική και την κοινή αλιευτική πολιτική, τις οποίες πρόκειται να μεταρρυθμίσουμε ριζικά.
<P>
Με τις νέες εξουσίες που μας παρέχει η Συνθήκη της Λισαβόνας, αυτή είναι επίσης μια τέλεια ευκαιρία για το Κοινοβούλιο να προχωρήσει πέρα από τις διακηρύξεις και να αναλάβει πραγματική δράση. Οι Ευρωπαίοι Σοσιαλιστές είναι έτοιμοι για αυτήν την πρόκληση. Ελπίζουμε ότι η νέα Επιτροπή και οι άλλες πολιτικές Ομάδες είναι έτοιμες να μας συνοδεύσουν σε αυτήν την αποστολή.
<SPEAKER ID="432" NAME="George Lyon">
εξ ονόματος της Ομάδας ALDE. - (ΕΝ) Κυρία Πρόεδρε, θα ήθελα να ευχαριστήσω τους συναδέλφους μου που έχουν ήδη μιλήσει.
<P>
Το πρώτο σημείο στο οποίο θα ήθελα να αναφερθώ είναι ότι πιστεύω πως η πρόσφατη άνοδος των τιμών των τροφίμων σε παγκόσμιο επίπεδο λειτουργεί ως κώδωνας κινδύνου για όλους μας. Ο διπλασιασμός των τιμών των σιτηρών και του ρυζιού έχει δυσανάλογες επιπτώσεις σε μερικούς από τους φτωχότερους ανθρώπους στις αναπτυσσόμενες χώρες σε όλο τον κόσμο. Πράγματι, εκτιμάται ότι σε όλο τον κόσμο 75 εκατομμύρια άνθρωποι επιπλέον αντιμετώπισαν το φάσμα της πείνας εξαιτίας των υψηλότερων τιμών των τροφίμων το 2007 και το 2008. Αυτό είναι κάτι που πρέπει να πάρουμε πολύ, πολύ σοβαρά. Πράγματι, σε πολλές χώρες, είδαμε εξεγέρσεις εξαιτίας των τροφίμων και πολιτική αστάθεια ως αποτέλεσμα της ανόδου των τιμών των τροφίμων.
<P>
Δεδομένων των προβλέψεων ότι ο παγκόσμιος πληθυσμός θα ξεπεράσει τα 9 δισεκατομμύρια, ενώ η κλιματική αλλαγή θα έχει σοβαρές επιπτώσεις στην ικανότητά μας να θρέψουμε τους εαυτούς μας, η επισιτιστική ασφάλεια είναι, θα έλεγα, μείζον θέμα το οποίο πρέπει να αντιμετωπίσουμε και να επιλύσουμε. " Ευρωπαϊκή Ένωση πρέπει να κάνει ό,τι μπορεί για να βοηθήσει τις αναπτυσσόμενες χώρες να αναπτύξουν συστήματα αειφόρου γεωργίας και παραγωγής τροφίμων που θα τους δώσουν τη δυνατότητα να θρέψουν του εαυτούς τους. Αυτό απαιτεί χρηματοδότηση -όπως είπε συνοπτικά ο Επίτροπος στη δήλωσή του- και απαιτεί ανοικτές αγορές. Εδώ, υπάρχει η αναγνώριση ότι η Ευρώπη έχει διανύσει μακρά πορεία με σκοπό να βοηθήσει στο άνοιγμα και την απελευθέρωση των αγορών. Πολλά, ωστόσο, από τα προβλήματα που αντιμετωπίζουν οι αναπτυσσόμενες χώρες οφείλονται στην αποτυχία της πολιτικής και του νομικού συστήματος. Καμία βοήθεια δεν θα διορθώσει στην πραγματικότητα το πρόβλημα, μέχρι τη διαμόρφωση ενός σταθερού πολιτικού και νομικού συστήματος που θα επιτρέπει στους αγοραστές να περιμένουν και να καρπώνονται τα οφέλη των υψηλότερων τιμών στην αγορά.
<P>
Εκτιμάται ότι η παραγωγή της ΕΕ θα πρέπει να αυξηθεί κατά περισσότερο από 70% απλώς και μόνο για να αντιμετωπιστεί η αυξανόμενη ζήτηση στο μέλλον. Θα ισχυριζόμουν ότι η ευρωπαϊκή γεωργία έχει να διαδραματίσει μείζονα ρόλο, όχι μόνο διασφαλίζοντας την αυτάρκειά μας εδώ, αλλά διασφαλίζοντας ότι μπορούμε να συμβάλλουμε στην παγκόσμια επισιτιστική ασφάλεια στο μέλλον.
<SPEAKER ID="433" NAME="José Bové" LANGUAGE="FR">
Κυρία Πρόεδρε, κύριοι Επίτροποι, κυρίες και κύριοι, για την καταπολέμηση της πείνας απαιτείται σημαντική πολιτική και οικονομική επένδυση. Ο Οργανισμός Τροφίμων και Γεωργίας δεν κατόρθωσε να πραγματοποιήσει αυτήν την επένδυση την περασμένη εβδομάδα στη Ρώμη, και εκφράζω τη λύπη μου γι' αυτό.
<P>
Πάνω από ένα δισεκατομμύριο άνθρωποι υποφέρουν από υποσιτισμό, ενώ 40 εκατομμύρια άνδρες, γυναίκες και παιδιά πεθαίνουν από την πείνα κάθε χρόνο. Αυτοί οι δραματικοί αριθμοί έχουν αυξηθεί από το 1996, το έτος της πρώτης παγκόσμιας διάσκεψης για την επισιτιστική ασφάλεια. " παγκόσμια χρηματοπιστωτική και οικονομική κρίση επιδείνωσε την κατάσταση, και οι πληθυσμοί των χωρών του Νότου είναι τα κύρια θύματα. Το δέκα τοις εκατό του παγκόσμιου προϋπολογισμού για τη διαφήμιση θα έδινε τη δυνατότητα στις αναπτυσσόμενες χώρες να λάβουν την απαραίτητη στήριξη για να προστατεύσουν τις γεωργικές υποδομές τους.
<P>
" επισιτιστική κρίση είναι μία από τις κύριες απειλές για την ειρήνη και τη σταθερότητα στον κόσμο. Το 2050, οι μικροκαλλιεργητές θα πρέπει να θρέφουν πάνω από 9 δισεκατομμύρια ανθρώπους. Οι αρνητικές επιπτώσεις στο έδαφος και στη βιοποικιλότητα, η εξάρτηση από το πετρέλαιο, οι εκπομπές αερίων του θερμοκηπίου, η εξάντληση των υπόγειων υδάτινων πόρων και η εξέλιξη των τάσεων της κατανάλωσης δημιουργούν μια ιδιαίτερα εύθραυστη κατάσταση, πιο εύθραυστη από ό,τι πριν από 40 χρόνια.
<P>
" φτώχεια και η εξάρτηση από τις εισαγωγές είναι η κύρια αιτία της επισιτιστικής ανασφάλειας. " ανάγκη στήριξης της τοπικής παραγωγής είναι προφανής. Στα τέλη της δεκαετίας του 1950, η Ευρώπη εφάρμοσε την κοινή γεωργική πολιτική προκειμένου να παράγει τα τρόφιμα που χρειαζόταν. Για να το κάνει αυτό, προστάτευσε την εσωτερική αγορά της και στήριξε τους καταναλωτές της. Αυτή η αυτόνομη επιλογή, αυτό το δικαίωμα στην επισιτιστική κυριαρχία πρέπει τώρα να είναι προσβάσιμο σε όλες τις χώρες ή τις ομάδες των χωρών που το επιθυμούν σε όλο τον κόσμο.
<SPEAKER ID="434" NAME="James Nicholson">
εξ ονόματος της Ομάδας ECR. - (ΕΝ) Κυρία Πρόεδρε, τα ψηφίσματά μας επί του θέματος αφορούν τη διπλή πρόκληση της εξάλειψης της πείνας -η οποία επηρεάζει επί του παρόντος το ένα έκτο του παγκόσμιου πληθυσμού- και της εξασφάλισης του επισιτιστικού εφοδιασμού για το μέλλον.
<P>
Είμαστε αντιμέτωποι με μια κατάσταση στην οποία, αφενός, ο παγκόσμιος πληθυσμός αυξάνεται, ενώ, αφετέρου, η παραγωγή τροφίμων καθίσταται ολοένα και πιο δύσκολη λόγω των αρνητικών επιπτώσεων της κλιματικής αλλαγής και του αυξανόμενου κόστους που σχετίζεται με την παραγωγή τροφίμων.
<P>
Ενώ η γεωργία αποτελεί αναμφισβήτητα βασικό στοιχείο της επισιτιστικής ασφάλειας για την επίλυση του προβλήματος, θα πρέπει επίσης να επικεντρωθούμε σταθερά στον τρόπο με τον οποίο η χρηστή διακυβέρνηση στις αναπτυσσόμενες χώρες είναι απολύτως απαραίτητη προκειμένου να έχουμε κάποια ελπίδα επιτυχούς αντιμετώπισης της πείνας σε παγκόσμιο επίπεδο. Ας πάρουμε, για παράδειγμα, τη Ζιμπάμπουε, στην οποία έχει ήδη αναφερθεί ο κ. Deß. " χώρα αυτή ήταν κάποτε γνωστή ως το καλάθι με τα τρόφιμα της Αφρικής, και μπορούσε κάποτε να θρέψει τον εαυτό της και πολλές γειτονικές χώρες. Τώρα δεν μπορεί να το κάνει αυτό, αφού καταστράφηκε από τις ενέργειες του Robert Mugabe και των πρωτοπαλίκαρών του.
<P>
Πρέπει όλοι να εργαστούμε από κοινού για να ξεπεράσουμε αυτό το πρόβλημα και να αποτρέψουμε την κοινωνική αναταραχή και τη δυστυχία που θα μπορούσαν να προκύψουν εξαιτίας του.
<SPEAKER ID="435" NAME="Patrick Le Hyaric" LANGUAGE="FR">
Κυρία Πρόεδρε, κύριε Επίτροπε, εάν η Ευρωπαϊκή Ένωση επιθυμεί να διαδραματίσει θετικό ρόλο στον κόσμο, εάν επιθυμεί να διαμορφώσει ένα νέο ανθρωπισμό, πρέπει πραγματικά να ακούσει την εκκωφαντική κραυγή της πείνας που αντηχεί σε ολόκληρο το πλανήτη.
<P>
Συνεχίζουμε να πραγματοποιούμε τις ωραίες ομιλίες μας εδώ όπως και αλλού. Ας αναρωτηθούμε, ωστόσο, ειλικρινά: μπορούμε να έχουμε καθαρή συνείδηση όταν ένα παιδί πεθαίνει από την πείνα κάθε 5 δευτερόλεπτα; Τα παιδιά δεν πεθαίνουν λόγω τεχνικών προβλημάτων. Πεθαίνουν εξαιτίας αυτού του κύματος του υπερ-φιλελευθερισμού που πλημμυρίζει τον κόσμο σήμερα.
<P>
Μέχρι σήμερα καλλιεργούσαμε τη γη για να τρέφουμε τους ανθρώπους. Σήμερα, το καπιταλιστικό σύστημα έχει μετατρέψει το έδαφος και τα τρόφιμα σε εμπορικά προϊόντα, σε αντικείμενα παγκόσμιας κερδοσκοπίας. Γι' αυτόν τον λόγο πρέπει να αλλάξουμε ριζικά πολιτική, να στηρίξουμε τον Οργανισμό Τροφίμων και Γεωργίας και να του παράσχουμε τα μέσα να δράσει.
<P>
Χρειαζόμαστε δράση, όπως είπατε κύριε Επίτροπε, και απαιτούμε δράση. Ωστόσο, για να διασφαλίσει την ανάληψη δράσης, η Ευρωπαϊκή Ένωση θα μπορούσε να επιβάλει την αρχή της επισιτιστικής ασφάλειας για όλους τους λαούς, θα μπορούσε να συμβάλει στην εφαρμογή συστημάτων αποζημίωσης γεωργικής εργασίας με εγγυημένες τιμές για κάθε χώρα και κάθε ήπειρο, θα μπορούσε να τηρεί και να επιβάλει τις δεσμεύσεις για χορήγηση επίσημης αναπτυξιακής βοήθειας στις χώρες του Νότου, θα μπορούσε να διαγράψει το χρέος των φτωχών χωρών, θα μπορούσε να θέσει τέρμα στην αγορά γης από τις πολυεθνικές και τα αμοιβαία κεφάλαια υψηλού κινδύνου, ενώ θα μπορούσε να αναγνωρίσει ότι η γεωργία και τα τρόφιμα δεν μπορούν να αποτελούν αντικείμενο σκληρού παζαριού του ΠΟΕ.
<P>
Πρέπει να εισακούσουμε την κραυγή του λιμού και να δράσουμε ανάλογα. Αυτό θα μεγάλωνε το ανάστημα της Ευρώπης, και είναι επείγον!
<SPEAKER ID="436" NAME="Bastiaan Belder" LANGUAGE="NL">
Στα δέκα περίπου χρόνια που είμαι μέλος του Ευρωπαϊκού Κοινοβουλίου, έχω ακούσει τακτικά να χρησιμοποιούνται ωραία λόγια σε αυτό το Σώμα. Στην πορεία για την παγκόσμια διάσκεψη για την επισιτιστική ασφάλεια στη Ρώμη, ο κ. Barroso, Πρόεδρος της Επιτροπής, χρησιμοποίησε επίσης ωραία λόγια. Είπε: "Έχουμε αποτύχει συλλογικά στην καταπολέμηση του λιμού. Πρόκειται για ηθικό σκάνδαλο και τεράστια κηλίδα στη συλλογική συνείδησή μας". Κλείνουν τα εισαγωγικά. Και είχε απόλυτο δίκιο. Γεγονός που καθιστά το αποτέλεσμα της διάσκεψης ακόμη πιο απογοητευτικό. Έχω την υποψία ότι αυτό που κυριάρχησε στη Ρώμη ήταν τα πολιτικά συμφέροντα των εύπορων χωρών μάλλον, παρά τα συμφέροντα του ενός δισεκατομμυρίου πεινασμένων ανθρώπων στον κόσμο. Θα χρησιμοποιήσω δύο απτά παραδείγματα: όπως αναγνωρίζεται ολοένα και περισσότερο, η πολιτική για τα βιοκαύσιμα και η προώθησή της προκαλούν αυξήσεις των τιμών και, συνεπώς, μεγαλύτερο λιμό. Ωστόσο, φαίνεται ότι είναι ταμπού η έκφραση οποιασδήποτε κριτικής κατά αυτής της πολιτικής.
<P>
Επίσης, έχω ήδη επιστήσει, σε πολλές προηγούμενες ευκαιρίες, την προσοχή του Σώματος στον κίνδυνο να ενθαρρυνθούν τρίτες χώρες να προβούν σε μεγάλες επενδύσεις στην Αφρική, με σκοπό να διασφαλίσουν τη δική τους επισιτιστική ασφάλεια, για παράδειγμα. Πώς είναι δυνατόν να αναμένει κανείς από χώρες όπου εκατομμύρια ανθρώπων εξαρτώνται από την επισιτιστική βοήθεια του Ο"Ε να κάνουν εξαγωγές σε τρίτες χώρες; Ωστόσο, στην τελική δήλωση δεν υπάρχει καμία αναφορά σε αυτό το θέμα.
<P>
Είναι πολύ εύκολο για τις εύπορες χώρες να αντιμετωπίζουν αμφιλεγόμενα θέματα προβαίνοντας απλώς σε παθιασμένες εκκλήσεις καλών προθέσεων και αναθέτοντας την εκπόνηση περαιτέρω μελετών. Κάτι άλλο που παρατήρησα στη δήλωση είναι ότι οι αναπτυσσόμενες χώρες θα πρέπει να βασιστούν κυρίως στους δικούς τους πόρους. Δεδομένης της μέχρι τώρα αποτυχίας της διεθνούς κοινότητας να εξαλείψει την πείνα, κάτι τέτοιο είναι απλώς απαράδεκτο.
<P>
Πέραν αυτού, ξόδεψα λίγο χρόνο εξετάζοντας τις τελικές δηλώσεις προηγούμενων παγκόσμιων διασκέψεων για τον επισιτισμό και κατέληξα στο συμπέρασμα ότι διαθέτουν όλες έναν εκπληκτικό αριθμό ομοιοτήτων - μεταξύ τους και με το ψήφισμα του Ευρωκοινοβουλίου, για να αναφερθώ και σε αυτό. Σε όλες γίνεται λόγος για το επείγον του θέματος και όλες ανεξαιρέτως καλούν για την εκπλήρωση των υποσχέσεων που έγιναν στο παρελθόν. Ωστόσο, μήπως η επανάληψη όλων αυτών των εκκλήσεων πρέπει να αποτελέσει προειδοποιητικό σήμα για εμάς; Για να παραθέσω τον κ. De Schutte, τον εισηγητή του Ο"Ε, "οι φτωχοί δεν έχουν ανάγκη από υποσχέσεις". Όπως έχει συχνά ειπωθεί στο παρελθόν, η επισιτιστική ασφάλεια πρέπει να αποτελέσει ανθρώπινο δικαίωμα. Κύρια Πρόεδρε, επιθυμώ να προσεγγίσω αυτό το θέμα από διαφορετική οπτική γωνία και να πω ότι η Βίβλος μάς διδάσκει ότι μία από τις εντολές του Θεού είναι ότι πρέπει να ταΐζουμε τους πεινασμένους. Αυτό συνιστά προσωπικό καθήκον μου και συλλογική ευθύνη μας.
<SPEAKER ID="437" NAME="Dimitar Stoyanov" AFFILIATION="NI">
(BG) Προσωπικά παρακολούθησα τη συνεδρίαση του FAO στη Ρώμη. Είδα με τα ίδια μου τα μάτια περί τίνος ακριβώς επρόκειτο. Πιστεύω ότι πρέπει επίσης να απαλλαχτούμε ελαφρώς από την υποκρισία που μας διακατέχει διότι, δεδομένων των χρημάτων που δαπανήθηκαν για τη διοργάνωση μιας διάσκεψης σαν και αυτήν, της οποίας η έκβαση είναι συνήθως μια μακρά σειρά υποσχέσεων, ίσως πρέπει να χρησιμοποιήσουμε αυτές τις δαπάνες με πρακτικούς όρους για να υπολογίσουμε, όπως είπαν οι προλαλήσαντες, πόσα ακριβώς παιδιά θα μπορούσαν να μην είχαν πεθάνει από την πείνα σήμερα, εάν δεν είχαν δαπανηθεί αυτά τα χρήματα μόνο και μόνο για να λέμε ιστοριούλες. Ωστόσο, ο Επίτροπος είπε ότι το πρόβλημα έχει να κάνει με την παγκόσμια παραγωγή τροφίμων. Πριν όμως μιλήσουμε για τα σφάλματα των άλλων, ας κοιτάξουμε πρώτα τα δικά μας.
<P>
" χώρα μου η Βουλγαρία διαθέτει, βάσει επιστημονικών αποδείξεων, το πλέον εύφορο έδαφος στην Ευρωπαϊκή Ένωση. Πριν από εκατόν πενήντα χρόνια, οι βούλγαροι αγρότες μπορούσαν να τρέφουν τις πιο πυκνοκατοικημένες περιοχές της Οθωμανικής αυτοκρατορίας στην περιοχή της Μικράς Ασίας χρησιμοποιώντας τεχνολογία του 19ου αιώνα. Σήμερα, ωστόσο, η γεωργία στη Βουλγαρία βρίσκεται σε σταθερή παρακμή, και μάλιστα ακόμη περισσότερο από τότε που η χώρα εντάχθηκε στην Ευρωπαϊκή Ένωση. Οι ποσοστώσεις που η ίδια η Επιτροπή έχει επιβάλει στη Βουλγαρία περιορίζουν τη γεωργική παραγωγή, ενώ η γη στη Βουλγαρία παραμένει ανεκμετάλλευτη. Δεν χρειάζεται παρά μόνο ένα αγρόκτημα σε μία από τις 28 περιφέρειες της Βουλγαρίας για να παραχθεί το σύνολο της ποσόστωσης των ντοματών, για παράδειγμα, που έχει προσδιοριστεί για τη Βουλγαρία από την Ευρωπαϊκή Επιτροπή. " κατάσταση αυτή οφείλεται στο γεγονός ότι κάποια δεδομένα πριν από δέκα χρόνια υποδείκνυαν ότι αυτό ήταν το επίσημο επίπεδο παραγωγής. Εντούτοις, κανείς δεν εξετάζει ποιο θα μπορούσε να είναι το πραγματικό επίπεδο παραγωγής. Επί του παρόντος, εντός της ίδιας της Ευρωπαϊκής Ένωσης, ισχύουν περιορισμοί σχετικά με τις διαδικασίες παραγωγής τροφίμων, οι οποίες θα μπορούσαν, διαφορετικά, να βελτιώσουν σημαντικά την κατάσταση και, στην πραγματικότητα, να αποτελέσουν ένα πραγματικό μέτρο για την καταπολέμηση της πείνας. Ως εκ τούτου, όσο τα πράγματα ελέγχονται από υπαλλήλους που απλώς διαβάζουν χαρτιά και δεν ενδιαφέρονται για τίποτε άλλο, αυτό που θα μας μένει είναι μόνο υποσχέσεις και καθόλου δράση.
<SPEAKER ID="438" NAME="Filip Kaczmarek" AFFILIATION="PPE">
(PL) Κυρία Πρόεδρε, ο αριθμός των ανθρώπων που υποφέρουν από την πείνα και ζουν σε συνθήκες ακραίας φτώχειας έχει αυξηθεί δραματικά τον τελευταίο χρόνο, και δεν είναι αλήθεια ότι γι' αυτό φταίει ο καπιταλισμός. Υπάρχουν πολιτικά συστήματα που είναι πολύ χειρότερα για την ανθρώπινη ζωή και τον αγώνα κατά της πείνας. Θα δώσω ένα μόνο παράδειγμα. Στην Ευρώπη, πριν από αρκετές δεκαετίες, μια χώρα όπου επικρατούν πολύ καλές συνθήκες όσον αφορά τη γεωργία οδηγήθηκε στον λιμό από τον κομμουνισμό. Ως αποτέλεσμα αυτού, περισσότεροι άνθρωποι πέθαναν σε μία και μόνο χώρα από όσους πεθαίνουν σήμερα από την πείνα παγκοσμίως. Αυτή η χώρα ήταν η Ουκρανία. Θα συμβούλευα περισσότερη προσοχή σε όσα λέγονται σε αυτό το Σώμα.
<P>
Το 2000, 198 μέλη του Ο"Ε ενέκριναν συγκεκριμένους αναπτυξιακούς στόχους της χιλιετίας. Ο Επίτροπος μίλησε σήμερα για τον πρώτο και πλέον σημαντικό στόχο. Σήμερα, πρέπει να απαντήσουμε στο ερώτημα εάν αυτός ο στόχος είναι επιτεύξιμος. Οι Ευρωπαίοι ρωτούν εάν οι προτεραιότητες και η πολιτική μας είναι ορθές και, ειδικότερα, για παράδειγμα, εάν η διεξαγωγή μιας δαπανηρής μάχης με την κλιματική αλλαγή είναι σημαντικότερη από την καταπολέμηση της φτώχειας. Έλαβα ένα τέτοιο ερώτημα μόλις αυτήν τη βδομάδα: μήπως η Ευρωπαϊκή Ένωση μπερδεύει τα μέσα με τους στόχους και, αντί να καταπολεμήσει τις επιπτώσεις της παγκόσμιας θέρμανσης, ξεκινά την ακριβότερη σκιαμαχία στην ιστορία της ανθρωπότητας - μια μάχη με την κλιματική αλλαγή;
<P>
Πιστεύω ότι η καλύτερη απόδειξη ότι δεν υπάρχει ασυμβατότητα μεταξύ της δράσης για την προστασία του κλίματος και της δράσης για την εξάλειψη της πείνας θα ήταν η επίδειξη αποτελεσματικότητας σε αυτόν τον τελευταίο τομέα, με άλλα λόγια, η πραγματική εξάλειψη της πείνας από τον κόσμο. Τότε κανείς δεν θα μας κατηγορούσε ότι έχουμε λάθος προτεραιότητες και ότι αποδίδουμε μεγαλύτερη σημασία στην καταπολέμηση της κλιματικής αλλαγής σε σχέση με την καταπολέμηση της πείνας, όπως έχει επίσης πει ο κ. Deß.
<P>
" γεωργία θα αποκτήσει μεγάλη σημασία τα επόμενα χρόνια. Αυτό που πρέπει να κάνουμε είναι να πείσουμε και να βοηθήσουμε τις αναπτυσσόμενες χώρες να επενδύσουν στη γεωργία και να εφαρμόσουν τις δικές τους δηλώσεις ότι θα εκχωρήσουν το 10% του εθνικού προϋπολογισμού στην ανάπτυξη της γεωργίας. Μόνο με αυτόν τον τρόπο μπορούμε να βελτιώσουμε το αγροτικό δυναμικό των φτωχών χωρών και να συμβάλουμε στην αποτελεσματική καταπολέμηση της πείνας.
<SPEAKER ID="439" NAME="Louis Michel" AFFILIATION="ALDE">
(FR) Κυρία Πρόεδρε, κύριε Επίτροπε, με την εξαίρεση του κ. Berlusconi, η χώρα του οποίου φιλοξένησε τη διάσκεψη, κανένα ηγετικό μέλος της ομάδας G8 δεν ήταν παρόν στην παγκόσμια διάσκεψη του FAO για την επισιτιστική ασφάλεια.
<P>
Κατά συνέπεια, μια συνεδρίαση ιδιαίτερα πολιτικού χαρακτήρα από οικονομική, κοινωνική και χρηματοοικονομική άποψη κατέληξε να είναι μια συνήθης τεχνική συνάντηση. Παρά ταύτα, ο στόχος του κ. Diouf ήταν η ανάπτυξη των εργαλείων και των μέσων παραγωγής, ώστε να διασφαλιστεί η επισιτιστική ασφάλεια με αειφόρο τρόπο στις αναπτυσσόμενες χώρες.
<P>
" οικονομική και χρηματοπιστωτική κρίση -όπως γνωρίζουμε, δεδομένου ότι έχει ειπωθεί επανειλημμένα- απλώς επιδεινώνει το πρόβλημα της πείνας σε παγκόσμια κλίμακα. Το θέμα ήταν περισσότερο επίκαιρο από ποτέ, δεδομένου ότι, για πρώτη φορά στην ιστορία, η πείνα σήμερα επηρεάζει περισσότερους από ένα δισεκατομμύριο ανθρώπους στον κόσμο. Πρόκειται για το ένα έκτο του παγκόσμιου πληθυσμού, 20% περισσότερο σε σχέση με το 2005 και 105 εκατομμύρια περισσότερα σε σχέση με το 2008.
<P>
Όπως είπε ο κ. Bové, όλα αυτά σημαίνουν ότι διατρέχουμε υψηλό κίνδυνο εμφάνισης νέων συγκρούσεων και, επιπλέον, συγκρούσεων εξαιρετικά σοβαρού χαρακτήρα. Είναι η έλλειψη επενδύσεων στη γεωργία που έχει οδηγήσει σε αυτό το φαινόμενο της επισιτιστικής ανασφάλειας. Το γεγονός είναι ότι η γεωργία είναι το μοναδικό μέσο ύπαρξης για το 70% των φτωχών της Γης, όπως υπογράμμισε ο κ. Diouf. Έκανε έκκληση για ένα σύνολο 44 δισεκατομμυρίων δολαρίων κατ' έτος με σκοπό τη χρηματοδότηση επενδύσεων για να βοηθηθούν οι μικροί παραγωγοί. Το αίτημά του έχει αγνοηθεί παντελώς: δεν υφίσταται χρονοδιάγραμμα, στρατηγική και καμία πολιτική βούληση εκ μέρους των πλούσιων χωρών.
<P>
Κύριε Επίτροπε, πόση πρόοδος έχει σημειωθεί στην εφαρμογή των δεσμεύσεων στις οποίες προέβη τον Ιούλιο η ομάδα των G8; Δεδομένου ότι έχω βρεθεί στη θέση σας, γνωρίζω τις δυσκολίες κινητοποίησης των δωρητών. Ακόμη θυμάμαι την εξαιρετικά δύσκολη μάχη, στην οποία συμμετείχε και ο Πρόεδρος Barroso, για την απόκτηση εκείνου του αξιοθρήνητου 1 δισεκατομμυρίου ευρώ, πριν από δύο χρόνια, για τη δημιουργία αυτής της επισιτιστικής διευκόλυνσης. Ωστόσο, το μέλλον της Ευρώπης είναι στενά συνυφασμένο με τη μοίρα των αναπτυσσόμενων χωρών.
<P>
Κύριε Επίτροπε, δεν πιστεύω στις συνταγές του σοσιαλιστή συναδέλφου μας που μας μιλά για υπερ-καπιταλισμό και υπερ-φιλελευθερισμό - τα οποία, επιπλέον, ως σημειολογική αφομοίωση, είναι ηθικώς συζητήσιμα. Προσωπικά δεν μπορώ να δω τη λύση σε αυτού του είδους τον κάπως κοντόφθαλμο ιδεολογικό στόμφο.
<P>
Κύριε Le Hyaric, πρέπει να σας πω ότι ο μαρξιστικός σκοταδισμός φέρει πολύ μεγαλύτερη ευθύνη από ό,τι ο φιλελευθερισμός για την υπανάπτυξη ορισμένων χωρών από τότε που απέκτησαν την ανεξαρτησία τους.
<P>
Αυτά ήθελα να πω, διότι δεν ήθελα να αφήσω αναπάντητο οποιονδήποτε κοντόφθαλμο ιδεολογικό στόμφο ή ξόρκι που υπερβαίνει τα όρια της διανοητικής εντιμότητας σε αυτό το Σώμα.
<SPEAKER ID="440" NAME="Judith Sargentini" AFFILIATION="Verts/ALE">
(ΕΝ) Κυρία Πρόεδρε, οι συνάδελφοί μου κκ. Bové και Belder σκιαγράφησαν το πρόβλημα και την πολιτική πραγματικότητα, αλλά υπάρχει μια νέα τάση στη γεωργία. Οι πλούσιες χώρες εξασφαλίζουν τα βασικά τρόφιμα ή τα βιοκαύσιμά τους εξαγοράζοντας εδάφη στις φτωχές χώρες - αρπάζουν γη ή, όπως το ονομάζουν κατ' ευφημισμό, προβαίνουν σε "απόκτηση αγροτικής γης". Συμβαίνει στη Μαδαγασκάρη, για παράδειγμα.
<P>
Αυτό το ζήτημα φαίνεται ότι είναι υπερβολικά ευαίσθητο ώστε να το συζητήσουν οι παγκόσμιοι ηγέτες. " Ευρώπη και οι ηγέτες της έχουν ηθικό καθήκον να αντιταχθούν σε αυτήν τη νέα μορφή αποικιοκρατίας όπως θα την αποκαλούσα. " δήλωση της παγκόσμιας διάσκεψης του FAO για την επισιτιστική ασφάλεια δεν έθιξε το ζήτημα της αρπαγής της γης και, από αυτήν την άποψη, απώλεσε πραγματικά μια ευκαιρία να στοχοποιήσει την πείνα στον κόσμο. Γιατί δεν το κάνατε αυτό;
<P>
Επίσης, υπάρχει η κοινή γεωργική πολιτική της ΕΕ. Παράγουμε πολλά τρόφιμα, οι Ευρωπαίοι έχουν τρόφιμα να φάνε, αλλά η ΚΓΠ καταστρέφει τις ευκαιρίες τόσο για τους μικροκαλλιεργητές, όσο και για τους βιομηχανικούς καλλιεργητές στις αναπτυσσόμενες χώρες, και χάνουν την ευκαιρία να κερδίζουν με αξιοπρέπεια τα προς το ζην. Αυτό προκαλεί ελλείψεις στα τρόφιμα και δημιουργεί την ανάγκη εισαγωγών τροφίμων. Πότε θα μπορέσουμε να δούμε να δημιουργείται μια ελεύθερη και δίκαιη ευρωπαϊκή γεωργική πολιτική;
<SPEAKER ID="441" NAME="Richard Ashworth" AFFILIATION="ECR">
(ΕΝ) Κυρία Πρόεδρε, τόσο ο Ο"Ε όσο και η Ευρωπαϊκή Ένωση έχουν συμφωνήσει ότι ο αυξανόμενος παγκόσμιος πληθυσμός θα δημιουργήσει απαιτήσεις για μεγαλύτερη γεωργική παραγωγή σε παγκόσμιο επίπεδο, και μιλούμε για αύξηση της τάξης του 50-100%. Αυτό το δεχόμαστε. Δεχόμαστε την άποψη του Επιτρόπου, όχι μόνο διότι απλώς την αποδεχόμαστε, αλλά διότι είναι ένας στόχος τον οποίο ο κόσμος δεν έχει την πολυτέλεια να μην επιτύχει. Ωστόσο, ταυτόχρονα, ζητείται από τη γεωργία να επιτύχει αυτόν τον στόχο χρησιμοποιώντας λιγότερη γη, λιγότερο νερό, λιγότερη ενέργεια, λιγότερα αέρια του θερμοκηπίου. Ως εκ τούτου, πρέπει να κατανοήσουμε τρία σημεία.
<P>
Πρώτον, οι κυβερνήσεις -και η ΕΕ ιδιαίτερα- πρέπει να επενδύσουν περισσότερο στην έρευνα και στην ανάπτυξη, διότι απλώς δεν διαθέτουμε τις πληροφορίες πάνω στις οποίες μπορούμε να βασίσουμε ένα σχέδιο για το μέλλον. Δεύτερον, δεδομένης της αστάθειας των παγκόσμιων αγορών, χρειαζόμαστε ένα δίχτυ ασφαλείας από την κοινή γεωργική πολιτική. Και, τρίτον, η επισιτιστική ασφάλεια, και όλα όσα αυτή συνεπάγεται για την Ευρωπαϊκή Ένωση, περιλαμβάνει ένα κόστος. Αυτό είναι κόστος που δεν μπορούμε να μετακυλήσουμε στους καταναλωτές, και, συνεπώς, επαναλαμβάνω: χρειαζόμαστε μια ισχυρή γεωργική πολιτική, και πρέπει να πείσουμε γι' αυτό στο πλαίσιο της συζήτησης για τον προϋπολογισμό.
<SPEAKER ID="442" NAME="João Ferreira" AFFILIATION="GUE/NGL">
(PT) Κυρία Πρόεδρε, η τελική δήλωση που εγκρίθηκε στην τελευταία διάσκεψη του FAO από τις 193 χώρες μέλη του είναι, δυστυχώς, σταγόνα στον ωκεανό στο πλαίσιο της καταπολέμησης της πείνας. Δεν τέθηκε καμία προθεσμία και, πάνω από όλα, δεν καθορίστηκε κανένας συγκεκριμένος πόρος και κανένας όρος για την αντιμετώπιση μιας μάστιγας που επηρεάζει πάνω από 6 δισεκατομμύρια ανθρώπινα όντα.
<P>
Σύμφωνα με τα διαθέσιμα δεδομένα, στα 90 μόλις δευτερόλεπτα που θα χρειαστεί για να ολοκληρώσω αυτήν την ομιλία, 15 παιδιά θα πεθάνουν από την πείνα στον κόσμο. Αυτό είναι το πλέον ξεκάθαρο και δριμύ κατηγορητήριο ενός άδικου, εκμεταλλευτικού, παράλογου και, συνεπώς, ιστορικά διασυρθέντος οικονομικού συστήματος.
<P>
Είναι ένα σύστημα που βασίζεται σε πραγματικές πολιτικές και κατευθυντήριε γραμμές και, τώρα, κύριε Michel, σε πρωταγωνιστές και σε μια φιλελεύθερη ρητορική που μας έχουν οδηγήσει στην υφιστάμενη κατάσταση: προώθηση του αγροτοβιομηχανικού μοντέλου, ευθυγράμμιση με την προστασία των συμφερόντων της μεγάλης αγροεπισιτιστικής βιομηχανίας, και προκύπτουσα ποιοτική υποβάθμιση της παγκόσμιας γεωργικής βιομηχανίας. Χρόνια και χρόνια ανεπαρκών επενδύσεων στη γεωργία, προώθησης της εγκατάλειψης της γεωργικής βιομηχανίας και διάλυσης των μικρομεσαίων αγροκτημάτων, ενός κλάδου που παρέχει τα μέσα επιβίωσης για το 70% των φτωχών παγκοσμίως.
<P>
Ο φονταμενταλισμός των αγορών, οι πολιτικές των ιδιωτικοποιήσεων και της απελευθέρωσης των αγορών, καθώς και η απελευθέρωση του εμπορίου έχουν οδηγήσει, και συνεχίζουν να οδηγούν, στην εγκατάλειψη της γης, τη συγκέντρωση της ιδιοκτησίας της γης στα χέρια των λίγων, και στην κυριάρχηση της παραγωγής από τους λίγους και την επισιτιστική εξάρτηση των πολλών.
<P>
Οι εμπειρογνώμονες εκτιμούν ότι η υπέρβαση της μάστιγας του χρόνιου υποσιτισμού θα κόστιζε 44 δισεκατομμύρια δολάρια "ΠΑ. Πρόκειται για πολύ πιο μετριοπαθές ποσό σε σχέση με αυτό που παρείχαν τα κράτη μέλη στις μεγάλες επιχειρήσεις για να τις σώσουν από την εν εξελίξει συστημική κρίση.
<SPEAKER ID="443" NAME="Diane Dodds" AFFILIATION="NI">
(ΕΝ) Κυρία Πρόεδρε, στη διάρκεια της παγκόσμιας διάσκεψης για την επισιτιστική ασφάλεια, ο Γενικός Γραμματέας Ban Ki-moon, είπε ότι "η επισιτιστική κρίση του σήμερα είναι σήμα κινδύνου για το αύριο". Έως το 2050, ο πλανήτης μας μπορεί να φιλοξενεί 9,1 δισεκατομμύρια ανθρώπους, πάνω από δύο δισεκατομμύρια περισσότερους ανθρώπους σε σχέση με σήμερα - ένας συγκλονιστικός αριθμός και ένας αριθμός που θα σημάνει ότι οι γεωργοί θα πρέπει να παράγουν 70% περισσότερα τρόφιμα.
<P>
Οι αγρότες στη Βόρεια Ιρλανδία θέλουν να βοηθήσουν να καλυφθεί αυτή η ανάγκη. Εντούτοις, οι περισσότεροι από αυτούς πιστεύουν ότι η Ευρώπη παρεμποδίζει την ικανότητά τους να παράγουν περισσότερα τρόφιμα επιβάλλοντας μείωση των ορίων πυκνότητας μέσω κανονισμών για τα φωσφορικά και νιτρικά άλατα, γραφειοκρατία, έλλειψη έρευνας και ανάπτυξης στη βιομηχανία, και, ως εκ τούτου, μια στάση που υποδηλώνει ότι η επισιτιστική ασφάλεια δεν αποτελεί κρίσιμο θέμα.
<P>
" μεταρρύθμιση της ΚΓΠ θα καθορίσει την ικανότητα των αγροτών να παράγουν τρόφιμα. Θα επηρεάσει επίσης τις τιμές των τροφίμων. Εάν οι αγρότες δεν στηριχθούν από την Ευρώπη μέσω άμεσων πληρωμών, οι τιμές των τροφίμων θα πρέπει να αυξηθούν, προκειμένου να αντισταθμιστούν τα κόστη παραγωγής. Στόχος μου είναι να προωθήσω την παραγωγή τροφίμων στη Βόρεια Ιρλανδία και την επισιτιστική ασφάλεια στην Ευρώπη. Αυτό θα επιτευχθεί μόνο εάν επιτραπεί στους αγρότες να καλλιεργήσουν τη γη τους. " μεταρρύθμιση της ΚΓΠ θα διαδραματίσει τεράστιο ρόλο σε αυτό, και η επισιτιστική ασφάλεια θα πρέπει να αποτελέσει κεντρικό στοιχείο της εργασίας μας στο πλαίσιο της εξέλιξης αυτής της μεταρρύθμισης της ΚΓΠ.
<SPEAKER ID="444" NAME="Mairead McGuinness" AFFILIATION="PPE">
(ΕΝ) Κυρία Πρόεδρε, ως μία εκ των συντακτών αυτής της έκθεσης, θα ήθελα πρώτον να ευχαριστήσω τις πολιτικές Ομάδες που συνεργάστηκαν πολύ στενά για τη σύνταξη ενός κειμένου το οποίο δεν έχει τροπολογίες. Νομίζω ότι θα πρέπει όλοι να είμαστε πολύ ευχαριστημένοι με αυτό. Οι απόψεις μας διαφέρουν σε πολλά πράγματα, αλλά πιστεύω ότι, στο γενικό πλαίσιο της επιθυμίας να πράξουμε το σωστό ώστε να συνεισφέρουμε στο να καλυφθούν οι επισιτιστικές ανάγκες των πεινασμένων του κόσμου, το εν λόγω κείμενο αποτελεί ένα βήμα προς τη σωστή κατεύθυνση.
<P>
Ήμουν επίσης η συντάκτρια μιας έκθεσης για την παγκόσμια επισιτιστική ασφάλεια και την ΚΓΠ στο πλαίσιο της προηγούμενης εντολής και, ως εκ τούτου, έχω εργαστεί σκληρά επί του θέματος. Θα ήθελα να επισημάνω κάτι απλό, που φαίνεται ότι διαφεύγει από πολλούς: είναι οι αγρότες που θα θρέψουν τον κόσμο, εάν τους παρασχεθεί το σωστό κλίμα -και αυτό το εννοώ με την ευρύτερη έννοιά του- ώστε να κάνουν τη συγκεκριμένη εργασία. Οι υπόλοιποι από εμάς θα μιλούμε για αυτό. Αποτελεί ευθύνη μας να αναπτύξουμε και να θέσουμε σε εφαρμογή τις πολιτικές που θα δώσουν τη δυνατότητα στους αγρότες μας να παράγουν τρόφιμα. Αυτοί θα ανταποκριθούν, εάν διαθέτουν δύο βασικά στοιχεία: το ένα είναι αξιοπρεπείς τιμές και το άλλο σταθερά εισοδήματα. " πρόσφατη αστάθεια έχει επηρεάσει και τα δύο αυτά στοιχεία και η γεωργία δεν μπορεί να επιβιώσει σε αυτές τις συνθήκες.
<P>
Για να μην υπερβώ τον χρόνο που έχω στη διάθεσή μου -και ως μία εκ των συντακτών παρακαλώ για την ανοχή σας- παρακαλώ μην δαιμονοποιείτε την κοινή γεωργική πολιτική. Ορισμένα από τα επιχειρήματα που προβλήθηκαν τώρα είναι ιστορικού χαρακτήρα και παρωχημένα. Έχουμε απολύτως μεταρρυθμίσει αυτήν την πολιτική και ίσως χωρίς την ΚΓΠ να είχαμε μεγαλύτερα προβλήματα επισιτιστικής ανασφάλειας στην Ευρωπαϊκή Ένωση. Γιατί να μην εγκρίνουμε τα καλύτερα σημεία της και να μην ζητήσουμε από τον αναπτυσσόμενο κόσμο να εφαρμόσει μια κοινή γεωργική πολιτική; Ας είμαστε πολύ σκληροί σε αυτό: δεν πρέπει να απαλλάξουμε τις κυβερνήσεις των αναπτυσσόμενων χωρών από τις ευθύνες τους. Είναι δική τους ευθύνη να χρησιμοποιήσουν κατάλληλα την αναπτυξιακή βοήθεια. Είναι δική μας ευθύνη να εξασφαλίσουμε την καταβολή και επένδυση περισσότερων χρημάτων στη γεωργία. Νομίζω ότι είναι καιρός να σταματήσουμε να διστάζουμε επί του θέματος και να τηρήσουμε σκληρή στάση με τις κυβερνήσεις και με τους εαυτούς μας. Έχουμε ηθική ευθύνη και είμαστε έτοιμοι να την αποδεχτούμε.
<SPEAKER ID="445" NAME="Enrique Guerrero Salom" AFFILIATION="S&amp;D">
(ES) Κυρία Πρόεδρε, κύριε Επίτροπε, ο κόσμος αντιμετωπίζει δύο σοβαρές μακροπρόθεσμες προκλήσεις: την καταπολέμηση των επιπτώσεων της κλιματικής αλλαγής και την καταπολέμηση της φτώχειας και της πείνας στον κόσμο.
<P>
Ο Επίτροπος ανέφερε τους αριθμούς, όπως το έκαναν και άλλα μέλη του Σώματος, ενώ οι εν λόγω αριθμοί εμφανίζονται στην τελική δήλωση της παγκόσμιας διάσκεψης του Οργανισμού Τροφίμων και Γεωργίας (FAO) για την επισιτιστική ασφάλεια: πάνω από ένα περίπου δισεκατομμύριο άνθρωποι σε όλο τον κόσμο υποφέρουν από την πείνα και 40 εκατομμύρια πεθαίνουν κάθε χρόνο εξαιτίας της φτώχειας.
<P>
Πρώτα η επισιτιστική κρίση και μετά η χρηματοπιστωτική κρίση εμποδίζουν την επίτευξη των αναπτυξιακών στόχων της χιλιετίας. Δεν σημειώνουμε πρόοδο: στην πραγματικότητα οπισθοχωρούμε. Οι προκλήσεις που αντιμετωπίζουμε είναι μακροπρόθεσμες, αλλά οι λύσεις είναι επείγουσες και χρειάζονται τώρα. Ωστόσο, τις τελευταίες εβδομάδες, μάθαμε ανησυχητικά νέα σχετικά με την αντίσταση των χωρών που κατά κύριο λόγο εκπέμπουν αέρια του θερμοκηπίου να λάβουν αποφάσεις στη διάσκεψη της Κοπεγχάγης, καθώς και την απουσία ηγετών και συγκεκριμένων αποτελεσμάτων στη διάσκεψη του FAO στη Ρώμη.
<P>
Τα προβλήματά μας είναι ανησυχητικά, αλλά το ίδιο ανησυχητική είναι και η έλλειψη ικανότητας για δράση. Ως άνθρωποι έχουμε καταφέρει να προοδεύσουμε, διότι έχουμε κατορθώσει να προσδιορίζουμε τις προκλήσεις, να καθορίζουμε την απάντηση σε αυτές και να δρούμε. Αυτήν την περίοδο γνωρίζουμε τι αντιμετωπίζουμε, αλλά έχουμε χάσει την ικανότητα δράσης.
<P>
Συνεπώς, στηρίζω το ψήφισμα που καλεί το Κοινοβούλιο να αναλάβει δράση επειγόντως.
<SPEAKER ID="446" NAME="Franziska Keller" AFFILIATION="Verts/ALE">
(ΕΝ) Κυρία Πρόεδρε, το άρθρο 208 της Συνθήκης της Λισαβόνας ορίζει ότι ο κύριος στόχος της αναπτυξιακής πολιτικής της Ευρωπαϊκής Ένωσης είναι η μείωση και η εξάλειψη της φτώχειας. " φτώχεια είναι επίσης η κύρια αιτία της πείνας. Στο άρθρο 208 αναφέρεται επίσης ότι η Ευρωπαϊκή Ένωση λαμβάνει υπόψη αυτούς τους στόχους στο πλαίσιο και άλλων πολιτικών που μπορεί να επηρεάσουν τις αναπτυσσόμενες χώρες.
<P>
Εντούτοις, με τις επιδοτήσεις των εξαγωγών, η ΕΕ καταστρέφει τις αγορές στις αναπτυσσόμενες χώρες, προκαλώντας, ως εκ τούτου, φτώχεια και πείνα. Εάν θέλουμε η αναπτυξιακή βοήθειά μας να είναι αποτελεσματική, πρέπει να διασφαλίσουμε ότι η εφαρμογή της δεν παρεμποδίζεται από άλλες πολιτικές. Διαφορετικά, δεν θα καταφέρουμε να επιτύχουμε τους αναπτυξιακούς στόχους της χιλιετίας. Αυτό είναι κάτι που πρέπει να έχουμε υπόψη όταν αναθεωρούμε και μεταρρυθμίζουμε πολιτικές, όπως η κοινή γεωργική πολιτική και οι πολιτικές για την αλιεία.
<P>
(" ομιλήτρια συμφώνησε να δεχθεί ερώτηση στο πλαίσιο της διαδικασίας της γαλάζιας κάρτας, σύμφωνα με το άρθρο 149, παράγραφος 8, του Κανονισμού)
<SPEAKER ID="447" NAME="Mairead McGuinness" AFFILIATION="PPE">
(EN) Κυρία Πρόεδρε, θα ήθελα να ζητήσω από την προηγούμενη ομιλήτρια να είναι πιο συγκεκριμένη σχετικά με το ποιες επιστροφές εξαγωγών. Έκανα αυτήν την παρατήρηση στην ομιλία μου, και δέχομαι ότι κατά το παρελθόν προκλήθηκε ζημιά εξαιτίας των επιστροφών για εξαγωγές και ότι τώρα η Ευρώπη έχει μεταρρυθμίσει τη γεωργική πολιτική της. Εντούτοις, όταν εφαρμόσαμε επιστροφές για εξαγωγές όσον αφορά τον κλάδο γαλακτοκομικών προϊόντων το περασμένο έτος, η μόνη χώρα που παραπονέθηκε ήταν η Νέα Ζηλανδία, η οποία δεν είναι αναπτυσσόμενη χώρα. Θα ήθελα παρακαλώ να μου παραθέσετε ένα παράδειγμα σχετικά με το που αποτελεί αυτό σήμερα πρόβλημα.
<SPEAKER ID="448" NAME="Franziska Keller" AFFILIATION="Verts/ALE">
(ΕΝ) Κυρία Πρόεδρε, φυσικά το παράδειγμα των κατεψυγμένων κοτόπουλων που όλοι γνωρίζετε καλά είναι κάπως παλαιό, αλλά ακόμη και σήμερα, για παράδειγμα, οι ντομάτες που επιδοτούνται με υψηλά ποσά στην Ευρωπαϊκή Ένωση καταλήγουν στις αφρικανικές αγορές, είναι φθηνότερες σε σχέση με τα τοπικά προϊόντα και, ως εκ τούτου, καταστρέφουν τις θέσεις εργασίας και αυξάνουν τη φτώχεια. Συνεπώς, αυτό αποτελεί ακόμη κοινό φαινόμενο και νομίζω ότι πρέπει να εργαστούμε επ' αυτού.
<SPEAKER ID="449" NAME="Béla Glattfelder" AFFILIATION="PPE">
(HU) Ένας ολοένα αυξανόμενος αριθμός επιστημόνων παγκοσμίως δηλώνουν ότι μέχρι το 2030 θα κάνει την εμφάνισή της μια σοβαρή έλλειψη πετρελαίου, νερού και τροφίμων. Ωστόσο, φαίνεται ότι η πρώτη έλλειψη που θα αντιμετωπίσουμε είναι αυτή των τροφίμων, δεδομένου ότι στη Γη υπάρχουν ήδη ένα δισεκατομμύριο άνθρωποι που υποφέρουν από την πείνα. Ο αριθμός των ανθρώπων που υποφέρουν από πείνα αυξάνεται με ταχύτερο ρυθμό σε σχέση με τον ρυθμό αύξησης του παγκόσμιου πληθυσμού. Ως εκ τούτου, ενώ, επί του παρόντος, μόνο ένα άτομο στα έξι υποφέρει από πείνα, θα πρέπει να αντιμετωπίσουμε μια κατάσταση κατά την οποία σε λίγες δεκαετίες, από πείνα θα υποφέρει ένα άτομο στα τέσσερα ή πέντε. Δύο παιδιά πεθαίνουν από πείνα κάθε λεπτό. " λύση σε αυτήν την κατάσταση δεν είναι προφανώς να διακόψουμε την κοινή γεωργική πολιτική της Ευρωπαϊκής Ένωσης. " Ευρωπαϊκή Ένωση μπορεί να είναι ισχυρή και να διαδραματίσει σημαντικό ρόλο στον κόσμο μόνο εάν διαθέτει μια ισχυρή κοινή γεωργική πολιτική.
<P>
Εντούτοις, η πείνα δεν αφορά μόνο την Αφρική. " πείνα είναι παρούσα και στην Ευρωπαϊκή Ένωση. Για παράδειγμα, υπάρχουν περιοχές στην Ευρωπαϊκή Ένωση όπου οι άνθρωποι δαπανούν λιγότερο από το 10% του εισοδήματός τους στα τρόφιμα, ενώ υπάρχουν και άλλες περιοχές -ορισμένα μέρη της Βουλγαρίας καθώς και νότιες περιοχές της Ρουμανίας- όπου οι άνθρωποι δαπανούν κατά μέσο όρο πάνω από το 50% του εισοδήματός τους σε τρόφιμα. Σε αυτούς περιλαμβάνονται επίσης και όσοι δαπανούν πολύ περισσότερα από αυτό το ποσοστό για τρόφιμα, και οι οποίοι αντιπροσωπεύουν τον μέσο όρο. Αξίζει να τονίσουμε αυτό το σημείο, διότι πρέπει να αντιμετωπίσουμε το γεγονός ότι κάθε φορά που θεσπίζουμε έναν νέο κανονισμό που καθιστά την αγροτική παραγωγή ακριβότερη και μειώνει την αποτελεσματικότητά της, όπως οι κανονισμοί για την καλή διαβίωση των ζώων που αυξάνουν την ποσότητα της απαιτούμενης χορτονομής για την παραγωγή 1 κιλού κρέατος, δεν βλάπτουμε μόνο το περιβάλλον αυξάνοντας τις εκπομπές CO2, αλλά κάθε μεμονωμένο μέτρο τέτοιου είδους αυξάνει τον αριθμό των ανθρώπων που υποφέρουν από πείνα. Είναι πιθανώς ακριβώς αυτή η επιπλέον ποσότητα χορτονομής που πρέπει να χρησιμοποιήσουμε, για παράδειγμα για την εκτροφή πουλερικών, που θα λείψει από το τραπέζι ενός παιδιού που υποφέρει από πείνα.
<SPEAKER ID="450" NAME="Corina Creţu" AFFILIATION="S&amp;D">
(RO) Ο αριθμός των υποσιτιζόμενων ανθρώπων στον κόσμο έχει ξεπεράσει το ορόσημο του ενός δισεκατομμυρίου, επιδεινώνοντας την τραγική κατάσταση του ότι ένα άτομο στα έξι υποφέρει από την πείνα. Δυστυχώς, όπως αναφέρθηκε νωρίτερα, οι ηγέτες των κύριων βιομηχανικών δυνάμεων έχουν τηρήσει αδιάφορη στάση έναντι μιας διάσκεψης που είναι τόσο σημαντική και απαραίτητη, όπως αυτή που διοργάνωσε ο FAO στη Ρώμη πολύ πρόσφατα. Οι ηγέτες των κρατών μελών της ομάδας G8 δεν θεώρησαν απαραίτητο να παραστούν σε αυτήν τη συνεδρίαση, με την εξαίρεση του ιταλού πρωθυπουργού.
<P>
Δεν μπορώ παρά να αναφερθώ στην τεράστια, άδικη αντίθεση μεταξύ του μέγιστου επιπέδου προσοχής που δίνεται από τους εκπροσώπους αυτής της ομάδας χωρών, στις οποίες αντιστοιχεί το 60% του παγκόσμιου ΑΕΠ, στη διάσωση του τραπεζικού συστήματος και στην αδιαφορία τους για την τραγική πραγματικότητα του λιμού που επηρεάζει έναν ολοένα αυξανόμενο αριθμό συνανθρώπων μας. Στην πραγματικότητα, αυτή είναι μια κρίση για την οποία δεν ευθύνονται οι φτωχές χώρες, αλλά είναι αυτές που πλήττονται περισσότερο από αυτήν.
<P>
Έχουμε φθάσει στο σοβαρότερο επίπεδο παγκόσμιου λιμού από το 1970. Ένα παιδί πεθαίνει από την πείνα κάθε έξι δευτερόλεπτα. Δυστυχώς, οι ανεπτυγμένες χώρες του κόσμου κλείνουν τα μάτια τους μπροστά σε μια τραγωδία που θα μας επηρεάσει όλους μέσω των περίπλοκων συνεπειών της. Το καλύτερο παράδειγμα για αυτό, και μια προειδοποίηση για εμάς, είναι η παραμέληση της γεωργίας τις τελευταίες δύο δεκαετίες, η οποία οδήγησε στην παρούσα επισιτιστική κρίση. Από το συνολικό ποσό της επίσημης αναπτυξιακής βοήθειας, τα κονδύλια που κατανέμονται στη γεωργία έχουν μειωθεί αναλογικά από 17% το 1980 σε 3,8% το 2006.
<P>
" επισιτιστική ασφάλεια αποτελεί μια εξαιρετικά σοβαρή πρόκληση που απαιτεί επείγουσες λύσεις, κυρίως μέσω του ανοίγματος των αγορών και της παροχής βοήθειας προς τους γεωργούς στις αναπτυσσόμενες χώρες, ούτως ώστε να είναι εφικτή η παροχή τροφίμων και η εξάλειψη του λιμού το συντομότερο δυνατόν.
<SPEAKER ID="451" NAME="Esther Herranz García" AFFILIATION="PPE">
(ES) Κυρία Πρόεδρε, θα ήθελα να ξεκινήσω συγχαίροντας την κ. McGuinness για αυτήν την πρωτοβουλία, η οποία καταδεικνύει τον σημαντικό ρόλο που διαδραματίζει η κοινή γεωργική πολιτική (ΚΓΠ) όσον αφορά την ικανοποίηση των αναγκών επισιτιστικού εφοδιασμού σε διεθνές επίπεδο.
<P>
Τώρα που η Ευρωπαϊκή Επιτροπή φαίνεται να θέλει να μειώσει το βάρος της ΚΓΠ στον κοινοτικό προϋπολογισμό, είναι σημαντικό να τονιστεί ότι, ενώ η ΚΓΠ μπορεί να μην αποτελεί προτεραιότητα, η επισιτιστική επάρκεια πρέπει να αποτελεί προτεραιότητα. Τις περασμένες δεκαετίες, κατέστη σαφές ότι χωρίς την ΚΓΠ είναι πολύ δύσκολο, εάν όχι αδύνατον, να επιτευχθεί επισιτιστική επάρκεια.
<P>
Ως εκ τούτου, η γεωργία δεν μπορεί να συγκρίνεται με τους άλλους τομείς της οικονομίας που μπορούν να ευδοκιμούν στο πλαίσιο της ελεύθερης αγοράς, διότι η αγορά των τροφίμων δεν είναι μια ελεύθερη αγορά. Οι αγρότες χρειάζονται τη στήριξη της Ευρωπαϊκής Ένωσης προκειμένου να επιτύχουν οι επιχειρήσεις τους, και η Ευρωπαϊκή Ένωση, με τη σειρά της, χρειάζεται τους αγρότες προκειμένου να διατηρήσει ένα αγροτικό μοντέλο που είναι ικανό να παρέχει επαρκείς ποσότητες τροφίμων ικανοποιητικής ποιότητας στους ολοένα και περισσότερο απαιτητικούς πολίτες της.
<P>
Ως εκ τούτου, πιστεύω ότι πρέπει να αλλάξουμε την πορεία της ΚΓΠ, αλλά όχι να την καταργήσουμε. Για να το κάνουμε αυτό, πρέπει να εξασφαλίσουμε τη χορήγηση άμεσης βοήθειας στους γεωργούς, ενώ πρέπει να αποκατασταθεί μια πολιτική διαχείρισης των αγροτικών αγορών, ούτως ώστε να επέλθει μεγαλύτερη σταθερότητα των τιμών, γεγονός που θα ωφελούσε όχι μόνο τους αγρότες, αλλά και τους καταναλωτές και τρίτες χώρες.
<P>
Πρέπει να διαμορφωθεί ένα πλαίσιο βέλτιστων πρακτικών προκειμένου να ενθαρρυνθούν οι ισόρροπες σχέσεις μεταξύ των διαφόρων παραγόντων στη διατροφική αλυσίδα, αποφεύγοντας τις καταχρηστικές πρακτικές και προωθώντας τη δικαιότερη κατανομή των εμπορικών περιθωρίων.
<P>
Επιπλέον, είναι απαραίτητη η διαμόρφωση μιας πολιτικής ενημέρωσης των ευρωπαίων καταναλωτών που θα επισημαίνει τις προσπάθειες που καταβάλλουν οι κοινοτικοί παραγωγοί, προκειμένου να συμμορφώνονται με τους κανονισμούς της Ευρωπαϊκής Ένωσης στους τομείς του περιβάλλοντος, της επισιτιστικής ασφάλειας και της καλής διαβίωσης των ζώων, δεδομένου ότι οι κοινοτικοί παραγωγοί πρέπει να ανταγωνιστούν τις εισαγωγές από τρίτες χώρες, όπου τα ισχύοντα πρότυπα είναι πολύ κατώτερης ποιότητας.
<P>
Οι παραγωγοί των τρίτων χωρών προτιμούν τις εξαγωγές στην Ευρωπαϊκή Ένωση μάλλον παρά τη διάθεση των προϊόντων τους στις αγορές των δικών τους χωρών, διότι αυτού του είδους οι εξαγωγές είναι πιο επικερδείς στο πλαίσιο των συμφωνιών του Παγκόσμιου Οργανισμού Εμπορίου (ΠΟΕ).
<SPEAKER ID="452" NAME="Michèle Striffler" AFFILIATION="PPE">
(FR) Κυρία Πρόεδρε, κύριε Επίτροπε, κυρίες και κύριοι, ειπώθηκε νωρίτερα ότι, κάθε πέντε δευτερόλεπτα, ένα παιδί πεθαίνει από πείνα και φτώχεια κάπου στον κόσμο, ενώ εκτιμάται ότι πάνω από ένα δισεκατομμύριο άνθρωποι υποφέρουν από υποσιτισμό.
<P>
Ως εκ τούτου, το θέμα της παγκόσμιας επισιτιστικής ασφάλειας λαμβάνει έναν εξαιρετικά επείγοντα χαρακτήρα και πρέπει να βρίσκεται στην κορυφή της ευρωπαϊκής και της διεθνούς πολιτικής ατζέντας. Οι ευρωπαϊκές πολιτικές πρέπει να καταστούν πιο συνεπείς, ούτως ώστε να εξασφαλίσουν την επίτευξη του πρώτου αναπτυξιακού στόχου της χιλιετίας.
<P>
" επισιτιστική διευκόλυνση του 1 δισεκατομμυρίου ευρώ αποτελεί ένα απαραίτητο πρώτο βήμα, ενώ είναι απαραίτητο τα μέτρα εφαρμογής να επικεντρώνονται στα μικρά και μεσαία οικογενειακά αγροκτήματα και στα αγροκτήματα μικρής και μεσαίας σοδειάς, ιδιαίτερα αυτά που καλλιεργούν γυναίκες, καθώς και στους φτωχούς πληθυσμούς, όσους, κατά συνέπεια, πλήττονται περισσότερο από την επισιτιστική κρίση.
<P>
" αειφόρος γεωργία πρέπει να αποτελέσει τομέα προτεραιότητας. Πρέπει να διερευνηθούν καινοτόμοι μηχανισμοί χρηματοδότησης, όπως ένας διεθνής φόρος για τις χρηματοπιστωτικές συναλλαγές, οι οποίοι θα συνοδεύουν τυχόν μέτρα προσαρμογής στην κλιματική αλλαγή, ενώ θα είναι ταυτόχρονα προσβάσιμοι στους μικρούς αγρότες των πλέον ευάλωτων χωρών.
<SPEAKER ID="453" NAME="Ricardo Cortés Lastra" AFFILIATION="S&amp;D">
(ES) Κυρία Πρόεδρε, κυρίες και κύριοι, μετά την πρόσφατη ολοκλήρωση των εργασιών της παγκόσμιας διάσκεψης του FAO για την επισιτιστική ασφάλεια, θα ήθελα να εκφράσω την απογοήτευσή μου όσον αφορά τις περιορισμένες κοινωνικές, πολιτικές επιπτώσεις της καθώς και τις επιπτώσεις της στα μέσα ενημέρωσης. Ειδικότερα, είμαι απογοητευμένος για το γεγονός ότι δεν κατέστη εφικτή η επίτευξη συμφωνίας σχετικά με το πακέτο των 44 δισεκατομμυρίων δολαρίων "ΠΑ που επρόκειτο να παρασχεθεί ως βοήθεια στους φτωχότερους αγρότες, και στενοχωρημένος για το γεγονός ότι όλα συνεχίζουν όπως πριν.
<P>
Όταν μιλάμε για την επισιτιστική ασφάλεια, τη γεωργία και την ανάπτυξη, συχνά ξεχνούμε το ζήτημα της λειψυδρίας, ένα ουσιαστικό πλέον πρόβλημα και, πάνω από όλα, ένα πρόβλημα του μέλλοντος. Στο παρόν πλαίσιο της οικονομικής και περιβαλλοντικής κρίσης, χρειαζόμαστε περισσότερο από ποτέ τη δέσμευση των ανεπτυγμένων χωρών να δημιουργήσουν ένα νέο φόρουμ διεθνούς προβληματισμού, στο υψηλότερο δυνατό επίπεδο, με στόχο την ανάδειξη του νερού ως δημόσιου αγαθού, την κοινή χρήση των τεχνολογιών και την ανάπτυξη αποτελεσματικών, αειφόρων και οικονομικά βιώσιμων συστημάτων διαχείρισης του νερού.
<P>
Εάν δεν φροντίσουμε το νερό μας, δεν θα επιτύχουμε ποτέ να καταπολεμήσουμε την πείνα.
<SPEAKER ID="454" NAME="Chris Davies" AFFILIATION="ALDE">
(ΕΝ) Κυρία Πρόεδρε, τον 18οαιώνα στην Αγγλία, ο Thomas Malthus προέβλεψε ότι η αύξηση του πληθυσμού θα υπερέβαινε τον επισιτιστικό εφοδιασμό. Τώρα, οι ιδέες του θεωρούνται από πολλές απόψεις παρωχημένες, διότι στο μεταξύ σημειώθηκε μια σειρά αγροτικών επαναστάσεων που μεταμόρφωσαν την κοινωνία μας. Εντούτοις, τα λόγια του ήταν ταυτόχρονα και αληθινά: στη διάρκεια της ζωής πολλών από εμάς, ο παγκόσμιος πληθυσμός τριπλασιάστηκε -είναι εκπληκτικό, αλλά τριπλασιάστηκε- και, σε πολλά μέρη του κόσμου, αυτό υπερέβη τον επισιτιστικό εφοδιασμό. Πρέπει να κάνουμε περισσότερα, εάν θέλουμε να εξαλείψουμε την πείνα και να ελέγξουμε την αύξηση του πληθυσμού, και ο τρόπος για να το κάνουμε αυτό είναι να διασφαλίσουμε ότι παντού οι γυναίκες ελέγχουν την αναπαραγωγικότητά τους. Και, βέβαια, πρέπει να σώσουμε τις ζωές των παιδιών. Ο καλύτερος τρόπος μείωσης της ανάπτυξης του πληθυσμού είναι η διάσωση των ζωών των νέων, ώστε οι άνθρωποι να μην νιώθουν την ανάγκη να κάνουν μεγαλύτερες οικογένειες.
<P>
Εδώ στον δυτικό κόσμο, είμαστε εθισμένοι στο να τρώμε κρέας: τεράστια απώλεια πόρων. Το μόνο που μπορώ να πω είναι -και βλέπω ότι ο χρόνος μου τελείωσε, κυρία Πρόεδρε- ως κάποιος που σταμάτησε να τρώει κρέας εδώ και 20 χρόνια, ότι εάν θέλουμε να σώσουμε τον κόσμο και να εξαλείψουμε την πείνα, τότε πρέπει να τρώμε πράσινα και όχι κόκκινα προϊόντα.
<SPEAKER ID="455" NAME="Peter Jahr" AFFILIATION="PPE">
(DE) Κυρία Πρόεδρε, η επάρκεια των τροφίμων αποτελεί ανθρώπινο δικαίωμα και η πείνα είναι έγκλημα κατά της ανθρωπότητας. Πιστεύω επίσης ότι η ανθρωπότητα διαθέτει αρκετές τεχνικές και επιστημονικές γνώσεις για να εξασφαλίσει ότι κανείς στον κόσμο δεν θα υποφέρει από την πείνα. Φυσικά, χρειάζονται επίσης χρήματα για την καταπολέμηση της πείνας παγκοσμίως. Ωστόσο, το ζήτημα δεν είναι μόνο τα χρήματα. Πρέπει επίσης να ικανοποιήσουμε προηγουμένως τις ακόλουθες απαιτήσεις. Πρώτον, να αναπτύξουμε σταθερές δημοκρατικές δομές στις αναπτυσσόμενες χώρες· δεύτερον, να καταπολεμήσουμε τη διαφθορά· τρίτον, να διαμορφώσουμε ένα κατάλληλο γεωργικό σύστημα στις αναπτυσσόμενες χώρες και, τέλος, να επενδύσουμε στη γεωργία. Συχνά πολύ λίγα πράγματα λέγονται σχετικά με τα πρώτα τρία σημεία. Επιπλέον, μεγάλο μέρος της χρηματοδότησης εξαφανίζεται σε αυτές τις χώρες, πηγαίνει σε λάθος χέρια και χρησιμοποιείται για διεφθαρμένες πρακτικές.
<SPEAKER ID="456" NAME="Marc Tarabella" AFFILIATION="S&amp;D">
(FR) Κυρία Πρόεδρε, θα ήθελα να επεκταθώ σε αυτά που είπα ο ίδιος πριν από δύο ημέρες σχετικά με την τραγική επισιτιστική κρίση στην οποία έχει βυθιστεί κυρίως η Αφρική και τη σαφή έλλειψη στήριξης από τις πιο βιομηχανοποιημένες χώρες, καθώς και από τις αναδυόμενες οικονομίες, όσον αφορά το πρόβλημα της παγκόσμιας επισιτιστικής ασφάλειας.
<P>
Στη διάρκεια των συζητήσεων που έλαβαν χώρα στη διάσκεψη του FAO στη Ρώμη, αρκετές ΜΚΟ κατηγόρησαν τις πολυεθνικές εταιρείες τροφίμων ότι προσπαθούν να αρπάξουν χιλιάδες εκτάρια πολύ εύφορης γης που ανήκουν σε μικροκαλλιεργητές στον αναπτυσσόμενο κόσμο. Πάνω από 40 000 εκτάρια έχουν ήδη αποκτηθεί κατ' αυτόν τον τρόπο από την Αιθιοπία έως την Ινδονησία.
<P>
Καταδίκασαν επίσης την τάση που έχουν πολλές πλούσιες χώρες να ευνοούν τη χρήση χημικών λιπασμάτων και νέων τεχνολογιών στην Αφρική, αντί να ενθαρρύνουν την αειφόρο ανάπτυξη της αγροοικολογίας. Επέκριναν τις αγροχημικές εταιρείες, τη χρήση ΓΤΟ και την ανάπτυξη καυσίμων βιομάζας εις βάρος των καλλιεργειών.
<P>
Καλώ την Ευρωπαϊκή Ένωση να επενδύσει επειγόντως στην υλοποίηση του έργου παγκόσμιας εταιρικής σχέσης, το οποίο θα δώσει τη δυνατότητα καλύτερου συντονισμού των δράσεων για την καταπολέμηση του λιμού. Μου φαίνεται ότι η γεωργία για βιοποριστικούς σκοπούς είναι αναμφισβήτητα η πλέον προφανής απάντηση.
<SPEAKER ID="457" NAME="Elisabeth Köstinger" AFFILIATION="PPE">
(DE) Κυρία Πρόεδρε, η μακροπρόθεσμη επισιτιστική ασφάλεια είναι μία από τις βασικές προκλήσεις της κοινής γεωργικής πολιτικής. Ειδικότερα, δεδομένων των ελλείψεων σε τρόφιμα, πρέπει να τονίσουμε τη σημασία μιας ισχυρής ΚΓΠ που θα αναλάβει βασικό ρόλο στο μέλλον όσον αφορά την υπέρβαση των παγκόσμιων προκλήσεων.
<P>
Αυτό σημαίνει ότι απαιτείται επαρκής μακροπρόθεσμη χρηματοδότηση για την ΚΓΠ. " ΚΓΠ αποτελεί σημαντικό στοιχείο της πολιτικής της ΕΕ για τα τρόφιμα και την ασφάλεια και, μετά το 2013, θα διαδραματίσει σημαντικό ρόλο στην αναπτυξιακή πολιτική και στην πολιτική εξωτερικής επισιτιστικής ασφάλειας. Ως εκ τούτου, τα οικοσυστήματα που λειτουργούν τέλεια, το εύφορο έδαφος, οι σταθεροί υδάτινοι πόροι και η περαιτέρω διαφοροποίηση της αγροτικής οικονομίας είναι οι υψηλότερες προτεραιότητες. " διεθνής συνεργασία και αλληλεγγύη, μαζί με ισόρροπες εμπορικές συμφωνίες που προωθούν μάλλον παρά θέτουν σε κίνδυνο την επισιτιστική ασφάλεια, αποτελούν ουσιαστικό στοιχείο της παγκόσμιας επισιτιστικής ασφάλειας και εδώ είναι ακριβώς όπου μια ισχυρή ΚΓΠ μπορεί να συμβάλει σε σημαντικό βαθμό.
<SPEAKER ID="458" NAME="Rareş-Lucian Niculescu" AFFILIATION="PPE">
(RO) Πρώτα απ όλα, διακινδυνεύοντας να επαναλάβω μια ιδέα που ανέφερε ήδη ο κ. Stoyanov, εκφράζω τη λύπη μου για το γεγονός ότι, ενώ μιλούμε για την πείνα στον κόσμο, έχουμε τόσο πολύ ακαλλιέργητη γη σε πολλές χώρες στην Ευρώπη.
<P>
Δεύτερον, λόγω του ότι η πρόταση ψηφίσματος ασχολείται με αυτό το θέμα, και επιθυμώ να εκφράσω την ικανοποίησή μου για το γεγονός ότι ο Επίτροπος έθιξε αυτό το θέμα, θέλω να επιστήσω την προσοχή στον κίνδυνο που ενέχεται στον στόχο της επισιτιστικής αυτάρκειας, που είναι πάρα πολύ της μόδας. Αυτός ο στόχος, ο οποίος δεν είναι συνώνυμος με την επισιτιστική ασφάλεια, θα μπορούσε να έχει ανεπιθύμητες ενέργειες υπό τις παρούσες συνθήκες, διότι η κλιματική αλλαγή επηρεάζει κάθε περιοχή με διαφορετικό τρόπο. Αυτή η κατάσταση καθιστά το εμπόριο πιο απαραίτητο από ποτέ και όχι η φιλοδοξία της κάθε χώρας να παράγει οτιδήποτε θέλει να καταναλώνει.
<SPEAKER ID="459" NAME="Marian Harkin" LANGUAGE="EN">
Κυρία Πρόεδρε, θέλω απλώς να σχολιάσω δύο θέματα που τέθηκαν μέχρι τώρα στη συζήτηση. Πρώτον, τη σχέση μεταξύ πείνας και κλιματικής αλλαγής. Όπως είπε ο Ban Ki-moon στη Ρώμη, σε μια περίοδο όπου ο παγκόσμιος πληθυσμός αυξάνεται και το παγκόσμιο κλίμα μας αλλάζει, μέχρι το 2050 θα χρειαστεί να παράγουμε 70% περισσότερα τρόφιμα, εντούτοις ο καιρός γίνεται όλο και πιο ακραίος και απρόβλεπτος. Συνεπώς, οποιεσδήποτε θετικές προσπάθειες καταβάλλουμε όσον αφορά την κλιματική αλλαγή θα έχουν θετικές επιπτώσεις στην παραγωγή τροφίμων.
<P>
Ένα άλλο θέμα που τέθηκε ακόμη μία φορά είναι η εύκολη επιλογή: κατηγορήστε την ΚΓΠ - ως εάν η ΚΓΠ να ήταν υπεύθυνη για όλα τα δεινά του αναπτυσσόμενου κόσμου. " ΚΓΠ δεν είναι τέλεια, αλλά έχει μεταρρυθμιστεί. Εάν θέλουμε οι αγρότες μας να συνεχίσουν να παράγουν και να εξασφαλίζουν την επισιτιστική ασφάλεια για την Ευρώπη, δεν μπορούμε, μέσω της ρύθμισης και της απόσυρσης της στήριξης, να τους ωθούμε κυριολεκτικά εκτός εργασίας.
<P>
Για παράδειγμα, έχει πραγματοποιήσει κανείς μελέτη σχετικά με την πρόσφατη μεταρρύθμιση στον κλάδο της ζάχαρης στην ΕΕ για να διαπιστώσει εάν ο αποδεκατισμός του κλάδου ζάχαρης της ΕΕ έχει ωφελήσει όσους βρίσκονται στις χώρες του Τρίτου Κόσμου ή εάν έχει ωφελήσει τους βαρόνους της ζάχαρης και τους ιδιοκτήτες γης, αφήνοντας τους μικροκαλλιεργητές ζάχαρης στη φτώχεια; Δεν επιθυμώ κατά κανένα τρόπο να μειώσω τη σημασία του ζητήματος της πείνας παγκοσμίως, αλλά πρέπει να διασφαλίζουμε ότι όταν παρουσιάζουμε λύσεις για το πρόβλημα, αυτές πράγματι έχουν ως αποτέλεσμα την άμβλυνσή του.
<SPEAKER ID="460" NAME="Sari Essayah" AFFILIATION="PPE">
(FI) Κυρία Πρόεδρε, είναι εξαιρετικό το γεγονός ότι την ίδια ημέρα που συζητούμε το ψήφισμα για τη διάσκεψη του κλίματος στην Κοπεγχάγη, έχουν τεθεί επί τάπητος τα θέματα της επισιτιστικής ασφάλειας και το πρόβλημα της πείνας, διότι αυτά τα θέματα σχετίζονται πολύ στενά μεταξύ τους.
<P>
Κάποιοι βουλευτές έχουν ήδη αναφέρει το πρόβλημα του πώς, μέσω της πολιτικής για το κλίμα, έχουμε επίσης εν μέρει προκαλέσει περισσότερα προβλήματα. Έχουμε θέσει μη ρεαλιστικούς στόχους, για παράδειγμα, για τα βιοκαύσιμα, οι οποίοι έχουν οδηγήσει σε μια κατάσταση όπου η γη έχει αγοραστεί από τις αναπτυσσόμενες χώρες για την καλλιέργεια φυτών για βιοκαύσιμα. Ως εκ τούτου, η γη υφαρπάζεται από τους πλέον φτωχούς ανθρώπους, οι οποίοι θα μπορούσαν να την χρησιμοποιήσουν για να καλλιεργούν και να αναπτύσσουν τη δική τους γεωργική παραγωγή.
<P>
Υπήρξαν παρόμοιες στρεβλώσεις στη γεωργική πολιτική. Αυτές είχαν ως αποτέλεσμα η πλεονάζουσα παραγωγή να εξάγεται στις αναπτυσσόμενες χώρες, παρεμποδίζοντας, κατ' αυτόν τον τρόπο, την ανάπτυξη της γεωργίας εκεί. Είναι εξαιρετικά σημαντικό να έχουμε υπόψη μας μια αλήθεια: τα τρόφιμα που διαθέτουμε στον κόσμο σήμερα είναι παραπάνω από αρκετά, αλλά αυτό που λείπει είναι η επιθυμία να τα μοιραστούμε δίκαια.
<SPEAKER ID="461" NAME="Czesław Adam Siekierski" AFFILIATION="PPE">
(PL) Κυρία Πρόεδρε, κατά την τελευταία διάσκεψη του FAO, τα συμμετέχοντα κράτη δεν κατάφεραν να καταλήξουν σε εποικοδομητικές προτάσεις. " απουσία κοινής στρατηγικής σε διεθνές επίπεδο είναι ανησυχητική, ιδίως εάν λάβουμε υπόψη τον συνεχώς αυξανόμενο παγκόσμιο πληθυσμό, ο οποίος αναμένεται να φθάσει τα 9 δισεκατομμύρια το 2050.
<P>
Όλοι θυμόμαστε καλά τις επιπτώσεις της επισιτιστικής κρίσης του 2007 όταν, ως αποτέλεσμα μιας ξαφνικής ανόδου των τιμών των βασικών γεωργικών προϊόντων, εκατομμύρια άνθρωποι στον κόσμο αντιμετώπισαν την έλλειψη τροφίμων. Πιστεύω ότι αυτή η κρίση πρέπει να μας διδάξει ένα μάθημα. Πρέπει να θέσουμε τέρμα σε κάθε δράση που αποσκοπεί στον περιορισμό της γεωργικής παραγωγής, στόχος ο οποίος είναι τόσο δημοφιλής, παραδόξως, τα τελευταία χρόνια στην ΕΕ μας.
<P>
Πιστεύω ότι, δεδομένων των παγκόσμιων τάσεων στην αγορά τροφίμων, κάθε απόπειρα περιορισμού της ΚΓΠ αποτελεί μη συνετή κίνηση η οποία, στο εγγύς μέλλον, θα απειλήσει την επισιτιστική ασφάλεια της ηπείρου μας. Πρέπει να βοηθήσουμε τις αναπτυσσόμενες χώρες να διαμορφώσουν μια γεωργική πολιτική που θα τους δώσει τη δυνατότητα να εξασφαλίσουν την επισιτιστική ασφάλεια για τους πολίτες τους.
<SPEAKER ID="462" NAME="Karel De Gucht" LANGUAGE="FR">
Κυρία Πρόεδρε, λυπούμαι επίσης για το γεγονός ότι κανείς από τους ηγέτες της ομάδας G8 δεν ήταν παρών στη Ρώμη, εκτός του Προέδρου της Επιτροπής κ. Barroso, και, φυσικά, η εικόνα συμπληρώνεται από το γεγονός ότι η συγκεκριμένη διάσκεψη δεν κόμισε πολλά νέα πράγματα. Αυτό, πιστεύω, είναι επίσης προφανές όταν κοιτάζει κανείς την τελική δήλωση. Από την άλλη μεριά, πιστεύω ότι είναι επίσης πολύ σημαντικό το ότι καταφέραμε να διατηρήσουμε το θέμα της επισιτιστικής ασφάλειας στην πολιτική ατζέντα, ενώ το αποτέλεσμα των πολυάριθμων διασκέψεων που παρακολουθήσαμε το 2009 υπήρξε οπωσδήποτε το γεγονός ότι το συγκεκριμένο θέμα βρίσκεται τώρα ψηλά στη διεθνή ατζέντα και ότι, όποτε συναντιούνται οι παγκόσμιοι ηγέτες, για παράδειγμα πρόσφατα στο Πίτσμπεργκ για τη σύνοδο της ομάδας G20, συζητείται η αναπτυξιακή συνεργασία και η αναπτυξιακή πολιτική. Ως εκ τούτου, αυτό αποτελεί από μόνο του πολύ θετικό στοιχείο.
<P>
Ήμουν στη Ρώμη και πρέπει να πω ότι, πέρα από την τελική δήλωση η οποία είναι, πρέπει να συμφωνήσω, κάπως απογοητευτική, διεξήχθησαν πολύ καλές συζητήσεις, ενώ και οι παρουσίες ήταν καλές, και κάτι μπορεί να βγει από αυτό. Για παράδειγμα, υπήρξε ολόκληρη συζήτηση σχετικά με την πώληση εύφορης γης στις αναπτυσσόμενες χώρες και στις χώρες που δεν έχουν καλλιεργήσιμη γη. " αγορά καθαυτήν αποτελεί ένα πολύ ενδιαφέρον θέμα προς συζήτηση και πιστεύω ότι πρόκειται επίσης για ένα θέμα επί του οποίου μπορούμε να καταλήξουμε σε κάποιου είδους κοινή συνεννόηση.
<P>
Το δεύτερο που θα ήθελα να πω είναι ότι, όπως έχουν ήδη πει δυο μέλη του Κοινοβουλίου, η ΚΓΠ δεν είναι, φυσικά, ιδανική. Τίποτε δεν είναι ιδανικό σε αυτόν τον κόσμο, αλλά όταν εξετάσουμε τις επιπτώσεις της κοινής γεωργικής πολιτικής στον αναπτυσσόμενο κόσμο, πιστεύω ότι μπορούμε να ισχυριστούμε ότι πρόκειται για το μακράν λιγότερο επιζήμιο σύστημα ενός μεγάλου μπλοκ εμπορίου όσον αφορά τις στρεβλωτικές επιπτώσεις στις αναπτυσσόμενες χώρες. Ο ΠΟΕ έχει αναγνωρίσει ότι οι περισσότερες, αν όχι όλες, από τις επιδοτήσεις μας δεν προκαλούν στρεβλώσεις στο εμπόριο, διότι στηρίζουν το αγροτικό εισόδημα, και όχι τις τιμές των γεωργικών προϊόντων.
<P>
Είμαι επίσης κάπως, πώς να το θέσω, απογοητευμένος για το γεγονός ότι κατηγορούμε τους εαυτούς μας συνεχώς. Ούτε η Ευρώπη είναι ιδανική, αλλά πιστεύω ότι με την επισιτιστική διευκόλυνση, για παράδειγμα, κάνουμε ένα μεγάλο βήμα προόδου. Αυτό συνεπάγεται 1 δισεκατομμύριο ευρώ σε βάση δύο ετών. Δεν πρόκειται για στήριξη της παράδοσης τροφίμων, αλλά για επικέντρωση κυρίως στην παράδοση σπόρων και ούτω καθεξής, ενισχύοντας τους μικρούς αγροτοπαραγωγούς στον αναπτυσσόμενο κόσμο. Πιστεύω ότι αυτό αποτελεί πραγματική καινοτομία. Έχει επίσης αναγνωριστεί ως τέτοια από την Παγκόσμια Τράπεζα, για παράδειγμα, η οποία αγοράζει αυτόν τον μηχανισμό. Ως εκ τούτου, δεν πρέπει να κατηγορούμε τους εαυτούς μας διαρκώς. Παρεμπιπτόντως, η εν λόγω διευκόλυνση ήταν μια καινοτομία ενός προκατόχου μου. Υπάρχει κάτι για το οποίο δεν συμφωνώ μαζί του και αυτό αφορούσε έναν κύριο ο οποίος, εν τω μεταξύ, έχει εξαφανιστεί, τον κ. Le Hyaric. Δεν είναι σοσιαλιστής, ο προκάτοχός μου, είναι κομμουνιστής. Κοιτάξτε την πολιτική Ομάδα του: είναι κομμουνιστής και πιθανώς αυτό εξηγεί τη συλλογιστική που χρησιμοποιούσε.
<P>
Τούτου λεχθέντος, αναλάβαμε επίσης την ευθύνη μας ως Ευρωπαϊκή Επιτροπή στη L'Aquila και υποσχεθήκαμε 4 δισεκατομμύρια δολάρια "ΠΑ, ποσό που αντιστοιχεί σε περίπου 20% του επισιτιστικού πακέτου και του πακέτου στήριξης που συμφωνήθηκε στη L'Aquila. Με αυτό το ποσό, είμαστε μακράν ο μεγαλύτερος δωρητής που έχει προβεί σε υποσχέσεις χρηματοδότησης στη L'Aquila τις οποίες και θα τιμήσουμε. Επίσης, θα δεσμεύσουμε αυτό το ποσό και θα το καταβάλουμε το συντομότερο δυνατόν.
<P>
Θα ολοκληρώσω λέγοντας μια τελευταία λέξη για τη νέα γεωργική πολιτική και την πολιτική επισιτιστικής ασφάλειας της ΕΕ διότι, στο πρόγραμμα εργασίας της Επιτροπής για το 2010, υπάρχει σχέδιο παρουσίασης στο Συμβούλιο και στο Κοινοβούλιο ανακοίνωσης σχετικά με μια ανανεωμένη πολιτική για τη γεωργία και την επισιτιστική ασφάλεια για την Ευρωπαϊκή Ένωση. Στο εν λόγω έγγραφο θα επανεξετάζονται τα τρέχοντα θέματα που επηρεάζουν τη γεωργία και την επισιτιστική ασφάλεια, για παράδειγμα οι προκλήσεις που θέτει η κλιματική αλλαγή, η αυξημένη προσοχή στην ποιότητα της διατροφής και των τροφίμων, τα δίχτυα ασφαλείας και οι πολιτικές κοινωνικής προστασίας, οι επιπτώσεις των βιοκαυσίμων στην παραγωγή τροφίμων ή η χρήση και οι επιπτώσεις των νέων τεχνολογιών και των βιοτεχνολογιών, οι αυξημένες εκκλήσεις για προσεγγίσεις που βασίζονται στα δικαιώματα, η απόκτηση γης σε μεγάλη κλίμακα, κλπ.
<P>
" ανακοίνωση θα αποσκοπεί, πρώτον, στην ανανέωση της δέσμευσης της ΕΕ να βοηθήσει τις αναπτυσσόμενες χώρες να βελτιώσουν τη γεωργική παραγωγή τους. Αυτό παραμένει θέμα κρίσιμης σημασίας, ιδίως ενόψει της αυξανόμενης ζήτησης τροφίμων, λόγω του αυξανόμενου παγκόσμιου πληθυσμού και των μεταβαλλόμενων διαιτητικών τάσεων, καθώς και των προκλήσεων και των απειλών που θέτει η κλιματική αλλαγή για την αειφόρο γεωργική παραγωγή. Δεύτερον, θα αποσκοπεί στο να ξεκινήσει έναν προβληματισμό σχετικά με τον τρόπο με τον οποίο η ΕΕ θα μπορούσε να χρησιμοποιήσει με τον καλύτερο τρόπο την εμπειρία και την τεχνογνωσία της για να στηρίξει την ανάδυση περιφερειακών πολιτικών και στρατηγικών πλαισίων στη γεωργία και την επισιτιστική ασφάλεια. Τρίτον, θα αποσκοπεί στο να παράσχει τη βάση για ολόκληρη την προσέγγιση της ΕΕ που στοχεύει στην εναρμόνιση των υφιστάμενων πλαισίων πολιτικής ECMS βάσει των δεσμεύσεων που καθορίστηκαν στην ατζέντα δράσης της L'Aquila. Τέταρτον, θα αποσκοπεί στο να προτείνει τρόπους σχετικά με το πώς θα μπορούσε η ΕΕ να συμβάλει στην επιτάχυνση της διαδικασίας επίτευξης των αναπτυξιακών στόχων της χιλιετίας και, κυρίως, του πρώτου αναπτυξιακού στόχου της χιλιετίας ενόψει της επικείμενης επανεξέτασης των εν λόγω στόχων το 2010 στη Νέα Υόρκη. Πέμπτον, θα αποσκοπεί στην καλύτερη τοποθέτηση της ΕΕ έναντι των υφιστάμενων εξελίξεων στο παγκόσμιο σύστημα επισιτιστικής και γεωργικής διακυβέρνησης και, τέλος, στην αντιμετώπιση θεμάτων τα οποία έχουν αναδειχθεί προσφάτως στο πλαίσιο της ατζέντας της επισιτιστικής ασφάλειας.
<P>
Στις 16 Νοεμβρίου ξεκίνησε δημόσια διαβούλευση επί ενός θεματικού εγγράφου, η οποία και θα ολοκληρωθεί στις αρχές Ιανουαρίου. Συνεπώς, θα διαβουλευτούμε με όλα τα ενδιαφερόμενα μέρη και, κατόπιν, θα καταθέσουμε επίσημη ανακοίνωση από την Ευρωπαϊκή Επιτροπή.
<SPEAKER ID="463" NAME="Πρόεδρος">
Έχω λάβει έξι προτάσεις ψηφίσματος που έχουν κατατεθεί σύμφωνα με το άρθρο 110, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 26 Νοεμβρίου 2009.

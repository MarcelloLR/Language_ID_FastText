<CHAPTER ID="009-10">
10. Σύμβαση των Ηνωμένων Εθνών κατά της Διαφθοράς (ψηφοφορία) 
<P>
- Πριν από την ψηφοφορία
<SPEAKER ID="093" NAME="Giusto Catania " AFFILIATION="GUE/NGL">
εισηγητής. - (IT) Κύριε Πρόεδρε, κυρίες και κύριοι, θα ήθελα καταρχάς να ευχαριστήσω τους σκιώδεις εισηγητές της έκθεσης αυτής και προπαντός τις συναδέλφους κκ. Mastenbroek και Kudrycka που συνέβαλαν στο τελικό σχέδιο.
<P>
" διαφθορά αποτελεί ένα σοβαρό πρόβλημα για τη διαφανή διαχείριση των δημόσιων υποθέσεων, καθώς υπονομεύει την αξιοπιστία, αυξάνει την έλλειψη εμπιστοσύνης στους δημοκρατικούς θεσμούς και διακυβεύει τα ανθρώπινα δικαιώματα και το κράτος δικαίου επιτρέποντας την άνθηση του οργανωμένου εγκλήματος. " διαφθορά αποτελεί αρχαίο φαινόμενο με σημαντικές λογοτεχνικές μαρτυρίες και αναφορές του Κικέρωνα ήδη από το 70 π.Χ. Το καρκίνωμα της διαφθοράς εξαπλώνεται δυστυχώς και στη λειτουργία των ευρωπαϊκών θεσμικών οργάνων. Προκαλεί ανησυχία το γεγονός ότι το Ελεγκτικό Συνέδριο της Ευρωπαϊκής Ένωσης αρνείται να εγκρίνει τον κοινοτικό προϋπολογισμό διότι διατηρεί σοβαρές αμφιβολίες όσον αφορά την ορθή χρήση των χρημάτων, ενώ εξίσου ανησυχητικό είναι και το γεγονός ότι η βελγική Δικαιοσύνη έχει κινηθεί δικαστικά κατά των υπαλλήλων της Επιτροπής με την κατηγορία της δωροδοκίας για τη χορήγηση των κονδυλίων που πιστώθηκαν για την πυρηνική καταστροφή του Τσερνομπίλ.
<P>
Διαπιστώνουμε επίσης φαινόμενα διαφθοράς στη χρήση των διαρθρωτικών ταμείων, η διαχείριση των οποίων γίνεται συχνά με ιδιωτικά κριτήρια ή, όπως συμβαίνει στην περιφέρειά μου, παραποιώντας την κατάταξη, με συνέπεια να επιβληθούν πρόστιμα 75 εκατομμυρίων ευρώ από την Ευρωπαϊκή Επιτροπή. Να γιατί θεωρούμε ότι τα φαινόμενα διαφθοράς είναι ύπουλα και επικίνδυνα. " καταπολέμηση της διαφθοράς πρέπει να αποτελέσει προτεραιότητα για την Ευρωπαϊκή Ένωση και, κατά την άποψή μας, η Σύμβαση αυτή θα έπρεπε να υπογραφεί και από όλα τα κράτη μέλη της Ευρωπαϊκής Ένωσης. Ζητάμε επίσης από την Επιτροπή και από το Συμβούλιο να αναλάβουν πρωτοβουλίες, προκειμένου, εκτός από αυτήν τη Σύμβαση, να υπογραφεί και η Σύμβαση των "νωμένων Εθνών κατά του οργανωμένου εγκλήματος. Πιστεύω ότι πρόκειται για μια σημαντική συμβολή κατά του οργανωμένου εγκλήματος, το οποίο εξακολουθεί δυστυχώς να αυξάνεται στην Ευρωπαϊκή Ένωση.
<P>
(Χειροκροτήματα)

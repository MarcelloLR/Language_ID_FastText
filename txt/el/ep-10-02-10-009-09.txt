<CHAPTER ID="009-09">
9. Αποτελέσματα της διάσκεψης κορυφής της Κοπεγχάγης για την κλιματική αλλαγή (
<P>
- Πριν από την ψηφοφορία:
<SPEAKER ID="147" NAME="Jo Leinen">
εξ ονόματος της Ομάδας S&D. - (DE) Κύριε Πρόεδρε, κυρίες και κύριοι, μετά τα απογοητευτικά αποτελέσματα της διάσκεψης της Κοπεγχάγης για το κλίμα, το Κοινοβούλιο χρησιμοποιεί το παρόν ψήφισμα για να καταστήσει σαφές ότι δεν υπάρχει άλλη εναλλακτική λύση από την προστασία του κλίματος και ότι, όσο πλησιάζουμε στην επόμενη διάσκεψη που θα πραγματοποιηθεί στο Μεξικό, πρέπει να εντείνουμε και όχι να μετριάζουμε τις προσπάθειές μας στον τομέα αυτόν.
<P>
Θα είμαι σύντομος. " τροπολογία 6 που κατέθεσε η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο αποσκοπούσε να εξυπηρετήσει τον σκοπό αυτόν. Ωστόσο, επειδή η διατύπωσή της προκαλούσε σύγχυση, την αποσύρουμε. Παρ' όλα αυτά, στηρίζουμε τις τροπολογίες 1 και 9 που κατέθεσαν η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο και η Ομάδα των Πρασίνων/Ευρωπαϊκή Ελεύθερη Συμμαχία, οι οποίες ζητούν από την ΕΕ να πράξει περισσότερα καθ' οδόν προς το Μεξικό. " προστασία του κλίματος δεν πρέπει να περιέλθει σε τέλμα. Θα ήθελα να ζητήσω τη στήριξή σας.
<SPEAKER ID="148" NAME="Rachida Dati" AFFILIATION="PPE">
(FR) Κύριε Πρόεδρε, κυρίες και κύριοι, αναφορικά με την τροπολογία 21, την οποία κατέθεσα, θα ήθελα αρχικά να ευχαριστήσω όλους τους συναδέλφους βουλευτές που με στήριξαν ώστε να καταθέσω μια τροπολογία που ορίζει την αρχή της θέσπισης φόρου διοξειδίου του άνθρακα στα σύνορα της ΕΕ.
<P>
Θα ήθελα επίσης να δηλώσω για μία ακόμη φορά ότι δεν πρέπει να χρησιμοποιούμε διπλή γλώσσα όταν ομιλούμε στους συμπολίτες μας: δεν μπορούμε όταν διεξάγουμε προεκλογικές εκστρατείες να τους λέμε ότι η Ευρώπη τους προστατεύει, ότι θα προστατέψει τις εταιρείες και τις θέσεις εργασίας τους και, στη συνέχεια, μόλις εκλεγούμε, να ξεχνάμε αυτήν τη δέσμευση. Θα ήθελα απλώς να επισημάνω ότι με την τροπολογία αυτήν μπόρεσα να ενθαρρύνω τη διεξαγωγή συζητήσεων, και αυτός είναι ο λόγος για τον οποίο επιθυμώ να την αποσύρω και με τον τρόπο αυτόν να αφήσω τις εν λόγω συζητήσεις να αναπτυχθούν στο Συμβούλιο.
<SPEAKER ID="149" NAME="Πρόεδρος">
Ως εκ τούτου, η τροπολογία αποσύρεται.
<P>
Πριν από την ψηφοφορία επί της τροπολογίας 10:
<SPEAKER ID="150" NAME="Satu Hassi" AFFILIATION="Verts/ALE">
(EN) Κύριε Πρόεδρε, η τροπολογία 10 που κατέθεσαν οι Πράσινοι δεν έρχεται σε αντίθεση με την τροπολογία 1. " τροπολογία 1 αφορά την αύξηση του επιπέδου των φιλοδοξιών μας για μείωση των εκπομπών σε ποσοστό πάνω από 20%. " τροπολογία 10 -η τροπολογία μας- αφορά τη διευκρίνιση των όρων για μείωση κάτω από το ποσοστό του 40% . Πρόκειται για πρόσθετη τροπολογία, και όχι για τροπολογία που έρχεται σε αντίθεση με την τροπολογία 1, επομένως η τροπολογία 10 πρέπει να τεθεί σε ψηφοφορία.
<SPEAKER ID="151" NAME="Πρόεδρος">
Οι υπάλληλοι του Κοινοβουλίου δεν συμφωνούν με την άποψή σας, αλλά θα ήθελα να ζητήσω τη γνώμη του προέδρου της αρμόδιας επιτροπής.
<SPEAKER ID="152" NAME="Jo Leinen">
εξ ονόματος της Ομάδας S&D. - (DE) Τάσσομαι στο πλευρό της κ. Hassi. Πρόκειται για νέα ιδέα και πρέπει να ψηφίσουμε επ' αυτής.

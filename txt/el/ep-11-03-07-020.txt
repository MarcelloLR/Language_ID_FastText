<CHAPTER ID="020">
Ευρωπαϊκή στρατηγική για την περιοχή του Ατλαντικού (συζήτηση) 
<SPEAKER ID="116" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης προς την Επιτροπή σχετικά με τη στρατηγική της ΕΕ για την περιοχή του Ατλαντικού, την οποία υπέβαλαν οι Alain Cadec, Luis Manuel Capoulas Santos, Seán Kelly, Eider Gardiazábal Rubial, Nuno Teixeira, Salvador Garriga Polledo, Ricardo Cortés Lastra, José Manuel Fernandes, Chris Davies, Jim Higgins, Marian Harkin, Ashley Fox, Maria do Céu Patrão Neves, Bairbre de Brún, Pat the Cope Gallagher, Robert Rochefort, José Bové, Jean-Pierre Audy, Mario Mauro, Andrey Kovatchev, Werner Langen, Markus Ferber, Milan Zver, Damien Abad, Íñigo Méndez de Vigo, Peter Jahr, Ivo Belet, Reimer Böge, Jan Březina, Jarosław Leszek Wałęsa, Dominique Riquet, Cristian Dan Preda, Tokia Saïfi, Daniel Caspary, Peter Šťastný, Catherine Soullie, Bogusław Sonik, Elisabeth Morin-Chartier, Dominique Baudis, Michèle Striffler, Lambert van Nistelrooij, Andreas Schwab, Ρόδη Κράτσα-Τσαγκαροπούλου, Maria Da Graça Carvalho, Michel Dantin, Michael Gahler, Bernadette Vergnaud, Nessa Childers, Antolín Sánchez Presedo, Marie-Thérèse Sanchez-Schmid, Christine De Veyrac, Izaskun Bilbao Barandica, Estelle Grelier, Isabella Lövin, Struan Stevenson, Christophe Béchu, Josefa Andrés Barea, Marian-Jean Marinescu - B7-0016/2011).
<SPEAKER ID="117" NAME="Alain Cadec" LANGUAGE="FR">
Κύριε Πρόεδρε, κυρία Επίτροπε, κυρίες και κύριοι, καταρχάς θα ήθελα να ευχαριστήσω την κ. Δαμανάκη που βρίσκεται εδώ σήμερα για να απαντήσει σε αυτήν την προφορική ερώτηση σχετικά με τη στρατηγική της ΕΕ για την περιοχή του Ατλαντικού.
<P>
Τον Ιούνιο του 2010, το Συμβούλιο κάλεσε την Επιτροπή να καταρτίσει μια ευρωπαϊκή στρατηγική για την περιοχή του Ατλαντικού έως τον Ιούνιο του 2011. Ανέλαβα την πρωτοβουλία, από κοινού με ορισμένους συναδέλφους μου βουλευτές, να υποβάλουμε προφορική ερώτηση στην Επιτροπή σχετικά με τη συγκεκριμένη στρατηγική. " εν λόγω προφορική ερώτηση υπογράφηκε αρχικά από 50 και πλέον βουλευτές από όλες τις ομάδες του Ευρωπαϊκού Κοινοβουλίου, τους οποίους θα ήθελα να ευχαριστήσω για την υποστήριξη.
<P>
Θα κατατεθεί επίσης πρόταση ψηφίσματος εξ ονόματος της Επιτροπής Περιφερειακής Ανάπτυξης. Θα ήθελα να ευχαριστήσω τους συντονιστές των διαφόρων πολιτικών ομάδων για τη συνεργασία τους ώστε να επιτευχθεί ευρεία συναίνεση. Θα ήθελα επίσης να ευχαριστήσω τους βουλευτές για τις εύστοχες τροπολογίες που βελτίωσαν το κείμενο.
<P>
" περιοχή του Ατλαντικού παρουσιάζει ιδιαιτερότητες. Εκ πρώτης όψεως, αποτελεί σαφώς έναν δραστήριο θαλάσσιο χώρο, χάρη στις θαλάσσιες μεταφορές, στην αλιεία και στις θαλάσσιες πηγές ενέργειας. Αποτελεί επίσης έναν χώρο του οποίου το εύθραυστο περιβάλλον πρέπει να προστατεύεται -από κινδύνους όπως, για παράδειγμα, το πρόβλημα των χλωροφυκών- και το οποίο υπόκειται στις συνέπειες της κλιματικής αλλαγής. Επιπλέον, αποτελεί περιφερειακό χώρο της Ευρωπαϊκής Ένωσης με έντονα προβλήματα προσβασιμότητας και διασύνδεσης και με περιορισμένο αριθμό σημαντικών αστικών κέντρων.
<P>
Αυτές οι ιδιαιτερότητες εγείρουν προβλήματα που υπερβαίνουν τα εθνικά σύνορα και για τα οποία πρέπει να αναζητηθούν λύσεις σε ευρωπαϊκό επίπεδο.
<P>
Ως εκ τούτου, το ψήφισμα του Ευρωπαϊκού Κοινοβουλίου ζητεί από την Επιτροπή να προτείνει τη χάραξη ολοκληρωμένης στρατηγικής για την περιοχή του Ατλαντικού, η οποία θα εξετάζει τόσο θαλάσσια όσο και χερσαία ζητήματα. " θαλάσσια πτυχή είναι ζωτικής σημασίας, δεδομένου ότι το κοινό χαρακτηριστικό των περιοχών του Ατλαντικού είναι η παραθαλάσσια θέση τους. Συνεπώς, θα πρέπει να ενθαρρύνεται η σύνδεση με την ολοκληρωμένη θαλάσσια πολιτική.
<P>
" χερσαία πτυχή μιας τέτοιας στρατηγικής είναι εξίσου σημαντική και αφορά ζητήματα, όπως η βελτίωση της προσβασιμότητας και των επικοινωνιών, η ανάπτυξη αστικών και αγροτικών περιοχών και η ενίσχυση των δεσμών μεταξύ ξηράς και θάλασσας. " στρατηγική για την περιοχή του Ατλαντικού θα μπορούσε να ενσωματωθεί στον στόχο "εδαφική συνεργασία" της πολιτικής για τη συνοχή και να βασίζεται σε μια ολοκληρωμένη, διατομεακή και εδαφική προσέγγιση.
<P>
Στόχος πρέπει να είναι ο αποτελεσματικότερος συντονισμός της πολιτικής μεταξύ των διαφόρων επιπέδων διακυβέρνησης, με εστίαση στα σημαντικότερα ζητήματα. " στρατηγική θα πρέπει να περιλαμβάνει όλες τις περιοχές της ΕΕ με ακτογραμμή στον Ατλαντικό, συμπεριλαμβανομένων των παρακείμενων υπολεκανών και των εξόχως απόκεντρων περιοχών της Μακαρονησίας.
<P>
Είναι επίσης σημαντικό να συνυπολογιστεί η εξωτερική διάσταση της στρατηγικής, ιδίως στους τομείς της ασφάλειας και επιτήρησης της ναυτιλίας και στο πεδίο των διεθνών εμπορικών σχέσεων. " στρατηγική για την περιοχή του Ατλαντικού πρέπει να διευκολύνει τον καλύτερο συντονισμό στόχων και μέσων και να είναι στενά συνδεδεμένη με τη στρατηγική "ΕΕ 2020" και την πολιτική της ΕΕ για την περίοδο από το 2014 και έπειτα.
<P>
Πρόκειται για ορθολογικότερες και όχι μεγαλύτερες δαπάνες, οι οποίες ενισχύουν την ατλαντική διάσταση των υφιστάμενων πολιτικών μας. Γι' αυτό, η στρατηγική πρέπει να συνάδει τόσο με την περιφερειακή πολιτική όσο και με την ολοκληρωμένη θαλάσσια πολιτική. Πρέπει επίσης να επιδιώκει τη σύνδεση με άλλες πολιτικές σε τομείς όπως τα διευρωπαϊκά δίκτυα μεταφορών, η κοινή αλιευτική πολιτική, ο τουρισμός, η προστασία του περιβάλλοντος, η ενεργειακή πολιτική και το πρόγραμμα-πλαίσιο έρευνας και ανάπτυξης.
<P>
" στρατηγική θα πρέπει να αρχίσει να εφαρμόζεται το 2014 και να συντονιστεί με το επόμενο πολυετές δημοσιονομικό πλαίσιο. " χερσαία πτυχή της στρατηγικής θα συμβάλει στην επίτευξη του στόχου της ΕΕ για εδαφική συνοχή, πρωτίστως μέσω της ανάληψης δράσεων για την προώθηση της καλύτερης πρόσβασης και των βελτιωμένων επικοινωνιών. Φυσικά, αυτές οι πτυχές θα πρέπει να συνάδουν με τη θαλάσσια πολιτική προκειμένου να αναπτυχθούν δεσμοί μεταξύ ξηράς και θάλασσας στις συγκεκριμένες περιοχές. Είναι απαραίτητο να ενισχύσουμε τη διασύνδεση Βορρά-Νότου κατά μήκος των παράκτιων περιοχών του Ατλαντικού, αναπτύσσοντας θαλάσσιες αρτηρίες που θα ενώνουν την Ανδαλουσία με τη Σκωτία. Παράλληλα, θα πρέπει να αναπτυχθεί υποδομή μεταφορών μεταξύ Δύσης-Ανατολής που θα ακολουθεί το μοντέλο των σιδηροδρομικών γραμμών υψηλής ταχύτητας.
<P>
Καλώ την Επιτροπή να προτείνει σχέδιο δράσης το συντομότερο δυνατό, στο οποίο θα καθορίζονται οι προτεραιότητές της μέσω της ανάληψης συγκεκριμένων δράσεων, με σκοπό την υλοποίηση των εν λόγω δράσεων σε συνάρτηση με πολιτικές της ΕΕ για την περίοδο από το 2013 και έπειτα. Είναι επίσης απαραίτητο να λάβουμε υπόψη τον μεγάλο αριθμό των ενδιαφερόμενων εταίρων, ιδίως των τοπικών και περιφερειακών δημόσιων φορέων και των οργανώσεων της κοινωνίας των πολιτών.
<P>
" συνεργασία στο πλαίσιο της στρατηγικής για την περιοχή του Ατλαντικού πρέπει κατά πρώτο και κύριο λόγο να βασίζεται στις ανάγκες των ενδιαφερόμενων μερών. Ως εκ τούτου, πρέπει να επιτευχθεί συναίνεση όσον αφορά τις πολιτικές προτεραιότητες που καθορίζονται εντός αυτού του πλαισίου. Υπό αυτό το πρίσμα, ο Ευρωπαϊκός Όμιλος Εδαφικής Συνεργασίας θα μπορούσε να αποτελέσει χρήσιμο μέσο για την διευκόλυνση της συνεργασίας μεταξύ των ενδιαφερόμενων μερών στην περιοχή του Ατλαντικού.
<P>
Τα παραπάνω συνοψίζουν την έκβαση των συζητήσεων του Κοινοβουλίου σχετικά με την εν λόγω στρατηγική. Θα παρακολουθούμε εκ του σύνεγγυς τις προσεχείς προτάσεις της Επιτροπής με σκοπό να συνεισφέρουμε κατά τρόπο σαφή και ουσιαστικό.
<P>
Κυρία Επίτροπε, θα μπορούσατε να διευκρινίσετε, αν φυσικά γνωρίζετε, ποιες είναι οι προτεραιότητες της Επιτροπής, πώς προβλέπετε ότι θα γίνει η υλοποίηση της στρατηγικής και σε ποιο βαθμό θα ληφθούν υπόψη οι προτάσεις του Κοινοβουλίου; Κύριε Πρόεδρε, επειδή θεωρώ την επανάληψη προτιμότερη από την αντίφαση, σας λέω για ακόμη μία φορά: είμαστε μια χαρά εδώ στο Στρασβούργο.
<SPEAKER ID="118" NAME="Μαρία Δαμανάκη" LANGUAGE="EN">
Κύριε Πρόεδρε, θα ήθελα να ευχαριστήσω τον κ. Cadec για την πρωτοβουλία του. Χαιρετίζω θερμά τις ιδέες του. Θα ήθελα επίσης να ευχαριστήσω τα μέλη του Ευρωπαϊκού Κοινοβουλίου που συνυπέγραψαν τη συγκεκριμένη προφορική ερώτηση. Επί του παρόντος, προετοιμάζουμε μια θαλάσσια στρατηγική για την περιοχή του Ατλαντικού. Θα ήθελα να ενημερώσω το Σώμα ότι είμαι αποφασισμένη να προτείνω μια καλά στοχευμένη στρατηγική προκειμένου να τοποθετηθούν οι θαλάσσιες υποθέσεις στην κορυφή της ημερήσιας διάταξης για τη συγκεκριμένη περιοχή.
<P>
Αναγνωρίζω επίσης το γεγονός ότι η συγκεκριμένη περιοχή αποτελεί σταθερή κληρονομιά μεγάλης περιβαλλοντικής σημασίας και ότι προσελκύει το ενδιαφέρον πολλών μερών. Παροτρύνω όλα τα ενδιαφερόμενα μέρη, συμπεριλαμβανομένων των παράκτιων και θαλάσσιων περιοχών του Ατλαντικού και των οικονομικών φορέων, να υποστηρίξουν σθεναρά τη στρατηγική, όπως έπραξαν κατά τη φάση της προετοιμασίας. Θα συνεχίσω να τους παρακινώ να συμμετέχουν ενεργά στη διαδικασία έγκρισης, διότι η συμμετοχή τους αναμένεται να είναι ζωτικής σημασίας για την επιτυχία της στρατηγικής.
<P>
" δημόσια διαβούλευση μάς απέδειξε ότι όντως υπάρχει αυτό που λέμε ατλαντική ταυτότητα. Κατέδειξε επίσης ότι τα ενδιαφερόμενα μέρη χαιρετίζουν μια προσέγγιση που λαμβάνει υπόψη τις γεωγραφικές, δημογραφικές και οικονομικές ιδιαιτερότητες της περιοχής. Υποστηρίζουν επίσης μέτρα που συσπειρώνουν τα παράκτια κράτη γύρω από θέματα που αφορούν τις γνώσεις για τη θάλασσα, τη θαλάσσια επιτήρηση, τον ειδικό σχεδιασμό και την οδηγία-πλαίσιο για τη θαλάσσια στρατηγική.
<P>
" ανατροφοδότηση που λάβαμε στο πλαίσιο της διαβούλευσης μάς παρέχει επίσης τη δυνατότητα να καθορίσουμε προτεραιότητες για τις δράσεις της ΕΕ στον τομέα της περιφερειακής ανάπτυξης και έρευνας κατά τους προσεχείς μήνες. " στρατηγική για την περιοχή του Ατλαντικού καθιερώνει συγκεκριμένους στόχους πολιτικής προβλέποντας τη γόνιμη αλληλεπίδραση μεταξύ όλων των θαλάσσιων τομέων.
<P>
Βασική προτεραιότητα είναι η δημιουργία θέσεων απασχόλησης στην περιοχή. Γι' αυτό απαιτείται η πλήρης δέσμευση και η ενεργός συμμετοχή των κρατών μελών, της Διάσκεψης των Απομεμακρυσμένων και Θαλάσσιων Περιφερειών, των περιοχών του Ατλαντικού και του κλάδου της ναυτιλίας. " συνδρομή των μελών του Ευρωπαϊκού Κοινοβουλίου σε επίπεδο εκλογικής περιφέρειας όσον αφορά τα συγκεκριμένα ζητήματα είναι, ως εκ τούτου, εξαιρετικά σημαντική και πολύτιμη.
<P>
Κυρίες και κύριοι, για τη διασφάλιση της μέγιστης προβολής, προτείνω η διαδικασία έγκρισης να λάβει χώρα ύστερα από τη συζήτηση σχετικά με τη μεταρρύθμιση της κοινής αλιευτικής πολιτικής. Με τον τρόπο αυτό, θα διασφαλιστεί η αρμόζουσα προβολή της πρωτοβουλίας, ενώ επίσης θα μπορέσουμε να συμπεριλάβουμε την περιφερειακή διάσταση της νέας, μεταρρυθμισμένης κοινής αλιευτικής πολιτικής. " θέση του Κοινοβουλίου θα πρέπει επίσης να ληφθεί πλήρως υπόψη.
<P>
Επομένως, πιστεύω ότι η στρατηγική για την περιοχή του Ατλαντικού θα συμβάλει, πρώτον, στην προώθηση της βιώσιμης ανάπτυξης και της απασχόλησης στην περιοχή μέσω ερευνητικών προγραμμάτων της ΕΕ και προγραμμάτων περιφερειακής ανάπτυξης, δεύτερον, στην επίτευξη των στόχων της μεταρρυθμισμένης κοινής αλιευτικής πολιτικής και τρίτον, στην πρόοδο στον τομέα της προστασίας του περιβάλλοντος ενώ ταυτόχρονα, θα συμβάλει στην ανάπτυξη της θαλάσσιας οικονομίας με τρόπο βιώσιμο σε μια περιοχή ζωτικής σημασίας.
<SPEAKER ID="119" NAME="Lambert van Nistelrooij" LANGUAGE="NL">
Κύριε Πρόεδρε, θα ήθελα να συγχαρώ τον κ. Cadec για την ανάληψη πρωτοβουλίας την κατάλληλη στιγμή. Κυρία Επίτροπε, σας ευχαριστώ για τις πρωτοβουλίες σας σχετικά με την ανάπτυξη θαλάσσιας στρατηγικής.
<P>
Διαβάζοντας προσεκτικά το εν λόγω έγγραφο, αντιλαμβάνομαι ότι ο ρόλος μας είναι κατά κύριο λόγο να εξετάσουμε τα στοιχεία εκείνα που θα μπορούσαμε να βελτιώσουμε με τη συνεργασία μας. Συμμερίζομαι απόλυτα την άποψη ότι δεν επιδιώκουμε τη δημιουργία νέων δομών. Στην πραγματικότητα, οι παράκτιες περιοχές, και κάθε εμπλεκόμενο μέρος που βρίσκεται εντός των επιμέρους κρατών μελών ή που συνεργάζεται επί του συγκεκριμένου ζητήματος με άλλα κράτη μέλη, θα πρέπει να αποδεχθούν τη συγκεκριμένη πολιτική και να διασφαλίσουν ότι δεν θα δημιουργηθεί νέο διοικητικό επίπεδο, τοποθετούμενο κάπου μεταξύ Ευρωπαϊκής Επιτροπής, Ευρωπαϊκής Ένωσης και κρατών μελών. Είναι σημαντικό να διατυπωθεί η συγκεκριμένη προκαταρκτική παρατήρηση.
<P>
Ωστόσο, ας εξετάσουμε τις πολυποίκιλες συνιστώσες που περιλαμβάνει η θαλάσσια πολιτική - εννοώ τις μεταφορές και όλες τις νέες σχετικές μεθόδους, το περιβάλλον, την οικονομία και, όπως σωστά αναφέρατε και εσείς, τα θέματα της βιώσιμης ανάπτυξης, της στρατηγικής "ΕΕ 2020", της ενεργειακής πρόκλησης και, φυσικά, της επανεξέτασης των θέσεών μας επί της αλιείας. Όλα αυτά μαζί υπογραμμίζουν την αναγκαιότητα της στήριξης των ευκαιριών και του δυναμικού της ακτής του Ατλαντικού. Επιτρέψτε μου να προσθέσω ένα ακόμα στοιχείο. Σε αυτό το Σώμα, συμβάλλω στην εκπροσώπηση των Κάτω Χωρών, ενός από τα κράτη μέλη μας. Έχουμε ήδη εξετάσει τις περιπτώσεις της Βαλτικής, του Ατλαντικού Τόξου, του Δούναβη και της Μεσογείου, άρα, τι απομένει; " παράκτια λωρίδα της Νορβηγίας, οι Κάτω Χώρες, ένα τμήμα της Γερμανίας, η Δανία· με άλλα λόγια, η Βόρεια Θάλασσα. Σε αυτό το σημείο, η ερώτησή μου προς την Επίτροπο είναι η εξής: αν θέλετε να επικεντρωθείτε στις μακροπεριφέρειες από γεωγραφικής άποψης, τότε δεν θα πρέπει το επόμενο βήμα να είναι η αποδοχή και η αντιμετώπιση αυτού του ζητήματος; Θα ήθελα να διατυπώσω μία τελευταία πρόταση. Στο τέλος της εβδομάδας, θα πραγματοποιηθεί συνεδρίαση της Επιτροπής Βόρειας Θάλασσας της ΔΑΘΠ [Διάσκεψης των Απομεμακρυσμένων και Θαλάσσιων Περιφερειών], η οποία σκοπεύει να υποβάλει την εν λόγω πρόταση στο Middelburg. Θα θέλατε να σχολιάσετε σχετικά;
<SPEAKER ID="120" NAME="Ricardo Cortés Lastra" LANGUAGE="ES">
Κύριε Πρόεδρε, κυρία Επίτροπε, η στρατηγική της Ευρωπαϊκής Ένωσης για τη Βαλτική Θάλασσα έχει ήδη αποτελέσει πηγή έμπνευσης για άλλες περιοχές, όπως τις παρακείμενες περιοχές του ποταμού Δούναβη. Ομοίως, όλες οι περιοχές του Ατλαντικού Τόξου -και θα ήθελα να επισημάνω τον ιδιαίτερα ενεργό ρόλο της γενέτειράς μου, της Cantabria στην Ισπανία- επιδιώκουν την προώθηση της συνεργασίας σε τομείς κοινού ενδιαφέροντος στο πλαίσιο της Διάσκεψης των Απομεμακρυσμένων και Θαλάσσιων Περιφερειών από το 1989.
<P>
Κυρία Επίτροπε, πιστεύουμε ότι ήρθε η ώρα να χαράξουμε μια στρατηγική για την περιοχή του Ατλαντικού το συντομότερο δυνατό, η οποία θα εντάσσεται στη στρατηγική "ΕΕ 2020" και θα έχει ως στόχο την προστασία του περιβάλλοντος και της βιοποικιλότητας, την καταπολέμηση της κλιματικής αλλαγής, την προώθηση της βιώσιμης αστικής και αγροτικής ανάπτυξης, καθώς και την ενίσχυση της υπεύθυνης ανάπτυξης της οικονομίας της γνώσης, του τουρισμού, της θαλάσσιας έρευνας και καινοτομίας, των ανανεώσιμων πηγών ενέργειας, των θαλάσσιων μεταφορών και της θαλάσσιας εκπαίδευσης, όπως επίσης τη βελτίωση της πρόσβασης στις περιοχές μας με την ανάπτυξη νέων θαλάσσιων οδών, τη βελτίωση των δικτύων υποδομής, την ανάπτυξη τεχνολογιών πληροφορίας και επικοινωνίας και την ενθάρρυνση της τηλεργασίας.
<P>
Όπως σωστά δήλωσε η Διάσκεψη των Απομεμακρυσμένων και Θαλάσσιων Περιφερειών της Ευρώπης (ΔΑΠΘ) -την οποία θα ήθελα να ευχαριστήσω για το πολύτιμο έργο της- η τρέχουσα οικονομική κρίση, σε συνδυασμό με την ανάγκη ανάληψης δράσης για την αντιμετώπιση των προκλήσεων της κλιματικής αλλαγής, ανοίγουν τον δρόμο για ένα νέο, αυθεντικό μοντέλο βιώσιμης ανάπτυξης στην Ευρωπαϊκή Ένωση. " συγκεκριμένη στρατηγική δεν είναι σημαντική μόνο για τις περιοχές του Ατλαντικού Τόξου, αλλά και για την ΕΕ εν γένει.
<SPEAKER ID="121" NAME="Michael Theurer" LANGUAGE="DE">
Κύριε Πρόεδρε, κυρία Επίτροπε, κυρίες και κύριοι, η στρατηγική για τη Βαλτική Θάλασσα έκανε την αρχή, η στρατηγική για τον Δούναβη, η οποία συζητήθηκε φέτος στο Κοινοβούλιο, αποτέλεσε τη συνέχεια και τώρα η σκυτάλη πέρασε στην περιοχή του Ατλαντικού. " Ομάδα της Συμμαχίας Φιλελευθέρων και Δημοκρατών για την Ευρώπη του Κοινοβουλίου υποστηρίζει αυτήν τη μακροπεριφερειακή προσέγγιση και συμμετείχε ενεργά στο παρόν ψήφισμα.
<P>
Μας απασχολεί κυρίως το θέμα της ενίσχυσης της προστασίας των θαλασσών και του περιβάλλοντος και, φυσικά, οι θαλάσσιες υποθέσεις και η αλιεία, αν και όχι μόνο. Μας απασχολούν και άλλοι τομείς και ειδικότερα, τρεις πυλώνες. Ο πρώτος πυλώνας είναι η συνεργασία μεταξύ των κρατών μελών με στόχο την καλύτερη αξιοποίηση των συνεργειών. Ο δεύτερος πυλώνας είναι το γεγονός ότι ο Ατλαντικός συνδέει τα κράτη μέλη της ΕΕ και τις περιοχές που συνορεύουν με τον Ατλαντικό με διατλαντικούς εταίρους, όπως ο Καναδάς και οι "ΠΑ, και με άλλες γειτονικές χώρες, όπως η Νορβηγία και η Ισλανδία. Ο τρίτος σχετίζεται επίσης με την εντατικοποίηση των δεσμών μεταξύ των ενδιαφερόμενων μερών όλων των περιοχών.
<P>
Πρέπει να επικεντρωθούμε στην πτυχή της συσπείρωσης και της δικτύωσης των πόλεων και των κοινοτήτων, των περιφερειών, των κρατών μελών και, κυρίως, των πολιτών, της κοινωνίας των πολιτών και των επιχειρήσεων, ούτως ώστε οι φορείς αυτοί να κάνουν το πλαίσιο της μακροπεριφερειακής στρατηγικής πραγματικότητα. Εξάλλου, πρόθεσή μας δεν είναι η δημιουργία νέων θεσμικών οργάνων ή φορέων, αλλά η επίτευξη αποτελέσματος μέσω της αξιοποίησης της υφιστάμενης χρηματοδότησης. Οι διαθέσιμοι πόροι σίγουρα περιέχουν συνέργειες και ευκαιρίες που παραμένουν ανεκμετάλλευτες και μπορούν να αποτελέσουν τη βάση των δραστηριοτήτων μας.
<P>
Γι' αυτό ακριβώς η Ομάδα ALDE κρίνει επιτακτική τη χάραξη της συγκεκριμένης στρατηγικής, διότι επηρεάζει το διεθνές εμπόριο. Εμπορεύματα από ολόκληρο τον κόσμο εισέρχονται στην Ευρωπαϊκή Ένωση μέσω του Ατλαντικού. Φυσικά, το εμπόριο αυτό πρέπει να διενεργείται κατά τρόπο οικολογικό και βιώσιμο. Επιπλέον, η περιοχή του Ατλαντικού είναι πιθανό να διαθέτει μεγάλα αποθέματα πρώτων υλών, τα οποία θα μπορούσαμε να αξιοποιήσουμε, με την προϋπόθεση ότι θα διασφαλίζεται η βιώσιμη προστασία του περιβάλλοντος. Καλούμε την Επιτροπή να καταρτίσει και να υποβάλει στρατηγική για τη συγκεκριμένη περιοχή το συντομότερο δυνατό.
<SPEAKER ID="122" NAME="Isabella Lövin" LANGUAGE="EN">
Κύριε Πρόεδρε, για πάρα πολύ καιρό, αντί να διαχειριζόμαστε ουσιωδώς τις θαλάσσιες υποθέσεις μας, αναλωνόμασταν σε αντικρουόμενα οικονομικά συμφέροντα. Θέματα αλιείας, γεωργίας, θαλάσσιων μεταφορών, ενέργειας ή τουρισμού απασχολούν συχνά την ημερήσια διάταξη. Οι στρατηγικές για τις παραθαλάσσιες περιοχές, όπως οι στρατηγικές για την περιοχή του Ατλαντικού ή της Βαλτικής Θάλασσας, θα πρέπει να λειτουργούν ως εργαλεία συντονισμού και καθορισμού στόχων προτεραιότητας.
<P>
Δεν πρέπει να λησμονούμε ότι ορισμένες πολιτικές, όπως η αλιευτική και η γεωργική, χαράσσονται κατά κύριο λόγο σε επίπεδο ΕΕ, αλλά όταν πρόκειται για περιβαλλοντικές πολιτικές, βασικοί αρμόδιοι είναι τα κράτη μέλη. Γι' αυτό πιστεύω ότι η ολοκληρωμένη θαλάσσια πολιτική σε επίπεδο ΕΕ διαδραματίζει σημαντικό ρόλο. Ένα αποδοτικό σύστημα στον τομέα της αποκαλούμενης θαλάσσιας χωροταξίας θα αποτελέσει σημείο-κλειδί στην ιεράρχηση των στόχων και θα καθοδηγήσει τους υπεύθυνους διαχείρισης, τους φορείς χάραξης πολιτικής και τα ενδιαφερόμενα μέρη.
<P>
" συνεργασία με άλλα κράτη της περιοχής του Ατλαντικού είναι άκρως απαραίτητη για πολλούς λόγους, όπως για παράδειγμα για τη μείωση της ποσότητας των μικροσκοπικών πλαστικών υπολειμμάτων, την καταπολέμηση της παράνομης αλιείας ή τη διασφάλιση της αποτελεσματικής τήρησης και επιβολής των αλιευτικών και περιβαλλοντικών κανονισμών.
<P>
Όλοι έχουμε την ανάγκη να απολαμβάνουμε υγιείς θάλασσες και ένα περιβάλλον σε καλή κατάσταση. Κάτι τέτοιο θα εξυπηρετούσε όλα τα τομεακά συμφέροντα και ιδίως, την αλιεία και τον τουρισμό. Συνεπώς, οι περιβαλλοντικοί στόχοι δεν αφορούν μόνο το περιβάλλον, αλλά αποσκοπούν επίσης στη δημιουργία μιας ακμάζουσας περιοχής του Ατλαντικού.
<SPEAKER ID="123" NAME="Oldřich Vlasák" LANGUAGE="CS">
Κύριε Πρόεδρε, βλέπουμε ότι η μακροπεριφερειακή στρατηγική για την περιοχή της Βαλτικής Θάλασσας αποτελεί πηγή έμπνευσης για άλλες περιοχές. Ύστερα από τη μακροπεριφερειακή στρατηγική για την περιοχή του Δούναβη, τώρα συζητείται η στρατηγική για την περιοχή του Ατλαντικού Ωκεανού. Ωστόσο, σε αυτήν την περίπτωση, η κατάσταση είναι αρκετά συγκεκριμένη. " Ευρωπαϊκή Ένωση εδώ και λίγο καιρό έχει επικεντρωθεί στην περιοχή του Ατλαντικού Ωκεανού στο πλαίσιο της ανάπτυξης διασυνοριακής και διεθνικής συνεργασίας. " περιοχή του Ατλαντικού Ωκεανού συγκαταλεγόταν στα εδάφη υποστήριξης του προγράμματος INTERREG III B και αποτελεί επίσης αναπόσπαστο μέρος του τρέχοντος προγράμματος εδαφικής συνεργασίας (στόχος 3). Προτεραιότητα αυτών των υποστηρικτικών προγραμμάτων ήταν η διεύρυνση των στρατηγικών περιφερειακής ανάπτυξης σε διεθνικό επίπεδο και, στη συνέχεια, η υποστήριξη των συστημάτων μεταφοράς και της βελτίωσης της πρόσβασης στην κοινωνία της πληροφορίας, η ενίσχυση της περιβαλλοντικής προστασίας και η διαφύλαξη των φυσικών πόρων, καθώς επίσης και η οικονομική ολοκλήρωση, ιδίως των απόκεντρων περιοχών.
<P>
Θα ήταν ιδιαίτερα επιθυμητό πρώτα να αξιολογήσουμε τα υφιστάμενα προγράμματα και τα οφέλη τους και ύστερα να χαράξουμε νέα στρατηγική για τη συγκεκριμένη περιοχή, λαμβάνοντας υπόψη τα σχετικά πορίσματα. Επιπλέον, δεν θα πρέπει να λησμονούμε ότι μια τέτοια στρατηγική θα πρέπει να περιλαμβάνει τις διατλαντικές σχέσεις. Είτε μας αρέσει είτε όχι, αποτελούμε τμήμα του ευρωατλαντικού πολιτισμού και ασπαζόμαστε κοινές αξίες. Όπως συμβαίνει και στην άλλη πλευρά του ωκεανού, έτσι και εμείς εδώ αγωνιζόμαστε για μια περιοχή χωρίς σύνορα, με ελεύθερη κυκλοφορία εμπορευμάτων, προσώπων και υπηρεσιών. Ωστόσο, παρά το γεγονός ότι οι στόχοι των "νωμένων Πολιτειών Αμερικής και της Ευρωπαϊκής Ένωσης είναι από πολλές απόψεις συμπληρωματικοί, ο συντονισμός συνήθως είναι ελάχιστος. Κατά συνέπεια, είναι επιθυμητό να περιλαμβάνουμε απαιτήσεις για διατλαντική συνεργασία σε ευρωπαϊκά προγράμματα και πολιτικές. Υπό αυτήν την έννοια, με μια πιο φιλόδοξη συνεργασία και καλύτερο συντονισμό στο πλαίσιο της ευρωπαϊκής στρατηγικής για την περιοχή του Ατλαντικού θα μπορούσε να διαμορφωθεί μια πιο φιλόδοξη ημερήσια διάταξη, δεδομένου ότι η προαιρετική, πρακτική συνεργασία σε κοινά ζητήματα θα μπορούσε να συμβάλει σημαντικά στην ενίσχυση των διατλαντικών σχέσεων.
<SPEAKER ID="124" NAME="Eva-Britt Svensson" LANGUAGE="SV">
Κύριε Πρόεδρε, όσον αφορά την περιοχή του Ατλαντικού, υπάρχουν δύο σημαντικά θέματα στα οποία θα ήθελα να επικεντρωθώ. Το πρώτο είναι η σπουδαιότητα της οικολογικά βιώσιμης αλιείας και το δεύτερο αφορά το σημαντικό ζήτημα της μη παράτασης της αλιευτικής συμφωνίας της ΕΕ με το Μαρόκο, η οποία κρίνεται παράνομη βάσει του διεθνούς δικαίου.
<P>
Όσον αφορά την αλιεία, σήμερα το 70% και πλέον των θαλάσσιων αλιευτικών ζωνών στον κόσμο υπεραλιεύονται. Αυτό ισχύει και για την περίπτωση της ΕΕ. Ωστόσο, δεδομένου ότι η ΕΕ συγκαταλέγεται στα πλούσια μέρη του κόσμου, μπορεί και εισάγει το 60% της συνολικής κατανάλωσης ιχθύων στην Ένωση. Αυτό σημαίνει ότι οι άνθρωποι των φτωχότερων χωρών δεν έχουν πρόσβαση σε τροφές με υψηλή περιεκτικότητα σε πρωτεΐνες και θρεπτικά συστατικά, όπως οι ιχθείς.
<P>
Το δεύτερο ζήτημα το οποίο θα ήθελα να επισημάνω για μία ακόμα φορά είναι η σπουδαιότητα της μη ανανέωσης της αλιευτικής συμφωνίας της ΕΕ με το Μαρόκο, βάσει της οποίας η ΕΕ προμηθεύεται ιχθύες από την περιοχή του Ατλαντικού πέρα από την ακτή της Δυτικής Σαχάρας. Από το 1975, το Μαρόκο έχει υπό κατοχή την περιοχή της Δυτικής Σαχάρας, όπου σήμερα φιλοξενούνται 160.000 άτομα σε προσφυγικούς καταυλισμούς. Σύμφωνα με το Διεθνές Δικαστήριο της Χάγης, η κατοχή της Δυτικής Σαχάρας από το Μαρόκο δεν έχει νομική βάση και, κατά συνέπεια, το Μαρόκο δεν έχει δικαιώματα στους φυσικούς πόρους της Δυτικής Σαχάρας.
<P>
Ως εκ τούτου, πρέπει να δοθεί υψηλότερη προτεραιότητα στο ζήτημα της οικολογικά βιώσιμης αλιείας στο πλαίσιο της στρατηγικής της Επιτροπής για την περιοχή του Ατλαντικού. Επιπλέον, η στρατηγική πρέπει να περιλαμβάνει την ΕΕ, άπαξ διά παντός, και σεβόμενη το διεθνές δίκαιο, να μην παρατείνει την αλιευτική συμφωνία με το Μαρόκο.
<SPEAKER ID="125" NAME="Derek Roland Clark" LANGUAGE="EN">
Κύριε Πρόεδρε, η ερώτηση αυτή κάνει λόγο για μια εδαφική διάσταση αναφορικά με άλλες πολιτικές, όπως η ΚΑΠ, η οποία ήταν παταγώδης αποτυχία για την ΕΕ. Τα αλιευτικά αποθέματα της Βόρειας Θάλασσας, τμήματος του Ατλαντικού, έχουν καταστραφεί από απορρίψεις αποβλήτων, οι οποίες πρέπει να απαγορευτούν. Δεν θα έπρεπε να είχαν εφαρμοστεί εξαρχής.
<P>
Οι αλιείς του "νωμένου Βασιλείου ήταν ιδιαίτερα προσεκτικοί με τα αλιευτικά αποθέματα στα χωρικά τους ύδατα, ενώ αλιείς άλλων κρατών τα εξάντλησαν λόγω της υπεραλίευσης. Δεν αποτελεί επομένως έκπληξη το γεγονός ότι ορισμένα κράτη μέλη, στους κόλπους των οποίων δραστηριοποιούνται αλιείς που δεν έβλεπαν την ώρα να εισέλθουν στη Βόρεια Θάλασσα, χαιρέτισαν την ΚΑΠ. Απαιτείται εδαφικός αποκλεισμός μεγαλύτερης περιοχής και όχι μικρότερης. Στη περιφέρεια East Midlands, από όπου κατάγομαι, οι αλιείς της περιοχής Boston αλιεύουν στην ακτή Wash εδώ και γενεές σεβόμενοι τα αλιευτικά αποθέματα και διασφαλίζοντας ότι τα δίχτυα τράτας τους δεν διαταράσσουν τον θαλάσσιο πυθμένα, διότι γνωρίζουν ότι εκεί αναπτύσσονται τα νεαρά οστρακόδερμα, τα οποία αποτελούν τη βάση της τροφικής αλυσίδας.
<P>
Έτσι εξασφαλίζουν τα προς το ζην. Τώρα τους απαγορεύεται να αλιεύουν, με το πρόσχημα ότι οι τράτες τους καταστρέφουν τον θαλάσσιο πυθμένα. Στο μεταξύ, ένα ολλανδικό σκάφος διαθέτει άδεια για να απομακρύνει εκατομμύρια τόνων αμμοχάλικου από τον ίδιο θαλάσσιο πυθμένα, ενώ η εταιρεία E.ON ετοιμάζεται να ανασκάψει όρυγμα έως την ανοιχτή θάλασσα για την οικοδόμηση ενός περιττού υπεράκτιου αιολικού πάρκου. Τι βλάβη θα προκαλέσουν οι συγκεκριμένες ενέργειες στον πυθμένα της θάλασσας; Για πόσο καιρό ακόμα θα είναι άραγε οι αλιείς αναγκασμένοι να περιμένουν βλέποντας τις αλιευτικές περιοχές να αφανίζονται ενώ οι ίδιοι καταλήγουν να ζουν από επιδόματα;
<SPEAKER ID="126" NAME="Andreas Mölzer" AFFILIATION="NI">
(DE) Κύριε Πρόεδρε, η περιοχή του Ατλαντικού είναι τεράστιας σημασίας για την Ευρώπη, τόσο από οικονομική όσο και από οικολογική άποψη. Όσον αφορά την οικολογία, γνωρίζουμε ότι το Ρεύμα του Κόλπου έχει σημαντικό αντίκτυπο στο κλίμα της Ευρώπης. Όπως γνωρίζουμε, οι εμπειρογνώμονες έχουν διιστάμενες απόψεις σχετικά με τις μεταβολές που έχουν σημειωθεί στο Ρεύμα του Κόλπου τις τελευταίες δεκαετίες και τον αντίκτυπό τους στο μέλλον.
<P>
Όσον αφορά την οικονομία, απομένει ακόμα να φανεί αν η Κίνα και η Κολομβία πράγματι θα εφαρμόσουν τα σχέδιά τους για δημιουργία σιδηροδρομικής σύνδεσης μεταξύ των ακτών του Ατλαντικού και του Ειρηνικού Ωκεανού στη Λατινική Αμερική. Αν το 20% περίπου των συνολικών εμπορευμάτων της Κίνας καταφθάνουν διά θαλάσσης μέσω της Διώρυγας του Παναμά, τότε το παρόν έργο αδιαμφισβήτητα θα επηρεάσει τη στρατηγική της Ένωσης για τη Λατινική Αμερική.
<P>
Δεν πρέπει να παραβλέπουμε το γεγονός ότι ο Ατλαντικός διαδραματίζει επίσης σημαντικό ρόλο στα κύματα των προσφύγων. Για παράδειγμα, από το 2005 οπότε κατασκευάστηκε το τείχος στα σύνορα της Ισπανίας, τα δίκτυα παράνομης μεταφοράς ανθρώπων από την Αφρική το παρακάμπτουν εισερχόμενοι στον Ατλαντικό μέσω των Κανάριων Νήσων. Από αυτήν την άποψη, οι αναταραχές στον αραβικό κόσμο θα έχουν επίσης αντίκτυπο. Τους προσεχείς μήνες, οι δεκάδες χιλιάδες προσφύγων που έχουν ήδη αποβιβαστεί στις ακτές της Ευρώπης θα μπορούσαν να είναι απλώς μια σταγόνα στον ωκεανό συγκριτικά με ό,τι μας περιμένει στο μέλλον.
<P>
Ως εκ τούτου, η Ευρωπαϊκή Ένωση θα ήταν λογικό να δραστηριοποιηθεί όχι μόνο στη Μεσογειακή ακτή της Αφρικής, αλλά και στην ακτή του Ατλαντικού. Θα πρέπει να ισχύει η αρχή της υποδοχής των προσφύγων κατά το δυνατόν στο κοντινότερο σημείο της πατρίδας τους.
<SPEAKER ID="127" NAME="Francisco José Millán Mon" AFFILIATION="PPE">
(ES) Κύριε Πρόεδρε, χαίρομαι που η Επιτροπή προετοιμάζει ανακοίνωση σχετικά με την ευρωπαϊκή στρατηγική για την περιοχή του Ατλαντικού. Πρόκειται για μια περιοχή με δύο βασικά, σχετιζόμενα χαρακτηριστικά: το γεγονός ότι συνδυάζει ωκεανό με θάλασσα και τον περιφερειακό της χαρακτήρα.
<P>
Θα προβώ σε τέσσερις επισημάνσεις. Καταρχάς, θα ήθελα να τονίσω τη σημασία της θαλάσσιας πτυχής, η οποία επιβάλλει στη στρατηγική να αποδώσει σημασία στη διατήρηση του θαλάσσιου περιβάλλοντος, στην αλιεία, στο περιβάλλον, στις μορφές θαλάσσιας ενέργειας και στον τουρισμό.
<P>
Κατά δεύτερον, δεδομένου του περιφερειακού χαρακτήρα της περιοχής, ο τομέας των μεταφορών -η λεγόμενη "διασύνδεση" - είναι πολύ σημαντικός και μεταξύ των περιοχών του Ατλαντικού και, πάνω από όλα, για τη διασύνδεση με την υπόλοιπη Ευρωπαϊκή Ένωση. Πρέπει να δίδεται προτεραιότητα στα διευρωπαϊκά δίκτυα μεταφορών, στις θαλάσσιες λεωφόρους και στις ενεργειακές συνδέσεις. Συγκεκριμένα όσον αφορά τη Γαλικία, την εκλογική μου περιφέρεια, σε αυτό το σημείο αναφέρομαι στη σύνδεση υψηλής ταχύτητας με τη βόρεια Πορτογαλία και στο τρένο Transcantábrico.
<P>
Κατά τρίτον, κυρία Επίτροπε, πιστεύω ότι η στρατηγική δεν πρέπει να επικεντρώνεται μόνο σε θαλάσσια ζητήματα. Όπως δήλωσε και ο κ. Cadec, πρέπει να έχει έντονη χερσαία διάσταση, η οποία θα περιλαμβάνει τους στόχους της κοινωνικής, οικονομικής και εδαφικής συνοχής. Όπως υποδηλώνει και το ψήφισμα επί του οποίου θα ψηφίσουμε αύριο, η στρατηγική για την περιοχή του Ατλαντικού πρέπει να είναι στενά συνδεδεμένη με τη στρατηγική "ΕΕ 2020", την πολιτική περιφερειακής αναπτυξιακής και τις μελλοντικές οικονομικές προοπτικές.
<P>
Τέλος, θα πρέπει να ληφθούν σοβαρά υπόψη οι διάφορες διοικήσεις και οργανώσεις της περιοχής του Ατλαντικού, συμπεριλαμβανομένης της περιφερειακής κυβέρνησης της Γαλικίας και της ευρωπεριφέρειας που δημιουργείται με τη γειτονική κοινότητα της βόρειας Πορτογαλίας, περιοχές που ήταν από τις πρώτες στην Ευρωπαϊκή Ένωση που δημιούργησαν Ευρωπαϊκό Όμιλο Εδαφικής Συνεργασίας.
<P>
Όλα αυτά επιβεβαιώνουν την ανάγκη της Επιτροπής να διατηρεί μόνιμο διάλογο με τις συγκεκριμένες περιοχές και οντότητες, τόσο κατά την ανάπτυξη της στρατηγικής όσο και κατά την επακόλουθη υλοποίηση.
<SPEAKER ID="128" NAME="Estelle Grelier" AFFILIATION="S&amp;D">
(FR) Κύριε Πρόεδρε, κυρία Επίτροπε, κυρίες και κύριοι, είμαι ενθουσιασμένη με αυτά τα σχέδια για μια ολοκληρωμένη στρατηγική για την περιοχή του Ατλαντικού. Χρειαζόμαστε μια κοινή προσέγγιση όσον αφορά τις χρήσεις των θαλάσσιων ζωνών, η οποία θα λαμβάνει υπόψη τα ιδιαίτερα χαρακτηριστικά των επιμέρους λεκανών και θα αναζητά από κοινού λύσεις στα υφιστάμενα προβλήματα.
<P>
Πιο συγκεκριμένα, ως εκλεγμένη αντιπρόσωπος της Νορμανδίας, θα ήθελα να επιστήσω την προσοχή σας στην ιδιάζουσα περίπτωση του πορθμού της Μάγχης, ο οποίος πρέπει επίσης να ενσωματωθεί στα σχέδια μιας ολοκληρωμένης στρατηγικής για την περιοχή του Ατλαντικού. Ο πορθμός της Μάγχης αποτελεί μία από τις στρατηγικές θαλάσσιες πύλες της Ευρωπαϊκής Ένωσης και είναι βασικός σύνδεσμος μεταξύ του Ατλαντικού Ωκεανού και της Βόρειας Θάλασσας. Περιλαμβάνει το 20% του παγκόσμιου στόλου ενώ 500 και πλέον πλοία άνω των 300 τόνων πλέουν στα ύδατά του σε καθημερινή βάση.
<P>
Εκτός όμως από αυτή τη μεταφορική δραστηριότητα, η περιοχή προσφέρεται επίσης για αλιεία, δραστηριότητες αναψυχής, εξόρυξη αδρανών υλικών και σύντομα -προς ικανοποίησή μου- θα αποτελεί σημείο παραγωγής ενέργειας από υπεράκτια αιολικά πάρκα.
<P>
Λόγω της συγκέντρωσης όλων αυτών των δραστηριοτήτων πρέπει να εξεταστεί σοβαρά το θέμα της διαχείρισης της ασφάλειας της ναυτιλίας σε ευρωπαϊκό επίπεδο, ζήτημα που θεωρώ ότι πρέπει να συζητηθεί επίσης στο πλαίσιο της στρατηγικής για την περιοχή του Ατλαντικού. Όπως γνωρίζετε, οι διμερείς βάσεις στις οποίες στηρίζεται η χρηματοδότηση για την ασφάλεια είναι επί του παρόντος υπό απειλή. Κυρία Επίτροπε, έχω ήδη επιστήσει την προσοχή σας στο συγκεκριμένο σημείο και σκοπεύω να παρακολουθήσω εκ του σύνεγγυς τις προτάσεις που θα υποβάλετε τον Ιούνιο.
<SPEAKER ID="129" NAME="Pat the Cope Gallagher" AFFILIATION="ALDE">
(GA) Κύριε Πρόεδρε, στηρίζω ένθερμα τις ενέργειες που αναλαμβάνονται σε επίπεδο ΕΕ με στόχο την καθιέρωση στρατηγικής συνοχής για την περιοχή του Ατλαντικού. Τα ακόλουθα πέντε κράτη μέλη της ΕΕ βρέχονται από τον Ατλαντικό: Βρετανία, Ιρλανδία, Γαλλία, Ισπανία και Πορτογαλία.
<P>
Επιπλέον, η συμπερίληψη των παράκτιων περιοχών της Νορβηγίας, της Ισλανδίας και των Νήσων Φερόε σε κάθε στρατηγική είναι ζωτικής σημασίας από οικονομική και περιβαλλοντική άποψη.
<P>
" στρατηγική για την περιοχή του Ατλαντικού πρέπει να εστιάζει στην ενθάρρυνση της οικονομικής ανάπτυξης των νήσων και των παράκτιων περιοχών του Ατλαντικού.
<P>
(EN) " περιοχή του Ατλαντικού είναι μία από τις πλέον πλούσιες ζώνες, και παράλληλα μία από τις πιο υποανάπτυκτες περιοχές του κόσμου όσον αφορά την αξιοποίηση της αιολικής και κυματικής ενέργειας. Υπολογίζεται ότι έως το 2050, η ακτή του Ατλαντικού θα μπορούσε να παράσχει έως και το 50% της συνολικής κατανάλωσης ηλεκτρικής ενέργειας στην Ευρώπη με τη χρήση ανανεώσιμων πηγών ενέργειας που παράγονται στα ανοικτά της ακτής του Ατλαντικού.
<P>
Οι εγκαταστάσεις τουρισμού και αναψυχής αποτελούν επίσης μείζον οικονομικό πλεονέκτημα για τις περιοχές του Ατλαντικού Τόξου. Υπάρχει ακόμα τεράστιο δυναμικό ανάπτυξης στη συγκεκριμένη περιοχή, όπως η ανάπτυξη υποδομών μαρίνας σε παράκτιες θέσεις στρατηγικής σημασίας στην εκάστοτε χώρα. Οι τομείς των θαλάσσιων μεταφορών, των λιμένων και των θαλασσινών, συμπεριλαμβανομένων των υδατοκαλλιεργειών, θα μπορούσαν να επωφεληθούν επίσης από τη στενότερη συνεργασία μεταξύ των κρατών μελών κατά μήκος του Ατλαντικού. Φυσικά, η στρατηγική για την περιοχή του Ατλαντικού πρέπει να συνάδει επίσης με την κοινή αλιευτική πολιτική· η ευρωπαϊκή περιοχή του Ατλαντικού περιλαμβάνει τους πιο παραγωγικούς και πλούσιους ιχθυότοπους των υδάτων της ΕΕ. Αποτελεί επίσης τη βασική περιοχή αναπαραγωγής για το σκουμπρί, το προσφυγάκι, το σαυρίδι και τη μουρούνα. " συνεργασία των κρατών μελών ως προς την προστασία, την ασφάλεια και την επιτήρηση της ναυτιλίας έχει βελτιωθεί τα τελευταία χρόνια. Δεδομένης της ευρείας έκτασης του Τόξου, μια ολοκληρωμένη στρατηγική θα διασφαλίσει καλύτερες και πιο αποτελεσματικές δράσεις μεταξύ των κρατών μελών.
<P>
Τέλος, θα οδηγήσει σε καλύτερη απόκριση σε καταστάσεις εκτάκτου ανάγκης στη θάλασσα, όπως αναζήτηση και διάσωση, οι οποίες δεν γνωρίζουν γεωγραφικά ή πολιτικά όρια, καθώς και σε βελτιωμένη επιτήρηση της θαλάσσιας έκτασης για την καταπολέμηση του οργανωμένου εγκλήματος και της παράνομης διακίνησης ναρκωτικών.
<SPEAKER ID="131" NAME="Ryszard Czarnecki" AFFILIATION="ECR">
(PL) Κύριε Πρόεδρε, η στρατηγική για την περιοχή του Ατλαντικού που αναφέρεται στο ψήφισμα του Ευρωπαϊκού Κοινοβουλίου είναι ένα ακόμα βήμα που καταδεικνύει ότι η Ευρώπη έχει ανάγκη από νέα πνοή. Αναφερθήκαμε ήδη στη στρατηγική για τη Βαλτική Θάλασσα και στη στρατηγική για τον Δούναβη, οι οποίες παρεμπιπτόντως συνεχίζονται και αναπτύσσονται σήμερα από την ουγγρική Προεδρία. Είναι πλέον η ώρα της στρατηγικής για την περιοχή του Ατλαντικού. Πρόκειται για μια ιδιόρρυθμη στρατηγική, η οποία αν και αφορά μόνο πέντε κράτη μέλη της Ευρωπαϊκής Ένωσης, είναι σαφώς σημαντική. Ωστόσο, εδώ τονίζεται ιδιαιτέρως ότι δεν πρέπει να λειτουργήσει ως δικαιολογία και εργαλείο για την αύξηση της χρηματοδότησης της ΕΕ προς τις συγκεκριμένες χώρες, αλλά ως μέσο για την καλύτερη αξιοποίηση της χρηματοδότησης στο πλαίσιο της ανάπτυξης της περιοχής του Ατλαντικού.
<SPEAKER ID="132" NAME="Anna Rosbach" AFFILIATION="EFD">
(DA) Κύριε Πρόεδρε, κυρία Επίτροπε, θα ήθελα να ρωτήσω την Επιτροπή αν η προστασία του θαλάσσιου περιβάλλοντος θα αποτελεί ακρογωνιαίο λίθο της εν λόγω στρατηγικής. Επιπρόσθετα, σκοπεύει η Επιτροπή να επικεντρωθεί στην πρόληψη και στην καταπολέμηση του προβλήματος των πλαστικών απορριμμάτων στους ωκεανούς; " Επιτροπή διοργάνωσε πέρσι εργαστήριο επί του θέματος· άραγε σκοπεύει να συμπεριλάβει το συγκεκριμένο ζήτημα και στη στρατηγική; Σκοπεύει η Επιτροπή να αντιμετωπίσει την παράνομη αλιεία και την εσκεμμένη απόρριψη πετρελαίου μέσω της συγκεκριμένης στρατηγικής;
<P>
Θα ήθελα επίσης να πληροφορηθώ για τον ενδεχόμενο ρόλο του θαλάσσιου τουρισμού στο πλαίσιο της στρατηγικής, με άλλα λόγια, για τον ρόλο των κρουαζιερόπλοιων. Αναφέρομαι στη διατάραξη της πανίδας και στη μόλυνση του βορειότερου τμήματος του Ατλαντικού.
<P>
Τέλος, θα ήθελα να ρωτήσω αν η Επιτροπή σκοπεύει να συμπεριλάβει στη στρατηγική τα υδατορεύματα που απορρίπτουν λύματα στην περιοχή του Ατλαντικού απευθείας ή ενδιαμέσως. Κατά τη γνώμη μου, πρέπει να συμπεριλάβουμε τους μεγαλύτερους ποταμούς και τις σημαντικότερες λίμνες της Ευρώπης αν επιθυμούμε να περιορίσουμε την ποσότητα των αποβλήτων στη θάλασσα.
<SPEAKER ID="133" NAME="Nuno Teixeira" AFFILIATION="PPE">
(PT) Κύριε Πρόεδρε, η Συνθήκη της Λισαβόνας διαφυλάττει τον στόχο της Ευρωπαϊκής Ένωσης για εδαφική συνοχή. Όπως η οικονομική και κοινωνική διάσταση της περιφερειακής πολιτικής, έτσι και η αποτελεσματικότητα αυτής της διάστασης εξαρτάται από τη χάραξη ανανεωμένων στρατηγικών για τις ευρωπαϊκές περιοχές. Για να είναι επιτυχημένη, πρέπει να ληφθούν υπόψη η πραγματικότητα των περιοχών, τα ιδιαίτερα χαρακτηριστικά τους και τα συγκεκριμένα προβλήματά τους.
<P>
" περιοχή του Ατλαντικού παρουσιάζει μια σειρά από ιδιαιτερότητες, γεγονός που σημαίνει ότι απαιτεί την προετοιμασία φιλόδοξης στρατηγικής. Καταρχάς, πρόκειται για απομακρυσμένη ζώνη που περιλαμβάνει περιοχές με ανησυχητικά προβλήματα προσβασιμότητας και διασύνδεσης. Το εύθραυστο περιβάλλον της περιοχής εξασθενίζει ολοένα και περισσότερο λόγω της κλιματικής αλλαγής. " ναυτιλιακή δραστηριότητά της είναι έντονη ως αποτέλεσμα της σπουδαιότητας των θαλάσσιων μεταφορών, αλλά και ως αποτέλεσμα των δραστηριοτήτων στον τομέα της αλιείας και της ενέργειας.
<P>
Σας υπενθυμίζω ότι το γεγονός ότι η Ευρωπαϊκή Ένωση διαθέτει τη μεγαλύτερη αποκλειστική οικονομική ζώνη στον κόσμο οφείλεται στην περιοχή του Ατλαντικού, και ιδίως στις άκρως απόκεντρες περιοχές του. Θα πρέπει να υποστηρίζεται η χάραξη μιας ολοκληρωμένης στρατηγικής για την περιοχή του Ατλαντικού, με την προϋπόθεση ότι λαμβάνει υπόψη όχι μόνο τη σημαντική θαλάσσια διάσταση, αλλά επίσης και τη χερσαία. Πρέπει να δημιουργούνται και να ενισχύονται οι συνέργειες μεταξύ διαφόρων τομεακών πολιτικών, σε μια προσπάθεια να επιτευχθούν οφέλη για την περιοχή.
<P>
" στρατηγική πρέπει προφανώς να καλύπτει όλες τις περιοχές της ακτής του Ατλαντικού, συμπεριλαμβανομένων των άκρως απόκεντρων περιοχών της Μακαρονησίας, δηλαδή τη Μαδέρα, τις Αζόρες και τις Κανάριες Νήσους. Είναι αναγκαίο να βελτιωθεί η διασύνδεση των εν λόγω περιοχών που παρουσιάζουν γεωγραφικές και δομικές ιδιαιτερότητες, για τις οποίες απαιτείται η βελτιστοποίηση της προσβασιμότητας και της κινητικότητας. Αυτό δεν θα τόνωνε απλώς τον δυναμικό χαρακτήρα και την ανάπτυξη αυτών των περιοχών, αλλά θα συνέβαλε επίσης στην καλύτερη επίτευξη των στόχων της εσωτερικής αγοράς.
<P>
Θα ήθελα επίσης να τονίσω εν τάχει την ανάγκη για πολυεπίπεδη διακυβέρνηση στο πλαίσιο αυτής της στρατηγικής, η οποία είναι επιθυμητό να ζητεί τη συμμετοχή των περιφερειακών και τοπικών αρχών από το στάδιο της ανάλυσης της κατάστασης της περιοχής έως την υλοποίηση συγκεκριμένων μέτρων.
<SPEAKER ID="134" NAME="Riikka Manner" AFFILIATION="ALDE">
(FI) Κύριε Πρόεδρε, κυρία Επίτροπε, καταρχάς θα ήθελα να ευχαριστήσω τον κ. Cadec για την εξαιρετική πρωτοβουλία του σχετικά με τη στρατηγική για την περιοχή του Ατλαντικού. Είναι σαφές ότι η στρατηγική για την περιοχή του Ατλαντικού θα μας είναι χρήσιμη και στο μέλλον. Όπως ειπώθηκε σε προηγούμενες ομιλίες, θα οριοθετήσει μια πολύ σημαντική ζώνη της Ευρωπαϊκής Ένωσης, η οποία περιλαμβάνει ζητήματα που αφορούν την αλιεία, τις μεταφορές και την ενέργεια. Πιστεύω ότι οι μακροπεριφέρειες και οι μακροπεριφερειακές στρατηγικές θα μας παράσχουν επίσης τη δυνατότητα να αγωνιστούμε για τα εν λόγω ζητήματα και να συνεργαστούμε σε επίπεδο Ένωσης.
<P>
Από τη δεκαετία του '90, η Ευρωπαϊκή Ένωση έχει στηρίξει την εδαφική συνεργασία τόσο ανάμεσα στα κράτη μέλη, όσο και μεταξύ των κρατών μελών και τρίτων χωρών που συνορεύουν με την Ένωση, ιδίως στο πλαίσιο της πολιτικής συνοχής και της εξωτερικής πολιτικής της Ένωσης. Βέβαια, αυτές οι μακροπεριφερειακές στρατηγικές ξεκίνησαν κατά τη διάρκεια της σουηδικής Προεδρίας και ελπίζω ότι στο μέλλον θα αποφέρουν προστιθέμενη αξία στους τομείς της διεθνούς και διεθνικής συνεργασίας.
<P>
Όπως έχει ειπωθεί, οι εν λόγω μακροπεριφερειακές στρατηγικές έχουν πολλά να προσφέρουν, ιδίως στους τομείς των μεταφορών, των επιχειρήσεων και της ενέργειας. Όπως μνημονεύεται στην παρούσα πρόταση ψηφίσματος, είναι σημαντικό να συνεχίσουμε στον ίδιο δρόμο όσον αφορά τη στρατηγική για την περιοχή του Ατλαντικού, αξιοποιώντας δηλαδή τις τρέχουσες δομές και χρηματοδοτήσεις. Ούτε είναι απαραίτητο να αναπτυχθούν περαιτέρω δομές στο πλαίσιο της συγκεκριμένης μακροπεριφερειακής στρατηγικής.
<P>
Κατά τις προπαρασκευαστικές εργασίες, θα πρέπει να λάβουμε υπόψη το σύνολο των περιοχών και των φορέων που θα μας βοηθήσουν να οικοδομήσουμε πραγματική συνέργεια για την περιοχή του Ατλαντικού.
<SPEAKER ID="135" NAME="Seán Kelly" AFFILIATION="PPE">
(GA) Κύριε Πρόεδρε, θα ήθελα να πω δυο λόγια επί του συγκεκριμένου θέματος, το οποίο με ενδιαφέρει ιδιαίτερα, κυρίως επειδή προέρχομαι από παραωκεάνια χώρα, την Ιρλανδία.
<P>
(EN) Έχουμε δει τις στρατηγικές για τον Δούναβη, τη Βαλτική και τη Μεσόγειο. Υπό αυτό το πρίσμα, η στρατηγική για την περιοχή του Ατλαντικού είναι στα γεννοφάσκια της, αλλά έχει τεράστιο δυναμικό όσον αφορά όχι μόνο τις θαλάσσιες αλλά και τις εδαφικές πτυχές της, όπως επεσήμαναν οι προηγούμενοι ομιλητές και όπως ανέφερε ο συνάδελφος κ. Millán Mon.
<P>
Υπάρχουν δύο σημεία στα οποία θα ήθελα να επικεντρωθώ: το ένα είναι το δυναμικό στον τομέα του τουρισμού και το άλλο το δυναμικό στον τομέα της ενέργειας. Το 7% του τουρισμού της Ιρλανδίας βασίζεται στη θάλασσα. Θα πρέπει να ορίσουμε στόχο διπλασιασμού του εν λόγω ποσοστού κατά μήκος της ακτής του Ατλαντικού στις πέντε χώρες του Ατλαντικού Τόξου έως το 2020.
<P>
Ιδίως στα νεαρά άτομα έχει σημειωθεί αύξηση της ενασχόλησης με παράκτιες και θαλάσσιες δραστηριότητες αναψυχής, όπως περπάτημα, καταδύσεις, αλιεία, παρακολούθηση των φαλαινών και σερφ. Οι ως άνω δραστηριότητες μπορούν να αναπτυχθούν μέσω ενοποιημένης προσέγγισης με τη συνεργασία όλων των περιοχών, ιδίως στον τομέα του μάρκετινγκ, της χορήγησης αδειών κλπ., μειώνοντας κατ' αυτόν τον τρόπο τη γραφειοκρατία.
<P>
Όσον αφορά την ενέργεια, έως το 2050, οι ανάγκες μας για ανανεώσιμη ενέργεια θα είναι πολύ μεγαλύτερες από τις σημερινές. Τις τελευταίες εβδομάδες γίναμε μάρτυρες της αστάθειας των τιμών του πετρελαίου. Πρόκειται για μια πραγματικότητα που δεν πρόκειται να αλλάξει. Ο Ατλαντικός Ωκεανός διαθέτει εξαιρετικό δυναμικό αιολικής, κυματικής και παλιρροϊκής ενέργειας. Μπορεί επί του παρόντος το κόστος να είναι απαγορευτικό, αλλά αναμένεται ότι οι αναπτυσσόμενες τεχνολογίες θα αλλάξουν το τοπίο κάποια στιγμή.
<SPEAKER ID="137" NAME="Luís Paulo Alves" AFFILIATION="S&amp;D">
(PT) Κύριε Πρόεδρε, η Ευρωπαϊκή Ένωση ως παγκόσμιος παράγοντας χρειάζεται μια στρατηγική για την περιοχή του Ατλαντικού, η οποία θα της παράσχει τη δυνατότητα να αξιοποιήσει πλήρως το δυναμικό αυτού του προνομιακού συνόρου, το οποίο μας συνδέει με σημαντικές περιοχές του κόσμου, όπως η Βόρεια και η Νότια Αμερική και το σύνολο της Δυτικής Αφρικής.
<P>
Εντός του συγκεκριμένου στρατηγικού πλαισίου, η χάραξη στρατηγικής για την περιοχή του Ατλαντικού μπορεί να αξιοποιήσει στο έπακρο το δυναμικό της προς όφελος όχι μόνο της συγκεκριμένης περιοχής, αλλά και ολόκληρης της Ευρωπαϊκής Ένωσης. Μόνο στο πλαίσιο ενός στρατηγικού προσανατολισμού που θέτει την περιοχή στο επίκεντρο θα μπορούσε η προσέγγισή μας για την περιοχή του Ατλαντικού να αποκτήσει περισσότερο γεωκεντρικό και λιγότερο περιφερειακό χαρακτήρα. Μια στρατηγική για την περιοχή του Ατλαντικού με τη συμμετοχή των κρατών μελών και των περιφερειών τους θα πρέπει επίσης να δίνει προτεραιότητα σε νέα πεδία οικονομικής και επιστημονικής καινοτομίας και, ειδικότερα, σε νέα προϊόντα και υπηρεσίες που συνδέονται με το περιβάλλον, την ανανεώσιμη και θαλάσσια ενέργεια, τη θαλάσσια βιοτεχνολογία τροφίμων, καθώς επίσης και σε προϊόντα και υπηρεσίες εντατικής κατανάλωσης στον τομέα της υγείας και της έξυπνης τεχνολογίας.
<SPEAKER ID="138" NAME="María Irigoyen Pérez" AFFILIATION="S&amp;D">
(ES) Κύριε Πρόεδρε, κυρία Επίτροπε, πρόκειται για καίρια χρονική στιγμή στη χάραξη της μελλοντικής πολιτικής για τη συνοχή, η οποία, μετά την έναρξη της ισχύος της Συνθήκης της Λισαβόνας, δεν βασίζεται μόνο σε κοινωνικές και οικονομικές πτυχές, αλλά επίσης σε εδαφικούς παράγοντες. " εδαφική συνοχή επιδιώκει την αρμονική ανάπτυξη μεταξύ των εδαφών, έτσι ώστε οι πολίτες τους να επωφελούνται πλήρως από τα ιδιαίτερα χαρακτηριστικά των επιμέρους περιοχών.
<P>
Ωστόσο, προς επίτευξη του συγκεκριμένου στόχου, είναι επίσης απαραίτητο να σημειωθεί πρόοδος στον τομέα της συνεργασίας μεταξύ των περιοχών της Ευρωπαϊκής Ένωσης που αντιμετωπίζουν κοινές προκλήσεις και ίδια προβλήματα. Αυτός είναι ο στόχος της ευρωπαϊκής στρατηγικής για την περιοχή του Ατλαντικού: μια κοινή προοπτική για την αντιμετώπιση των κοινών προκλήσεων που αντιμετωπίζουν τα κράτη μέλη της περιοχής, συμπεριλαμβανομένων των προκλήσεων που ανακύπτουν στον τομέα της θαλάσσιας έρευνας και της θαλάσσιας παρακολούθησης, καθώς επίσης και των περιβαλλοντικών και οικονομικών προκλήσεων. Προκειμένου να επιτύχουμε τους στόχους μας, απαιτείται η υιοθέτηση εστιασμένης και ολοκληρωμένης στρατηγικής, η οποία εναρμονίζεται με τη στρατηγική "ΕΕ 2020" και με τις πολιτικές της Ευρωπαϊκής Ένωσης για την περίοδο μετά το 2013, και ιδίως με την περιφερειακή και θαλάσσια πολιτική.
<P>
Ωστόσο, κυρίες και κύριοι, η παρούσα στρατηγική πρέπει να εδράζεται πρωτίστως σε μια μεταρρυθμισμένη, πολυεπίπεδη διακυβέρνηση, η οποία στηρίζεται στη στενότερη συμμετοχή των δημόσιων αρχών, τόσο σε περιφερειακό όσο και σε τοπικό επίπεδο, αλλά και στη συμμετοχή των κρατών μελών, της Ευρωπαϊκής Ένωσης, των ενδιαφερόμενων μερών του ιδιωτικού τομέα και των οργανώσεων της κοινωνίας των πολιτών, συμπεριλαμβανομένων των διαπεριφερειακών δικτύων και οργανώσεων.
<SPEAKER ID="139" NAME="Maria do Céu Patrão Neves" AFFILIATION="PPE">
(PT) Κύριε Πρόεδρε, κυρία Επίτροπε, η στρατηγική της Ευρωπαϊκής Ένωσης για την περιοχή του Ατλαντικού επιτυγχάνει έναν θεμελιώδη στόχο: την καθιέρωση ολοκληρωμένης και ενιαίας προσέγγισης για τους ωκεανούς και τις θάλασσες της Ευρώπης, η οποία είναι προσαρμοσμένη στα ιδιαίτερα χαρακτηριστικά των εν λόγω περιοχών. Τα ιδιαίτερα χαρακτηριστικά του Ατλαντικού είναι η διηπειρωτική του διάσταση, η ποικιλομορφία των ωκεάνιων λεκανών του και το υπερβολικό βάθος του ωκεανού. Τα παραπάνω στοιχεία, σε συνδυασμό με τους ιστορικούς δεσμούς μεταξύ των χωρών και των περιοχών που χωρίζονται από τον Ατλαντικό, συνιστούν επιχειρήματα που αιτιολογούν την ανάγκη υιοθέτησης διαφορετικής προσέγγισης για τη συγκεκριμένη περιοχή. " γεωστρατηγική θέση της περιοχής στα σύνορα μεταξύ της Ευρώπης, της Αφρικής και της Νοτίου και Βορείου Αμερικής θέτει προκλήσεις και δημιουργεί ευκαιρίες για θαλάσσια δραστηριότητα σε πολλά επίπεδα, όπως σε επίπεδο προστασίας και διαφύλαξης των οικοσυστημάτων, θαλάσσιας ασφάλειας, μελέτης της κλιματικής αλλαγής, ασφάλειας και παροχής τροφίμων και ενέργειας κλπ.
<P>
Ωστόσο, ο τεράστιος πλούτος του Ατλαντικού σε φυσικούς, γενετικούς και ορυκτούς πόρους εντοπίζεται στα βάθη του ωκεανού. Υπό αυτό το πρίσμα, πιστεύω ότι η δραστηριότητα της τεχνολογικής έρευνας, της ανάπτυξης και της καινοτομίας θα πρέπει να διασφαλίζει την αξιοποίηση και τη βιώσιμη διαχείριση των εν λόγω πόρων στο πλαίσιο της στρατηγικής της Ευρωπαϊκής Ένωσης για την περιοχή του Ατλαντικού. Πρέπει να ιδρύσουμε ευρωπαϊκό παρατηρητήριο για τα βάθη του ωκεανού σε μια κατάλληλη περιοχή, όπως οι Αζόρες.
<SPEAKER ID="140" NAME="Alyn Smith" AFFILIATION="Verts/ALE">
(EN) Κύριε Πρόεδρε, διαπιστώνω υψηλό επίπεδο συμφωνίας, κυρία Επίτροπε, μεταξύ του Σώματος και της Επιτροπής κατά τη διάρκεια χάραξης της στρατηγικής. Πιστεύω ότι υπάρχει ευρεία συμφωνία ως προς το ότι μπορούμε να επιτύχουμε περισσότερα μαζί, δημιουργώντας ένα φόρουμ για την ενθάρρυνση της συνεργασίας μεταξύ των περιοχών και των κρατών και εθνών του Ατλαντικού Τόξου. Ωστόσο, θα συνιστούσα να αποφύγουμε τη νόσο της τοποθέτησης προτεραιοτήτων, η οποία δυστυχώς έχει προσβάλει αυτήν την Αίθουσα. Αν θέσουμε 300 εκατ. στόχους, τότε είναι πιθανό να μην επιτύχουμε κανέναν, γι' αυτό προσωπικά θα επέλεγα δύο συγκεκριμένες προτεραιότητες, οι οποίες πιστεύω ότι θα αποτελέσουν πραγματική, αυθεντική προστιθέμενη αξία για την ΕΕ.
<P>
" παράγραφος 8 επικεντρώνεται στη διασύνδεση των δικτύων θαλάσσιας ενέργειας. " περιοχή του Ατλαντικού διαθέτει μεγάλο δυναμικό ανανεώσιμης ενέργειας. Ως Σκοτσέζοι, οφείλουμε να συνεισφέρουμε σημαντικά στους στόχους για την κλιματική αλλαγή και την περιφερειακή ανάπτυξη. Θα μπορούσαμε να διαδραματίσουμε σημαντικό ρόλο σε αυτό το επίπεδο. Οι παράγραφοι 9 και 11 επικεντρώνονται στη σπουδαιότητα των θαλάσσιων μεταφορών, οι οποίες θα μπορούσαν να αποφέρουν σημαντικότατα οικονομικά και περιβαλλοντικά αποτελέσματα.
<P>
Υπάρχουν πολλές πτυχές που θα μπορούσαμε να θαυμάσουμε, αλλά ευελπιστώ ότι η Επιτροπή θα εστιάσει σε συγκεκριμένα σημεία και όχι στο πλήθος των αξιόλογων μεν στόχων που παρουσιάστηκαν σήμερα στο Σώμα.
<SPEAKER ID="141" NAME="Jarosław Leszek Wałęsa" AFFILIATION="PPE">
(PL) Κύριε Πρόεδρε, κυρία Επίτροπε, θα ήθελα να εκφράσω την αμέριστη υποστήριξή μου σε κάδε δράση υπέρ της επεκτατικής πολιτικής διαχείρισης των θαλάσσιων χώρων, συμπεριλαμβανομένων των υπό συζήτηση αιτημάτων που διατυπώνονται στο ψήφισμα που έχει κατατεθεί.
<P>
Ο Ατλαντικός Ωκεανός, ως τόπος δυναμικής ανάπτυξης στους τομείς των θαλάσσιων μεταφορών, της αλιείας, των πηγών οικολογικής ενέργειας και της επιστημονικής έρευνας, παρέχει εξαιρετικές ευκαιρίες για αποτελεσματική διαχείριση. Οι τομείς αυτοί θα πρέπει να αξιοποιηθούν ορθά, λαμβάνοντας υπόψη τον σημαντικό ρόλο της Ένωσης ως φύλακα του φυσικού περιβάλλοντος, το οποίο αδιαμφισβήτητα περιλαμβάνει το ωκεάνιο οικοσύστημα. " διοχέτευση της δύναμης της ΕΕ προς τον Ατλαντικό Ωκεανό αποτελεί για εμάς φυσική εξέλιξη της οικονομικής επέκτασης. " ανάπτυξη του τομέα των θαλάσσιων μεταφορών στην ουσία μας επιβάλλει να καταβάλλουμε προσπάθειες για τη χάραξη της βέλτιστης στρατηγικής για την ανάπτυξη της περιοχής του Ατλαντικού, στην οποία θα περιλαμβάνονται οι λιμενικές εγκαταστάσεις. Ας μην λησμονούμε ότι αποτελούν τη θαλάσσια πύλη προς μια ενωμένη Ευρώπη.
<SPEAKER ID="142" NAME="Marie-Thérèse Sanchez-Schmid" AFFILIATION="PPE">
(FR) Κύριε Πρόεδρε, κυρία Επίτροπε, κυρίες και κύριοι, από το 2005, οπότε συζητήθηκε το ζήτημα της Βαλτικής Θάλασσας, το Ευρωπαϊκό Κοινοβούλιο εξετάζει με ιδιαίτερο ενδιαφέρον τις μακροπεριφερειακές στρατηγικές.
<P>
Με χαροποιεί ιδιαίτερα το γεγονός ότι σήμερα, χάρη στον συνάδελφό μου κ. Alain Cadec, είμαστε σε θέση να παρέχουμε την ώθηση για τη χάραξη μιας φιλόδοξης περιφερειακής στρατηγικής για το Ατλαντικό Τόξο. Επιπρόσθετα στο πλήθος των τομέων που απαιτούν συντονισμό και συνεργασία και στη σημασία μιας ολοκληρωμένης προσέγγισης που θα μας παράσχει τη δυνατότητα να εξετάσουμε τα προβλήματα της περιοχής σε μακροπεριφερειακό επίπεδο, θα ήθελα να υπογραμμίσω συγκεκριμένα δύο σημεία.
<P>
Θα πρέπει να αξιοποιηθεί ο στόχος της εδαφικής συνεργασίας, ήτοι ο στόχος 3 της πολιτικής για τη συνοχή και, ιδίως, οι διεθνικές πτυχές του, με στόχο τη στήριξη των εν λόγω στρατηγικών μέσω συντονισμένων συζητήσεων και μέσω της ανάπτυξης και του συντονισμού των έργων.
<P>
Τα κράτη μέλη και οι περιφέρειες θα πρέπει να ενθαρρύνονται να συμμετέχουν στον σχεδιασμό από κοινού δράσεων μέσω των επιχειρησιακών προγραμμάτων τους. Δυστυχώς, χωρίς ισχυρή πολιτική βούληση, οι εν λόγω στρατηγικές θα οδηγήσουν απλά σε αδιέξοδο. Μολονότι η Ευρώπη δεν επιθυμεί να καλύπτεται από μακροπεριφέρειες, πρέπει ωστόσο να συνυπολογίζει τους εδαφικούς περιορισμούς, οι οποίοι δεν σημαίνει ότι έχουν εξαλειφθεί απλά και μόνο επειδή καταργήθηκαν τα σύνορά μας.
<SPEAKER ID="143" NAME="Μαρία Δαμανάκη" LANGUAGE="EN">
Κύριε Πρόεδρε, η συζήτηση παρουσίασε ιδιαίτερο ενδιαφέρον και κατέδειξε ότι η πρωτοβουλία για την εν λόγω προφορική ερώτηση ήταν επιτυχής.
<P>
Θέλω να επισημάνω τρία σημεία. Το πρώτο αφορά τη θαλάσσια στρατηγική μας. Στο πλαίσιο της θαλάσσιας στρατηγικής, μπορούμε να συμπεριλάβουμε πολλούς τομείς, πολλές δράσεις και πολλές προοπτικές. Σε τι θα επικεντρωθούμε; Θα εστιάσουμε στην προσπάθεια ανάπτυξης δεσμών μεταξύ των διαφόρων τομέων. Επιτρέψτε μου να εξηγήσω.
<P>
Διαθέτουμε έναν θαλάσσιο χώρο, τον χώρο του Ατλαντικού Ωκεανού, στον οποίο μπορούμε να δραστηριοποιηθούμε στον τομέα της αλιείας ενώ παράλληλα χρειαζόμαστε περιβαλλοντική προστασία και μπορούμε να εξασφαλίσουμε τουρισμό, μεταφορές, υδατοκαλλιέργειες, ενέργεια και έρευνα. Ως εκ τούτου, πρέπει να αναπτύξουμε δεσμούς μεταξύ όλων αυτών των τομέων και να υπερκεράσουμε τυχόν συγκρούσεις συμφερόντων στην περιοχή. Κατά συνέπεια, ο ειδικός θαλάσσιος σχεδιασμός θα αποτελέσει πολύ σημαντικό εργαλείο για εμάς, το ίδιο και η επιτήρηση και οι γνώσεις σχετικά με τη θάλασσα.
<P>
Αυτή είναι η φιλοδοξία μας. Το θέμα δεν είναι η δημιουργία νέων δομών. Συμφωνώ, δεν χρειαζόμαστε πραγματικά νέες δομές. Αυτό που χρειαζόμαστε είναι να αναπτύξουμε δεσμούς μεταξύ των διάφορων υφιστάμενων δομών. Εν προκειμένω, αυτό είναι το θέμα - η δημιουργία δεσμών μεταξύ των υφιστάμενων δομών για την επίτευξη καλύτερων αποτελεσμάτων. Αυτό είναι το πρώτο σημείο που ήθελα να επισημάνω.
<P>
Το δεύτερο σημείο αφορά τα σχόλια που διατυπώθηκαν σχετικά με την πολιτική εδαφικής συνοχής. Θα ήθελα να σας υπενθυμίσω ότι για τη χάραξη αυτής της μακροπεριφερειακής πολιτικής, θα πρέπει πρώτα να υποβληθεί σχετική πρόταση από το Συμβούλιο προς την Επιτροπή. Προς το παρόν, διαθέτουμε μόνο πρόταση για θαλάσσια στρατηγική. " σχετική απόφαση ελήφθη πέρσι τον Ιούνιο και έχουμε ήδη λάβει έγκριση για να προβούμε στη χάραξη θαλάσσιας στρατηγικής. Εργαζόμαστε επ' αυτού και ελπίζουμε ότι με αυτόν τον τρόπο συμβάλλουμε ώστε να τεθεί επί τάπητος η προοπτική μιας μακροπεριφερειακής προσέγγισης.
<P>
Το τρίτο σημείο είναι η ανάγκη για την υιοθέτηση διεθνούς προσέγγισης. Ναι, συμφωνώ με όλους όσοι διατείνονται ότι απαιτείται καλός συντονισμός με τους γείτονές μας σε αμφότερες τις πλευρές του Ατλαντικού. Πρέπει να είμαστε προσεκτικοί. Πρέπει να διεξάγουμε εποικοδομητικό διάλογο και να προσπαθήσουμε να διασφαλίσουμε ίσους όρους για όλους, διότι αυτός είναι ο μοναδικός δρόμος προς την επιτυχία.
<P>
Σε αυτό το σημείο, θα ήθελα να ευχαριστήσω για μία ακόμη φορά τον κ. Cadec για την πρωτοβουλία του. Σας διαβεβαιώνων ότι όλες οι προτάσεις σας θα ληφθούν σοβαρά υπόψη.
<SPEAKER ID="144" NAME="Πρόεδρος">
Έλαβα μία πρόταση ψηφίσματος που υποβλήθηκε σύμφωνα με το άρθρο 115, παράγραφος 5 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Τετάρτη 9 Μαρτίου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="144" NAME="Jim Higgins" LANGUAGE="EN">
Χαιρετίζω θερμά τη συγκεκριμένη πρωτοβουλία. Πρέπει να διασφαλίσουμε τον σαφή καθορισμό της στρατηγικής με στόχο την ευημερία της εν λόγω περιοχής. Στα προβλήματα που αντιμετωπίζει η περιοχή και στους τομείς που πρέπει να εξετάσουμε συγκαταλέγονται οι περιβαλλοντικές απειλές (ρύπανση των υδάτων, πλημμύρες, κλιματική αλλαγή), το αναξιοποίητο δυναμικό στον τομέα της ναυτιλίας και η έλλειψη οδικών και σιδηροδρομικών συνδέσεων, οι ανεπαρκείς συνδέσεις ενέργειας, η ανομοιογενής κοινωνικοοικονομική ανάπτυξη, τα ασυντόνιστα συστήματα εκπαίδευσης, έρευνας και καινοτομίας, καθώς επίσης και οι ελλείψεις στον τομέα της προστασίας και της ασφάλειας.

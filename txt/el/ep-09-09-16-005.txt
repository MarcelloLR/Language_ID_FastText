<CHAPTER ID="005">
SWIFT (συζήτηση)
<SPEAKER ID="049" NAME="Πρόεδρος">
" ημερήσια διάταξη προβλέπει τη δήλωση του Συμβουλίου για το SWIFT.
<SPEAKER ID="050" NAME="Beatrice Ask" LANGUAGE="SV">
Κύριε Πρόεδρε, μέσα στο γενικότερο πλαίσιο της καταπολέμησης της τρομοκρατίας, το καίριο ερώτημα είναι πώς χρηματοδοτούνται τέτοιες δραστηριότητες. " αποτροπή της χρηματοδότησης της τρομοκρατίας και η επισήμανση των ιχνών που μπορεί να αφήνουν παρόμοιες συναλλαγές μπορεί και να προλάβει τρομοκρατικές εγκληματικές πράξεις και να αποβεί σημαντική για τη διερεύνηση τέτοιων εγκληματικών πράξεων. Για να γίνει αυτό χρειαζόμαστε διεθνή συνεργασία. Ως προς αυτό πρέπει να ανταποκριθούμε στην πρόκληση που περιλαμβάνεται στη σύμβαση του Ο"Ε του 1999 για την καταστολή της χρηματοδότησης της τρομοκρατίας και στις ανάλογες συμβάσεις του Ευρωπαϊκού Συμβουλίου.
<P>
Οι βουλευτές που συμμετείχαν στη συνάντηση κεκλεισμένων των θυρών της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων στις 3 Σεπτεμβρίου 2009 ενημερώθηκαν για το πώς το πρόγραμμα παρακολούθησης της χρηματοδότησης της τρομοκρατίας (TFTP) συνέβαλε στη βελτίωση της ασφάλειας των πολιτών της ΕΕ και άλλων πολιτών. Τα τελευταία χρόνια οι πληροφορίες του TFTP βοήθησαν στην αποκάλυψη και διερεύνηση τρομοκρατικών εγκλημάτων και στην πρόληψη τρομοκρατικών επιθέσεων σε ευρωπαϊκό έδαφος.
<P>
" Προεδρία έλαβε στις 27 Ιουλίου 2009 ομόφωνη διαπραγματευτική εντολή από το Συμβούλιο, η οποία βασίζεται σε πρόταση της Επιτροπής. Θα ήταν καλύτερα να είχαν γίνει οι διαπραγματεύσεις με τις "ΠΑ βάσει της Συνθήκης της Λισαβόνας. Τότε θα ήταν δυνατή η πλήρης συμμετοχή του Ευρωπαϊκού Κοινοβουλίου, όπως όμως γνωρίζετε, αυτό δεν είναι ακόμα δυνατό. Εφόσον το SWIFT θα μεταφέρει στο τέλος του έτους τη βάση δεδομένων του από τις "ΠΑ στην Ευρώπη, είναι σημαντικό η ΕΕ να συνάψει το συντομότερο δυνατό συμφωνία βραχείας διάρκειας με τις "ΠΑ προκειμένου να μην υπάρχει κίνδυνος διακοπής της ανταλλαγής πληροφοριών. Αυτό είναι προς το συμφέρον όλων.
<P>
Θα ήθελα να υπογραμμίσω ότι πρόκειται για μια προσωρινή συμφωνία για το διάστημα που θα μεσολαβήσει μέχρι να καταστεί δυνατή η σύναψη μόνιμης συμφωνίας. Πρέπει να αφορά περίοδο όχι μεγαλύτερη των δώδεκα μηνών, και η Επιτροπή ενημέρωσε ότι σκοπεύει να υποβάλει μια πρόταση μόνιμης συμφωνίας μόλις τεθεί σε ισχύ η νέα Συνθήκη. Για να φανεί το TFTP χρήσιμο στην ΕΕ και τα κράτη μέλη, οι "ΠΑ πρέπει να συνεχίσουν να παρέχουν στις αντίστοιχες αρμόδιες αρχές εντός της ΕΕ πληροφορίες από το TFTP όπως προηγουμένως. Και πραγματικά, αυτό θα συμβεί.
<P>
Ακόμη, η προσωρινή συμφωνία θα προσφέρει μια σαφή δυνατότητα στις κοινοτικές αρχές πρόληψης του εγκλήματος να ζητούν πληροφορίες από βάσεις δεδομένων του TFTP για τη διερεύνηση τρομοκρατικών εγκλημάτων. " Προεδρία είναι πεπεισμένη για τα οφέλη των πληροφοριών του TFTP. Ταυτόχρονα είναι σαφές ότι η προσωρινή συμφωνία πρέπει να περιλαμβάνει τους απαραίτητους μηχανισμούς εξασφάλισης της προστασίας της ιδιωτικής ζωής του ατόμου, του κράτους δικαίου και των προσωπικών δεδομένων. Για τον λόγο αυτόν, το σχέδιο συμφωνίας περιλαμβάνει μια διάταξη σύμφωνα με την οποία πρέπει να υπάρχει μία ξεχωριστή κοινοτική αρχή που θα λαμβάνει, θα επεξεργάζεται και θα εγκρίνει κάθε αίτημα των "ΠΑ για πληροφορίες από το SWIFT.
<P>
Εξίσου σημαντικό είναι να περιλαμβάνει η προσωρινή συμφωνία λεπτομερείς διατάξεις για την προστασία των δεδομένων όσον αφορά τις πληροφορίες που λαμβάνουν οι "ΠΑ από το SWIFT μέσω της ευρωπαϊκής αρχής. Ως προς αυτό η συμφωνία θα προχωρεί περισσότερο από τις προηγούμενες μονομερείς δεσμεύσεις των "ΠΑ απέναντι στην ΕΕ στις δεσμεύσεις TFTP του 2007 όπως δημοσιεύθηκαν στην Επίσημη Εφημερίδα της Ευρωπαϊκής Ένωσης.
<P>
Επιτρέψτε μου να αναφερθώ σε ορισμένες άλλες διατάξεις που θα ζητήσουμε να περιληφθούν στη συμφωνία. Τα δεδομένα πρέπει να αποθηκεύονται με ασφάλεια, η πρόσβαση στα δεδομένα πρέπει να καταχωρείται πάντα, όλες οι αναζητήσεις στη βάση δεδομένων του TFTP πρέπει να είναι περιορισμένες και να καλύπτουν μόνο πρόσωπα ή πληροφορίες για τα οποία υπάρχουν εύλογες υποψίες ή σαφής σύνδεση με ένα τρομοκρατικό έγκλημα. " περίοδος αποθήκευσης των πληροφοριών που ανακαλούνται θα είναι περιορισμένη και οι πληροφορίες θα διαγράφονται από τη βάση δεδομένων το πολύ μετά από πέντε έτη, ή και νωρίτερα εάν είναι δυνατόν.
<P>
Μπορούμε να δηλώσουμε ρητά ότι η χρήση του TFTP θα επιτρέπεται μόνο στο πλαίσιο της έρευνας τρομοκρατικών εγκλημάτων, συμπεριλαμβανομένης και της χρηματοδότησης της τρομοκρατίας. Ούτε οι "ΠΑ ούτε η ΕΕ δεν θα μπορούν να χρησιμοποιήσουν το σύστημα για την έρευνα άλλων ειδών εγκλημάτων ή για άλλους σκοπούς. Φυσικά, είναι επίσης σημαντικό να είναι ανάλογη η μεταφορά πληροφοριών από την ΕΕ στις "ΠΑ μέσω του TFTP. Για τον λόγο αυτόν, η συμφωνία περιλαμβάνει πέρα από τους κανόνες για την ευρωπαϊκή αρχή που ανέφερα προηγουμένως και μια διάταξη σύμφωνα με την οποία το σύστημα πρέπει να αξιολογηθεί από ανεξάρτητο όργανο αξιολόγησης. Από την πλευρά της ΕΕ, το όργανο αυτό θα αποτελείται από εκπροσώπους της Προεδρίας, της Επιτροπής, και από δύο άτομα από τις εθνικές αρχές προστασίας δεδομένων των κρατών μελών. Το καθήκον του οργάνου αξιολόγησης θα είναι ο έλεγχος της συμμόρφωσης με τη συμφωνία, της ορθής εφαρμογής των διατάξεων για την προστασία των δεδομένων και της αναλογικότητας της μεταφοράς δεδομένων.
<P>
Έχουμε κοινή ευθύνη να εξασφαλίσουμε ότι οι αρχές πρόληψης του εγκλήματος θα μπορούν να αντιμετωπίσουν με επιτυχία την τρομοκρατία. Έχουμε επίσης κοινή ευθύνη να εξασφαλίσουμε ότι αυτό θα γίνεται με ασφάλεια δικαίου και σεβασμό των θεμελιωδών δικαιωμάτων. " Προεδρία είναι πεπεισμένη ότι η ανταλλαγή πληροφοριών με τις "ΠΑ στο πλαίσιο του TFTP αυξάνει την προστασία από την τρομοκρατία και ότι μπορούμε να επιτύχουμε και μια προσωρινή συμφωνία και, τελικά, μια μόνιμη συμφωνία που όχι μόνο θα πληρούν τις αυστηρές απαιτήσεις μας για την προστασία των δεδομένων, αλλά και θα σέβονται τα θεμελιώδη δικαιώματα.
<SPEAKER ID="051" NAME="Jacques Barrot" LANGUAGE="FR">
Κύριε Πρόεδρε, κυρίες και κύριοι, θα ήθελα αρχικά να ευχαριστήσω θερμά την κ. Ask διότι μας συνόψισε όλες τις εξελίξεις που αφορούν το SWIFT και τις διαπραγματεύσεις που διεξάγονται με τις "ΠΑ σχετικά με τη συνέχιση του προγράμματος παρακολούθησης της χρηματοδότησης της τρομοκρατίας (TFTP).
<P>
Στη συνεδρίαση της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων στις 22 Ιουλίου είχα την ευκαιρία να παρουσιάσω τη λειτουργία του TFTP και τον λόγο για τον οποίο χρειαζόμαστε μια ενδιάμεση λύση για να προλάβουμε τη διακοπή του. Στην κοινή συνεδρίαση της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων και της Επιτροπής Οικονομικών και Νομισματικών Θεμάτων στις 3 Σεπτεμβρίου συμμετείχε η σουηδική Προεδρία, ο γενικός διευθυντής της ΓΔ Δικαιοσύνης, Ελευθερίας και Ασφάλειας κ. Faull και ο κ. Bruguière. Θεωρώ ότι η συνεδρίαση αυτή κατέστησε δυνατή τη διασαφήνιση μιας σειράς ανοιχτών θεμάτων.
<P>
Θα ήθελα να υπογραμμίσω εν συντομία ορισμένες πτυχές. " προστιθέμενη αξία της αξιολόγησης δεδομένων από το υπουργείο Οικονομικών των "νωμένων Πολιτειών στο πλαίσιο του TFTP επιβεβαιώθηκε από την έκθεση του κ. Bruguière, την οποία είχαν την ευκαιρία να εξετάσουν τα μέλη της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων και της Επιτροπής Οικονομικών και Νομισματικών Θεμάτων στην κοινή συνεδρίαση που πραγματοποιήθηκε στις αρχές Σεπτεμβρίου. Όπως μας υπενθύμισε και η Προεδρία, αυτή η ανάλυση δεδομένων έδωσε στις αρχές των "ΠΑ τη δυνατότητα πρόληψης επιθέσεων και διευκόλυνσης ερευνών που αφορούσαν τρομοκρατικές επιθέσεις τόσο στις "ΠΑ όσο και στην Ευρώπη.
<P>
Επιπροσθέτως, η έκθεση του δικαστή Bruguière επιβεβαίωσε ότι οι αρχές των "ΠΑ τήρησαν τις δεσμεύσεις που είχαν αναλάβει το 2007 για την προστασία των δεδομένων, δηλαδή -όπως μόλις μας εξήγησε πολύ καλά η κ. Ask- να περιορίσουν τον χρόνο διατήρησης των δεδομένων και την πρόσβαση σε αυτά προκειμένου να χρησιμοποιούνται μόνον όταν υπάρχει υποψία χρηματοδότησης της τρομοκρατίας. Με δυο λόγια, ο κ. Bruguière είπε ότι οι δεσμεύσεις τηρήθηκαν.
<P>
Είναι, ωστόσο, σαφές ότι το δικαστικό πλαίσιο, για το οποίο έγιναν διαπραγματεύσεις το 2007, δεν θα λειτουργεί πλέον αφού τα δεδομένα δεν θα βρίσκονται πια στις "ΠΑ μετά την αλλαγή δομής του SWIFT που προβλέπεται για το τέλος του έτους. Απαιτείται μια ενδιάμεση διεθνής συμφωνία μεταξύ της Ευρωπαϊκής Ένωσης και των "ΠΑ προκειμένου οι αρχές των "ΠΑ να μπορούν να συνεχίσουν την ανάλυση δεδομένων που αφορούν διευρωπαϊκές συναλλαγές οι οποίες διεξάγονται στις Κάτω Χώρες.
<P>
Είναι απολύτως απαραίτητο να συμπεριληφθούν σε αυτήν τη συμφωνία όλα τα απαραίτητα εχέγγυα για τη διαφύλαξη των θεμελιωδών δικαιωμάτων των πολιτών μας, συγκεκριμένα το δικαίωμα προστασίας των προσωπικών δεδομένων. Φυσικά, υποστηρίζουμε απόλυτα την Προεδρία στις προσπάθειες που καταβάλλει προς αυτήν την κατεύθυνση.
<P>
Προχωρώντας θα ήθελα πρώτα απ' όλα να πω στο Σώμα, κύριε Πρόεδρε, ότι όπως μόλις είπε η κυρία υπουργός, πρόκειται για μια προσωρινή συμφωνία η διάρκεια της οποίας δεν μπορεί να ξεπεράσει κατά μέγιστο όριο τους 12 μήνες. Αυτό σημαίνει πως μπορούν να γίνουν άμεσα νέες διαπραγματεύσεις με πλήρη συμμετοχή του Ευρωπαϊκού Κοινοβουλίου μόλις τεθεί σε ισχύ η Συνθήκη της Λισαβόνας. Μπορώ να σας διαβεβαιώσω ειλικρινά ότι η Επιτροπή θα συνεχίσει, φυσικά, να ενημερώνει διαρκώς το Κοινοβούλιο για την πρόοδο που επιτελείται στο ζήτημα αυτό.
<P>
Θα ήθελα να προσθέσω ότι είναι ευχαρίστησή μας που έχουμε την ευκαιρία να προετοιμάσουμε αυτήν τη συμφωνία που θα είναι μια μόνιμη, μακροπρόθεσμη συμφωνία, ζητώντας φυσικά απόλυτη αμοιβαιότητα από τους εταίρους μας στις "ΠΑ. " καταπολέμηση της τρομοκρατίας αφορά και εμάς και δεν υπάρχει λόγος να μην υφίσταται πλήρης και ολοκληρωτική αμοιβαιότητα. Για τον λόγο αυτόν πιστεύω ότι η συμμετοχή του Κοινοβουλίου σε αυτές τις διαπραγματεύσεις για μια μελλοντική μακροπρόθεσμη συμφωνία θα είναι θετική.
<P>
Αυτή είναι η ειλικρινής πεποίθησή μου. Θα ήθελα για μία ακόμη φορά να ευχαριστήσω τη σουηδική Προεδρία και την κ. Ask για τη διεξοδική παρουσίαση της κατάστασης που έδωσε αφορμή για αυτήν την προσωρινή -και πάλι- συμφωνία.
<SPEAKER ID="052" NAME="Ernst Strasser" LANGUAGE="DE">
Κύριε Πρόεδρε, κυρία Ask, κύριε Επίτροπε, κυρίες και κύριοι, οι "ΠΑ είναι ένας σημαντικός εταίρος στο πλαίσιο της καταπολέμησης της τρομοκρατίας. Ωστόσο, ειδικά όσον αφορά το θέμα των ευαίσθητων δεδομένων θέλουμε ευρωπαϊκούς κανόνες, σε συνεργασία με τους Αμερικανούς, για την ασφάλεια των δεδομένων, για τα πολιτικά δικαιώματα και τα ατομικά δικαιώματα των πολιτών μας σχετικά με τα δεδομένα. Γι' αυτό εμείς στο Ευρωπαϊκό Λαϊκό Κόμμα (Χριστιανοδημοκράτες) ζητάμε να πληρούνται μια σειρά βασικών κριτηρίων για τη σύναψη μιας τέτοιου είδους σύμβασης.
<P>
Πρώτον, πρέπει να υπάρχει ισορροπία μεταξύ της ασφάλειας των πολιτών και των πολιτικών δικαιωμάτων.
<P>
Δεύτερον, χρειαζόμαστε ασφάλεια δικαίου για τις εμπλεκόμενες επιχειρήσεις και για τους πολίτες μας. Τρίτον, επικροτούμε τον ρόλο του Ευρωπαϊκού Κοινοβουλίου ως συννομοθέτη και, ως εκ τούτου, επιδοκιμάζουμε και την πρόθεση σύναψης μιας μεταβατικής συμφωνίας. Ευχόμαστε σε εσάς, κυρία Ask, και στην Επιτροπή κάθε επιτυχία στο θέμα αυτό στις επόμενες εβδομάδες.
<P>
Τέταρτον, θεωρούμε ότι οι δέσμες εσωτερικών ευρωπαϊκών δεδομένων πρέπει να αντιμετωπίζονται σύμφωνα με το ευρωπαϊκό δίκαιο τόσο στη μεταβατική όσο και στην τελική συμφωνία. Πέμπτον, θέλουμε να καθιερωθεί επιπροσθέτως ένα μέσο παρόμοιο με το TFTP σε επίπεδο ΕΕ και έκτον, θεωρούμε ότι αυτό αποτελεί προϋπόθεση της αμοιβαιότητας.
<P>
Αυτές είναι οι σκέψεις μας και πιστεύουμε ότι θα τύχουν ευρείας συναίνεσης στην Ολομέλεια. Αφού συναφθεί η μεταβατική συμφωνία, θα πρέπει να διαπραγματευθούμε και να συνάψουμε σύντομα την τελική συμφωνία.
<SPEAKER ID="053" NAME="Claude Moraes" LANGUAGE="EN">
Κύριε Πρόεδρε, είναι σαφές ότι το SWIFT έχει γίνει ένα πεδίο δοκιμής προκειμένου να επιτευχθεί η σωστή ισορροπία μεταξύ της συνεργασίας μας με τις "νωμένες Πολιτείες, της καταπολέμησης της τρομοκρατίας και της προστασίας των θεμελιωδών δικαιωμάτων μας.
<P>
Όταν το Κοινοβούλιο ζητούσε στα ψηφίσματά μας του 2006 και του 2007 να μετακινηθεί η ιστοσελίδα-αντίγραφο του SWIFT από τις "ΠΑ στην ΕΕ, αυτό έγινε προφανώς επειδή θεωρούσαμε ότι η προστασία που προσέφερε το πλαίσιο των "ΠΑ στους πολίτες της ΕΕ δεν ήταν σύμφωνη με τις προδιαγραφές της ΕΕ και θα έπρεπε να βελτιωθεί. Έτσι, αυτό αποτελεί θετική εξέλιξη και η Ομάδα μας επιδοκιμάζει το γεγονός ότι οι δύο νέοι διακομιστές του SWIFT θα μεταφερθούν τώρα στην Ευρώπη και ότι θα θεσπιστεί νέο νομικό πλαίσιο προκειμένου να συνεχίσει το TFTP των "ΠΑ να χρησιμοποιεί και να επεξεργάζεται δεδομένα σε συνεργασία με τις δικές μας αρχές επιβολής του νόμου.
<P>
" Ομάδα μου θεωρεί επίσης ότι η σύσταση που ενέκρινε το Συμβούλιο επιχειρεί να αντιμετωπίσει ορισμένες από τις ανησυχίες του Κοινοβουλίου και του Ευρωπαίου Επόπτη Προστασίας Δεδομένων. Υπάρχουν όμως ορισμένα καίρια ερωτήματα που παραμένουν ανοιχτά. Εάν τα νομικά πρότυπα των "ΠΑ συνεχίσουν να εφαρμόζονται στην επικράτεια της ΕΕ για την επεξεργασία κοινοτικών δεδομένων, πώς μπορούμε να εξασφαλίσουμε την τήρηση των προτύπων της ΕΕ σχετικά με τα δικονομικά δικαιώματα και την προστασία των προσωπικών δεδομένων; Σε ποιον δικαστή μπορεί να απευθυνθεί ένας πολίτης ή μια επιχείρηση της ΕΕ σε περίπτωση ποινικής δίωξης;
<P>
Ασφαλώς ένα από τα σημαντικότερα ζητήματα είναι ο χρόνος της συμφωνίας και ο προσωρινός χαρακτήρας της, όπως ανέφεραν το Συμβούλιο και η Επιτροπή. " επιλογή μιας νομικής βάσης του τρίτου πυλώνα σε συνδυασμό με τον προσωρινό χαρακτήρα αποκλείουν εντελώς το Κοινοβούλιο -και ως εκ τούτου τους πολίτες της ΕΕ- από τη νομοθετική διαδικασία. " Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο θεωρεί σαφές ότι αυτή η προσωρινή συμφωνία θα πρέπει να ισχύσει μόνο για 12 μήνες και ότι θα πρέπει να γίνουν διαπραγματεύσεις για μια νέα συμφωνία με το Κοινοβούλιο ως συννομοθέτη, προκειμένου να μπορούμε να διασφαλίσουμε εδώ στο Σώμα αυτήν την ευαίσθητη ισορροπία της προστασίας των θεμελιωδών δικαιωμάτων των ευρωπαίων πολιτών στο πλαίσιο της σημαντικής και κρίσιμης καταπολέμησης της τρομοκρατίας.
<SPEAKER ID="054" NAME="Sophia in 't Veld" LANGUAGE="NL">
Κύριε Πρόεδρε, μετά από αυτά τα θερμά λόγια εγώ θα σπείρω ζιζάνια. Δεν θα πω τίποτα για το περιεχόμενο, καθώς θεωρώ αυτονόητο ότι όσα προέκυψαν από τις διαπραγματεύσεις είναι σύμφωνα με τις ευρωπαϊκές προδιαγραφές για τη νομική προστασία και την προστασία των προσωπικών δεδομένων, θέλω όμως τώρα να λάβω μερικές απαντήσεις σχετικά με τη διαδικασία, διότι αυτή είναι η νιοστή φορά όπου το Συμβούλιο λαμβάνει κεκλεισμένων των θυρών αποφάσεις που επηρεάζουν τους πολίτες. Οι κυβερνήσεις της Ευρώπης και των "νωμένων Πολιτειών θέλουν να γνωρίζουν τα πάντα για τις ιδιωτικές μας ζωές, εμείς όμως ως πολίτες δεν μαθαίνουμε τίποτα για όσα κάνει το Συμβούλιο. Αυτό για μένα είναι κάπως ανάποδο. " καταπολέμηση της τρομοκρατίας έχει γίνει ουσιαστικά ένα είδος εκτροχιασμένου τραίνου με το Συμβούλιο να δείχνει άκρα περιφρόνηση για τους ευρωπαίους πολίτες και την κοινοβουλευτική δημοκρατία. Κάθε φορά, ανεξάρτητα με το αν πρόκειται για το SWIFT, τις καταστάσεις ονομάτων επιβατών, τη διατήρηση δεδομένων ή οτιδήποτε άλλο, μας λένε ότι "αυτό είναι απαραίτητο για την καταπολέμηση της τρομοκρατίας". Μπορώ να το πιστέψω, κυρία υπουργέ, όμως πότε θα έχουμε πραγματικά μια φορά κάποια στοιχεία, πότε θα κάνουμε κάποια αξιολόγηση; Υπάρχουν επίσης κάποια ερωτήματα όσον αφορά το SWIFT που θα ήθελα πραγματικά να απαντηθούν, διότι δεν απαντήθηκαν στις 3 Σεπτεμβρίου. Γιατί δεν απαντήθηκαν; Ήταν ήδη γνωστό από το 2007 ότι η δομή του SWIFT χρειαζόταν αλλαγή. Γιατί το Συμβούλιο παρουσίασε αυτό το σχέδιο την τελευταία στιγμή το καλοκαίρι, όταν το Κοινοβούλιο δεν είχε ακόμα συσταθεί; Γιατί δεν διαβουλευθήκατε με τα εθνικά κοινοβούλια για την εντολή; Γιατί; Δεν πρόκειται για "νομιμοποίηση παράνομων πολιτικών πράξεων", κυρία υπουργέ, όταν στην πράξη οι ευρωπαϊκές κυβερνήσεις επιχειρούν να αποκτήσουν πρόσβαση στα δεδομένα μας μέσω της κυβέρνησης των "ΠΑ; Παραδεχτείτε το λοιπόν!
<P>
Τέλος, επιτρέψτε μου να αναφερθώ στη διαφάνεια. Τα έγγραφα, ιδίως δε οι νομικές συμβουλές της νομικής υπηρεσίας του ίδιου του Συμβουλίου, πρέπει να κοινοποιούνται, και όχι απλά σε ένα μικρό χώρο στον οποίο έχουν πρόσβαση μόνο τα μέλη του Σώματος -αφού τα βρήκαμε ήδη δίπλα στο φωτοτυπικό, γνωρίζουμε ήδη το περιεχόμενό τους- αλλά στους πολίτες της Ευρώπης. Αυτή είναι πραγματική διαφάνεια.
<SPEAKER ID="055" NAME="Jan Philipp Albrecht" LANGUAGE="DE">
Κύριε Πρόεδρε, η Προεδρία και η Επιτροπή μιλούν διαρκώς για ενίσχυση των πολιτικών δικαιωμάτων και για μια Ευρώπη των πολιτών. Στην πραγματικότητα όμως τα θεμελιώδη δικαιώματα υπονομεύονται και εμποδίζεται μια σωστή δημόσια συζήτηση γι' αυτά. Γίνεται κάθε προσπάθεια αποκλεισμού των κοινοβουλίων και μη δημοσιοποίησης πληροφοριών. Αυτή η μορφή αδιαφανούς προσέγγισης είναι απαράδεκτη για μια δημοκρατική Ευρώπη.
<P>
Δεν αρκεί απλά τα το επισημαίνουμε - ένα υπεύθυνο κοινοβούλιο πρέπει να σταματά μια τέτοια ανεπιθύμητη εξέλιξη. " Προεδρία πρέπει να διακόψει τις διαπραγματεύσεις έως ότου μπορέσει να εγγυηθεί τα δικαιώματα των πολιτών και των κοινοβουλίων. Το παζάρι που σχεδιάζετε όσον αφορά τα τραπεζικά δεδομένα, χωρίς δεσμευτικό μηχανισμό προστασίας, θα είναι ένα ξεπούλημα των δικαιωμάτων προστασίας των δεδομένων των ευρωπαίων πολιτών και θα δημιουργήσει μια προληπτική γενική υποψία απέναντι σε όλους τους πολίτες.
<P>
Εμείς οι Πράσινοι δεν θα συμμετάσχουμε σε αυτό, ούτε καν προσωρινά, και ασφαλώς όχι εάν έχουμε διακομιστές εδώ στην Ευρώπη κι όχι πλέον μόνο στις "ΠΑ, γιατί τα δεδομένα θα εξακολουθήσουν παρόλ' αυτά να αποστέλλονται στις "ΠΑ και δεν θα είναι εξασφαλισμένη η νομική προστασία.
<SPEAKER ID="056" NAME="Marie-Christine Vergiat" LANGUAGE="FR">
Κύριε Πρόεδρε, κυρίες και κύριοι, είναι μεγάλη τιμή για μένα να μιλώ για πρώτη φορά στο Κοινοβούλιο εξ ονόματος των εκατομμυρίων Ευρωπαίων που θέλουν μια διαφορετική Ευρώπη.
<P>
" υπόθεση του SWIFT είναι χαρακτηριστική των ολισθημάτων στον τομέα της ασφάλειας που επιβάλλονται στο όνομα της τρομοκρατίας, με απόλυτη περιφρόνηση για τα κυριότερα θεμελιώδη δικαιώματα των συμπολιτών μας. Στην υπόθεση αυτή οι "ΠΑ υπέκλεψαν τραπεζικά δεδομένα χωρίς νομική βάση και χωρίς την ελάχιστη ενημέρωση των ευρωπαϊκών αρχών. Το σκάνδαλο έκανε τις ευρωπαϊκές αρχές να αντιδράσουν. Υπογράφηκε μια συμφωνία με την κυβέρνηση των "ΠΑ. Ένας εμπειρογνώμονας προέβη σε αξιολόγηση αυτής της συμφωνίας. Όμως ποιος εμπειρογνώμονας; Ένας γάλλος αντιτρομοκράτης δικαστής, ο δικαστής Bruguière, του οποίου τα παραπτώματα στον τομέα των θεμελιωδών δικαιωμάτων είναι πασίγνωστα στη Γαλλία. Ως εκ τούτου, βλέπουμε με σκεπτικισμό την ποιότητα της έκθεσής του.
<P>
Πέρα από αυτό το ζήτημα αρχής, η πρόταση ψηφίσματος που μας υποβλήθηκε περιλαμβάνει πολλές προειδοποιήσεις με τις οποίες συμφωνούμε, δεν είναι όμως αρκετές. Εμείς προτείνουμε τροπολογίες για την ενίσχυση των απαιτήσεων που το Ευρωπαϊκό Κοινοβούλιο έχει καθήκον να προβάλει. Πρέπει να προχωρήσουμε παραπέρα και να ζητήσουμε την αναστολή της ισχύος της συμφωνίας σε περίπτωση παραβίασης των αρχών που αναφέρθηκαν. Θα θέλαμε να μάθουμε γιατί οι ευρωπαϊκές αρχές άργησαν τόσο να ενημερώσουν το Κοινοβούλιο και γιατί η νέα αυτή συμφωνία συνήφθη τόσο βιαστικά.
<P>
Βασιζόμαστε στη σουηδική Προεδρία. Θα παρακολουθούμε διαρκώς την τήρηση των ανθρωπίνων δικαιωμάτων. Ναι, οι συμπολίτες μας έχουν δικαίωμα στην ασφάλεια, αυτό όμως πρέπει να γίνει χωρίς να εξαναγκαστούμε να ζούμε σε μια κοινωνία του Μεγάλου Αδελφού όπου ο καθένας θα γνωρίζει τα πάντα για μας.
<SPEAKER ID="057" NAME="Beatrice Ask" LANGUAGE="SV">
Κύριε Πρόεδρε, σας ευχαριστώ για τις σημαντικές απόψεις που εκθέσατε. Θα προσπαθήσω να απαντήσω σε ορισμένες από τις ερωτήσεις στον περιορισμένο χρόνο που διαθέτω.
<P>
Το πρώτο ερώτημα που τίθεται είναι, φυσικά, πώς μπορούμε να εξασφαλίσουμε πως οι "ΠΑ θα τηρήσουν τη συμφωνία. Θα ήθελα να πω ότι, πρώτον, έχουμε την έκθεση Bruguière που παρέχει μια καλή περιγραφή της συμμόρφωσης με τους όρους που έχουν συμφωνηθεί μέχρι τώρα. Δεύτερον, το σχέδιο συμφωνίας αναφέρεται σε ένα όργανο αξιολόγησης που σας το περιέγραψα και εγώ και η Προεδρία, η Επιτροπή και οι εκπρόσωποι των εθνικών αρχών προστασίας δεδομένων, των οποίων η συμμετοχή έχει σκοπό την εξασφάλιση της σωστής αντιμετώπισης του ζητήματος. Προφανώς η αξιοπιστία των πληροφοριών είναι καθοριστική. Επίσης, είναι σημαντικό να καταλάβουν όλοι ότι όταν μεταφέρονται πληροφορίες σε αυτό το πρόγραμμα δεδομένων, δεν μπορεί ο καθένας να μπαίνει σε αυτό οποτεδήποτε και να βλέπει ό, τι θέλει. Πρέπει να υπάρχει υπόνοια για τρομοκρατικό έγκλημα ή για τη χρηματοδότηση τέτοιου εγκλήματος προκειμένου να δοθεί πρόσβαση σε αυτές τις πληροφορίες. Φυσικά, αυτό περιορίζει τον τρόπο με τον οποίο μπορούν να χρησιμοποιηθούν οι πληροφορίες.
<P>
Όσον αφορά την κριτική για τον λόγο που αυτό ανακινείται τώρα, στη διάρκεια του καλοκαιριού, θα ήθελα να υπογραμμίσω ότι η Προεδρία έθεσε από λίγο ως πολύ τα ίδια ερωτήματα με τα μέλη του Ευρωπαϊκού Κοινοβουλίου. Είχαμε αναλάβει να προετοιμάσουμε διεξοδικά το θέμα και να αναλύσουμε μεταξύ άλλων και αυτήν την έκθεση, η οποία απαντά σε ορισμένα ερωτήματα, αλλά και άλλα θέματα. Στην πραγματικότητα δεν αποφασίσαμε εμείς τη μεταφορά του SWIFT στην Ευρώπη. Αυτό έγινε βάσει άλλων αποφάσεων. Όμως οι "ΠΑ θέλουν να μπορούν να χρησιμοποιήσουν αυτό το εργαλείο για την καταπολέμηση της τρομοκρατίας και εμείς πιστεύουμε επίσης ότι οι αντίστοιχες πληροφορίες θα μας ήταν χρήσιμες. Για να γίνει αυτό, χρειαζόμαστε μια συμφωνία. Εφόσον δεν έχει τεθεί ακόμα σε ισχύ η Συνθήκη της Λισαβόνας, θεωρήσαμε αναγκαίο να βρούμε μια προσωρινή λύση. Αυτό είναι το αντικείμενο των διαπραγματεύσεών μας και αυτή είναι η εντολή που λάβαμε από το Συμβούλιο. Αυτό προσπάθησα να σας εκθέσω.
<P>
Επίσης, δεν είναι σωστό ότι η Προεδρία θέλει να περιορίσει χωρίς λόγο από οποιαδήποτε άποψη την ενημέρωση ή τη συζήτηση. Πρώτον, πρόκειται τελικά για μια δημόσια συζήτηση και δεύτερον, ασφαλώς μιλάμε ευχαρίστως για την πορεία των συζητήσεων. Ωστόσο, κατά τη διάρκεια των διαπραγματεύσεων δεν είναι δυνατό να παρέχουμε συνεχή πρόσβαση σε έγγραφα εφόσον είναι στην ίδια τη φύση των διαπραγματεύσεων να αλλάζουν ξανά και ξανά τα πράγματα. Επιχείρησα, ωστόσο, να παρουσιάσω το σημείο εκκίνησής μας και τη σαφή εντολή που έχουμε από το Συμβούλιο. Ως προς αυτό είμαστε πολύ αποφασισμένοι να συνδυάσουμε ένα υψηλό επίπεδο αποτελεσματικότητας και πρακτικής χρήσης με τις αυστηρές απαιτήσεις για ασφάλεια δικαίου και σεβασμό των πολιτικών ελευθεριών και των ανθρωπίνων δικαιωμάτων. Είμαι απόλυτα πεπεισμένη ότι θα το επιτύχουμε. Εάν -ενάντια σε κάθε προσδοκία- δεν συμβεί αυτό, δεν θα υπάρξει συμφωνία.
<SPEAKER ID="059" NAME="Jacques Barrot" LANGUAGE="FR">
Κύριε Πρόεδρε, θα ήθελα απλά να επιβεβαιώσω τις παρατηρήσεις της υπουργού που, παρεμπιπτόντως, κατέληξε σε ένα σαφέστατο συμπέρασμα: εάν δεν είχαμε πραγματικά τις διαβεβαιώσεις που χρειαζόμαστε για την προστασία των δεδομένων, για τη μόνιμη συμφωνία που θα πρέπει να διαπραγματευθεί η Προεδρία και την οποία θα υποστηρίξει η Επιτροπή, τότε δεν θα υπήρχε συμφωνία.
<P>
Έτσι, πιστεύω ότι θα πρέπει να καταφέρουμε να συμβιβάσουμε τα πράγματα και να κάνουμε μια εκστρατεία κατά της τρομοκρατίας, φυσικά με σεβασμό στις μεγάλες αξίες και αρχές που σημαίνουν ότι εμείς στην Ευρώπη δίνουμε μεγάλη σημασία αφενός στην προστασία της ιδιωτικής ζωής και αφετέρου στην πρόληψη κάθε εμπορικής κατασκοπείας.
<P>
Θα μπορούσα να πω απλά από την πλευρά μου ότι μετά την ανάληψη των καθηκόντων μου ασφαλώς σημείωσα το γεγονός ότι το Συμβούλιο ζήτησε από τον δικαστή Bruguière να πραγματοποιήσει αυτήν τη διερευνητική αποστολή στις "ΠΑ. " έκθεση Bruguière, που εκπονήθηκε τον Δεκέμβριο του 2008, μου διαβιβάσθηκε τον Ιανουάριο του 2009. " έκθεση αυτή παρουσιάστηκε στο Ευρωπαϊκό Κοινοβούλιο και στο Συμβούλιο Δικαιοσύνης και Εσωτερικών Υποθέσεων τον Φεβρουάριο του 2009. Τότε ήταν η στιγμή που η Επιτροπή θεώρησε ότι έχει στα χέρια της τα βασικά στοιχεία για να εξασφαλίσει τη συνέχεια του TFTP μέχρι την ώρα που, αφού υπογραφεί η Συνθήκη της Λισαβόνας και το Κοινοβούλιο καταστεί συννομοθέτης, θα μπορέσουμε πραγματικά να διαπραγματευθούμε μια μακροπρόθεσμη συμφωνία με όλα τα εχέγγυα που ανέφερε η κυρία υπουργός και με όλα τα αιτήματα αμοιβαιότητας που ανέφερε επίσης, ειδικότερα, ο κ. Strasser.
<P>
Θεωρώ ότι το Συμβούλιο παρουσίασε προ ολίγου με μεγάλη σαφήνεια τη βούλησή του στο ζήτημα αυτό. " Επιτροπή συμμερίζεται αυτήν την άποψη, αυτήν τη σταθερή και σαφή δέσμευση του Συμβουλίου να εξασφαλίσει ότι το Ευρωπαϊκό Κοινοβούλιο θα γίνει όντως συννομοθέτης όταν έρθει η ώρα για μια οριστική συμφωνία.
<SPEAKER ID="060" NAME="Sophia in 't Veld" AFFILIATION="ALDE">
(EN) Κύριε Πρόεδρε, έχω ένα μικρό διαδικαστικό θέμα. Διαπιστώνω ότι για άλλη μια φορά δεν παίρνουμε απαντήσεις από το Συμβούλιο στις ερωτήσεις που θέτουμε. Εγώ ρώτησα γιατί το Συμβούλιο περίμενε δύο χρόνια, μέχρι την τελευταία στιγμή, για να αποφασίσει γι' αυτήν τη συναλλαγή, και θα ήθελα επίσης να μάθω -μπορούμε να λάβουμε την απάντηση και γραπτώς- γιατί τα εθνικά κοινοβούλια αποκλείσθηκαν εντελώς από την όλη διαδικασία. Τέλος, ερμηνεύω την απάντησή σας, που ήταν αρκετά ασαφής και νομίζω ότι έλεγε πως δεν πρόκειται να δημοσιεύσετε τη νομική γνωμοδότηση της νομικής υπηρεσίας του Συμβουλίου.
<SPEAKER ID="061" NAME="Πρόεδρος">
" συζήτηση έληξε.
<P>
(Ψηφοφορία: 17 Σεπτεμβρίου 2009)

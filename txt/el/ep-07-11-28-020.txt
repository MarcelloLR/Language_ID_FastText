<CHAPTER ID="020">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="179" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="180" NAME="Vytautas Landsbergis" AFFILIATION="PPE-DE">
(EN) Κύριε Πρόεδρε, το Ευρωπαϊκό Κοινοβούλιο πρόσφατα ενέκρινε ένα σοφό ψήφισμα που αφορούσε τις σχέσεις με ένα από τα γειτονικά του κράτη. Θα ήθελα να παραθέσω ορισμένες γραμμές. Παρακαλώ ακούστε προσεκτικά και χωρίς φόβο: "λαμβάνοντας υπόψη ότι το" ρωσικό "κοινό δεν έχει ενημερωθεί επαρκώς για την έκταση των εγκλημάτων που διεπράχθησαν" στον Β' Παγκόσμιο Πόλεμο, "και ιδίως στη" Φινλανδία, στα βαλτικά κράτη, στο Katyń και στην περιοχή Königsberg· το Κοινοβούλιο "πιστεύει ότι οι πολίτες της" Ρωσίας "δικαιούνται να μάθουν την αλήθεια για τις ... πολιτικές πολέμου και γενοκτονίας που διαπράχτηκαν στο όνομά τους και να πληροφορηθούν τους δράστες των εγκλημάτων πολέμου"· το Κοινοβούλιο "πιστεύει ότι η" Ρωσία "πρέπει να αντιμετωπίσει έντιμα το" σοβιετικό "παρελθόν της προκειμένου να προοδεύσει και ότι η συμφιλίωση με το παρελθόν αποτελεί αναπόσπαστο τμήμα της πορείας προς τη συμφιλίωση με τους γείτονες της" Ρωσίας.
<P>
Πράγματι, απευθύνεται από το Κοινοβούλιό μας - στη Σερβία, η οποία εξέφρασε την εκτίμησή της για τις προτάσεις μας, αλλά, δεδομένου ότι το Σώμα αυτό δεν εφαρμόζει δύο μέτρα και δυο σταθμά, οι ίδιες προτροπές πρέπει να χρησιμοποιηθούν στα έγγραφά μας που αφορούν τη Ρωσία.
<SPEAKER ID="181" NAME="Lívia Járóka" AFFILIATION="PPE-DE">
(HU) Σας ευχαριστώ πολύ, κύριε Πρόεδρε. Κυρίες και κύριοι, κύριε Πρόεδρε, θα ήθελα να πω μερικά λόγια σχετικά με την κατάσταση των ευρωπαίων Ρόμα, σε σχέση με τη γνωμοδότησή μας, που εγκρίθηκε στην τελευταία συνεδρίαση της Ολομέλειας. Θεωρώ ότι είναι απαραίτητο η Ευρωπαϊκή Επιτροπή και το Κοινοβούλιο να συνεργαστούν στενά και να λάβουν μέτρα για τη συγκεκριμένη μειονότητα, αναλαμβάνοντας έναν πιο εμφατικό ρόλο από ό,τι έως τώρα, και προετοιμάζοντας, εφαρμόζοντας και παρακολουθώντας προγράμματα με στόχο την ένταξη των κοινωνικών ομάδων που έχουν αποκλεισθεί και περιθωριοποιηθεί. Ως μέρος αυτής της δράσης, θα είναι πολύ σημαντικό για τους βουλευτές του Ευρωπαϊκού Κοινοβουλίου να συνεργαστούν στενά με τους Επιτρόπους που είναι άμεσα ή έμμεσα αρμόδιοι για τις μειονότητες, την ενσωμάτωση και την ένταξή τους και, ως ομάδα ειδικών, να προετοιμάσουν από κοινού μια εκτενή, διασυνοριακή στρατηγική για τους Ρόμα με αποτελεσματική παρακολούθηση, που θα παρέχει την ευκαιρία σε εκείνους που ζουν στις πιο φτωχές περιοχές και στις ομάδες που βρίσκονται στην πιο μειονεκτική κατάσταση να έχουν πρόσβαση στα αναπτυξιακά προγράμματα της Ένωσης. Προκειμένου να πραγματοποιηθεί αυτό, πρέπει να καταρτισθεί ένας κοινός ευρωπαϊκός χάρτης κρίσεων, μέσω του οποίου θα καταστεί ευκολότερη η αξιολόγηση των περιοχών που πλήττονται από έσχατη φτώχεια. Πριν από δύο έτη, το Ευρωπαϊκό Λαϊκό Κόμμα ήταν το πρώτο στο Σώμα που υιοθέτησε μια στρατηγική για τους Ρόμα. Θα ήθελα να συμμετάσχουν και τα άλλα κόμματα. Θεωρώ ότι θα είναι πολύ σημαντικό για εμάς να εμφανιστούμε μαζί, από κοινού, στην ακρόαση για τους Ρόμα στις 14 Φεβρουαρίου και να αναλάβουμε δράσεις για τη μειονότητα αυτή. Είναι πολύ σημαντικό να γίνει κάτι. Ευχαριστώ.
<SPEAKER ID="182" NAME="Hans-Peter Martin" AFFILIATION="NI">
(DE) Κύριε Πρόεδρε, αυτόπτες μάρτυρες αναφέρουν ένα περιστατικό υπέρβασης του ορίου ταχύτητας που ακούγεται σχεδόν απίστευτο, και στο οποίο εμπλέκεται ο Harald Rømer, ο Γενικός Γραμματέας του Ευρωπαϊκού Κοινοβουλίου, γύρω στις 15.00 στις 14 Νοεμβρίου αυτού του έτους, προφανώς σε όχημα με την ένδειξη CD καταχωρημένο στο Λουξεμβούργο το οποίο κατευθυνόταν από το Ευρωπαϊκό Κοινοβούλιο προς το κέντρο του Στρασβούργου. Σπουργίτια συνεθλίβησαν κάτω από τους τροχούς του καθώς κινούνταν με ιλιγγιώδη ταχύτητα κατά μήκος της Allée de la Robertsau, προσπερνώντας σαν τον άνεμο τα οχήματα που κινούνταν αργά στις ουρές που σχηματίζονταν στην κίνηση με ταχύτητες άνω των 100 χιλ./ώρα και αναγκάζοντας τους έκπληκτους πεζούς να τρέχουν να προφυλαχθούν μακριά από την διάβαση πεζών.
<P>
Έχω, λοιπόν, να απευθύνω μερικές ερωτήσεις στον κ. Rømer: επιβαίνατε πράγματι εσείς σε αυτό το όχημα εκείνη τη χρονική στιγμή; Ποιος οδηγούσε; Ποιες οδηγίες είχατε δώσει -ή δεν είχατε δώσει- στον οδηγό; Γιατί κινούνταν το εν λόγω όχημα με τόσο απερίσκεπτο τρόπο, και γιατί έγινε τόσο μεγάλη υπέρβαση του ορίου ταχύτητας; Θεωρείτε ότι οι κανόνες κυκλοφορίας δεν ισχύουν για εσάς; Δεν πιστεύετε ότι, ως ο ανώτατος υπάλληλος του Ευρωπαϊκού Κοινοβουλίου, πρέπει να επιδεικνύετε ειδική προσοχή προς τους άλλους και να κινείστε στο πλαίσιο της νομοθεσίας για την οδική κυκλοφορία; Με αυτόν τον τρόπο σκοπεύετε να συμπεριφέρεστε στο μέλλον, και πρέπει όλοι οι χρήστες των δρόμων να σας αποφεύγουν από τον φόβο τους;
<SPEAKER ID="183" NAME="Monica Maria Iacob-Ridzi" AFFILIATION="PPE-DE">
(RO) Την προηγούμενη Κυριακή, οι Ρουμάνοι εξέλεξαν τους εκπροσώπους τους στο Ευρωπαϊκό Κοινοβούλιο για πρώτη φορά. " Ρουμανία συμμετέχει στην ευρωπαϊκή παράδοση των άμεσων εκλογών για το Κοινοβούλιο, που άρχισε το 1979.
<P>
Οι εκλογές στη Ρουμανία μάς έδειξαν ότι έχουμε μεγάλη ευθύνη έναντι των ρουμάνων πολιτών, στους οποίους πρέπει να μιλήσουμε περισσότερο για την Ευρωπαϊκή Ένωση και να εξηγήσουμε τα οφέλη και τους αυστηρούς κανόνες της οικογένειας στην οποία ανήκουμε. Παρόλο που η Ρουμανία είναι η δεύτερη χώρα υπέρ της Ευρωπαϊκής Ένωσης, η προσέλευση στις εκλογές αυτές ήταν σχετικά χαμηλή - 29,4%. Παρ' όλα αυτά, οι εκλογές στέφθηκαν με απόλυτη επιτυχία για την ιδεολογία του Ευρωπαϊκού Λαϊκού Κόμματος. Οι εκπρόσωποι του Δημοκρατικού Κόμματος στη Ρουμανία είναι τώρα σχεδόν τριπλάσιοι στον αριθμό σε αυτό το φόρουμ, και, έπειτα από τη νίκη μας, η βαρύτητα του ΕΛΚ-ΕΔ στο Ευρωπαϊκό Κοινοβούλιο αυξήθηκε κατά σχεδόν 4%.
<P>
Ευχαριστώ τους Ρουμάνους για την εμπιστοσύνη τους και ευχαριστώ και εσάς για τα θετικά μηνύματα που στείλατε στους Ρουμάνους ψηφοφόρους.
<SPEAKER ID="184" NAME="Pierre Pribetich" AFFILIATION="PSE">
(FR) Κύριε Πρόεδρε, κυρίες και κύριοι, η άμμος στην κλεψύδρα του Κοσσυφοπεδίου κυλά ανελέητα, και η 10η Δεκεμβρίου έχει σχεδόν φτάσει. Δυστυχώς, ο διάλογος των κωφών συνεχίζεται μεταξύ ενός απόλυτα αυτόνομου Κοσσυφοπεδίου εντός των συνόρων της Σερβίας και της επιτηρούμενης ανεξαρτησίας. Οι βουλευτικές εκλογές στις 18 Νοεμβρίου απλώς αύξησαν τις πολιτικές επιδιώξεις, με τη νίκη των υποστηρικτών της ανεξαρτησίας σε μια ψηφοφορία που χαρακτηρίστηκε από ιστορική αποχή.
<P>
" ΕΕ πρέπει, συνεπώς, να προτείνει μια στρατηγική εκτός από την ανεξαρτησία, επιβεβαιώνοντας με αυτόν τον τρόπο την ευρωπαϊκή εξωτερική πολιτική. " ίδια η λέξη ανεξαρτησία είναι παγίδα, συνώνυμη του χάους για την Ευρώπη μας. Αποδεχόμενοι αυτήν τη διαδικασία ανοίγουμε το κουτί της Πανδώρας με όλους τους εθνικισμούς, τους "περιφερισμούς" και τους τοπικισμούς που αυτό συνεπάγεται στην ίδια μας την επικράτεια.
<P>
Σε έναν παγκοσμιοποιημένο κόσμο, η ανεξαρτησία είναι αυταπάτη. Πρέπει να ζητήσουμε από όλα τα ενδιαφερόμενα μέρη να δημιουργήσουν μια περιφερειακή κοινότητα με ειρηνικές ανταλλαγές που θα σέβονται δεόντως τις δημοκρατικές αρχές. " στήριξη της διχοτόμησης και της ανεξαρτησίας απλώς θα ενισχύσει τους εθνικισμούς. Ας θυμηθούμε τα λόγια του προέδρου Φρανσουά Μιτεράν προς το Κοινοβούλιο: ο εθνικισμός είναι πόλεμος και ο πόλεμος δεν είναι μόνο το παρελθόν, αλλά μπορεί να είναι και το μέλλον μας.
<SPEAKER ID="185" NAME="Marian Harkin" AFFILIATION="ALDE">
(EN) Κύριε Πρόεδρε, είναι πολύ πιθανό η Ιρλανδία να είναι η μόνη ευρωπαϊκή χώρα που θα διεξαγάγει δημοψήφισμα για τη Συνθήκη της Λισαβόνας. Προσωπικά είμαι υπέρ της ΕΕ και ψήφισα "ναι" σε όλα τα δημοψηφίσματα για τις Συνθήκες. Ωστόσο, έχω ένα πρόβλημα και ζητώ από το Συμβούλιο να το λύσει.
<P>
Χρειαζόμαστε μια ενοποιημένη απόδοση της Συνθήκης πριν ζητήσουμε από τους πολίτες μας να προβούν σε μια συνειδητή επιλογή. Για παράδειγμα, απλώς κοιτάξτε στη σελίδα 51 της Συνθήκης, ένα τμήμα με τίτλο "Απαγόρευση των διακρίσεων και ιθαγένεια της Ένωσης", που κάθε πολίτης μπορεί να θέλει να διαβάσει και να αξιολογήσει. Το σημείο 32 αναφέρει: "Το άρθρο 17 αντικαθίσταται από το κείμενο του άρθρου 12.". Το σημείο 33 αναφέρει: "Εισάγεται άρθρο 17α με το κείμενο του άρθρου 13· στην παράγραφο 2, η φράση "... όταν το Συμβούλιο θεσπίζει...” αντικαθίσταται από τη φράση "... το Ευρωπαϊκό Κοινοβούλιο και το Συμβούλιο, αποφασίζοντας με τη συνήθη νομοθετική διαδικασία, μπορούν να θεσπίζουν τις βασικές αρχές για...” και η φράση του τέλους "..., αποφασίζει σύμφωνα με τη διαδικασία του άρθρου 251” διαγράφεται.".
<P>
Κύριε Πρόεδρε, δεν χρειάζεται να διαβάσω περαιτέρω: νομίζω ότι απέδειξα το επιχείρημά μου.
<SPEAKER ID="186" NAME="Roberta Alma Anastase" AFFILIATION="PPE-DE">
(RO) Κύριε Πρόεδρε, χαίρομαι που σας βλέπω σήμερα, τρεις ημέρες μετά από μια εξαιρετικά σημαντική στιγμή για τη Ρουμανία.
<P>
Σύμφωνα με τη Συνθήκη για την προσχώρηση στην Ευρωπαϊκή Ένωση, την προηγούμενη Κυριακή, έξι μήνες μετά από την αρχικά καθορισμένη χρονική περίοδο, η Ρουμανία οργάνωσε εκλογές για το Ευρωπαϊκό Κοινοβούλιο. Συνεπώς, οι πολίτες της Ρουμανίας, ευρωπαίοι πολίτες, είχαν τη δυνατότητα να εκλέξουν άμεσα εκείνους που τους εκπροσωπούν στο πιο δημοκρατικό θεσμικό όργανο της Ευρωπαϊκής Ένωσης. Παρόλο που η προσέλευση στις εκλογές κυμάνθηκε κοντά στον ευρωπαϊκό μέσο όρο, ο οποίος δεν είναι πολύ υψηλός, έχω την πεποίθηση ότι, λόγω της συμμετοχής των νέων συναδέλφων μας στη Ρουμανία, οι ρουμάνοι πολίτες θα συνειδητοποιήσουν ακόμη περισσότερο τον αντίκτυπο της δραστηριότητας του Ευρωπαϊκού Κοινοβουλίου στην καθημερινή τους ζωή. Το γεγονός ότι τα ακραία κόμματα δεν κατάφεραν να συγκεντρώσουν τον απαιτούμενο αριθμό ψήφων για την είσοδό τους στο Ευρωπαϊκό Κοινοβούλιο δείχνει ότι οι ρουμάνοι πολίτες έχουν ήδη αποδείξει ότι διαθέτουν ευρωπαϊκή ωριμότητα και αίσθημα ευθύνης.
<P>
Με την ευκαιρία, θα ήθελα να συγχαρώ όλους εκείνους που οι πολίτες της Ρουμανίας όρισαν ως εκπροσώπους τους στο Ευρωπαϊκό Κοινοβούλιο και ελπίζω να συνεργαστούμε για την ευημερία των Ρουμάνων, ανεξάρτητα από τη συμμετοχή μας σε διαφορετικές πολιτικές οικογένειες.
<SPEAKER ID="187" NAME="Bogusław Rogalski" AFFILIATION="UEN">
(PL) Κύριε Πρόεδρε, οι πολωνοί αλιείς διαδήλωσαν εχθές μπροστά από τα κεντρικά γραφεία της Ευρωπαϊκής Επιτροπής στις Βρυξέλλες. Διαμαρτύρονταν για τα άδικα και διακριτικά μέτρα που έλαβε η Επιτροπή τα οποία εισάγουν διακρίσεις κατά του κλάδου της πολωνικής αλιείας.
<P>
Το πρόβλημα σχετίζεται με την απαγόρευση της αλίευσης γάδου στη Βαλτική Θάλασσα. Ο γάδος αποτελεί την κύρια πηγή εισοδήματος για τους πολωνούς αλιείς. " απαγόρευση της αλίευσης επιβλήθηκε από την Επιτροπή ως ποινή για την υπέρβαση της ετήσιας ποσόστωσης αλιευμάτων γάδου. Επιπλέον, η Επιτροπή απείλησε ότι μπορεί να μην κατανεμηθούν καθόλου αλιευτικές ποσοστώσεις στην Πολωνία για το 2008 ή ότι οι ποσοστώσεις της θα μειωθούν. Αυτό σίγουρα θα οδηγήσει τον κλάδο της πολωνικής αλιείας σε πτώχευση. Οι ποσοστώσεις που κατανεμήθηκαν είναι πολύ περιοριστικές και βασίζονται σε ελλιπή και διαστρεβλωμένα στοιχεία όσον αφορά τα αποθέματα γάδου στη Βαλτική.
<P>
Στο πλαίσιο αυτό, προκύπτει το ερώτημα για ποιον λόγο η Πολωνία ήταν η μόνη χώρα που υποβλήθηκε σε έλεγχο, όταν η χώρα μου ζήτησε λεπτομερή έλεγχο της αλίευσης σε όλες τις χώρες. Οι γερμανοί, σουηδοί και δανοί αλιείς επίσης υπερβαίνουν τις ποσοστώσεις. Πρόκειται οι πολωνοί αλιείς να γίνουν τα εξιλαστήρια θύματα του Επιτρόπου Borg; Ή μήπως πρόκειται για προσπάθεια εξάλειψης του ανταγωνισμού με προσφυγή στην Ευρωπαϊκή Επιτροπή; " Ένωση προφανώς δεν εφαρμόζει την έννοια της ισότητας και, συνεπώς, στηρίζω τη διαμαρτυρία.
<SPEAKER ID="188" NAME="Maciej Marian Giertych" AFFILIATION="NI">
(PL) Κύριε Πρόεδρε, ζητώ να στηρίξουμε τον αγώνα μιας αιγύπτιας γυναίκας, της Shadia Nagui Ibrahim. " συγκεκριμένη γυναίκα καταδικάστηκε σε τριετή φυλάκιση επειδή, όταν παντρεύτηκε, φέρεται ότι δήλωσε ψευδώς πως ήταν χριστιανή. Στην πραγματικότητα, δήλωσε την αλήθεια, διότι είναι χριστιανή. Ανήκει στην Κοπτική Εκκλησία και δεν γνώριζε το γεγονός ότι ο πατέρας της, επίσης κόπτης χριστιανός, είχε ασπασθεί το Ισλάμ για κάποιο χρονικό διάστημα, και έπειτα επέστρεψε στην κοπτική πίστη.
<P>
Σύμφωνα με το αιγυπτιακό δίκαιο, η Shadia Nagui Ibrahim είναι μουσουλμάνα, επειδή ο πατέρας της υπήρξε κάποτε μουσουλμάνος. " πίστη ενός προσώπου δεν μπορεί να καθορίζεται από τη θέση των εθνικών ή των νομικών αρχών. Είναι θέμα προσωπικής πεποίθησης. Εάν η Αίγυπτος επιθυμεί να θεωρείται πολιτισμένη χώρα, πρέπει να τροποποιήσει τη μισαλλόδοξη αντιχριστιανική νομοθεσία της.
<SPEAKER ID="189" NAME="Antonio Tajani" AFFILIATION="PPE-DE">
(IT) Κύριε Πρόεδρε, κύριε Επίτροπε, κυρίες και κύριοι, θα ήθελα να απευθυνθώ στον Επίτροπο σχετικά με την άκριτη χρήση των διαρθρωτικών ταμείων, που δυστυχώς αποτελεί ολοένα συχνότερο φαινόμενο στην Ευρωπαϊκή Ένωση.
<P>
Αυτό που συνέβη στην Ουγγαρία όσον αφορά το πρόγραμμα LEADER είναι πραγματικά σκανδαλώδες. Οι ομάδες τοπικής δράσης του προγράμματος LEADER, οι οποίες υποτίθεται ότι φέρνουν σε επαφή τις τοπικές αρχές και τους δήμους προκειμένου να χρησιμοποιήσουν και να αναπτύξουν το πρόγραμμα LEADER στο ουγγρικό έδαφος, απαρτίζονται αποκλειστικά από αρχές που ανήκουν σε ένα πολιτικό κόμμα, δηλαδή στο κόμμα της εθνικής κυβέρνησης, αποκλείοντας τις τοπικές αρχές που διοικούνται από μη κυβερνητικά κόμματα.
<P>
Πρόκειται για μεγάλο σκάνδαλο, και θεωρώ ότι η Ευρωπαϊκή Επιτροπή πρέπει να λάβει μέτρα κατά της ουγγρικής κυβέρνησης, ίσως κινώντας διαδικασία επί παραβάσει, επειδή τα διαρθρωτικά ταμεία δεν χρησιμοποιούνται ορθά. Ο τοπικός πληθυσμός ζημιώνεται απλώς επειδή οι αρχές του δεν συμφωνούν με την κυβέρνηση.
<SPEAKER ID="191" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, η συνδιάσκεψη της Ανάπολης για το Μεσανατολικό ζήτημα τελείωσε με ανάμικτα αποτελέσματα για την Ευρωπαϊκή Ένωση. Τους τελευταίους μήνες, τόσο η Επίτροπος Waldner όσο και ο Ύπατος Αρμοστής κ. Σολάνα, μας καθησύχασαν στην Ολομέλεια ότι η Ευρωπαϊκή Ένωση διαδραματίζει ενεργό ρόλο στη χάραξη πολιτικής στο Μεσανατολικό. Διαβάζοντας όμως την ομιλία του Προέδρου Μπους σήμερα, πουθενά δεν προκύπτει αυτό. Αντιθέτως, διαβάζω ότι οι συμβαλλόμενες μεριές συμφωνούν να δημιουργήσουν ένα μηχανισμό εφαρμογής του οδικού χάρτη, ο οποίος θα ελέγχεται από τις "ΠΑ. Επίσης η εφαρμογή της επερχόμενης ειρηνευτικής συνθήκης, θα γίνεται με βάση την εφαρμογή του οδικού χάρτη με τελικό κριτή τις "ΠΑ. Πού βρίσκεται λοιπόν η Ευρωπαϊκή Ένωση; Τι μήνυμα ελπίδας μπορούμε να δώσουμε εμείς για το μέλλον, όταν είμαστε απλοί θεατές εξελίξεων;
<SPEAKER ID="192" NAME="Laima Liucija Andrikien" AFFILIATION="PPE-DE">
(LT) Κύριε Πρόεδρε, το προηγούμενο Σάββατο στη Ρωσία -στη Μόσχα και στην Αγία Πετρούπολη- οι ειρηνικές και απολύτως νόμιμες προσπάθειες των ρώσων πολιτών να εκφράσουν την αποδοκιμασία τους για την πολιτική που ακολουθεί η σημερινή ρωσική κυβέρνηση κατεστάλησαν βιαίως. Ο αρχηγός της αντιπολιτευτικής ομάδας "" άλλη Ρωσία", Gary Kasparov, οι αρχηγοί της Ένωσης Δεξιών Δυνάμεων, Nikita Belych και Boris Nemtsov, και άλλοι οπαδοί υπέστησαν βία και τέθηκαν υπό κράτηση από την αστυνομία. Ο Gary Kasparov μάλιστα καταδικάστηκε σε φυλάκιση πέντε ημερών.
<P>
Το περιστατικό αυτό αποδεικνύει περαιτέρω το γεγονός ότι στη Ρωσία οι άνθρωποι δεν έχουν ελευθερία έκφρασης και ζουν σε διαρκή κίνδυνο, με τα μέλη της αντιπολίτευσης να φοβούνται συνεχώς για την ασφάλεια των οικογενειών τους.
<P>
Κύριε Πρόεδρε, είμαι απόλυτα βέβαιη ότι εμείς, το Ευρωπαϊκό Κοινοβούλιο, δεν είμαστε σε θέση να παραμείνουμε σιωπηλοί υπό το πρίσμα αυτών των γεγονότων. Δεν μπορούμε να εφαρμόζουμε διαφορετικά κριτήρια ηθικής, δημοκρατίας και ανθρωπίνων δικαιωμάτων στη Βιρμανία και στο Πακιστάν, ενώ εφαρμόζουμε άλλα, χαμηλότερα κριτήρια, στη Ρωσία. Κύριε Πρόεδρε, σας προτρέπω να λάβετε μέτρα με σκοπό την υπεράσπιση του δικαιώματος της ελευθερίας έκφρασης και του δικαιώματος του συνέρχεσθαι στη Ρωσία. Δεν έχει σημασία σε ποια χώρα οι άνθρωποι αγωνίζονται για την ελευθερία - αγωνίζονται και για τη δική μας ελευθερία. Συνεπώς, όπου ένας ελεύθερος άνθρωπος κρατείται δέσμιος...
<P>
(Ο Πρόεδρος διακόπτει την ομιλήτρια.)
<SPEAKER ID="193" NAME="Πρόεδρος">
Σας ευχαριστώ πολύ, κ. Andrikienė. Δυστυχώς, δεν μπορούμε να αφιερώσουμε περισσότερο χρόνο σε αυτό το σημείο της ημερήσιας διάταξης.
<SPEAKER ID="194" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, σχετικά με ένα διαδικαστικό θέμα, ορισμένοι από εμάς περιμένουμε εδώ από τις 19.00 -η ώρα είναι τώρα 21.40- απλώς για να έχουμε την ευκαιρία να μιλήσουμε στις παρεμβάσεις ενός λεπτού. Τώρα μειώνετε τον χρόνο σε λιγότερο από 15 λεπτά. Δεν είναι δίκαιο για τους βουλευτές του ΕΚ που περίμεναν εδώ όλο το βράδυ. Θα έπρεπε, ίσως, να είχαμε ειδοποιηθεί νωρίτερα ώστε να μην χρειαζόταν να περιμένουμε τόσες πολλές ώρες.
<SPEAKER ID="195" NAME="Πρόεδρος">
Κατανοώ την ενόχλησή σας. Ανέλαβα την προεδρία μόλις πριν από δύο λεπτά. Με ενημέρωσαν, ωστόσο, ότι δυστυχώς έχουμε ελάχιστο χρόνο στη διάθεσή μας. Πρέπει να ολοκληρώσουμε τις συζητήσεις μας τα μεσάνυκτα και η ημερήσια διάταξη προβλέπει ακόμη πολλά σημεία. Λυπάμαι πολύ γι' αυτό.

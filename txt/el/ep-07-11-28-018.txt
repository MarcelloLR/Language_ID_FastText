<CHAPTER ID="018">
Τροποποίηση της οδηγίας 2004/49/ΕΚ σχετικά με την ασφάλεια των κοινοτικών σιδηροδρόμων - Διαλειτουργικότητα του κοινοτικού σιδηροδρομικού συστήματος (αναδιατύπωση) - Τροποποίηση του κανονισμού (ΕΚ) αριθ. 881/2004 σχετικά με τη σύσταση Ευρωπαϊκού Οργανισμού Σιδηροδρόμων (συζήτηση)
<SPEAKER ID="142" NAME="Πρόεδρος">
" ημερήσια διάταξη προβλέπει την κοινή συζήτηση των ακόλουθων εκθέσεων:
<P>
του κ. Costa, εξ ονόματος της Επιτροπής Μεταφορών και Τουρισμού, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου σχετικά με την τροποποίηση της οδηγίας 2004/49/ΕΚ για την ασφάλεια των κοινοτικών σιδηροδρόμων - 6-0493/2006 -·
<P>
του κ. Ortuondo Larrea, εξ ονόματος της Επιτροπής Μεταφορών και Τουρισμού, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου σχετικά με τη διαλειτουργικότητα του κοινοτικού σιδηροδρομικού συστήματος (αναδιατύπωση) - C6-0474/2006 -·
<P>
του κ Costa, εξ ονόματος της Επιτροπής Μεταφορών και Τουρισμού, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την τροποποίηση του κανονισμού (ΕΚ) αριθ. 881/2004 σχετικά με τη σύσταση Ευρωπαϊκού Οργανισμού Σιδηροδρόμων - C6-0473/2006 -.
<SPEAKER ID="143" NAME="Jacques Barrot">
Μέλος της Επιτροπής. - (FR) Κύριε Πρόεδρε, κυρίες και κύριοι, μετά την έγκριση των δύο πρώτων σιδηροδρομικών δεσμών το 2001 και το 2004 και πριν από την έγκριση της τρίτης σιδηροδρομικής δέσμης στις 13 Δεκεμβρίου 2006, η Επιτροπή πρότεινε ένα νέο σύνολο νομοθετικών μέτρων για τη διασταυρούμενη αποδοχή του τροχαίου υλικού και ιδιαίτερα των μηχανών. Ο στόχος των μέτρων είναι να εκσυγχρονιστεί ο σιδηροδρομικός τομέας, με την κατάργηση των εμποδίων στη λειτουργία των αμαξοστοιχιών στο ευρωπαϊκό σιδηροδρομικό δίκτυο.
<P>
" Επιτροπή ξεκίνησε αυτήν την πρωτοβουλία για δύο βασικούς λόγους: για να διευκολύνει την ελεύθερη κυκλοφορία αμαξοστοιχιών εντός της ΕΕ, καθιστώντας πιο διάφανη και αποτελεσματική τη διαδικασία για τη θέση μηχανών σε χρήση, καθώς και για να απλοποιήσει τους κανονισμούς ενοποιώντας και συγχωνεύοντας τις τρεις οδηγίες για τη διαλειτουργικότητα των σιδηροδρόμων σε μια ενιαία οδηγία.
<P>
" πλήρης δέσμη περιέχει μια ανακοίνωση, τρεις νομοθετικές προτάσεις και την εκτίμηση των επιπτώσεών τους: μια ανακοίνωση που εκθέτει τις σημερινές δυσκολίες και προτείνει ορισμένες λύσεις για την απλοποίηση της πιστοποίησης των σιδηροδρομικών οχημάτων· μια πρόταση για αναδιατύπωση των υφιστάμενων οδηγιών για τη διαλειτουργικότητα των σιδηροδρόμων· μια πρόταση για τροποποίηση του κανονισμού σχετικά με τη σύσταση Ευρωπαϊκού Οργανισμού Σιδηροδρόμων, και μια έκθεση για την εκτίμηση των επιπτώσεων.
<P>
Ποια είναι το κεντρικό σημείο εστίασης αυτών των κειμένων; Μία κρίσιμη πτυχή είναι η διευκόλυνση της ελεύθερης κυκλοφορίας των αμαξοστοιχιών, και αυτό αφορά τη διαδικασία έγκρισης των μηχανών. Σύμφωνα με τις σιδηροδρομικές εταιρείες και τους κατασκευαστές, η διαδικασία έγκρισης είναι εξαιρετικά μακροσκελής και δαπανηρή, και φαίνεται να υπάρχει πολύ μικρή αιτιολόγηση για αρκετές από τις απαιτήσεις των αρχών από καθαρά τεχνικής απόψεως.
<P>
" Επιτροπή συμμερίζεται αυτήν την άποψη και σκοπεύει να λύσει το πρόβλημα με την τροποποίηση της νομοθεσίας, καθώς και ζητώντας από τις σιδηροδρομικές αρχές στα κράτη μέλη να αλλάξουν στάση, εξού και η σπουδαιότητα της ανακοίνωσης που εκδόθηκε μαζί με τις νομοθετικές προτάσεις, η οποία προτείνει λύσεις που μπορούν να εφαρμοστούν άμεσα, χωρίς να πρέπει να περιμένουμε να γίνουν τροποποιήσεις στους νόμους. Αυτή η ανακοίνωση δεν εκδόθηκε ασκόπως. Έχει ήδη προκύψει μια συμφωνία συνεργασίας, η οποία υπογράφηκε τον Μάιο για τον διάδρομο Ρότερνταμ-Γένοβας. Αυτή η συμφωνία ακολουθεί κατά γράμμα τις έννοιες που προτείνονται στην ανακοίνωσή μας.
<P>
Θα μπορούσαμε επίσης να αναφέρουμε την προτεινόμενη αναδιατύπωση των οδηγιών για τη διαλειτουργικότητα και την ασφάλεια. " Επιτροπή είχε δύο στόχους κατά νου κατά τη σύνταξη αυτών των προτάσεων. Ο πρώτος ήταν να απλοποιηθεί η διαδικασία αδειοδότησης για τα σιδηροδρομικά οχήματα. Για τον σκοπό αυτόν, εισαγάγαμε την αρχή της αμοιβαίας αναγνώρισης των αδειών για θέση σε χρήση που έχουν ήδη εκδοθεί από ένα κράτος μέλος. Αυτή η αρχή είναι ότι το τροχαίο υλικό του οποίου η θέση σε χρήση σε ένα κράτος μέλος έχει ήδη εγκριθεί δεν θα χρειάζεται περαιτέρω πιστοποίηση σε άλλο κράτος μέλος, πέρα από ορισμένες πρόσθετες εθνικές ρυθμίσεις που απορρέουν από τα χαρακτηριστικά του τοπικού δικτύου, για παράδειγμα.
<P>
Δεύτερον, σε μια προσπάθεια για σαφήνεια, χρησιμοποιήσαμε ένα ενιαίο κείμενο για να ενοποιήσουμε την οδηγία του 1996 σχετικά με τη διαλειτουργικότητα του διευρωπαϊκού σιδηροδρομικού συστήματος μεγάλης ταχύτητας και την οδηγία του 2001 σχετικά με τη διαλειτουργικότητα του συμβατικού διευρωπαϊκού σιδηροδρομικού συστήματος. Από την άποψη αυτή, εισήχθη η νέα κανονιστική διαδικασία με έλεγχο για ορισμένες αρμοδιότητες που έχουν ανατεθεί στην Επιτροπή από το Συμβούλιο και το Ευρωπαϊκό Κοινοβούλιο.
<P>
" τροποποίηση των οδηγιών για τη διαλειτουργικότητα και την ασφάλεια μας οδήγησε να κάνουμε δύο ακόμα πράγματα. Κάναμε αρκετές τροποποιήσεις σε τεχνικά ζητήματα στη νέα οδηγία για τη διαλειτουργικότητα, δεδομένης της εμπειρίας που αποκτήθηκε κατά τη διάρκεια δέκα ετών εργασίας όχι μόνο από την Επιτροπή, αλλά και από τα κράτη μέλη αναφορικά με την επιτροπολογία, από τη βιομηχανία και τον τομέα και, αρχής γενομένης από το 2005, από τον Ευρωπαϊκό Οργανισμό Σιδηροδρόμων.
<P>
Θέλαμε επίσης να ανταποκριθούμε σε άλλους φορείς λειτουργίας, αποσαφηνίζοντας, στην οδηγία για την ασφάλεια, τις σχέσεις ανάμεσα στη σιδηροδρομική εταιρεία και την οντότητα που πραγματοποιεί τη συντήρηση. Στόχος είναι, μέσω αυτής της οδηγίας, να καθοριστεί το νέο κανονιστικό πλαίσιο που προκύπτει από τις κοινοτικές οδηγίες σχετικά με το άνοιγμα της αγοράς και από τη νέα σύμβαση για τη χρήση φορταμαξών που εφαρμόζεται σε διεθνές επίπεδο από τη σύμβαση COTIF.
<P>
Τώρα έρχομαι στο τελευταίο σχόλιό μου όσον αφορά την πρόταση τροποποίησης του κανονισμού σχετικά με τη σύσταση Ευρωπαϊκού Οργανισμού Σιδηροδρόμων. Αυτή αφορά τη διεύρυνση των αρμοδιοτήτων του Ευρωπαϊκού Οργανισμού Σιδηροδρόμων, ώστε να μπορεί να συγκεντρώνει τις διάφορες εθνικές διαδικασίες και τους υφιστάμενους τεχνικούς κανόνες για αδειοδότηση των μηχανών, και να καταρτίζει και, ακολούθως, να επεκτείνει τον κατάλογο προϋποθέσεων προς επαλήθευση μόνο μία φορά, είτε επειδή είναι διεθνώς αναγνωρισμένοι κανόνες είτε επειδή μπορούν να θεωρηθούν ισοδύναμοι μεταξύ των κρατών μελών. Αυτό το έργο θα πραγματοποιείται σε συνεργασία με τις εθνικές αρχές για την ασφάλεια υπό την καθοδήγηση του οργανισμού. Ο οργανισμός πρέπει να εκδίδει τεχνικές γνωμοδοτήσεις κατόπιν αιτήματος των εθνικών αρχών για την ασφάλεια ή της Επιτροπής.
<P>
Ενόσω κάναμε αυτές τις τροποποιήσεις, αποσαφηνίσαμε επίσης αρκετά άλλα σημεία του κανονισμού βάσει της προηγούμενης εμπειρίας, ιδιαίτερα σε σχέση με την εισαγωγή του Ευρωπαϊκού Συστήματος Διαχείρισης της Σιδηροδρομικής Κυκλοφορίας (ERTMS) και των μητρώων τροχαίου υλικού.
<P>
Κύριε Πρόεδρε, ζητώ συγγνώμη για αυτό το μάλλον τεχνικό σχόλιο, και θα ήθελα να πω ότι η πρώτη και η δεύτερη σιδηροδρομική δέσμη, σύντομα και η τρίτη επίσης, σχηματίζουν το νομικό και οικονομικό πλαίσιο για σωστή λειτουργία των σιδηροδρομικών υπηρεσιών εντός της ενιαίας αγοράς. Ή λειτουργία θα ολοκληρωθεί με το άνοιγμα των εθνικών αγορών από τεχνικής απόψεως. Αυτός είναι ο στόχος αυτών των προτάσεων που με τόση αδημονία αναμένει η σιδηροδρομική βιομηχανία. Θα ήθελα να ευχαριστήσω το Κοινοβούλιο για το θαυμάσιο και γρήγορο έργο του πάνω σε αυτά τα κείμενα.
<SPEAKER ID="144" NAME="Paolo Costa">
εισηγητής. - (IT) Κύριε Πρόεδρε, κύριε Αντιπρόεδρε της Επιτροπής, κυρίες και κύριοι, παρότι είμαστε αναγκασμένοι να διεξαγάγουμε μια "τεχνική" συζήτηση, όπως είπε ο Αντιπρόεδρος της Επιτροπής, πραγματοποιούμε σήμερα ένα μεγάλο πολιτικό βήμα προς τα εμπρός.
<P>
Από τη σύνταξη της πρώτης Συνθήκης στα τέλη της δεκαετίας του '50, η ευρωπαϊκή πολιτική στον τομέα των μεταφορών είχε τρεις στόχους: να δημιουργήσει μια ενιαία αγορά, να συνδέσει δίκτυα που ήταν διαφορετικά το ένα από το άλλο -προκειμένου να δημιουργήσει μια ενιαία αγορά για τους τρόπους μεταφοράς και μεταξύ αυτών, φυσικά- και να καταστήσει τα δίκτυα διαλειτουργικά στη φάση της κατασκευής τους. " διαλειτουργικότητα δεν είναι, συνεπώς, τεχνικό ζήτημα· στην πραγματικότητα, είναι προϋπόθεση για τη συγκρότηση αγορών ευρωπαϊκού μεγέθους, οι οποίες είναι απολύτως αναγκαίες και δεδηλωμένος στόχος της Συνθήκης.
<P>
Μεγάλη πρόοδος έχει σημειωθεί από όλες σχεδόν τις απόψεις, παρόλα αυτά ο σιδηροδρομικός τομέας έχει μείνει αρκετά πίσω. Βρισκόμαστε σήμερα να έχουμε τους ίδιους στόχους με εκείνους της δεκαετίας του '60. Οι λόγοι είναι διαφορετικοί, και τώρα δεν είναι η στιγμή να τους ανακαλύψουμε, όμως πρέπει να σημειωθεί αυτό, προκειμένου να ενισχυθεί η πεποίθησή μας ότι πραγματοποιούμε ένα μεγάλο βήμα και ότι είναι πολύ σημαντικό να πετύχουμε.
<P>
" διαλειτουργικότητα αποτελεί, λοιπόν, βασική προϋπόθεση για την οικοδόμηση δικτύων -και τη δυνατότητα να κινούμαστε σε αυτά- που να είναι ελεύθερα από τεχνικούς φραγμούς, οι οποίοι εμποδίζουν την πλήρη ελευθερία κυκλοφορίας μηχανών και βαγονιών. Ως εκ τούτου, είναι θεμελιώδες μέτρο που έπρεπε να ληφθεί και πρέπει να ληφθεί όσο το δυνατόν γρηγορότερα.
<P>
" Επιτροπή ορθώς σταμάτησε τον διαχωρισμό ανάμεσα στη διαλειτουργικότητα των δικτύων μεγάλης ταχύτητας και των συμβατικών δικτύων, και εφεξής να πιέσει όσο το δυνατόν περισσότερο προς αυτήν την κατεύθυνση.
<P>
Ήταν επίσης σωστό το να τεθεί προς συζήτηση ταυτόχρονα το πρόβλημα της ασφάλειας, δεδομένου ότι η ασφάλεια ορισμένες φορές παρουσιάζεται -και πρέπει να είμαι πολύ προσεκτικός στο σημείο αυτό- σαν ένας λόγος για να μπουν όροι στη διαλειτουργικότητα. Πώς μπορεί ένας μηχανοδηγός να διασχίσει ένα σύνορο όταν μπορεί να μην καταλαβαίνει τη γλώσσα της χώρας προς την οποία ταξιδεύει; Πώς μπορεί μια μηχανή να διασχίσει ένα σύνορο όταν μπορεί να μην ταιριάζει απόλυτα στο δίκτυο της άλλης πλευράς; Θα μπορούσα να συνεχίσω με άλλα παραδείγματα.
<P>
" Επιτροπή, συνεπώς, ορθώς συνέδεσε τα δύο στοιχεία. Πρέπει οπωσδήποτε να εγγυηθούμε την ασφάλεια, αλλά στο πλαίσιο ενός συστήματος που είναι διαλειτουργικό, διότι, εάν η ασφάλεια τεθεί ως προϋπόθεση για την αποτροπή της διαλειτουργικότητας, κάτι δεν πάει καλά σε αυτήν την υπόθεση. Το ίδιο το γεγονός της απόφασης να συσταθεί ένας Ευρωπαϊκός Οργανισμός που θα αντιμετωπίζει αυτά και άλλα ζητήματα, όπως θα δούμε, είναι αναμφίβολα μια απόδειξη του ότι παίρνουμε την κατάσταση στα σοβαρά.
<P>
Τι έχει κάνει το Κοινοβούλιο; Το Κοινοβούλιο ενέκρινε με ευρεία συναίνεση τις προτάσεις της Επιτροπής, με λιγοστές συστάσεις που σκοπό έχουν να κάνουν το σύστημα περισσότερο διαλειτουργικό. Στην έκθεση σχετικά με τη διαλειτουργικότητα, το Κοινοβούλιο προβλέπει τον καθορισμό προθεσμιών εντός των οποίων πρέπει να χορηγούνται οι άδειες, αναφορικά με το υπάρχον τροχαίο υλικό, φυσικά. Υποστηρίζει επίσης ότι η υποχρέωση απόδειξης του ότι κάτι δεν είναι διαλειτουργικό -ακόμα και για λόγους ασφαλείας- πρέπει να μετατεθεί στα κράτη μέλη: με άλλα λόγια, η αρχική υπόθεση είναι ότι, μετά την πιστοποίηση, τα πάντα μπορούν να πάνε παντού, εκτός εάν κάποιος μπορεί να μου αναφέρει έναν σοβαρό λόγο ώστε να μην ισχύει κάτι τέτοιο. Τρίτον, το Κοινοβούλιο προβλέπει ότι η μετασκευή όλου του υπάρχοντος τροχαίου υλικού πρέπει να είναι επιλέξιμη για κρατική ενίσχυση. Αυτή είναι, πιστεύω, η συμβολή αυτού του Σώματος.
<P>
Το ίδιο ισχύει για την ασφάλεια. Και εδώ, επιχειρήσαμε να πούμε ότι η πιστοποίηση πρέπει να γίνει υποχρεωτική μέχρι μια συγκεκριμένη ημερομηνία: εμείς προτείνουμε το 2010. Αυτό θα πρέπει να καθησυχάσει τους φόβους όλων, ανεξαιρέτως, δεδομένου ότι όλοι θα έχουν την ίδια μεταχείριση, και δεν θα θεωρείται πλέον ότι τα μονοπώλια που εξακολουθούν να παρέχουν τις σιδηροδρομικές υπηρεσίες είναι αυτομάτως κατεξοχήν αρμόδια και, ως εκ τούτου, εξαιρούνται από αυτές τις υποχρεώσεις.
<P>
Το τρίτο σημείο αφορά τη σύσταση και τη θέση σε λειτουργία του οργανισμού. Σχετικά με αυτό το σημείο, έχω ένα βασικό ερώτημα στο μυαλό μου, και θα το απευθύνω σε όλους, ιδιαιτέρως στην Επιτροπή. Αρκετά σωστά κρίναμε κατάλληλο το να διαχωρίσουμε την ασφάλεια από όλα τα άλλα, δημιουργώντας 25 ευρωπαϊκές υπηρεσίες. Αυτή ήταν μια σημαντική απόφαση που ελήφθη πριν από αρκετό καιρό. Αναρωτιέμαι σήμερα, δεδομένου ότι αυτές οι υπηρεσίες δεν λειτουργούν ακόμη, εάν αξίζει τον κόπο να εξετάσουμε το ενδεχόμενο ύπαρξης ενός ενιαίου ευρωπαϊκού οργανισμού που θα λειτουργεί μέσα από 25 παραρτήματα στις διάφορες χώρες. Πρόκειται για ένα βασικό ζήτημα και θα μας βοηθούσε να βρούμε μια θετική λύση στα παρεμφερή προβλήματα της διαλειτουργικότητας και της ασφάλειας σε ευρωπαϊκό επίπεδο.
<SPEAKER ID="145" NAME="Josu Ortuondo Larrea">
εισηγητής. - (ES) Κύριε Πρόεδρε, κύριε Επίτροπε, κυρίες και κύριοι, σήμερα, λόγω της παγκοσμιοποίησης, η οικονομία μας, η πρόοδος της Κοινότητας και η ευημερία των πολιτών μας εξαρτώνται περισσότερο από ποτέ από ένα αποδοτικό, αποτελεσματικό, οικονομικό και βιώσιμο, πάνω από όλα, σύστημα μεταφορών.
<P>
Όλοι οι τρόποι μεταφοράς χρειάζονται. Οι σιδηρόδρομοι γνώρισαν ημέρες δόξας στην αρχή, αλλά στη συνέχεια παραγκωνίστηκαν από τα οχήματα που κινούνταν σε οδούς και αυτοκινητοδρόμους, χάρη στη μεγαλύτερη προσαρμοστικότητα, ατομικότητα και προσιτότητά τους. Σήμερα, με τους δρόμους μας να κινδυνεύουν από καθίζηση και το περιβάλλον μας σε κρίσιμη κατάσταση εξαιτίας της ρύπανσης, στρεφόμαστε και πάλι στους σιδηροδρόμους ως ελπίδα για το μέλλον, προκειμένου να καλυφθούν οι ανάγκες μας για εσωτερική κινητικότητα.
<P>
Γνωρίζοντάς το αυτό, η Επιτροπή πρότεινε μια νέα νομοθετική δέσμη για τη βελτίωση του τεχνικού μέρους του κανονιστικού πλαισίου για τις σιδηροδρομικές μεταφορές. Αυτό προϋποθέτει την αναθεώρηση των οδηγιών σχετικά με τη διαλειτουργικότητα και την ασφάλεια, και του κανονισμού για τη σύσταση του Ευρωπαϊκού Οργανισμού Σιδηροδρόμων. Σε γενικές γραμμές, πριν από πολλά χρόνια τα ευρωπαϊκά θεσμικά όργανα εξέτασαν για πρώτη φορά την ανάγκη να ενοποιηθούν οι σιδηρόδρομοι σε κοινοτικό επίπεδο. Μόνο για το ζήτημα της διαλειτουργικότητας, όλοι γνωρίζουν ότι, τον Ιούλιο του 1996, δηλαδή πριν από 11 χρόνια, εγκρίναμε την οδηγία 96/48/ΕΚ του Συμβουλίου σχετικά με τη διαλειτουργικότητα του σιδηροδρομικού συστήματος μεγάλης ταχύτητας, ακολουθούμενη, τον Μάρτιο του 2001, από την οδηγία για το συμβατικό διευρωπαϊκό σιδηροδρομικό σύστημα.
<P>
Ωστόσο, για περισσότερο από μία δεκαετία, τα επίπεδα διαλειτουργικότητας των ευρωπαϊκών δικτύων δεν έχουν υπερβεί το 7%, και είναι η προϋπόθεση της εθνικής έγκρισης των μηχανών και των ελκτικών μονάδων σε καθένα από τα κράτη μέλη όπου θα χρησιμοποιηθούν που αποτελεί επί του παρόντος έναν από τους βασικούς φραγμούς για τη δημιουργία νέων επιχειρήσεων σιδηροδρόμων, προσηλωμένων στη μεταφορά επιβατών και εμπορευμάτων, καθώς και σημαντικό εμπόδιο για τη διαλειτουργικότητα του ευρωπαϊκού σιδηροδρομικού συστήματος. Καθώς τα κράτη μέλη δεν μπορούν να αποφασίσουν από μόνα τους ότι οι άδειές τους για θέση σε χρήση θα ισχύουν στο έδαφος άλλων κρατών μελών, είναι αναγκαία μια κοινοτική πρωτοβουλία για την απλοποίηση και την εναρμόνιση των εθνικών διαδικασιών και την ενθάρρυνση πιο συστηματικής εφαρμογής της αρχής της αμοιβαίας αναγνώρισης.
<P>
Οι ισχύουσες οδηγίες ρυθμίζουν τη θέση σε χρήση μόνο νέου τροχαίου υλικού. " νέα οδηγία αποσκοπεί στο να ενοποιήσει, να αναδιατυπώσει και να συγχωνεύσει τις ισχύουσες οδηγίες. Από την πλευρά μας, βάσει σύντομων τεχνικών εκθέσεων που ζητήσαμε σύμφωνα με τον Κανονισμό του Κοινοβουλίου, προτείναμε τη μεταφορά στην οδηγία μας για τη διαλειτουργικότητα του περιεχομένου του πρώην άρθρου 14 της οδηγίας για την ασφάλεια. Αυτό αποσκοπεί ιδιαιτέρως στο να δώσει στον σιδηροδρομικό τομέα μεγαλύτερη ασφάλεια δικαίου και να καταστήσει δυνατή την απλοποίηση των αδειών για θέση σε χρήση.
<P>
Συμφωνούμε με τον όρο να υπάρχει τουλάχιστον μία άδεια η οποία να έχει εκδοθεί από ένα κράτος μέλος για κάθε όχημα. Αυτή η άδεια θα προκύπτει από τη συμμόρφωση με τη δήλωση "ΕΚ" και με τις εφαρμοστέες τεχνικές προδιαγραφές για τη διαλειτουργικότητα. Τα κράτη μέλη θα θεωρούν ότι πληρούν τις βασικές τεχνικές προϋποθέσεις εκείνα τα δομικά υποσυστήματα που έχουν πάρει άδεια για να τεθούν σε χρήση σε κάθε άλλο κράτος μέλος, και δεν θα ζητούν περαιτέρω εγκρίσεις, εκτός από τις περιπτώσεις όπου μπορεί να επηρεάζεται η συμβατότητα με χαρακτηριστικά υποδομής ή περιορισμούς.
<P>
Στην έκθεσή μας, θέλαμε να διατυπώσουμε τις διάφορες πτυχές και τμήματα της οδηγίας με τρόπο πιο εύκολα κατανοητό σε όσους εμπλέκονται, αφιερώνοντας ένα ειδικό κεφάλαιο στις προϋποθέσεις για τη θέση των οχημάτων σε χρήση, ανάλογα με τον εάν αυτό αφορά πρώτες ή δεύτερες άδειες ή οχήματα που πληρούν όλες τις ΤΠΔ (Τεχνικές Προδιαγραφές Διαλειτουργικότητας) ή μόνο κάποιες από αυτές.
<P>
Σε όλες τις πτυχές που αναφέρθηκαν και καθ' όλη τη διαδικασία, παραμείναμε σε τακτική επαφή με τους σκιώδεις εισηγητές των διαφόρων πολιτικών ομάδων, την Επιτροπή και την Προεδρία του Συμβουλίου. Εντέλει, καταφέραμε να φτάσουμε σε συμφωνία, έχοντας επιλύσει ένα σημαντικό ζήτημα που ήταν τα μέγιστα χρονικά όρια για την απόφαση σχετικά με την άδεια, εξαλείφοντας έτσι τη γνωστή και καθηλωτική διοικητική σιωπή εξαιτίας έλλειψης απόφασης.
<P>
Μετά από μεγάλη προσπάθεια, συμφωνήσαμε ότι η αδειοδότηση θα γίνεται αυτόματα ελλείψει απόφασης και συμφωνήσαμε επίσης για τα υπόλοιπα άρθρα. Εξ ονόματος αυτού του Κοινοβουλίου, καταθέσαμε συνεπώς μια κοινή τροπολογία, υπογεγραμμένη από όλες τις κοινοβουλευτικές πολιτικές ομάδες, η οποία περιέχει το ίδιο κείμενο που θα παρουσιαστεί στο Συμβούλιο των Υπουργών Μεταφορών. Ελπίζω το γεγονός ότι φτάσαμε σε συμφωνία σε πρώτη ανάγνωση να λειτουργήσει ευεργετικά για ολόκληρο τον τομέα.
<P>
Θα ήθελα να τελειώσω ευχαριστώντας όλους τους σκιώδεις εισηγητές για τη βοήθεια και τη συνεργασία τους για την επίτευξη αυτού του στόχου.
<SPEAKER ID="146" NAME="Georg Jarzembowski">
εξ ονόματος της Ομάδας PPE-DE. - (DE) Κύριε Πρόεδρε, κύριε Αντιπρόεδρε της Επιτροπής, κυρίες και κύριοι, εξ ονόματος της Ομάδας μου, θα ήθελα να ευχαριστήσω πολύ θερμά και τους δύο εισηγητές για την καλή και εποικοδομητική συνεργασία τους. Νομίζω ότι πάντα τα καταφέρναμε στην εύρεση κοινού εδάφους σε θέματα ουσίας, κατορθώσαμε να καταλήξουμε σε συμφωνία πολύ γρήγορα, και θα ήθελα να συγχαρώ τους δύο εισηγητές για τον τρόπο με τον οποίο κατάφεραν να καταλήξουν σε συμφωνία τόσο γρήγορα με το Συμβούλιο. Άλλωστε, τι όφελος θα είχε μια παρατεταμένη διαφωνία με το Συμβούλιο; Θα μπορούσαμε να έχουμε χάσει έναν ολόκληρο χρόνο! Όχι, κατά την άποψή μου, παρά τις όποιες δυσκολίες, κατορθώσαμε να σημειώσουμε πρόοδο σε αυτό το ζήτημα κατά την πρώτη ανάγνωση και αυτό αποτελεί σπουδαίο κατόρθωμα για το Σώμα, την Επιτροπή και το Συμβούλιο.
<P>
Θα ήθελα απλώς να εστιάσω σε δύο-τρία σημεία, και είμαι βέβαιος, κύριε Επίτροπε, ότι θα το διαβιβάσετε αυτό στον Ευρωπαϊκό Οργανισμό Σιδηροδρόμων. Δίνουμε στον οργανισμό μεγαλύτερη αρμοδιότητα για τον καθορισμό προδιαγραφών ασφαλείας και κριτηρίων διαλειτουργικότητας. Ελπίζω ότι ο οργανισμός θα αξιοποιήσει αυτές τις ευκαιρίες προς το συμφέρον της βιομηχανίας μας, ότι θα θέσει νέες προδιαγραφές γρήγορα και ότι θα λειτουργήσει με τρόπο αποτελεσματικό και πρακτικό. Κάνοντας ένα σύντομο σχόλιο, ελπίζω επίσης -και εδώ στρέφομαι στον κ. Costa, εάν μπορούσε να με ακούσει, καθώς μιλάει στο τηλέφωνο, και τα τηλεφωνήματα είναι πάντα πιο σημαντικά- ότι όσο περισσότερα καθήκοντα αναλαμβάνει ο Ευρωπαϊκός Οργανισμός Σιδηροδρόμων, τόσο λιγότερο θα χρειάζεται να εμπλέκονται οι εθνικές υπηρεσίες και τόσο λιγότερα θα έχουν αυτές να κάνουν και τόσο λιγότερη γραφειοκρατία θα υπάρχει. Εάν η γραφειοκρατία λειτουργήσει σωστά σε ευρωπαϊκό επίπεδο, δεν θα χρειαζόμαστε 25 εθνικές αρχές. Θέλουμε να απαλλάξουμε την ευρωπαϊκή βιομηχανία σιδηροδρόμων από περιττή επικάλυψη και διπλή δουλειά.
<P>
Έχω ένα τελευταίο σχόλιο για τον Επίτροπο και τους δύο εισηγητές: είναι πολύ σημαντικό ότι καταλήξαμε σε συμφωνία. Εάν τα κράτη μέλη χάνουν την προθεσμία που έχουν για να αποφασίσουν σχετικά με την αμοιβαία αναγνώριση, τότε θα θεωρείται ότι έχουν δώσει την έγκρισή τους. Μόνο μέσω αυτής της λειτουργίας έγκρισης μπορούμε να ασκήσουμε την πίεση που χρειάζεται στις εθνικές αρχές, προκειμένου να τις αποτρέψουμε από την αργοπορία.
<P>
Μαζί, λοιπόν, ας διασφαλίσουμε ότι εξοικονομούμε χρήματα μέσα από τη διαποδοχή των μηχανών και του τροχαίου υλικού, αυξάνοντας έτσι τη διαθεσιμότητα και δίνοντας περαιτέρω ώθηση ιδιαιτέρως στα ευρωπαϊκά σιδηροδρομικά εμπορεύματα.
<SPEAKER ID="147" NAME="Inés Ayala Sender">
εξ ονόματος της Ομάδας PSE. - (ES) Κύριε Πρόεδρε, Αντιπρόεδρε Barrot, πρέπει να παραδεχτώ ότι σήμερα είμαι σε δίλημμα, καθώς ο πρωθυπουργός μου, κ. Θαπατέρο, αφού εμφανίστηκε ενώπιον αυτού του Σώματος, παρίσταται αυτήν τη στιγμή σε δεξίωση στο Συμβούλιο. Παρόλα αυτά, αποφάσισα να παραμείνω εδώ και να σας ακούσω, με την ελπίδα να ενισχύσω ως έναν βαθμό τον εξευρωπαϊσμό των σιδηροδρομικών μεταφορών.
<P>
Χαίρομαι για την αλήθεια και την ευκαιρία που δόθηκε στον ευρωπαϊκό λαό από την Επιτροπή, μέσω μιας άσκησης που είναι στην πραγματικότητα βελτίωση της νομοθεσίας και περιλαμβάνει την αναδιατύπωση μιας σειράς παλαιών οδηγιών, προκειμένου να δημιουργηθεί ένα ενιαίο κείμενο και να σημειωθεί ουσιαστική πρόοδος προς όφελος των σιδηροδρόμων.
<P>
Αναφορικά με αυτό, συγχαίρω τον κ. Ortuondo άλλη μία φορά για την προσήλωσή του και τη σχεδόν σχολαστική επιμονή του να παραχθεί ένα τόσο καλό νομοθετικό κείμενο. Πρέπει να παραδεχτώ ότι χαίρομαι επίσης για την άριστη συνεργασία που υπήρξε ανάμεσα σε όλες τις Ομάδες, προκειμένου να σημειωθεί πρόοδος σε ένα τόσο σημαντικό ζήτημα όπως η διαλειτουργικότητα.
<P>
Πρέπει επίσης να πω ότι επιτεύχθηκε η καλύτερη δυνατή ισορροπία ανάμεσα στην ασφάλεια και την ανάγκη να προχωρήσουμε με θάρρος προς τη διαλειτουργικότητα. " ασφάλεια εξασφαλίζεται επίσης απόλυτα από τις δύο εκθέσεις που εκπόνησε ο κ. Costa, επίσης με μεγάλη προσήλωση.
<P>
Ο οργανισμός βελτιώθηκε και ενισχύθηκε και επίσης προσδιορίζονται καλύτερα τα καθήκοντά του και οι ανάγκες του. Ελπίζουμε επίσης να μπορέσουμε να τα αναπτύξουμε αυτά πιο αρμονικά στο μέλλον. Οι Ευρωπαίοι πολίτες δεν πρέπει να φοβούνται, επομένως, καθώς η σιδηροδρομική ασφάλεια εξευρωπαΐστηκε και ως, εκ τούτου, ενισχύθηκε.
<P>
Το έργο για τη διαλειτουργικότητα έπρεπε επειγόντως να ολοκληρωθεί, καθώς πρέπει πρώτα να εξευρωπαΐσουμε τις σιδηροδρομικές μεταφορές και μετά να βελτιώσουμε την εξυπηρέτηση και την υλικοτεχνική υποστήριξη, έχοντας υπόψη ότι πλέον έχουμε επίσης ένα νέο κείμενο για αποκλειστικές διαδρομές που θα κάνει τη διαλειτουργικότητα ακόμη πιο ουσιώδη.
<P>
Όπως είπε ο κ. Costa, πρέπει να σημειωθεί πρόοδος σε ό,τι αφορά τη συνειδητοποίηση των φιλοδοξιών του νομοθέτη, δηλαδή του Κοινοβουλίου και του Συμβουλίου, σε σχέση με τη δυνατότητα των αμαξοστοιχιών να κυκλοφορούν ελεύθερα. Πιστεύω ότι καταφέραμε να δημιουργήσουμε τις συνθήκες ώστε να ελαχιστοποιηθεί η πάντα παρούσα νομική αβεβαιότητα, που ήταν ο λόγος για τον οποίο όλα τα ζητήματα της αμοιβαίας αναγνώρισης των αδειών για το τροχαίο υλικό και τις μηχανές διαρκώς προσέκρουαν πάνω σε φραγμούς και εμπόδια.
<P>
Πιστεύω ότι κάναμε σαφές ακόμα και το από ποιον, πώς και πότε πρέπει αυτά να αναγνωρίζονται. Ασκήσαμε ακόμα και κάποια πίεση, μέσω της προόδου που σημειώθηκε στη διοικητική σιωπή...
<P>
(Ο Πρόεδρος διακόπτει την ομιλήτρια)
<SPEAKER ID="148" NAME="Nathalie Griesbeck">
εξ ονόματος της Ομάδας ALDE. - (FR) Κύριε Πρόεδρε, κύριε Επίτροπε, κυρίες και κύριοι, η σημερινή συζήτηση μπορεί ασφαλώς να μοιάζει αρκετά τεχνική στους συμπολίτες μας. Ασφαλώς και είναι τεχνική, παρότι η εναρμόνιση των κανόνων για τη σιδηροδρομική ασφάλεια και τη διαλειτουργικότητα αποτελεί μία από τις μεγαλύτερες ανησυχίες τους καθώς βιώνουν την καθημερινότητά τους. Θυμάμαι, για παράδειγμα, το τρομερό δυστύχημα πριν από λίγους μήνες στο Zoufftgen, μεταξύ Λουξεμβούργου και Γαλλίας, που μας συγκλόνισε όλους.
<P>
Εάν θέλουμε να βρούμε μια λύση για τις προκλήσεις που έχουμε ενώπιόν μας, ιδιαίτερα τις κλιματικές μεταβολές, εάν θέλουμε να μειώσουμε τις εκπομπές αερίων θερμοκηπίου και να επιφέρουμε αλλαγή του τρόπου εκτέλεσης των μεταφορών, με άλλα λόγια να μειώσουμε τις οδικές υπηρεσίες εμπορευμάτων υπέρ άλλων μέσων μεταφοράς που προκαλούν λιγότερη ρύπανση, πρέπει να καταργήσουμε ορισμένα από τα σημερινά τεχνικά εμπόδια.
<P>
Για να δημιουργήσουμε έναν γνήσιο ευρωπαϊκό σιδηροδρομικό χώρο, πρέπει είτε να εναρμονίσουμε τις Τεχνικές Προδιαγραφές Διαλειτουργικότητας είτε να εισαγάγουμε αμοιβαία αναγνώριση των προτύπων. Οι ισχύουσες διαδικασίες για τις εθνικές άδειες του τροχαίου υλικού είναι υπερβολικά μακροσκελείς και δαπανηρές. Πρέπει να διευκολύνουμε τις διοικητικές διαδικασίες, να μειώσουμε τις προθεσμίες και κάνουμε ό,τι μπορούμε για να εναρμονίσουμε τους εθνικούς κανονισμούς ασφαλείας, που ορισμένες φορές οδηγούν σε σημαντικούς περιορισμούς στην κίνηση χωρίς να υπάρχει λόγος.
<P>
Θα ήθελα, φυσικά, να εκφράσω τις πιο θερμές ευχαριστίες μου στους εισηγητές μας, Paolo Costa και Josu Ortuondo Larrea, για το θαυμάσιο έργο τους, ιδιαίτερα από τη στιγμή που αυτό φαίνεται να ικανοποιεί όλες τις πολιτικές ομάδες μας και δείχνει, ευελπιστώ, ότι οδεύουμε προς μια συμφωνία με το Συμβούλιο σε πρώτη ανάγνωση.
<P>
Θα ήθελα να κάνω τρεις σύντομες παρατηρήσεις. Καταρχάς, όπως είπαν όλοι οι συνάδελφοί μου, χαίρομαι που επιτύχαμε μεγαλύτερη αναγνωσιμότητα. Οι διατάξεις αναφορικά με την αδειοδότηση θα ομαδοποιηθούν σε ένα ενιαίο νομοθετικό κείμενο, την οδηγία για τη διαλειτουργικότητα, τόσο για το διευρωπαϊκό σιδηροδρομικό σύστημα μεγάλης ταχύτητας όσο και για το συμβατικό σύστημα.
<P>
Δεύτερη παρατήρηση: είμαι επίσης εξαιρετικά χαρούμενη που αρκετές αρχές, μάλλον εκ των προτέρων τεχνικές, πλην όμως πολύ σημαντικές σε αυτήν την περίπτωση, υιοθετήθηκαν αναφορικά με την έγκριση· ιδιαιτέρως η διαποδοχή τροχαίου υλικού, με εξαίρεση την περίπτωση των ειδικών χαρακτηριστικών ενός τοπικού δικτύου και η υποχρέωση των εθνικών αρχών να αποδεικνύουν τους πραγματικούς κινδύνους για την ασφάλεια, και ο ρόλος του οργανισμού στη συλλογή και ταξινόμηση των εθνικών κανόνων για λόγους αποσαφήνισης. Εδώ νομίζω επίσης ότι είναι σημαντικό ο οργανισμός να επωφεληθεί από εξειδικευμένες συμβουλές από διαχειριστές δικτύων.
<P>
Είμαι επίσης ευχαριστημένη με την αρχή της εννοούμενης αδειοδότησης ελλείψει απόφασης των εθνικών αρχών εντός τριών μηνών, όμως, για τις προθεσμίες που ορίζονται για την απόδοση ευθυνών στον κάτοχο, θα ήθελα να δηλώσω σαφή επιφύλαξη, επειδή φοβάμαι ότι αυτό θα μπορούσε να αποδιώξει την ευθύνη από την επιχείρηση σιδηροδρόμων.
<SPEAKER ID="149" NAME="Bogusław Rogalski">
εξ ονόματος της Ομάδας UEN. - (PL) Κύριε Πρόεδρε, στην τροποποίηση της οδηγίας για την ασφάλεια των κοινοτικών σιδηροδρόμων, είναι σημαντικό να υποστηριχθούν οι προσπάθειες που στοχεύουν στη δημιουργία μιας κοινής αγοράς για τις υπηρεσίες σιδηροδρομικών μεταφορών. Γι' αυτό, πρέπει να θεσμοθετηθεί ένα κοινό πλαίσιο για τη ρύθμιση της σιδηροδρομικής ασφάλειας.
<P>
" Επιτροπή θα πρέπει να έχει την αρμοδιότητα να ρυθμίσει και να εγκρίνει κοινά μέτρα ασφαλείας και κοινούς στόχους για την ασφάλεια. Θα πρέπει επίσης να έχει την αρμοδιότητα να εισαγάγει ένα ενιαίο σύστημα πιστοποίησης. Για τον σκοπό αυτόν, πρέπει πρώτα να ελεγχθούν οι υπάρχουσες προϋποθέσεις, σε συνδυασμό με τις σημερινές συνθήκες ασφαλείας στα κράτη μέλη, ώστε να διαπιστωθεί εάν τυχόν σε κάποιο κράτος μέλος έχει διαβρωθεί το σημερινό επίπεδο ασφαλείας του σιδηροδρομικού συστήματος. Πρέπει επίσης να οριστούν τομείς προτεραιότητας όπου πρέπει να βελτιωθεί περαιτέρω η ασφάλεια. Ένα πιστοποιητικό ασφαλείας πρέπει να αποτελεί μια εγγύηση ότι η επιχείρηση σιδηροδρόμων έχει θέσει σε λειτουργία ένα σύστημα διαχείρισης ασφαλείας που καλύπτει την παροχή υπηρεσιών μεταφορών στο ευρωπαϊκό δίκτυο.
<P>
Στοιχεία τροχαίου υλικού που έχουν λάβει άδεια να τεθούν σε χρήση σε ένα δεδομένο κράτος μέλος πρέπει να καλύπτονται από αυτήν την άδεια και σε άλλα κράτη μέλη, εάν πράγματι τα τελευταία απαιτούν ανάλογη άδεια. " εν λόγω οδηγία αναφέρει ότι όποτε αδειοδοτείται τροχαίο υλικό για να τεθεί σε χρήση, πρέπει να ορίζεται μια νομική οντότητα ως υπεύθυνη για τη συντήρησή του. Αυτό είναι πολύ σημαντικό. " οντότητα εν προκειμένω θα μπορούσε να είναι μια επιχείρηση σιδηροδρόμων, ένας υπεργολάβος του ιδιοκτήτη του τροχαίου υλικού. Αυτό το μέτρο ανταποκρίνεται στις προσδοκίες της αγοράς υπηρεσιών.
<P>
" πρωτοβουλία που έχουμε ενώπιόν μας θα διασφαλίσει ότι οι σιδηροδρομικές μεταφορές θα γίνουν πιο ανταγωνιστικές και θα συμβάλουν στη διάσωση των θέσεων εργασίας σε αυτόν τον τομέα. Οι τροποποιήσεις σε αυτήν την οδηγία ήταν κάτι που αναμενόταν έντονα από καιρό, ιδιαίτερα στα νέα κράτη μέλη. Συγχαίρω, λοιπόν, τον εισηγητή.
<SPEAKER ID="151" NAME="Michael Cramer">
εξ ονόματος της Ομάδας Verts/ALE. - (DE) Κύριε Πρόεδρε, κύριε Αντιπρόεδρε, κύριοι συνάδελφοι, κυρίες και κύριοι, με αυτές τις τρεις εκθέσεις, η σύγκλιση του ευρωπαϊκού σιδηροδρομικού δικτύου θα κάνει ένα τεράστιο βήμα προόδου. Τα πρότυπα ασφαλείας θα εναρμονιστούν και θα παρακολουθούνται στο μέλλον από τον Ευρωπαϊκό Οργανισμό Σιδηροδρόμων. " αμοιβαία αναγνώριση σιδηροδρομικών οχημάτων εντός των κρατών μελών της ΕΕ, που έχει καθυστερήσει πολύ, θα εξασφαλιστεί. Με αυτά τα δεδομένα, θα ήθελα να εκφράσω τις θερμές ευχαριστίες μου στους δύο εισηγητές και τους σκιώδεις εισηγητές, διότι χωρίς αυτήν την καλή συνεργασία δεν θα επιτυγχάναμε το αποτέλεσμα αυτό.
<P>
Οι δύσκολοι καιροί πέρασαν επιτέλους. Προκειμένου να μπορέσει να λειτουργήσει μια μηχανή η οποία είχε αδειοδοτηθεί σε άλλο κράτος μέλος, συχνά χρειάζονταν τρία χρόνια και το κόστος μπορούσε να φτάσει έως και τα 10 εκατομμύρια ευρώ. Αυτό ήταν προκλητικό και έβλαπτε τις φιλικές προς το περιβάλλον σιδηροδρομικές μεταφορές πολύ πριν η ΕΕ αποκτήσει 27 μέλη. Στο μέλλον, η άδεια ενός σιδηροδρομικού οχήματος θα ισχύει και στα 27 κράτη μέλη της ΕΕ, εκτός εάν, εντός τριών μηνών, ένα κράτος μέλος προβάλει ένσταση και αιτιολογήσει γιατί η λειτουργία του οχήματος δεν είναι δυνατή για λόγους ασφαλείας. " λειτουργία του δεν θα μπορεί να αποτραπεί για ασήμαντους λόγους, όπως το χρώμα ενός πυροσβεστήρα ή το μέγεθος του πλευρικού καθρέπτη. Έτσι λοιπόν, το βάρος των αποδείξεων θα αντιστραφεί. Στο παρελθόν, οι κατασκευαστές έπρεπε να μπαίνουν σε μεγάλο κόπο για να αποδείξουν ότι δεν υπήρχαν λόγοι ανησυχίας, ενώ στο μέλλον θα πρέπει να παρουσιάζεται μια βάσιμη υπόθεση για οποιεσδήποτε ανησυχίες σχετικά με την ασφάλεια, και ο Ευρωπαϊκός Οργανισμός Σιδηροδρόμων -του οποίου οι εξουσίες θα διευρυνθούν- θα αποφασίζει κατά πόσο αυτές οι ανησυχίες έχουν βάση.
<P>
Εάν η παρέλθει η τρίμηνη προθεσμία χωρίς ενστάσεις, η άδεια θα ισχύει για ολόκληρο το σιδηροδρομικό δίκτυο της ΕΕ. Αυτό σημαίνει ότι μπορούν να κατασκευαστούν σιδηροδρομικά οχήματα σε μεγαλύτερες ποσότητες και με χαμηλότερο κόστος. Ο Ομοσπονδιακός Οργανισμός Σιδηροδρόμων της Γερμανίας, συγκεκριμένα, εναντιώθηκε στον περιορισμό των αρμοδιοτήτων του μέχρι τέλους. Χάρη στην επιμονή όλων των Ομάδων σε αυτό το Σώμα επιτεύχθηκε μια εφαρμόσιμη συμβιβαστική λύση και τώρα η έκθεση του Josu Ortuondo Larrea μπορεί να εγκριθεί με συναίνεση σε πρώτη ανάγνωση από την Επιτροπή, το Συμβούλιο και το Κοινοβούλιο.
<SPEAKER ID="152" NAME="Erik Meijer">
εξ ονόματος της Ομάδας GUE/NGL. - (NL) Κύριε Πρόεδρε, μετά τους πανηγυρισμούς για την ομόφωνη υποστήριξη αυτών των τριών εκθέσεων της Επιτροπής Μεταφορών και Τουρισμού, θα ήθελα να ολοκληρώσω τη συζήτηση με δύο κρίσιμες παρατηρήσεις: ο Ευρωπαϊκός Οργανισμός Σιδηροδρόμων μπορεί να φέρει εις πέρας το χρήσιμο έργο της περαιτέρω ανάπτυξης και εφαρμογής του νέου ευρωπαϊκού συστήματος διαχείρισης σιδηροδρομικής κυκλοφορίας και της μείωσης της εξάρτησής του από τους κατασκευαστές. Όμως, ο οργανισμός είναι κυρίως απαραίτητος σε άλλους τομείς λόγω της ολοένα και μεγαλύτερης κλίμακας επιχειρήσεων, της ελευθέρωσης και του ανταγωνισμού στις γραμμές. Αυτές οι εξελίξεις απαιτούν όλο και περισσότερη γραφειοκρατία, ώστε να μπορούν να συντονιστούν τα πάντα σωστά.
<P>
Πολύ πριν από την ίδρυση της Ευρωπαϊκής Ένωσης, αυτός ο συντονισμός γινόταν διαφορετικά. Υπήρχαν καλές συμφωνίες ανάμεσα σε εθνικές εταιρείες σιδηροδρόμων, που συντόνιζαν τις σιδηροδρομικές συνδέσεις για μακρινές αποστάσεις, σε συνεργασία με την Compagnie Internationale des Wagons Lits. Αμφιβάλλω εάν το νέο μοντέλο αποτελεί βελτίωση.
<P>
Εφεξής, κάθε σιδηροδρομικό όχημα που θα εγκρίνεται καταρχήν σε ένα κράτος μέλος αυτομάτως θα γίνεται αποδεκτό σε άλλα κράτη μέλη. Αντίστοιχο καθεστώς δεν υπάρχει ακόμα ούτε καν σε μικρή κλίμακα μεταξύ εταιρειών αστικών τραμ· αυτό συμβαίνει διότι οι απότομες καμπές, η τοποθεσία των στάσεων και ενίοτε η απόσταση ανάμεσα σε δύο σιδηροδρομικές γραμμές σημαίνουν ότι κάποια τραμ δεν μπορούν να κινηθούν σε όλες τις διαδρομές. Εκτιμώ επίσης ότι οι σιδηροδρομικές εταιρείες θα ζητούν συχνά πιθανές εξαιρέσεις στη βάση της ασφάλειας. Στην πράξη, λοιπόν, πολύ λίγα θα αλλάξουν.
<SPEAKER ID="153" NAME="Michael Henry Nattrass">
εξ ονόματος της Ομάδας IND/DEM. - (EN) Κύριε Πρόεδρε, η οδηγία της Επιτροπής για τη διαλειτουργικότητα αναγνωρίζει ότι έχει να κάνει με το να "μπορέσουν οι πολίτες της Ένωσης... να επωφεληθούν πλήρως από τα πλεονεκτήματα που απορρέουν από τη δημιουργία ενός χώρου χωρίς... σύνορα". Αυτό το όραμα αποτελεί βάρος για το "νωμένο Βασίλειο, διότι μεγάλο μέρος του πληθυσμού της ΕΕ αγοράζει μόνο εισιτήρια απλής μετάβασης.
<P>
Χαίρομαι που θα εξαιρεθούν οι απομονωμένες, μικρών διαστάσεων και διατηρημένες σιδηροδρομικές γραμμές. Τι θα γίνει, όμως, με τα δευτερεύοντα σιδηροδρομικά δρομολόγια; Υποτίθεται ότι όλη αυτή η πρόσθετη γραφειοκρατική δουλειά θα επιτρέπει στους Λουξεμβουργέζους, τους Λετονούς και τους Λιθουανούς να οργανωθούν και να παρέχουν υπηρεσίες από το Long Eaton έως το Letchworth.
<P>
Γνωρίζω ότι αφορά κυρίως εμπορικές αμαξοστοιχίες· "από τη Λισαβόνα στο Λίβερπουλ απευθείας, χωρίς αλλαγή μηχανών ή πληρωμάτων", αναφέρει η ενημέρωση. Τι χαρά! Τι θα πει το πλήρωμα για την οδηγία σχετικά με τον χρόνο εργασίας; Επίσης, θα το σταματούν και θα το ελέγχουν για παράνομους μετανάστες δυτικά του Folkestone. Οι σημερινές πορτογαλικές μηχανές θα έβγαιναν εκτός πορείας πριν από τη Σήραγγα της Μάγχης, καθώς οι σιδηροτροχιές στη Γαλλία είναι υπερβολικά στενές.
<P>
Αυτό το τρένο θα σταματήσει. Ο θρίαμβος της τυφλής ιδεολογίας επί της κοινής λογικής μετατρέπει αυτό το μέρος σε μια χαρτοβιομηχανία που το "νωμένο Βασίλειο έχει φτάσει να περιφρονεί. Καλή σας μέρα, κύριε Πρόεδρε, αλλά πρώτα θεραπεύστε τη στενοκεφαλιά.
<SPEAKER ID="154" NAME="Luca Romagnoli" AFFILIATION="NI">
(IT) Κύριε Πρόεδρε, κύριε Αντιπρόεδρε, κυρίες και κύριοι, στοχεύοντας στην υλοποίηση διαλειτουργικών σιδηροδρομικών δικτύων και τη διασφάλιση ενός υψηλού επιπέδου βιώσιμης κινητικότητας για τους πολίτες μας, καθώς και αποτελεσματικές συνδέσεις μεταξύ των περιφερειών της ΕΕ, θα πρέπει αναμφίβολα να χαιρετίσουμε την απλοποίηση του ισχύοντος κανονιστικού πλαισίου, που επιδιώκεται από τις εκθέσεις Costa και Ortuondo Larrea. Θα ήθελα να επωφεληθώ αυτής ης ευκαιρίας προκειμένου να ευχαριστήσω τους δύο συναδέλφους για το εξαιρετικό έργο τους, ιδιαίτερα λόγω της στρατηγικής σημασίας της διαλειτουργικότητας, της επιβαλλόμενης ανάγκης για ασφάλεια και της ανάγκης να συσταθεί ο Ευρωπαϊκός Οργανισμός Σιδηροδρόμων με διευρυμένη εντολή.
<P>
Είναι αναμφίβολα καλή ιδέα, επίσης, για τους λόγους που αναφέρθηκαν, να βελτιωθεί το τεχνικό μέρος του κανονιστικού πλαισίου και να προωθηθεί η διαποδοχή του τροχαίου υλικού. " νέα διαδικασία θα βασίζεται, συνεπώς, στην αρχή της αμοιβαίας διαποδοχής των αδειών που έχουν ήδη χορηγηθεί από ένα κράτος μέλος, και ως εκ τούτου η απαραίτητη πρόσθετη πιστοποίηση θα αποτελεί μάλλον τυπικότητα.
<P>
Αυτά είναι όλα πολύ καλά, όμως το σύνολο του τροχαίου υλικού θα πρέπει οπωσδήποτε να είναι σε καλή κατάσταση: όχι μόνο το τροχαίο υλικό που κινείται από μία χώρα σε μία άλλη, αλλά και αυτό που κινείται σε τοπικά δίκτυα. Οι χρήστες των σιδηροδρόμων στην Ιταλία υφίστανται εμφανή διάκριση, καθώς στο τοπικό δίκτυο της Ιταλίας χρησιμοποιείται το πλέον απαρχαιωμένο και συχνά ελαττωματικό τροχαίο υλικό, τουλάχιστον συγκριτικά με τα πρότυπα σε πολλές άλλες χώρες της ΕΕ.
<P>
Εάν η Επιτροπή μπορούσε να ερευνήσει περαιτέρω, θα διαπίστωνε τεράστιες διαφορές στις παρεχόμενες υπηρεσίες. Όπως έχω τονίσει σε προηγούμενες περιπτώσεις, οι ιταλικοί σιδηρόδρομοι παρέχουν μια συνολικά ανεπαρκή υπηρεσία, ιδιαιτέρως σε ό,τι αφορά τις τοπικές μεταφορές.
<P>
Για τον λόγο αυτό, μεταξύ άλλων, πιστεύω ότι οι ευθύνες των σιδηροδρομικών εταιρειών και των ιδιοκτητών πρέπει να καθοριστούν με μεγαλύτερη σαφήνεια σε ό,τι αφορά την ασφάλεια και, επίσης, σε ό,τι αφορά τη συμμόρφωση με κοινωνικά πρότυπα και πρότυπα υπηρεσιών προς χρήστες.
<SPEAKER ID="155" NAME="Luis de Grandes Pascual" AFFILIATION="PPE-DE">
(ES) Κύριε Πρόεδρε, Επίτροπε Barrot, κυρίες και κύριοι, καταρχάς θέλω να συγχαρώ τους εισηγητές για το έργο τους στις διάφορες εκθέσεις, που αποτελούν άλλο ένα βήμα προς την ολοκλήρωση των ευρωπαϊκών σιδηροδρόμων.
<P>
Αντιμετωπίζουμε την πρόκληση της ανάπτυξης ενός ανταγωνιστικού, επικερδούς, βιώσιμου και ασφαλούς ευρωπαϊκού σιδηροδρομικού συστήματος, δηλαδή μια πραγματική εναλλακτική για άλλους τρόπους μεταφοράς, καθιστώντας έτσι εφικτή την αλλαγή του τρόπου εκτέλεσης των μεταφορών.
<P>
Ωστόσο, το ευρωπαϊκό σιδηροδρομικό σύστημα αυτήν τη στιγμή ταλανίζεται από πολλά προβλήματα τα οποία ακόμα δεν έχουν λυθεί. Μπορούμε να ταξιδέψουμε με τρένο από τη Μαδρίτη στο Βερολίνο, αλλά, δυστυχώς, αυτό το ταξίδι σε μια Ευρώπη στην οποία έχουμε ενιαίο νόμισμα και εσωτερική αγορά είναι πραγματικός άθλος, καθώς στερούμαστε ενός ολοκληρωμένου σιδηροδρομικού συστήματος.
<P>
Οι διαφορές στο πλάτος των σιδηροδρομικών γραμμών ανάμεσα σε ορισμένες χώρες, η έλλειψη τυποποίησης και τεχνολογικής εναρμόνισης του τροχαίου υλικού και των συστημάτων σηματοδότησης, οι διαφορές στην εκπαίδευση και την πιστοποίηση μηχανοδηγών και η ανυπέρβλητη διαφορά στις τάσεις που τροφοδοτούν τις γραμμές καθιστούν στο σύνολό τους τις σιδηροδρομικές μεταφορές λιγότερο ανταγωνιστικές και λειτουργούν εναντίον του ίδιου του λόγου για τον οποίο σχεδιάστηκαν τα διευρωπαϊκά σιδηροδρομικά δίκτυα, δηλαδή την υλοποίηση μιας γνήσια εσωτερικής αγοράς στις μεταφορές, καθιστώντας έτσι δυνατή μεγαλύτερη ευρωπαϊκή οικοδόμηση.
<P>
Επιτρέψτε μου, παρακαλώ, κυρίες και κύριοι, να θίξω σε εσάς και στον Επίτροπο, αν και σύντομα, το πολύ γνωστό και σοβαρό πρόβλημα που απειλεί τη σύνδεση ανάμεσα στην Ιβηρική χερσόνησο και το ευρωπαϊκό σιδηροδρομικό δίκτυο, ιδιαίτερα στην περιοχή της Μεσογείου. Δεν είναι μόνο ισπανικό ή γαλλικό ζήτημα, είναι ευρωπαϊκό ζήτημα. Κύριε Επίτροπε, εάν το έργο σε αυτήν τη γραμμή δεν επισπευσθεί, μεσοπρόθεσμα δεν θα μπορέσουμε να υπερβούμε το σχεδόν ανυπέρβλητο ορογραφικό εμπόδιο των Πυρηναίων.
<P>
Αναφορικά με αυτό, θέλω να ζητήσω από την Ευρωπαϊκή Επιτροπή και τον Επίτροπο να πιέσουν τις ισπανικές και γαλλικές αρχές να λύσουν αυτό το πρόβλημα, προκειμένου να υλοποιηθεί ένα πραγματικά ευρωπαϊκό σιδηροδρομικό σύστημα. Γνωρίζω ότι τα πράγματα είναι δύσκολα αυτήν τη στιγμή στην Ισπανία, διότι ανακρίνεται ένας υπουργός και η κυβέρνηση αντιμετωπίζει δυσκολίες, όμως σύντομα θα υπάρξει άλλη κυβέρνηση και μαζί με αυτήν μια νέα ελπίδα. Ελπίζω πραγματικά αυτό το πρόβλημα, που δεν είναι ούτε ισπανικό ούτε γαλλικό, αλλά ευρωπαϊκό, να μπορέσει να ξεπεραστεί με επιτυχία.
<SPEAKER ID="156" NAME="Leopold Józef Rutowicz" AFFILIATION="UEN">
(PL) Κύριε Πρόεδρε, οι συνθήκες υπό τις οποίες λειτουργεί η οικονομία μεταβάλλονται διαρκώς. Ως εκ τούτου, απαιτούνται συνεχείς αλλαγές σε πολλούς τομείς, και σήμερα ανησυχούμε με τις αλλαγές στη λειτουργία των σιδηροδρόμων, και συγκεκριμένα με την ασφάλεια της λειτουργίας τους. Συνεπώς, οι σχετικές διατάξεις πρέπει να προσαρμοστούν μεθοδικά στη σημερινή κατάσταση.
<P>
Πολλές αλλαγές πραγματοποιήθηκαν πρόσφατα. Μεταξύ αυτών η διεύρυνση του χώρου Σένγκεν ώστε να συμπεριληφθούν μια σειρά από χώρες των οποίων τα σιδηροδρομικά συστήματα διαφέρουν σημαντικά σε ό,τι αφορά τις τεχνικές προϋποθέσεις. Επιπλέον, σε πολλές χώρες καταργήθηκαν τα σιδηροδρομικά μονοπώλια και ανέκυψαν επιχειρήσεις που έχουν την κυριότητα του δικτύου, καθώς και επιχειρήσεις περιφερειακών και διεθνών μεταφορών. Όλα αυτά απαιτούν να καταστούν αυστηρότεροι οι ορισμοί και οι αρχές της διαδικασίας που σχετίζεται με την εγγύηση της ασφάλειας στο έδαφος της Ένωσης. " κατάσταση θα λυθεί σε μεγάλο βαθμό με την τροποποίηση των εθνικών διατάξεων, ώστε να ληφθούν υπόψη οι εξελίξεις.
<P>
Οι προτάσεις που περιλαμβάνονται στην έκθεση του κ. Costa συνιστούν προστιθέμενη αξία εν προκειμένω. Ο κ. Costa πρότεινε αλλαγές με στόχο την απλοποίηση, όπως η μεταφορά του άρθρου 14 του Παραρτήματος VII της οδηγίας για τη διαλειτουργικότητα. Αυτό θα βελτιώσει σημαντικά την αναγνωσιμότητα της οδηγίας. Ο προσδιορισμός πιο ξεκάθαρης ευθύνης ως προς την ασφάλεια είναι θεμελιώδης. Θα ήθελα να ευχαριστήσω τον κ. Costa για όλη τη δουλειά που έκανε κατά την εκπόνηση της έκθεσης.
<SPEAKER ID="157" NAME="Jacky Hénin" AFFILIATION="GUE/NGL">
(FR) Κύριε Πρόεδρε, αναφορικά με αυτό το εμφανώς τεχνικό ζήτημα της διαλειτουργικότητας του ευρωπαϊκού σιδηροδρομικού συστήματος και τον ρόλο του Ευρωπαϊκού Οργανισμού Σιδηροδρόμων όσον αφορά στην ασφάλεια, βρισκόμαστε στην ουσία μιας πραγματικής επιλογής μεταξύ πολιτισμών.
<P>
Είτε η ΕΕ θα υλοποιήσει μια ευρωπαϊκή σιδηροδρομική αγορά βασισμένη στον ανταγωνισμό "όλοι εναντίον όλων" και τον κατακερματισμό των εθνικών σιδηροδρομικών εταιρειών, με την αμυδρή ελπίδα της διατήρησης των κατάλληλων επιπέδων ασφαλείας -αυτό συνεπάγονται οι προτάσεις της Επιτροπής- είτε θα κάνουμε συμφωνίες για συνεργασία μεταξύ των σιδηροδρομικών εταιρειών όλων των κρατών μελών, ώστε να υλοποιηθεί ένα δίκτυο σε όλη την ΕΕ για τη μεταφορά επιβατών και εμπορευμάτων σε μεγάλη ταχύτητα και με πλήρη ασφάλεια. Το τελευταίο θα μπορούσε να επιτευχθεί με την ανάπτυξη της συμμαχίας Railteam, συνασπίζοντας τους βασικούς ευρωπαϊκούς φορείς λειτουργίας μεγάλης ταχύτητας.
<P>
Θα πρέπει να σημειώσουμε ότι η ευρωπαϊκή ιστορία σιδηροδρόμων έχει ήδη πάρει την απόφαση ανάμεσα στα δύο συστήματα. " Μεγάλη Βρετανία εφάρμοσε τις επιλογές που προτείνει τώρα η Επιτροπή στο δικό της σιδηροδρομικό δίκτυο πριν από δέκα χρόνια. Το αποτέλεσμα ήταν μια γενική επιδείνωση στην υπηρεσία και μια επιδείνωση στην ασφάλεια, που οδήγησε σε θανατηφόρα ατυχήματα. Από την άλλη πλευρά, πριν από δέκα χρόνια δημιουργήθηκε η Thalys από τη συνεργασία μεταξύ των Γαλλικού Οργανισμού Σιδηροδρόμων και των Βελγικών Σιδηροδρόμων, παρά την αντίθεση της Επιτροπής. Το αποτέλεσμα ήταν μια αποτελεσματική, ασφαλής και ποιοτική υπηρεσία, που ανταποκρίνεται στις ανάγκες των επιβατών.
<P>
Βάσει αυτής της ιστορικής εμπειρίας, θα ήθελα να ζητήσω από την Επιτροπή να εγκαταλείψει την επιλογή της για σιδηροδρομικό ανταγωνισμό υπέρ της συνεργασίας.
<SPEAKER ID="158" NAME="Reinhard Rack" AFFILIATION="PPE-DE">
(DE) Κύριε Πρόεδρε, κύριε Αντιπρόεδρε, κυρίες και κύριοι, η Ευρώπη έχει πολλά να προσφέρει για να μας βοηθήσει όλους να βελτιώσουμε τις ζωές μας και τις οικονομίες μας. Δυστυχώς, σχεδόν όλες αυτές οι καλές προθέσεις έχουν ονόματα που είναι δύσκολο να προφερθούν.
<P>
Αυτό ισχύει ιδιαιτέρως για μία από τις προτεραιότητες στη σημερινή σιδηροδρομική δέσμη. " διαλειτουργικότητα είναι η μαγική λέξη που περιγράφει αυτό που θέλουμε και αυτό που πρέπει να πετύχουμε, προκειμένου να έχουμε πραγματικά ένα λειτουργικό σιδηροδρομικό σύστημα στην Ευρώπη. Οι μηχανές και το υπόλοιπο τροχαίο υλικό πρέπει να ευθυγραμμιστούν μεταξύ τους, αλλά για αυτό χρειαζόμαστε διαδικασίες αδειοδότησης που διασυνδέονται.
<P>
" Επιτροπή παρουσίασε μια σχετική πρόταση, την οποία αναπτύξαμε περαιτέρω στο Κοινοβούλιο με συναίνεση ανάμεσα σε όλες τις πολιτικές ομάδες. Ελπίζουμε ότι, μαζί με τις Τεχνικές Προδιαγραφές Διαλειτουργικότητας (ΤΠΔ) και άλλα πράγματα, αυτό θα μας βοηθήσει να πετύχουμε ένα καλύτερα συντονισμένο σιδηροδρομικό σύστημα για μια ενιαία Ευρώπη. Το σύστημά μας βασίζεται στην έννοια και την αρχή της αμοιβαίας αναγνώρισης και της τεχνικής εναρμόνισης, ορίζει σαφείς προθεσμίες και κριτήρια για τις άδειες και απαιτεί -και αυτό είναι πολύ σημαντικό- σε περίπτωση απόρριψης μια αίτησης για άδεια, η εθνική αρχή για την ασφάλεια να αποδείξει ότι υπάρχει κίνδυνος για την ασφάλεια, και όχι το αντίστροφο.
<P>
Αυτό που θέλουμε, και αυτό που ελπίζουμε να πετύχουμε, είναι πολλά από τα καθήκοντα που έχουν μεταβιβαστεί στον Ευρωπαϊκό Οργανισμό Σιδηροδρόμων σε αυτό το πλαίσιο να εκτελούνται από τον οργανισμό όσο το δυνατόν πιο γρήγορα και αποφασιστικά. Ελπίζω, όπως είπε ο συνάδελφός μου Georg Jarzembowski, κατά τη διάρκεια και στο τέλος αυτής της διαδικασίας, να υπάρχει λιγότερη γραφειοκρατία εδώ, στην ενιαία Ευρώπη μας, από ό,τι συμβαίνει σήμερα. Είμαστε πεπεισμένοι ότι οι προτάσεις μας μπορούν να εξασφαλίσουν ευρεία συναίνεση στο Σώμα κατά την ψηφοφορία, ώστε το χειροπιαστό αποτέλεσμα να είναι πράγματι περισσότερη διαλειτουργικότητα.
<SPEAKER ID="159" NAME="Jacques Barrot">
Μέλος της Επιτροπής. - (FR) Κύριε Πρόεδρε, κυρίες και κύριοι, θέλω να συγχαρώ τους εισηγητές, κ Ortuondo Larrea και κ. Costa, για το θαυμάσιο έργο τους μέσα σε σύντομο χρονικό διάστημα σχετικά με ένα μάλλον τεχνικό ζήτημα.
<P>
Αναφορικά με την πρόταση να αναδιατυπωθούν οι οδηγίες για τη σιδηροδρομική διαλειτουργικότητα, βλέπω ότι μπορεί να επιτευχθεί συμφωνία σε πρώτη ανάγνωση. Αυτό επιτεύχθηκε μετά από διάφορες συνόδους εργασίας, και θέλω να συγχαρώ τον κ Ortuondo Larrea ιδιαιτέρως για την προσωπική του δέσμευση να φέρει εις πέρας αυτήν την πρόταση. Ήταν σημαντικό να οριστεί μια ακριβής και λεπτομερής διαδικασία για την πιστοποίηση των μηχανών και άλλων σιδηροδρομικών οχημάτων αναφορικά με την πιθανή δράση από τις εθνικές αρχές για την ασφάλεια, και ταυτόχρονα να επιβληθεί ένα ανώτατο όριο στο μέγιστο χρονικό περιθώριο για τη διαδικασία πιστοποίησης, όπως ανέφερε ο κ. Jarzembowski.
<P>
Το αποτέλεσμα των διαπραγματεύσεων στις οποίες η Επιτροπή συνέβαλε από τεχνικής άποψης είναι μια τροποποίηση που αναδιαμορφώνει πλήρως το κείμενο της οδηγίας, με την οποία η Επιτροπή συμφωνεί απόλυτα. Συνεπώς, κύριε Πρόεδρε, εάν αυτή η συμφωνία επιβεβαιωθεί, θα στείλουμε ένα σαφές πολιτικό μήνυμα στη βιομηχανία και στις εθνικές αρχές για την ασφάλεια.
<P>
Τώρα είναι στην ευχέρεια των εθνικών αρχών ασφαλείας να καταστήσουν τις διαδικασίες αδειοδότησης για τα σιδηροδρομικά οχήματα λιγότερο δαπανηρές και πιο γρήγορες. Επίσης, θα εγκρίνουμε αυτήν τη νομοθεσία σε χρόνο ρεκόρ, δείχνοντας ότι οι ευρωπαϊκοί νόμοι μπορούν να κινηθούν εξίσου γρήγορα με το TGV.
<P>
Θα ήθελα να απαντήσω στον πρόεδρο Costa αναφορικά με τις εθνικές αρχές για την ασφάλεια. Αυτές δημιουργήθηκαν κατόπιν της οδηγίας του 2004 για τη σιδηροδρομική ασφάλεια. Για την πλειονότητα των κρατών μελών, αυτό σήμανε τη σύσταση μιας νέας αρχής εκ του μηδενός, με όλες τις δυσκολίες στον προϋπολογισμό και την επάνδρωση που αυτό συνεπαγόταν. Θα ήταν μάλλον δύσκολο έργο, κύριε πρόεδρε, να αφαιρεθεί μια λειτουργία από αυτές τις αρχές η οποία μόλις τους ανατέθηκε, και αυτό θα γεννούσε επίσης αμφιβολίες ως προς την αξιοπιστία της πολιτικής μας στον τομέα των σιδηροδρόμων. Συμφωνώ μαζί σας, ωστόσο. Μακροπρόθεσμα, μπορούμε να φανταστούμε ότι κάποια μέρα θα υπάρξει πιο εκτεταμένος εξευρωπαϊσμός αυτού του μηχανισμού. Ήθελα να σας δώσω μια απάντηση σε αυτό το σημείο.
<P>
Έρχομαι τώρα στο θέμα της ασφάλειας, όπου ενεργήσατε ως εισηγητής. Όπως επιθυμούσατε, ένα μέρος αυτών των οδηγιών μεταφέρθηκε στη νέα οδηγία για τη διαλειτουργικότητα. Με εξαίρεση τη συμμόρφωση με τη νέα απόφαση επιτροπολογίας, μέσω της εισαγωγής της κανονιστικής διαδικασίας με έλεγχο, το μόνο εναπομείναν σημαντικό στοιχείο αυτής της πρότασης είναι το ζήτημα της συντήρησης των σιδηροδρομικών οχημάτων και ο ρόλος των κατόχων των οχημάτων.
<P>
Περισσότερες από τις μισές τροπολογίες που κατατέθηκαν είναι αποδεκτές από την Επιτροπή όπως είναι καταρχήν ή εν μέρει. Ωστόσο, πρέπει να αναφέρω την κατάσταση της τροπολογίας 21. Σε αυτό το μάλλον τεχνικό ζήτημα, οι όποιες τροποποιήσεις έχουν προβλεφθεί πρέπει να συμμορφώνονται με τη νομοθεσία που είναι ήδη σε ισχύ, ιδιαίτερα με την οδηγία για τη σιδηροδρομική ασφάλεια, αλλά και με τις Τεχνικές Προδιαγραφές Διαλειτουργικότητας για φορτάμαξες, που τέθηκαν σε ισχύ στις 31 Ιανουαρίου 2007, και με την απόφαση για το εθνικό μητρώο οχημάτων, που τέθηκε σε ισχύ στις 9 Νοεμβρίου 2007.
<P>
Αυτές οι τροποποιήσεις πρέπει να συμφωνούν επίσης, όσο το δυνατόν περισσότερο, με τις διάφορες καταστάσεις που μπορεί να ανακύψουν στην πράξη. Πρέπει να έχουν στενή σχέση με τις πρακτικές που ισχύουν σε άλλους τρόπους μεταφοράς. Δεν πρέπει να περικλείουν σε νομοθεσία ένα συμβατικό εμπορικό μοντέλο που μπορεί να εξελιχθεί μαζί με τη μεταρρύθμιση του σιδηροδρομικού συστήματος. Για τον λόγο αυτόν, η τροπολογία 21 δεν έχει την έγκριση της Επιτροπής. Το ίδιο ισχύει, κύριε Πρόεδρε, για τις τροπολογίες 3 έως 7, 10, 14, 17 και 22, ουσιαστικά για καθαρά τεχνικούς ή δικαιοδοτικούς λόγους.
<P>
Θέλω να τελειώσω με κάποιες παρατηρήσεις σχετικά με την προτεινόμενη τροποποίηση του κανονισμού για τη σύσταση Ευρωπαϊκού Οργανισμού Σιδηροδρόμων. Εφόσον οι νέες λειτουργίες που ανατίθενται στον Ευρωπαϊκό Οργανισμό Σιδηροδρόμων βασικά εξαρτώνται από τις οδηγίες για τη διαλειτουργικότητα και την ασφάλεια και την οδηγία για την πιστοποίηση των μηχανοδηγών, το κείμενο δεν πρέπει να προκαλεί σημαντικά προβλήματα.
<P>
Αναφορικά με την τροπολογία 4, όπου θέλετε ο οργανισμός να ενεργεί ως φορέας πιστοποίησης των εθνικών αρχών, χαίρομαι που βρέθηκε ένας λογικός συμβιβασμός αναφορικά με την έκθεση του κ. Ortuondo Larrea. Μακροπρόθεσμα, ο οργανισμός θα μπορούσε να αναλάβει αυτήν την ευθύνη, όμως την παρούσα στιγμή οι ειδικοί συμφωνούν ότι αυτό το είδος αναδιοργάνωσης θα ήταν πρόωρο. Πρέπει να εξεταστούν τα πιθανά μοντέλα συνεργασίας ανάμεσα στον Ευρωπαϊκό Οργανισμό Σιδηροδρόμων και τις εθνικές αρχές για την ασφάλεια. " Επιτροπή ανέλαβε να εκτιμήσει τις επιπτώσεις όλων αυτών των επιλογών, ώστε να είναι εφικτή η λήψη της καλύτερης απόφασης μέχρι το 2015.
<P>
Οι υπόλοιπες τροπολογίες είναι αποδεκτές ως έχουν, είτε εν μέρει είτε καταρχήν, εκτός από τρεις. Πρώτον, η τροπολογία 5 αναθέτει στον οργανισμό έναν μεσολαβητικό ρόλο σε προβλήματα σχετικά με την έκδοση πιστοποιητικών ασφαλείας. Δεν συμφωνούμε με αυτήν την τροπολογία για τους λόγους που ήδη αναφέρθηκαν. Δεύτερον, δεν αποδεχόμαστε την τροπολογία 6 για λόγους συνοχής με το αντίστοιχο άρθρο στην οδηγία για τη σιδηροδρομική ασφάλεια. Τέλος, δεν αποδεχόμαστε την τροπολογία 8, καθώς κάτι τέτοιο θα μετέτρεπε τον οργανισμό σε σύμβουλο για εμπορικά σχέδια, τη στιγμή που αυτό το έργο αντιστοιχεί σε κοινοτικό φορέα.
<P>
Άκουσα με προσοχή όλες τις ομιλίες σήμερα. Νομίζω ότι, ως επί το πλείστον, το Ευρωπαϊκό Κοινοβούλιο εκτίμησε σωστά την αξία αυτών των διατάξεων, στόχος των οποίων είναι να εξευρωπαΐσουν πραγματικά τους σιδηροδρόμους μας. Δεν σκοπεύω να απαντήσω σε όλα τα ερωτήματα που τέθηκαν. Θέλω απλώς να δηλώσω ότι κατανείμαμε το 85% των πόρων για σιδηροδρομικά έργα στα διευρωπαϊκά δίκτυα. Θέλω να πω στον κ. Grandes Pascual ότι δεν αμελήσαμε τις ορεινές διαδρομές, και ιδιαίτερα τα Πυρηναία.
<P>
Θέλω επίσης να πω ότι, ανεξαρτήτως της προσέγγισης που ακολουθείται στο σιδηροδρομικό σύστημα, πρέπει παρόλα αυτά να παραδεχτούμε ότι, εάν θέλουμε τα τρένα να επιστρέψουν στην Ευρώπη, πρέπει να καταβάλουμε μια ειλικρινή προσπάθεια να εξευρωπαΐσουμε το σύστημα μέσω της τεχνικής διαλειτουργικότητας και των εναρμονισμένων κανονισμών ασφαλείας.
<P>
Κύριε Πρόεδρε, το έτος 2007 θα είναι βασικό έτος για τις σιδηροδρομικές μεταφορές. Από την 1η Ιανουαρίου οι εθνικές και διεθνείς μεταφορές εμπορευμάτων είναι ανοικτές στον ανταγωνισμό. Βλέπουμε ότι η διαδικασία αναζωογόνησης σε αυτόν τον τομέα αρχίζει να αποδίδει καρπούς. Το μερίδιο αγοράς των σιδηροδρόμων, μετά από μια παρακμή από τη δεκαετία του '70 στα περισσότερα κράτη μέλη, έχει πλέον σταθεροποιηθεί και μάλιστα αναπτύσσεται.
<P>
Οι νομοθετικές προτάσεις που συζητάτε σήμερα εδώ θα βοηθήσουν τις σιδηροδρομικές εταιρείες να ανταγωνιστούν την οδική κυκλοφορία. Επομένως, χαίρομαι υπερβολικά με τη συμφωνία για την οδηγία σχετικά με τη διαλειτουργικότητα, και η Επιτροπή θα κάνει ό,τι μπορεί για να επιτύχει μια γρήγορη συμφωνία στις άλλες δύο πτυχές αυτών των μέτρων.
<P>
Κύριε Πρόεδρε, παρακαλώ επιτρέψτε μου να εκφράσω την ειλικρινέστατη ευγνωμοσύνη μου σε όλους τους βουλευτές που κατέβαλαν επίμονες προσπάθειες σε ένα τόσο τεχνικό αντικείμενο. Νομίζω ότι αυτό μας βοήθησε να σημειώσουμε πολύ πιο γρήγορα πρόοδο, καθώς εάν ήμασταν αναγκασμένοι να περιμένουμε τη δεύτερη ανάγνωση, θα είχαμε χάσει έναν πολύτιμο χρόνο. Πιστεύω, λοιπόν, ότι το 2007 θα είναι καλή χρονιά για τις σιδηροδρομικές μεταφορές, και αυτό το καθιστά επίσης καλή χρονιά για τον αγώνα κατά της υπερθέρμανσης του πλανήτη, στον οποίο ξέρουμε ότι οι σιδηροδρομικές μεταφορές θα είναι ιδιαιτέρως χρήσιμες.
<SPEAKER ID="160" NAME="Πρόεδρος">
" συζήτηση έληξε.
<P>
Δεδομένου ότι δύο αμαξοστοιχίες δεν μπορούν να σταματήσουν στην ίδια πλατφόρμα ταυτόχρονα, θα ψηφίσουμε αύριο για την έκθεση Costa και για την έκθεση Ortuondo Larrea θα ψηφίσουμε την Τρίτη 11 Δεκεμβρίου στο Στρασβούργο.
<P>
Γραπτές δηλώσεις (άρθρο 142 του Κανονισμού)
<SPEAKER ID="161" NAME="Marian-Jean Marinescu  " AFFILIATION="PPE-DE">
γραπτώς. - (RO) " πρόταση της Επιτροπής για βελτίωση της νομοθεσίας στον τομέα της διαλειτουργικότητας είναι ευπρόσδεκτη, λαμβανομένης υπόψη της ανάγκης να βελτιωθεί το σύστημα σιδηροδρομικών μεταφορών στην Ευρωπαϊκή Ένωση.
<P>
Οι εθνικές διαδικασίες πιστοποίησης των σιδηροδρομικών μηχανών και του τροχαίου υλικού σιδηροδρόμων, καθώς και οι διαδικασίες πιστοποίησης των μηχανικών σιδηροδρομικών μηχανών, διαφέρουν πολύ, εμποδίζοντας μάλιστα την ελεύθερη κυκλοφορία των τρένων στην επικράτεια της Ένωσης.
<P>
Είναι εξαιρετικά σημαντικό οι κανονισμοί σχετικά με τη διαλειτουργικότητα να επεκταθούν σε ολόκληρο το κοινοτικό σιδηροδρομικό δίκτυο. Τα ΔΕΔ έχουν ήδη σχεδιασθεί με βάση την αρχή της διαλειτουργικότητας και, συνεπώς, οι επενδύσεις πρέπει να εστιάσουν στους κανονικούς σιδηροδρόμους και σε όλες τις κατηγορίες του τροχαίου υλικού σιδηροδρόμων, προκειμένου να μπορέσουν να τηρήσουν τα ευρωπαϊκά κοινά πρότυπα στο μέλλον.
<P>
" διαλειτουργικότητα αποτελεί απαίτηση, αλλά υπάρχουν επίσης περιοχές στον ευρωπαϊκό χώρο όπου δεν μπορούν να κατασκευαστούν σιδηροδρομικές γραμμές συμβατές με τρένα υψηλής ταχύτητας: ορεινές περιοχές, γενικά απομονωμένες περιοχές, σιδηροδρομικές γραμμές που διέρχονται από σήραγγες και επίστηλες οδογέφυρες.
<P>
Πιστεύω ότι ο νομοθέτης πρέπει να εκδώσει ειδικές διατάξεις επειδή, αφενός, δεν μπορούμε να στερήσουμε από τις περιοχές αυτές τα οφέλη των σιδηροδρομικών μεταφορών και, αφετέρου, δεν μπορούμε να αγνοήσουμε τις συνθήκες για την ασφάλεια των ίδιων των επιβατών, των τρένων και των υποδομών.
<SPEAKER ID="162" NAME="Silvia-Adriana Ţicău  " AFFILIATION="PSE">
γραπτώς. - (RO) Οι εθνικοί κανόνες για την ασφάλεια των σιδηροδρόμων που επιβάλλουν τα κράτη μέλη έχουν ουσιαστική σημασία για τα σιδηροδρομικά συστήματα, προκειμένου να τηρούν τις απαιτήσεις ασφάλειας, και για τη διαλειτουργικότητά τους.
<P>
Με την έναρξη της λειτουργίας του τροχαίου υλικού σιδηροδρόμων, διορίζεται ένα νομικό πρόσωπο αρμόδιο για τη συντήρησή του. Πιστεύω ότι οι τεχνικές προδιαγραφές πρέπει να υποδεικνύουν τις βασικές παραμέτρους και τα τεχνικά χαρακτηριστικά που απαιτούνται για τη συντήρηση των στοιχείων, των υποσυνόλων ή των πλήρων συνόλων υλικών ενσωματωμένων ή προοριζόμενων να ενσωματωθούν σε ένα σιδηροδρομικό υποσύστημα.
<P>
Επιβάλλονται περιορισμοί ταχύτητας στο 66% των ρουμανικών σιδηροδρομικών γραμμών λόγω της κατάστασης των σιδηροδρομικών υποδομών, και το 77% του τροχαίου υλικού σιδηροδρόμων έχει υποστεί φθορές. " Ρουμανία πρέπει να επενδύσει στην ανάπτυξη των σιδηροδρομικών μεταφορών. Θεωρώ ότι είναι εξαιρετικά σημαντικό να συνδεθούν ταχέως η Ρουμανία και η Βουλγαρία με το σύστημα σιδηροδρομικών μεταφορών υψηλής ταχύτητας.
<P>
" ασφάλεια των σιδηροδρομικών μεταφορών είναι απαραίτητη. Το πρώτο σύνολο σχεδίων σχετικά με τους κοινούς στόχους για την ασφάλεια των σιδηροδρόμων, που αποσκοπεί στη βελτίωση των επιδόσεων στον τομέα της ασφάλειας του σιδηροδρομικού συστήματος στα κράτη μέλη, θα έχει εγκριθεί από την Επιτροπή έως τις 30 Απριλίου 2009 και το δεύτερο σύνολο σχεδίων έως τις 30 Απριλίου 2011. Καλώ την Ευρωπαϊκή Επιτροπή να στηρίξει τα νέα κράτη μέλη προκειμένου να έχουν πρόσβαση στα διαθέσιμα κοινοτικά μέσα για να αναπτύξουν τις υποδομές μεταφορών.

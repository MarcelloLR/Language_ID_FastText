<CHAPTER ID="005">
Κατάρτιση του προϋπολογισμού 2012 (συζήτηση) 
<SPEAKER ID="035" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Balzani, εξ ονόματος της Επιτροπής Προϋπολογισμών, σχετικά με τις κατευθυντήριες γραμμές ενόψει της κατάρτισης του προϋπολογισμού του 2012 [2011/2042 BUD].
<SPEAKER ID="036" NAME="Francesca Balzani" LANGUAGE="IT">
Κύριε Πρόεδρε, κυρίες και κύριοι, το έγγραφο το οποίο εξετάζουμε σήμερα δεν είναι απλώς μια έκθεση σχετικά με τις προτεραιότητες του επόμενου ευρωπαϊκού προϋπολογισμού, αλλά πάνω απ' όλα ένα στρατηγικό έγγραφο το οποίο εξετάζει τον νέο ρόλο που πρέπει να διαδραματίσει ο ευρωπαϊκός προϋπολογισμός στο πλαίσιο της ευρύτερης οικονομικής διακυβέρνησης.
<P>
Διανύουμε το πρώτο έτος του Ευρωπαϊκού Εξαμήνου, το οποίο έχει σχεδιαστεί ακριβώς για να δημιουργήσει τον μεγαλύτερο δυνατό συντονισμό μεταξύ του προϋπολογισμού της Ένωσης και των προϋπολογισμών των κρατών μελών, τη μεγαλύτερη δυνατή συνέργεια και την ύψιστη συμπληρωματικότητα. Όλα τα ανωτέρω σημαίνουν ένα πράγμα: σύγκλιση· να συγκλίνουν οι προϋπολογισμοί των κρατών μελών με τους κύριους στόχους του ευρωπαϊκού προϋπολογισμού. Σήμερα, αυτοί οι στόχοι -αυτοί οι ευρωπαϊκοί στόχοι- δεν μπορούν παρά να είναι εκείνοι που ορίζονται στη στρατηγική Ευρώπη 2020: μια μεγαλειώδης, φιλόδοξη στρατηγική με πέντε πολύ σημαντικούς στόχους και επτά εμβληματικές πρωτοβουλίες. Πρόκειται για μεγάλους, σημαντικούς στόχους, αλλά και πολύ συγκεκριμένους.
<P>
Ο πρώτος στόχος είναι εξαιρετικά σημαντικός και αφορά την οικοδόμηση μιας Ευρώπης με πλήρη και καλύτερη απασχόληση, πραγματοποιώντας τις σωστές επενδύσεις. Έχουμε, λοιπόν, μια σημαντική προτεραιότητα για τον προϋπολογισμό του 2012: δεν πρέπει να χρονοτριβήσουμε κατά την εκτέλεση της στρατηγικής για το 2020, ξεκινώντας με τον πρώτο από τους στόχους, δηλαδή τα υψηλότερα ποσοστά απασχόλησης στην Ευρώπη. Συνεπώς, ο άμεσος καθορισμός της διάστασης της στρατηγικής για το 2020 στον προϋπολογισμό μας είναι απαραίτητος και ζήτημα έκτακτης ανάγκης.
<P>
Δύο στοιχεία είναι θεμελιώδη για να το επιτύχουμε αυτό: πρέπει να καταρτίσουμε σχέδια και να κοιτάξουμε στο μέλλον. Ο προγραμματισμός σημαίνει να αποκλείσουμε μαθηματικές προσεγγίσεις στον προϋπολογισμό, οι οποίες δεν έχουν απολύτως κανένα νόημα. Οι μαθηματικές, γενικές και χωρίς καμία διάκριση αυξήσεις δεν είναι καθόλου χρήσιμες. Αντίθετα, πρέπει να εξετάσουμε ποια ακριβώς είναι τα προγράμματα και οι δράσεις που μπορούν να συμβάλουν στη στρατηγική για το 2020. Το να στρέψουμε το βλέμμα προς το μέλλον είναι απολύτως καίριας σημασίας: δίνουμε τη μέγιστη δυνατή προσοχή στις αναλήψεις υποχρεώσεων και όχι μόνο στις πληρωμές μας, διότι οι αναλήψεις υποχρεώσεων αποτελούν το εργαλείο για την οικοδόμηση του βιώσιμου οικονομικού μέλλοντος της Ένωσής μας.
<P>
" ευελιξία αποτελεί ένα άλλο σημαντικό θέμα. Βρισκόμαστε στο τέλος της περιόδου προγραμματισμού και, επομένως, ο προϋπολογισμός είναι ιδιαίτερα άκαμπτος. Πιστεύω, λοιπόν, πως είναι πραγματικά σημαντικό, ευθύς εξαρχής, να θεωρήσουμε όλα τα διαθέσιμα μέσα ευελιξίας θεμελιώδη και απαραίτητα για τον προϋπολογισμό τον οποίο πρόκειται να καταρτίσουμε, εάν θέλουμε όχι μόνο να καταστεί εφικτός ή αναγκαίος για την πραγματοποίηση του πρώτου βήματος προς τη στρατηγική του 2020 -η οποία δεν πρέπει σε καμία περίπτωση να αποτύχει, όπως έχουμε διαπιστώσει στο παρελθόν- αλλά και, επίσης, εάν θέλουμε να είναι ένας χρήσιμος και αποτελεσματικός προϋπολογισμός.
<P>
Είμαι πεπεισμένη ότι η επίτευξη όλων αυτών των σημαντικών στόχων θα είναι δυνατή μόνο εάν συνεργαστούμε υπομονετικά, ευθύς εξαρχής, για τη δημιουργία ενός νέου κλίματος διοργανικής συνεργασίας. " διοργανική συνεργασία αποτελεί μία από τις μεγαλύτερες προκλήσεις της Συνθήκης της Λισαβόνας, για την οποία μιλούμε πάντα μάλλον απρόσεκτα. " διοργανική συνεργασία συνεπάγεται την εξεύρεση ενός νέου αισθήματος ισότητας, προκειμένου να εργαστούμε από κοινού γι' αυτό το ευαίσθητο ζήτημα, τον προϋπολογισμό, ο οποίος δεν είναι μόνο ένα από τα πιο σημαντικά από στρατηγική άποψη εργαλεία για την οικοδόμηση του μέλλοντός μας, αλλά και ένα από τα πιο απτά και πρακτικά.
<SPEAKER ID="037" NAME="Janusz Lewandowski">
μέλος της Επιτροπής. - (EN) Κυρία Πρόεδρε, επικροτώ τη θέση του Κοινοβουλίου σχετικά με τις προτεραιότητες του προϋπολογισμού του 2012 όπως εκφράζεται στις προτεινόμενες κατευθυντήριες γραμμές. " Επιτροπή, σύμφωνα με το δικαίωμα πρωτοβουλίας που διαθέτει, θα λάβει, βεβαίως, υπόψη τις κατευθυντήριες γραμμές του Κοινοβουλίου και θα αξιολογήσει επίσης τις κατευθυντήριες γραμμές του Συμβουλίου. Από την άλλη πλευρά, πρέπει να λάβουμε υπόψη τα τελευταία στοιχεία που παρείχαν τα 27 κράτη μέλη, ενώ οι υπηρεσίες μας θα εξετάσουν προσεκτικά και θα αξιολογήσουν αυτά τα στοιχεία με σκοπό να καταρτίσουν το σχέδιο προϋπολογισμού στις 20 Απριλίου.
<P>
Πρόκειται πλέον για τη δεύτερη δοκιμασία της ετήσιας διαδικασίας στο πλαίσιο της Συνθήκης της Λισαβόνας. Το πλαίσιο της οικονομικής εξυγίανσης είναι προφανές σε όλους. Πιστεύω ότι, σε αυτό το πλαίσιο, θα ήταν υπεύθυνο από μέρους μας να λάβουμε υπόψη όλες τις δημοσιονομικές υποχρεώσεις χρηματοδότησης της Ευρωπαϊκής Ένωσης και να ανταποκριθούμε σε αυτές, αλλά επίσης να έχουμε κατά νου το πλαίσιο της λιτότητας που αποτελεί πραγματικότητα στα κράτη μέλη. Σήμερα, περισσότερο από ποτέ, κανείς δεν θα μπορούσε να αντιταχθεί στην ανάγκη να βασιστεί ο προϋπολογισμός στις αρχές της αυστηρής και χρηστής κατάρτισης του προϋπολογισμού. Ποτέ δεν ήταν τόσο σημαντική η εξέταση της εξοικονόμησης, αλλά θα πρέπει επίσης να χρησιμοποιήσουμε το εργαλείο του ευρωπαϊκού προϋπολογισμού προκειμένου να βοηθήσουμε την Ευρώπη σε αυτήν την κατάσταση μετά την κρίση.
<P>
Υπό αυτό το πρίσμα, θα ήθελα να επισημάνω δύο διαφορές μεταξύ των εθνικών προϋπολογισμών και του ευρωπαϊκού προϋπολογισμού. Οι εθνικοί προϋπολογισμοί αφορούν κυρίως κοινωνικές μεταβιβάσεις, την κατανάλωση. Ο ευρωπαϊκός προϋπολογισμός αφορά τις επενδύσεις με πολλαπλασιαστικά αποτελέσματα. Ως εκ τούτου, θα μπορούσε να συμβάλει στην ανάπτυξη και την απασχόληση. Δεν είναι ούτε καλή ούτε χρηστή η κατάρτιση του προϋπολογισμού όταν δεν εξοφλούνται οι εκκρεμείς αναλήψεις υποχρεώσεων που έχουν συμφωνηθεί τα προηγούμενη έτη, συνεπώς και οι δύο αυτές πτυχές πρέπει να ληφθούν υπόψη κατά τη διαμόρφωση του τελικού σχεδίου πρότασης για το 2012.
<P>
Όπως αναφέρθηκε στην επιστολή του Προέδρου της Επιτροπής, και όπως δήλωσε ξεκάθαρα εισηγήτρια, η κ. Balzani, πρέπει να διασφαλίσουμε επαρκείς πόρους για δαπάνες στο πλαίσιο της στρατηγικής για το 2020. Ναι, πρέπει, αφενός, να συντονίσουμε τις προσπάθειες κατάρτισης των εθνικών προϋπολογισμών και του ευρωπαϊκού προϋπολογισμού, αλλά, αφετέρου, πρέπει να είμαστε ιδιαίτερα αυστηροί όσον αφορά τις διοικητικές δαπάνες - εξού και η δέσμευση της Επιτροπής για ποσοστό μικρότερο από 1% για τη διοίκηση. Αυτό σημαίνει εξοικονόμηση όσον αφορά συμβατικές υποχρεώσεις και εξοικονόμηση σε τομείς όπως οι διασκέψεις, τα έξοδα των αποστολών, οι συνεδριάσεις και η πληροφορική.
<P>
Λαμβάνοντας υπόψη τα όσα συνέβησαν πέρυσι, ελπίζουμε ότι αυτήν τη φορά η διαδικασία θα είναι ομαλότερη, αντλώντας διδάγματα από την εμπειρία του 2011. Ως εκ τούτου, προσβλέπω, λοιπόν, στην πρώτη συνάντηση τριμερούς διαλόγου στις 30 Μαρτίου. Τότε, θα είμαστε έτοιμοι να παρουσιάσουμε το σχέδιο προϋπολογισμού για το 2012.
<SPEAKER ID="038" NAME="Giovanni La Via" LANGUAGE="IT">
Κύριε Πρόεδρε, κύριε Επίτροπε, κυρίες και κύριοι, οι κατευθυντήριες γραμμές επί των οποίων θα ψηφίσουμε σύντομα αποτελούν το πρώτο βήμα προς την κατάρτιση του ευρωπαϊκού προϋπολογισμού για το 2012. Από την αρχή, η Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες) έχει εκφράσει τη στήριξή της για την προκαταρκτική έκθεση που περιέχει τις προτεραιότητες του Κοινοβουλίου για τον επικείμενο προϋπολογισμό, οι οποίες στη συνέχεια θα υποβληθούν στην Επιτροπή, όπως πράττει και το Συμβούλιο.
<P>
" συμβολή μας βοήθησε να διευρυνθεί το πεδίο των πολιτικών προτεραιότητας και στήριξε τα ισορροπημένα θεμέλια τα οποία έθεσε η εισηγήτρια, κ. Balzani, εισάγοντας ορισμένες ισχυρές και σαφείς προτεραιότητες που εκφράζουν τις παραδόσεις της Ομάδας ΕΛΚ, δηλαδή την ανάπτυξη και τη μεγέθυνση για την Ευρώπη παράλληλα με την έρευνα και την καινοτομία.
<P>
Πιστεύω, πράγματι, ότι αυτές είναι οι πολιτικές στις οποίες θα πρέπει να επενδύσουμε για το μέλλον της Ένωσης και τις οποίες το Κοινοβούλιο θα πρέπει να τονίσει πριν από την κατάθεση στην Επιτροπή του προκαταρκτικού σχεδίου προϋπολογισμού. Όπως ορθά επεσήμανε ο κ. Lewandowski πριν από λίγο, κι εμείς επιμείναμε ότι η έννοια της ευθύνης θα πρέπει να βρίσκεται στο επίκεντρο του προϋπολογισμού του 2012. Αυτό δεν σημαίνει ότι μέχρι στιγμής δεν επιδεικνύαμε υπευθυνότητα ως προς τον προϋπολογισμό, αλλά τονίζει ότι τώρα περισσότερο από ποτέ, ως αποτέλεσμα της κρίσης, πρέπει να ενεργήσουμε υπεύθυνα.
<P>
Τέλος, πιστεύω πως πρέπει να ειπωθεί κάτι για το τι συνέβη και τι συμβαίνει σε πολλές χώρες στη Βόρεια Αφρική, απλώς για να δείξουμε ότι απορρίπτουμε τις μεσοπρόθεσμες προσεγγίσεις οι οποίες δεν είναι σε θέση να αντιμετωπίσουν κατάλληλα απρόσμενα γεγονότα ή νέες πολιτικές. Όσον αφορά την τεχνική πλευρά της ψηφοφορίας, πιστεύω πως θα ήταν προτιμότερο να μην αλλάξουμε ουσιαστικά τίποτα στην έκθεση που καταρτίστηκε από την Επιτροπή Προϋπολογισμών. Πραγματικά με προβληματίζει η επιμονή της Συνομοσπονδιακής Ομάδας της Ευρωπαϊκής Ενωτικής Αριστεράς / Αριστεράς των Πρασίνων των Βορείων Χωρών να συμπεριληφθεί ο φόρος επί των χρηματοπιστωτικών συναλλαγών. Πέραν από την ουσία του ζητήματος, μου φαίνεται ότι δεν σχετίζεται καθόλου με τη διαδικασία του προϋπολογισμού του 2012.
<SPEAKER ID="039" NAME="Göran Färm" LANGUAGE="SV">
Κυρία Πρόεδρε, καταρχάς, θα ήθελα να εκφράσω τις ειλικρινείς μου ευχαριστίες στην κ. Balzani. Ήταν πολύ σοφή η επιλογή της αφετηρίας για την έκθεσή της. Είναι σύντομη, συγκεκριμένη και εποικοδομητική και δίνει σαφή έμφαση στα σημαντικότερα ζητήματα. Ποια είναι, λοιπόν, τα σημαντικότερα ζητήματα; Να καταδείξουμε ότι η στρατηγική Ευρώπη 2020 δεν είναι απλώς αερολογίες, αλλά μια σοβαρή προσπάθεια να επιτρέψουμε στην ΕΕ να διαδραματίσει απτό ρόλο στην προώθηση της ανάπτυξης και της απασχόλησης.
<P>
Ο προϋπολογισμός της ΕΕ αποτελεί επίμαχο ζήτημα, μολονότι είναι πράγματι πολύ μικρός - περίπου το 1% του ΑΕγχΠ ή λίγο περισσότερο από το 2% των συνολικών δημόσιων δαπανών. Εντούτοις, μπορεί να διαδραματίσει στρατηγικό ρόλο όσον αφορά τις επενδύσεις σε έργα τα οποία τα κράτη μέλη δεν μπορούν να διαχειριστούν από μόνα τους ή απαιτούν αλληλεγγύη στο εσωτερικό της Ευρώπης. Τα έργα αυτά αφορούν την έρευνα και ανάπτυξη, τις υποδομές μεταφορών και ενέργειας και τη δυνατότητα υλοποίησης του πραγματικού δυναμικού της εσωτερικής αγοράς - μιας αγοράς εργασίας η οποία λειτουργεί καλά στην ΕΕ και μιας πραγματικής βάσης για ανάπτυξη και ανταγωνιστικότητα.
<P>
Ωστόσο, αυτά τα κοινά έργα είναι δαπανηρά. Απαιτούνται, λοιπόν, αποδεικτικά στοιχεία από μέρους των κρατών μελών και του Συμβουλίου. Θα εφαρμοστεί η στρατηγική Ευρώπη 2020 ή θα ακολουθήσει τον δρόμο της στρατηγικής της Λισαβόνας - καλές ιδέες οι οποίες θάφτηκαν στο συρτάρι κάποιου γραφείου; Πιστεύω πως ο προϋπολογισμός του 2012 θα είναι κρίσιμος για την απάντηση αυτού του ερωτήματος.
<SPEAKER ID="040" NAME="Carl Haglund" LANGUAGE="SV">
Κυρία Πρόεδρε, καταρχάς, θα ήθελα να ευχαριστήσω την εισηγήτρια για το εξαιρετικό έργο της. Σε τέτοιους καιρούς, ο καθορισμός δημοσιονομικών προτεραιοτήτων δεν είναι εύκολο έργο. Επίσης, χαίρομαι διότι επιλέγουμε ως οδηγό μας για τον προϋπολογισμό του επόμενου έτους τη στρατηγική Ευρώπη 2020. Όπως επισημάνθηκε νωρίτερα, δεν μπορούμε να περιμένουμε έως το 2014, όταν θα τεθεί σε ισχύ το επόμενο δημοσιονομικό πλαίσιο, προκειμένου να εφαρμόσουμε τη στρατηγική Ευρώπη 2020.
<P>
" Επιτροπή έχει τη σημαντική ευθύνη της κατάθεσης προτάσεων στο πλαίσιο του σχεδίου προϋπολογισμού της αυτό το καλοκαίρι. Έως τώρα, δεν καταφέραμε να διοχετεύσουμε πόρους στη στρατηγική Ευρώπη 2020 στον βαθμό που θα ήταν αναγκαίο. Ελλοχεύει ο κίνδυνος η κατάσταση να καταλήξει ακριβώς όπως προειδοποίησε ο κ. Färm: να μην εφαρμοστεί η στρατηγική, αλλά να παραμείνει στο συρτάρι κάποιου γραφείου, πράγμα που δεν επιθυμούμε, βεβαίως.
<P>
" Ομάδα μου κατέθεσε ορισμένες τροπολογίες επί της έκθεσης και είμαστε χαρούμενοι για τον τρόπο με τον οποίο αυτές ενσωματώθηκαν στις προτάσεις. Θα ήθελα να ευχαριστήσω την εισηγήτρια γι' αυτό. Πρέπει να πω στο Συμβούλιο ότι εμείς στο Ευρωπαϊκό Κοινοβούλιο έχουμε σίγουρα λόγο να εξετάσουμε τους εαυτούς μας και τον τρόπο με τον οποίο προσεγγίζουμε τον προϋπολογισμό του 2011. Καταφέραμε να δημιουργήσουμε μια αντιπαράθεση, η οποία σίγουρα αποτέλεσε αφορμή για προβληματισμό τόσο για εμάς όσο και για τους πολιτικούς του Συμβουλίου.
<P>
Πρέπει να σκεφτούμε πώς μπορούμε να αξιοποιήσουμε με τον καλύτερο δυνατό τρόπο τους πόρους που διαθέτουμε. Ίσως να πρέπει επίσης να εξετάσουμε το ενδεχόμενο περικοπών στον προϋπολογισμό της ΕΕ. Ταυτόχρονα, δεν πρέπει να ξεχνούμε ότι η Ένωση έχει αναλάβει πολλά καθήκοντα τα οποία πρέπει να εκτελέσει. Αυτά τα καθήκοντα δεν θα εκτελεστούν από μόνα τους. Ορισμένες φορές έχω την αίσθηση ότι το Συμβούλιο πιστεύει πως τα πράγματα μπορούν να κυλήσουν από μόνα τους χωρίς εμείς να πρέπει να θέσουμε εκ νέου προτεραιότητες ή να καθορίσουμε πόρους, αλλά δυστυχώς η πραγματικότητα είναι διαφορετική. Προσβλέπω σε μια εποικοδομητική πρόταση από την Επιτροπή που να μπορέσει να μας βοηθήσει να βρούμε έναν πιο εποικοδομητικό τόνο στις διαπραγματεύσεις για τον προϋπολογισμό του 2012.
<SPEAKER ID="041" NAME="James Elles" LANGUAGE="EN">
Κυρία Πρόεδρε, θα ήθελα να συγχαρώ την εισηγήτρια για την έκθεσή της. Θεωρώ ότι, σε αντίθεση με τις άλλες κατευθυντήριες γραμμές τις οποίες έχουμε συζητήσει κατά τη διάρκεια πολλών άλλων ετών σε αυτό το Σώμα, είναι επικεντρωμένη στον στόχο της και δεν υπεισέρχεται σε υπερβολικές λεπτομέρειες, οι οποίες πρόκειται ασφαλώς να προκύψουν αργότερα στη διαδικασία του προϋπολογισμού.
<P>
Καταρχάς, θα ήθελα να πω ότι στην Ομάδα μας θα θέλαμε να λάβουμε ιδιαιτέρως υπόψη το τι συμβαίνει σε άλλες περιοχές της Ευρωπαϊκής Ένωσης και η οπτική μας να μην περιοριστεί εντός των Βρυξελλών. Ως εκ τούτου, το σημείο το οποίο συμπεριλάβατε στην παράγραφο 21 -όπου αναφέρετε ότι θα πρέπει να εντοπίσουμε αρνητικές προτεραιότητες και εξοικονομήσεις των θεσμικών οργάνων, ζητώντας από τις εξειδικευμένες επιτροπές μας να μπορέσουν να εντοπίσουν προτεραιότητες- είναι πολύ σημαντικό, αλλά μέχρι στιγμής το έργο το οποίο έχει επιτελεστεί σχετικά είναι πολύ μικρό.
<P>
Διακατεχόμενοι από την επιθυμία, την οποία κατανοώ πλήρως, να διαθέσουμε περισσότερα κονδύλια για τη στρατηγική Ευρώπη 2020 και τις εμβληματικές πρωτοβουλίες, δεν θα πρέπει να αναζητούμε μόνο δράσεις οι οποίες αφορούν κονδύλια, αλλά και την ενίσχυση της ενιαίας αγοράς. Δεν πρόκειται μόνο για κονδύλια. Όταν αναζητούμε κονδύλια θα πρέπει να σκεφτόμαστε το πού μπορούμε να επιτύχουμε εξοικονομήσεις σε άλλα σημεία του προϋπολογισμού, όπως εξετάζουμε στο πλαίσιο του Κοινοβουλίου και των άλλων θεσμικών οργάνων. Υιοθετούμε την άποψη ότι εάν θέλουμε περισσότερα κονδύλια τότε τα λαμβάνουμε από εξοικονομήσεις σε άλλους τομείς. Αυτό θα πρέπει να αποτελέσει σημαντικό μέρος της προσέγγισής μας για τον προϋπολογισμό του 2012.
<P>
Τέλος, εξετάζοντας το είδος της ευθύνης την οποία θα πρέπει να αναλάβουμε σε μια εποχή λιτότητας, προκειμένου να μπορέσουμε να αντιμετωπίσουμε τις εξοικονομήσεις χρηματοδοτήσεων στους τομείς όπου χρειαζόμαστε μεγαλύτερες δαπάνες, η Ομάδα μου πιστεύει πως στόχος μας θα πρέπει να είναι το πάγωμα των δαπανών για το 2012.
<SPEAKER ID="042" NAME="Helga Trüpel" LANGUAGE="DE">
Κυρία Πρόεδρε, κύριε Lewandowski, κυρίες και κύριοι, κι εμείς στην Ομάδα των Πρασίνων/Ευρωπαϊκή Ελεύθερη Συμμαχία πιστεύουμε ότι, όταν οι προϋπολογισμοί είναι αυστηροί και υπάρχει ανάγκη πολιτικών λιτότητας, πρέπει να ανταποκρινόμαστε, διότι πρέπει να μειώσουμε τα επίπεδα χρέους των κρατών μελών. Αυτό δεν ισχύει σε ευρωπαϊκό επίπεδο, διότι, ευτυχώς, δεν μας επιτρέπεται να έχουμε χρέος. Εντούτοις, η πολιτικά έξυπνη λύση αφορά όχι μόνο τη μείωση του χρέους αλλά και την εξεύρεση ισορροπίας, ώστε να είναι εφικτές οι επενδύσεις σε έργα για το μέλλον, προκειμένου να μην διακινδυνεύσουν περαιτέρω οι εθνικές οικονομίες. " επίτευξη αυτής της ισορροπίας πρέπει να αποτελέσει μία εκ των κατευθυντήριων γραμμών του ευρωπαϊκού προϋπολογισμού για το 2012. Επιπλέον, τα τελευταία έτη έχουμε αναλάβει δεσμεύσεις στο πλαίσιο του ευρωπαϊκού προϋπολογισμού οι οποίες προέρχονται από τα διαρθρωτικά ταμεία και οι οποίες θα πρέπει να χρηματοδοτηθούν το επόμενο έτος καθώς και τα ακόλουθα έτη.
<P>
Θεωρώ πως θα πρέπει να λάβουμε πολύ σοβαρά υπόψη την προσέγγιση της κ. Balzani. Αφορά την επικέντρωση σε σημαντικούς τομείς της στρατηγικής της ΕΕ για το 2020, η οποία καθορίζει την πορεία της Ευρώπης. Ζητούμε περισσότερη χρηματοδότηση σε ευρωπαϊκό επίπεδο, προκειμένου να μπορέσουμε να καταπολεμήσουμε την αλλαγή του κλίματος, να ξεκινήσουμε ταχύτερα τη χρήση ανανεώσιμων πηγών ενέργειας και να στηρίξουμε την εκπαίδευση και την έρευνα. Πρέπει να συνεχίσουμε να εστιαζόμαστε σε αυτά τα ζητήματα και να μην τα θέτουμε σε κίνδυνο.
<P>
Επίσης, πιστεύω πως ο μηχανισμός του Ευρωπαϊκού Εξαμήνου χρησιμοποιείται ορθώς, προκειμένου να διασφαλίσουμε ότι τα κράτη μέλη και ο ευρωπαϊκός προϋπολογισμός, με άλλα λόγια συνολικά 28 προϋπολογισμοί, δεσμεύονται για την επίτευξη των στόχων της στρατηγικής της ΕΕ για το 2020. Σε ποιους τομείς πρέπει να δαπανήσουμε περισσότερα χρήματα; Βάσει αυτού που ελπίζουμε ότι θα αποτελέσει δημοκρατική αλλαγή στις αραβικές χώρες, εμείς οι Ευρωπαίοι έχουμε συμφέρον να στηρίξουμε την κοινωνία των πολιτών, τις δημοκρατικές δομές και τη μετάβαση στην κοινοβουλευτική δημοκρατία σε αυτά τα κράτη και, επομένως, χρειαζόμαστε ευέλικτη χρηματοδότηση για την προώθηση της δημοκρατίας σε όλο τον κόσμο στο πλαίσιο των καλώς νοούμενων συμφερόντων μας.
<P>
Ως μέλος της Ομάδας των Πρασίνων/Ευρωπαϊκής Ελεύθερης Συμμαχίας, θα ήθελα να ρωτήσω συγκεκριμένα σε ποιους τομείς μπορούμε να πραγματοποιήσουμε εξοικονόμηση, ιδίως υπό το πρίσμα των πρόσφατων γεγονότων στην Ιαπωνία. " Ομάδα μου υποστηρίζει ότι μπορούμε να εξοικονομήσουμε χρήματα από τον αντιδραστήρα πυρηνικής σύντηξης ITER. Δεν ξέρουμε τι να κάνουμε με τα πυρηνικά απόβλητα αυτού του σχεδίου. Για ποιον λόγο δαπανούμε τόσο πολλά χρήματα σε αυτό το έργο, τη στιγμή που θα έπρεπε να ανακατευθύνουμε τη χρηματοδότηση της Ευρατόμ προκειμένου να μπορέσουμε να απομακρυνθούμε από την πυρηνική ενέργεια και να καθιερώσουμε πολύ πιο γρήγορα την ενέργεια από ανανεώσιμες πηγές; Λαμβάνοντας υπόψη τα "νωμένα Έθνη και την πολιτική για το κλίμα, όλοι γνωρίζουμε ότι πρέπει να αλλάξουμε τον τρόπο παραγωγής ενέργειας. Ο ευρωπαϊκός προϋπολογισμός του 2012 πρέπει επίσης να συμβάλει σε αυτόν τον τομέα. Ελπίζω ότι θα έχουμε την εξουσία να πραγματοποιήσουμε ποιοτικές αλλαγές αυτού του είδους στο επόμενο πολυετές δημοσιονομικό πλαίσιο.
<SPEAKER ID="043" NAME="Miguel Portas" LANGUAGE="PT">
Κυρία Πρόεδρε, ενώ είμαστε εδώ και συζητούμε τις κατευθυντήριες γραμμές για τον επόμενο προϋπολογισμό, εκεί έξω υπάρχουν δεκάδες χιλιάδες εργαζόμενοι οι οποίοι μας στέλνουν ένα ξεκάθαρο μήνυμα. Μας λένε ότι οι πολιτικές λιτότητας της ΕΕ δολοφονούν την οικονομία και καταστρέφουν τις παροχές και τις συνθήκες διαβίωσης των ευρωπαίων πολιτών. Μας λένε ότι το μοντέλο του οικονομικού συντονισμού το οποίο επιβάλλεται βασίζεται σε πρόστιμα και κυρώσεις που δεν παρέχουν καμία εγγύηση βιώσιμης ανάπτυξης και δημιουργίας θέσεων εργασίας - ακριβώς το αντίθετο, μάλιστα.
<P>
Μας λένε ότι το σύμφωνο για το ευρώ, το οποίο οι κυβερνήσεις εγκρίνουν σήμερα, αποτελεί ένα σύμφωνο κατά των μισθών και των συντάξεων. Πρόκειται για ένα σύμφωνο το οποίο συνεχίζει να αναγκάζει τους εργαζόμενους να πληρώνουν το τίμημα της κρίσης, μολονότι δεν προκλήθηκε από αυτούς.
<P>
Πιστεύω πως θα πρέπει να ακούσουμε αυτές τις διαμαρτυρίες, επειδή θέτουν ένα βασικό ερώτημα από την άποψη του ευρωπαϊκού προϋπολογισμού σχετικά με τη θέση των δημόσιων επενδύσεων στις συζητήσεις για τις οικονομικές πολιτικές. Ακούσαμε τους Συντηρητικούς να δηλώνουν ότι αυτό που χρειαζόμαστε είναι "μηδενικός προϋπολογισμός" με "μηδενικές αυξήσεις". Ακούσαμε διάφορες κυβερνήσεις να δηλώνουν ότι, στο όνομα των πολιτικών λιτότητας, χρειαζόμαστε έναν ευρωπαϊκό προϋπολογισμό "μηδενικών αυξήσεων".
<P>
" σημερινή συζήτηση είναι κρίσιμη, αλλά αυτή είναι λανθασμένη απάντηση. Είναι λανθασμένη απάντηση για έναν απλό λόγο: είναι αδύνατο να έχουμε ολοένα και αυστηρότερες πολιτικές λιτότητας σε εθνικό επίπεδο και παράλληλα να λέμε ότι εξαιτίας αυτών των πολιτικών λιτότητας χρειαζόμαστε ακόμα πιο αδύναμους ευρωπαϊκούς προϋπολογισμούς.
<P>
Αυτή η επιχειρηματολογία οδηγεί αναπόφευκτα σε ένα αποτέλεσμα: μικρότερες δημόσιες δαπάνες τόσο σε εθνικό όσο και σε ευρωπαϊκό επίπεδο. Επίσης, σημαίνει περισσότερη ανεργία και περισσότερες κοινωνικές υποχωρήσεις. Αυτή είναι η κρίσιμη συζήτηση η οποία πρέπει να διεξαχθεί στο πλαίσιο των συνομιλιών για τον προϋπολογισμό του 2012. Αποτελεί αντεπιχείρημα έναντι όσων πιστεύουν ότι η κρίση μπορεί να επιλυθεί αυξάνοντας την ανισότητα και μετατρέποντας την ίδια την ύφεση σε πολιτική. Σε αυτό αντιτίθεται η Ομάδα μου. Θα απέχουμε από αυτήν την έκθεση, διότι ενώ είναι γεμάτη από καλές προθέσεις, δεν ανταποκρίνεται με σαφή τρόπο σε αυτήν την πρόκληση, και ο εργατικός κόσμος απαιτεί μια απάντηση από εμάς σε αυτό το ζήτημα.
<SPEAKER ID="044" NAME="Marta Andreasen">
εξ ονόματος της Ομάδας EFD. - (EN) Κυρία Πρόεδρε, η θεμελιώδης αδυναμία αυτής της έκθεσης είναι ότι αγνοεί παντελώς τις παρατηρήσεις που διατύπωσε το Ελεγκτικό Συνέδριο στις ετήσιες εκθέσεις του. Θα πρέπει να θυμόμαστε ότι οι μόνες διαθέσιμες πληροφορίες αφορούν την ακεραιότητα και την αποδοτικότητα με την οποία έχουν δαπανηθεί τα κονδύλια της Ευρωπαϊκής Ένωσης. " προσπάθεια αιτιολόγησης της αύξησης του προϋπολογισμού χρησιμοποιώντας το επιχείρημα ότι μέσω της στρατηγικής Ευρώπη 2020 θα εξέλθουμε από την κρίση στερείται κάθε αξιοπιστίας, εάν κοιτάξουμε την πλήρη αποτυχία της στρατηγικής της Λισαβόνας.
<P>
" απειλή -και αποτελεί απειλή- ότι ο περιορισμός του επιπέδου του προϋπολογισμού της Ευρωπαϊκής Ένωσης θα έχει επιζήμιες συνέπειες στην ευρωπαϊκή αλληλεγγύη και στον ρυθμό της οικονομικής ανάπτυξης των κρατών μελών είναι αβασάνιστη και καταδεικνύει τρομακτική άγνοια του αντικτύπου της κρίσης στους ευρωπαίους πολίτες. Εξ ονόματος των βρετανών φορολογουμένων, καλώ τον David Cameron να απαιτήσει όχι πάγωμα, αλλά σημαντική μείωση του προϋπολογισμού του 2012. Δεδομένου του ιστορικού του, δεν έχω πολλές προσδοκίες.
<SPEAKER ID="045" NAME="Angelika Werthmann" AFFILIATION="NI">
(DE) Κυρία Πρόεδρε, κυρίες και κύριοι, θα ήθελα να εκφράσω την άποψή μου για τρία ζητήματα της έκθεσης της κ. Balzani. Το πρώτο είναι ότι η έκθεση για τον προϋπολογισμό του 2012 βασίζεται στην υπόθεση της αυξημένης οικονομικής διακυβέρνησης με τη συμμετοχή της ΕΕ, του μηχανισμού του Ευρωπαϊκού Εξαμήνου και των στόχων της στρατηγικής Ευρώπη 2020, προκειμένου να προωθηθεί η ανάπτυξη και η απασχόληση. Στον προϋπολογισμό του επόμενου έτους θα υπάρξει στήριξη ιδίως δύο βασικών στόχων της στρατηγικής: βελτίωση της εκπαίδευσης και προώθηση της κοινωνικής ένταξης, που αποτελούν, κατά την άποψή μου, βασικές πτυχές όσον αφορά τη μελλοντική βιωσιμότητα της Ευρώπης.
<P>
Δεύτερον, η έκθεση τονίζει την ανάγκη βελτίωσης των συνεργειών μεταξύ των ευρωπαϊκών και των εθνικών δημόσιων επενδύσεων, προκειμένου να επιτευχθούν αποτελεσματικότερα οι πολιτικοί στόχοι της ΕΕ. Πρέπει να ενθαρρύνουμε τον μεγαλύτερο συντονισμό, τη μεγαλύτερη συνέπεια και την εστίαση σε εύλογους, κοινούς στόχους, ώστε να καταστεί πιο πιθανή η επίτευξη των βασικών στόχων.
<P>
Το τρίτο σημείο αφορά την αλλαγή του κλίματος και τους ενεργειακούς στόχους. Υπό το πρίσμα της καταστροφής στην Ιαπωνία, πρέπει να πράξουμε ό,τι είναι δυνατό για να επισπεύσουμε την εισαγωγή ανανεώσιμων πηγών ενέργειας. " ενεργή πολιτική για το κλίμα και η δημιουργία πράσινων θέσεων εργασίας δεν θα μας βοηθήσει μόνο να επιτύχουμε τους στόχους μας για το κλίμα, αλλά θα συμβάλει επίσης θετικά στην κοινωνική πολιτική.
<P>
Τελευταίο άλλα όχι λιγότερο σημαντικό, θα ήθελα να υπενθυμίσω στο Σώμα ότι ο προϋπολογισμός της ΕΕ δεν επιτρέπεται να εμφανίζει δημόσιο έλλειμμα και γι' αυτόν τον λόγο είναι βασικό να εφαρμόζεται κατάλληλα και να αντιστοιχεί μόνο στο 2% των συνολικών δημόσιων δαπανών.
<SPEAKER ID="046" NAME="Salvador Garriga Polledo" AFFILIATION="PPE">
(ES) Κυρία Πρόεδρε, κύριε Επίτροπε, κυρίες και κύριοι, θα ήθελα καταρχάς να ευχαριστήσω την εισηγήτρια, κ. Balzani, για την ευελιξία την οποία επέδειξε.
<P>
Αυτό το αναφέρω, διότι η αρχική ιδέα δεν ήταν να διεξαχθεί αυτή η συζήτηση για τις δημοσιονομικές κατευθυντήριες γραμμές. Ωστόσο, πιστεύω πως πρόκειται για καλή ιδέα, επειδή θα βοηθήσει στον καθορισμό προτεραιοτήτων οι οποίες θα διαμορφώσουν τις διαπραγματεύσεις επί του προϋπολογισμού τους επόμενους μήνες.
<P>
Θα ήθελα να θίξω δύο βασικά ζητήματα. Καταρχάς τη λιτότητα. " λιτότητα δεν αποτελεί αρχή, αλλά μέσο. Αποτελεί μέσο για την επίτευξη ενός πραγματικά αξιόπιστου προϋπολογισμού που δεν θα μας οδηγήσει στις συνέπειες τις οποίες υφίστανται σήμερα πολλές χώρες: δηλαδή δαπάνες πέραν των δυνατοτήτων μας και μεταγενέστερη αντιμετώπιση σοβαρών πολιτικών δυσκολιών όταν έρθει η στιγμή της κάλυψης κενών του προϋπολογισμού.
<P>
Επίσης, πιστεύω πως, στο πλαίσιο της διαδικασίας του προϋπολογισμού, δεν θα πρέπει να θέσουμε ζητήματα τα οποία στην πραγματικότητα έχουν πολυετές δημοσιονομικό εύρος. Αναφέρομαι, για παράδειγμα, στο ζήτημα του φόρου ή τέλους επί των χρηματοπιστωτικών συναλλαγών. Το ζήτημα αυτό ανήκει σε ένα πολύ ευρύτερο χρηματοπιστωτικό πλαίσιο, επομένως κάθε προσπάθεια τεχνητής εισαγωγής αυτής της συζήτησης στον ετήσιο προϋπολογισμό θα οδηγήσει απλώς σε εσφαλμένη στρατηγική διαπραγμάτευσης με το Συμβούλιο από την αρχή.
<P>
Μόλις πέρυσι είδαμε τι συμβαίνει όταν εισάγουμε στη διαδικασία του ετήσιου προϋπολογισμού μίας ανάγνωσης πολιτικές ή ιδέες των οποίων το εύρος είναι στην πραγματικότητα πολύ μεγαλύτερο: αποτυχία, αδιέξοδο και εν τέλει μια κατάσταση -όπως αυτή του 2011- κατά την οποία το επίπεδο πιστώσεων είναι, όπως γνωρίζει πολύ καλά ο Επίτροπος, ανεπαρκές για να καλύψει τις άμεσες βραχυπρόθεσμες ανάγκες της Ευρωπαϊκής Ένωσης τους επόμενους μήνες.
<SPEAKER ID="047" NAME="Jens Geier" AFFILIATION="S&amp;D">
(DE) Κυρία Πρόεδρε, Επίτροπε Lewandowski, κυρίες και κύριοι, σήμερα το πρωί συζητούμε για την ανάγκη πραγματοποίησης εξοικονομήσεων λόγω της κρίσης χρέους που αντιμετωπίζουμε στα κράτη μέλη. " κ. Trüpel και άλλοι έχουν πολύ ορθά επισημάνει ότι αυτή η κρίση χρέους μάς επηρεάζει μόνο έμμεσα, διότι δεν επιτρέπεται να προκύπτουν χρέη σε ευρωπαϊκό επίπεδο.
<P>
Ωστόσο, πώς μπορούμε να επιδιώξουμε μια πολιτική λιτότητας στην Ευρωπαϊκή Ένωση, εάν ο όγκος των ευρωπαϊκών δαπανών αντιστοιχεί μόνο στο 2% των συνολικών δημόσιων δαπανών και των 27 κρατών μελών; Θεωρώ πως αυτό δεν πρόκειται καθόλου για πολιτική λιτότητας. Αντίθετα, είναι ζήτημα συμβόλων - συμβόλων τα οποία μεταφέρονται κατά κάποιον τρόπο σε εμάς από τα κράτη μέλη σαν τα χρήματα που μεταφέρονται στις Βρυξέλλες για τον ευρωπαϊκό προϋπολογισμό να εξαφανίζονται πραγματικά σε μια βαθιά μαύρη τρύπα. Αυτό αγνοεί παντελώς το γεγονός ότι τα κονδύλια τα οποία διοχετεύονται στον ευρωπαϊκό προϋπολογισμό επιστρέφουν εκ νέου στα κράτη μέλη. Βεβαίως, δεν επιστρέφουν σε αναλογία 1:1, διότι η Ευρώπη δεν είναι ταμιευτήριο και, φυσικά, επιδιώκουμε πολιτική αλληλεγγύης στηρίζοντας τους λιγότερο αναπτυγμένους στην Ευρωπαϊκή Ένωση. Για παράδειγμα, στο κρατίδιό μου της Βόρειας Ρηνανίας-Βεστφαλίας στη Γερμανία, όλα τα μέσα της αγοράς εργασίας που εφαρμόζονται τώρα συγχρηματοδοτούνται από το Ευρωπαϊκό Κοινωνικό Ταμείο. Εάν καταργηθεί αυτή η χρηματοδότηση, θα υπάρχουν αντίστοιχα λιγότερες πολιτικές για την αγορά εργασίας. Αυτός δεν μπορεί να είναι ο στόχος των Σοσιαλδημοκρατών.
<P>
Ας σκεφτούμε για λίγο πώς δαπανώνται τα ευρωπαϊκά κονδύλια από τα κράτη μέλη. " ετήσια έκθεση του Ελεγκτικού Συνεδρίου αναφέρει ότι υπάρχουν αδυναμίες στον τρόπο λειτουργίας των συστημάτων διαχείρισης και δαπανών των ευρωπαϊκών κονδυλίων. Αναφέρει ότι η ανάκτηση κονδυλίων τα οποία έχουν επενδυθεί εσφαλμένα στα κράτη μέλη ανέρχεται σε δισεκατομμύρια ευρώ. Επισημαίνει, επίσης, ότι η Επιτροπή πλέον, ευτυχώς, θα αναστείλει τις πληρωμές σε περιπτώσεις στις οποίες υπάρχει κακοδιαχείριση των ευρωπαϊκών προγραμμάτων. Αυτό συμβαίνει επίσης, για παράδειγμα, στη Γερμανία και το "νωμένο Βασίλειο.
<P>
Το Συμβούλιο, το οποίο δεν παρευρίσκεται εδώ, αντιπροσωπεύει τα κράτη μέλη, τα οποία καλώ επειγόντως να βελτιώσουν τη διαχείριση των δημοσιονομικών πόρων που λαμβάνουν από την ΕΕ. " αύξηση της αποδοτικότητας που θα προέκυπτε από αυτό, θα μας επέτρεπε να βελτιώσουμε σημαντικά τον τρόπο δαπάνης των κονδυλίων της ΕΕ - όχι δαπανώντας περισσότερα χρήματα, αλλά βελτιώνοντας τον τρόπο δαπάνης τους. Τα κράτη μέλη μπορούν να διαδραματίσουν ρόλο σε αυτό το ζήτημα, προκειμένου να τονίσουν τη βούλησή τους να προβούν σε εξοικονομήσεις.
<SPEAKER ID="048" NAME="Anne E. Jensen" AFFILIATION="ALDE">
(DA) Κυρία Πρόεδρε, θα ήθελα να ευχαριστήσω την κ. Balzani. Νομίζω ότι έχει αναλάβει ένα πολύ ενδιαφέρον αλλά και πολύ δύσκολο έργο στο πλαίσιο της διαπραγμάτευσης αυτού του προϋπολογισμού, και αυτό οφείλεται στην αυστηρότητα του πλαισίου. Το επταετές πλαίσιο για τον προϋπολογισμό της ΕΕ καταρτίζεται με τέτοιον τρόπο ώστε το πλαίσιο να γίνεται ολοένα και αυστηρότερο κατά τη διάρκεια των επτά ετών, ιδίως στον τομέα της γεωργίας. Μπορέσαμε, πράγματι, να χρησιμοποιήσουμε αναξιοποίητα γεωργικά κονδύλια σχεδόν ως μέσο χρηματοδότησης νέων πρωτοβουλιών, όπως οι ενεργειακές επενδύσεις για τη δέσμη μέτρων ανάκαμψης και το δορυφορικό σύστημα πλοήγησης Galileo. Ως εκ τούτου, καθίσταται ολοένα και δυσκολότερο να διασφαλισθεί η συνέπεια. Δεν συμφωνώ με την Ομάδα των Πρασίνων/Ευρωπαϊκή Ελεύθερη Συμμαχία ότι δεν θα πρέπει να χρηματοδοτήσουμε τον αντιδραστήρα πυρηνικής σύντηξης ITER. Πρόκειται για σημαντική έρευνα, ιδίως έπειτα από τα όσα συνέβησαν στην Ιαπωνία και δεδομένης της ανάγκης να διασφαλισθεί η ανεξαρτησία μας από τα ορυκτά καύσιμα. Είναι, λοιπόν, και αυτό ένα δύσκολο καθήκον. Πρέπει να βρούμε χρηματοδότηση για το πρόγραμμα ενεργειακής σύντηξης το 2012.
<P>
Χαίρομαι που ο Επίτροπος τόνισε ότι ο προϋπολογισμός της ΕΕ δεν είναι ίδιος με τους εθνικούς προϋπολογισμούς. Πρόκειται για προϋπολογισμό έργων, και η ΕΕ πρέπει να μπορεί να διευθετεί τους λογαριασμούς της. Πρέπει να καταβάλουμε τα χρήματα τα οποία έχουμε υποσχεθεί. Σε αυτό το πλαίσιο, ελπίζω ότι ο Επίτροπος έχει δίκιο όσον αφορά το ότι οι διαπραγματεύσεις επί του προϋπολογισμού θα είναι ομαλότερες αυτήν τη φορά. Αυτό απαιτεί από το Συμβούλιο να συμπεριφερθεί με πιο ευφυή και λιγότερο ανόητο τρόπο - προκειμένου να μας δώσει έναν οριστικό αριθμό για τις πληρωμές, αλλά να είναι πιο συγκεκριμένο και να εξετάσει ποιες είναι οι πραγματικές ανάγκες.
<P>
Τελευταίο αλλά όχι λιγότερο σημαντικό, θα ήθελα να ευχαριστήσω τον Επίτροπο που δήλωσε ότι πρέπει να μειώσουμε τις διοικητικές δαπάνες μας, διότι αποτελεί έναν από τους λίγους τομείς στους οποίους μπορούμε πραγματικά να εξοικονομήσουμε πόρους βραχυπρόθεσμα. Θεωρώ θετικό το ότι ξεκίνησε λέγοντας πως η Επιτροπή μειώνει τις διοικητικές δαπάνες της σχεδόν στο μηδέν. Αυτό θα πρέπει να το πράξουμε και σε άλλα θεσμικά όργανα και πιστεύω πως θα πρέπει να το πάρουμε πράγματι στα σοβαρά - και στο Κοινοβούλιο.
<SPEAKER ID="049" NAME="Hynek Fajmon" AFFILIATION="ECR">
- (CS) Κυρία Πρόεδρε, ο προϋπολογισμός του 2012 της Ευρωπαϊκής Ένωσης πρέπει να συνεχίσει την παράδοση των ισοσκελισμένων προϋπολογισμών. Ωστόσο, δεν πρέπει να συνεχίσουμε τις διαφωνίες που αντιμετωπίσαμε στον προϋπολογισμό του 2011. Δεν πρέπει να επιτρέψουμε τη δημιουργία προσωρινού προϋπολογισμού. Αυτό θα είχε πολύ αρνητικό αντίκτυπο στη λειτουργία της ΕΕ. Προκειμένου να αποφευχθούν οι διαφωνίες και να εγκριθεί γρήγορα ο προϋπολογισμός, πρέπει να προτείνουμε έναν λογικό προϋπολογισμό, ο οποίος, στη σημερινή περίοδο της επίμονης οικονομικής κρίσης, σημαίνει αυστηρό προϋπολογισμό. Οι πολίτες των κρατών μελών αναμένουν ότι, σε περίοδο περικοπής δαπανών, και η ΕΕ θα λειτουργεί ομαλά και λιτά. Αν δεν μπορούμε να το διακρίνουμε αυτό, θα χάσουμε την αξιοπιστία μας.
<SPEAKER ID="050" NAME="João Ferreira" AFFILIATION="GUE/NGL">
(PT) Κυρία Πρόεδρε, εκφράζουμε την άποψή μας σε αυτήν τη συζήτηση προκειμένου να δείξουμε ότι υπάρχει εναλλακτική στη συναίνεση μεταξύ νόμου και δημοκρατικού σοσιαλισμού, η οποία μας οδήγησε σε αυτήν την κρίση. " ίδια η συναίνεση δεν επιτρέπει οποιαδήποτε δυνατότητα τερματισμού της κρίσης. " εναλλακτική, η οποία είναι τόσο δυνατή όσο και απαραίτητη, υπόκειται επίσης σε σημαντικές αλλαγές λόγω των δημοσιονομικών πολιτικών της ΕΕ, επανεξετάζοντας τους πόρους και τους στόχους τους οποίους εξυπηρετούν.
<P>
Σε μια εποχή κατά την οποία οι ανισότητες μεταξύ των διαφορετικών κρατών μελών μεγαλώνουν, ο προϋπολογισμός της ΕΕ θα πρέπει να υπηρετεί την πραγματική σύγκλιση, προωθώντας την πλήρη αξιοποίηση των δυνατοτήτων κάθε χώρας, τη δημιουργία απασχόλησης με δικαιώματα, την εξάλειψη της φτώχειας και του κοινωνικού αποκλεισμού και τη διατήρηση του περιβάλλοντος. Θα πρέπει να αποτελεί εργαλείο στην υπηρεσία της πραγματικής οικονομικής και κοινωνικής συνοχής.
<P>
Απορρίπτουμε έναν προϋπολογισμό ο οποίος εξυπηρετεί την εμπορευματοποίηση ολοένα και περισσότερων πτυχών της κοινωνικής ζωής, την απελευθέρωση πολλών τομέων της οικονομικής δραστηριότητας και την έλλειψη ασφάλειας της εργασίας, υπέρ των οποίων τάσσεται η στρατηγική Ευρώπη 2020. " πορεία αυτή θα τονίσει τις υπάρχουσες οικονομικές, κοινωνικές, περιφερειακές και εθνικές διαιρέσεις και διαφορές και θα ενισχύσει τη διαρθρωτική ανεργία.
<P>
Ως εκ τούτου, προτείνουμε μια νέα ευρωπαϊκή στρατηγική αλληλεγγύης και βιώσιμης ανάπτυξης, η οποία βασίζεται σε ένα νέο σύνολο οικονομικών, κοινωνικών και περιβαλλοντικών πολιτικών, οι οποίες στηρίζονται από τον προϋπολογισμό της ΕΕ, όπως εξηγήσαμε στο πλαίσιο των προτεινόμενων τροποποιήσεών μας σε αυτήν την έκθεση. Ο προϋπολογισμός της Ένωσης πρέπει, επίσης, να υπηρετεί την πραγματική πολιτική αναπτυξιακής βοήθειας, συνεργασίας και ειρήνης και όχι τον εξωτερικό παρεμβατισμό, τον μιλιταρισμό και τον πόλεμο, τομείς στους οποίους αντιστοιχούν αυξανόμενα κονδύλια του προϋπολογισμού της Κοινότητας.
<P>
Ως εκ τούτου, θα θέλαμε να επισημάνουμε ότι επείγει να οδηγήσουμε την Ευρώπη προς άλλη κατεύθυνση και αυτό θα πρέπει, επίσης, να αντικατοπτρίζεται στις δημοσιονομικές αποφάσεις.
<SPEAKER ID="051" NAME="Claudio Morganti" AFFILIATION="EFD">
(IT) Κυρία Πρόεδρε, κυρίες και κύριοι, η εν λόγω έκθεση -η οποία όφειλε να καταγράψει τις κατευθυντήριες γραμμές του Κοινοβουλίου για τον προϋπολογισμό του 2012- μου φαίνεται σχεδόν κενή περιεχομένου. Περιλαμβάνει μόνο μια σειρά κενών δηλώσεων και, συνεπώς, κατ' εμέ δεν είναι σαφείς οι πραγματικές προτεραιότητες του Κοινοβουλίου για την κατάρτιση του νέου προϋπολογισμού.
<P>
Για παράδειγμα, αναφέρεται πολλές φορές η στρατηγική Ευρώπη 2020. Πρόκειται για μια φιλόδοξη, δαπανηρή και ίσως υπερβολικά ευρεία στρατηγική. Εν πάση περιπτώσει, ποιες υποτίθεται ότι είναι οι προτεραιότητές της; Τα ίδια τα κράτη μέλη είναι εκείνα τα οποία πρέπει να συμβιβαστούν με περιοριστικούς προϋπολογισμούς και τις συνέπειες της κρίσης· δεν μπορούμε να είμαστε τόσο αφελείς ώστε να πιστεύουμε ότι μπορούμε να πράξουμε πολλά σε ευρωπαϊκό επίπεδο. Θα προτιμούσα, λοιπόν, να είχα δει λιγότερες δηλώσεις πρόθεσης και λιγότερα λόγια και αντίθετα επισήμανση λίγων περιορισμένων και συγκεκριμένων τομέων δράσης. Γνωρίζω ότι η εν λόγω έκθεση αφορά γενικές κατευθυντήριες γραμμές, αλλά στην τωρινή της μορφή μού φαίνεται ότι είναι εντελώς άχρηστη και ότι εξυπηρετεί απλώς ίδια συμφέροντα.
<SPEAKER ID="052" NAME="Lucas Hartong" AFFILIATION="NI">
(NL) Κυρία Πρόεδρε, η κ. Balzani από την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο απέδειξε με την έκθεσή της το εξής: η ΕΕ δεν μεριμνά για τους πολίτες της, αλλά για τον εαυτό της. " άρχουσα κλίκα των Σοσιαλιστών και Χριστιανοδημοκρατών φροντίζει ώστε να συνεχίζει να υπάρχει μια πλειοψηφία στο Κοινοβούλιο η οποία τάσσεται υπέρ της σπατάλης ακόμη περισσότερων χρημάτων.
<P>
Το ωραίο ποσό των 3.000 ευρώ ανά βουλευτή ως επίδομα προσωπικού, παράλληλα μια καλή θέση στο Σπίτι της Ευρωπαϊκής Ιστορίας (για όσους είναι αρκετά τυχεροί να έχουν τις σωστές διασυνδέσεις), ένα παντελώς περιττό και εξαιρετικά δαπανηρό ευρωπαϊκό τηλεοπτικό κανάλι, ένα δορυφορικό πρόγραμμα με κύρος ονόματι Galileo, τα οποία οδηγούν ολοένα και περισσότερο στην οικονομική καταστροφή. Τα πράγματα, λοιπόν, είναι ξεκάθαρα· ενώ έχουν και το θράσος να μιλούν για βιωσιμότητα και υπευθυνότητα. Δεν μπορούμε να μιλήσουμε για καμία υπευθυνότητα και η βιωσιμότητα είναι εφικτή μόνο εάν τα πράγματα είναι ακριβά.
<P>
Κυρία Πρόεδρε, θα είμαι σύντομος και σαφής: απορρίψτε αυτήν την παράλογη έκθεση. Κάθε άλλο παρά αυτήν περιμένουν οι ευρωπαίοι πολίτες. " ΕΕ δεν φαίνεται να επιθυμεί καθόλου την εξοικονόμηση και, επιπλέον, η εν λόγω κατάσταση θα οδηγήσει στη σπατάλη περισσότερων χρημάτων. Θεωρούσα ότι η σοφία έρχεται με την ηλικία, αλλά δυστυχώς κάτι τέτοιο δεν φαίνεται να ισχύει σε αυτό το Κοινοβούλιο.
<SPEAKER ID="053" NAME="László Surján" AFFILIATION="PPE">
(HU) Κυρία Πρόεδρε, κυρίες και κύριοι, μετά τις τελευταίες ομιλίες, προτείνω να προσπαθήσουμε να επαναφέρουμε τη λογική. " θέση της εισηγήτριας δεν ήταν εύκολη κατά την προετοιμασία του υλικού της. Εξάλλου, δεν μπορούμε ακόμη να μιλήσουμε για αριθμητικά στοιχεία με τρόπο που να έχει κάποιο νόημα έως ότου η Επιτροπή μάς παρουσιάσει το πλαίσιο εντός του οποίου προβλέπει ότι θα κινείται ο προϋπολογισμός για το επόμενο έτος. Μπορούμε, βέβαια, να μιλήσουμε για αρχές. Και, εν προκειμένω, η εισηγήτρια προσέγγισε εν μέρει το θέμα πολύ εύστοχα, καθώς προσπάθησε να ενσωματώσει την πολιτική για το 2020 στο πλαίσιο του προϋπολογισμού. Από την άλλη πλευρά, η απόφασή της να μην ασχοληθεί με πολιτικές σε αυτό το στάδιο και να μην αναφερθεί στα κύρια σημεία και τους στόχους της αιτιολογεί, πράγματι, ορισμένα επικριτικά σχόλια για το ότι το υλικό φαίνεται κενό περιεχομένου.
<P>
Παρ' όλα αυτά, πιστεύω πως όλοι μπορούμε να συμφωνήσουμε ότι, όπως και τα προηγούμενα έτη, εξακολουθούμε να θεωρούμε εξαιρετικά σημαντική την πολιτική συνοχής. Αυτή η πολιτική δεν θα ενεργοποιηθεί παρά τώρα, στο τέλος του κύκλου, και τώρα θα εμφανιστούν τα μεγαλύτερα αιτήματα πληρωμών. Θα ήθελα να τονίσω, σε αντίθεση με άλλους, ότι αυτές οι πληρωμές δεν είναι αυτοσκοπός και δεν γίνονται για να δαπανηθούν τα χρήματα, αλλά για να χρησιμοποιηθούν με τρόπους οι οποίοι, πράγματι, προάγουν τον ευρωπαϊκό σκοπό και σημειώνουν πρόοδο ως προς την παροχή βοήθειας προς λιγότερο αναπτυγμένες περιοχές προκειμένου να συμβαδίσουν με τις εξελίξεις. Εάν δεν το πράττουν αυτό, σφάλλουν. Επίσης, το Κοινοβούλιο πρέπει όντως να αντιταχθεί σε οποιεσδήποτε ακατάλληλες δαπάνες και δαπάνες υπό τη μορφή επενδύσεων κύρους. Πιστεύω πως η Επιτροπή Προϋπολογισμών, σε συνεργασία με τις επιτροπές, χειρίζεται αυτήν τη διττή μάχη αρκετά καλά. Σας ευχαριστώ για την προσοχή σας.
<SPEAKER ID="054" NAME="Estelle Grelier" AFFILIATION="S&amp;D">
(FR) Κυρία Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω την εισηγήτρια, κ. Balzani, για τη συνέπεια του σχεδίου ψηφίσματός της σχετικά με τις κατευθυντήριες γραμμές για τον προϋπολογισμό του 2012. Το ψήφισμα αυτό στέλνει ένα ξεκάθαρο πολιτικό μήνυμα. Το Κοινοβούλιο, επειδή έχει απόλυτη επίγνωση των δημοσιονομικών περιορισμών στους οποίους υπόκειται η Ευρωπαϊκή Ένωση, ζητά σήμερα την έγκριση ενός προϋπολογισμού για το 2012 ο οποίος μπορεί να ανταποκριθεί στις πολιτικές, οικονομικές και κοινωνικές προκλήσεις που αντιμετωπίζουμε.
<P>
Σε μια εποχή κατά την οποία το μοναδικό θέμα συζήτησης στα κράτη μέλη είναι η εφαρμογή πρόσθετων μέτρων λιτότητας, το Κοινοβούλιο, τουλάχιστον αυτή η πλευρά του Σώματος, σκοπεύει να επιδείξει τη δέσμευσή του προς τους χιλιάδες εργαζόμενους οι οποίοι σήμερα διαδηλώνουν στους δρόμους των Βρυξελλών για να εκφράσουν την αντίθεσή τους σε αυτά τα οικονομικώς αμφισβητήσιμα και κοινωνικώς άδικα μέτρα, το αποτέλεσμα των οποίων θα είναι η αύξηση της διαρθρωτικής ανεργίας στην Ευρώπη.
<P>
Το γεγονός ότι ο ευρωπαϊκός προϋπολογισμός ευθυγραμμίζεται με τους στόχους της στρατηγικής Ευρώπη 2020, για πρώτη φορά με σαφή τρόπο το 2012, σημαίνει ότι η ανεργία και η ανάπτυξη μπορούν να επανενταχθούν στον πυρήνα των ευρωπαϊκών πολιτικών, οι οποίες θα ήθελα να επισημάνω ότι αποτελούν προτεραιότητές μας, διότι η στρατηγική EΕ 2020 έχει θέσει τον στόχο να επιτευχθεί ποσοστό απασχόλησης του ενεργού πληθυσμού της τάξης του 75%.
<P>
Ας μην έχουμε αυταπάτες, όμως. Αυτή η διαδικασία του προϋπολογισμού θα είναι μακρά και δύσκολη, σε αντίθεση με τις δηλώσεις του κ. Lewandowski στον γαλλικό Τύπο όταν προέβλεψε τη θέση των βουλευτών του Ευρωπαϊκού Κοινοβουλίου. Τα κράτη μέλη έχουν ήδη εκφράσει τη βραχυπρόθεσμη άποψή τους για τον προϋπολογισμό, η οποία τάσσεται υπέρ της πειθαρχίας, και έχουν ζητήσει να τεθεί όριο στη συνεισφορά τους στη χρηματοδότηση της κοινοτικής δράσης. Δεν αντιμετωπίζουν την Ευρωπαϊκή Ένωση και τη δράση της ως μέσο επίτευξης προστιθέμενης αξίας ή ως μέσο επίτευξης φιλόδοξων πολιτικών, αλλά μάλλον ως ένα επιπρόσθετο κόστος. Ας μην γελιόμαστε. " διαδικασία του προϋπολογισμού του 2012 θα συμβάλει στην κατανόηση των τακτικών που χρησιμοποιούνται για τον καθορισμό του μελλοντικού πολυετούς δημοσιονομικού πλαισίου.
<P>
Είναι δεδομένο ότι, με έναν προϋπολογισμό ο οποίος αντιστοιχεί μόνο στο 2% των δημόσιων δαπανών της ΕΕ, θα είναι δύσκολη η επιδίωξη φιλόδοξων πολιτικών σε όλους τους τομείς. Ήδη διεξάγονται θυελλώδεις συζητήσεις για το αν θα "λεηλατηθεί" η ΚΓΠ ή η πολιτική συνοχής. Αυτό στρέφει τους πολίτες εναντίον των συμπολιτών τους, ενώ θα ενισχυόταν η αξιοπιστία μας εάν τους βοηθούσαμε να εργαστούν από κοινού. Για τον λόγο αυτόν, κύριε Επίτροπε, θα ήθελα να επαναλάβω τη σημασία της ανακοίνωσή σας για την εφαρμογή των ιδίων πόρων.
<SPEAKER ID="055" NAME="Gerben-Jan Gerbrandy" AFFILIATION="ALDE">
(NL) Κυρία Πρόεδρε, όταν χτίζει κανείς σπίτι, οι υψηλότεροι λογαριασμοί έρχονται στο τέλος. Αυτό το γνωρίζει κανείς εκ των προτέρων και συμφωνεί εξαρχής. Το ίδιο συμβαίνει και στην Ευρώπη. Οι υψηλότεροι λογαριασμοί έρχονται στο τέλος των πολυετών προϋπολογισμών και αυτό το γνωρίζουμε, επίσης, εξαρχής.
<P>
Συνεπώς, η άρνηση διάφορων κρατών μελών, όπως η δική μου χώρα οι Κάτω Χώρες, να πληρώσουν τους λογαριασμούς δεν αποτελεί παρά μια αντίδραση αναξιόπιστων κυβερνήσεων. Είναι το ίδιο με το εάν κάποιος που χτίζει το σπίτι του έχει αποδεχθεί μια προσφορά και στη συνέχεια αρνείται να πληρώσει τον τελικό λογαριασμό. Προφανώς, στο τελικό στάδιο, μπορεί να δει πού μπορεί να πραγματοποιήσει εξοικονομήσεις, κι εμείς στην Ευρώπη πρέπει να το πράξουμε επίσης. Στην αιτιολογική σκέψη 21, ειδικότερα, η κ. Balzani ορθώς το επισημαίνει αυτό. Ωστόσο, ο τελικός λογαριασμός θα πρέπει να πληρωθεί. " άρνηση πληρωμής δεν μας καθιστά μόνο αναξιόπιστους, αλλά τροφοδοτεί επίσης αντιευρωπαϊκά αισθήματα στην Ευρώπη.
<SPEAKER ID="056" NAME="Edit Herczog" AFFILIATION="S&amp;D">
(HU) Κυρία Πρόεδρε, κυρίες και κύριοι, ο προϋπολογισμός του 2012 είναι ο έκτος από επτά προϋπολογισμούς του υφιστάμενου πολυετούς δημοσιονομικού πλαισίου. Τα δύο σκέλη της αρμόδιας για τον προϋπολογισμό αρχής έχουν, συνεπώς, αποκτήσει μια σαφή εικόνα των μειονεκτημάτων και των θετικών εξελίξεων σχετικά με τα τρέχοντα πολυετή προγράμματα. Οι πιστώσεις του 2012 πρέπει να επιτρέψουν την εκπλήρωση των στόχων και προτεραιοτήτων της ΕΕ σχετικά με τη στρατηγική για το 2020. Επειδή αυτό είναι που θα διευκολύνει την Ευρώπη να ανακάμψει ενισχυμένη από την κρίση. " προώθηση της απασχόλησης, της καινοτομίας, της έρευνας και ανάπτυξης, η διευκόλυνση των στόχων σχετικά με τη στρατηγική ενέργειας και την κοινωνική ένταξη, ιδίως μέσω της μείωσης της φτώχειας.
<P>
" στρατηγική για το 2020 μπορεί, βεβαίως, να είναι αξιόπιστη μόνο εάν λάβει την κατάλληλη χρηματοδότηση. Θα θέλαμε να υπενθυμίσουμε σε όλους ότι το Κοινοβούλιο έχει εγείρει αυτήν τη σοβαρή πολιτική ανησυχία σε διάφορες περιστάσεις. Πρέπει πλέον να καλέσουμε τα κράτη μέλη και το Συμβούλιο να πραγματοποιήσουν υπεύθυνα και αποφασιστικά βήματα. Δεν πρέπει να είμαστε ικανοποιημένοι με μια λιγότερη Ευρώπη σε έναν κόσμο όπου οι φυσικές καταστροφές και οι οικονομικές κρίσεις μπορούν να καταστρέψουν τις ζωές εκατομμυρίων ανθρώπων χωρίς προειδοποίηση, όπου ο αντίκτυπος τέτοιων τραγωδιών δεν επηρεάζει μόνο μία χώρα, έναν λαό ή μία θρησκευτική κοινότητα, αλλά ολόκληρες περιοχές που βρίσκονται ακόμη και στην άλλη πλευρά του ωκεανού. Χρειαζόμαστε μια μεγαλύτερη Ευρώπη και μια αποτελεσματικότερη χρήση των κοινοτικών μέσων. Σας ευχαριστώ για την προσοχή σας.
<SPEAKER ID="057" NAME="Monika Hohlmeier" AFFILIATION="PPE">
(DE) Κυρία Πρόεδρε, κυρίες και κύριοι, ο προϋπολογισμός του 2012 καταρτίζεται με υπόβαθρο τη δύσκολη οικονομική και χρηματοπιστωτική κατάσταση των 27 κρατών μελών. Για τον λόγο αυτόν, σίγουρα δεν θα μπορέσουμε να πράξουμε όσα θα θέλαμε. Πιστεύω πως η έκθεση που κατατέθηκε από την κ. Balzani αποτελεί εφικτό συμβιβασμό. Ωστόσο, θα ήθελα να προβώ σε ορισμένα επικριτικά σχόλια.
<P>
Κατά την άποψή μου, τα περισσότερα χρήματα δεν σημαίνουν απαραίτητα και περισσότερη αλληλεγγύη και περισσότερη Ευρώπη. Το σημαντικό είναι να βελτιωθεί η ποιότητα αυτών που λαμβάνουμε ως αντάλλαγμα των χρημάτων που δαπανούμε και, κυρίως, να διασφαλισθεί ότι οι στόχοι που θέτουμε για τους εαυτούς μας πράγματι επιτυγχάνονται αντί να καταβάλλονται οι πληρωμές ούτως ή άλλως. Πρέπει, επίσης, πάντα να εξετάζουμε το ζήτημα των δυνατοτήτων των νέων ιδίων πόρων μας με κριτική ματιά. Αυτοί οι ίδιοι πόροι δεν πρέπει να οδηγούν σε πρόσθετη επιβάρυνση για τους πολίτες ή τις επιχειρήσεις οι οποίες πρέπει να είναι σε θέση να ανταγωνιστούν τον υπόλοιπο κόσμο.
<P>
Επίσης, πιστεύω πως είναι σημαντικό να τονίζουμε πάντοτε ότι ο προϋπολογισμός της ΕΕ ανέρχεται μόνο στο 2%, διότι, εν τέλει, πολλά κράτη συγχρηματοδοτούν τα αντίστοιχα ευρωπαϊκά ταμεία, διαθέτοντας, κατά συνέπεια, σημαντικά μεγαλύτερο όγκο κονδυλίων βάσει των προγραμμάτων της ΕΕ. Θεωρώ ότι είναι ιδιαιτέρως σημαντικό να σημειώσουμε πρόοδο όσον αφορά την έρευνα, την εκπαίδευση, τη βιωσιμότητα και την ενίσχυση της οικονομικής ανάπτυξης. Υπό αυτό το πρίσμα, πιστεύω πως είναι εξίσου σημαντικό τα προγράμματα μεγάλης κλίμακας όπως το ITER -και, εν προκειμένω, θα ήθελα να ευχαριστήσω την κ. Jensen για την παρατήρησή της- να χρηματοδοτούνται πλήρως και με σαφήνεια και να υπόκεινται σε σαφή διαχείριση, διότι διαφορετικά οι Αμερικανοί, οι οποίοι επί του παρόντος υλοποιούν το ίδιο έργο, θα μας ξεπεράσουν αισθητά και εμείς οι Ευρωπαίοι δεν πρέπει πάντα να ερχόμαστε δεύτεροι.
<SPEAKER ID="058" NAME="José Manuel Fernandes" AFFILIATION="PPE">
(PT) Κυρία Πρόεδρε, θα ήθελα καταρχάς να επικροτήσω το έργο της κ. Balzani, αλλά, παρ' όλα αυτά θα ήθελα να προβώ σε ορισμένες σχετικές παρατηρήσεις. Πιστεύω πως η γενική προσέγγιση η οποία ακολουθείται είναι βασικά πολύ γενική. Θεωρώ πως πρόκειται περισσότερο για ψήφισμα για τη στρατηγική EΕ 2020 παρά για κατάλληλες κατευθυντήριες γραμμές για το 2012.
<P>
Το 2011, προτεραιότητά μας ήταν οι νέοι και αυτό δεν θα συνεχίσει να ισχύει το 2012 με αυτές τις κατευθυντήριες γραμμές. Ωστόσο, υπάρχουν ακόμη χρονικά περιθώρια. " λέξη "νέοι" δεν εμφανίζεται ούτε μία φορά σε αυτές τις γενικές κατευθυντήριες γραμμές. Επιπλέον, η εστίαση στη στρατηγική Ευρώπη 2020, την οποία στηρίζω, μας οδηγεί, για παράδειγμα, στο να ξεχάσουμε την πολιτική συνοχής. Ούτε για την πολιτική συνοχής υπάρχει καμία αναφορά. " πολιτική συνοχής είναι εξαιρετικά σημαντική και δεν μπορεί να αποτελεί μέτρο το οποίο τροποποιείται ή μέτρο ή πολιτική που πλήττεται, για παράδειγμα, εάν μειωθεί η χρηματοδότησή του για να χορηγηθεί στη στρατηγική Ευρώπη 2020.
<P>
Δεν υπάρχει ούτε μία αναφορά στην πολιτική συνοχής, την οποία θεωρούμε εξαιρετικά σημαντική. Κατά την άποψή μου, έχουμε ακόμα χρόνο για να αποκαταστήσουμε αυτήν την παράλειψη. Πιστεύω πως υπάρχουν ακόμη χρονικά περιθώρια για να επιλύσουμε αυτά τα δύο ζητήματα.
<SPEAKER ID="059" NAME="Barbara Matera" AFFILIATION="PPE">
(IT) Κυρία Πρόεδρε, κύριε Επίτροπε, κυρίες και κύριοι, καταρχάς, θα ήθελα να ευχαριστήσω την εισηγήτρια, την κ. Balzani, για το έργο της. Οι προϋπολογισμοί του 2012 και του 2013 θα είναι προϋπολογισμοί εξυγίανσης με στόχο να αντικατοπτρίζουν τις περικοπές δαπανών των κρατών μελών και να ορίσουν ένα σημείο αναφοράς για τα ποσά τα οποία θα καθοριστούν στο επόμενο δημοσιονομικό πλαίσιο.
<P>
" συμβολή της Κοινοβουλευτικής Ομάδας του Ευρωπαϊκού Λαϊκού Κόμματος (Χριστιανοδημοκράτες) στις κατευθυντήριες γραμμές για τον προϋπολογισμό του 2012 βασίστηκε στην ιδέα της ευθύνης, η οποία συνεπάγεται την επιδίωξη των στόχων της οικονομίας, της αποδοτικότητας και της αποτελεσματικότητας χρησιμοποιώντας τους λιγότερους δυνατούς διαθέσιμους πόρους.
<P>
" στρατηγική ΕΕ 2020 βασίζεται σε σημαντικές προτεραιότητες -δηλαδή την έρευνα, την καινοτομία, την ανάπτυξη και τη μεγέθυνση- οι οποίες αρχικά δεν υπήρχαν στην έκθεση της κ. Balzani, αλλά τονίστηκαν ιδιαίτερα από την Ομάδα ΕΛΚ. Οι προτεραιότητες της Ένωσης χρειάζονται ένα κατάλληλο επίπεδο χρηματοδότησης. Είναι, λοιπόν, σημαντικό να διασφαλιστεί η ευελιξία μεταξύ των τομέων δαπανών προκειμένου να αντιμετωπιστούν αποτελεσματικότερα τα προβλήματα που συνδέονται με την οικονομική κρίση και, επίσης, να προταθεί ένα δημοσιονομικό πλαίσιο που να περιλαμβάνει τους ιδίους πόρους.
<P>
Εντούτοις, δεν υποστηρίζω την εξεύρεση αυτών των πόρων μέσω της θέσπισης φόρου επί των χρηματοπιστωτικών συναλλαγών, όπως πρότεινε η Συνομοσπονδιακή Ομάδα της Ευρωπαϊκής Ενωτικής Αριστεράς / Αριστερά των Πρασίνων των Βορείων Χωρών. Αντίθετα, θεωρώ πως η Επιτροπή πρέπει να διερευνήσει τρόπους αντιμετώπισης από τεχνική άποψη αυτού του εξαιρετικά σημαντικού ζητήματος, προκειμένου να επιβεβαιώσει και να δημιουργήσει την προστιθέμενη αξία της Ευρώπης.
<SPEAKER ID="060" NAME="Vladimír Maňka" AFFILIATION="S&amp;D">
. - (SK) Κυρία Πρόεδρε, η Ευρωπαϊκή Ένωση έχει θέσει πέντε μετρήσιμους στόχους για το χρονικό διάστημα έως το 2020. Αυτοί οι στόχοι έχουν συμφωνηθεί και από τα ίδια τα κράτη μέλη. Οι στόχοι μάς δείχνουν την κατεύθυνση που οφείλουμε να επιλέξουμε. " επιτυχία της Ευρώπης εξαρτάται από τον τρόπο με τον οποίο θα τους εκπληρώσουμε.
<P>
Εξαρτάται από την υπεύθυνη στάση των επιμέρους κρατών το αν θα έχουμε υψηλότερα ποσοστά απασχόλησης, αν θα καταφέρουμε να μειώσουμε το ποσοστό των ατόμων που εγκαταλείπουν πρόωρα το σχολείο, αν θα επιτύχουμε τις προβλεπόμενες παραμέτρους όσον αφορά τους νέους που αποκτούν πανεπιστημιακό πτυχίο, αν θα μειώσουμε τον αριθμό των ατόμων που κινδυνεύουν από τη φτώχεια και αν θα προστατεύσουμε το κλίμα μας.
<P>
Παρά τη συναίνεση που επικρατεί στην ΕΕ για τις κοινές διαδικασίες, η κυβέρνηση της χώρας μου έχει αποφασίσει να περιορίσει τα επιχειρησιακά προγράμματα προτεραιότητας. Θέλει να τα χρησιμοποιήσει για τη χρηματοδότηση επικοινωνιών υψηλής ταχύτητας και συζητά το θέμα με την Επιτροπή. Θα ήθελα να σας ρωτήσω, κύριε Επίτροπε, εάν εσείς προσωπικά και η Επιτροπή ως σύνολο στηρίζετε κράτη τα οποία ακολουθούν πορεία η οποία είναι αντίθετη προς τους κοινούς στόχους σε αυτό το προκαταρκτικό στάδιο υλοποίησης της στρατηγικής Ευρώπη 2020.
<SPEAKER ID="061" NAME="Monika Flašíková Beňová" AFFILIATION="S&amp;D">
- (SK) Κυρία Πρόεδρε, ο προϋπολογισμός αποτελεί βασικό μέσο για την ευρωπαϊκή ολοκλήρωση και, κατά συνέπεια, έχει σημασία ο τρόπος με τον οποίο καταρτίζεται.
<P>
Ακριβώς εν καιρώ κρίσης ο προϋπολογισμός της ΕΕ μπορεί να συμβάλει στον μετριασμό των περιοριστικών δημοσιονομικών πολιτικών των εθνικών κυβερνήσεων και να κατευθύνει τη χρηματοδότηση σε επιθυμητά μακροπρόθεσμα επενδυτικά έργα. Σε αυτό το πλαίσιο, επικροτώ το γεγονός ότι η έκθεση στηρίζει το σχέδιο δημιουργίας ομολόγων για τη χρηματοδότηση έργων, για παράδειγμα στον τομέα των υποδομών. Θα ήθελα, όμως, να επισημάνω ότι δεν θα πρέπει να θεωρηθούν εναλλακτική λύση έναντι των ευρωομολόγων. Κατά την άποψή μου, τα ευρωομόλογα αποτελούν ένα ειδικό θέμα και στηρίζω την καθιέρωσή τους, διότι αποτελούν λογική συνέχεια της διαδικασίας ολοκλήρωσης και σηματοδοτούν την εμβάθυνση της διαδικασίας.
<P>
" αντίθετη τάση -προς τη διάλυση- θα προέκυπτε, για παράδειγμα, από προσπάθειες μείωσης των επιπέδων του προϋπολογισμού της ΕΕ. Πέραν των δυσμενών οικονομικών επιπτώσεων, αυτές οι προσπάθειες υπονομεύουν επίσης την αλληλεγγύη μεταξύ των κρατών μελών. " εγωιστική και κοντόφθαλμη διαίρεση σε καθαρούς συνεισφέροντες και καθαρούς δικαιούχους παραβλέπει το βαθύτερο και σημαντικότερο πλαίσιο της ευρωπαϊκής ολοκλήρωσης. Όλα τα κράτη μέλη μπορούν εξίσου να επωφεληθούν από αυτήν. Κατά την άποψή μου, προς αυτήν την κατεύθυνση πρέπει να κινηθούν οι συζητήσεις για τον προϋπολογισμό της ΕΕ.
<SPEAKER ID="062" NAME="Jaroslav Paška" AFFILIATION="EFD">
- (SK) Κυρία Πρόεδρε, εξετάζουμε τις προτεραιότητες του προϋπολογισμού για το 2012 και με ματιά προς το μέλλον και, κατά την άποψη μου, θα πρέπει να εξετάσουμε και τις δυνατότητες πραγματοποίησης εξοικονομήσεων στο μέλλον.
<P>
Θεωρώ ότι είναι πολύ σημαντικό να αναλογιστούμε τα τακτικά ταξίδια των βουλευτών και ολόκληρου του Ευρωπαϊκού Κοινοβουλίου στο Στρασβούργο, τα οποία επαναλαμβάνονται δώδεκα φορές ετησίως. Πιστεύω πως εκνευρίζουμε τους πολίτες μας με αυτές τις δραστηριότητες, διότι οι φορολογούμενοι πρέπει να χρηματοδοτούν οι ίδιοι τα ταξίδια μας και τους κοστίζει ακριβά. Θα πρέπει, λοιπόν, εάν όχι το 2012, τουλάχιστον μακροπρόθεσμα, να εξετάσουμε τη δυνατότητα σμίκρυνσης ή τροποποίησης αυτού του μηχανισμού στο μέλλον.
<P>
Μία άλλη πιθανή εξοικονόμηση η οποία θα πρέπει να συζητηθεί, πιστεύω, είναι το κόστος ίδρυσης μουσείου της Ευρωπαϊκής Ένωσης ή της Ευρώπης, το οποίο, από χρονική άποψη, θα μπορούσε να μετατεθεί στο μέλλον σε μεταγενέστερη ημερομηνία όταν η κατάσταση της ΕΕ θα είναι καλύτερη. Προς το παρόν θα μπορούσαμε να μεταφέρουμε αυτήν τη χρηματοδότηση σε άλλες δραστηριότητες, ιδίως το 2012, προκειμένου να υλοποιηθεί το πρόγραμμα για το 2012 και, συνεπώς, να βελτιωθεί η αποδοτικότητα των δραστηριοτήτων μας, βεβαίως.
<SPEAKER ID="063" NAME="Monika Smolková" AFFILIATION="S&amp;D">
- (SK) Κυρία Πρόεδρε, θα ήθελα καταρχάς να επικροτήσω το έργο της εισηγήτριας, η οποία ορθώς εντόπισε αρκετά προβλήματα στην έκθεσή της.
<P>
Ο προϋπολογισμός της ΕΕ για το 2012, αλλά και για τα επόμενα έτη, θα πρέπει να είναι φιλόδοξος, εάν θέλουμε να εκπληρώσουμε τα καθήκοντα και τους στόχους της στρατηγικής για το 2020, να αναδυθούμε νικητές από την κρίση και να είμαστε ανταγωνιστικοί διεθνώς. Στηρίζω την πρόταση της Επιτροπής Προϋπολογισμών για τη διοργάνωση συνεδριάσεων με τα εθνικά κοινοβούλια με στόχο τη συζήτηση των κύριων σημείων του προϋπολογισμού της ΕΕ και των κρατών μελών για το 2012. Στο πλαίσιο αυτών των συνεδριάσεων θα πρέπει να επισημανθεί ότι ο προϋπολογισμός της ΕΕ δεν πρέπει να εμφανίζει έλλειμμα, ότι αντιπροσωπεύει μόνο το 2% των συνολικών δημόσιων δαπανών στην ΕΕ και ότι υπάρχουν θεμελιώδεις διαφορές μεταξύ των προϋπολογισμών των κρατών μελών και του προϋπολογισμού της ΕΕ. Ο προϋπολογισμός της ΕΕ καλύπτει σε μεγάλο βαθμό τις επενδύσεις στο μέλλον της Ευρώπης.
<P>
Πάνω απ' όλα, το Συμβούλιο θα πρέπει να το γνωρίζει αυτό, διότι ακούσαμε ήδη τους εκπροσώπους της Γερμανίας, της Γαλλίας και της Μεγάλης Βρετανίας να μιλούν για πάγωμα του προϋπολογισμού της ΕΕ μέσω του οποίου σίγουρα θα επιβραδύναμε την ευρωπαϊκή ανάπτυξη.
<SPEAKER ID="064" NAME="Janusz Lewandowski">
μέλος της Επιτροπής. - (EN) Κυρία Πρόεδρε, θα αναφερθώ σε τρία σημεία μόνο. Στην προσαρμογή της στρατηγικής για το 2020, που αποτελεί ένα σαφές σημείο των κατευθυντήριων γραμμών της κ. Balzani: στον τρέχοντα προϋπολογισμό του 2011 το 41% των δαπανών θα μπορούσε να αποδοθεί σε στόχους της στρατηγικής για το 2020.
<P>
" ίδια προσπάθεια καταβάλλεται για τη στρατηγική για το 2012, αλλά πρέπει να καταβάλουμε την προσπάθεια επαναπροσαρμογής εντός του πλαισίου το οποίο συμφωνήθηκε πριν από μερικά έτη, του πλαισίου 2007-2013. Βεβαίως, το ότι η προσαρμογή πρέπει να υλοποιηθεί στο πλαίσιο της πολυετούς συμφωνίας του 2006 περιορίζει τα περιθώρια ελιγμών μας.
<P>
Δεύτερον, η απάντησή μου στον κ. Elles -αλλά όχι μόνο σε αυτόν- είναι η εξής: η ίδια παρατήρηση για τις αρνητικές προτεραιότητες πραγματοποιήθηκε επίσης από τον κ. Geier και την κ. Hohlmeier. Φοβάμαι ότι πρόκειται για πραγματικότητα όσον αφορά τον προϋπολογισμό του 2012. Θα έπρεπε να είναι πραγματικότητα. Σήμερα περισσότερο από ποτέ, εκτός από τις θετικές προτεραιότητες, πρέπει να εξετάσουμε τι δεν αποδίδει. Εξετάζουμε τι δεν αποδίδει, τι δεν υπόκειται σε σωστή διαχείριση, προκειμένου να προβούμε σε εξοικονομήσεις. Εξετάζουμε τόσο τις θετικές όσο και τις αρνητικές προτεραιότητες αυτήν τη φορά. Όσον αφορά τη διοίκηση, η λιτότητα είναι επιτακτική.
<P>
" απάντησή μου στον κ. Herczog για τη σπατάλη χρημάτων είναι η εξής: η διοίκηση αντιστοιχεί μόνο στο 5,7% του συνολικού προϋπολογισμού της Ευρωπαϊκής Ένωσης. Το ποσοστό αυτό είναι χαμηλότερο σε σχέση με τον δήμο του Ρότερνταμ και πολλών άλλων ολλανδικών πόλεων που φημίζονται για τη λιτή προσέγγιση του προϋπολογισμού.
<P>
Σε απάντηση στην κ. Andreasen: δεν μίλησε μόνο για πάγωμα του προϋπολογισμού. Μίλησε για περικοπή του. Δεν μπορεί να κατηγορηθεί ο προϋπολογισμός μας, ο ευρωπαϊκός προϋπολογισμός, ο οποίος δεν εμφανίζει έλλειμμα, για την κακοδιαχείριση των δημόσιων οικονομικών σε πολλά κράτη μέλη. Έχει τη δική του λογική, όπως εξήγησε με σαφήνεια ο κ. Gerbrandy. " λογική αφορά την ωριμότητα των προγραμμάτων με την πάροδο του χρόνου. Αυτό δεν προκαλεί έκπληξη. Πρόκειται για την αξιοπιστία μας. Ο ευρωπαϊκός προϋπολογισμός έχει τη δική του αξιοπιστία, η οποία αφορά τις πληρωμές για τις αναλήψεις υποχρεώσεων και τα υλοποιηθέντα προγράμματα. Ακόμη και σε καιρούς λιτότητας, πρέπει να πληρώνουμε τους λογαριασμούς ηλεκτρικής ενέργειας.
<P>
Πρόκειται, πράγματι, για την αξιοπιστία μας. Πρόκειται για τη συνοχή. Πρόκειται, πράγματι, για επένδυση και η φύση της προφανώς απαντά σε ορισμένες από τις εκκλήσεις όσων αυτήν τη στιγμή διαδηλώνουν έξω από το Κοινοβούλιο και το κτίριο Berlaymont.
<SPEAKER ID="065" NAME="Francesca Balzani" LANGUAGE="IT">
Κυρία Πρόεδρε, κυρίες και κύριοι, η λέξη "ευθύνη" αναφέρθηκε πολλές φορές κατά τη διάρκεια των ομιλιών. Υπάρχει, ωστόσο, μία ευθύνη η οποία νομίζω ότι έχει προτεραιότητα για τα θεσμικά όργανα: είμαστε, πάνω απ' όλα, υπεύθυνοι να εφαρμόσουμε τα προγράμματά μας και να διασφαλίσουμε ότι δεν λέμε μόνο λόγια στους πολίτες της ΕΕ. Έχουμε ευθύνη να είμαστε συνεπείς ως προς τα λόγια μας και τις υποσχέσεις μας.
<P>
Τα σημερινά σημαντικά σχέδια είναι αυτά που ορίζονται στη στρατηγική για το 2020. Ο πρώτος στόχος της "περισσότερης απασχόλησης" δεν είναι μόνο πολύ φιλόδοξος αλλά και ακριβής, διότι μπορεί να μετρηθεί ακόμη και με τη χρήση παραμέτρων μείωσης της ανεργίας. Μου φαίνεται ότι πρόκειται για έναν πολύ συγκεκριμένο και φιλόδοξο στόχο και πιστεύω πως είναι σημαντικό να ξεκινήσουμε να εργαζόμαστε για την επίτευξή του.
<P>
Όσο θεωρούμε τη στρατηγική για το 2020 υπερβολικά μεγάλη και υπερβολικά φιλόδοξη για να χωρέσει σε ένα πρακτικό έγγραφο όπως ο προϋπολογισμός, πιστεύω πως δεν θα καταφέρουμε τίποτα περισσότερο από την αύξηση του κινδύνου μιας άλλης αποτυχίας, κάτι το οποίο δεν επιθυμεί κανείς, ξεκινώντας από την Επιτροπή, εάν θυμάμαι σωστά την πρώτη ανακοίνωση σχετικά με τη στρατηγική για το 2020.
<P>
Υπάρχει, ωστόσο, ένα ακόμη σημαντικό στοιχείο: η λιτότητα δεν είναι πολιτική, δεν είναι μέσο, αλλά κατάσταση κατά της οποίας πρέπει λάβουμε μέτρα, και όχι μόνο εξυγιαίνοντας τις δαπάνες μας, αλλά και χρησιμοποιώντας τον ευρωπαϊκό προϋπολογισμό, ένα εξαιρετικό μέσο το οποίο διαφέρει ριζικά από τους εθνικούς προϋπολογισμούς και μας δίνει τη δυνατότητα να πράξουμε κάτι διαφορετικό φέτος.
<P>
Αυτός ακριβώς είναι ο λόγος ύπαρξης του Ευρωπαϊκού Εξαμήνου. Όχι απλώς η επιβάρυνση των πρώτων έξι μηνών του έτους. Μας επιτρέπει να βρούμε μια συνολική στρατηγική και να δημιουργήσουμε συνέργειες μεταξύ των προϋπολογισμών των κρατών μελών και του προϋπολογισμού μας σε ένα εξαιρετικά ευρωπαϊκό σύστημα, προκειμένου να προσθέσουμε αξία στους δημόσιους πόρους και να καταρτίσουμε μια πραγματική μέθοδο, ώστε να μετατραπεί η στρατηγική για το 2020 -μακρόχρονη και φιλόδοξη καθώς είναι- σε ευρωπαϊκή πραγματικότητα.
<SPEAKER ID="066" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στις 11:30.
<P>
Γραπτές δηλώσεις (άρθρο 149 του Κανονισμού)
<SPEAKER ID="067" NAME="Ilda Figueiredo" LANGUAGE="PT">
Δυστυχώς αυτή η έκθεση υπερασπίζεται "έναν προϋπολογισμό για το 2012 υπό την αιγίδα της ενισχυμένης ευρωπαϊκής οικονομικής διακυβέρνησης, του μηχανισμού του Ευρωπαϊκού Εξαμήνου και των στόχων που περιέχονται στη στρατηγική Ευρώπη 2020". Με άλλα λόγια, πρόκειται για έναν προϋπολογισμό που στηρίζει τη διεύρυνση του νεοφιλελευθερισμού, του μιλιταρισμού και του φεντεραλισμού στην ΕΕ με την έγκριση έντονα αντικοινωνικών και αντιδημοκρατικών μέτρων, την εδραίωση του συμφώνου σταθερότητας, την επιβολή αβάσταχτων προστίμων στα κράτη μέλη και τη συνεχή παρακολούθηση του συνόλου της εθνικής μακροοικονομικής δραστηριότητας. Πρόκειται επίσης για πρόταση η οποία στοχεύει στην επίτευξη ενός προϋπολογισμού ο οποίος διευκολύνει την απελευθέρωση, την ανασφάλεια της εργασίας και την επίθεση στα δικαιώματα και τις δημόσιες υπηρεσίες.
<P>
Προτείνουμε, λοιπόν, ένα σύνολο σημαντικών αλλαγών οι οποίες έχουν στόχο όχι μόνο την αποκήρυξη αυτής της προσέγγισης, αλλά και την παρουσίαση κατευθυντήρων γραμμών για μια εναλλακτική λύση που δεν είναι μόνο εφικτή αλλά και αναγκαία. Οι προτάσεις αυτές είναι ζωτικής σημασίας για τη βελτίωση της κατάστασης της ανεργίας, της φτώχειας και της ανισότητας που επικρατεί και επιδεινώνεται με τον καπιταλισμό του οποίου εργαλείο αποτελεί η ΕΕ. Ο προϋπολογισμός της ΕΕ πρέπει να βασίζεται σε ένα άλλο όραμα, προκειμένου να αντιμετωπίσει την οικονομική και κοινωνική κρίση, απορρίπτοντας τον δρόμο του νεοφιλελευθερισμού, την αποκαλούμενη οικονομική διακυβέρνηση και την ενίσχυση του μιλιταρισμού.
<SPEAKER ID="068" NAME="Jiří Havel" AFFILIATION="S&amp;D">
γραπτώς. - (CS) " κ. Balzani, στη έκθεσή της για τις γενικές κατευθυντήριες γραμμές για την προετοιμασία του προϋπολογισμού του 2012, ορίζει πέντε βασικές προτεραιότητες του προϋπολογισμού της ΕΕ. Στηρίζω απόλυτα την άποψή της ότι η στρατηγική Ευρώπη 2020 είναι αυτή που θα πρέπει να βοηθήσει την Ευρώπη να ξεπεράσει την παγκόσμια οικονομική κρίση και να αναδυθεί ισχυρότερη από αυτήν μέσω της δημιουργίας νέων θέσεων εργασίας με βάση τις πέντε προτεραιότητες, δηλαδή τη στήριξη της απασχόλησης, τη βελτίωση των συνθηκών για την καινοτομία, την έρευνα και ανάπτυξη και τη χρηματοδότησή τους από το δημόσιο ταμείο, την επίτευξη των στόχων σχετικά με την αλλαγή του κλίματος και την ενέργεια, τα υψηλότερα επίπεδα εκπαίδευσης και τη στήριξη της κοινωνικής ένταξης και, πρωτίστως, τη μείωση της φτώχειας στην Ευρώπη. Εντούτοις, εάν θέλουμε πραγματικά να επιτύχουμε και να εφαρμόσουμε αυτήν τη στρατηγική, πρέπει να διαθέσουμε επαρκή χρηματοδότηση σε αυτήν, χωρίς σημαντικούς συμβιβασμούς ή περικοπές. Το τρέχον πολυετές δημοσιονομικό πλαίσιο προσφέρει πλέον μικρά περιθώρια ελιγμών και, συνεπώς, συμφωνώ με την εισηγήτρια ότι περαιτέρω προσπάθειες περιορισμού ή μείωσης των δημοσιονομικών πόρων σχετικά με την εκπλήρωση των βασικών προτεραιοτήτων είναι εντελώς άκαιρες επί του παρόντος. Στηρίζω την ιδέα της εισηγήτριας ότι η εκπλήρωση των βασικών προτεραιοτήτων μπορεί να λειτουργήσει ως καταλύτης για την προώθηση των επενδύσεων, της ανάπτυξης και της δημιουργίας θέσεων εργασίας σε όλη την Ένωση. Γενικά, συμφωνώ με τις προτεινόμενες κατευθυντήριες γραμμές και συνιστώ την έγκριση της παρούσας έκθεσης.
<SPEAKER ID="068" NAME="Ian Hudghton" AFFILIATION="Verts/ALE">
γραπτώς. - (EN) Σε όλη την Ευρώπη οι κυβερνήσεις και οι δημόσιες αρχές πρέπει να βρουν τρόπους εξοικονόμησης χρημάτων και να επιδείξουν αυτοσυγκράτηση. " δική μου χώρα, η Σκοτία, πλήγηκε από διπλό χτύπημα -την παγκόσμια ύφεση η οποία επιδεινώθηκε από την κακοδιαχείριση των κυβερνήσεων του Λονδίνου, οι οποίες ήταν πάντα πρόθυμες να λεηλατήσουν τους πόρους της Σκοτίας, αλλά επιμένουν να αρνούνται στον λαό της Σκοτίας τον έλεγχο των δικών τους υποθέσεων. " σκοτσέζικη κυβέρνηση έπρεπε, συνεπώς, να εργαστεί ακόμη πιο σκληρά προκειμένου να επιτύχει τη διατήρηση των ζωτικών δημόσιων υπηρεσιών της Σκοτίας. Υπό αυτές τις οικονομικές συνθήκες είναι εντελώς μη ρεαλιστικό να πραγματοποιεί αυτό το Σώμα έκκληση για αύξηση του προϋπολογισμού - οι δημόσιες υπηρεσίες της Ευρώπης πρέπει να έχουν προτεραιότητα έναντι των δραστηριοτήτων των θεσμικών οργάνων της ΕΕ.
<P>
(" συνεδρίαση διακόπτεται στις 10:55 και επαναλαμβάνεται στις 11:35)

<CHAPTER ID="021">
Οικονομικές και εμπορικές σχέσεις της ΕΕ με τη Mercosur ενόψει της σύναψης διαπεριφερειακής συμφωνίας σύνδεσης (συζήτηση) 
<SPEAKER ID="250" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Varela Suanzes-Carpegna, εξ ονόματος της Επιτροπής Διεθνούς Εμπορίου, σχετικά με τις οικονομικές και εμπορικές σχέσεις της Ευρωπαϊκής Ένωσης με τη MERCOSUR ενόψει της σύναψης διαπεριφερειακής συμφωνίας σύνδεσης.
<SPEAKER ID="251" NAME="Daniel Varela Suanzes-Carpegna " AFFILIATION="PPE-DE">
εισηγητής. - (ES) Κύριε Πρόεδρε, κυρία Επίτροπε, κυρίες και κύριοι, θα ήθελα να αρχίσω ενημερώνοντάς σας ότι ο Επίτροπος Mandelson επικοινώνησε μαζί μου για να εξηγήσει τους λόγους για τους οποίους δεν παρίσταται σε αυτή τη συζήτηση, και τον ευχαριστώ γι' αυτό. Ο λόγος είναι η Διάσκεψη Κορυφής σχετικά με την Ινδία στη Φινλανδία· αυτό οδήγησε σε μια ενδιαφέρουσα συζήτηση με τον Επίτροπο σχετικά με τη συμφωνία με τη Mercosur, στην οποία του εξήγησα ότι, εκτός από την Ινδία ή την Κίνα, η Βραζιλία και η ομάδα των χωρών της Mercosur είναι επίσης αναπτυσσόμενες δυνάμεις, άποψη που ο Επίτροπος ασφαλώς, και ευτυχώς, συμμερίζεται.
<P>
Ας ελπίσουμε ότι, όταν θα σβήσουν οι ζοφερές εικόνες του Γύρου της Ντόχα, όταν θα διεξαχθούν οι εκλογές στη Βραζιλία και όταν θα τεθούν οι πολιτικές, οικονομικές και εμπορικές βάσεις για τις σχέσεις της Ευρωπαϊκής Ένωσης με τη Mercosur, κάτι που αποτελεί πρόθεση του Κοινοβουλίου στην έκθεση που υποβάλουμε σήμερα, θα λάβουμε τα αποφασιστικά μέτρα για να καθοδηγήσουμε την τελική φάση της διαπραγμάτευσης μιας φιλόδοξης συμφωνίας σύνδεσης Ευρωπαϊκής Ένωσης-Mercosur.
<P>
Αυτός είναι ο σκοπός της έκθεσής μας: να αποκαταστήσει μια πολιτική, οικονομική και εμπορική προτεραιότητα, να θεσπίσει ένα σύνολο αρχών, κανόνων και κατευθυντήριων γραμμών που δίνουν μορφή σε μια στρατηγική πολιτική προτεραιότητα και να ενισχύσει το πλαίσιο των σχέσεων μεταξύ των δύο εμπορικών συνασπισμών. Αν μπορέσουμε να τους φέρουμε κοντά μέσω μιας συμφωνίας σύνδεσης, η οποία μαζί με τις πολιτικές πτυχές της συνεργασίας θα περιλαμβάνει μια συμφωνία για τη δημιουργία μιας ζώνης ελεύθερων συναλλαγών, θα έχουμε κάνει το ιστορικό βήμα στη δημιουργία της μεγαλύτερης ζώνης ελεύθερων συναλλαγών παγκοσμίως. Σε μια χρονική στιγμή όπου νέες δυνάμεις αναδύονται στην Ανατολή, αυτός θα ήταν ένας τρόπος να ενισχυθούν τα αμοιβαία συμφέροντα των δυο συνασπισμών, τους οποίους ενώνει η ιστορία και ο πολιτισμός, με όλα τα οφέλη που θα είχε αυτό για τους πολίτες και των δυο ηπείρων.
<P>
Μιλάμε για έναν συνολικό πληθυσμό άνω των 700 εκατομμυρίων κατοίκων. " έκθεσή μας ζητά επομένως μια πλήρη, φιλόδοξη και ισόρροπη συμφωνία βασισμένη σε τρεις πυλώνες: ένα πολιτικό και θεσμικό κεφάλαιο που θα ενισχύει τον δημοκρατικό διάλογο και την πολιτική συνεργασία· ένα κεφάλαιο συνεργασίας που θα προωθεί τη βιώσιμη οικονομική και κοινωνική ανάπτυξη· και ένα εμπορικό κεφάλαιο που θα θεσπίζει μια εξελιγμένη ζώνη ελεύθερων συναλλαγών με μια ευρεία ατζέντα που θα συμπεριλαμβάνει, εκτός από την αμοιβαία ελευθέρωση του εμπορίου στα αγαθά και τις υπηρεσίες, τις επενδύσεις, τις δημόσιες συμβάσεις, την προστασία των δικαιωμάτων πνευματικής ιδιοκτησίας, τη συνεργασία σε σχέση με τον ανταγωνισμό και τα μέσα προστασίας του εμπορίου, τη διευκόλυνση του εμπορίου και έναν δεσμευτικό μηχανισμό επίλυσης των διαφορών.
<P>
Το Μεξικό και η Χιλή αποτελούν καλά παραδείγματα για το πώς μπορούν να ενισχυθούν οι σχέσεις μας μέσω μιας συμφωνίας σύνδεσης. Καθώς η Mercosur εκπροσωπεί το 45% του πληθυσμού της Λατινικής Αμερικής και τη μεγαλύτερη αγορά της περιοχής, όπως και το 45% του ΑΕγχΠ της, το μεγάλο δυναμικό ανάπτυξης και για τις δυο πλευρές είναι σαφές. Επιπλέον, σε αντίθεση με αυτό που συμβαίνει στη Λατινική Αμερική στο σύνολό της, όπου οι εισαγωγές από τις "ΠΑ είναι τρεις φορές υψηλότερες από εκείνες από την ΕΕ, στη Mercosur το ποσοστό της ΕΕ είναι περίπου 25% σε σύγκριση με το 20% από τις "νωμένες Πολιτείες.
<P>
Σύμφωνα με το Ινστιτούτο Πολιτικών Επιστημών των Παρισίων, το κόστος μη επίτευξης μιας συμφωνίας υπολογίζεται περίπου στα 3,7 δισ. ευρώ ετησίως στο εμπόριο και στα αγαθά, και σε πάνω από 5 δισ. ευρώ αν συμπεριληφθούν οι επενδύσεις και οι υπηρεσίες. " εμπορική συμφωνία πρέπει να είναι ευρεία και να καλύπτει όλους τους τομείς, αν και η ιδιαίτερη ευαισθησία ορισμένων προϊόντων πρέπει ασφαλώς να ληφθεί υπόψη, όπως επισημαίνει η έκθεση.
<P>
Δεν θέλαμε να εξετάσουμε τις λεπτομέρειες των επιπτώσεων της συμφωνίας στις διαφορετικές υποκατηγορίες, αλλά θεωρήσαμε ενδεδειγμένο να αναλύσουμε το θέμα στο σύνολό του, να αναλύσουμε τα αμοιβαία συμφέροντα που διακυβεύονται στις διαπραγματεύσεις. " έκθεσή μας αναφέρεται επομένως τόσο στα συμφέροντα της ΕΕ στη Mercosur όσο και στα συμφέροντα της Mercosur στην ΕΕ και ειδικά τμήματα αφιερώνονται σε σημαντικές πτυχές όπως η γεωργία, με αναφορές στις επιδοτήσεις, στις γεωγραφικές ενδείξεις, στη βιοαιθανόλη, κλπ. στις διαπραγματεύσεις για την πρόσβαση στην αγορά μη γεωργικών προϊόντων, όπου συμπεριλαμβάνουμε μια ειδική αναφορά στην αλιεία και στην ευαισθησία ορισμένων μεταποιημένων προϊόντων, όπως οι κονσέρβες τόνου· στις υπηρεσίες, όπου είναι σημαντικό να επιτευχθούν πραγματικές βελτιώσεις και σαφή και σταθερά ρυθμιστικά πλαίσια· στις επενδύσεις, οι οποίες είναι θεμελιώδεις για τη βιώσιμη οικονομική ανάπτυξη και για τη δημιουργία απασχόλησης και ευημερίας· στις δημόσιες συμβάσεις και στην πνευματική ιδιοκτησία, καθώς και στον σαφή καθορισμό πιθανών φραγμών στο εμπόριο και στην προσέγγιση των κανόνων πιστοποίησης, έγκρισης και τυποποίησης, κλπ., για την προώθηση του δίκαιου εμπορίου και του ανταγωνισμού· και στη θέσπιση ενός συμφωνημένου μηχανισμού επίλυσης των διαφορών.
<P>
Εκτός από τις αυστηρά τεχνικές και εμπορικές πτυχές, η έκθεση καλύπτει επίσης τους αναγκαίους μηχανισμούς για τη βιομηχανική, εργασιακή και κοινωνική συνεργασία των μικρών και μεσαίων επιχειρήσεων και πτυχές που σχετίζονται με την τεχνολογία, την επιστήμη, τα περιβαλλοντικά μέτρα, την ενέργεια και την επικοινωνία, καθώς και με τη βοήθεια και τους μηχανισμούς αλληλεγγύης της Ευρωπαϊκής Ένωσης.
<P>
Τέλος, συμπεριλαμβάνουμε την αναγκαία διακοινοβουλευτική συνεργασία μεταξύ του Ευρωπαϊκού Κοινοβουλίου και του Κοινοβουλίου της Mercosur προκειμένου να γίνει η συμφωνία πιο δημοκρατικά αντιπροσωπευτική και να ευθυγραμμίσει τις ενίοτε υπερβολικά τεχνικές πτυχές της συμφωνίας με τα αισθήματα των πολιτών που εκπροσωπούμε, δίνοντας επομένως στη συμφωνία μεγαλύτερη λαϊκή διάσταση.
<P>
Πιστεύουμε ότι, μέσω αυτής της έκθεσης, το Ευρωπαϊκό Κοινοβούλιο καθιστά σαφή την υποστήριξή του για μια εκτεταμένη και φιλόδοξη συμφωνία σύνδεσης ανάμεσα στην παλαιά ήπειρο και σε ένα μεγάλο μέρος της νέας ηπείρου, το οποίο θέλουμε να ολοκληρωθεί, και καλούμε την Επιτροπή να επισπεύσει τις διαπραγματεύσεις ώστε η συμφωνία να μπορέσει να γίνει πραγματικότητα το συντομότερο δυνατόν, προς όφελος των πολιτών και των δύο ηπείρων.
<P>
Θα ήθελα να τελειώσω, κύριε Πρόεδρε, ευχαριστώντας όλες τις κοινοβουλευτικές ομάδες για την ανεκτίμητη κατανόηση και υποστήριξή τους. Δέχθηκα πολλή κατανόηση και υποστήριξη και χρειαζόμουν όσο το δυνατόν περισσότερη προκειμένου να επιτύχω την ευρεία συναίνεση που επιθυμούσαμε.
<SPEAKER ID="252" NAME="Neelie Kroes">
Μέλος της Επιτροπής. (EN) Κύριε Πρόεδρε, εξ ονόματος του συναδέλφου μου Peter Mandelson, θα ήθελα να συγχαρώ τον εισηγητή και την Επιτροπή Διεθνούς Εμπορίου για την έκθεση σχετικά με τις οικονομικές και εμπορικές σχέσεις της ΕΕ με τη MERCOSUR ενόψει της σύναψης διαπεριφερειακής συμφωνίας σύνδεσης.
<P>
Αυτή η έκθεση δίνει μια πολύ ολοκληρωμένη εικόνα των σημερινών σχέσεων της ΕΕ με τη Mercosur στον οικονομικό καθώς και στον πολιτικό τομέα και η Ευρωπαϊκή Επιτροπή συμφωνεί με το μεγαλύτερο μέρος της ανάλυσης που παρουσιάζεται στην έκθεση.
<P>
" Ευρωπαϊκή Επιτροπή συγκλίνει σε μεγάλο βαθμό με την Επιτροπή Διεθνούς Εμπορίου στην άποψη ότι η σύναψη μιας φιλόδοξης και ισόρροπης συμφωνίας σύνδεσης της ΕΕ με τη Mercosur αποτελεί στρατηγικό στόχο.
<P>
" Επιτροπή παραμένει σταθερά αφοσιωμένη στη σύναψη της συμφωνίας με τη Mercosur μόλις αυτό καταστεί εφικτό από τεχνικής και πολιτικής άποψης. Αυτή η συμφωνία αναμένεται ότι θα αποτελέσει τη βάση για την προώθηση της σχέσης μεταξύ των δύο περιοχών και για την προώθηση των κοινών αξιών και στόχων που μας ενώνουν.
<P>
Μια συμφωνία ΕΕ-Mercosur θα συνιστούσε την πρώτη συμφωνία σύνδεσης μεταξύ περιοχών και θα δημιουργούσε τη μεγαλύτερη ζώνη ελεύθερων συναλλαγών του κόσμου, καθώς θα κάλυπτε περίπου 700 εκατομμύρια άτομα. Όπως επισημαίνεται στην έκθεση της Επιτροπής Διεθνούς Εμπορίου, αυτή η συμφωνία σύνδεσης θα δώσει τη δυνατότητα στις δύο περιοχές να ανταποκριθούν αποτελεσματικότερα στις προκλήσεις της παγκοσμιοποίησης. Θα ενισχύσει την ανταγωνιστικότητα των οικονομιών μας, θα αυξήσει την ανάπτυξη και, ως εκ τούτου, θα συμβάλει στην οικονομική και κοινωνική συνοχή. " δημιουργία της μεγαλύτερης αγοράς του κόσμου θα δώσει τεράστια ώθηση στη δημιουργία θέσεων εργασίας, στην οικονομική μεταρρύθμιση και στα επίπεδα παραγωγικότητας. Μια συμφωνία ελεύθερων συναλλαγών με τη Mercosur αποτελεί πολύ καλό παράδειγμα του πώς η πολιτική εμπορίου της ΕΕ μπορεί να συμβάλει στην ευρύτερη προσέγγιση της ΕΕ στην οικονομική μεταρρύθμιση και την ανταγωνιστικότητα.
<P>
Μια διαπεριφερειακή συμφωνία με τη Mercosur θα αποτελούσε επίσης μέσο υποστήριξης μιας προσπάθειας ολοκλήρωσης στη Mercosur και στη Λατινική Αμερική. " ένταξη της Βενεζουέλας στη Mercosur φέτος σημαίνει μια διεύρυνση της περιοχής και η Ευρωπαϊκή Επιτροπή ελπίζει επίσης ότι θα συνεχιστεί η διαδικασία της διεύρυνσης και της εμβάθυνσης της περιφερειακής ολοκλήρωσης. Γνωρίζουμε από τη δική μας ευρωπαϊκή εμπειρία ότι οι μεταρρυθμίσεις και οι προσαρμογές που απαιτούνται για την ολοκλήρωση δεν είναι εύκολες. Γνωρίζουμε όμως και ότι οι ανταμοιβές κάνουν την προσπάθεια να αξίζει τον κόπο.
<P>
Μια συμφωνία σύνδεσης θα δημιουργούσε επίσης ένα πιο διάφανο και σταθερό επιχειρηματικό περιβάλλον για τις εταιρείες της ΕΕ και της Mercosur. Αυτό θα συμβάλει στην προσέλκυση περισσότερων επενδυτικών ροών. Οι επενδύσεις -και οι μελλοντικές επενδύσεις- θα μπορούσαν να έχουν μέγιστο αντίκτυπο στη διαμόρφωση της μελλοντικής οικονομικής εταιρικής σχέσης μας με τη Mercosur. Αν και οι εξωτερικές άμεσες επενδύσεις στη Mercosur αυξήθηκαν το 2004 και το 2005, το σχετικό μερίδιο της περιοχής σε σχέση με τις παγκόσμιες επενδύσεις της ΕΕ μειώνεται σταδιακά από τη δεκαετία του 1990. Αυτό αποτελεί πηγή ανησυχίας, καθώς οι επενδύσεις σημαίνουν μεταφορά τεχνογνωσίας, βιομηχανοποίησης και θέσεων εργασίας. Αυτή η σχετική πτωτική τάση της περιοχής της Mercosur σε σχέση με τον υπόλοιπο κόσμο, ιδιαίτερα με την Ασία, αποτελεί μία από τις προκλήσεις της μελλοντικής συμφωνίας και, ενδεχομένως, το κυριότερο πιθανό οικονομικό της όφελος.
<P>
Επιτρέψτε μου να πω λίγα λόγια για το χρονοδιάγραμμα. Στην έκθεση της Επιτροπής Διεθνούς Εμπορίου, ζητείτε τη χάραξη ενός διαπραγματευτικού χρονοδιαγράμματος που θα μας επιτρέπει την ολοκλήρωση των διαπραγματεύσεων ΕΕ-Mercosur το συντομότερο δυνατόν. " Ευρωπαϊκή Επιτροπή δεσμεύεται πλήρως για την ολοκλήρωση αυτών των διαπραγματεύσεων μόλις αυτό καταστεί εφικτό από τεχνικής και πολιτικής άποψης, αλλά πάντοτε πιστεύαμε ότι η ουσία υπερισχύει του χρονοδιαγράμματος. Αυτό που θέλουμε να επιτύχουμε είναι μια φιλόδοξη, ολοκληρωμένη και ισόρροπη συμφωνία που προχωρεί πέρα από τις υποχρεώσεις μας στο πλαίσιο του ΠΟΕ. Όπως τονίζει η έκθεση της Επιτροπής Διεθνούς Εμπορίου, υπάρχει κόστος για τη μη σύναψη συμφωνίας. Όμως υπάρχει και μακροπρόθεσμο κόστος από τις χαμένες ευκαιρίες αν συναφθεί μια κακή συμφωνία.
<P>
Με το θέμα του χρονοδιαγράμματος σχετίζεται η σύνδεση μεταξύ αυτών των διπεριφερειακών διαπραγματεύσεων, της προόδου του Αναπτυξιακού Προγράμματος της Ντόχα στο πλαίσιο του ΠΟΕ και της σειράς των δύο διαπραγματεύσεων. Σε αυτό το πλαίσιο, η Ευρωπαϊκή Επιτροπή συμφωνεί πλήρως με την ανάλυση της έκθεσης της Επιτροπής Διεθνούς Εμπορίου· και οι δύο αυτές διαδικασίες μπορούν να επιτύχουν ουσιαστικές συνεργίες. Δεν αποκλείουν η μία την άλλη, είναι συμπληρωματικές.
<P>
Ολοκληρώνοντας, επιτρέψτε μου να σας μεταφέρω το εξής μήνυμα, το οποίο είμαι βέβαιη ότι συμμερίζεστε: για στρατηγικούς και πολιτικούς λόγους, η Ευρωπαϊκή Επιτροπή παραμένει αφοσιωμένη στη διαπραγμάτευση και στη σύναψη μιας φιλόδοξης και ισόρροπης συμφωνίας με τη Mercosur.
<P>
Το εμπόριο αποτελεί σημαντικό στοιχείο αυτής της συμφωνίας αλλά δεν είναι το μοναδικό. Πέρα από τις εμπορικές διαπραγματεύσεις, δεν θα πρέπει να παραβλέψουμε το στρατηγικό, πολιτικό και οικονομικό σκεπτικό αυτής της συμφωνίας. Ας μην λησμονούμε τη στρατηγική διάσταση μιας μελλοντικής συμφωνίας σύνδεσης, η οποία συνίσταται στην προώθηση μιας σχέσης μεταξύ των περιφερειακών συνασπισμών που ενισχύει την ειρήνη, τη σταθερότητα, την ευημερία, την κοινωνική πρόοδο και τη δημοκρατία.
<SPEAKER ID="253" NAME="Filip Kaczmarek " LANGUAGE="PL">
Κύριε Πρόεδρε, θα ήθελα να συγχαρώ θερμά τον εισηγητή, κ. Varela, για την εξαιρετικά επιτυχή έκθεσή του σχετικά με τις οικονομικές και εμπορικές σχέσεις της ΕΕ με τη Mercosur ενόψει της σύναψης διαπεριφερειακής συμφωνίας σύνδεσης. " έκθεση είναι σημαντική και επίκαιρη.
<P>
Όπως γνωρίζουμε, οι διαπραγματεύσεις σχετικά με τη συμφωνία σύνδεσης ΕΕ-Mercosur έχουν μακρά και προβληματική ιστορία. Στην τρέχουσα περίπτωση -την αποτυχία των συνομιλιών της Ντόχα- πρέπει να δώσουμε ένα έντονο και σαφές μήνυμα ότι η συμφωνία σύνδεσης είναι απαραίτητη και ευνοϊκή τόσο για τα μέλη της Mercosur όσο και για τα μέλη της Ευρωπαϊκής Ένωσης. Υπάρχει επίσης ανάγκη για μεγαλύτερη πολιτική συμμετοχή και στήριξη για την τελική επιτυχία των διαπραγματεύσεων ΕΕ-Mercosur. Πιστεύω ότι ο εισηγητής σημείωσε μεγάλη επιτυχία σε αυτό το θέμα. " έκθεση στέλνει ένα θετικό μήνυμα και μπορεί να διαδραματίσει σημαντικό και θετικό ρόλο στον καθορισμό των επόμενων σταδίων των διαπραγματεύσεων.
<P>
Θα ήθελα επίσης να ευχαριστήσω τον εισηγητή διότι έλαβε υπόψη πολλές προτάσεις και σχόλια από την έκθεση της Επιτροπής Ανάπτυξης, την οποία αντιπροσωπεύω ως συντάκτης της γνωμοδότησής της. Θα ήθελα να σας ευχαριστήσω διότι τονίσατε τη σημασία της διατήρησης ισορροπίας ανάμεσα στο εμπόριο και την ανάπτυξη στο τελικό κείμενο της συμφωνίας, ώστε τα τμήματα που αφορούν το εμπόριο να μην έρχονται σε σύγκρουση με τα τμήματα για την ανάπτυξη, και διότι τονίσατε την ανάγκη να διασφαλιστεί η αποτελεσματικότητα των διατάξεων για τη συνεργασία όσον αφορά την καταπολέμηση της φτώχειας και η συμμόρφωσή τους με τη διαπραγματευτική πολιτική της ΕΕ.
<P>
" Επιτροπή Ανάπτυξης επέστησε την προσοχή σε διάφορες πτυχές της αναπτυξιακής συνεργασίας. Είναι σαφές ότι οι καλύτερες οικονομικές και εμπορικές συνθήκες μπορούν να συμβάλουν στην επίλυση ορισμένων κοινωνικών προβλημάτων που υπάρχουν στις χώρες της Mercosur. " Επιτροπή Ανάπτυξης τονίζει την ανάγκη να αυξηθεί η υποστήριξη για την κοινωνική ανάπτυξη, την εκπαίδευση, τη μείωση των κοινωνικών ανισοτήτων, την πιο δίκαια κατανομή του πλούτου και τη μείωση της φτώχειας. Πιστεύουμε επίσης ότι θα πρέπει να υποστηρίξουμε τις μικρές και μεσαίες επιχειρήσεις και να ισοσκελίσουμε τις επενδύσεις στη γεωργία, τον τουρισμό και τις υποδομές με την προστασία του φυσικού περιβάλλοντος. Ένα σημαντικό πλεονέκτημα αυτής της έκθεσης είναι ότι προβλέπει θεσμική ενίσχυση της Mercosur. Ένας από τους τρόπους που προτείνει για να επιτευχθεί αυτό είναι μέσω της ενίσχυσης της συνεργασίας σε κοινοβουλευτικό επίπεδο, η οποία θα είχε πολύ θετική επίδραση.
<SPEAKER ID="254" NAME="José Ignacio Salafranca Sánchez-Neyra">
εξ ονόματος της Ομάδας PPE-DE. - (ES) Κύριε Πρόεδρε, κυρία Επίτροπε, κυρίες και κύριοι, θα ήθελα να ξεκινήσω συγχαίροντας τον εισηγητή, κ. Varela Suanzes-Carpegna, για το εξαιρετικό έργο που επιτέλεσε εξ ονόματος της Επιτροπής Διεθνούς Εμπορίου.
<P>
Θα ήθελα επίσης να εκφράσω τη λύπη μου για την απουσία του αρμόδιου Επιτρόπου, κ. Mandelson, αν και τουλάχιστον είχε την ευγένεια να τηλεφωνήσει στον εισηγητή για να του εξηγήσει, πράγμα που δεν συμβαίνει πολύ συχνά σε αυτές τις περιπτώσεις.
<P>
Με την ιδιότητά μου ως συντάκτης της γνωμοδότησης της Επιτροπής Εξωτερικών Υποθέσεων, κύριε Πρόεδρε, θέλω να πω ότι θα ήθελα να είχα επιτύχει μια πιο αποφασιστική δέσμευση από την Επιτροπή σχετικά με το χρονοδιάγραμμα που ζητούσε ο εισηγητής στην έκθεσή του, διότι δέκα χρόνια είναι πολύς καιρός για τη διαπραγμάτευση μιας συμφωνίας, η οποία, όπως επισήμαναν ο εισηγητής και η κ. Επίτροπος, είναι μια συμφωνία πολιτικής σύνδεσης, οικονομικού συντονισμού και συνεργασίας.
<P>
Είναι σαφές ότι η Ευρωπαϊκή Ένωση δεν έδειξε καμία έλλειψη βούλησης· πιστεύω ότι ένα από τα κράτη μέλη της Mercosur επέδειξε σαφή και αποφασιστική στήριξη για τον πολυμερή γύρο και οι εμπειρίες της Χιλής και του Μεξικού -ο κ. Varela Suanzes-Carpegna μας το υπενθύμισε αυτό- καταδεικνύουν σαφώς ότι είναι δυνατό να προχωρήσουμε πολύ περισσότερο από τις προσδοκίες που θέσπισε ο πολυμερής γύρος.
<P>
Επομένως, κύριε Πρόεδρε, πιστεύω ότι όπου υπάρχει βούληση υπάρχει και τρόπος. Αν και αυτού του είδους η συμφωνία χαρακτηρίζεται από εμπορικές πτυχές, όταν πρόκειται για συμφωνίες τρίτης γενιάς που περιέχουν τη δημοκρατική ρήτρα, είναι προφανές ότι μετά τη Σύνοδο Κορυφής της Βιέννης, μετά την αποτυχία του πολυμερούς γύρου, πρέπει να φτάσουμε ως το τέλος.
<P>
Πιστεύω ότι η Ευρωπαϊκή Επιτροπή πρέπει να δώσει τη σαφή και αποφασιστική στήριξή της σε αυτές τις συμφωνίες σύνδεσης, καθώς η Λατινική Αμερική δεν χρειάζεται ελεημοσύνη, αλλά ευκαιρίες, και αυτή η συμφωνία σύνδεσης Ευρωπαϊκής Ένωσης-Mercosur προσφέρει μια εξαιρετική ευκαιρία για όλους μας να επιδιώξουμε τους κοινούς μας στόχους για περισσότερη δημοκρατία, περισσότερη ολοκλήρωση και, φυσικά, πιο ευέλικτο και αποτελεσματικό εμπόριο, που σημαίνει ειρήνη, πρόοδο και ευημερία για όλους.
<SPEAKER ID="255" NAME="Javier Moreno Sánchez">
εξ ονόματος της Ομάδας PSE. - (ES) Κύριε Πρόεδρε, κυρίες και κύριοι, κυρία Επίτροπε, θα ήθελα να αρχίσω συγχαίροντας τον εισηγητή, κ. Varela Suanzes-Carpegna, για την εξαιρετική έκθεσή του και, ως σκιώδης εισηγητής της Σοσιαλιστικής Ομάδας στο Ευρωπαϊκό Κοινοβούλιο, να τον ευχαριστήσω για την τόσο στενή συνεργασία του μετά την αρχική ανταλλαγή απόψεων στην Επιτροπή Διεθνούς Εμπορίου. Αυτή η συνεργασία βοήθησε να εκπονηθεί μια ισορροπημένη έκθεση, η οποία περιέχει το σαφές μήνυμα που θέλει να στείλει το Κοινοβούλιο στην Επιτροπή: κυρία Επίτροπε, θέλουμε να επιτευχθεί μια συμφωνία σύνδεσης μεταξύ της Ευρωπαϊκής Ένωσης και της Mercosur το συντομότερο δυνατό για πολλούς λόγους.
<P>
Καταρχάς, αυτή η συμφωνία θα είναι πολύ περισσότερα από ένα απλό μέσο εμπορίου: θα είναι ένα μέσο στην υπηρεσία της ειρήνης, της πολυμέρειας και του διαλόγου, το οποίο θα διευκολύνει και τους δυο συνασπισμούς να υιοθετήσουν πολιτικές που προωθούν τις κοινές οικονομικές, κοινωνικές και γεωπολιτικές αξίες και συμφέροντα.
<P>
Θα θεσπίσει την πρώτη διηπειρωτική σύνδεση Βορρά-Νότου, προσφέροντας μια εναλλακτική λύση σε άλλες προσπάθειες ολοκλήρωσης, όπως η ΑΖΕΣ, η οποία είχε περισσότερο σχέση με μια επιθυμία για εμπορική κυριαρχία.
<P>
Επιπλέον, η σύνδεση Ευρωπαϊκής Ένωσης-Mercosur θα οδηγήσει στη μεγαλύτερη περιοχή κοινής ευημερίας στον κόσμο, ωφελώντας περισσότερους από 700 εκατομμύρια πολίτες, όπως έχουν πει προηγούμενοι ομιλητές. " ενίσχυση της συνεργασίας θα καταστήσει δυνατή την εφαρμογή πολιτικών που αποσκοπούν στην οικονομική και κοινωνική συνοχή προκειμένου να προωθηθεί η ανάπτυξη, καθώς και η ισότητα και η ευημερία των πολιτών και στις δυο πλευρές.
<P>
Για την τελική έκθεση, η Σοσιαλιστική Ομάδα στο Ευρωπαϊκό Κοινοβούλιο θεωρεί ότι είναι απαραίτητο να συμμετάσχουν περισσότερο οι κοινωνικοί φορείς στη διαδικασία της ολοκλήρωσης και να υπάρχει μια πραγματική διακοινοβουλευτική διάσταση μεταξύ της Ευρωπαϊκής Ένωσης και της Mercosur. Ελπίζουμε ότι οι άλλες Ομάδες θα υποστηρίξουν τις τροπολογίες μας για τον σκοπό αυτό.
<P>
Κυρία Επίτροπε, αν και οι προσπάθειες που δεν κατέληξαν πουθενά μπορεί να είναι απογοητευτικές, η Επιτροπή πρέπει να κάνει ό,τι μπορεί για να διευκολύνει την ολοκλήρωση της συμφωνίας και να θέσει τέλος στην αίσθηση στασιμότητας και απαισιοδοξίας που περιβάλλει τις πολυμερείς και διμερείς εμπορικές διαπραγματεύσεις.
<P>
Θα τελειώσω με μια ερώτηση, κυρία Επίτροπε: θα μπορούσατε να μας δώσετε κάποιες πληροφορίες σχετικά με την ενταξιακή διαδικασία της Βενεζουέλας στη Mercosur και να μας πείτε τι επίδραση έχει αυτή η διαδικασία στις διαπραγματεύσεις που είναι σε εξέλιξη;
<SPEAKER ID="256" NAME="Helmuth Markov">
εξ ονόματος της Ομάδας GUE/NGL. - (DE) Κύριε Πρόεδρε, κυρία Επίτροπε, θεωρώ σωστό το ότι η Ευρωπαϊκή Ένωση επιδιώκει καλές και στενές σχέσεις με τις πιο διαφορετικές περιοχές του πλανήτη, και φυσικά και με τη Mercosur. Ωστόσο, κατά την άποψή μου, είναι λάθος να προσπαθεί η Επιτροπή με τέτοιες συμφωνίες να εφαρμόσει από την πίσω πόρτα όσα απορρίφθηκαν από την πλειονότητα των χωρών στις διαπραγματεύσεις του ΠΟΕ, συγκεκριμένα την ελευθέρωση του διεθνούς εμπορίου μεταξύ χωρών εταίρων με πολύ διαφορετικές οικονομικές και κοινωνικές προϋποθέσεις, χωρίς να λαμβάνονται υπόψη οι διαφορετικές καταστάσεις που επικρατούν εκεί. " διάσκεψη κορυφής ΕΕ-Λατινικής Αμερικής που έγινε στη Βιέννη, αλλά και η εναλλακτική διάσκεψη κορυφής "Enlazando alternativas” του περασμένου Μαΐου έδωσαν την ευκαιρία για μια καλύτερη κατανόηση των επιθυμιών των νέων φωνών στη Λατινική Αμερική και για τη διαμόρφωση πιο ισορροπημένων σχέσεων, προς το συμφέρον των πληθυσμών και των δύο περιοχών κι όχι μόνο προς όφελος της βιομηχανίας και του εμπορίου.
<P>
Πριν από λίγες ημέρες, η Επιτροπή εξέδωσε ανακοίνωση για τη στρατηγική της για την εμπορική πολιτική, η οποία επικεντρώνεται ακόμα περισσότερο από παλιότερα στην οικονομική ελευθέρωση. Στη χθεσινή συζήτηση, ο Επίτροπος Mandelson υπογράμμισε και πάλι ότι συμμερίζεται αυτή τη βασική θέση. Δεν θα ήθελα να υποστηρίξω μία τέτοια βασική θέση. " έκθεση περιέχει αναφορές που θεωρώ εξαιρετικά σημαντικές, όπως για παράδειγμα η έμφαση στην αρχή της "όχι πλήρους αμοιβαιότητας" και της "ειδικής και διαφοροποιημένης μεταχείρισης ανάλογα με τον βαθμό ανάπτυξης".
<P>
Γενικά, όμως, η έκθεση προβάλλει τις γνωστές απαιτήσεις ελευθέρωσης και μάλιστα τις ξεπερνά εγκρίνοντας, για παράδειγμα, να αποτελέσει ο τομέας των επενδύσεων αντικείμενο ενός κεφαλαίου της συμφωνίας EU-Mercosur. Όμως αυτό διαγράφηκε ολοκληρωτικά από τις διαπραγματεύσεις του αναπτυξιακού γύρου της Ντόχα εξαιτίας διεθνούς αντίδρασης.
<P>
" Ομάδα μου είναι υπέρ μιας δίκαιης συμφωνίας σύνδεσης, όμως δεν συμφωνεί με την πορεία που χαράχθηκε για μια ζώνη ελευθέρου εμπορίου μεταξύ Ευρωπαϊκής Ένωσης και Mercosur.
<SPEAKER ID="257" NAME="Kader Arif" AFFILIATION="PSE">
(FR) Κύριε Πρόεδρε, κυρίες και κύριοι, η έκθεση του κ. Varela μας υπενθυμίζει δικαίως, και πρέπει να τον συγχαρούμε για αυτό, ότι η Ευρώπη και η Mercosur έχουν συμφέρον να ενισχύσουν τη συνεργασία τους. Ωστόσο, τους τελευταίους μήνες, οι διαπραγματεύσεις με τη Mercosur έχουν μάλλον τελματώσει, και η πλειονότητα των αμφιλεγόμενων ζητημάτων μένει να ρυθμιστεί στον ΠΟΕ. Με την πρόσφατη αναστολή του γύρου διαπραγματεύσεων της Ντόχα, πρέπει στο εξής να επιδείξουμε σθεναρή πολιτική βούληση προκειμένου να ξαναρχίσουν οι συζητήσεις αυτές.
<P>
Οι διμερείς διαπραγματεύσεις μεταξύ περιφερειών προϋποθέτουν ένα υψηλό επίπεδο οικονομικής και πολιτικής ολοκλήρωσης και από τους δύο εταίρους. Ωστόσο, η Mercosur φαίνεται εύθραυστη λόγω της ασυμμετρίας των μελών της και των ενίοτε αντικρουόμενων συμφερόντων τους. Επομένως, οι θεσμοί της πρέπει να ενισχυθούν, κυρίως με τη σύσταση ενός περιφερειακού κοινοβουλίου και ενός δεσμευτικού μέσου για τη ρύθμιση των διαφορών. Επιπλέον, πρέπει να υπάρξει προβληματισμός ενόψει της ένταξης της Βενεζουέλας η οποία θα προσδώσει, αναμφίβολα, έναν περισσότερο πολιτικό χαρακτήρα στον συνασπισμό και θα μεταβάλει την οικονομική ισορροπία δυνάμεων.
<P>
Επειδή η Ευρωπαϊκή Ένωση έχει κάθε συμφέρον να διαπραγματεύεται με έναν ισχυρό εταίρο, πρέπει να υποστηρίξει σε πολιτικό και οικονομικό επίπεδο την εμφάνιση της Mercosur ως ολοκληρωμένου περιφερειακού συνασπισμού. Ο χώρος αυτός στοχεύει να ενισχύσει μαζί με εμάς το πολυμερές οικοδόμημα και το οικονομικό και κοινωνικό πρότυπο το οποίο ελπίζουμε και επιθυμούμε διακαώς.
<SPEAKER ID="258" NAME="Antolín Sánchez Presedo" AFFILIATION="PSE">
(ES) Κυρία Επίτροπε, κυρίες και κύριοι, θα ήθελα να αρχίσω συγχαίροντας τον συμπατριώτη μου, κ. Varela Suanzes-Carpegna, για την έκθεσή του και για την ανοιχτή και θετική του προσέγγιση, η οποία ελπίζω ότι θα οδηγήσει σε μια σημαντική συναίνεση στο Κοινοβούλιο.
<P>
" Mercosur έχει πάνω από 230 εκατομμύρια κατοίκους, είναι μία από τις πέντε μεγαλύτερες οικονομικές ζώνες παγκοσμίως και η μεγαλύτερη όσον αφορά την παραγωγή τροφίμων.
<P>
Οι σχέσεις μεταξύ της Ευρωπαϊκής Ένωσης και της Mercosur έχουν βαθιές ιστορικές ρίζες και κοινά πολιτισμικά θεμέλια. " συμφωνία σύνδεσης είναι επομένως η καλύτερη μέθοδος για την ενίσχυση των δεσμών μας και την ενθάρρυνση των μεταξύ μας συναλλαγών.
<P>
Χαίρομαι που οι τροπολογίες μας ενσωματώθηκαν στην έκθεση, τονίζοντας το δημοκρατικό στοιχείο των σχέσεών μας, το οποίο βασίζεται σε κοινές αξίες, στην κοινοβουλευτική διάσταση και στην ενεργή συμμετοχή της κοινωνίας των πολιτών, πτυχές σε σχέση με τις οποίες εξακολουθώ να πιστεύω ότι πρέπει να καταβάλουμε επιπρόσθετες προσπάθειες, όπως επισήμανε ο κ. Moreno Sánchez.
<P>
Χαίρομαι επίσης για τη συμπερίληψη των προτάσεών μας για την διεύρυνση των αλιευτικών και τουριστικών σχέσεων, τη δημιουργία των κατάλληλων ρυθμιστικών πλαισίων, την ενίσχυση των συναλλαγών και την αύξηση των επενδύσεων -με τη δέουσα εναρμόνιση των προτύπων λογιστικής και ελέγχου- και την αντιμετώπιση των εμποδίων για την εξυγίανση του δημόσιου τομέα.
<P>
Τέλος, θα ήθελα να ζητήσω από την Επιτροπή να αντιμετωπίσει αυτή τη συμφωνία ως στόχο ύψιστης πολιτικής προτεραιότητας.
<SPEAKER ID="259" NAME="Neelie Kroes">
Μέλος της Επιτροπής. (EN) Κύριε Πρόεδρε, θα ήθελα να ευχαριστήσω το Σώμα για τις παρατηρήσεις του. Τις έλαβα σοβαρά υπόψη και θα τις διαβιβάσω στον συνάδελφό μου, Επίτροπο Mandelson, για να τις εξετάσει.
<P>
Για στρατηγικούς και πολιτικούς λόγους, η Ευρωπαϊκή Επιτροπή είναι απολύτως αφοσιωμένη στη διαπραγμάτευση και στη σύναψη μιας φιλόδοξης και ισόρροπης συμφωνίας με τη Mercosur. Επομένως, αυτή η συμφωνία παραμένει προτεραιότητα. " συμμετοχή σε διαπραγματεύσεις με άλλους εταίρους δεν σημαίνει, παρεμπιπτόντως, ότι δίνουμε μικρότερη προτεραιότητα σε μια συμφωνία με τη Mercosur. " Συνθήκη για την προσχώρηση της Βενεζουέλας έχει υπογραφεί από τα μέλη της Mercosur. Ωστόσο, προκειμένου η Βενεζουέλα να καταστεί πλήρες μέλος, αυτή η Συνθήκη πρέπει να επικυρωθεί από τα κοινοβούλια. Εμείς, η Επιτροπή, δεν προβλέπουμε σοβαρά εμπόδια στη διαδικασία διαπραγμάτευσης ως αποτέλεσμα της προσχώρησης της Βενεζουέλας.
<P>
Πολλά αναφέρθηκαν εδώ σχετικά με την ανάπτυξη. " ΕΕ είναι μακράν ο μεγαλύτερος δωρητής. Σχεδιάζουμε να καταβάλουμε περίπου 50 εκατ. ευρώ για την περίοδο 2007-2013.
<P>
Εκτιμώ ότι, για οικονομικούς, πολιτιστικούς και πολιτικούς λόγους, τόσο το Ευρωπαϊκό Κοινοβούλιο όσο και η Επιτροπή συμμερίζονται την ίδια άποψη όσον αφορά τη σύναψη μιας φιλόδοξης και ισόρροπης συμφωνίας σύνδεσης ΕΕ-Mercosur. Πρόκειται για στρατηγικό στόχο.
<SPEAKER ID="260" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 11.00.

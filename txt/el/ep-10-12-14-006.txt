<CHAPTER ID="006">
Ευρωπαϊκή εντολή προστασίας (συζήτηση) 
<SPEAKER ID="040" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Jiménez-Becerril Barrio και της κ. Romero López, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με το σχέδιο οδηγίας του Ευρωπαϊκού Κοινοβουλίου και του Συμβουλίου όσον αφορά την ευρωπαϊκή εντολή προστασίας (00002/2010 - C7-0006/2010 -.
<SPEAKER ID="041" NAME="Teresa Jiménez-Becerril Barrio" LANGUAGE="ES">
Κύριε Πρόεδρε, σήμερα είναι μια σημαντική ημέρα για όλα τα θύματα, διότι σήμερα θα εγκρίνουμε την ευρωπαϊκή εντολή προστασίας, η οποία αποτελεί ένα σημαντικό βήμα προόδου για τα δικαιώματά τους. Είναι άδικο το ότι τα θύματα λησμονούνται και είναι παράδοξο το γεγονός ότι οι δράστες συχνά έχουν πολύ περισσότερα δικαιώματα και ότι γίνεται περισσότερη συζήτηση για τα δικαιώματα των δραστών παρά για αυτά των θυμάτων.
<P>
Σήμερα, το Κοινοβούλιο θα τιμήσει όλα τα θύματα, υπενθυμίζοντας σε όσους πιστεύουν ότι τα σύνορα θα τους προστατεύσουν ενώ καταδιώκουν τα θύματά τους, ότι αυτή η ευρωπαϊκή εντολή προστασίας θα προστατεύει με ίσους όρους όλα τα θύματα στην Ευρωπαϊκή Ένωση από εδώ και στο εξής.
<P>
Αρχίσαμε να δουλεύουμε εδώ και περισσότερο από έναν χρόνο για να επιτύχουμε αυτόν τον στόχο και για να σημειώσουμε πρόοδο στον χώρο ελευθερίας και ασφάλειας που αναφέρθηκε στο πρόγραμμα της Στοκχόλμης, και σήμερα μπορούμε να πούμε με κάποια περηφάνια ότι, παρόλο που η πορεία δεν ήταν εύκολη, καθώς πολλοί άνθρωποι πολλές φορές δεν κατανόησαν την εντολή και αμφισβήτησαν την αποτελεσματικότητα και τη σαφήνειά της, επιτύχαμε.
<P>
Πρέπει να πω ότι, μετά τον τριμερή διάλογο με τη βελγική Προεδρία, καθώς και μετά από πολλές συζητήσεις με την Επιτροπή, κατορθώσαμε να δημιουργήσουμε ένα κείμενο που ικανοποιεί το σύνολο σχεδόν των πολιτικών Ομάδων. " παρούσα έκθεση, ως εκ τούτου, εγκρίθηκε με μεγάλη πλειοψηφία χωρίς αρνητικές ψήφους στην κοινή ψηφοφορία της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων και της Επιτροπής Δικαιωμάτων των Γυναικών και Ισότητας των Φύλων.
<P>
Ελπίζω ότι σήμερα, το Κοινοβούλιο θα συμμεριστεί την απόφαση που ελήφθη από τις εν λόγω επιτροπές και από όσους από εμάς συνέταξαν αυτήν την έκθεση, η οποία εγκρίθηκε με μεγάλη πλειοψηφία. Κάτι τέτοιο θα έστελνε ένα ξεκάθαρο μήνυμα προς το Συμβούλιο σχετικά με το τι θέλουν οι Ευρωπαίοι, που δεν είναι τίποτε περισσότερο από το να ζουν σε έναν χώρο ασφάλειας και δικαιοσύνης, να προστατεύονται, και μια γυναίκα-θύμα που κατόρθωσε να λάβει περιοριστικά μέτρα κατά του δράστη της στη χώρα της να μην πρέπει να ξεκινήσει άλλη δικαστική διαδικασία όταν μετακινείται σε άλλη χώρα.
<P>
Έχουμε υποχρέωση να διευκολύνουμε την πρόσβαση στη δικαιοσύνη για τους Ευρωπαίους, και ειδικά για τα θύματα, τα οποία είναι τα πλέον ευάλωτα. " προστασία όλων των θυμάτων, ανεξαιρέτως, με καθοδήγησε καθόλη τη σύνταξη της εν λόγω έκθεσης. Γι' αυτό θέλησα να συμπεριλάβω θύματα τρομοκρατίας, εμπορίας ανθρώπων, οργανωμένου εγκλήματος και εγκλημάτων τιμής, καθώς και ένα ειδικό κεφάλαιο για τους ανηλίκους, οι οποίοι είναι τα πιο ευάλωτα θύματα, και ποτέ δεν σκεφτόμαστε πώς να τους προστατεύσουμε.
<P>
Παρά το γεγονός ότι η εντολή αυτή θα προστατεύει όλα τα θύματα, οι γυναίκες που υφίστανται ενδοοικογενειακή βία θα ωφεληθούν περισσότερο από αυτό το μέσο για τη δικαστική συνεργασία, καθώς οι δράστες τους δεν θα μπορούν να ταξιδεύουν σε όλη την Ευρώπη με ατιμωρησία, και θα γνωρίζουν ότι θα συνεχίσουν να διώκονται με τον ίδιο τρόπο όπως και στη χώρα στην οποία επιτέθηκαν στις συντρόφους τους.
<P>
Το Κοινοβούλιο πρέπει επομένως να στείλει σήμερα ένα σαφές μήνυμα προς το Συμβούλιο για το τι θέλουμε. Θα ψηφίσουμε, επομένως, με το βλέμμα μας στραμμένο προς τα θύματα, προς εκείνους που υποφέρουν, προς εκείνους που χρειάζονται την προστασία μας, προς εκείνους που φοβούνται και πρέπει να ζήσουν με ελευθερία και ελπίδα.
<P>
Εμείς δεν πρόκειται να παραιτηθούμε από έναν τέτοιο θεμιτό και αναγκαίο στόχο που υποστηρίζεται από την πλειοψηφία των Ευρωπαίων μόνο και μόνο επειδή υπάρχουν κάποιοι που φοβούνται και δεν τολμούν να πάνε ένα βήμα παραπέρα. Πρέπει να είμαστε γενναίοι, τα κράτη μέλη πρέπει να είναι γενναία, και ελπίζω ότι στη σημερινή ψηφοφορία θα υπάρξει μια πλειοψηφία που θα ταχθεί υπέρ και θα ενθαρρύνει εκείνους που εξακολουθούν να έχουν αμφιβολίες ως προς το αν το μέσο αυτό θα ανοίξει μια πόρτα για τα θύματα. Ελπίζω επίσης ότι στο προσεχές μέλλον, η Επιτροπή θα θέσει σε εφαρμογή ευρεία νομοθεσία υπέρ των δικαιωμάτων των θυμάτων, για την οποία έχει την πλήρη υποστήριξή μου και, είμαι βέβαιη, και την υποστήριξη του Κοινοβουλίου.
<P>
Επαναλαμβάνω: αυτό το μικρό, αλλά σημαντικό βήμα που είναι η ευρωπαϊκή εντολή προστασίας θα βελτιώσει την προστασία όλων των θυμάτων, θα προλάβει περαιτέρω εγκλήματα και θα απαλύνει τις συνέπειες όσων εγκλημάτων έχουν ήδη διαπραχθεί.
<P>
Σήμερα, έχουμε υποχρέωση να άρουμε τα εμπόδια που έχουν μέχρι στιγμής εμποδίσει την πραγματική προστασία σε ολόκληρη την Ευρώπη. Μέσα από τη σημερινή ψηφοφορία μας, έχουμε την ευκαιρία να σώσουμε ζωές και αυτό θα κάνουμε, και θα πρέπει να είμαστε πραγματικά υπερήφανοι για αυτό.
<SPEAKER ID="042" NAME="Carmen Romero López" LANGUAGE="ES">
Κύριε Πρόεδρε, η παρούσα πρόταση οδηγίας που φέρνουμε στην Ολομέλεια σήμερα για να κρατήσουμε μακριά τους δράστες που καταδιώκουν τα θύματά τους μέχρι να τα σκοτώσουν, όπου και αν κρύβονται, είναι ένα σαφές μήνυμα που το Κοινοβούλιο πρέπει να αποστείλει στην ευρωπαϊκή κοινωνία και στο Συμβούλιο.
<P>
Εμείς δεν πρόκειται να μείνουμε απροστάτευτοι απέναντι στα εγκλήματα που εξακολουθούν να διαπράττονται κατ' επανάληψη σε καθημερινή βάση στις ευρωπαϊκές χώρες, και παραμένουν κρυμμένα στο σκοτάδι των σπιτιών των ανθρώπων. Αυτά τα εγκλήματα παραμένουν επίσης στη σκιά των στατιστικών, λες και το δίκαιο της επιβίωσης του ισχυρότερου έχει αποκλειστική προτεραιότητα στη συγκατοίκηση, αλλά προσπαθούμε να εφαρμόσουμε τον Χάρτη των Θεμελιωδών Δικαιωμάτων που εγκρίθηκε στη Συνθήκη της Λισαβόνας.
<P>
Δεν σκέφτηκαν οι συντάκτες του κεφαλαίου Ι του Χάρτη ότι η απειλή της σωματικής ακεραιότητας και της αξιοπρέπειας θα μπορούσε να προέλθει όχι μόνο από δημόσιους θεσμούς και από το κράτος, αλλά και μεταμφιεσμένη ως αγάπη; Για το 25% των ευρωπαίων γυναικών που υφίστανται σήμερα κάποια μορφή βίας, οι βασανιστές τους είναι ιδιώτες, και η προστασία τους από τις επιθέσεις δεν τους επιτρέπει να είναι πολίτες.
<P>
Σύμφωνα με μη κυβερνητικές οργανώσεις, περισσότερες από 2.500 γυναίκες πεθαίνουν κάθε χρόνο στην Ευρωπαϊκή Ένωση χωρίς να διερωτόμαστε εάν τα εγκλήματα αυτά είναι δυνατόν να προληφθούν ή να αποφευχθούν. Οι ευρωπαίες γυναίκες επικρότησαν για τον λόγο αυτόν την πρωτοβουλία των κρατών μελών και της ισπανικής Προεδρίας να παρουσιάσουν στο Κοινοβούλιο μια ευρωπαϊκή εντολή προστασίας.
<P>
Δημιουργούμε έναν ευρωπαϊκό χώρο ασφάλειας: το ευρωπαϊκό ένταλμα σύλληψης σημαίνει ότι καμία από τις χώρες μας δεν μπορεί να είναι ένας παράδεισος για τους εγκληματίες. Ας δημιουργήσουμε ένα κλίμα αμοιβαίας εμπιστοσύνης· με την εντολή προστασίας, δημιουργούμε έναν χώρο δικαιοσύνης και ελευθερίας, διότι τα θύματα των εγκλημάτων αυτών μπορούν να μετακινηθούν σε οποιαδήποτε χώρα χωρίς να χρειάζεται να περάσουν από περαιτέρω διαδικασίες, όπως είπε η συνεισηγήτρια, κ. Jiménez-Becerril.
<P>
Κυρίες και κύριοι συνάδελφοι, συζητούμε για την "ιδιωτική τρομοκρατία", όπως ονομάζεται σήμερα αυτό το διαρκές έγκλημα των επιθέσεων που κρύβεται στην ιδιωτικότητα των σπιτιών. Επίσης, μιλάμε για προληπτικά μέτρα από μια διαφορετική πηγή. Δεν έχουν ούτε πρόκειται να έχουν όλες οι χώρες τις ίδιες νομικές παραδόσεις: όσο περισσότερο προοδεύουμε, τόσο περισσότερο θα χρειαζόμαστε ένα μέσο που μπορεί να λαμβάνει υπόψη την ποικιλομορφία μας. Οι νομικές υπηρεσίες του Συμβουλίου υιοθέτησαν αυτήν την άποψη, όπως και οι νομικές υπηρεσίες του Κοινοβουλίου. Πού έγκειται, λοιπόν, το πρόβλημα; Κυρίες και κύριοι, δεν έγκειται στην πολυπλοκότητα του νομικού μας συστήματος, η οποία θα εξακολουθήσει να υφίσταται.
<P>
Ο νόμος δεν είναι εργαλείο για τη δημιουργία συγκρούσεων, αλλά για την επίλυσή τους. Αυτή ήταν η άποψη των συντηρητικών κυβερνήσεων που υποστήριξαν την πρωτοβουλία βασιζόμενες στην ορθή κρίση. Αν μιλούσαμε για εγγυήσεις και θεμελιώδη δικαιώματα όταν μιλούσαμε για την τρομοκρατία, πώς θα μπορούσαμε να είχαμε θέσει σε εφαρμογή τις διεθνείς συμφωνίες, αν δεν μιλούσαμε πάνω απ' όλα για την ασφάλεια; Δεν είναι οι 2.500 γυναίκες ετησίως ένα πρόβλημα ασφάλειας για την Ευρώπη;
<P>
Δεν είναι η πρώτη φορά στην ιστορία που ο νόμος αντιμετωπίζει μια πρόκληση. Εκφράζουμε τη λύπη μας, ως εκ τούτου, για τη θέση της Επιτροπής καθ' όλη τη διαδικασία, γιατί δεν μπορούμε να μιλάμε για νομική βάση όταν μιλάμε για πολιτική βούληση. Ας μην επικαλούμαστε τον νόμο μόνο όταν μας βολεύει.
<P>
Αυτό το κείμενο είναι το αποτέλεσμα μιας συμφωνίας. Οι βελτιώσεις που έχουμε ενσωματώσει όσον αφορά το δικαίωμα στην πληροφόρηση, τη μετάφραση και τις δικονομικές εγγυήσεις έλαβαν υπόψη το γεγονός ότι αυτό είναι ένα μέσο αναγνώρισης, και το Ευρωπαϊκό Κοινοβούλιο αποφάσισε ότι αποτελεί προτεραιότητα για τα κράτη μέλη να θέσουν ανοιχτά τα υπάρχοντα δεδομένα στο τραπέζι των διαπραγματεύσεων.
<P>
Δεν ξεχάσαμε τα δικαιώματα των θυμάτων για ψυχολογική υποστήριξη και νομική συνδρομή. Θα συνεχίσουμε να αγωνιζόμαστε για αυτά τα πράγματα, και ας ελπίσουμε ότι θα συμπεριληφθούν στην επόμενη δέσμη μέτρων για τα θύματα.
<P>
Θα θέλαμε να ευχαριστήσουμε τη βελγική Προεδρία για το έργο που επιτέλεσε, καθώς και όλους τους σκιώδεις εισηγητές και την ομάδα μας. Μέσω της σημερινής ψηφοφορίας, θέλουμε να στείλουμε ένα μήνυμα προς το Συμβούλιο ότι αυτή είναι η βούληση του Κοινοβουλίου· τώρα εναπόκειται στο Συμβούλιο να αναλάβει τις ευθύνες του. Δεν θα επιτύχουμε την αντιμετώπιση της πρόληψης αν ορισμένα κράτη μέλη πιστεύουν ότι δεν έχουμε πρόβλημα επειδή δεν έχουμε στοιχεία.
<P>
Τώρα, το Συμβούλιο είναι αυτό που θα αποφασίσει κατά πόσον η Ευρώπη θα συμμετάσχει πραγματικά στην καταπολέμηση της βίας και την υπεράσπιση των θεμελιωδών δικαιωμάτων.
<SPEAKER ID="043" NAME="Viviane Reding" LANGUAGE="EN">
Κύριε Πρόεδρε, η προστασία των πολιτών, στην πράξη, κυρίως γυναικών, που υφίστανται ή κινδυνεύουν να υποστούν βία είναι αυτήν τη στιγμή πολύ υψηλά στην ημερήσια διάταξη όλων των θεσμικών οργάνων που εργάζονται για το θέμα αυτό.
<P>
Είναι σημαντικό να είναι στην ημερήσια διάταξη, διότι μοιραζόμαστε τον ίδιο στόχο: την προστασία των θυμάτων υπό τις καλύτερες δυνατές συνθήκες κατά μήκος των συνόρων της Ευρωπαϊκής Ένωσης. Αυτός είναι επίσης ο λόγος για τον οποίο υποστήριξα τον στόχο της προστασίας αυτής από την αρχή, και αυτός είναι ο λόγος για τον οποίο ετοιμάζω τη φιλόδοξη δέσμη μέτρων σχετικά με τα δικαιώματα των θυμάτων που αναμένεται να εγκριθεί την άνοιξη του 2011.
<P>
Έχω πλήρη επίγνωση του έργου των συνεισηγητριών, της κ. Jiménez-Becerril Barrio και της κ. Romero López, καθώς και της Επιτροπής Δικαιωμάτων των Γυναικών και Ισότητας των Φύλων και της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, που έχουν προσθέσει πολλή αξία στις τρέχουσες εργασίες προκειμένου να βελτιωθεί η προστασία των θυμάτων. Βλέπω ορισμένες από τις προτάσεις που έχετε διατυπώσει: για παράδειγμα, να μην είναι υποχρεωμένα τα θύματα να αναλαμβάνουν το κόστος, να τους παρέχονται υπηρεσίες μετάφρασης και διερμηνείας ή να μειωθούν οι καθυστερήσεις στις διαδικασίες αναγνώρισης. Είμαι έτοιμη να εργαστώ για έναν αποτελεσματικό και νομικά ορθό μηχανισμό σχεδιασμένο για να βοηθήσει τα θύματα να επωφεληθούν από μέτρα προστασίας αστικού δικαίου σε ολόκληρη την Ευρωπαϊκή Ένωση.
<P>
Εργαζόμαστε εδώ και καιρό για τα δικονομικά δικαιώματα ατόμων που κατηγορούνται. Λογική συνέπεια αυτού είναι να εργαστούμε για τα δικαιώματα των ατόμων που υπήρξαν θύματα, γιατί πολύ συχνά μιλάμε για τον κατηγορούμενο στο πλαίσιο δικαστικών διαδικασιών, αλλά ξεχνάμε ότι υφίσταται και ένα θύμα, έτσι πρέπει να επαναφέρουμε το θύμα στο επίκεντρο της προσοχής.
<P>
Αυτός είναι ο λόγος για τον οποίο η μελλοντική δέσμη της Επιτροπής για τα θύματα θα βασιστεί στο εξαίρετο έργο που επιτέλεσαν η ισπανική Προεδρία, η βελγική Προεδρία, το Συμβούλιο και, βεβαίως, το Ευρωπαϊκό Κοινοβούλιο, και θα το αναπτύξει. Όλο αυτό το έργο είναι πολύ σημαντικό. Θα συντεθούν όλα μαζί, έτσι ώστε όταν το πακέτο για τα θύματα τεθεί στο τραπέζι, να είναι περιεκτικό, να είναι πλήρες, και να έχει πραγματικά αποτελέσματα για όλα τα θύματα -είτε πρόκειται για γυναίκες, είτε για παιδιά ή άνδρες, αν και οι περισσότεροι είναι γυναίκες και παιδιά- για να μπορέσουμε να καταλήξουμε γρήγορα σε συγκεκριμένες δράσεις που θα μπορούν να εφαρμοστούν και δεν θα δημιουργούν ανασφάλεια δικαίου. Σας ευχαριστώ για το έργο αυτό. Θα ληφθεί υπόψη όταν θα καταρτίζουμε το πακέτο για τα θύματα.
<SPEAKER ID="044" NAME="Monica Luisa Macovei" LANGUAGE="RO">
Κύριε Πρόεδρε, περίπου 8.000 Ρουμάνες στην Ισπανία επωφελήθηκαν αυτόν τον χρόνο, ως θύματα, από τις εντολές προστασίας που ισχύουν στην Ισπανία. Θα πρέπει επίσης να επεκταθεί στη Ρουμανία και σε άλλα κράτη μέλη στα οποία μεταβαίνουν.
<P>
Σύμφωνα με ανεπίσημες εκτιμήσεις, υπάρχουν περίπου 100.000 γυναίκες στην Ευρώπη που επωφελούνται από τις εντολές προστασίας που ισχύουν στο κράτος που τις έχει εκδώσει. Το σχέδιο οδηγίας τροποποιεί την περιορισμένη εδαφική πτυχή αυτών των μέτρων προστασίας. Το μέσο που καθιερώνεται θα διασφαλίζει ότι η εντολή προστασίας που εκδίδεται σε ένα κράτος μέλος θα αναγνωρίζεται στα κράτη μέλη στα οποία το θύμα ταξιδεύει, έτσι ώστε ο χώρος ελευθερίας, ασφάλειας και δικαιοσύνης να γίνει πραγματικότητα και τα θύματα της βίας ή άλλα θύματα να μπορούν να ζήσουν και τα ταξιδέψουν χωρίς φόβο.
<P>
Επιθυμία του Κοινοβουλίου είναι να επεκταθεί η προστασία των θυμάτων. Για τον λόγο αυτόν, μετά από αυτήν την οδηγία, ζητούμε και αναμένουμε από την Επιτροπή το επόμενο βήμα να είναι να επεκταθεί η προστασία στα θύματα σε αυτόν τον κοινό χώρο δικαιοσύνης και ασφάλειας. Περιμένουμε, συνεπώς, το πακέτο με ανυπομονησία και ενδιαφέρον την άνοιξη του 2011.
<P>
Θα ήθελα να ολοκληρώσω επαναλαμβάνοντας ότι η Ομάδα του Ευρωπαϊκού Λαϊκού Κόμματος (Χριστιανοδημοκράτες) παρέχει την υποστήριξή της για την προστασία των θυμάτων, για αυτό το σχέδιο οδηγίας και για τη διευρυμένη προστασία των θυμάτων.
<SPEAKER ID="045" NAME="Silvia Costa" LANGUAGE="IT">
Κύριε Πρόεδρε, κυρίες και κύριοι, μέσω αυτής της πρότασης οδηγίας -για την οποία θα ήθελα να εκφράσω τις θερμές ευχαριστίες μου προς τους εισηγητές, με τους οποίους συνεργάστηκα ως σκιώδης εισηγήτρια- το Κοινοβούλιο υποστηρίζει και επεκτείνει την πρόταση του Συμβουλίου, που αποσκοπούσε στην προστασία και στα 27 κράτη μέλη ατόμων που υφίστανται μορφές δίωξης ή σοβαρές και επαναλαμβανόμενες απειλές από πρόσωπα που γνωρίζουν και που έχουν εντοπιστεί -συχνά πρώην εραστές, συζύγους ή συντρόφους- οι οποίοι απειλούν τη σωματική και σεξουαλική ακεραιότητα, την αξιοπρέπεια και την προσωπική ελευθερία τους.
<P>
Πράγματι, ο αριθμός των επιθέσεων και δολοφονιών -ιδιαίτερα κατά γυναικών- αυξάνεται. Οι καταγγελίες τους συχνά δεν λαμβάνονται αρκετά σοβαρά υπόψη από την αστυνομία και το δικαστικό σώμα, και οι εντολές προστασίας και τα μέτρα κατά του δράστη σήμερα ισχύουν μόνο στη χώρα στην οποία εκδίδονται. Κυρία Reding το υπό έγκριση μέτρο ενδέχεται να μην είναι τέλειο, αλλά καλύπτει ένα νομοθετικό κενό.
<P>
Εντέλει, για τη δημιουργία του ευρωπαϊκού χώρου ελευθερίας, ασφάλειας και δικαιοσύνης, ενεργήσαμε πάντα εμπειρικά, επιβάλλοντας ορισμένες φορές ζητήματα όταν χρειαζόταν. Πράγματι, πιστεύουμε ότι η πρωτοβουλία αυτή είναι σημαντική διότι θα επιτρέψει σε όλους τους πολίτες της Ευρωπαϊκής Ένωσης -άνδρες και γυναίκες- και όλους τους ευρωπαίους κατοίκους να ταξιδεύουν ελεύθερα πέραν των συνόρων, διατηρώντας τα ανθρώπινα δικαιώματά τους και τα δικαιώματά τους για προστασία και ασφάλεια, όπως ορίζεται στο άρθρο 3 της Συνθήκης της Λισαβόνας, την οποία εμείς στην Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο θέλαμε ως νομική βάση, προκειμένου να δοθεί μια πιο συνεκτική κατεύθυνση στη δομή της πρότασης.
<P>
Μέσα από την καθιέρωση της ευρωπαϊκής εντολής προστασίας, παρέχονται εγγυήσεις στο προστατευόμενο πρόσωπο ότι θα υπάρξει μέριμνα, ακόμη και σε άλλα κράτη μέλη, μέσω μιας ταχύρρυθμης και δωρεάν διαδικασίας. Κάθε κράτος μέλος πρέπει να ορίσει μια αρμόδια αρχή, η οποία θα ενημερώνει τα θύματα για τα δικαιώματά τους, θα πραγματοποιεί εκστρατείες ενημέρωσης, θα συλλέγει στατιστικά στοιχεία και θα ενημερώνει το άτομο, μόλις εκδοθεί η εθνική εντολή προστασίας του. Επιπλέον, δίνει μεγάλη ώθηση στη δημιουργία του ευρωπαϊκού χώρου δικαίου και την υλοποίηση της ελεύθερης κυκλοφορίας, και αυτό ισχύει και για τη συνήθη νομοθετική διαδικασία που περιλαμβάνει για πρώτη φορά συναπόφαση μεταξύ Συμβουλίου και Κοινοβουλίου.
<P>
Ελπίζω ότι το Συμβούλιο θα επιβεβαιώσει τη δέσμευση αυτή και ελπίζω ότι η Επιτροπή -αν και εστιάζει ιδιαίτερα την προσοχή της στην προσεχή δέσμη μέτρων "Ασφάλεια για τα Θύματα" δεν θα χάσει αυτήν τη συγκεκριμένη ευκαιρία να αντιδράσει τώρα σε αυτήν την εξαιρετικά σοβαρή κατάσταση, που αποδεικνύεται και από ευρωπαϊκές και εθνικές στατιστικές. Μεταξύ άλλων, αυτό θα μπορούσε να οδηγήσει σε σημαντική νομική σύγκλιση μεταξύ των κρατών μελών.
<P>
Γι' αυτό θα πρότεινα να αποφύγουμε τυχόν καθυστερήσεις και να δεσμευθούμε συγκεκριμένα για το συγκεκριμένο είδος προστασίας θυμάτων.
<SPEAKER ID="046" NAME="Izaskun Bilbao Barandica" LANGUAGE="ES">
Κύριε Πρόεδρε, θέλω η Ευρωπαϊκή Εντολή Προστασίας να είναι ιδιαίτερα αποτελεσματική στην πρόληψη της βίας κατά των γυναικών και να αποτελέσει ένα χρήσιμο προάγγελο της πρότασης την οποία προετοιμάζει η Επιτροπή, ώστε να έχουμε ένα παρόμοιο μέσο για όλα τα είδη εγκλημάτων.
<P>
Λυπάμαι για το γεγονός ότι η σύνταξη αυτού του κειμένου ήταν τόσο δύσκολη και περίπλοκη, παρότι όλοι συμμεριζόμαστε τον κεντρικό στόχο της.
<P>
Θα ήθελα επίσης αυτή η εντολή να είχε συμπεριλάβει δύο επιπλέον θέματα. Πρώτον, το ευρωπαϊκό μητρώο των εντολών προστασίας, με τις αντίστοιχες εγγυήσεις προστασίας της ιδιωτικής ζωής, προκειμένου να αποφευχθεί η γραφειοκρατία για τους δικαιούχους και οι εντολές να εφαρμόζονται αμέσως. Επιπλέον, αυτό θα μείωνε το κόστος των διαδικασιών που πρέπει να διενεργούνται από τις αρμόδιες αρχές, και εν τέλει θα προσέφερε τυποποιημένα, συνεχώς επικαιροποιούμενα στατιστικά στοιχεία.
<P>
Δεύτερον, πιστεύω ότι θα έπρεπε να είχαμε κάνει μια προσπάθεια να διερευνήσουμε τη συνεργασία στον τομέα αυτόν με τρίτες χώρες, ιδίως εάν δίνουμε σημασία στα στατιστικά στοιχεία σχετικά με την προέλευση των θυμάτων και των πιθανών αλλαγών της κατοικίας τους.
<P>
" Ευρωπαϊκή Υπηρεσία Εξωτερικής Δράσης που μόλις αρχίζει τη λειτουργία της έχασε έτσι την ευκαιρία να παρουσιάσει τον εαυτό της δημοσίως με μια αποστολή όπως αυτή, που οι Ευρωπαίοι την κατανοούν και που λύνει προβλήματα τα οποία είναι πραγματικά για όλους τους Ευρωπαίους αυτήν τη στιγμή.
<P>
Θα ήθελα να ευχαριστήσω τις εισηγήτριες για το έργο τους, και ελπίζω ότι η Επίτροπος Reding θα δείξει ευαισθησία σχετικά με αυτήν την πρωτοβουλία.
<SPEAKER ID="047" NAME="Raül Romeva i Rueda" LANGUAGE="ES">
Κύριε Πρόεδρε, πιστεύω ότι εμείς στο Κοινοβούλιο πρέπει να φερθούμε πολύ υπεύθυνα και να ενεργήσουμε στο πλαίσιο της εντολής που μας έχει δοθεί, η οποία μας λέει ότι πρέπει να προστατεύσουμε και σε ευρωπαϊκό επίπεδο τις γυναίκες που είναι θύματα βίας και να σταματήσουμε τους δολοφόνους.
<P>
Όπως ειπώθηκε, πρόκειται για την καταπολέμηση ενός είδους κοινωνικής τρομοκρατίας, η οποία είναι σοβινιστική βία. Δεν πρέπει, επομένως, να παγιδευτούμε στις στατιστικές ή σε νομικές λεπτομέρειες. Μιλάμε για δικαιοσύνη, θεμελιώδη δικαιώματα, ζωή και θάνατο, την υπεράσπιση αυτών που πρέπει να προστατευτούν από τους διώκτες τους, και, το σημαντικότερο, για το να μη χρειάζεται να λυπόμαστε διότι 2.500 γυναίκες κάθε χρόνο πέφτουν θύματα του νομικού λήθαργου στον οποίο είμαστε όλοι βυθισμένοι.
<P>
Όλοι γνωρίζουμε τις νομικές δυσκολίες, καθώς και ότι πρόκειται για μια καινοτόμο άσκηση στη διοργανική δυναμική της "μετά τη Λισαβόνα" εποχής. Ωστόσο, οι δυσκολίες αυτές δεν θα πρέπει, σε καμία περίπτωση, να αποτελέσουν δικαιολογία για να μην προχωρήσουμε προς τα εμπρός. " προστασία των δικαιωμάτων των γυναικών που είναι ή θα μπορούσαν να είναι θύματα βίας και δολοφονιών και η πρόληψη των πράξεων αυτών δεν μπορεί να εξαρτάται από μερικά νομικά θέματα. Πρέπει να βρούμε την πολιτική βούληση που απαιτείται λόγω του επείγοντα χαρακτήρα και της σημασίας αυτής της υπόθεσης.
<P>
Δεν χρειάζεται να πω ότι είναι σημαντικό να κάνουμε τα πράγματα σωστά, αλλά, πάνω απ' όλα, είναι σημαντικό να τα κάνουμε και, κατά την άποψή μου, αυτό είναι το βασικό όραμα που μπορούμε να μεταδώσουμε στο Συμβούλιο και την Επιτροπή, μέσω αυτού του κειμένου που ελπίζω ότι πρόκειται να εγκρίνουμε. Πρέπει να γίνει κατανοητό ότι σε καμία περίπτωση δεν μπορούν να παραλύσουν οι πρωτοβουλίες διότι υπάρχουν τεχνικές δυσκολίες που δεν ήμασταν σε θέση να επιλύσουμε ενωρίτερα.
<P>
Δράττομαι της ευκαιρίας να ευχαριστήσω τις δύο εισηγήτριες και την ισπανική και τη βελγική Προεδρία για το έργο που έχουν επιτελέσει προκειμένου να εξακολουθήσουν να σημειώνουν πρόοδο, να εργάζονται και να ξεπεράσουν τη μάστιγα αυτή που είναι, επαναλαμβάνω, σοβινιστική βία.
<SPEAKER ID="048" NAME="Timothy Kirkhope" LANGUAGE="EN">
Κύριε Πρόεδρε, παρακολουθώ τις τριμερείς συνομιλίες εκ του σύνεγγυς και θα ήθελα να ευχαριστήσω τους συναδέλφους μου, ειδικά από τις Ομάδες PPE και S&D, για την εργασία τους.
<P>
Ως δικηγόρος στο "νωμένο Βασίλειο, είχα για πολλά χρόνια την εμπειρία της παροχής νομικών συμβουλών και υποστήριξης σε άτομα που έχουν πέσει θύματα ενδοοικογενειακής βίας, παρακολούθησης ή παρενόχλησης από έναν συγγενή ή έναν πρώην συνεργάτη. Έχω δει από πρώτο χέρι την αγωνία που μπορεί να προκαλέσουν η σωματική, ψυχολογική και σεξουαλική κακομεταχείριση και το πόσο ευάλωτα είναι τα θύματα.
<P>
Υποστηρίζω πλήρως τους στόχους και τους σκοπούς της παρούσας πρότασης. Ωστόσο, θα πρέπει επίσης να εκφράσω τις ανησυχίες μου όσον αφορά τη νομική βάση και το πεδίο εφαρμογής. Είναι σαφές για μένα ότι η πρόταση αυτή έχει ποινική βάση μόνο μέσω της χρήσης του άρθρου 82 της Συνθήκης για τη Λειτουργία της ΕΕ. Από τη φύση τους και από τη νομοθεσία, ορισμένα από τα εγκλήματα που η παρούσα πρόταση προτίθεται να καλύψει είναι θέματα αστικού δικαίου, αλλά υπάρχει μια αξιοσημείωτη απουσία της χρήσης του άρθρου 81.
<P>
Αν και δεν έχω αντιρρήσεις για τη δικαστική συνεργασία της ΕΕ, πιστεύω ακράδαντα ότι πρέπει να διασφαλίσουμε ότι η νομοθεσία που παράγουμε σε επίπεδο ΕΕ είναι νομικά ορθή, σταθερή και μπορεί να εφαρμοστεί αποτελεσματικά σε επίπεδο κράτους μέλους χωρίς να θέτει σε κίνδυνο τα υπάρχοντα νομικά συστήματα των κρατών μελών.
<SPEAKER ID="049" NAME="Paul Nuttall" LANGUAGE="EN">
Κύριε Πρόεδρε, υποστηρίζω την προστασία των θυμάτων. Ωστόσο, όταν είδα για πρώτη φορά την ευρωπαϊκή εντολή προστασίας, σκέφτηκα ότι ακούγεται τρομακτική, όπως το ευρωπαϊκό ένταλμα σύλληψης, το οποίο, κατά τη γνώμη μου, είναι ένα από τα πιο παρεμβατικά και δικτατορικά νομοθετήματα που έχουν επιβληθεί στον βρετανικό λαό.
<P>
" πρόταση για την ευρωπαϊκή εντολή προστασίας που διακηρύσσεται λέει ότι αφορά την προστασία των γυναικών. Μας είπαν ότι το ευρωπαϊκό ένταλμα σύλληψης ήταν για να συμβάλουμε στην καταπολέμηση της τρομοκρατίας -και όλοι ξέρουμε ότι αποδείχθηκε κάτι πολύ παραπάνω από αυτό. Ας είμαστε σαφείς και ειλικρινείς εδώ: ο βασικός στόχος είναι να τεθούν οι βάσεις για ένα πανευρωπαϊκό σύστημα δικαιοσύνης, που θα υπονομεύσει αναμφισβήτητα τη βρετανική νομοθεσία. Αν χρειάζονταν αποδείξεις, δεν έχουμε παρά να κοιτάξουμε το ευρωπαϊκό ένταλμα σύλληψης.
<P>
Βλέπω, επίσης, ότι αυτές οι εντολές είναι εξαιρετικά δύσκολο να επιβληθούν στο "νωμένο Βασίλειο, γιατί θα καταλήξουμε σε μια κατάσταση όπου μια εντολή θα εκδίδεται από έναν ξένο δικαστή σε μια ξένη χώρα ο οποίος δεν γνωρίζει τίποτα σχετικά με τις συνθήκες σε μια βρετανική πόλη ή με τον τρόπο ζωής μας. Έχουμε ένα ρητό στην Αγγλία: "αν καείς από τον χυλό, φυσάς και το γιαούρτι". Έχουμε καεί μία φορά από το ευρωπαϊκό ένταλμα σύλληψης. Προτείνω να "φυσήξουμε" την ευρωπαϊκή εντολή προστασίας.
<SPEAKER ID="050" NAME="Jarosław Leszek Wałęsa" AFFILIATION="PPE">
(PL) Κύριε Πρόεδρε, λαμβάνοντας υπόψη τις προτεινόμενες τροπολογίες, δεν υπάρχει αμφιβολία για το γεγονός ότι η εν λόγω οδηγία είναι μία από τις πρώτες πρωτοβουλίες που αποσκοπούν στην επίτευξη αυτών των σημαντικών στόχων. Πρέπει να διασφαλίσουμε όχι μόνο ότι τα θύματα της βίας είναι ασφαλή από περαιτέρω βλάβες στη χώρα τους, αλλά και ότι απολαμβάνουν τα εν λόγω μέτρα προστασίας σε ολόκληρη την Ευρωπαϊκή Ένωση. Για τον λόγο αυτόν, πιστεύω ότι πρέπει να στηρίξουμε τη θέση των εισηγητριών.
<P>
Θα πρέπει να σημειωθεί, επίσης, ότι η πρωτοβουλία έχει σκόπιμα ευρύ πεδίο εφαρμογής. Αν και η πλειονότητα των εντολών προστασίας που εκδίδονται αφορούν τις γυναίκες που είναι θύματα βίας λόγω φύλου, η πρωτοβουλία μπορεί να καλύψει όλα τα θύματα της βίας -παιδιά και ενήλικες και των δύο φύλων, με την προϋπόθεση ότι ο δράστης έχει εντοπιστεί. Σε αυτό το πλαίσιο, το πρόγραμμα της Στοκχόλμης ορίζει ότι τα θύματα εγκλήματος, συμπεριλαμβανομένης της τρομοκρατίας, που είναι πιο ευάλωτα ή που βρίσκονται σε ιδιαίτερα εκτεθειμένες καταστάσεις, όπως τα άτομα που υφίστανται επανειλημμένως βία σε στενές σχέσεις, θύματα της βίας λόγω φύλου ή τα πρόσωπα που πέφτουν θύματα άλλων μορφών εγκλημάτων σε ένα κράτος μέλος του οποίου δεν είναι υπήκοοι ή μόνιμοι κάτοικοι, χρειάζονται ειδική υποστήριξη και νομική προστασία.
<P>
Κατόπιν τούτων, η ευρωπαϊκή εντολή προστασίας πρέπει να ισχύει για τα θύματα όλων των εγκλημάτων, συμπεριλαμβανομένης της εμπορίας ανθρώπων, των θυμάτων ακρωτηριασμού των γυναικείων γεννητικών οργάνων των γυναικών, των αναγκαστικών γάμων, των εγκλημάτων τιμής, της αιμομιξίας και άλλων εγκλημάτων αυτού του τύπου. " πρωτοβουλία αυτή θα πρέπει συνεπώς να υποστηριχθεί, και εγώ παρέχω την πλήρη στήριξή μου στις εισηγήτριες.
<SPEAKER ID="051" NAME="Emine Bozkurt" AFFILIATION="S&amp;D">
(NL) Κύριε Πρόεδρε, εκατό χιλιάδες άνθρωποι επωφελούνται σήμερα από την ευρωπαϊκή εντολή προστασίας. Ένας από αυτούς είναι η Rasja, που ήθελε να μετακομίσει στην Ισπανία με τα παιδιά της. Εάν η εντολή που εκδόθηκε κατά του διώκτη της στις Κάτω Χώρες δεν μεταφερθεί μαζί της στην Ισπανία, αυτή και τα παιδιά της θα γίνουν στόχος και εκεί, εκτός αν οι ισπανικές αρχές αναγνωρίσουν ή εκτελέσουν την ίδια εντολή. Ευτυχώς, ωστόσο, η Ισπανία την έχει αναγνωρίσει.
<P>
" προστασία αυτή ισχύει επίσης για όσους διώκονται για την άσκηση του δικαιώματός τους στην ελευθερία του λόγου. Πρέπει να είναι σε θέση να μιλήσουν σε άλλες ευρωπαϊκές χώρες γνωρίζοντας ότι αυτοί που τους απείλησαν δεν θα κάθονται εκεί στο ακροατήριο. " ευρωπαϊκή εντολή προστασίας το καθιστά δυνατό· πρόκειται για μια εξαιρετική πρωτοβουλία που υποστηρίζεται από την ολλανδική κυβέρνηση. Δυστυχώς, με τον νέο συνασπισμό, το καθεστώς των ατόμων που απολαύουν αυτής της προστασίας έχει υποβληθεί σε στροφή 180 μοιρών: γυναίκες, άνδρες και παιδιά που αναγκάζονται να ζουν με τον φόβο κάθε μέρα, μένουν αβοήθητοι. Είναι απλά απαράδεκτο το γεγονός ότι η ασφάλεια ενός ατόμου θα πρέπει να σταματά στα σύνορα.
<P>
Προς όφελος εκατό χιλιάδων ανθρώπων, λέω "ναι" στην ευρωπαϊκή εντολή προστασίας. Περιμένω από όλες τις κυβερνήσεις, συμπεριλαμβανομένης και αυτής της δικής μου χώρας, να καταβάλουν κάθε προσπάθεια για να αυξήσουν την ασφάλεια, την προστασία και την ελευθερία των πολιτών τους, έτσι ώστε όλοι οι άνθρωποι να μπορούν να ζουν με ελευθερία και ασφάλεια.
<SPEAKER ID="052" NAME="Nathalie Griesbeck" AFFILIATION="ALDE">
(FR) Κύριε Πρόεδρε, κυρία Επίτροπε, κυρίες και κύριοι, πρώτα απ' όλα θα ήθελα, βεβαίως, να ευχαριστήσω τις δύο συνεισηγήτριες οι οποίες, μετά από δύσκολες διαπραγματεύσεις στον τριμερή διάλογο, προτείνουν μια συμβιβαστική συμφωνία την οποία, ως σκιώδης εισηγήτρια της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων και της Ομάδα μου, φυσικά, σας καλώ να εγκρίνετε.
<P>
Δεύτερον, αν και λυπάμαι για το γεγονός ότι, όπως είπαν ορισμένοι σήμερα, ορισμένα σημεία όπως για παράδειγμα η μετάφραση των εγγράφων για τα θύματα δεν συμπεριλήφθησαν στο σώμα του κειμένου της συμφωνίας αυτής, ή ότι τα στοιχεία απλοποίησης δεν ήταν επαρκώς λεπτομερή -και αναμένω τη "δέσμη για τα θύματα" για την τελειοποίησή τους- θέλω να τονίσω ότι τελικά όλα αυτά ακούγονται σαν κοινή λογική σήμερα, σαν μια λογική συνέχεια της όλο και μεγαλύτερης ολοκλήρωσης ενός ευρωπαϊκού χώρου ελευθερίας και δικαιοσύνης και, κατ' ουσίαν, της δημιουργίας του αντίστοιχου νομικού συστήματος.
<P>
Αυτό μαρτυρεί μια κάποια πολιτική τόλμη και τη βούληση μιας μεγάλης πλειοψηφίας από εμάς να προχωρήσουμε πέρα ​​από πολιτικές τοποθετήσεις προκειμένου να υπάρξει ένα σαφές εργαλείο συνεργασίας σε ποινικές υποθέσεις. Το μέσο αυτό αποτελεί σε κάποιο βαθμό, όπως τόνισε η κ. Reding νωρίτερα, μια πραγματική πολιτική "δικαιωμάτων" στην Ευρώπη, δηλαδή, μια πραγματική πολιτική για τους πολίτες, ειδικά για τις γυναίκες, των οποίων η σωματική ακεραιότητα μπορεί να απειληθεί, μια πολιτική που ανταποκρίνεται στην ελεύθερη κυκλοφορία που υπάρχει εδώ και πολύ καιρό· ως εκ τούτου, μια πολιτική "δικαιωμάτων".
<SPEAKER ID="054" NAME="Véronique Mathieu" AFFILIATION="PPE">
(FR) Κυρία Πρόεδρε, κυρία Επίτροπε, κυρίες και κύριοι, επιτρέψτε μου να πω καταρχάς ότι θεωρώ την απουσία του Συμβουλίου από χθες λυπηρή, δεδομένου ότι το Συμβούλιο είναι γενικά παρόν στις διαπραγματεύσεις για όλα τα θέματα που συζητούμε από χθες, και συγκεκριμένα, εκείνα που αφορούν τις πολιτικές ελευθερίες, τη δικαιοσύνη και τις εσωτερικές υποθέσεις. Μας λυπεί το γεγονός ότι το Συμβούλιο δεν είναι εδώ για να ακούσει τη φωνή του Κοινοβουλίου· είναι πραγματικά κρίμα.
<P>
Θέλω να συγχαρώ τις δύο συνεισηγήτριες -οι οποίες έχουν κάνει πολλή δουλειά για το κείμενο αυτό- σχετικά με αυτό το ορόσημο προόδου για τα θύματα όλων των ειδών: τα θύματα, πρώτον, της ενδοοικογενειακής βίας -ξέρατε ότι το 45% των ευρωπαίων γυναικών είναι θύματα ενδοοικογενειακής βίας, όπως και μερικοί άντρες, γιατί δεν πρέπει να ξεχνάμε τους άνδρες που έχουν υποστεί βία από τις γυναίκες -αλλά και τα θύματα της τρομοκρατίας, συμπεριλαμβανομένων των παιδιών, που φυσικά είναι ιδιαίτερα ευάλωτα.
<P>
Το κείμενο που μας παρουσιάζεται σήμερα είναι ένα εξαιρετικά σημαντικό κείμενο, και εγώ εκφράζω για άλλη μια φορά τα συγχαρητήριά μου. Αναμένουμε να δούμε τη "δέσμη για τα θύματα" που θα μας παρουσιαστεί του χρόνου, κυρία Επίτροπε, και που θα ολοκληρώσει το κείμενο που θα ψηφίσουμε αύριο.
<SPEAKER ID="055" NAME="Αντιγόνη Παπαδοπούλου" AFFILIATION="S&amp;D">
(EN) Κυρία Πρόεδρε, η ενδοοικογενειακή βία, ο ακρωτηριασμός των γεννητικών οργάνων, τα εγκλήματα τιμής, οι αναγκαστικοί γάμοι και η εμπορία είναι μερικά μόνο από τα είδη της βίας που υφίσταται το 45% των γυναικών σε όλη την Ευρώπη.
<P>
Οι γυναίκες και οι ανήλικοι χρειάζονται καλύτερη προστασία. " Ευρωπαϊκή Εντολή Προστασίας είναι ένα θετικό βήμα προς τα εμπρός προκειμένου να γίνει ακριβώς αυτό, σε πλήρη συμμόρφωση με το όραμα του προγράμματος της Στοκχόλμης για μια ενωμένη Ευρώπη: έναν χώρο ελευθερίας, ασφάλειας και δικαιοσύνης στην υπηρεσία των πολιτών.
<P>
Οι ευρωπαϊκές εντολές προστασίας που εκδίδονται σε μία ευρωπαϊκή χώρα κατά ενός δράστη θα εφαρμόζονται, επομένως, σε όλα τα άλλα 26 κράτη μέλη. " πρωτοβουλία της ισπανικής Προεδρίας, που υποστηρίχθηκε σήμερα από όλους μας, δίνει έμφαση στην προστασία των θυμάτων και την πρόληψη και προωθεί την ομοιομορφία σε διαδικασίες έννομης τάξης. Ενθαρρύνει τα θύματα να σπάσουν τη σιωπή τους ζητώντας προστασία πέραν των γεωγραφικών συνόρων στην Ευρώπη.
<P>
Ελπίζω ότι η Επιτροπή θα υποστηρίξει πλήρως την έκθεση των δύο συνεισηγητριών στο φιλόδοξο πακέτο της για τα δικαιώματα των θυμάτων.
<SPEAKER ID="056" NAME="Salvatore Iacolino" AFFILIATION="PPE">
(IT) Κυρία Πρόεδρε, κυρίες και κύριοι συνάδελφοι, δεν υπάρχει καμία αμφιβολία ότι αυτή η οδηγία για την ευρωπαϊκή εντολή προστασίας για την ασφάλεια των θυμάτων είναι άλλο ένα σημάδι μιας ιστορικής μεταβολής προς πραγματικές εγγυήσεις, πάνω απ' όλα για τις γυναίκες, αλλά όχι αποκλειστικά για αυτές, όπως έχει ήδη ειπωθεί.
<P>
Οι κατευθυντήριες γραμμές για το μέτρο αυτό είχαν ήδη αναπτυχθεί, πρώτα με τη Συνθήκη της Λισαβόνας, και στη συνέχεια με το Πρόγραμμα της Στοκχόλμης. Ειδικότερα, θα ήθελα να συγχαρώ τις δύο εισηγήτριες, την κ. Jiménez-Becerril Barrio και την κ. Romero López, για την επιμελή εργασία τους και την αντιμετώπιση των πολλών προβλημάτων που ανέκυψαν στο Συμβούλιο για να ανοίξει ο δρόκος για αυτήν την ιδιαίτερα σημαντική πρόταση, για έναν χώρο ελευθερίας, δικαιοσύνης και ασφάλειας που θα υπηρετεί πραγματικά τους πολίτες.
<P>
" πρόταση καταπολεμά την ενδοοικογενειακή βία σταθερά και αποφασιστικά, έχει ένα αρκετά σημαντικό εύρος μέτρων και ένα πεδίο εφαρμογής που φαίνεται να είναι απόλυτα συνεπές. Αυτά τα έτοιμα, έγκαιρα και αποτελεσματικά προληπτικά μέτρα μας κάνουν να πιστεύουμε ότι η πρόταση αυτή θα μπορούσε επίσης να χρησιμοποιηθεί αποτελεσματικά για την προστασία των οικογενειών των θυμάτων. Αναμένουμε με ενδιαφέρον την πιο συγκροτημένη δέσμη μέτρων που ανακοίνωσε η Επίτροπος Reding σχετικά με την προστασία των θυμάτων της βίας που θα είναι έτοιμη τις επόμενες εβδομάδες.
<P>
Θα ήθελα να ολοκληρώσω, κυρία Πρόεδρε, επιβεβαιώνοντας πόσο σημαντικό είναι να έχουμε στενή συνεργασία μεταξύ των κρατών μελών, καθώς και μεγάλη ευαισθησία για την εφαρμογή του μέτρου αυτού στην πράξη, όπως ακριβώς είναι σημαντικό να μην ξεχνάμε τη σημασία της ψυχολογικής υποστήριξης για τα θύματα. Είμαι βέβαιος ότι η Επιτροπή θα το λάβει δεόντως αυτό υπόψη στην τελική φάση της νομοθετικής διαδικασίας.
<SPEAKER ID="057" NAME="Heidi Hautala" AFFILIATION="Verts/ALE">
(FI) Κυρία Πρόεδρε, η ευρωπαϊκή εντολή προστασίας είναι ένα σημαντικό βήμα προς την κατεύθυνση της προστασίας των θυμάτων σε ολόκληρη την Ευρώπη. Στέλνουμε σήμερα ένα ηχηρό μήνυμα προς το Συμβούλιο και την Επιτροπή ότι το Ευρωπαϊκό Κοινοβούλιο επιθυμεί τη θεσμοθέτηση αυτής της εντολής προστασίας και ότι θα πρέπει να τεθεί σύντομα σε ισχύ. Θα πρέπει τώρα να προσπαθήσουμε να υπερβούμε την αντίθεση που υπάρχει ως προς αυτό στο πλαίσιο του Συμβουλίου, καθώς και όλους τους νομικούς λόγους που η Επιτροπή προωθεί για την απόρριψή της.
<P>
Είναι σημαντικό η οδηγία να εφαρμόζεται σε ένα ευρύ πεδίο. Θα πρέπει να ενσωματώσει όχι μόνο τις εντολές σε σχέση με εγκληματικές πράξεις, αλλά και διάφορα άλλα είδη εντολής προστασίας. Δεν θα πρέπει να περιλαμβάνει νομικά λεκτικά τεχνάσματα. Αυτή η εντολή προστασίας πρέπει επίσης να είναι αρκετά ευέλικτη ώστε να λαμβάνει υπόψη τις διαφορές στις εθνικές νομοθεσίες.
<P>
Είναι σημαντικό το Κοινοβούλιο να εστιάζει την προσοχή όχι μόνο στα θύματα της βίας λόγω φύλου, αλλά και σε άλλα θύματα βίας. " οδηγία πρέπει να διευκρινίσει ποια είναι τα δικαιώματα του θύματος και ποιες είναι οι διαδικασίες για την υποβολή καταγγελίας, και αυτά είναι μερικά από τα πράγματα που εγώ η ίδια προσπάθησα να επισημάνω στη θέση του Κοινοβουλίου. Είναι επίσης σημαντικό ότι η χώρα στην οποία ζητείται η εντολή προστασίας καλείται να ενημερώνει τους πολίτες της για τις διαδικασίες αυτές.
<P>
Όταν η εντολή προστασίας τεθεί σε ισχύ, το έργο δεν σταματάει εκεί. Οι αρχές πρέπει να εκπαιδευτούν, και δεν μπορούμε να είμαστε απόλυτα ικανοποιημένοι με μια ενημερωτική εκστρατεία που περιορίζεται απλά και μόνο στο σημερινό πλαίσιο.
<SPEAKER ID="058" NAME="Joanna Katarzyna Skrzydlewska" AFFILIATION="PPE">
(PL) Κυρία Πρόεδρε, οι διατάξεις που περιλαμβάνονται στην έκθεση που συζητούμε σήμερα, με γεμίζουν με μεγάλο ενθουσιασμό. " εγγύηση ότι η προστασία που παρέχεται στα θύματα σε ένα κράτος μέλος θα ισχύει και σε οποιοδήποτε άλλο μέλος της Ευρωπαϊκής Ένωσης στο οποίο είναι αναγκασμένα να ταξιδεύουν από φόβο επανάληψης της βίας αποτελεί μια ευκαιρία για να ζήσουν μια φυσιολογική ζωή. " ευρωπαϊκή εντολή προστασίας θα σημαίνει ότι τα μέτρα προστασίας που έχουν υιοθετηθεί σε ένα κράτος μέλος της ΕΕ μπορούν να αναγνωριστούν, να εφαρμοστούν και να επιβληθούν από τα δικαστήρια σε ένα άλλο κράτος μέλος.
<P>
Επιπλέον, η επέκταση της εφαρμογής της οδηγίας στα θύματα κάθε είδους βίας, όχι μόνο τα θύματα της βίας λόγω φύλου, αποτελεί ένα ακόμη ορόσημο. Όλα τα θύματα αξίζουν σεβασμό και αναμένουν ότι οι δράστες τους θα τιμωρηθούν δίκαια. Μου φαίνεται ότι μόνο ένας μηχανισμός προστασίας που ακολουθεί το θύμα μπορεί να είναι πλήρως αποτελεσματικός και να αποτρέψει την επανάληψη του ίδιου εγκλήματος, καθώς και να προσφέρει πραγματική προστασία στο θύμα. Χαίρομαι που η Πολωνία ήταν μία από τις χώρες που παρουσίασαν αυτήν την πρωτοβουλία.
<SPEAKER ID="059" NAME="Monika Flašíková Beňová" AFFILIATION="S&amp;D">
(SK) Κυρία Πρόεδρε, για να γίνει η Ευρωπαϊκή Ένωση ένας πραγματικός χώρος ελευθερίας, ασφάλειας και δικαιοσύνης, πρέπει να εξαλειφθούν οι διαφορές που εξακολουθούν να υπάρχουν στον τομέα αυτόν μεταξύ των κρατών μελών.
<P>
Τα θύματα βίας πρέπει να προστατεύονται από τους δράστες όχι μόνο στη χώρα τους, αλλά πρέπει να έχουν στη διάθεσή τους προστατευτικά μέτρα σε ολόκληρη την Ευρωπαϊκή Ένωση. Αν και αυτό είναι μια ευρεία πρόταση, αφορά άμεσα τις γυναίκες που είναι θύματα ενδοοικογενειακής βίας. Είναι καλό που παρέχει επίσης την ευκαιρία να ασχοληθούμε με την κατάσταση άλλων δυνητικών θυμάτων, είτε πρόκειται για θύματα εμπορίας ανθρώπων, αναγκαστικών γάμων, εγκλημάτων τιμής είτε αιμομιξίας, ή με την κατάσταση των μαρτύρων ή των θυμάτων της τρομοκρατίας και του οργανωμένου εγκλήματος. Προσωπικά επικροτώ θερμά την προσπάθεια να παρέχουμε την καλύτερη δυνατή προστασία στα θύματα και εξασφαλίζοντας, μεταξύ άλλων, την απαραίτητη ασφάλεια δικαίου. Τα θύματα θα πρέπει να μπορούν να βασίζονται σε σαφείς κανόνες και θα πρέπει πάντοτε να ενημερώνονται για τα μέτρα που έχουν στη διάθεσή τους στη χώρα καταγωγής τους και στις χώρες όπου θέλουν να μεταβούν ή στις οποίες έχουν ήδη μεταβεί.
<SPEAKER ID="060" NAME="Sonia Alfano" AFFILIATION="ALDE">
(IT) Κυρία Πρόεδρε, κυρίες και κύριοι, εκτιμώ βαθύτατα το έργο που επιτελέσθηκε από τις δύο εισηγήτριες. Ωστόσο, το πρόβλημα με αυτό το σχέδιο οδηγίας είναι ότι βασίζεται στο πιο σύνηθες πλέον είδος της καταδίωξης, στην οποία ένα πρόσωπο έχει πέσει θύμα βίας από ένα άλλο και ως εκ τούτου πρέπει να προστατευτεί από την επανάληψη της σωματικής ή ψυχικής κακοποίησης που υπέστη. Προφανώς, αυτό είναι ένα ζήτημα θεμελιώδους σημασίας για εκατοντάδες χιλιάδες γυναίκες στην Ευρωπαϊκή Ένωση και, συνεπώς, υποστηρίζω πλήρως το περιεχόμενό του.
<P>
Δυστυχώς, όμως, τα μέτρα αυτά δεν λαμβάνουν υπόψη τα θύματα του οργανωμένου εγκλήματος που, στην πλειονότητα των περιπτώσεων, δεν χρειάζεται να προστατευτούν από οικείο ή αναγνωρίσιμο πρόσωπο, αλλά από οργανώσεις κατά των οποίων σίγουρα δεν μπορούν να εφαρμοστούν περιοριστικές εντολές. Ως εκ τούτου, πιστεύω ότι το Ευρωπαϊκό Κοινοβούλιο θα πρέπει να θεωρεί αυτήν την οδηγία ως πρώτο βήμα της εφαρμογής του Προγράμματος της Στοκχόλμης, το οποίο μιλά ρητά για μέτρα προστασίας των θυμάτων των εγκληματικών δραστηριοτήτων, και μου φαίνεται ότι η κ. Jiménez και η Επίτροπος Reding σκέφτονται με τον ίδιο τρόπο.
<P>
Απευθύνω έκκληση προς την Ευρωπαϊκή Επιτροπή να διασφαλίσει ότι η δέσμη μέτρων για την προστασία των θυμάτων, η οποία έχει προγραμματιστεί για το 2011, επίσης, θα προστατεύει τα θύματα του οργανωμένου εγκλήματος και τα θύματα που τραυματίστηκαν κατά την εκτέλεση των καθηκόντων τους σε ευρωπαϊκό επίπεδο.
<SPEAKER ID="061" NAME="Cornelia Ernst" AFFILIATION="GUE/NGL">
(DE) Κυρία Πρόεδρε, η ευρωπαϊκή εντολή προστασίας αποτελεί ένα βήμα προς τη σωστή κατεύθυνση. " αρχή πρέπει να είναι ότι τα αναγνωρισμένα θύματα της βίας απολαμβάνουν το ίδιο επίπεδο προστασίας σε όλα τα κράτη μέλη. " καλύτερη λύση θα ήταν η εναρμόνιση των νομοθεσιών των κρατών μελών για το θέμα αυτό, αλλά δεν ήταν δυνατό να επιτευχθεί αυτό. Μια θετική πτυχή αυτής της εντολής προστασίας είναι ότι κάθε θύμα βίας πρέπει να επωφελείται από αυτήν στον μέγιστο δυνατό βαθμό και το πεδίο εφαρμογής της είναι ευρύ: σεξουαλική βία, παρενοχλητική παρακολούθηση και, πάνω απ' όλα, εκμετάλλευση των ανηλίκων, το οποίο θεωρώ πάρα πολύ σημαντικό. Στέλνει, επομένως, ένα θετικό μήνυμα για τα θύματα της βίας και τις γυναίκες ειδικότερα. Ωστόσο, υπάρχει ένα ψεγάδι σε αυτό: οι λόγοι της μη αναγνώρισης του άρθρου 9 είναι πολύ εκτεταμένοι και μπορεί επίσης, σε κάποιο βαθμό, να αποτελέσουν ένα μέσο για τα κράτη μέλη προκειμένου να αποφύγουν τη συμμόρφωση με την οδηγία. Επομένως, σε έναν χρόνο από τώρα, πρέπει να αξιολογηθεί πολύ προσεκτικά το πώς μπορούμε να πάμε αυτήν τη συζήτηση ακόμη παραπέρα, δεδομένου ότι όλα τα θύματα σε όλες τις χώρες χρειάζονται το ίδιο επίπεδο προστασίας.
<SPEAKER ID="062" NAME="Jaroslav Paška" AFFILIATION="EFD">
(SK) Κυρία Πρόεδρε, θα ήθελα να υποστηρίξω την ιδέα που περιέχεται στο σχέδιο της ευρωπαϊκής εντολής προστασίας.
<P>
" προστασία των ατόμων που απειλούνται σε επίπεδο μεμονωμένων κρατών μελών φαίνεται να είναι ανεπαρκής σε πολλές περιπτώσεις. Χάρη στο άνοιγμα του σημερινού ευρωπαϊκού χώρου, οι νέοι συχνά συνάπτουν διεθνείς γάμους και διεθνείς δεσμεύσεις γάμου. Δεν κρατούν όλες αυτές οι δεσμεύσεις πολύ καιρό, όμως, και τα παιδιά γίνονται συχνά, στη συνέχεια, όμηροι των διαφορών μεταξύ των γονέων τους. Εχθρικά διακείμενοι γονείς συχνά αρνούνται να σεβαστούν τις αποφάσεις των δικαστηρίων των άλλων χωρών που χορηγούν την επιμέλεια των παιδιών σε έναν από τους δύο και απλά παίρνουν τον νόμο στα χέρια τους και φέρνουν τα παιδιά των πρώην συντρόφων τους στις χώρες τους, εκμεταλλευόμενοι τις διαφορές μεταξύ των νομικών συστημάτων των επιμέρους κρατών μελών προκειμένου να ξεπεράσουν έγκυρες δικαστικές αποφάσεις. Τα θύματα αυτής της ευρωπαϊκής νομικής αναρχίας είναι συχνά μικρά, αθώα παιδιά. Ελπίζω ότι αυτό το πρόβλημα θα επιλυθεί με την ευρωπαϊκή εντολή προστασίας.
<SPEAKER ID="063" NAME="Andreas Mölzer" AFFILIATION="NI">
(DE) Κυρία Πρόεδρε, έστω και αν έχουν ληφθεί τα τελευταία χρόνια ορισμένα μέτρα για την προστασία των θυμάτων, πολλά από τα άτομα που πλήττονται συχνά αισθάνονται αφημένα στη μοίρα τους. Ενώ οι δικηγόροι και οι δικαστές ακούν πολλά στο πλαίσιο της κατάρτισής τους σχετικά με τα δικαιώματα των κατηγορουμένων, μαθαίνουν πολύ λίγα για την αντιμετώπιση των θυμάτων. Αυτό δεν είναι το μόνο πεδίο όπου χρειάζεται περισσότερη ευαισθητοποίηση, που είναι επίσης αναγκαία στην ιατρική εκπαίδευση ούτως ώστε η χρήση της βίας να μπορεί να αναγνωρίζεται καλύτερα. Για παιδιά θύματα, το θέμα της παραγραφής των απαιτήσεων αποζημίωσης βάσει του αστικού δικαίου στην περίπτωση των σεξουαλικών αδικημάτων είναι ουσιαστικό. Μόνο όσοι έχουν άψογο ποινικό μητρώο επιτρέπεται να εργάζονται με παιδιά. Αν, για παράδειγμα, οι αναγκαστικοί γάμοι τώρα διώκονται στο Λιχτενστάιν, ακόμη και χωρίς τη συγκατάθεση του θύματος, και είναι δυνατόν να αναληφθεί νομική δράση σε περίπτωση ακρωτηριασμού των γεννητικών οργάνων που πραγματοποιείται σε ανήλικο, αυτό δείχνει σαφώς τον πιθανό κίνδυνο του πολυδιαφημισμένου πολυπολιτισμικού εμπλουτισμού. Κατά τη γνώμη μου, είναι σημαντικό να λάβουμε υπόψη αυτήν την εξέλιξη στην Ευρωπαϊκή Ένωση, καθώς και τη σημασία της για την καταπολέμηση της εμπορίας ανθρώπων.
<SPEAKER ID="064" NAME="Krisztina Morvai" AFFILIATION="NI">
(HU) Κυρία Πρόεδρε, ως δικηγόρος, έχω ασχοληθεί με υποθέσεις θυμάτων βίας κατά των γυναικών και παιδιών για πάνω από δέκα χρόνια, είτε επρόκειτο για υποθέσεις ενδοοικογενειακής βίας, είτε βιασμών είτε διακίνησης γυναικών· και είχα την ευκαιρία να διαπιστώσω ιδίοις όμμασι ότι η εντολή προστασίας, που είναι το θέμα της σημερινής συζήτησης, είναι ένα από τα σημαντικά και απαραίτητα μέσα για την προστασία των θυμάτων, αλλά δεν είναι καθόλου το μόνο μέσο. Απαιτούνται σύνθετα μέτρα, όπως νομική συνδρομή, ψυχολογική στήριξη, στήριξη στα εν λόγω παιδιά, και είναι πολύ σημαντικό να ακούσουμε τα θύματα, τα οποία είναι, λυπάμαι που το λέω, οι πιο έμπειροι ειδικοί σε σχέση με το τι χρειάζονται.
<P>
Έχω δύο ερωτήσεις για την κ. Reding και τις εισηγήτριες. Καταρχάς, θα ήθελα να ξέρω σε ποιο βαθμό συμμετέχουν τα θύματα της βίας κατά των γυναικών σε αυτό το έργο, προκειμένου να τους δοθεί η δυνατότητα να μοιραστούν την εμπειρία τους. Δεύτερον, θα ήθελα να μάθω πόσο καλά γνωρίζει η κ. Reding και οι εισηγήτριες τη σύμβαση για τη βία κατά των γυναικών που βρίσκεται στο στάδιο της προετοιμασίας από τον δίδυμο θεσμό της Ευρωπαϊκής Ένωσης, το Συμβούλιο της Ευρώπης, και σε ποιο βαθμό συμμετέχουμε στην προετοιμασία του έργου αυτού.
<SPEAKER ID="065" NAME="Angelika Werthmann" AFFILIATION="NI">
(DE) Κυρία Πρόεδρε, η ασφάλεια των γυναικών που πλήττονται θα έπρεπε πραγματικά να αποτελεί θέμα ανησυχίας για όλους μας. Ανεξάρτητα από το πού βρίσκονται τα θύματα, το ζήτημα εδώ δεν είναι μόνο να έχουν προστασία σε σωματικό επίπεδο από τους δράστες τους, αλλά και να λαμβάνεται υπόψη η ανθρώπινη αξιοπρέπειά τους. Αυτή η ευρωπαϊκή εντολή προστασίας πρέπει να εφαρμόζεται σε όλα τα θύματα της βίας, ανεξάρτητα από την ηλικία ή το φύλο τους.
<SPEAKER ID="066" NAME="Antonyia Parvanova" AFFILIATION="ALDE">
(EN) Κυρία Πρόεδρε, θα ήθελα επίσης να ευχαριστήσω την εισηγήτρια. " διασφάλιση της ζωής, της σωματικής και ψυχολογικής ακεραιότητας, καθώς και της σεξουαλικής ακεραιότητας και της ελευθερίας είναι στόχοι προτεραιότητας που αφορούν την προστασία των θυμάτων. Με την πολιτική μας υποστήριξη για την ευρωπαϊκή εντολή προστασίας, δώσαμε στο θέμα την προβολή που του προσφέραμε μια πανευρωπαϊκή, περιεκτική δέσμη ειδικών μέτρων προστασίας που είναι αποτελεσματικά στο εσωτερικό της Ένωσης, καθώς και νομική προστασία και βοήθεια στα θύματα του εγκλήματος, ειδικότερα, βίαιων εγκλημάτων.
<P>
Το δικαίωμα προστασίας από τη βία είναι ένα βασικό ανθρώπινο δικαίωμα, ανεξάρτητα από εθνικότητα, νομικό καθεστώς ή καθεστώς μετανάστευσης, και επομένως είναι ηθικό καθήκον όλων μας να υποστηρίξουμε αυτό το δικαίωμα, εντός και πέραν των εθνικών συνόρων. Είμαι πεπεισμένη ότι αυτή η νέα προσέγγιση για την προστασία των ευάλωτων θυμάτων είναι ένα πολύ ισχυρό πολιτικό μήνυμα με στόχο την ενίσχυση της ελευθερίας, της ασφάλειας και της δικαιοσύνης εντός της Ευρωπαϊκής Ένωσης.
<SPEAKER ID="067" NAME="Teresa Jiménez-Becerril Barrio" LANGUAGE="ES">
Κυρία Πρόεδρε, πιστεύω ότι σε αυτήν τη συζήτηση, είδαμε πολύ καλά ότι είμαστε όλοι σύμφωνοι ως προς την υποστήριξη των στόχων της παρούσας έκθεσης.
<P>
Οι διάφορες πολιτικές Ομάδες έχουν δείξει την υποστήριξή τους για αυτήν την οδηγία, η οποία προσφέρει μεγαλύτερη προστασία στα θύματα. " ερώτησή μου είναι, ως εκ τούτου: ποια είναι τα εμπόδια για τη θέσπιση αυτού του μέσου; Επαναλαμβάνω: τι είδους φόβοι υπάρχουν όσον αφορά το να γίνει επιτέλους πραγματικότητα κάτι τόσο ουσιαστικό και απλό όπως η ίση προστασία των θυμάτων σε όλη την Ευρώπη;
<P>
Με την ελπίδα ότι το Κοινοβούλιο θα εγκρίνει αυτήν την έκθεση με πλειοψηφία, θα ήθελα να απευθυνθώ στο Συμβούλιο και στην Επιτροπή και να τους υπενθυμίσω ότι έχουμε ξεπεράσει τα νομικά εμπόδια στις διαπραγματεύσεις μας, και επικροτώ το γεγονός ότι η Επιτροπή αναγνωρίζει το έργο μας, όπως και εμείς αναγνωρίζουμε το έργο που θα κάνει στο μέλλον.
<P>
Δεν πρέπει, λοιπόν, να αποκλείσουμε τους εαυτούς μας, αλλά να βοηθήσουμε τους εαυτούς μας, υιοθετώντας σήμερα αυτό το πιο συγκεκριμένο μέσο, και υιοθετώντας αύριο την ευρύτερη δέσμη μέτρων για τη βοήθεια θυμάτων που θα υποβληθεί από την Επιτροπή, με την οποία υπόσχομαι να συνεργαστώ.
<P>
Ας είμαστε λοιπόν γενναίοι και υπεύθυνοι, και ας βοηθήσουμε όλους εκείνους που έχουν το δικαίωμα να ζήσουν σε μια ασφαλέστερη Ευρώπη. Επαναλαμβάνω: ας βοηθήσουμε τον καθένα, είτε πρόκειται για άνδρες, είτε για γυναίκες ή παιδιά. Ας βοηθήσουμε εκείνους που περιμένουν από εμάς σήμερα να τους δώσουμε μια καλύτερη ζωή, μια ζωή που θα αποκαταστήσει την ελευθερία τους, την ασφάλειά τους και, πάνω απ' όλα, την αξιοπρέπειά τους.
<SPEAKER ID="068" NAME="Carmen Romero López" LANGUAGE="ES">
Κυρία Πρόεδρε, κυρία Επίτροπε, γνωρίζουμε ότι δεν περιλαμβάνονται νομικά μέτρα που στη δέσμη για τα θύματα, η οποία προετοιμάζεται. Αυτό ακριβώς έχει επικριθεί από το Ευρωπαϊκό Λόμπι Γυναικών στο Ευρωπαϊκό Κοινοβούλιο: γίνεται λόγος για καλές πρακτικές και συντονισμό, αλλά έχουμε ακόμη πολύ δρόμο να διανύσουμε.
<P>
Θα ήθελα επίσης να πω ότι η προέλευση της βίας που βιώνουμε δεν είναι κάτι ξένο προς εμάς: είναι η δική μας βία. Θα ήθελα να πω προς το Συμβούλιο και τα κράτη μέλη ότι η βία που προέρχεται από άλλους πολιτισμούς απαιτεί, επίσης, ένα νομικό όργανο. Δεν είναι δυνατόν να καταπολεμήσουμε τον ακρωτηριασμό γεννητικών οργάνων, τα εγκλήματα τιμής και όλες τις παρενοχλήσεις που υφίστανται οι γυναίκες από άλλες κουλτούρες χωρίς ένα όργανο αυτού του είδους.
<P>
Γι' αυτό είναι τόσο σημαντικό να συμπεριληφθούν και αυτά, και το Κοινοβούλιο εργάστηκε, μέσω όλων των τροπολογιών των σκιωδών εισηγητών, προκειμένου να εξασφαλίσει ότι όλα αυτά τα θύματα θα συμπεριληφθούν επίσης στο παρόν νομικό μέσον.
<P>
Γι' αυτό είναι τόσο σημαντικό να εργαστούμε από κοινού για το θέμα αυτό, και γι' αυτό μας λυπεί το γεγονός ότι το Κοινοβούλιο και η Επιτροπή δεν συμφώνησαν επί του ίδιου κειμένου σε όλη αυτήν τη διαδικασία. Ακόμη και αν το Κοινοβούλιο και η Επιτροπή είχαν συμφωνήσει για το ίδιο κείμενο, θα είχαμε να δώσουμε ακόμη μια μάχη.
<P>
Κυρία Επίτροπε, δεν βοηθάει τα θύματα της βίας η σκέψη ότι η καθυστέρηση της πρωτοβουλίας κατά δύο, τρία ή τέσσερα χρόνια θα ήταν καλύτερη γι' αυτά, διότι αυτό δεν ισχύει.
<P>
Είπατε κατά τη διάρκεια της προηγούμενης ομιλίας σας ότι δεν έχουμε συνειδητοποιήσει τη σημασία του Χάρτη των Θεμελιωδών Δικαιωμάτων. Συνειδητοποιήσαμε τη σημασία του. Το πρόβλημα είναι ότι πρέπει να εφαρμοστεί· το πρόβλημα είναι ότι πρέπει να ληφθούν μέτρα, και ορισμένες φορές, όταν πρέπει να ληφθούν μέτρα, πρόκειται για νομικά μέτρα, και μερικές φορές υπάρχουν εμπόδια στην πορεία τους. Το μεγαλύτερο εμπόδιο είναι η πολιτική βούληση.
<P>
Γι' αυτό είναι τόσο σημαντικό να συμφωνήσουμε όλοι για μια πρωτοβουλία αυτού του είδους, και αυτό εναπόκειται τώρα στο Συμβούλιο. Εναπόκειται πλέον στα κράτη μέλη να αποφασίσουν αν αυτό το μέσο θα είναι πραγματικά αποτελεσματικό για τα θύματα και αν είναι αναγκαίο. Πιστεύουμε ότι είναι, αυτός είναι και ο λόγος που έχουμε υπερασπιστεί αυτό το μέσο και γι' αυτό είμαστε εδώ. Υπερασπιζόμαστε επίσης τον επείγοντα χαρακτήρα του.
<P>
Αυτός είναι ο λόγος για τον οποίο θέλαμε το Κοινοβούλιο να ψηφίσει υπέρ αυτού με μεγάλη πλειοψηφία, έτσι ώστε οι χώρες που δεν έχουν ακόμη αποφασίσει ή έχουν αποφασίσει ότι είναι κατά αυτής της πρωτοβουλίας να το δουν ως τη μόνη διαδικασία που μπορεί να χρησιμοποιηθεί τώρα και στο μέλλον. Είναι ένα μέσο που έχει δύσκολο και πολύπλοκο χαρακτήρα, αλλά ανοίγει το δρόμο και θα προστατεύει τα θύματα και την υπηκοότητα των γυναικών.
<SPEAKER ID="069" NAME="Viviane Reding" LANGUAGE="EN">
Κυρία Πρόεδρε, δεν είχα την πρόθεση να μιλήσω και πάλι, αλλά αυτό που ειπώθηκε πρέπει να διορθωθεί. Τα μέτρα τα οποία θα αποτελέσουν μέρος της δέσμης για τα θύματα περιλαμβάνουν μια γενική ανακοίνωση, τη "Λισαβονοποίηση" της απόφασης πλαίσιο του 2001 για το καθεστώς των θυμάτων σε ποινικές διαδικασίες, μια πρόταση σχετικά με μέτρα προστασίας των πολιτών και, εάν χρειαστεί, πρόταση σχετικά με τα ποινικά μέτρα προστασίας. Αυτό θα τεθεί για συζήτηση στο Σώμα τον Μάιο του επόμενου έτους.
<P>
Δεν μπορούμε απλά να προχωρήσουμε και να περάσουμε τις ιδέες μας στο χαρτί. Όλες οι προτάσεις μας πρέπει να συνοδεύονται από ενδελεχή εκτίμηση επιπτώσεων. Πρέπει να το δούμε πολύ σοβαρά, με στόχο σωστές μελέτες με πραγματική προστιθέμενη αξία. Αυτό κάνουμε αυτήν τη στιγμή. Ολοκληρώνουμε την εκτίμηση επιπτώσεων, προκειμένου να καθορίσουμε τις λεπτομέρειες για κάθε ενέργεια σχετικά με νομοθετικά και πρακτικά μέτρα, με σκοπό την ασφάλεια δικαίου και τα γρήγορα και αποτελεσματικά μέτρα προστασίας.
<P>
Τούτου λεχθέντος, θα ήθελα επίσης να ενημερώσω το Κοινοβούλιο ότι, μέχρι σήμερα, τέσσερις γνωμοδοτήσεις έχουν σταλεί από τα εθνικά κοινοβούλια σχετικά με την εντολή προστασίας: θετικές από το ιταλικό, ελληνικό και πορτογαλικό κοινοβούλιο και αρνητική γνωμοδότηση από το γερμανικό Bundesrat που υποστηρίζει ότι η οδηγία ξεπερνά το πεδίο εφαρμογής του άρθρου 82, δεδομένου ότι καλύπτει μη ποινικά μέτρα και την πρόληψη της εγκληματικότητας. Απορρίφθηκε βάσει της επικουρικότητας. Είμαστε στο μέσον ενός πολύ περίπλοκου ζητήματος. Διεξάγοντας μια σοβαρή ανάλυση προτού θέσω στο τραπέζι τα νομικά και μη νομικά μέτρα, θα προσπαθήσω να προτείνω μέτρα τα οποία είναι αρκετά λογικά ώστε να μη θυματοποιήσουμε τα θύματα για δεύτερη φορά όσον αφορά τα μέτρα προστασίας.
<SPEAKER ID="070" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="071" NAME="Rovana Plumb" LANGUAGE="RO">
Στη Ρουμανία, εκτιμάται ότι τα περιστατικά ενδοοικογενειακής βίας πλήττουν 1.200.000 ανθρώπους κάθε χρόνο, ενώ μόνο το 1% των θυμάτων της βίας είναι αρκετά γενναίο ώστε να το αναφέρει στις αρχές. " συχνή ενδοοικογενειακή ένταση, οι φιλονικίες και οι ξυλοδαρμοί μετατρέπουν τα μέλη της οικογένειας σε τραυματισμένα θύματα που αναγκάζονται να δεχτούν αυτήν την κατάσταση ως κανόνα. " βία πλήττει τη φυσιολογική, αρμονική ανάπτυξη του παιδιού. Οι μελέτες δείχνουν ότι τα πρότυπα βίαιης συμπεριφοράς περνούν από τη μια γενιά στην άλλη στο 75% των περιπτώσεων. Το σύνδρομο της Στοκχόλμης πρέπει να αντιμετωπιστεί, αλλά όχι μέσω αδύναμων μεταρρυθμίσεων, όπως συμβαίνει στη Ρουμανία. Απαιτούνται ενεργά μέτρα για την καταπολέμηση αυτού του φαινομένου, σε συνδυασμό με τροποποίηση του σχετικού νομοθετικού πλαισίου και θέσπιση του διαλόγου και συνεργασίας μεταξύ όλων των κρατικών φορέων με αρμοδιότητες στον τομέα αυτό και της κοινωνίας των πολιτών. Στο πλαίσιο αυτό, η ευρωπαϊκή εντολή προστασίας πρέπει να είναι ένα ισχυρό μέσο ικανό να παρέχει ένα ασφαλέστερο καταφύγιο για τα θύματα της βίας πέραν των συνόρων των κρατών μελών. Αυτό θα περιλαμβάνει, επίσης, την προστασία από πράξεις βίας που διαπράττονται από ομάδες ανθρώπων και θα εφαρμόζεται σε όλα τα θύματα εγκλημάτων, όπως είναι τα θύματα της εμπορίας ανθρώπων, του ακρωτηριασμού των γεννητικών οργάνων των γυναικών, των αναγκαστικών γάμων, των εγκλημάτων τιμής, της αιμομιξίας, της βίας λόγω φύλου, καθώς και στους μάρτυρες και τα θύματα της τρομοκρατίας και του οργανωμένου εγκλήματος.

<CHAPTER ID="005">
Ώρα των ψηφοφοριών
<SPEAKER ID="112" NAME="Πρόεδρος">
Τώρα θα προχωρήσουμε στην ψηφοφορία.
<P>
(Για τα αποτελέσματα της ψηφοφορίας και λοιπές λεπτομέρειες: βλ. Συνοπτικά Πρακτικά)
<SPEAKER ID="113" NAME="Struan Stevenson" AFFILIATION="PPE-DE">
(EN) Κύριε Πρόεδρε, πριν προχωρήσουμε στην ψηφοφορία επί του χρονοδιαγράμματος των περιόδων συνόδου, επιτρέψτε μου να εγείρω το θέμα σχετικά με την προγραμματισμένη αυριανή απεργία. Αντιλαμβάνομαι ότι η Air France θα απεργήσει, τα τραίνα θα απεργήσουν και οι εργαζόμενοι στα αεροδρόμια θα απεργήσουν. Αυτή η κατάσταση καθιστά αδύνατη τη ζωή μας ως βουλευτών. Ανάλωσα το πρωινό προσπαθώντας να προγραμματίσω εκ νέου πτήσεις προκειμένου να μπορέσω να επιστρέψω στην εκλογική μου περιφέρεια. Αυτό σημαίνει ότι θα χάσω αύριο τη συνεδρίαση ψηφοφορίας. " κατάσταση παρεμποδίζει το έργο μας ως βουλευτών. Θα ψηφίσουμε για το χρονοδιάγραμμα, το οποίο απαιτεί από εμάς να ερχόμαστε εδώ δώδεκα φορές το χρόνο, και παρά ταύτα η Γαλλία δεν κάνει τίποτε για να κάνει τη ζωή μας εύκολη ερχόμενοι εδώ. Είναι σχεδόν αδύνατο. Αν πρόκειται να συνεχίσουμε να ερχόμαστε στο Στρασβούργο, θα μπορούσαμε ίσως να κάνουμε ορισμένες αλλαγές στα συστήματα μεταφορών προκειμένου να έχουμε τη δυνατότητα να ερχόμαστε εδώ;
<P>
(Χειροκροτήματα)
<SPEAKER ID="114" NAME="Πρόεδρος">
Κύριε Stevenson, σημειώνουμε ό,τι είπατε, ωστόσο, δεν πρέπει να αρχίσουμε συζήτηση σε αυτή την κρίσιμη στιγμή, πριν εγκρίνουμε το χρονοδιάγραμμα των περιόδων συνόδου επί αυτής της γενικής βάσης.
<SPEAKER ID="115" NAME="Daniel Cohn-Bendit" AFFILIATION="Verts/ALE">
(FR) Κύριε Πρόεδρε, επιθυμώ απλά να πω στον βουλευτή ότι το δικαίωμα της απεργίας υπάρχει στην Ευρωπαϊκή Ένωση, το δικαίωμα της απεργίας είναι το δικαίωμα να απεργεί κανείς, και βρίσκω επίσης απίστευτο να ζητείται από μια χώρα να παρέχει χρονοδιάγραμμα απεργιών. Αυτό είναι γελοίο, εντελώς γελοίο. Επιθυμώ επίσης να πω στον συνάδελφό μας ότι οι βέλγοι εργαζόμενοι έχουν επανειλημμένα απεργήσει, και τότε πού πρέπει να πάει αυτό το Κοινοβούλιο αν οι Βέλγοι κατέβουν σε απεργία; Είναι μια γελοία συζήτηση. Αν επιθυμεί να επιστρέψει, μπορεί να επιστρέψει· αν επιθυμεί να μείνει, το μόνο που έχει να κάνει είναι να μείνει ακόμα μια μέρα και να απολαύσει ένα γεύμα με σπαράγγια.
<P>
(Χειροκροτήματα από την αριστερή πτέρυγα)
<SPEAKER ID="116" NAME="Πρόεδρος">
Κυρίες και κύριοι, αυτές οι δύο παρεμβάσεις κατέστησαν σαφές πόσο πλουραλιστική ως προς τη φύση της είναι η Ευρωπαϊκή Ένωση, και πιστεύω ότι κατ' αρχήν πρέπει να είμαστε ευγνώμονες γι' αυτό. Ωστόσο, θα ήθελα να προσθέσω -και το λέγω με κάθε σοβαρότητα, όχι ως κριτική αλλά ως παράδειγμα του τρόπου με τον οποίο λειτουργεί το δίκαιο της Ευρωπαϊκής Ένωσης- ότι αν κάποιος αρχίσει να αμφισβητεί το ισχύον δίκαιο, θα καταλήξουμε στο χάος. Προτείνω, κατά συνέπεια, να προχωρήσουμε τώρα στην ψηφοφορία και να τηρήσουμε το δίκαιο της Ευρωπαϊκής Ένωσης. Όλοι γνωρίζουμε ποιος αποφασίζει για την έδρα του Ευρωπαϊκού Κοινοβουλίου, γι' αυτό θα ζητούσα από όλους σας, παρακαλώ, να μας επιτρέψετε να προχωρήσουμε ήρεμα στην ψηφοφορία επί του χρονοδιαγράμματος των περιόδων συνόδου.
<P>
Κύριε Stevenson, θα ενημερωθείτε από τη διοίκηση, όπως και όλοι σας, σχετικά με την κατάσταση όσον αφορά τις συνθήκες μετακίνησης που θα επικρατήσουν αύριο.

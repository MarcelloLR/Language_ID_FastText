<CHAPTER ID="009-04">
4. 16η σύνοδος του Συμβουλίου Ανθρωπίνων Δικαιωμάτων (Γενεύη, 28 Φεβρουαρίου - 25 Μαρτίου 2011) (
<SPEAKER ID="139" NAME="Heidi Hautala" LANGUAGE="EN">
Κύριε Πρόεδρε, έχω μερικά πολύ καλά νέα για τα ανθρώπινα δικαιώματα. " υποψήφια για το Βραβείο Ζαχάρωφ Haitham al-Maleh, μια ογδοντάχρονη σύρια νομικός για θέματα ανθρωπίνων δικαιωμάτων, έλαβε χάρη και αποφυλακίστηκε πριν από δύο ημέρες. Αυτό είναι ένα θαυμάσιο παράδειγμα που δείχνει πώς μπορεί το Ευρωπαϊκό Κοινοβούλιο να ενισχύσει τα ανθρώπινα δικαιώματα.
<P>
Τώρα που είναι πάλι ελεύθερη, η Haitham al-Maleh επιδιώκει με σθένος τον στόχο της να βοηθήσει στην απελευθέρωση των χιλιάδων πολιτικών κρατουμένων στη Συρία.
<P>
(Ζωηρά χειροκροτήματα)
<SPEAKER ID="140" NAME="Πρόεδρος">
Σας ευχαριστώ που μας ανακοινώνετε αυτήν την είδηση. Θα δώσει ασφαλώς μεγάλη ώθηση στο έργο μας.
<P>
- Πριν από την ψηφοφορία επί της παραγράφου 8:
<SPEAKER ID="141" NAME="Jean-Pierre Audy" AFFILIATION="PPE">
(FR) Κύριε Πρόεδρε, θα ήθελα απλώς να επισημάνω ότι όταν θέσατε σε ψηφοφορία την παράγραφο 8 του πρωτότυπου κειμένου, σύμφωνα με τη γαλλική μετάφραση επρόκειτο για την παράγραφο 19. Έτσι, υπήρξε παρανόηση σχετικά με τις οδηγίες ψήφου.
<SPEAKER ID="142" NAME="Πρόεδρος">
Θα το εξετάσουμε. Σας ευχαριστώ για την παρατήρησή σας.
<SPEAKER ID="144" NAME="Fiona Hall" AFFILIATION="ALDE">
(EN) Κυρία Πρόεδρε, θα ήθελα μόνο να επωφεληθώ της ευκαιρίας για να ευχαριστήσω τους 400 συναδέλφους από όλες τις Ομάδες που υπέγραψαν τη γραπτή δήλωση 81· επίσης, θα ήθελα να ευχαριστήσω τους συνεργάτες μου για τη σκληρή δουλειά τους και τις υπηρεσίες της γραπτής δήλωσης για τη στήριξή τους, όμως περισσότερο από όλους θα ήθελα να ευχαριστήσω τους αγωνιστές των οποίων η αφοσίωση το κατέστησε αυτό δυνατό.
<P>
Είμαι υπερήφανη που ανήκω σε ένα Κοινοβούλιο όπου είναι δυνατό να έρχονται οι απλοί πολίτες για να υπερασπιστούν την υπόθεσή τους και όπου οι βουλευτές τούς ακούν και πείθονται. Αυτό είναι η καλύτερη μορφή δημοκρατίας και δείχνει ότι το Ευρωπαϊκό Κοινοβούλιο δεν είναι μακριά από τους πολίτες του.

<CHAPTER ID="007-08">
8. Ουκρανία (
<SPEAKER ID="127" NAME="Hannes Swoboda" AFFILIATION="S&amp;D">
(EN) Κυρία Πρόεδρε, αν δεν μπορούμε να έχουμε πλειοψηφία, τότε θέλω να ζητήσω από το Σώμα να μεταφέρουμε την ψηφοφορία επί του ψηφίσματος στην επόμενη συνεδρίαση στο Στρασβούργο.
<P>
Κάναμε μια πολύ ανοιχτή συζήτηση χθες και πολλοί από εμάς εξέφρασαν ανησυχίες για κάποιες από τις εξελίξεις στην Ουκρανία.
<P>
Θα πραγματοποιήσουμε μια συζήτηση με τον υπουργό Εξωτερικών την επόμενη εβδομάδα. Θα έχουμε μια αποστολή εκλογικών παρατηρητών. Θα έχουμε τη συνεδρίαση της ομάδας συντονισμού της εταιρικής σχέσης στο Κίεβο και στην Οδησσό στις αρχές του επόμενου μήνα. Θα ήταν, επομένως, πιο σωστό η ψηφοφορία επί του ψηφίσματος να πραγματοποιηθεί αμέσως μετά από αυτήν την επίσκεψη, στην περίοδο συνόδου των Βρυξελλών.
<P>
Εύχομαι οι βουλευτές να συμφωνήσουν με αυτήν την τοποθέτηση και να την στηρίξουν.
<SPEAKER ID="128" NAME="Πρόεδρος">
Σας ευχαριστώ, κύριε Swoboda. Θα δώσω τον λόγο σε κάποιον άλλο ομιλητή που είναι υπέρ, αν υπάρχει άλλος ομιλητής που είναι υπέρ.
<SPEAKER ID="129" NAME="Michał Tomasz Kamiński" AFFILIATION="ECR">
(PL) Κυρία Πρόεδρε, θα ήθελα να στηρίξω την πρόταση του κ. Swoboda. Νομίζω ότι θα ήταν πολύ συνετό από την πλευρά μας -από την πλευρά του Ευρωπαϊκού Κοινοβουλίου- για την αξιολόγηση της κατάστασης της Ουκρανίας, την οποία συζητήσαμε χθες, να μεταφέρουμε το θέμα αυτό στην επόμενη περίοδο συνόδου του Κοινοβουλίου. Τότε θα έχουν ήδη σημειωθεί σημαντικές εξελίξεις στην Ουκρανία και η προοπτική μας θα έχει διευρυνθεί σημαντικά. Θα έχουμε στη διάθεσή μας την έκθεση των συναδέλφων μας που θα πάνε στις ουκρανικές εκλογές, και έχω την αίσθηση ότι το Κοινοβούλιο θα ενεργήσει με σύνεση αν μεταφέρει την ψηφοφορία.
<SPEAKER ID="130" NAME="Πρόεδρος">
Σας ευχαριστώ, κύριε Kamiński. Νομίζω ότι έχω έναν ομιλητή που είναι κατά, τον κ. Gahler. Σωστά;
<SPEAKER ID="131" NAME="Michael Gahler" AFFILIATION="PPE">
(EN) Κυρία Πρόεδρε, καλώ τους συναδέλφους μου να ψηφίσουν κατά της αναβολής. Πρέπει να τοποθετηθούμε ανοιχτά πριν από τις εκλογές, επομένως τώρα.
<P>
Μιλάμε για ένα θέμα που αφορά τη διενέργεια δίκαιων εκλογών σε μια ευρωπαϊκή χώρα και αυτό δεν μπορούμε να το μετατρέψουμε σε κομματικό ζήτημα. Την προηγούμενη φορά το 2004, είχαμε τη δυνατότητα να τοποθετηθούμε ανοιχτά μόνο μετά τις εκλογές νοθείας και ήμασταν ενωμένοι.
<P>
Αυτήν την φορά, υπάρχουν σοβαρές ενδείξεις εκ των προτέρων για την ανάμειξη μυστικών υπηρεσιών και για μια μαζική πρακτική απαγορεύσεων εισόδου στη χώρα ή για πλαστούς κομματικούς καταλόγους που προκαλούν σύγχυση στους ψηφοφόρους.
<P>
Αφήστε μας, επομένως, να είμαστε ενωμένοι για άλλη μία φορά για το καλό της δημοκρατίας. Νομίζω ότι οι μαζικές παρασκηνιακές πιέσεις των ουκρανικών πρεσβειών σε όλη την Ευρώπη απέναντί μας προκειμένου να αποτρέψουμε αυτό το ψήφισμα δείχνει ότι πρέπει όντως να τοποθετηθούμε ανοιχτά τώρα.
<SPEAKER ID="132" NAME="Πρόεδρος">
Υποβάλλω τώρα σε ψηφοφορία την πρόταση του κ. Swoboda για την αναβολή της ψηφοφορίας.
<SPEAKER ID="133" NAME="Francesco Enrico Speroni" AFFILIATION="EFD">
(IT) Κυρία Πρόεδρε, μπορείτε σας παρακαλώ να διευκρινίσετε εάν το αίτημα είναι η παραπομπή της ψηφοφορίας στις Βρυξέλλες ή στο Στρασβούργο, επειδή άκουσα και τις δύο εκδοχές;
<SPEAKER ID="134" NAME="Πρόεδρος">
Έχω την αίσθηση ότι μιλάμε για τις Βρυξέλλες: είναι σε όλους σαφές ότι η πρόταση αφορά την παραπομπή της ψηφοφορίας στις Βρυξέλλες; Σε αυτήν τη βάση, υποβάλλω την πρόταση σε ψηφοφορία.
<P>
(Το Σώμα εγκρίνει το αίτημα για αναβολή της ψηφοφορίας)

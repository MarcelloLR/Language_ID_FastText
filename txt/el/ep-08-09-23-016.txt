<CHAPTER ID="016">
Διαδικασία ενώπιον του Δικαστηρίου (Τροποποίηση του άρθρου 121 του Κανονισμού) (συζήτηση) 
<SPEAKER ID="436" NAME="Πρόεδρος">
" ημερήσια διάταξη προβλέπει την έκθεση του Κώστα Μποτόπουλου, εξ ονόματος της Επιτροπής Συνταγματικών Θεμάτων, που αφορά στην τροποποίηση του άρθρου 121 του Κανονισμού του Κοινοβουλίου.
<SPEAKER ID="437" NAME="Κώστας Μποτόπουλος">
Εισηγητής. - Κύριε Πρόεδρε, το σχέδιο της έκθεσης που συζητάμε σήμερα αφορά στην τροποποίηση του άρθρου 121 του Κανονισμού του Κοινοβουλίου σχετικά με τη διαδικασία ενώπιον του Δικαστηρίου των Ευρωπαϊκών Κοινοτήτων. Και όπως έχει το άρθρο σήμερα, ρυθμίζει τη διαδικασία αυτή μόνο σε περίπτωση προσφυγής του Ευρωπαϊκού Κοινοβουλίου ενώπιον του Δικαστηρίου.
<P>
Δεν μας λέει το κείμενο όμως τι γίνεται σε περίπτωση που το Κοινοβούλιο αποφασίζει, διά του Προέδρου του ο οποίος το αντιπροσωπεύει, να εκθέσει τις απόψεις του, υποβάλλοντας παρατηρήσεις ή παρεμβαίνοντας σε μία προδικαστική διαδικασία στο πλαίσιο της οποίας αμφισβητείται το κύρος μιας νομοθετικής πράξης την οποία έχει εγκρίνει το ίδιο το Ευρωπαϊκό Κοινοβούλιο στα πλαίσια της διαδικασίας συναπόφασης.
<P>
Τέθηκε λοιπόν ένα ερώτημα από τον πρόεδρο της Επιτροπής Νομικών Θεμάτων κύριο Gargani (τον οποίο, επ' ευκαιρία, θα ήθελα να ευχαριστήσω για τη συνεργασία του στην εκπόνηση αυτής της έκθεσης), ερώτημα που αφορούσε στο κατά πόσον η διαδικασία αυτή της παρέμβασης και της υποβολής παρατηρήσεων καλύπτεται από το άρθρο 121. Και τί κάνουμε σε περίπτωση που δεν καλύπτεται.
<P>
" πρώτη απάντηση που δίνω με την έκθεσή μου είναι ότι δεν μπορεί να θεωρηθεί ότι η μία διαδικασία περιέχεται στην άλλη. Ότι στη λέξη "προσφυγή" η οποία αναφέρεται στο άρθρο 121, δεν μπορεί να θεωρηθεί ότι ανήκει και η ποιοτικά διαφορετική περίπτωση της υποβολής παρατηρήσεων ή της παρέμβασης στο Δικαστήριο. Με βάση αυτό, η πρώτη απάντηση είναι ότι δεν μπορούμε να προχωρήσουμε απλώς με ερμηνεία.
<P>
Μπορούμε να σταθούμε στην πρακτική του Κοινοβουλίου που λέει ότι σ' αυτές τις περιπτώσεις αποφασίζει ο Πρόεδρος του Κοινοβουλίου ως επικεφαλής και εκπρόσωπος του οργάνου μας σε δικαστικές υποθέσεις ; " απάντηση, νομίζω, είναι και πάλι "όχι". Είναι πιο ασφαλές να ρυθμίσουμε μία νέα διαδικασία λεπτομερώς.
<P>
Και τούτο γιατί κυρίως; Διότι υπήρχαν στην πράξη περιπτώσεις όπου ο Πρόεδρος του Κοινοβουλίου αποφάσισε να μην ακολουθήσει τη σύσταση της Επιτροπής Νομικών Θεμάτων προκειμένου να υπερασπιστεί ενώπιων του Δικαστηρίου το κύρος προηγούμενης απόφασης του Kοινοβουλίου.
<P>
Συνέβη δύο φορές στην ιστορία του Κοινοβουλίου προσφάτως. Και αυτό μας δίνει τη δυνατότητα να πούμε ότι πρέπει να ρυθμίσουμε τη διαδικασία εξ υπαρχής.
<P>
Ποια είναι η λύση που προτείνεται; Μετά από τη σύσταση της Επιτροπής Νομικών Θεμάτων, αν ο Πρόεδρος συμφωνεί, υποβάλλει τις παρατηρήσεις του. Αν δεν συμφωνεί, ρυθμίζει αυτή την υπόθεση μετά από συζήτηση στη Διάσκεψη των Προέδρων. Γιατί στη Διάσκεψη των Προέδρων; Διότι είναι ένα όργανο συλλογικό το οποίο μπορεί να αποφασίσει λαμβάνοντας υπόψη τα υπέρ και τα κατά της κάθε περίπτωσης.
<P>
Μόνο σε περίπτωση που η Διάσκεψη των Προέδρων αποφασίσει ότι δεν πρέπει για εξαιρετικούς λόγους (αλλαγή των Συνθηκών, για παράδειγμα) το Κοινοβούλιο να υπερασπιστεί την προηγούμενη θέση του, μόνο σ' αυτή την περίπτωση το θέμα παραπέμπεται στην ολομέλεια γιατί μόνο η ολομέλεια είναι σε θέση να αλλάξει προηγούμενη απόφασή της.
<SPEAKER ID="438" NAME="Γεώργιος Παπαστάμκος">
εξ ονόματος της ομάδας PPE-DE. - Κύριε Πρόεδρε, ως εισηγητής ή, αν θέλετε, ως εισηγητής του Ευρωπαϊκού Λαϊκού Κόμματος και των Ευρωπαίων Δημοκρατών, θέλω να πω ότι διαλεγόμεθα απόψε πάνω σ' ένα θέμα το οποίο άπτεται της οργανωτικής αυτονομίας, της οργανωτικής κυριαρχίας του Ευρωπαϊκού Κοινοβουλίου.
<P>
Ο Κανονισμός του Κοινοβουλίου συνιστά ρυθμιστικό πλέγμα με μακροπρόθεσμη ισχύ των κατ' ιδίαν διατάξεων. Εννοώ δηλαδή των διατάξεων οι οποίες δεν πρέπει να διεκδικούν εφαρμογή μόνο για το χρόνο τροποποίησης αλλά κανονιστική διάρκεια, κανονιστική αντοχή.
<P>
Παραλείπω να αναφερθώ στις ειδικότερες πτυχές της διαδικασίας επίλυσης της διαφοράς που περιγράφεται στο κείμενο της τροπολογίας της οποίας ο εισηγητής κύριος Μποτόπουλος κάλυψε, άλλωστε, εύστοχα και διεξοδικά. Το κείμενο της τροπολογίας που προτείνει ο εισηγητής αποτελεί προϊόν συμβιβασμού μεταξύ της πολιτικής Ομάδας του Ευρωπαϊκού Λαϊκού Κόμματος και των Ευρωπαίων Σοσιαλιστών.
<P>
Με την παράγραφο που προστίθεται στο υπάρχον κείμενο της διάταξης του άρθρου 121 του Κανονισμού του Κοινοβουλίου αντιμετωπίζεται η ενδεχόμενη διάσταση απόψεων μεταξύ του Προέδρου του Σώματος και της Επιτροπής Νομικών Θεμάτων περί της απόφασης υποβολής παρατηρήσεων και παρεμβάσεων κατά τη διαδικασία ενώπιον του Δικαστηρίου από το Κοινοβούλιο.
<P>
Μέχρι σήμερα, δεν υπήρχε σαφής και ρητή πρόβλεψη στον Κανονισμό για την ως άνω περίπτωση και η τροπολογία που συζητούμε έρχεται να καλύψει αυτό το, έστω περιορισμένης έκτασης κενό δικαίου, ρυθμιστικό κενό στην εσωτερική λειτουργία του Κοινοβουλίου.
<SPEAKER ID="439" NAME="Maria da Assunção Esteves" AFFILIATION="PPE-DE">
(PT) Κύριε Πρόεδρε, το Ευρωπαϊκό Κοινοβούλιο εκπροσωπείται ενώπιον του Δικαστηρίου από τον Πρόεδρό του και, σε αντικρουόμενες υποθέσεις, ο Πρόεδρος συμβουλεύεται πρώτα την ολομέλεια. Αυτό όσον αφορά τη διαδικασία. " καινούργια έκθεση επεκτείνει αυτό το σύστημα σε άλλες διαδικαστικές πράξεις όπου ο Πρόεδρος εκπροσωπεί το Κοινοβούλιο και σε αντικρουόμενες καταστάσεις, συμβουλεύεται την ολομέλεια. Εντούτοις υπάρχει κάτι καινούργιο στην έκθεση όσον αφορά στον τρόπο που αναφέρεται στη Διάσκεψη των Προέδρων ως ένα ενδιάμεσο όργανο που αποφασίζει μεταξύ του Προέδρου και της ολομέλειας. Αυτή η λύση δεν είναι προβληματική από μόνη της, εντούτοις, θα ήταν μία καλή ευκαιρία να τονίσουμε ότι το Ευρωπαϊκό Κοινοβούλιο δεν πρέπει ποτέ να αποπροσανατολίζεται από την παραδοσιακή κοινοβουλευτική αρχή της συγκέντρωσης κάθε εξουσίας λήψης τελικών αποφάσεων στην ολομέλεια. " ολομέλεια είναι παντού κυρίαρχη, καθώς ενσωματώνει τη νομιμότητα που εγείρεται από την ηθική της αντιπροσώπευσης.
<P>
Είναι αλήθεια ότι οι θεσμοί που κυβερνούν σύνθετες και ευρείες περιοχές, όπως κυβερνά το Ευρωπαϊκό Κοινοβούλιο, δεν μπορούν συχνά να αποφύγουν τον πειρασμό να περιορίσουν τη δική τους δημοκρατική εξουσία με υπερβολικά διοικητικά βάρη. Αυτή η πρόκληση είναι συχνά αναπόφευκτη, μόλα ταύτα παραμένει γεγονός ότι πρέπει να αποφύγουμε να τυλίξουμε τη δημοκρατία σε τόση γραφειοκρατία, καθώς η αποτελεσματικότητα της καλής διακυβέρνησης δεν πρέπει ποτέ να σημαίνει να χάνουμε το περιθώριο για πολιτική, πόσο μάλλον να αποκηρύξουμε την πολιτική για οιονεί διοικητικές φόρμες όπως επιτροπές και μερικές φορές διασκέψεις. Και αυτό επειδή, για να δανειστώ την έκφραση του Mirabeau, αυτές δεν αποτελούν αληθινή "διατομή του πληθυσμού".
<SPEAKER ID="440" NAME="Zuzana Roithová" AFFILIATION="PPE-DE">
(CS) " τροποποίηση του Κανονισμού μπορεί να φαίνεται ότι είναι μόνο ένα τεχνικό θέμα, αλλά στην πραγματικότητα αφορά στο να ενδυναμωθεί ή να αποδυναμωθεί η δημοκρατική του νομιμότητα. Τα δύο προηγούμενα, κατά τα οποία οι Πρόεδροι δεν ήταν υποχρεωμένοι να ακολουθήσουν τις συστάσεις της Κοινοβουλευτικής Επιτροπής Νομικών Θεμάτων, αποκάλυψαν ένα κενό στον Κανονισμό μας. Θα υποστηρίξω την τροποποιημένη έκδοση του άρθρου 121 του Κανονισμού, η οποία θα εγγυάται ότι ο Πρόεδρος σε τέτοιες περιπτώσεις θα υποβάλλει το θέμα στη Διάσκεψη των Προέδρων και στη συνέχεια στην ολομέλεια. Εντούτοις, θεωρώ ότι ο Πρόεδρος θα πρέπει να παρουσιάζει και να υποστηρίζει τη θέση του ενώπιον της Επιτροπής Νομικών Θεμάτων και όχι ενώπιον των προέδρων των άλλων επιτροπών. Είναι κρίμα που δεν υπάρχει καμιά αναφορά στην τροποποίηση στη δυνατότητα μίας ομάδας εκ των μελών να προτείνει μία τρίτη εναλλακτική στην ολομέλεια, ή στο εάν η ολομέλεια μόνο έχει την επιλογή να αποδεχθεί ή να απορρίψει την εναλλακτική υποβληθείσα πρόταση από τον Πρόεδρο ή τη Διάσκεψη των Προέδρων. Έχουμε να αντιμετωπίσουμε εδώ ένα νέο προηγούμενο, το οποίο θα εξεταστεί στο μέλλον. Δεν πιστεύω ότι αυτό αφορά στη γραφειοκρατία, αλλά στη δημοκρατία.
<SPEAKER ID="441" NAME="Íñigo Méndez de Vigo" AFFILIATION="PPE-DE">
(ES) Κανονικά, όταν η αντίπαλη κοινοβουλευτική ομάδα συντάσσεται με τον εισηγητή, ο οποίος προέρχεται από μία άλλη ομάδα, ο εισηγητής θα πρέπει να ανησυχεί. Απόψε είναι η νύχτα της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Τέσσερα μέλη της Ομάδας PPE-DE να συμμετέχουν στη συζήτηση σχετικά με την έκθεση του κυρίου Μποτόπουλου! Αυτό που προκαλεί τη μεγαλύτερη έκπληξη, Κύριε Πρόεδρε, είναι ότι παρευρισκόμαστε εδώ για να επικροτήσουμε την πρόταση του κυρίου Μποτόπουλου, επειδή θεωρούμε ότι είναι μία καλή πρόταση, μία πρόταση γενικής συναίνεσης, μία πρόταση η οποία, μπορώ να ανακοινώσω, ότι θα έχει την έγκριση και την πολιτική υποστήριξη της Ομάδας μου.
<P>
" Κοινοβουλευτική ζωή είναι μία γενική έκφραση της ζωής, πρόκειται για μία ζωή που αλλάζει, μία ζωή στην οποία χρειάζεται να αντιδράσουμε. Για το λόγο αυτό, σε απάντηση μίας ερμηνείας του Κανονισμού ως προς το εάν ένα συγκεκριμένο άρθρο συμπεριλάμβανε τη δυνατότητα του Κοινοβουλίου να παραθέτει παρατηρήσεις στη διαδικασία, ο κύριος Μποτόπουλος κατέστησε σαφές το θέμα εισηγούμενος μία θετική πρόταση, που ανταποκρίνεται στις απαιτήσεις.
<P>
Κατά συνέπεια, Κύριε Πρόεδρε, τα συγχαρητήριά μου σε αυτόν το νέο βουλευτή του Ευρωπαϊκού Κοινοβουλίου, για τον οποίο προβλέπω μεγάλη επιτυχία, και την υποστήριξη της Ομάδας μου, κύριε Πρόεδρε, για αυτή τη μεταρρύθμιση.
<SPEAKER ID="443" NAME="Κώστας Μποτόπουλος">
Εισηγητής. - Κύριε Πρόεδρε, θα ήθελα κατ' αρχήν να ευχαριστήσω όσους μίλησαν και επιτρέψτε μου να ευχαριστήσω και τους συνεργάτες μου που με βοήθησαν πάρα πολύ σ' αυτή την πρώτη μου έκθεση, η οποία όπως είπε και ο κύριος Méndez de Vigo, ο φίλος Íñigo, ελπίζω να μην είναι και η τελευταία.
<P>
Μερικές πολύ σύντομες παρατηρήσεις σ' αυτά που ειπώθηκαν. Έχει δίκιο ο κύριος Παπαστάμκος όταν λέει - γιατί έτσι έγινε στην πράξη - ότι η έκθεση είναι προϊόν συμβιβασμού. Είναι όμως ένα προϊόν συμβιβασμού ανάμεσα στις πολιτικές ομάδες με την καλύτερη έννοια του όρου. Δηλαδή όχι στον ελάχιστο κοινό παρονομαστή αλλά εκεί που μπορούμε να συνεννοηθούμε και να βρούμε λύσεις, νομίζω, πιο λογικές και πιο δημοκρατικές. Και πιστεύω ότι αυτή η λύση είναι δημοκρατική γιατί ακριβώς δίνει το δικαίωμα στη διαδικασία να εξελιχθεί με τον πιο σωστό τρόπο.
<P>
Είπε η κυρία Esteves, και έχει επίσης δίκιο, ότι δεν πρέπει να υπερβάλουμε στη χρήση της ολομέλειας. Είναι σωστό. Γι' αυτό και η λογική εδώ είναι ότι στην ολομέλεια πάμε μόνο όταν είναι απολύτως απαραίτητο, δηλαδή μόνο όταν θα πρέπει να αλλάξει μία απόφαση την οποία είχε ήδη λάβει το Kοινοβούλιο.
<P>
Είπε η κυρία Roithová, και επίσης έχει δίκιο, ότι ο ρόλος της Επιτροπής Νομικών Θεμάτων είναι σημαντικός. Το κάνουμε με τον τρόπο που είναι διαρρυθμισμένη η διάταξή μας· δηλαδή, η Επιτροπή Νομικών Θεμάτων ακούγεται και στην αρχή και στη μέση και στο τέλος της διαδικασίας.
<P>
Πρέπει να πω εδώ - δεν το είπα την πρώτη φορά - ότι υπάρχει και μία δυνατότητα, σε πολύ έκτακτες περιπτώσεις που δεν προλαβαίνει να γνωμοδοτήσει η Επιτροπή Νομικών Θεμάτων, να αποφασίζει ο Πρόεδρος μόνος του. Όμως, και σ' αυτή την περίπτωση ρητά λέγεται με ερμηνεία ότι η Επιτροπή Νομικών Θεμάτων έχει τη δυνατότητα να υποβάλει με όποιον τρόπο θεωρεί σκόπιμο τη σύστασή της. Σας ευχαριστώ λοιπόν όλους πολύ.
<SPEAKER ID="444" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.

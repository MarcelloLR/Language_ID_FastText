<CHAPTER ID="015">
Αποτελεσματικότερη πολιτική της ΕΕ για το Νότιο Καύκασο: από τις υποσχέσεις στις πράξεις - Προσέγγιση περιφερειακής πολιτικής για τον Εύξεινο Πόντο (συζήτηση)
<SPEAKER ID="425" NAME="Πρόεδρος">
" ημερήσια διάταξη προβλέπει την κοινή συζήτηση των ακόλουθων εκθέσεων:
<P>
της έκθεσης της Lydie Polfer, εξ ονόματος της Επιτροπής Εξωτερικών Υποθέσεων, σχετικά με μια αποτελεσματικότερη πολιτική της ΕΕ για τον Νότιο Καύκασο: από τις υποσχέσεις στις πράξεις, και
<P>
της έκθεσης της Roberta Alma Anastase, εξ ονόματος της Επιτροπής Εξωτερικών Υποθέσεων, σχετικά με την προσέγγιση περιφερειακής πολιτικής για τον Εύξεινο Πόντο
<SPEAKER ID="426" NAME="Lydie Polfer">
εισηγήτρια. - (FR) Κύριε Πρόεδρε, θέλω να ευχαριστήσω τα μέλη της επιτροπής διεθνούς εμπορίου και κυρίως τους συναδέλφους μου της επιτροπής εξωτερικών υποθέσεων, που συνέβαλαν ενεργώς στη διαμόρφωση αυτής της έκθεσης, την οποία επιδιώξαμε να εξισορροπήσουμε και που εγκρίθηκε τελικά ομοφώνως.
<P>
Όντως, το ενδιαφέρον για τις τρεις χώρες του Καυκάσου είναι μεγάλο. " Αρμενία, το Αζερμπαϊτζάν και η Γεωργία, που και οι τρεις προήλθαν από τη διάλυση της ΕΣΣΔ, υφίστανται ακόμα και σήμερα τις συνέπειες της κληρονομιάς εκείνης της εποχής, ιδίως με τις εκκρεμείς διενέξεις στο Άνω Καραμπάχ, στην Αμπχαζία και την Οσετία, που δηλητηριάζουν το κλίμα μεταξύ τους, καθώς και με τους γείτονές τους και που οδήγησαν σε έναν ξέφρενο, ολέθριο αγώνα εξοπλισμών. Οι τρεις χώρες επέλεξαν, όμως, να υιοθετήσουν τις ευρωπαϊκές αξίες αφού ήδη από τη δεκαετία του '80 έγιναν μέλη του Συμβουλίου της Ευρώπης και αργότερα υπέγραψαν συμφωνίες εταιρικής σχέσης και συνεργασίας με την Ευρωπαϊκή Ένωση.
<P>
" γεωγραφική τους γειτνίαση και κατάσταση ως ζωνών διέλευσης μεταξύ του Ιράν, της Τουρκίας, της Ρωσίας, της Κασπίας και της Μαύρης Θάλασσας, υπαγορεύουν το συμφέρον μας να βοηθήσουμε αυτές τις χώρες να ενισχύσουν τη δημοκρατία και το κράτος δικαίου σε αυτή την περιοχή και να δημιουργήσουν ένα βιώσιμο πλαίσιο περιφερειακής ανάπτυξης και συνεργασίας, που να επιτρέψει την πολιτική σταθερότητα. Αυτό καθίσταται ακόμα πιο σημαντικό δεδομένου ότι αυτές οι χώρες, μολονότι σημείωσαν ισχυρούς ρυθμούς ανάπτυξης, εξακολουθούν να μαστίζονται από τη φτώχεια και την ανεργία.
<P>
Αναλύσαμε τις δυνατότητες δράσεις σε διάφορα κεφάλαια, τα οποία θα συνοψίσω εν τάχει. Καταρχάς, στο πλαίσιο της Ευρωπαϊκής Πολιτικής Γειτονίας, επιμείναμε σε μια διαφοροποιημένη προσέγγιση, με βάση τα προσιδιάζοντα χαρακτηριστικά, ανάγοντας ταυτόχρονα το σκέλος της περιφερειακής συνεργασίας σε μείζονα στόχο. Ζητούμε από την Επιτροπή να διευρύνει αυτές τις επαφές με την κοινωνία των πολιτών και στηρίζουμε ιδίως την πρωτοβουλία για την πραγματοποίηση μελέτης σκοπιμότητας σχετικά με μια συμφωνία ζώνης ελευθέρων συναλλαγών με τη Γεωργία και την Αρμενία και για τη στήριξη του Αζερμπαϊτζάν κατά τη διαδικασία ένταξής του στον ΠΟΕ.
<P>
" δημοκρατία, τα ανθρώπινα δικαιώματα και το κράτος δικαίου αποτελούν προφανώς βασικό στοιχείο και επικροτούμε τις προσπάθειες που κατέβαλε η Αρμενία μετά τη συνταγματική μεταρρύθμιση, την ενθαρρύνουμε όμως να τους συνεχίσει με την εγκαθίδρυση ανεξάρτητης δικαιοσύνης και δημόσιας διοίκησης. Σε ό,τι αφορά το Αζερμπαϊτζάν, μολονότι μας προβληματίζει η υποβάθμιση των ανθρωπίνων δικαιωμάτων και της ελευθερίας των ΜΜΕ, αφενός επικροτούμε τη χορήγηση προεδρικής χάρης, που επέτρεψε την αποφυλάκιση αρκετών δημοσιογράφων και ζητούμε να γίνει έρευνα για τους ισχυρισμούς περί αστυνομικής βίας. Σε ό,τι αφορά τη Γεωργία, που επιχείρησε μείζονες μεταρρυθμίσεις μετά το 2003 και βίωσε τις αναταραχές που γνωρίζουμε, εκφράζουμε τη χαρά μας για την ειρηνική διεξαγωγή των προεδρικών εκλογών, το λίαν τεταμένο όμως κλίμα και οι ισχυρισμοί για παραβίαση των ανθρωπίνων δικαιωμάτων μας υποχρεώνουν να ζητήσουμε από τις αρχές να προβούν χωρίς χρονοτριβή στη δικαστική διερεύνηση των καταγγελιών που υποβλήθηκαν. Ζητούμε, επίσης, από τις δυνάμεις της αντιπολίτευσης να υιοθετήσουν υπεύθυνη συμπεριφορά και να σεβαστούν το εκλογικό αποτέλεσμα. Συνοψίζοντας, ζητούμε από τις τρεις χώρες να διασφαλίσουν την ελευθερία της έκφρασης, του συνέρχεσθαι και των ΜΜΕ, καθώς και ισότιμη και απρόσκοπτη πρόσβαση της αντιπολίτευσης στα ΜΜΕ και τους ζητούμε να εντατικοποιήσουν τον αγώνα τους ενάντια στη διαφθορά και να δημιουργήσουν πρόσφορο επενδυτικό κλίμα. Σε ό,τι αφορά τις διαπραγματεύσεις για τη θέσπιση διαδικασιών χορήγησης θεωρήσεων στη Γεωργία, δεν μπορούμε παρά να συστήσουμε στην Επιτροπή και στο Συμβούλιο να τις ξεκινήσουν, δεδομένου των όσων συμβαίνουν σε Αμπχαζία και Οσετία.
<P>
Σε ό,τι αφορά την ειρηνική διευθέτηση των συγκρούσεων, αυτή είναι προφανώς όρος εκ των ων ουκ άνευ για τη βιώσιμη σταθερότητα στην περιοχή. Την εξετάσαμε, πιστεύω, με ισορροπημένο τρόπο. Δεν θα υπεισέλθω σε λεπτομέρειες· θυμίζω απλώς -όπως άλλωστε υπογραμμίσαμε- ότι η αντίφαση μεταξύ της αρχής της αυτοδιάθεσης και της εδαφικής ακεραιότητας συνέβαλε μέχρι τώρα στη διαιώνιση των συγκρούσεων στην περιοχή και ότι αυτό το πρόβλημα δεν θα αντιμετωπιστεί παρά μόνο μέσω διαπραγματεύσεων, που να βασίζονται στις αρχές της Χάρτας των "νωμένων Εθνών και της Τελικής Πράξης του Ελσίνκι. Ας ελπίζουμε ότι οι τελικές προτάσεις της Ομάδας του Μινσκ θα συμβάλουν στην υπέρβαση των διαιρέσεων. Αυτό θα ήταν το καλύτερο δώρο για τις εκατοντάδες χιλιάδες των προσφύγων και των εκτοπισμένων, που υποφέρουν φρικτά εξαιτίας αυτής της κατάστασης.
<P>
Τέλος, όσον αφορά τη συνεργασία στους τομείς της ενέργειας και των μεταφορών, μολονότι είναι προφανές ότι οι νέες πρωτοβουλίες αυξάνουν τις δυνατότητες ανοίγματος, καθίσταται ολοένα και προφανέστερο ότι η απομόνωση της Αρμενίας επιδεινώνεται.
<P>
Εν κατακλείδι, θέλω να επισημάνω ότι αυτή η έκθεση δεν έχει άλλο στόχο από το να δείξει το ειλικρινές ενδιαφέρον μας για την περιοχή του Νοτίου Καυκάσου, για τους κατοίκους του, την ιστορία τους, τους στόχους και τις ελπίδες τους και θέλουμε να τους γνωρίσουμε καλύτερα για να τους βοηθήσουμε περισσότερο να τους επιτύχουν.
<SPEAKER ID="428" NAME="Roberta Alma Anastase">
εισηγήτρια. - (RO) Πριν από ένα έτος, τον Ιανουάριο του 2007, σε αυτή ακριβώς την αίθουσα, εορτάζαμε την προσχώρηση της Ρουμανίας και της Βουλγαρίας. Αναλογιζόμασταν τότε τις νέες ευκαιρίες που ήταν διαθέσιμες τόσο για τα νέα κράτη μέλη όσο και για την Ευρωπαϊκή Ένωση στο σύνολό της. Ενεργή και συνεπής συμμετοχή στην περιοχή του Εύξεινου Πόντου, σε συνδυασμό με την ανάπτυξη μιας πραγματικής περιφερειακής πολιτικής συνεργασίας, ανάλογη αυτών που αφορούν τη Μεσογειακή και τη Βόρεια Διάσταση, ήταν απαραίτητες και προφανείς απαιτήσεις.
<P>
Τώρα, τον Ιανουάριο του 2008, ως εισηγήτρια της Συνεργασίας για τον Εύξεινο Πόντο, έχω το προνόμιο να ανοίξω αυτή τη συζήτηση της ολομέλειας για τις συστάσεις του Κοινοβουλίου σχετικά με την ανάπτυξη μιας συνέργειας στην περιοχή του Ευξείνου Πόντου, η οποία προτάθηκε τον Απρίλιο από την Ευρωπαϊκή Επιτροπή. Αυτές οι συστάσεις είναι το αποτέλεσμα μιας ευρείας διαδικασίας περισυλλογής και διαβούλευσης με όλους τους ενδιαφερόμενους συναδέλφους καθώς και με ανεξάρτητους εμπειρογνώμονες και δημόσιους υπαλλήλους.
<P>
" έκθεση υπογραμμίζει τη στρατηγική σημασία του Εύξεινου Πόντου για την Ευρωπαϊκή Ένωση καθορίζοντας παράλληλα με εξαιρετική σαφήνεια τον στόχο της πολιτικής συνεργασίας σε αυτήν την περιοχή: τη δημιουργία ενός κοινού χώρου ασφάλειας, δημοκρατίας και ευημερίας. " έκθεση υπογραμμίζει τη σημασία της περιφερειακής συνεργασίας στην κινητοποίηση δέκα γειτονικών χωρών προς τον διάλογο και την κοινή δράση, συνενώνοντας την ποικιλομορφία τους και το τεράστιο δυναμικό τους, το οποίο δεν μπορούμε να αγνοήσουμε. Συνεπώς, πρωταρχική ευθύνη της Ευρωπαϊκής Ένωσης είναι να αναλάβει ηγετικό ρόλο στην προώθηση της ενεργούς περιφερειακής συνεργασίας στην περιοχή του Εύξεινου Πόντου.
<P>
Το βασικό ερώτημα το οποίο η παρούσα έκθεση επιχειρεί να απαντήσει είναι το ακόλουθο: πώς μπορούμε να ενισχύσουμε και να εφαρμόσουμε αποτελεσματικά την ευρωπαϊκή πολιτική περιφερειακής συνεργασίας στην περιοχή του Ευξείνου Πόντου προκειμένου να επιτύχουμε τον στόχο της δημιουργίας ενός κοινού χώρου ασφάλειας, δημοκρατίας και ευημερίας;
<P>
Πρώτα από όλα, χρειαζόμαστε σθεναρή, συνεπή και προσανατολισμένη στα αποτελέσματα δράση εκ μέρους της Ευρωπαϊκής Ένωσης. Από αυτή την άποψη, η έκθεση εντοπίζει τρία θεμελιώδη θέματα: κινητοποίηση όλων των σχετικών χρηματοδοτικών μέσων, ενίσχυση της συνεργασίας με άλλα θεσμικά όργανα και φορείς στην περιοχή, και, παρακολούθηση των δράσεων με στόχο τη διασφάλιση της συνέχισης και της αποτελεσματικότητάς τους, και την κατάρτιση ενός σχεδίου δράσης.
<P>
" έκθεση συνιστά επίσης στην Ευρωπαϊκή Ένωση να εστιάσει σε πέντε τομείς προτεραιότητας. " περιοχή του Ευξείνου Πόντου είναι αναμφίβολα στρατηγικής σημασίας για την ασφάλεια και τη διαφοροποίηση του ενεργειακού εφοδιασμού στην Ευρωπαϊκή Ένωση και απαιτεί μια ολοκληρωμένη προσέγγιση με αυτό κατά νου. Ωστόσο, είναι επιτακτικό η Ευρωπαϊκή Ένωση να μην περιοριστεί σε οικονομική συνεργασία, αλλά αντίθετα να στοχεύσει στη δημιουργία μιας περιοχής όπου θα επικρατεί η σταθερότητα, η δημοκρατία και η χρηστή διακυβέρνηση. " πολιτική της ΕΕ για τον Εύξεινο Πόντο θα είναι πλήρης μόνο εάν η Ευρωπαϊκή Ένωση δεσμευτεί για την επίλυση των υφιστάμενων συγκρούσεων, και η ανάπτυξη της κοινωνίας των πολιτών, η προσωπική επαφή και οι καλές σχέσεις μεταξύ των γειτόνων είναι απαραίτητες από αυτήν την άποψη.
<P>
Εφόσον συζητούμε επίσης την έκθεση της κ. Polfer για τον Νότιο Καύκασο, και οι χώρες στην εν λόγω περιοχή αποτελούν μέρος της ευρύτερης περιοχής του Ευξείνου Πόντου, επικροτώ την εκπόνηση αυτής της έκθεσης. Είναι σημαντικό ότι οι δύο εκθέσεις συμπίπτουν στις κύριες ιδέες τους και στο ότι υπογραμμίζουν τη σημασία της συνεργασίας και του διαλόγου μεταξύ όλων των κρατών ως προϋπόθεση ανάπτυξης και ευημερίας, καθώς και στο ότι υπογραμμίζουν την ανάγκη συνεπούς συμμετοχής εκ μέρους της Ευρωπαϊκής Ένωσης.
<P>
Εν κατακλείδι, θα ήθελα να ευχαριστήσω όλους τους συνεισφέροντες στην έκθεση σχετικά με μια συνέργεια του Εύξεινου Πόντου. Εκτιμώ τη συνεργασία και την ομόφωνη στήριξη των συναδέλφων μου όλων των ομάδων. Ελπίζω ότι το ίδιο πνεύμα θα οδηγήσει την Ευρωπαϊκή Ένωση και τις χώρες του Ευξείνου Πόντου στην κοινή τους προσπάθεια να αναπτύξουν περιφερειακή συνεργασία σε αυτήν την περιοχή.
<SPEAKER ID="429" NAME="Benita Ferrero-Waldner">
Μέλος της Επιτροπής. - (EN) Κυρία Πρόεδρε, μπορώ να πω ότι θα μακρηγορήσω κάπως, επειδή απαντώ για δύο εκθέσεις. Υπάρχουν δύο εξαιρετικές εκθέσεις που φέρνουν στην ατζέντα μας σήμερα, αφενός, τον σύνθετο τομέα της πολιτικής γειτονίας και, αφετέρου, το ζήτημα της περιοχής του Εύξεινου Πόντου. " ανάγνωση των εκθέσεων ενίσχυσε όντως την πεποίθησή μου ότι, ενώ οι διμερείς διαφοροποιημένες σχέσεις παραμένουν ο ακρογωνιαίος λίθος της ευρωπαϊκής πολιτικής γειτονίας (ΕΠΓ), πολλές από τις προκλήσεις και τις ευκαιρίες που βρίσκονται ενώπιόν μας απαιτούν, νομίζω, ανταπόκριση σε υποπεριφερειακό ή περιφερειακό επίπεδο, όπως έχουμε ήδη πει.
<P>
Επιτρέψτε μου τώρα να μιλήσω πρώτα για την περιοχή του Νοτίου Καυκάσου. Συμφωνούμε με τις περισσότερες από τις απόψεις που περιέχονται στην πολύ καλή έκθεση για τον Νότιο Καύκασο. " ένταξη της Αρμενίας, του Αζερμπαϊτζάν και της Γεωργίας στην πολιτική γειτονίας μας θα φέρουν, βαθμηδόν, και τις τρεις πλησιέστερα στην Ευρωπαϊκή Ένωση βάσει των κοινών ευρωπαϊκών αξιών.
<P>
" Επιτροπή θα δημοσιεύσει την άνοιξη τις εκθέσεις προόδου σχετικά με την εφαρμογή των τριών σχεδίων δράσης ΕΠΓ, παρέχοντας μια ενημέρωση για την τρέχουσα κατάσταση σε σχέση με την κοινή μας δέσμευση.
<P>
Γνωρίζουμε ότι πρέπει να γίνουν πολλά ακόμη. " συμμόρφωση προς τη δημοκρατία, τα ανθρώπινα δικαιώματα και το κράτος δικαίου εξακολουθεί να είναι εύθραυστη και χρειάζεται βελτίωση. Σήμερα, επί παραδείγματι, είχα μια ανταλλαγή απόψεων για αυτές τις χώρες με τον κ. Hammarberg, Επίτροπο για τα ανθρώπινα δικαιώματα στο Συμβούλιο της Ευρώπης. Παραμένουμε ανήσυχοι για τα ανθρώπινα δικαιώματα και τα μέσα ενημέρωσης στο Αζερμπαϊτζάν. Πρόσφατα πολιτικά γεγονότα στη Γεωργία δείχνουν ότι η ελευθερία έκφρασης των πολιτικών απόψεων μέσω των μέσων ενημέρωσης είναι απαραίτητη για τη σταθερότητα και, επί παραδείγματι, παρά την πρόοδο στην Αρμενία, χρειάζονται περαιτέρω προσπάθειες για την καταπολέμηση της διαφθοράς και πλήρη συμμόρφωση προς τα πρότυπα των ανθρωπίνων δικαιωμάτων. Παρά την ταχεία οικονομική ανάπτυξη, η φτώχεια εξακολουθεί να είναι διαδεδομένη στην περιοχή και συνεχίζουμε να προωθούμε οικονομικές μεταρρυθμίσεις και μέτρα για τη βελτίωση του επιχειρηματικού κλίματος καθώς και της ενίσχυσης του κράτους δικαίου. Και συμφωνώ επίσης με την ανάγκη που υπογραμμίζεται στην έκθεση του κ. Polfer για περισσότερες δραστηριότητες περιφερειακής συνεργασίας, ιδίως στους τομείς της ενέργειας, των μεταφορών και του περιβάλλοντος. Ελπίδα μας είναι η Ευρωπαϊκή Ένωση να μπορέσει να υιοθετήσει μια γενναιότερη και περισσότερο προορατική στάση στην υποστήριξη της επίλυσης των συγκρούσεων στην περιοχή.
<P>
Όπως αναφέρεται στην πρόσφατη ανακοίνωση για την ΕΠΓ, η Ευρωπαϊκή Ένωση θα μπορούσε να παράσχει ακόμη περισσότερη βοήθεια διευθετώντας τα θέματα συγκρούσεων, αντιμετωπίζοντας τα υποκείμενα αίτια και, μάλιστα, οικοδομώντας εμπιστοσύνη και στις δύο πλευρές των συνόρων.
<P>
Όπως υπογραμμίζεται στην έκθεση, η λήψη απτών μέτρων από την Επιτροπή για τη διάδοση της βοήθειας και των πληροφοριών μπορεί τουλάχιστον να εξυπηρετήσει αυτούς τους σκοπούς. " αντιμετώπιση των προκλήσεων που περιέγραψα συνοπτικά παραμένει, συνεπώς, κύρια προτεραιότητα της Επιτροπής μου για τον Νότιο Καύκασο τους ερχόμενους μήνες.
<P>
Για να γίνει αυτό, θα συνεχίσουμε να χρησιμοποιούμε ολόκληρο το φάσμα των κατάλληλων προγραμμάτων χρηματοδοτικής βοήθειας της ΕΕ. " αναβάθμιση της αντιπροσωπείας μας στην Αρμενία και η έναρξη μιας αντιπροσωπείας στο Αζερμπαϊτζάν στις αρχές του 2008 θα μας επιτρέψει ασφαλώς να αυξήσουμε την προβολή και να λειτουργήσουμε αποτελεσματικότερα.
<P>
Επιτρέψτε μου να διατυπώσω μια ειδική παρατήρηση για τις τρέχουσες προεδρικές εκλογές στη Γεωργία. Όπως γνωρίζετε, η αποστολή διεθνής εκλογικής παρατήρησης, στην οποία έχει συνεισφέρει το Ευρωπαϊκό Κοινοβούλιο, επιβεβαίωσε ότι οι εκλογές εκεί ήταν, σε γενικές γραμμές, σύμμορφες με τα πρότυπα του ΟΑΣΕ και του Συμβουλίου της Ευρώπης. Ωστόσο, η αποστολή διεθνούς εκλογικής παρατήρησης έχει εντοπίσει αρκετές ατασθαλίες και ελλείψεις. Και το πιο επείγον καθήκον τώρα είναι η αντιμετώπιση αυτών των προβλημάτων: η διερεύνηση όλων των εκλογικών καταγγελιών και η δημιουργία των κατάλληλων συνθηκών για τις επερχόμενες βουλευτικές εκλογές. Είμαστε έτοιμοι να συνεχίσουμε να στηρίζουμε τη Γεωργία στην εκτέλεση αυτών των καθηκόντων με ταχύ και διεξοδικό τρόπο.
<P>
Όσον αφορά τον Εύξεινο Πόντο, συμφωνώ επίσης με το μεγαλύτερο μέρος της έκθεσης σχετικά με την προσέγγιση περιφερειακής πολιτικής για τον Εύξεινο Πόντο. Παρέχει πολύτιμη πολιτική κινητήριο δύναμη για την ανακοίνωσή μας του Απριλίου σχετικά με τη συνέργεια του Ευξείνου Πόντου και θεωρώ ότι είναι σημαντικό ότι, μετά τα συμπεράσματα του Συμβουλίου τον προηγούμενο Μάιο και την παρούσα συζήτηση στο Ευρωπαϊκό Κοινοβούλιο, όλα τα βασικά θεσμικά όργανα της ΕΕ θα έχουν επιβεβαιώσει την ανάγκη εφαρμογής μιας περιφερειακής και ολοκληρωμένης προσέγγισης των πολιτικών μας που εφαρμόζονται στην περιοχή του Εύξεινου Πόντου.
<P>
" χρονική συγκυρία της έκθεσης του Κοινοβουλίου είναι πολύ κατάλληλη. Ως αποτέλεσμα της πρωτοβουλίας μας, οι υπουργοί Εξωτερικών της ΕΕ θα συναντηθούν σε λιγότερο από ένα μήνα στο Κίεβο με τους ομόλογούς τους του Εύξεινου Πόντου σε μια συνεδρίαση για τη συνέργεια του Εύξεινου Πόντου. Θα παραστώ, ασφαλώς, προσωπικά σε αυτή τη συνάντηση. Θα συμμετάσχουν επίσης διεθνείς περιφερειακές οργανώσεις και περιφερειακές οργανώσεις του Ευξείνου Πόντου και ανυπομονούμε για συζητήσεις που θα επιδοκιμάζουν και θα προσυπογράφουν την αυξημένη στήριξη της ΕΕ στην περιφερειακή συνεργασία του Εύξεινου Πόντου και θα καθορίσουν τις περιοχές προτεραιότητας για συντονισμένη δράση.
<P>
Επιτρέψτε μου να αναφέρω απλώς ορισμένα από αυτά. " Επιτροπή προωθεί έναν διάλογο στο πλαίσιο του Ευξείνου Πόντου για την ενεργειακή ασφάλεια, κάνοντας χρήση της δομής INOGATE. Συνεχίζουμε να ενθαρρύνουμε τη νομική και ρυθμιστική εναρμόνιση μέσω της διαδικασίας Baku. " πρόθεσή μας είναι να συνεχίσουμε να συνεργαζόμαστε στενά με τους εταίρους μας στην κατασκευή νέων ενεργειακών υποδομών, αναπτύσσοντας έναν ενεργειακό διάδρομο ο οποίος θα περνάει από τον Εύξεινο Πόντο. Και η συνεργασία του Εύξεινου Πόντου θα βελτιώσει τον συντονισμό μεταξύ του TRACECA, του πανευρωπαϊκού προγράμματος πρόσβασης στις μεταφορές, και των προγραμμάτων μεταφορών των εταίρων μας. Πρόκειται επίσης να ξεκινήσουμε έναν περιφερειακό διάλογο για τις θαλάσσιες πολιτικές του Εύξεινου Πόντου και την εδραίωση συντονισμού της περιφερειακής αλιείας.
<P>
" Επιτροπή εργάζεται για την ενίσχυση της σύνδεσης Εύξεινου Πόντου-Δούναβη και σκοπεύουμε να προσχωρήσουμε στην Επιτροπή του Ευξείνου Πόντου, η οποία εξετάζει περιβαλλοντικά θέματα.
<P>
Συνεπώς, η Επιτροπή αναπτύσσει ορισμένες προτάσεις για περιφερειακά σχέδια για την καταπολέμηση της αλλαγής του κλίματος και έχουμε επίσης αρχίσει την εφαρμογή του προγράμματος διασυνοριακής συνεργασίας του Ευξείνου Πόντου εστιάζοντας στην κοινωνία των πολιτών και τις τοπικές αρχές.
<P>
Υπάρχουν αρκετές προτάσεις υπό συζήτηση με τους εταίρους μας του Ευξείνου Πόντου στους τομείς της καταπολέμησης του οργανωμένου εγκλήματος, του εμπορίου και του πολιτισμού, και έχουμε αναπτύξει επαφές με περιφερειακές οργανώσεις του Ευξείνου Πόντου, κυρίως με την Οργάνωση της Οικονομικής Συνεργασίας του Ευξείνου Πόντου.
<P>
Σχετικά με τη χρηματοδότηση της συνέργειας του Εύξεινου Πόντου, η συγχρηματοδότηση θα αποτελέσει τον κύριο κανόνα. Το ευρωπαϊκό μέσο γειτονίας και εταιρικής σχέσης θα είναι ασφαλώς στο επίκεντρο της χρηματοδοτικής συνεισφοράς της ΕΕ, αλλά θα χρησιμοποιηθούν επίσης και άλλα ευρωπαϊκά μέσα, συμπεριλαμβανομένων των θεματικών και του μέσου προενταξιακής βοήθειας, στην περίπτωση της Τουρκίας.
<P>
" υπουργική συνεδρίαση του Κιέβου θα παράσχει ένα φόρουμ συζήτησης, προώθησης και συντονισμού ευρωπαϊκών πρωτοβουλιών με ιδέες προερχόμενες από τους εταίρους μας. Και προσδοκία μας είναι ότι το περιφερειακό πλαίσιο του Ευξείνου Πόντου θα ανοίξει έναν νέο χώρο συνεργασίας ο οποίος θα βασίζεται στην ισότιμη εταιρική σχέση με όλες τις ανατολικές χώρες της ΕΠΓ και σημαντικούς εταίρους όπως η Ρωσία και η Τουρκία.
<P>
" δέσμευσή μας στην περιοχή του Ευξείνου Πόντου μπορεί να εξελιχθεί σε μακροπρόθεσμη προσπάθεια με σαφείς προοπτικές για την ενίσχυση της σταθερότητας, της προόδου και της ευημερίας σε ολόκληρη την περιοχή, και η υποστήριξη του Κοινοβουλίου είναι εξαιρετικά σημαντική για αυτή την επιτυχία.
<SPEAKER ID="430" NAME="Marusya Ivanova Lyubcheva">
εισηγήτρια γνωμοδότησης της Επιτροπής Διεθνούς Εμπορίου. - (BG) Κυρία Πρόεδρε, Κυρία Επίτροπε, συνάδελφοι, η Επιτροπή Διεθνούς Εμπορίου συγχαίρει την Ευρωπαϊκή Επιτροπή και την εισηγήτρια για την επίκαιρη και ισορροπημένη προσέγγισή τους για τον Εύξεινο Πόντο και την περιοχή.
<P>
Ο Εύξεινος Πόντος αποτελεί σύνορο της Ευρωπαϊκής Ένωσης, γεωστρατηγικό σταυροδρόμι και περιοχή διέλευσης, περιοχή εμπορικής συνεργασίας, αλιείας, τουρισμού, ναυτιλίας, στρατηγική περιοχή για την ευρωπαϊκή ενεργειακή πολιτική.
<P>
" Επιτροπή Διεθνούς Εμπορίου ζητεί καλύτερο συντονισμό μέσω μιας ξεχωριστής στρατηγικής για τον Εύξεινο Πόντο και εφιστά την προσοχή στη συμμετοχή της Ένωσης σε έργα υποδομής που αφορούν τη μεταφορά ενεργειακών πόρων.
<P>
Είναι σημαντικό να προωθηθούν οι επενδύσεις στην περιβαλλοντική προστασία, την πρόληψη κινδύνων, την αποκατάσταση μετά από καταστροφές και τις επιχειρήσεις διάσωσης σε περίπτωση ατυχήματος όπως τα ατυχήματα στα στενά Kerch και το ναυάγιο του βουλγαρικού πλοίου Vanessa.
<P>
Προκειμένου να διασφαλιστούν ανοικτές διαδικασίες και υψηλά πρότυπα στην περιοχή, το Ευρωπαϊκό Κοινοβούλιο πρέπει να συμπεριλάβει τον πετρελαιαγωγό Μπουργκάς-Αλεξανδρούπολης, μαζί με τα υπόλοιπα δίκτυα μεταφοράς φυσικού αερίου και πετρελαίου, καθώς αφορά τα κράτη μέλη της Ευρωπαϊκής Ένωσης. Συγχαρητήρια στην Ευρωπαϊκή Ένωση για την υπευθυνότητα με την οποία αντιμετωπίζει "την πρόκληση του Ευξείνου Πόντου" και την υπευθυνότητα έναντι των κατοίκων της περιοχής.
<SPEAKER ID="431" NAME="Eugenijus Maldeikis" LANGUAGE="LT">
Αρχικά, θα ήθελα να ευχαριστήσω την εισηγήτρια, κ. Polfer, για μια πολύ ακριβή ανάλυση των προβλημάτων μιας τόσο ευαίσθητης περιοχής όπως ο Νότιος Καύκασος καθώς και για τις προτάσεις και τα μέτρα που παρουσιάστηκαν, τα οποία εξετάζουμε σήμερα. Παραδοσιακά, οι πολιτικές της ΕΕ στην περιοχή του Νοτίου Καυκάσου κατά κύριο λόγο αποτιμούν τις πτυχές της ενέργειας και των μεταφορών σε οικονομικούς όρους. Θα ήθελα να επιστήσω την προσοχή σας περισσότερο στη σημασία της αποτελεσματικής εμπορικής πολιτικής της ΕΕ στην περιοχή, επειδή καθιστά δυνατή την ταχύτερη αναδιάρθρωση της οικονομίας, την ανάπτυξη επιχειρήσεων και τη μείωση του ποσοστού φτώχειας, ενώ οι χώρες δεν θεωρούν πάντα τα ενεργειακά έργα χρήσιμα. Εφόσον μιλάμε για αποτελεσματικές πολιτικές της ΕΕ, οι οποίες είναι πολύ σημαντικές στην περιοχή του Νοτίου Καυκάσου, θα ήθελα να υπογραμμίσω δύο θέματα. Πρώτον, αναμένουμε ακόμη τη μελέτη σκοπιμότητας της Επιτροπής που θα αξιολογεί τις συμφωνίες ελεύθερων συναλλαγών τόσο με την Αρμενία όσο και με τη Γεωργία, οι οποίες είναι όσο το δυνατόν πιο ευρείες και ενθαρρύνουμε επίσης την Επιτροπή και το Συμβούλιο να εφαρμόσει μέτρα που θα βοηθούσαν τις χώρες του Νοτίου Καυκάσου να επωφεληθούν όσο το δυνατόν περισσότερο από το Σύστημα Γενικευμένων Προτιμήσεων.
<SPEAKER ID="432" NAME="Silvia-Adriana Ţicău">
συντάκτρια γνωμοδότησης της Επιτροπής Βιομηχανίας, Έρευνας και Ενέργειας. - (RO) Μέσω της προσχώρησης της Ρουμανίας και της Βουλγαρίας, η Ένωση έχει καταστεί μείζων παράγοντας στην περιοχή του Εύξεινου Πόντου. " περιοχή έχει γεωστρατηγική σημασία για την ασφάλεια και τη διαφοροποίηση του ενεργειακού εφοδιασμού της Ένωσης, λόγω της εγγύτητάς της με την Κασπία Θάλασσα, τη Μέση Ανατολή και την Κεντρική Ασία.
<P>
Οι αρχές της Ένωσης δεν μπορούν να προωθηθούν αποκλειστικά βάσει των πολιτικών αξιών. Είναι απαραίτητο να ενισχυθούν οι ανοικτές και διαφανείς αγορές στην περιοχή.
<P>
" Επιτροπή Βιομηχανίας, Έρευνας και Ενέργειας τονίζει τη σημασία του σχεδίου Nabucco για τη διαφοροποίηση του εφοδιασμού, και καλεί τα κράτη μέλη να διασφαλίσουν την υλοποίησή του, μαζί με τους εταίρους τους. Επικροτούμε τον διορισμό ενός συντονιστή για αυτό το έργο προτεραιότητας ευρωπαϊκού ενδιαφέροντος.
<P>
Προκειμένου να διασφαλιστεί το διεθνές εμπόριο και η μεταφορά πετρελαίου και αερίου στην περιοχή, είναι απαραίτητο να αναπτυχθεί η υποδομή των κοινοτικών λιμένων στην ακτή του Εύξεινου Πόντου και τον Δούναβη. " Επιτροπή Βιομηχανίας, Έρευνας και Ενέργειας εκφράζει τη λύπη της για την έλλειψη συντονισμού των επενδύσεων σε έργα στον τομέα της ενέργειας, των μεταφορών και του τουρισμού στην περιοχή και εφιστά την προσοχή στον κίνδυνο μόλυνσης του Εύξεινου Πόντου.
<P>
Ενώ αναγνωρίζει τη σημασία του Φόρουμ για τον Εύξεινο Πόντο και του Οργανισμού Οικονομικής Συνεργασίας Ευξείνου Πόντου, η Επιτροπή Βιομηχανίας, Έρευνας και Ενέργειας συνιστά τη δημιουργία μιας ευρωπαϊκής διάστασης για τον Εύξεινο Πόντο, βάσει του μοντέλου της Βόρειας Διάστασης.
<SPEAKER ID="433" NAME="Bernd Posselt">
εξ ονόματος της Ομάδας PPE-DE. - (DE) Κυρία Πρόεδρε, δεν μπορεί κανείς να συζητήσει για τον Νότιο Καύκασο χωρίς να σκεφτεί την πρώην συνάδελφό μας Ursula Schleicher που είχε ασχοληθεί ιδιαίτερα με την περιοχή αυτήν και στην οποία χρωστάμε την αντικατάσταση της αποικιοκρατικής έκφρασης "Υπερκαυκασίας" με την έκφραση "Νότιος Καύκασος". Πρόκειται για τρεις χώρες πολύ διαφορετικές, με πανάρχαιους πολιτισμούς, οι οποίες όμως υπέφεραν μέχρι πρόσφατα από την αποικιοκρατία και τη νεοαποικιοκρατία. Γι' αυτό πρέπει να αντιμετωπίσουμε με μεγάλη ευαισθησία την περιοχή αυτή.
<P>
Οι Αρμένιοι της Δυτικής Αρμενίας έπεσαν θύματα γενοκτονίας και αποτέλεσμα αυτού είναι ότι μέχρι σήμερα η Τουρκία εφαρμόζει έναν απαράδεκτο αποκλεισμό στη σημερινή Αρμενία - δηλαδή την Ανατολική Αρμενία. " Γεωργία ήταν με έναν ιδιαίτερο τρόπο αποικία της Ρωσίας και της Σοβιετικής Ένωσης, πράγμα που έχει ως αποτέλεσμα να γίνεται ακόμα από τη Μόσχα χρήση και κατάχρηση αποσχιστικών δυνάμεων στη Γεωργία με σκοπό την αποσταθεροποίησή της. Παρόμοια είναι η κατάσταση και στο Αζερμπαϊτζάν.
<P>
Για όλους αυτούς τους λόγους πρέπει να παίξουμε ισχυρό ρόλο ως Ευρωπαϊκή Ένωση στην περιοχή αυτή, γιατί πρόκειται κατ' εξαίρεση για μια περιοχή που δεν ήμασταν εμείς οι Ευρωπαίοι επικεφαλής των λανθασμένων εξελίξεων, αλλά άλλοι. Γι' αυτό έχουμε μια μοναδική ευκαιρία να μεσολαβήσουμε, να εκδημοκρατίσουμε και να σταθεροποιήσουμε και πρέπει να συμβιβάσουμε αντιφατικές αρχές και συμφέροντα: από τη μια, φυσικά, τη σταθερότητα των συνόρων, και από την άλλη το δικαίωμα αυτοδιάθεσης των λαών.
<P>
Πρέπει να υποστηρίξουμε τα δικαιώματα των μειονοτήτων όσο περισσότερο γίνεται, εμποδίζοντας παράλληλα τις καταστροφικές αποσχιστικές τάσεις. Πρέπει να διατηρήσουμε τα συμφέροντα που αφορούν τις πρώτες ύλες και τη γεωπολιτική, ταυτόχρονα όμως και να καταλάβουμε πως δεν πρόκειται για αποικίες, αλλά για εταίρους που έχουν τα δικά τους συμφέροντα και την αξιοπρέπειά τους, η οποία πρέπει επιτέλους να αναγνωριστεί.
<P>
Γι' αυτό η έκθεση Polfer ανταποκρίνεται εξαίρετα σε αυτή τη δύσκολη πρόκληση και ευχαριστώ και την κ. Επίτροπο για τον μεγάλο ζήλο που δείχνει για την περιοχή αυτή.
<SPEAKER ID="434" NAME="Adrian Severin">
εξ ονόματος της Ομάδας PSE. - (EN) Κυρία Πρόεδρε, ο Νότιος Καύκασος είναι μια περιφέρεια υψίστης σημασίας, όχι μόνο για την Ευρωπαϊκή Ένωση, αλλά για την πλειονότητα των παγκόσμιων παραγόντων. Πιστεύω ότι η Ευρωπαϊκή Ένωση θα πρέπει να καθορίσει τα συμφέροντά της στην περιοχή. Βασικά, αυτά τα συμφέροντα συνίστανται στην εδραίωση ενός ειρηνικού και σταθερού μέρους στον Νότιο Καύκασο, μιας αρκετά μεγάλης ελεύθερης και ολοκληρωμένης αγοράς, ενός ανοιχτού χώρου για την ασφαλή διαμετακόμιση στρατηγικών εμπορευμάτων, και στην εδραίωση θεσμών και νομοθεσίας που θα είναι συμβατοί με της Ευρωπαϊκής Ένωσης.
<P>
Προκειμένου να προωθήσουμε τα συμφέροντά μας, η Ευρωπαϊκή Ένωση θα πρέπει να αναπτύξει κατάλληλα προσαρμοσμένες και ειδικές διμερείς σχέσεις με τα κράτη μέλη της περιοχής. " ουσία των διμερών σχέσεων θα πρέπει να είναι αποτέλεσμα της περιφερειακής στρατηγικής μας προσέγγισης και όχι το ανάποδο.
<P>
Δεδομένου ότι δεν μπορούμε να προσφέρουμε στις χώρες του Νότιου Καυκάσου μια θέση στην Ευρωπαϊκή Ένωση, πρέπει να τους προσφέρουμε το μοντέλο της Ευρωπαϊκής Ένωσης και να τους βοηθήσουμε, ουσιαστικά, να το βελτιώσουν. " Ευρωπαϊκή Ένωση δεν πρέπει να διστάσει να χρησιμοποιήσει όλα τα μέσα της προκειμένου να επιτύχει τους περιφερειακούς στόχους της στον Νότιο Καύκασο. Ταυτόχρονα πρέπει να αναγνωρίσουμε ότι οι άλλοι διεθνείς παράγοντες έχουν συμφέροντα στην περιοχή και έχουμε αναγνωρίσει το γεγονός ότι η Ευρωπαϊκή Ένωση δεν θα μπορούσε να μεταθέσει τις προτεραιότητές της χωρίς τη συνεργασία των άλλων παγκόσμιων παραγόντων.
<P>
Ορισμένες από τις ανεπίλυτες συγκρούσεις στην περιοχή είναι, στην πραγματικότητα, μέρος ενός ευρύτερου συναφούς προβλήματος το οποίο συνδέεται με το μετασοβιετικό καθεστώς της Ρωσίας. Ως εκ τούτου, η Ευρωπαϊκή Ένωση θα πρέπει να αντιμετωπίσει θαρραλέα το πρόβλημα και να προσπαθήσει να εξεύρει μια λύση μέσω διαπραγματεύσεων σχετικά με τον τρόπο με τον οποίο η Ρωσία, η Ευρωπαϊκή Ένωση και άλλοι παγκόσμιοι παράγοντες πρέπει να μοιράζονται τις ευθύνες για την εγγύηση της αειφόρου περιφερειακής και παγκόσμιας σταθερότητας και ασφάλειας.
<P>
Από την άλλη πλευρά, πρέπει να παραδεχτούμε ότι οι αρχές της περιφερειακής ακεραιότητας και της αυτοδιάθεσης αλληλοσυγκρούονται στον Νότιο Καύκασο. " γνώμη μου είναι ότι θα μπορούσε κανείς να υπερβεί αυτή τη σύγκρουση των αρχών συνδυάζοντας την περιφερειακή ολοκλήρωση σύμφωνα με το κοινοτικό μοντέλο της Ευρωπαϊκής Ένωσης με κατάλληλη χρήση της εσωτερικής αυτοδιάθεσης, της διοικητικής αποκέντρωσης και της αυτονομίας. Αυτό θα απαιτούσε διαπραγματεύσεις καλή τη πίστει, πολιτική βούληση, ρεαλιστικό πνεύμα και σεβασμό των διατάξεων του διεθνούς δικαίου. Είναι η σωστή ώρα για να περάσει η Ευρωπαϊκή Ένωση από τις υποσχέσεις στη δράση στον Νότιο Καύκασο. Ελπίζω ότι αυτό θα συμβεί πράγματι.
<SPEAKER ID="435" NAME="Janusz Onyszkiewicz">
εξ ονόματος της Ομάδας ALDE. - (PL) Κυρία Πρόεδρε, θα ήθελα να αναφερθώ στην καταληκτική παρατήρηση του προηγούμενου ομιλητή. " ουσία αυτής της συζήτησης είναι να γίνουν πραγματικότητα οι οδοί μεταφοράς αερίου και πετρελαίου μέσω του Εύξεινου Πόντου.
<P>
Όλοι μας στην Ευρωπαϊκή Ένωση λέμε ότι πρόκειται για στρατηγικά έργα, και το έργο για τον αγωγό Nabucco είναι ένα στρατηγικό έργο. Το λέμε αυτό εδώ και χρόνια, μόνο που δεν γίνεται ποτέ τίποτα για αυτό. Το ερώτημα είναι το εξής: γιατί, εάν υπάρχουν τέτοιες δυσκολίες, δεν μπορούμε να χρησιμοποιήσουμε κάποιους πόρους, όπως κάναμε με το πρόγραμμα Galileo, προκειμένου να το πραγματοποιήσουμε; Εάν δεν γίνουν έμπρακτες και ορατές κινήσεις σε σχέση με αυτό, οι Ρώσοι θα κατασκευάσουν σύντομα τους δικούς τους αγωγούς φυσικού αερίου μέσω του Εύξεινου Πόντου, και το αποτέλεσμα θα είναι να καταρρεύσει εξ ολοκλήρου το εκτεταμένο πρόγραμμα διαφοροποίησης των δρόμων μεταφοράς.
<P>
Πρόκειται επίσης και για κάτι άλλο. Αυτό το κάτι άλλο είναι η Ευρώπη να εξασφαλίσει εφοδιασμό από ολόκληρη την περιοχή της Κασπίας Θάλασσας. Το Αζερμπαϊτζάν μόνο του μπορεί να εφοδιάσει την Ευρώπη για πέντε χρόνια με το ένα τρίτο του αερίου που η Ευρώπη παίρνει επί του παρόντος από τη Ρωσία, αλλά υπάρχει επίσης το Καζακστάν και το Τουρκμενιστάν. Ωστόσο, προκειμένου να διέλθουν αγωγοί αερίου από αυτά τα εδάφη που δεν περνούν από ρωσικό έδαφος, θα πρέπει να επιλύσουμε το πρόβλημα του καθεστώτος της Κασπίας Θάλασσας· άλλως ειπείν θα πρέπει να λάβουμε μια οριστική απόφαση σχετικά με το αν θα πρέπει να αντιμετωπίζεται ως λίμνη ή ως θάλασσα. Μια πολύ λογική και χρήσιμη μέθοδος για να προχωρήσουμε θα ήταν να προβούμε στη γενική αναγνώριση ότι η Κασπία Θάλασσα είναι θάλασσα, επειδή αυτό θα διευκόλυνε κατά πολύ την κατασκευή αγωγών αερίου ή άλλων αγωγών μέσω των υδάτων της, είτε μέσω του Τουρκμενιστάν είτε μέσω του Καζακστάν.
<P>
Σε σχέση με αυτό, λοιπόν, μπορώ να ζητήσω από τις αρχές της Ευρωπαϊκής Ένωσης να σταματήσουν τη συνεχή επανάληψη της δήλωσης ότι το πρόβλημα του Nabucco και το πρόβλημα του αγωγού Οδησσός-Μπρόντι-Γκτανσκ αποτελούν σημαντικά προβλήματα για την Ευρωπαϊκή Ένωση. Πρέπει να αρχίσουμε να ενεργούμε, διαφορετικά άλλοι θα επέμβουν εκεί πριν από εμάς.
<SPEAKER ID="436" NAME="Adam Bielan">
εξ ονόματος της Ομάδας UEN. - (PL) Κυρία Πρόεδρε, θα ήθελα και εγώ επίσης να συγχαρώ την κ. Polfer για την κατάρτιση αυτής της εξαιρετικής έκθεσης.
<P>
" συζήτησή μας σήμερα αφορά μια περιοχή η οποία έχει ιδιαίτερη σημασία για ολόκληρη την Ευρωπαϊκή Ένωση, μια περιοχή ασυνήθιστης σημασίας σε σχέση με τον ενεργειακό εφοδιασμό της ΕΕ. Ο τίτλος της έκθεσης -μια αποτελεσματικότερη πολιτική της ΕΕ για το Νότιο Καύκασο: από τις υποσχέσεις στις πράξεις- μαρτυρεί σαφώς ότι η Ευρωπαϊκή Ένωση ήταν εξαιρετικά αδρανής τα τελευταία χρόνια όσον αφορά αυτήν την περιοχή. Εντούτοις, πρόκειται για μια περιοχή η οποία αποτελεί στίβο ανταγωνισμού μεταξύ των σημαντικότερων διεθνών παραγόντων· όχι μόνο την Ευρωπαϊκή Ένωση, αλλά επίσης τη Ρωσία, τις "νωμένες Πολιτείες και την Κίνα. Είναι μια περιοχή ιδιαίτερα ραγδαίας οικονομικής ανάπτυξης. Αρκεί να πω ότι το 2006 η οικονομική ανάπτυξη στο Αζερμπαϊτζάν υπερέβη το 35%.
<P>
Φέτος, ωστόσο, θα είναι ίσως έτος ορόσημο· το 2008 θα είναι ίσως έτος κρίσης. Ας μην αυταπατώμεθα: το παράδειγμα του Κοσσυφοπεδίου μπορεί να χρησιμοποιηθεί από τον βόρειο γείτονα της Γεωργίας ως πρόφαση παραβίασης της εδαφικής ακεραιότητας της εν λόγω χώρας. Ελπίζω, συνεπώς, ότι η Ευρωπαϊκή Ένωση δεν θα επιτρέψει στη Ρωσία να στηρίξει αποσχιστικές προσπάθειες στην Αμπχαζία και την Οσετία.
<SPEAKER ID="437" NAME="Marie Anne Isler Béguin">
εξ ονόματος της Ομάδας Verts/ALE. - (FR) Κυρία Πρόεδρε, κυρία Επίτροπε, συγχαρητήρια, καταρχάς, στους δύο εισηγητές μας. " έκθεση της κ. Polfer έρχεται την κατάλληλη στιγμή αφού, με τα γεγονότα στη Γεωργία, μπορούμε να δούμε από πρώτο χέρι τις δυσκολίες οικοδόμησης της δημοκρατίας.
<P>
Αυτή η έκθεση είναι ισορροπημένη και καταγράφει τα μείζονα γεωστρατηγικά διακυβεύματα του Νοτίου Καυκάσου. Είναι σημαντικό να θυμόμαστε ότι οι πολιτικές γειτονίας μας δεσμεύουν να στηρίζουμε και να παρακολουθούμε αυτές τις χώρες. Φέρουμε πολιτική και ηθική ευθύνη απέναντί τους, αλλά και απέναντι σε μας τους ίδιους, κυρίως όσον αφορά τα ανθρώπινα δικαιώματα και την ελευθερία της έκφρασης, όπως επισημάνατε, κυρία Επίτροπε.
<P>
Γι' αυτές τις τρεις χώρες, επίσης, η στήριξή μας πρέπει να συμβάλει περαιτέρω στην επίλυση των συγκρούσεων. Στην παρούσα φάση, η Ένωση δεν κάνει τίποτε άλλο από το να τις διαχειρίζεται. Χωρίς πολιτικό συμβιβασμό μεταξύ Αρμενίας και Αζερμπαϊτζάν για το Άνω Καραμπάχ, χωρίς ειρηνευτικό σχέδιο μεταξύ αφενός της Γεωργίας και αφετέρου της Νότιας Οσετίας και της Αμπχαζίας, αυτές οι χώρες δεν θα μπορέσουν να αναπτύξουν εκ νέου σχέσεις εμπιστοσύνης και να εγκαθιδρύσουν βιώσιμη σταθερότητα μεταξύ τους και με τους μεγάλους γείτονές τους.
<P>
Σε ό,τι αφορά τη στήριξη της δημοκρατίας, το πράττουμε καθημερινά. Δυστυχώς, τα γεγονότα που συγκλόνισαν τη Γεωργία, την έριξαν στη δίνη μιας πολιτικής κρίσης, από την οποία δεν κατάφερε ακόμα να εξέλθει, αφού η αντιπολίτευση διαδηλώνει στους δρόμους αμφισβητώντας τα αποτελέσματα του πρώτου γύρου των προεδρικών εκλογών.
<P>
Βεβαίως, αντιδρώντας στις εκκλήσεις για παραίτηση του Προέδρου, ο κ. Saakachvili αιφνιδίασε την αντιπολίτευση, αφού της άφησε περιορισμένο διάστημα για να οργανωθεί προεκλογικά. Βεβαίως, αυτή η προεκλογική εκστρατεία δεν διεξήχθη με ισότιμους όρους, αφού οι δύο υποψήφιοι κατάφεραν να επιστρατεύσουν σημαντικά μέσα σε σύγκριση με τους άλλους. Βεβαίως, η προεκλογική εκστρατεία αμαυρώθηκε από ισχυρισμούς και αποκαλύψεις περί ενορχήστρωσης μετεκλογικού πραξικοπήματος εκ μέρους του υποψηφίου της αντιπολίτευσης, πρέπει όμως να σημειωθεί ότι την ημέρα των εκλογών -και ήμασταν παρόντες ως παρατηρητές- κανένα μείζον συμβάν δεν επισημάνθηκε από τους παρατηρητές, ο αριθμός των οποίων ήταν εξαιρετικά μεγάλος για μια τόσο μικρή χώρα, προκειμένου να παρακολουθήσουν τις εκλογές.
<P>
Μαζί με τη διεθνή κοινότητα και τις εθνικές και διεθνείς ΜΚΟ, είχαμε την ευκαιρία να διαπιστώσουμε την ελευθερία της έκφρασης των πολιτών εν γένει, έστω και αν σημειώθηκαν πολυάριθμες παρατυπίες και κρούσματα εκφοβισμού, τίποτα όμως δεν διέλαβε συστηματικό χαρακτήρα.
<P>
Στα συμπεράσματά μας, επιμείναμε στην υποχρέωση να συνεχιστούν οι νομικές διαδικασίες, να ληφθούν υπόψη όλες οι καταγγελίες και να μην επικυρωθούν τα οριστικά αποτελέσματα παρά μόνο μετά την εξέταση όλων των διενέξεων και, έτσι, ακυρώθηκαν δεκάδες εκλογικά κέντρα.
<P>
Σήμερα, όμως, η κατάσταση ουδόλως έχει ρυθμιστεί και πρέπει να συνεχίσουμε να προβαίνουμε σε εκκλήσεις προς τους γεωργιανούς ιθύνοντες όλου του πολιτικού φάσματος να ξαναρχίσουν τον διάλογο και να συνεχίσουν αυτόν τον διάλογο· προς τις αρχές να ακούσουν τις διεκδικήσεις της αντιπολίτευσης, προς την αντιπολίτευση, που απέκτησε αξιοπιστία στη διάρκεια αυτών των εκλογών, να αναλάβει το μερίδιο ευθύνης που της αναλογεί για να προτείνει συμβιβασμούς, αφού η Γεωργία χρειάζεται πραγματικά να ξαναβρεί τη θέση της, αυτή που είχε καταλάβει μετά την Επανάσταση των Τριαντάφυλλων, αυτή μιας χώρας που γύρισε σελίδα μακριά από τη βία και την αστάθεια. Αυτό ζητεί ο λαός της Γεωργίας και αυτό ζητεί επίσης, σήμερα, η Ευρωπαϊκή Ένωση και πρέπει να παραμείνουμε στο πλευρό τους.
<SPEAKER ID="438" NAME="Αθανάσιος Παφίλης">
εξ ονόματος της Ομάδας GUE/NGL. - Κυρία Πρόεδρε, θα ήθελα να εκφράσω τη μεγάλη μας ανησυχία για τις εξελίξεις που διαγράφονται σε αυτήν την περιοχή στην οποία ζουν εκατομμύρια εργαζόμενοι δεκάδων εθνικοτήτων. Εξελίξεις πολύ επικίνδυνες γι' αυτούς εξ αιτίας της όξυνσης των ιμπεριαλιστικών αντιθέσεων μεταξύ των "νωμένων Πολιτειών της Αμερικής, της Ρωσίας και της Ευρωπαϊκής Ένωσης σε σχέση με τις πηγές ενέργειας, τον έλεγχο των αγορών και των δρόμων μεταφοράς της ενέργειας. Τα υπόλοιπα είναι φιλολογίες.
<P>
Δυστυχώς η διεύρυνση του ΝΑΤΟ με χώρες της περιοχής, η επικείμενη σύνδεση της Ουκρανίας και της Γεωργίας, αποτελεί έναν ακόμη παράγοντα αποσταθεροποίησης στην περιοχή. Άλλος παράγοντας αστάθειας είναι οι ξένες βάσεις και στρατεύματα που εγκαθιδρύονται σε ευαίσθητα και κομβικά σημεία, που δίνουν την εντύπωση σοβαρής στρατιωτικής προετοιμασίας για νέες συγκρούσεις.
<P>
" πρόσφατη είδηση ότι 3 000 Αμερικανοί στρατιωτικοί αναμένεται να εγκατασταθούν στην περιοχή του Βουλγαρικού Μπουργκάς, όπου θα ξεκινά και ο αγωγός πετρελαίου Μπουργκάς-Αλεξανδρούπολης, επιβεβαιώνει όλα αυτά που λέμε και προκαλεί τεράστιες ανησυχίες.
<P>
Ανάλογα ανησυχητικές είναι και οι πληροφορίες για προετοιμασία μόνιμης παρουσίας ξένων ναυτικών δυνάμεων στη Μαύρη Θάλασσα και στην Κασπία από χώρες που δεν ανήκουν στην περιοχή όπως οι "νωμένες Πολιτείες της Αμερικής.
<P>
" επικείμενη ανεξαρτητοποίηση, κυρία Επίτροπε, του Κοσσυφοπεδίου -που στηρίζεται από τις "νωμένες Πολιτείες και την Ευρωπαϊκή Ένωση- θα ανοίξει τους ασκούς του Αιόλου για μια σειρά ανάλογων ζητημάτων που υπάρχουν στην περιοχή που συζητάμε: Αμπχαζία, Νότια Οσετία, Κριμαία, Υπερδνειστερία, Ναγκόρνο Καραμπάχ και άλλα υπαρκτά ή κατασκευασμένα από διάφορους, μειονοτικά ζητήματα.
<P>
" πολιτική των δύο μέτρων και δύο σταθμών που ακολουθείτε, θα τινάξει στον αέρα την περιοχή και θα προκαλέσει νέες αιματοχυσίες. Υποκρίνεστε όταν λέτε ότι ενδιαφέρεστε για την εδαφική ακεραιότητα της Γεωργίας και του Αζερμπαϊτζάν. Το μόνο που ενδιαφέρει την Ευρωπαϊκή Ένωση είναι να βρει τρόπους διείσδυσης στην περιοχή και γι' αυτό προτείνεται η διοργάνωση μιας διάσκεψης "τριών συν τριών" σχετικά με την ασφάλεια και τη συνεργασία στο Νότιο Καύκασο, στην οποία θα συμμετέχουν τρία κράτη του Νότιου Καυκάσου, η Ευρωπαϊκή Ένωση, οι "ΠΑ και η Ρωσία. Πρόκειται για πρόταση νομιμοποίησης της παρουσίας των "νωμένων Πολιτειών της Αμερικής.
<P>
Εμείς θεωρούμε ότι δεν έχετε κανένα δικαίωμα να εμπλέξετε τους λαούς της Ευρώπης σε τυχοδιωκτικά σχέδια τα οποία θα εξυπηρετήσουν τα συμφέροντα των πολυεθνικών που θησαυρίζουν και θέλουν να αποκομίσουν μεγαλύτερα κέρδη από την άντληση του πετρελαίου.
<SPEAKER ID="439" NAME="Bastiaan Belder">
εξ ονόματος της Ομάδας IND/DEM. - (NL) Κυρία Πρόεδρε, η σημασία του Νότιου Καυκάσου ως ενεργειακού διαδρόμου για την Ευρωπαϊκή Ένωση δεν μπορεί να υποτιμηθεί. Τι θα συμβεί διαφορετικά όσον αφορά τον στόχο μας για ενεργειακή διαφοροποίηση; Συνεπώς, συμφωνούμε πλήρως με τη γραμμή της έκθεσης της κ. Polfer.
<P>
Ο αναλυτής Vladimir Socor εξέφρασε αυτή τη λειτουργία διαδρόμου του Νότιου Καυκάσου λακωνικά, λέγοντας ότι η σιδηροδρομική γραμμή Αζερμπαϊτζάν-Γεωργία-Τουρκία θα σπάσει το μονοπώλιο της Ρωσίας στις σιδηροδρομικές μεταφορές από το Καζακστάν και άλλα κράτη της Κεντρικής Ασίας κατά τον ίδιο τρόπο με τον οποίο οι αγωγοί μέσω του Νότιου Καυκάσου θα εξαλείψουν το μονοπώλιο της Ρωσίας στη μεταφορά πετρελαίου και αερίου από την Κεντρική Ασία. Μπορούμε να προσθέσουμε σε αυτό τον ενεργειακό εφοδιασμό από το Αζερμπαϊτζάν που είναι απαραίτητος για την υλοποίηση του έργου του αγωγού Nabucco.
<P>
Εάν η Ευρωπαϊκή Ένωση επιθυμεί να αποκομίσει το μέγιστο όφελος από τον Νότιο Καύκασο ως ενεργειακό διάδρομο, είναι πρωταρχικής σημασίας να επικρατήσει εσωτερική πολιτική σταθερότητα στη Γεωργία, την Αρμενία και το Αζερμπαϊτζάν. Δυστυχώς, δεν υπάρχει κοινωνική συναίνεση σε αυτό το θέμα στις εν λόγω χώρες. Αυτό επιφορτίζει την ΕΕ με ένα άμεσο καθήκον. " επιθυμία πολιτικής σταθερότητας ισχύει επίσης και σε περιφερειακό επίπεδο. Οι Βρυξέλλες δικαιούνται και υποχρεούνται να επιστρατεύσουν την Τουρκία, μια υποψήφια χώρα, σε αυτό το θέμα, καθώς μια έκρηξη στρατιωτικής αντιπαράθεσης στη διαμάχη του Ναγκόρνο-Καραμπάχ αποτελεί μια πολύ πιθανή πραγματικότητα μακροπρόθεσμα, δεδομένου του τετραπλασιασμού της στρατιωτικής ικανότητας του Αζερμπαϊτζάν και της αύξησης της εξωτερικής βοήθειας που λαμβάνει μαζί επί του παρόντος το Μπακού.
<SPEAKER ID="440" NAME="Sylwester Chruszcz" AFFILIATION="NI">
(PL) Κυρία Πρόεδρε, παρακολουθούμε την κατάσταση στον Καύκασο με μεγάλη ανησυχία και ενδιαφέρον. " Αρμενία και η Γεωργία είναι χώρες οι οποίες βρίσκονται πολύ κοντά στην Ευρώπη, όχι μόνο γεωγραφικά, αλλά και πολιτιστικά.
<P>
Θέλω να εκφράσω τη στήριξή μου σε όλες τις δημοκρατικές δυνάμεις σε αυτές τις χώρες και σε πρωτοβουλίες που αποσκοπούν στη στήριξη της δημοκρατίας και της οικονομικής ανάπτυξης των λαών του Καυκάσου. " σταθεροποίηση στην περιοχή είναι προς όφελος όλων των χωρών της περιοχής, και των εταίρων και γειτόνων τους, συμπεριλαμβανομένων των χωρών της Ευρωπαϊκής Ένωσης. Είναι προς όφελος μας να στηρίξουμε όλους τους λαούς της περιοχής, αν μη τι άλλο στους τομείς των ανθρωπίνων δικαιωμάτων και της ελευθερίας των μέσων ενημέρωσης. Ελπίζω ότι οι αρχές στην Αρμενία, το Αζερμπαϊτζάν και τη Γεωργία θα διασφαλίσουν ελευθερία λόγου και ελευθερία των μέσων ενημέρωσης κατά την περίοδο πριν από τις εκλογές στις οποίες προσβλέπει η περιοχή το 2008.
<P>
Πρόσφατα οι γεωργιανοί πολίτες είχαν την ευκαιρία να εκφράσουν τη δημοκρατική τους βούληση στις προεδρικές εκλογές. Παρόλο που ο πρόεδρος Saakashvili εξήλθε νικητής από αυτό το δημοψήφισμα, με ανησυχούν οι μεγάλης κλίμακας διαμαρτυρίες εκ μέρους της αντιπολίτευσης, και επίσης πρόσφατα γεγονότα στη Γεωργία που κατέληξαν σε βίαιη καταστολή ειρηνικών διαδηλώσεων, τη διακοπή λειτουργίας ανεξάρτητων μέσων ενημέρωσης και την κήρυξη της χώρας σε κατάσταση εκτάκτου ανάγκης.
<P>
Επιθυμώ επίσης να εκφράσω τις αμφιβολίες μου σχετικά με την επιδεινούμενη κατάσταση των ανθρωπίνων δικαιωμάτων και της ελευθερίας των μέσων ενημέρωσης στο Αζερμπαϊτζάν. Ας μη λησμονούμε τους μικρούς και ιστορικούς λαούς του Καυκάσου, τους Απχάζιους και τους Οσετούς, το δικαίωμα των οποίων στην αυτοδιάθεση θα πρέπει να ληφθεί υπόψη στο πλαίσιο του πολυμερούς διαλόγου με τις αρχές της Γεωργίας. Αμοιβαία κατανόηση και διάλογος απαιτούνται επίσης και στην κατάσταση του Ναγκόρνο-Καραμπάχ, όπου οι ανεξάρτητες βλέψεις του αρμένικου τμήματος της κοινωνίας θα πρέπει να ληφθούν υπόψη και να συνδυαστούν με τις προσδοκίες του λαού και της εθνικότητας των Αζέρων.
<P>
Όλες οι πλευρές θα πρέπει να συνειδητοποιήσουν ότι το μέλλον τους και η ευημερία τους εξαρτάται από το ενδεχόμενο να επιτευχθεί συνεννόηση και να οικοδομηθούν αμοιβαίες σχέσεις βάσει της ειρήνης και της αμοιβαίας εμπιστοσύνης.
<SPEAKER ID="441" NAME="Árpád Duka-Zólyomi" AFFILIATION="PPE-DE">
(HU) Σας ευχαριστώ πολύ, κυρία Πρόεδρε. Αφιερώνουμε τακτικά προσοχή στην κατάσταση και την ανάπτυξη της περιοχής του Νότιου Καυκάσου. " σταδιακή εφαρμογή του εγγράφου για την διακοινοβουλευτική συνεργασία και την ενίσχυση της ΕΠΓ, και των σχεδίων δράσης, θα έχει ως αποτέλεσμα θετική εξέλιξη.
<P>
Θα ήθελα να δείξω την εκτίμησή μου στην κ. Polfer, η οποία έκανε καλή δουλειά συνοψίζοντας και διατυπώνοντας συνοπτικά και αποφασιστικά αυτά τα πολύ σύνθετα προβλήματα. " έκθεση την οποία εκπόνησε καθορίζει σαφώς τους στόχους: οικοδόμηση της οικονομίας της αγοράς, αποτελεσματική στήριξη της οικονομικής ανάπτυξης και δημιουργία ενεργειακού εφοδιασμού, επιπλέον της εδραίωσης της δημοκρατίας, του κράτους δικαίου, της κοινωνικής πρόνοιας και της ασφάλειας.
<P>
" οικονομική ανάπτυξη είναι ταχύτερη από τον έναν χρόνο στον άλλο, αληθεύει όμως ότι ο αντίκτυπος που έχει στις οικονομικές και κοινωνικές συνθήκες του πληθυσμού δεν είναι ακόμη αισθητός. Πρέπει να καταρτιστεί μια αποτελεσματική κοινοτική πολιτική για την ενίσχυση της εύθραυστης δημοκρατίας και τη διασφάλιση πραγματικής ελευθερίας του συνέρχεσθαι, των μέσων ενημέρωσης και λόγου.
<P>
Το παράδειγμα της Γεωργίας αποδεικνύει πόσο σημαντικός είναι ο ρόλος που διαδραματίζει ο τακτικός διάλογος μεταξύ των αρχών και της κοινωνίας των πολιτών, ή με τον εχθρό. Το θεμελιώδες πρόβλημα είναι η δημιουργία πολιτικής σταθερότητας σε μια περιοχή καθηλωμένη από τρεις συγκρούσεις. Εν τω μεταξύ, πρέπει να αντιμετωπίσουμε έναν παράγοντα που συνεπάγεται μόνιμη ανασφάλεια, κυρίως τις ανατρεπτικές προσπάθειες της πολιτικής της ρωσικής υπερδύναμης. Είμαι πεπεισμένος ότι η ΕΕ πρέπει να ενεργήσει αποφασιστικότερα κατά της Ρωσίας σε αυτό το θέμα.
<P>
Το πρόβλημα του Ναγκόρνο-Καραμπάχ είναι ιδιαίτερα ανησυχητικό. " ομάδα Μινσκ επιτελεί συνεκτικό έργο, αλλά παρά ταύτα δεν έχουμε εξέλθει από το τέλμα. " διαπραγματευτική διαδικασία πρέπει να διατηρηθεί, και συνεπώς θεωρώ και τις δύο θεμελιώδεις αρχές σημαντικές: την ίση μεταχείριση της περιφερειακής ακεραιότητας και το δικαίωμα της αυτοδιάθεσης. Εντούτοις, το πρώτο βήμα είναι αναπόφευκτα η απελευθέρωση των κατεχόμενων εδαφών γύρω από το Ναγκόρνο-Καραμπάχ, η επάνοδος των προσφύγων και η σταθεροποίηση της περιοχής. Μόνο κατ' αυτόν τον τρόπο θα είναι δυνατή η λήψη απόφασης για το μελλοντικό καθεστώς του Ναγκόρνο-Καραμπάχ. Σας ευχαριστώ για την προσοχή σας.
<SPEAKER ID="442" NAME="Alexandra Dobolyi" AFFILIATION="PSE">
(EN) Κυρία Πρόεδρε, πρώτα από όλα θα ήθελα να ευχαριστήσω την κ. Polfer για την εξαιρετική δουλειά της και την εξαιρετική συνεργασία. Το Ευρωπαϊκό Κοινοβούλιο εκπέμπει ηχηρά και σαφή μηνύματα με την παρούσα έκθεση: το μήνυμα ότι η ΕΕ θα πρέπει να συμμετάσχει ενεργά στον Νότιο Καύκασο, το μήνυμα ότι η ΕΕ θα πρέπει να αυξήσει την οικονομική και τεχνική βοήθεια στη Γεωργία, την Αρμενία και το Αζερμπαϊτζάν για τη μεταρρύθμιση της διοίκησής τους και την ανάπτυξη των δημοκρατικών τους θεσμών, την ενθάρρυνση της κοινωνίας των πολιτών για συνεργασία και την ενίσχυση των δεσμεύσεων αυτών των κρατών στις ευρωπαϊκές αξίες του σεβασμού των ανθρωπίνων δικαιωμάτων, των θεμελιωδών ελευθεριών και του κράτους δικαίου.
<P>
Αυτές είναι οι βασικές αρχές της ΕΕ αλλά, όπως έχω πει επανειλημμένως στο παρόν Κοινοβούλιο, πρέπει να δεχτούμε ότι οι εξελίξεις σε αυτούς τους τομείς είναι μια βαθμιαία διαδικασία, η οποία θα πάρει χρόνο. Το συμπέρασμά μου όσον αφορά αυτή την κατάσταση είναι ότι και οι τρεις χώρες κινούνται προς τη σωστή κατεύθυνση, αργά και ορισμένες φορές με υπαναχωρήσεις, αλλά συγκρατώ το γεγονός ότι η κατάσταση είναι καλύτερη από ό,τι ήταν πριν από ένα δύο χρόνια.
<P>
Σχετικά με τις εκλογές στη Γεωργία, δεν έχω τίποτα να προσθέσω σε όσα έχουν ήδη πει οι συνάδελφοί μου. " κατάσταση έχει, όπως μόλις είπα, σημειώσει κάποια πρόοδο, αλλά μένουν ακόμη πολλά να γίνουν. Όσον αφορά την απάντηση στις παγωμένες συγκρούσεις, όλοι συμφωνούν ότι η εξεύρεση μιας ειρηνικής λύσης αποτελεί το κλειδί για την επίτευξη πολιτικής σταθερότητας. Ιδίως όσον αφορά τη σύγκρουση στο Ναγκόρνο Καραμπάχ, είμαι από αυτούς που υποστηρίζουν μια λύση βάσει των αρχών της εδαφικής ακεραιότητας και του δικαιώματος στην αυτοδιάθεση. Είμαι επίσης από αυτούς που πιστεύουν ότι απαιτούνται νέες ρυθμίσεις ασφάλειας για την οικοδόμηση εμπιστοσύνης μεταξύ των διαφόρων πλευρών και τον τερματισμό της αργής αλλά σταθερής διαδικασίας αποστρατικοποίησης της περιοχής.
<P>
Όπως προείπα, απαιτείται εντονότερη συμμετοχή από την ΕΕ και τη διεθνή κοινότητα. Μια κατάσταση "όχι πόλεμος, όχι ειρήνη" αποτελεί πηγή αστάθειας και, προπάντων, η ΕΕ μπορεί και θα πρέπει να μεταφέρει την εμπειρία και τα επιτεύγματά της όσον αφορά την εδραίωση της ειρήνης, την οικονομική ευημερία και τη δημοκρατία στην περιοχή.
<SPEAKER ID="443" NAME="Samuli Pohjamo" AFFILIATION="ALDE">
(FI) Κυρία Πρόεδρε, πρώτα από όλα θα ήθελα να συγχαρώ την εισηγήτρια, κ. Polfer, για μια εξαιρετική έκθεση, η οποία αποτελεί μια διεξοδική μελέτη της κατάστασης στον Νότιο Καύκασο και τις ευκαιρίες που παρέχονται από την Ευρωπαϊκή Πολιτική Γειτονίας στην περιοχή.
<P>
" επέκταση της Ευρωπαϊκής Πολιτικής Γειτονίας στην Αρμενία, το Αζερμπαϊτζάν και τη Γεωργία αποτελεί ένα επιπλέον σημαντικό βήμα στη δέσμευση της Ένωσης έναντι της περιοχής. Μόνο ο τίτλος της έκθεσης "από τις υποσχέσεις στις πράξεις", εντούτοις, αρκεί για να παροτρύνει την Ένωση να εμπλακεί πιο ενεργά στην περιοχή. Ταυτόχρονα, η ΕΠΓ θα αποτελέσει μια ευκαιρία για τις χώρες του Νότιου Καυκάσου για στενότερη συνεργασία με την Ένωση.
<P>
Οι πολλές προκλήσεις της περιοχής, ωστόσο, απαιτούν αποτελεσματικότερη δράση εκ μέρους της Ένωσης και, επιπλέον, ζητούν από τις χώρες του Νότιου Καυκάσου να δείξουν περισσότερη υπευθυνότητα και δέσμευση σε αυτή την εταιρική σχέση. Ένας από τους κύριους στόχους είναι μια ειρηνική επίλυση των πολλών τοπικών συγκρούσεων. Αυτό θα φέρει σταθερότητα στην περιοχή και θα βελτιώσει τις ευκαιρίες της να αναπτυχθεί ανεξάρτητα.
<P>
Θέλω να υπογραμμίσω τη σημασία στήριξης της κοινωνίας των πολιτών και ανάπτυξης διαπροσωπικών επαφών για την οικοδόμηση της δημοκρατίας και του κράτους δικαίου. Επί παραδείγματι, διασυνοριακά έργα τα οποία χρηματοδοτούνται από την ΕΕ είναι εργαλεία για τη συνέχιση του διαλόγου και την αύξηση της εμπιστοσύνης μεταξύ των πλευρών, αυτό προϋποθέτει όμως οι εν λόγω χώρες να συμφωνήσουν να μην παρεμποδίσουν τα προγράμματα και τα έργα που αποσκοπούν σε αυτό.
<P>
Επιπροσθέτως, οι στενότερες σχέσεις θα επιτευχθούν πραγματικά μόνο μέσω της μείωσης των περιορισμών της μεθοριακής κυκλοφορίας, με προγράμματα ανταλλαγών φοιτητών και μαθητών, και διευκολύνοντας την κυκλοφορία των ερευνητών, των διερευνητών, των καλλιτεχνών, των επιχειρηματιών και των δημοσιογράφων.
<P>
" ανάπτυξη του καθεστώτος θεωρήσεων μεταξύ των χωρών του Νοτίου Καυκάσου και της ΕΕ θα ενισχύσει επίσης το εμπόριο και την οικονομική συνεργασία, όπως δήλωσε η Επιτροπή Διεθνούς Εμπορίου.
<SPEAKER ID="444" NAME="Inese Vaidere" AFFILIATION="UEN">
(LV) Κυρίες και κύριοι, σε μια κατάσταση όπου, στον Νότιο Καύκασο, τα συμφέροντα αρκετών σημαντικών γεωπολιτικών συμμετεχόντων είναι αντικρουόμενα, είναι σημαντικό να διακρίνουμε την πραγματική τους επιρροή. " έκθεση έχει σε μεγάλο βαθμό αποφύγει να αναγνωρίσει τον πραγματικό ρόλο της Ρωσίας στην περιοχή. " εμπειρία μας στα κράτη της Βαλτικής μας έδειξε ότι η αιτία πολλών προβλημάτων είναι η νέοϊμπερεαλιστική εξωτερική πολιτική της Ρωσίας και η επιθυμία της να ανακτήσει επιρροή στα εδάφη που απώλεσε. Δεν μπορώ να συμφωνήσω με την άποψη που διατυπώνεται στην έκθεση ότι η προσχώρηση στο NATO θα μπορούσε να αναζωπυρώσει τη σύγκρουση στην Αμπχαζία και τη Νότια Οσετία. Θα πρέπει να σημειώσουμε ότι περισσότεροι από το 70% των κατοίκων της Γεωργίας ψήφισαν όντως υπέρ της προσχώρησης στο NATO, αλλά στην πραγματικότητα η Ρωσία περιέπλεξε την κατάσταση παροτρύνοντας αλλαγές στην εθνοτική σύνθεση και μεταβάλλοντας τον ψυχισμό των πολιτών. Δεν πρέπει να αγνοούμε την επιθυμία των ανθρώπων να προσεγγίσουν τη δυτική δημοκρατία. Απόδειξη της δημοκρατικής προόδου της Γεωργίας παρέχεται επίσης από τις προεδρικές εκλογές της 5ης Ιανουαρίου οι οποίες, σε γενικές γραμμές, διεξήχθησαν σύμφωνα με τα διεθνή πρότυπα. Είναι πιθανόν ότι ήμαστε πολύ επικριτικοί έναντι του Αζερμπαϊτζάν, δεδομένου ότι επέδειξε την επιθυμία να σεβαστεί τα ανθρώπινα δικαιώματα - 119 κρατούμενοι απελευθερώθηκαν με το προεδρικό διάταγμα του Δεκεμβρίου, συμπεριλαμβανομένων δημοσιογράφων. " Ευρωπαϊκή Ένωση πρέπει να συμμετάσχει πιο ενεργά στην επίλυση παρατεταμένων συγκρούσεων, η οποία αποτελεί προϋπόθεση σταθερότητας και ανάπτυξης. Το πρώτο βήμα θα μπορούσε να είναι η ενθάρρυνση της ανταλλαγής ρωσικών στρατιωτικών δυνάμεων με διεθνείς ειρηνευτικές δυνάμεις. Πρέπει να μιλήσουμε στη Ρωσία με σαφή γλώσσα. Χρησιμοποιώντας τη γλώσσα των μύθων δεν είναι ο τρόπος να περάσουμε από τις υποσχέσεις σε πράξεις. Σας ευχαριστώ.
<SPEAKER ID="445" NAME="Jiří Maštálka" AFFILIATION="GUE/NGL">
(CS) Κυρία Πρόεδρε, εν πρώτοις θα ήθελα να απευθύνω πολλές ευχαριστίες στην Επίτροπο για την απάντησή της στην ερώτησή μου, που αφορούσε την ποινική ευθύνη των ατόμων στη Γεωργία. Αποτελεί πολύ ευαίσθητο θέμα, το οποίο εξετάστηκε επίσης στις προεκλογικές συζητήσεις στη Γεωργία. Θα ήθελα να αναφέρω ότι η προηγούμενη ομιλήτρια δήλωσε ότι η Ρωσία έχει ιμπερεαλιστικές βλέψεις. Ναι, αυτό είναι πιθανό. Εντούτοις, πρέπει να πω ότι ο Καύκασος δεν είναι ούτε οι Άλπεις ούτε τα Πυρηναία. Ο Καύκασος είναι απλώς ο Καύκασος, και είναι απαραίτητο για μας να τον αντιληφθούμε στο γεωγραφικό του πλαίσιο. Είχα προετοιμάσει μια μεγαλύτερη ομιλία, αλλά θα συνοψίσω την αποστολή μου ως εκλογικού παρατηρητή στη Γεωργία σε επτά σημεία.
<P>
Πρώτον, όπως ακριβώς η μεγάλη πλειονότητα των ανθρώπων στην περιοχή του Καυκάσου, και εμείς στη Δυτική, Κεντρική και Ανατολική Ευρώπη επιθυμούμε να δούμε σταθερότητα σε αυτήν την περιοχή. Είναι πιθανό ότι αυτή η σταθερότητα θα επιτευχθεί με τη στήριξη των "νωμένων Πολιτειών ή της Ευρωπαϊκής Ένωσης. Δεύτερον, είναι καθήκον μας ως βουλευτών του Ευρωπαϊκού Κοινοβουλίου να αμφισβητήσουμε τη χρήση των χρηματοδοτικών πόρων που παρέσχεσε η Ευρωπαϊκή Ένωση για σχετικά προγράμματα. Δεν θα πρέπει να χρησιμοποιηθούν για την εκλογή του Προέδρου Saakashvili. Τρίτον, είναι γοητευτικό ότι ο παλαιός-νέος πρόεδρος προτείνει διάλογο με τη Ρωσία· εν τούτοις, ισχύει ένας κανόνας ότι, ακριβώς όπως σε έναν επίσημο χορό, εάν προσφέρετε το μπράτσο σας σε μια κυρία δεν σημαίνει ότι θα χορέψετε όπως εκείνη επιθυμεί. Αυτό που θέλω να πω είναι το εξής: εάν ο πρόεδρος Saakashvili προτείνει διάλογο με τη Ρωσία, είναι απαραίτητο για την άλλη πλευρά να καταλάβει ότι πρόκειται για μια πραγματική πρόσκληση για χορό. Τέταρτον, όλες οι χώρες ενδιαφέρονται για τον Καύκασο, συμπεριλαμβανομένων των "νωμένων Πολιτειών και των χωρών της Ευρωπαϊκής Ένωσης. Δυστυχώς, η Ευρωπαϊκή Ένωση μετά βίας δίνει το παρόν στον Καύκασο. Επίτροπε, πρέπει να ομολογήσω ότι το ενδιαφέρον της Ευρωπαϊκής Ένωσης για την περιοχή δεν είναι προφανές, και αυτό περιλαμβάνει και το ενδιαφέρον της για τη φτώχεια εκεί. Κατ' αυτήν την έννοια η κοινή μας ευρωπαϊκή πολιτική θα πρέπει να διατυπωθεί καλύτερα· δεν θα πρέπει να είναι απλώς λόγια, αλλά επίσης πράξεις και οικονομικά.
<SPEAKER ID="446" NAME="Derek Roland Clark" AFFILIATION="IND/DEM">
(EN) Κυρία Πρόεδρε, δεν μπορώ να υποστηρίξω μια πολιτική για τον Εύξεινο Πόντο. Θα αναλώσει τεράστια χρηματικά ποσά. " χώρα μου είναι η δεύτερη μεγαλύτερη ταμίας της ΕΕ, και η κυβέρνησή μας μόλις αποφάσισε να μειώσει την εισφορά μας στην ΕΕ κατά 1 δισεκατομμύριο βρετανικές λίρες τον χρόνο.
<P>
Αρχικά, ένα από τα βασικά στοιχεία αυτής της πολιτικής θα είναι να διευκολύνει τον ανεφοδιασμό της Δύσης σε αέριο και πετρέλαιο. Πριν από δύο χρόνια είδαμε τη Ρωσία να διακόπτει την παροχή αερίου στην Ουκρανία την εποχή των Χριστουγέννων. Δοκίμαζαν απλώς τα νεύρα μας, και μόλις η Ρωσία αποκτήσει ένα ακόμη μεγαλύτερο μερίδιο του δυτικού ενεργειακού εφοδιασμού, ποιος μας λέει ότι δεν θα το ξανακάνουν - σε όλους μας; " Ευρώπη πρέπει να γίνει περισσότερο αυτάρκης σε ενέργεια - όχι μέσω της άχρηστης αιολικής ενέργειας, ούτε μέσω των βιοκαυσίμων. Όταν υπάρχει παγκόσμια έλλειψη σιτηρών, είναι τρέλα να αντικαθιστά κανείς την έλλειψη καυσίμων με έλλειψη τροφής. " κυβέρνησή μου ανήγγειλε, σχεδόν πολύ αργά, ένα πρόγραμμα κατασκευής σταθμών παραγωγής ενέργειας νέας γενιάς, ευελπίστως προφθαίνοντας τη Γαλλία - ήτοι, 70% της ηλεκτρικής ενέργειας από πυρηνική ενέργεια. Θα πρέπει να κάνουμε περισσότερα και να χρησιμοποιήσουμε την ενέργεια πρόσβασης για την παραγωγή υδρογόνου και την ανάπτυξη της τεχνολογίας για τη χρησιμοποίησή του αντί του πετρελαίου.
<P>
Εάν η ΕΕ επιθυμεί πραγματικά να κάνει τη διαφορά, θα πρέπει να χρηματοδοτήσει την κατασκευή πυρηνικών σταθμών παραγωγής ενέργειας σε ολόκληρη την ήπειρο, με στόχο τη μείωση της εξάρτησής μας από ασταθή καθεστώτα και υπερμήκεις αγωγούς παροχής. Τότε, και μόνο τότε, θα έχουμε τα χρήματα να βοηθήσουμε τις φτωχότερες περιοχές γύρω από τον Εύξεινο Πόντο. " διοχέτευση χρημάτων τώρα μόνο θα καθυστερήσει την υποσχεθείσα χρηματοδότηση των 10 νέων ανατολικών κρατών μελών της ΕΕ -μια υπόσχεση που δεν έχει ακόμη εκπληρωθεί. Υποσχέσεις- στη Βρετανία μας υποσχέθηκαν ένα δημοψήφισμα για το Ευρωπαϊκό Σύνταγμα, τη Συνθήκη της Λισαβόνας, πείτε το όπως θέλετε. Σε αυτή την αίθουσα, απαιτώ τώρα η ΕΕ να διεξάγει ένα δημοψήφισμα για τη Συνθήκη σε όλα τα κράτη μέλη, συμπεριλαμβανομένου του "νωμένου Βασιλείου. Ρωτήστε τον λαό.
<SPEAKER ID="447" NAME="Γεώργιος Παπαστάμκος" AFFILIATION="PPE-DE">
Κυρία Πρόεδρε, κυρίες και κύριοι συνάδελφοι, ο Οργανισμός Οικονομικής Συνεργασίας των χωρών του Ευξείνου Πόντου αποτελεί πλέον ένα ώριμο σχήμα περιφερειακής οργάνωσης με διαρκώς εντεινόμενη και εκτεινόμενη συνεργασία. Πολλώ μάλλον συνιστά τόπο συνάντησης της Ευρώπης με την Ασία. Τόπο δημιουργικής έκφρασης, διαφορετικών πολιτισμών, διαφορετικών εθνικών ταυτοτήτων και θρησκειών.
<P>
Ο ΟΟΣΕΠ καλείται να διαδραματίσει σημαντικό ρόλο στην εδραίωση της ειρήνης, της σταθερότητας και της ευημερίας σε περιοχές αντιμέτωπες με μεγάλες προκλήσεις, όπως είναι τα Βαλκάνια και ο Καύκασος, καθώς και στη δημιουργία ενός ευρω-ασιατικού οικονομικού χώρου.
<P>
" γεωστρατηγική και οικονομική σημασία της γοργά αναπτυσσόμενης περιοχής του Ευξείνου Πόντου είναι αδιαμφισβήτητη. Ιδιαίτερης σημασίας είναι η ανάπτυξη θαλασσίων διασυνδέσεων και οδικών μεταφορών και διαδρόμων καθώς και η συνεργασία στον τομέα της ενέργειας με παράλληλη προώθηση της βιώσιμης ανάπτυξης.
<P>
Οι σχέσεις της Ένωσης και της περιοχής του Ευξείνου Πόντου έχουν προσλάβει μια νέα δυναμική μέσω της ανακοίνωσης της Επιτροπής συνέργια του Ευξείνου Πόντου, η οποία φέρει τη σφραγίδα της Επιτρόπου κ. Ferrero-Waldner. Θεωρώ ωστόσο ότι απαιτείται μια ευρεία συνεκτική στρατηγική προσέγγιση της περιοχής. Υποστηρίζω επίσης τη θεσμοθέτηση διακοινοβουλευτικής συνεργασίας μεταξύ του Ευρωπαϊκού Κοινοβουλίου και της Κοινοβουλευτικής Συνέλευσης του ΟΟΣΕΠ.
<P>
Ας μου επιτραπεί τέλος να επισημάνω τον ιδιαιτέρως εποικοδομητικό ρόλο που διαδραματίζει η χώρα μου, η Ελλάδα, με τη διπλή ιδιότητα του κράτους μέλους της Ένωσης και του ΟΟΣΕΠ, στην ενδυνάμωση της συνεργασίας τόσο στο εσωτερικό του ΟΟΣΕΠ όσο και σε διαπεριφερειακό επίπεδο μέσω της Ένωσης.
<P>
Περατώνω, απευθύνοντας τα συγχαρητήριά μου στις δύο εισηγήτριες, ιδιαίτερα στην κ. Anastase, αλλά και στην κ. Επίτροπο για τη δημιουργική της συμβολή στην ανάδειξη των κοινών προτεραιοτήτων μεταξύ των δύο σχημάτων. Θεωρώ όμως ότι, κυρία Επίτροπε, πρέπει να τολμήσετε ακόμη περισσότερο καθιερώνοντας τη θεσμοθετημένη διαπεριφερειακή συνεργασία μεταξύ Ένωσης και περιοχής του Ευξείνου Πόντου.
<SPEAKER ID="448" NAME="Hannes Swoboda" AFFILIATION="PSE">
(DE) Κυρία Πρόεδρε, θα ήθελα καταρχάς να ευχαριστήσω θερμά τις δύο εισηγήτριες για την εξαίρετη εργασία και το πνεύμα συνεργασίας τους. Ευχαριστώ επίσης την κ. Επίτροπο διότι γνωρίζω ότι δραστηριοποιείται πραγματικά πολύ στον χώρο αυτόν και διότι έχω την αίσθηση ότι θέλει να κάνει ακόμα περισσότερα από όσα ίσως θέλουν ορισμένα κράτη μέλη. Την υποστηρίζουμε θερμά σε αυτό. Επί τη ευκαιρία θα ήθελα να ευχαριστήσω θερμά και τον κ. Semneby που εκπροσωπεί το Συμβούλιο και δραστηριοποιείται επίσης πολύ στην περιοχή αυτή.
<P>
Πιστεύω ότι πρέπει να καταλήξουμε σε κάτι που θα αντιστοιχεί τουλάχιστον εν μέρει σε αυτό που εγώ και οι συνάδελφοί μου αποκαλούμε επανειλημμένα κοινοτική περιφέρεια του Εύξεινου Πόντου. Ο κ. Sarkozy το χρησιμοποίησε διαφορετικά για τον χώρο της Μεσογείου, συγκεκριμένα με σκοπό τη διάσπαση της Ευρωπαϊκής Ένωσης. Αντίθετα, ολόκληρη η Ευρωπαϊκή Ένωση και αυτή η περιοχή του χώρου του Ευξείνου Πόντου και του Νότιου Καύκασου πρέπει να συνεργάζονται σύμφωνα με το πνεύμα μιας εταιρικής σχέσης -όπως ήδη ανέφεραν και άλλοι- προκειμένου να λυθούν τα κοινά προβλήματα: τα πολιτικά προβλήματα, π.χ. σχετικά με τη σταθερότητα, αλλά και τη μετανάστευση, και φυσικά τα οικονομικά προβλήματα -σκέφτομαι εδώ για παράδειγμα τη διαμετακόμιση ενέργειας.
<P>
Για παράδειγμα, αν θέλουμε να είμαστε έστω και λίγο πιο ανεξάρτητοι από τη Ρωσία, πρέπει να εξασφαλίσουμε πως υπάρχουν και άλλοι δίαυλοι, που ίσως περνούν από αυτήν την περιοχή και ιδίως και από την Τουρκία. Ό,τι και να σκέφτεται κανείς για την ένταξή της -ξέρω ότι υπάρχουν διαφορετικές απόψεις- η Τουρκία παραμένει ένας σημαντικός εταίρος της Ένωσης σε αυτήν την περιοχή και γι' αυτό θα πρέπει ασφαλώς να τη συμπεριλάβουμε. Δίνω δίκιο στον κ. Severin που είπε πως πρέπει να προσπαθήσουμε να λύσουμε αυτά τα θέματα και μαζί με την ηπειρωτική Ρωσία.
<P>
Ωστόσο, αυτό δεν πρέπει να σημαίνει ότι παραμερίζουμε την ανεξαρτησία και την αυτονομία, καθώς και τη δύναμη αυτόματης ίασης των χωρών της περιοχής και λέμε ότι μόνο μαζί με τη Ρωσία μπορούμε να λύσουμε τα προβλήματα. " Ρωσία πρέπει επίσης να γνωρίζει ότι υποστηρίζουμε τις επιδιώξεις των χωρών αυτών για ανεξαρτησία και λύση των κρίσεων. " Ευρώπη πρέπει εδώ να είναι ένας εταίρος που τάσσεται σαφώς στο πλευρό αυτών των χωρών. Αυτό σημαίνει πως η περιοχή του Εύξεινου Πόντου είναι πολύ σημαντική για την Ευρωπαϊκή Ένωση. Δεν πρέπει να χάσουμε την ευκαιρία να αναπτύξουμε μαζί το πεδίο αυτό. Μόνο αν αντιμετωπίσουμε μαζί τη Ρωσία, θα μπορέσουμε και να επιβάλουμε μαζί τα συμφέροντά μας.
<SPEAKER ID="449" NAME="Henrik Lax" AFFILIATION="ALDE">
(SV) Κυρία Πρόεδρε, θα ήθελα να πω ένα μεγάλο ευχαριστώ στην εισηγήτρια, Lydie Polfer, για μια εξαιρετική έκθεση. Είναι καιρός να σταματήσουμε να δίνουμε κενές υποσχέσεις και αντίθετα να δράσουμε προκειμένου να διασφαλίσουμε την καλύτερη ένταξη του Νότιου Καύκασου στην Ευρωπαϊκή Ένωση. Ως εισηγητής του Κοινοβουλίου για τον κώδικα θεωρήσεων, θα ήθελα να επιστήσω την προσοχή στην ελεύθερη κυκλοφορία και να ζητήσω σθεναρά από την Επιτροπή και τα κράτη μέλη να εργαστούν προκειμένου να καταστεί αυτό δυνατό.
<P>
Προκειμένου οι γείτονες χώρες της ΕΕ και οι χώρες στον Καύκασο να οικοδομήσουν δημοκρατικές κοινωνίες σύμφωνα με το κράτος δικαίου και λειτουργούσες οικονομίες αγοράς, οι πολίτες τους πρέπει να είναι σε θέση να προσαρμοστούν ομαλά στην ΕΕ ούτως ώστε να επωφεληθούν από την εμπειρία μας στον τομέα. Αυτό δεν ισχύει επί του παρόντος. Είναι ευρέως γνωστό ότι οι προξενικές υπηρεσίες των κρατών μελών της ΕΕ είναι αξιοθρήνητα ανεπαρκείς σε πολλές χώρες στον Νότιο Καύκασο. Υστερούν τόσο σε επικουρικότητα όσο και σε αποτελεσματικότητα. Καλώ συνεπώς τα κράτη μέλη να αυξήσουν τη συνεργασία τους. Διαπιστώνω δύο πιθανότητες. " μία αναφέρεται στην έκθεση που συζητούμε τώρα, δηλαδή η έκκληση δημιουργίας κοινών κέντρων υποβολής αιτήσεων για θεωρήσεις της ΕΕ. Δυστυχώς η πορεία προς αυτό είναι μακρά. Προτείνω συνεπώς επίσης μια εναλλακτική λύση, ήτοι οι υπήκοοι των πληγείσων χωρών στον Νότιο Καύκασο θα πρέπει να έχουν το δικαίωμα, ανεξαρτήτως του σκοπού του ταξιδίου τους, να αιτηθούν θεώρηση στο προξενείο της χώρας της ΕΕ ή Σένγκεν στο οποίο έχουν ευκολότερη πρόσβαση.
<SPEAKER ID="450" NAME="Ryszard Czarnecki" AFFILIATION="UEN">
(PL) Κυρία Πρόεδρε, αυτή είναι μία σημαντική συζήτηση και μια σημαντική έκθεση από την κ. Polfer. Αυτή η φωνή από το Ευρωπαϊκό Κοινοβούλιο προσπαθεί να αναπληρώσει τα 10 έως 20 χρόνια καθυστέρηση. Κατά τη διάρκεια αυτής της περιόδου η Ένωση στην πράξη δεν είχε καμία πραγματική πολιτική σχετικά με τις χώρες του Νότιου Καυκάσου.
<P>
Τώρα τουλάχιστον καταλήξαμε να αντιληφθούμε ότι το Αζερμπαϊτζάν, η Αρμενία και η Γεωργία δεν είναι φυσική ζώνη οικονομικής και πολιτικής επιρροής της Ρωσίας. Το λέω αυτό ακριβώς 11 ημέρες μετά από τις εκλογές στη Γεωργία, όπου ήμουν ένας από τους έξι παρατηρητές του Ευρωπαϊκού Κοινοβουλίου, παρακολουθώντας εκλογές στις οποίες αναδείχθηκε πάλι νικητής ένας εκπρόσωπος υπέρ της δυτικής επιλογής, ένας υπέρμαχος της μέγιστης σύγκλισης με την Ένωση και της εισόδου στο NATO. Το λέω αυτό επίσης στο πλαίσιο μιας πολιτικής σύγκρουσης που μας απειλεί όλους -ολόκληρη την Ευρώπη- και μπορεί να εξελιχθεί ακόμη και σε στρατιωτική σύγκρουση μεταξύ της Γεωργίας και της Ρωσίας για την Οσετία και την Αμπχαζία, αλλά το Erevan, το Baku και το Tbilisi είναι εξίσου σημαντικά για την ενεργειακή πολιτική της Ένωσης και για τη διαφοροποίηση των ενεργειακών πόρων. Ας περάσουμε λοιπόν από τα λόγια στις πράξεις, όπως λέει και ο τίτλος της έκθεσης· ας μετουσιώσουμε τα επιπόλαια λόγια στις πράξεις.
<SPEAKER ID="451" NAME="Nickolay Mladenov" AFFILIATION="PPE-DE">
(BG) Κυρία Πρόεδρε, κυρία Επίτροπε, επιτρέψτε μου να υπενθυμίσω τι είπε ο βρετανός συνάδελφός μας πριν από λίγο. Εάν μπορούσαμε, σε βάρος της βρετανικής εισφοράς, να επιλύσουμε τα προβλήματα της ανθρώπινης εμπορίας, της ενεργειακής εξάρτησης, της ασφάλειας στον Εύξεινο Πόντο, δεν νομίζω ότι θα βρίσκαμε ούτε ένα νέο κράτος μέλος το οποίο δεν θα ήταν πρόθυμο να διαθέσει 1 δισεκατομμύριο ευρώ από τα ταμεία του προκειμένου να επιλύσει αυτά τα θέματα.
<P>
Συνάδελφοι, η έκθεση της κ. Anastase κομίζει ένα κεντρικό μήνυμα, και αυτό το μήνυμα είναι ότι η Ευρώπη χρειάζεται μια πολιτική για τον Εύξεινο Πόντο κατά τον ίδιο τρόπο με τον οποίο έχει τη Βόρεια διάσταση και με τον ίδιο τρόπο που έχει τη μεσογειακή πολιτική της. Το 2007 η Ευρωπαϊκή Επιτροπή εξέδωσε την ανακοίνωσή της, τώρα έχουμε και την έκθεση του Ευρωπαϊκού Κοινοβουλίου. Μπορώ να σας υπενθυμίσω αξιότιμοι συνάδελφοι ότι στα τέλη του περασμένου έτους ζητήσαμε από την Ευρωπαϊκή Επιτροπή να παρουσιάσει απτές προτάσεις για σχέδια και προγράμματα για την εφαρμογή αυτών των πολιτικών στο ετήσιο πρόγραμμά της του 2008. Για αυτόν τον λόγο, ας είναι το 2008 το έτος της δράσης για τον Εύξεινο Πόντο.
<P>
Συζητώντας τα ενεργειακά θέματα της Ευρώπης, θα ήθελα να πω ότι αυτή η έκθεση φέρει ένα πολύ σημαντικό μήνυμα: ο Εύξεινος Πόντος είναι στρατηγικής σημασίας για την Ευρώπη επειδή μπορεί να χρησιμεύσει για την αύξηση της ενεργειακής της εξάρτησης από μία πηγή, ακριβώς όπως μπορεί να χρησιμεύσει για τη διαφοροποίηση των πηγών...
<P>
πηγές και ενεργειακή εξάρτηση. " έκθεσή μας ζητεί το δεύτερο. Και απευθύνω έκκληση σε όλους σας: ας μην αφήσουμε την Ευρώπη και ορισμένες χώρες στην Ευρωπαϊκή Ένωση να αυξήσουν την ενεργειακή τους εξάρτηση από τη μία ή την άλλη πηγή.
<P>
" έκθεση φέρει ένα πολύ σημαντικό μήνυμα στους γείτονές μας και θα πάρω το θάρρος να το παραθέσω στα αγγλικά. Οι σχέσεις στην περιοχή του Εύξεινου Πόντου θα πρέπει να βασίζονται σε "mutual respect, territorial integrity, non-interference in each other's internal affairs and the prohibition of the use of force or threat of the use of force."
<P>
Αυτό είναι το μήνυμα που η Ευρωπαϊκή Επιτροπή και η Προεδρία θα είναι, ελπίζω, σε θέση να παρουσιάσουν επιτυχώς στους εταίρους μας στην άλλη πλευρά του Εύξεινου Πόντου ως βάση της πολιτικής που θα ακολουθήσουμε στην περιοχή, και ως έκκληση σε αυτούς να ακολουθήσουν τον ίδιο τύπο πολιτικής έναντι στις χώρες που έχουν κατακτήσει την ανεξαρτησία τους κατά μήκος της ακτής του Εύξεινου Πόντου. Σας ευχαριστώ.
<SPEAKER ID="454" NAME="Ioan Mircea Paşcu" AFFILIATION="PSE">
(EN) Κυρία Πρόεδρε, μετά από περισσότερο από ενάμισι αιώνα εγκατάλειψης, η περιοχή του Εύξεινου Πόντου είναι πάλι στην κορυφή της διεθνούς οικονομίας και πολιτικής.
<P>
Αυτή η περιοχή αγωνίζεται επί του παρόντος να επιτύχει μία νέα ισορροπία μετά την είσοδο νέων παραγόντων, συμπεριλαμβανομένης της ΕΕ, μετά από τόσα χρόνια στη διάρκεια του Ψυχρού Πολέμου κατά τα οποία θεωρείτο μια κλειστή λίμνη.
<P>
Μετά την ανακοίνωση της Επιτροπής με τίτλο "Συνέργεια του Εύξεινου Πόντου: μια νέα πρωτοβουλία περιφερειακής συνεργασίας", η παρούσα πρώτη έκθεση στο Κοινοβούλιο αποτελεί ένα ακόμη βήμα προς τη σωστή κατεύθυνση.
<P>
Αλλά δυστυχώς, και τα δύο δεν είναι αρκετά. " έλλειψη ταυτότητας της ίδιας της περιοχής και οι παραδοσιακές ευαισθησίες ορισμένων χωρών της ΕΕ έναντι της Ρωσίας, τόσο πολιτικές (επί παραδείγματι η Ουκρανία, η Μολδαβία, ο Νότιος Καύκασος και οι παγωμένες συγκρούσεις) όσο και οικονομικές (η αυξημένη ευρωπαϊκή εξάρτηση από το ρωσικό αέριο και η ευαίσθητη κατάσταση των διαπραγματεύσεων ΕΕ-Τουρκίας), συγκαταλέγονται προφανώς μεταξύ των λόγων για τους οποίους η ΕΕ έχει περιοριστεί σε συνέργεια αντί για στρατηγική.
<P>
Ενώ η στρατηγική συνεπάγεται σαφείς στόχους, απτά μέτρα για την επίτευξή τους και, τελικά, ένα λεπτομερές χρονοδιάγραμμα, όλα προσαρμοσμένα στην αξία της περιοχής αυτής καθαυτής, η συνέργεια συνεπάγεται απλώς τη σύνδεση με τις γειτονικές περιοχές ενδιαφέροντος της ΕΕ.
<P>
Μια στρατηγική θα μπορούσε να επιτευχθεί μέσω απτών μέτρων σχετικά με το πως η ΕΕ αντιμετωπίζει μια πληθώρα τοπικών οργανώσεων· σχετικά με τη φυσική σύνδεση της περιοχής με την υπόλοιπη ήπειρο για την οποία ο ποταμός Δούναβης είναι ζωτικής σημασίας· και για την ενίσχυση του μέσου της πολιτικής γειτονίας προς την περιοχή του Εύξεινου Πόντου, όπως προτάθηκε μέσω των τροπολογιών της ομάδας μου.
<P>
Εν κατακλείδι, μια λέξη για τη Μολδαβία, το τελευταίο κομμάτι ηπειρωτικής λατινικότητας εκτός των συνόρων της ΕΕ. Αν και μέρος της ίδιας θλιβερής εμπειρίας στις αρχές του Δεύτερου Παγκόσμιου Πολέμου, η Μολδαβία δεν θα μπορούσε να μοιραστεί το θετικό πεπρωμένο των τριών βαλτικών χωρών μετά τον Ψυχρό πόλεμο.
<P>
Πιστεύω ότι η Ευρώπη έχει καθήκον να επανορθώσει την κατάσταση και συνεπώς να συνεχίσει να ενθαρρύνει και να ανταποκρίνεται στις προσπάθειες της Μολδαβίας να προσχωρήσει στην Ένωση. Ελπίδα μου είναι ότι η περίπτωσή της θα κριθεί τελικά βάσει της αξίας της και δεν θα παραμείνει εκ των πραγμάτων δέσμια άλλων σχέσεων της ΕΕ, ασχέτως πόσο στρατηγική μπορεί να είναι αυτή η σχέση.
<SPEAKER ID="455" NAME="Olle Schmidt" AFFILIATION="ALDE">
(SV) Κυρία Πρόεδρε, επιτρέψτε μου να ευχαριστήσω την εισηγήτρια για μια εξαιρετική έκθεση σχετικά με μια περιοχή που αξίζει της προσοχής μας. Ο Νότιος Καύκασος καταλαμβάνει μια ολοένα και περισσότερο στρατηγική θέση τόσο από πολιτική όσο και από οικονομική άποψη. Παρατηρούμε όλοι ένα αυξανόμενο ενδιαφέρον στην περιοχή, τουλάχιστον σε αυτή τη συνέλευση.
<P>
Δυστυχώς, υπάρχουν πολλά πιθανά σημεία ανάφλεξης, και η ρωσική παρεμβολή είναι σημαντική. " Ρωσία επιθυμεί να αυξήσει την επιρροή της και δείχνει το ενδιαφέρον της για κυριαρχία και έλεγχο διαδικασιών όπως ο εφοδιασμός σε αέριο και πετρέλαιο της Ευρώπης. " ΕΕ πρέπει να δει τον κίνδυνο στη στάση της Ρωσίας και συνεπώς να ενισχύσει τους δεσμούς της με τον Νότιο Καύκασο. Μέσω αυτού θα μπορούσαμε να αποκτήσουμε επίσης ένα χρήσιμο και απαραίτητο συμπλήρωμα του ρωσικού πετρελαίου και αερίου με δρόμους διανομής στη βόρειο Ευρώπη. " ΕΕ μόνο οφέλη θα αποκομίσει από τη μεγαλύτερη συμμετοχή.
<P>
Είμαι μέλος μια σουηδικής οργάνωσης -βοήθησα μάλιστα στην ίδρυσή της- η οποία αποσκοπεί στην αύξηση των επαφών μεταξύ της Σουηδίας και του Αζερμπαϊτζάν. Το λέω συνεπώς αυτό ως φίλος. " σύγκρουση στο Ναγκόρνο-Καραμπάχ κατά την περίοδο 1991-1994 έτρεψε ένα εκατομμύριο άτομα σε φυγή, και η σύγκρουση παραμένει ανεπίλυτη. Σύμφωνα με τη Διεθνή Αμνηστία, 600 000 εσωτερικοί πρόσφυγες διαβιούν υπό τρομακτικές συνθήκες στο Αζερμπαϊτζάν. Πριν από ορισμένα χρόνια επισκέφτηκα ένα στρατόπεδο προσφύγων στο Αζερμπαϊτζάν κοντά στα σύνορα με το Ιράν. Ποτέ πριν δεν είδα τόση έσχατη ένδεια. Είναι απολύτως απαράδεκτο ότι, μετά από όλα αυτά τα χρόνια, εκατοντάδες χιλιάδες άτομα εξακολουθούν να ζουν υπό τόσο εξευτελιστικές συνθήκες. Από αυτήν την άποψη οι ηγέτες του Αζερμπαϊτζάν, με επικεφαλής τον πρόεδρο Aliyev, χρήζουν σοβαρής κριτικής. " ΕΕ και η Επιτροπή θα πρέπει να κάνουν περισσότερα σε αυτόν τον τομέα. Αυτοί οι πρόσφυγες δεν πρέπει να είναι ξεχασμένοι άνθρωποι.
<P>
Είναι επίσης σημαντικό να ενεργήσουμε σθεναρά προκειμένου να διασφαλίσουμε την τήρηση ενός τόσο βασικού δικαιώματος όπως η ελευθερία έκφρασης. Πολιτικοί της αντιπολίτευσης και δημοσιογράφοι δεν πρέπει να υφίστανται απειλές και εκφοβισμό ή να φυλακίζονται. Εάν το Αζερμπαϊτζάν επιθυμεί να είναι ένα κράτος το οποίο θα χαίρει του σεβασμού της Ευρώπης, θα πρέπει να τηρεί τις θεμελιώδεις αρχές ενός δημοκρατικού κράτους υποκείμενου στο κράτος δικαίου.
<SPEAKER ID="456" NAME="Andrzej Tomasz Zapałowski" AFFILIATION="UEN">
(PL) Κυρία Πρόεδρε, τα προβλήματα τα οποία συζητούμε σήμερα -όπως είπαν αυτοί που μίλησαν πριν από μένα- είναι εξέχουσας σημασίας. Οριοθετούν έναν τομέα κοινοτικής δράσης ο οποίος ήταν και εξακολουθεί να είναι παραμελημένος.
<P>
Προκειμένου να μην απωλέσει το στοιχείο της ευρωπαϊκότητάς της, η Ευρωπαϊκή Ένωση μπορεί φυσικά να διευρυνθεί και να επεκτείνει την επιρροή της μόνο προς την Ανατολή. Ωστόσο, οι συζητήσεις που παρατείνονται επ' αόριστον σχετικά, επί παραδείγματι, με τις προοπτικές προσχώρησης ορισμένων χωρών στην εν λόγω περιοχή, σε σύγκριση με την Αφρική δεν εμπνέουν αισιοδοξία. Δεν είναι απαραίτητο κανείς να αναλύσει και να εντρυφήσει σε έγγραφα για να είναι σε θέση να δηλώσει ότι αυτή η περιοχή, σε σύγκριση με την Αφρική, επί παραδείγματι, αντιμετωπίζεται ως απομακρυσμένη επαρχία της ηπείρου μας.
<P>
Όλοι οι μηχανισμοί συνεργασίας, ως τμήμα της Ευρωπαϊκής Πολιτικής Γειτονίας, επί παραδείγματι, είναι σημαντικοί, όμως αυτό δεν αποτελεί την προοπτική στόχο για την περιοχή αυτή, καθώς δεν προβλέπει πραγματική εταιρική σχέση στο πλαίσιο των αμοιβαίων σχέσεων. Για την Ένωση, σοβαρή εμπλοκή σε αυτή την περιοχή συνδέεται με παρείσφρηση στη σφαίρα επιρροής της Ρωσίας, και αυτό, ασφαλώς, σημαίνει τη συνέχιση της χρήσης ημίμετρων στην περιοχή. Αυτό το οποίο πρέπει να θυμόμαστε, ωστόσο, είναι ότι μακροπρόθεσμα αυτή η πολιτική δεν θα σταθεροποιήσει την περιοχή: θα κάνει το αντίθετο, ίσως προκαλώντας νέες εντάσεις, και έχουμε ήδη αρκετές από αυτές υπό εξέλιξη.
<SPEAKER ID="457" NAME="Urszula Gacek" AFFILIATION="PPE-DE">
(EN) Κυρία Πρόεδρε, ο εισηγητής για την περιφερειακή πολιτική του Εύξεινου Πόντου μας υπενθυμίζει ότι η Ευρωπαϊκή Ένωση υποστηρίζει νέες ενεργειακές υποδομές και βιώσιμους διαδρόμους μεταφοράς, διαφοροποιώντας τόσο τους προμηθευτές όσο και τις οδούς. Θαυμάσιο παράδειγμα ενός τέτοιου εγχειρήματος είναι ο αγωγός φυσικού αερίου του Nabucco, ο οποίος αναγνωρίζεται ήδη ως έργο προτεραιότητας ευρωπαϊκού ενδιαφέροντος. Είναι, συνεπώς, θλιβερό ότι αυτό το σχέδιο υπονομεύεται από έναν εναλλακτικό ρωσοϊταλικό αγωγό ονόματι South Stream.
<P>
Ως βουλευτής της Πολωνίας, βλέπω πολλές αντιστοιχίες μεταξύ του South Stream και του αγωγού αερίου Nord Stream Baltic. Και οι δύο είναι πολύ δαπανηρότεροι από ό,τι οι χερσαίες οδοί. Μάλιστα, ο South Stream μπορεί να αποδειχθεί 4 δισεκατομμύρια δολάρια ακριβότερος από τον Nabucco. Και οι δύο μπορεί να διαταράξουν την εύθραυστη οικολογική ισορροπία ευαίσθητων θαλάσσιων περιβαλλόντων. Επίσης, και στις δύο περιπτώσεις, οι αγωγοί μπορεί να θεωρηθούν ως πολιτικό όπλο στα χέρια της Ρωσίας.
<P>
Ο αγωγός Nord Stream θα απομονώσει την Πολωνία, τα κράτη της Βαλτικής και την Ουκρανία· ο South Stream θα διαδραματίσει τον ίδιο ρόλο σε σχέση με την Τουρκία, τον Νότιο Καύκασο και, πιθανώς, τη Ρουμανία, η οποία μπορεί τώρα να παρακαμφθεί υπέρ της Σερβίας. Ο South Stream είναι αντίθετος στην αρχή της ενεργειακής ασφάλειας στην Ευρώπη, βάσει διαφόρων πηγών και οδών. Συνεπώς, εάν ο South Stream προχωρήσει όντως, δεν θα πρέπει να λάβει ευρωπαϊκή χρηματοδότηση σε κανένα στάδιο.
<P>
Εάν η Ρωσία πρόκειται να προωθήσει μη βιώσιμα από οικονομική άποψη και περιβαλλοντικά αμφισβητήσιμα έργα, επειδή εξυπηρετούν τους στόχους εξωτερικής πολιτικής της, τότε δεν θα πρέπει να γίνει σε βάρος μας.
<SPEAKER ID="458" NAME="Jan Marinus Wiersma" AFFILIATION="PSE">
(NL) Κυρία Πρόεδρε, επικροτώ το γεγονός ότι απόψε συζητούμε σε ευρύτερο πλαίσιο την κατάσταση στον Νότιο Καύκασο και τις βλέψεις μας ως Ευρωπαϊκή Ένωση και ως Κοινοβούλιο σε σχέση με την περιοχή του Ευξείνου Πόντου. Σε τελική ανάλυση, μιλάμε για περιοχές με περιφερειακά προβλήματα, όπου πρέπει να ανευρεθούν περιφερειακές λύσεις για χάρη των χωρών που αποτελούν τμήμα αυτής της περιοχής.
<P>
Μιλάμε εδώ για ασφάλεια, ενέργεια, εμπόριο, μεταφορές - ή, γενικότερα, για σταθερότητα και την ανάπτυξη των περιφερειών που περιβάλλουν την ΕΕ, περιφέρειες όπου έχουμε σημαντικά συμφέροντα. Πρόκειται για συμφέροντα τα οποία, κατά τη γνώμη μου, θα πρέπει να αντανακλώνται σε μια πιο ενεργή πολιτική εκ μέρους της ΕΕ και της Ευρωπαϊκής Επιτροπής. Είμαστε υπόχρεοι στην Επίτροπο για τις πρωτοβουλίες τις οποίες ανέπτυξε υπό την ομπρέλα της "συνέργειας του Ευξείνου Πόντου".
<P>
Όπως ήδη είπαν και άλλοι βουλευτές, πρέπει να υπογραμμιστεί ότι υπάρχει επίσης ένας ρόλος για τη Ρωσία και την Τουρκία σε αυτό το είδος συνεργασίας. Αυτές οι χώρες έχουν ήδη αναλάβει αυτόν τον ρόλο, και είναι ιδιαίτερα σημαντικό η ΕΕ να μεριμνήσει ώστε να τον διατηρήσουν. Σε τελική ανάλυση, έχουμε καλές σχέσεις με την Τουρκία -διεξάγουμε διαπραγματεύσεις με αυτήν για την προσχώρησή της- παρόλο που η Τουρκία μπορεί επιπλέον ενός παραδοσιακού ρόλου, να διαδραματίσει επίσης ευρύτερο ρόλο στην περιοχή. " Ρωσία είναι σημαντική στην περιοχή, οι σχέσεις όμως με αυτήν τη χώρα είναι μάλλον περισσότερο σύνθετες. Πιστεύω ότι, εάν η ΕΕ τοποθετηθεί περισσότερο ως εταίρος παρά ως οδηγός στο πλαίσιο αυτής της συνεργασίας, η Μόσχα θα καταλήξει να αντιληφθεί ότι η ευθύνη για την περιοχή επιμερίζεται, ότι μπορούμε να συνεργαστούμε ως εταίροι χωρίς η ΕΕ να αναλάβει το ηγετικό ρόλο.
<P>
" συνέργεια είναι μια καλή ιδέα -αποτελεί καλή σύνοψη της σύνδεσης σωρείας δραστηριοτήτων πολιτικής της ΕΕ -της Επιτροπής- προκειμένου όμως να της προσδώσουμε λίγο περισσότερη διάθρωση, ο κ. Swoboda και εγώ προτείναμε να της δοθεί κοινοβουλευτική διάσταση, με υπουργικές διαβουλεύσεις στο επίπεδο της περιοχής του Ευξείνου Πόντου. Θα ήταν ευπρόσδεκτη λίγη περισσότερη διάρθρωση. Μάλιστα, μιλήσαμε ακόμη και για μια κοινότητα ΕΕ-Ευξείνου Πόντου, μολονότι, ακολουθώντας τις πρωτοβουλίες του κ. Sarkozy, γίναμε ίσως περισσότερο μετριοπαθείς όσον αφορά τη χρησιμοποίηση αυτού του είδους της ορολογίας.
<P>
Πρέπει να υπογραμμίσουμε ότι, παρόλο που οι προτάσεις μας και το όραμά σας δεν αποτελούν υποκατάστατο των διμερών σχέσεων της ΕΕ με όλες αυτές τις χώρες, θα μπορούσαν εντούτοις να παροτρύνουν τους γείτονές μας προς ανατολάς σε περισσότερη περιφερειακή συνεργασία. Πιστεύω ότι και αυτό είναι καίριας σημασίας για την ΕΕ.
<SPEAKER ID="459" NAME="Siiri Oviir" AFFILIATION="ALDE">
(ET) Επίτροπε, κυρία Πρόεδρε, κυρίες και κύριοι.
<P>
Το ενδιαφέρον και ο στόχος της Ευρωπαϊκής Ένωσης στον Νότιο Καύκασο είναι να στηρίξει και να παροτρύνει την επί του παρόντος εν εξελίξει ανάπτυξη στις τρεις χώρες στην περιοχή προς την εδραίωση ειρηνικών και σταθερών χωρών. " πολιτική γειτονίας είναι σε λειτουργία είναι όμως επίσης απαραίτητο να καταρτιστεί παράλληλα μια περιφερειακή πολιτική. Ταυτόχρονα δεν πρέπει να είμαστε αδιάφοροι στα ιδιαίτερα χαρακτηριστικά των τριών χωρών, διαφορετικά οι πολιτικές μας δεν θα είναι αποτελεσματικές.
<P>
Θα ήθελα να τονίσω για μία ακόμη φορά, οι χώρες του Νότιου Καυκάσου - Αρμενία, Αζερμπαϊτζάν και Γεωργία, είναι πολύ διαφορετικές από την άποψη του πολιτισμού, των εθίμων, της θρησκείας και της γεωπολιτικής. Ωστόσο, έχουν κοινό υπόβαθρο -έχουν όλες αποδεσμευθεί από την επιρροή της σοβιετικής ιδεολογίας, μια επιρροή η οποία διήρκεσε περίπου 100 χρόνια. Δεν έχουν ακόμη απαλλαγεί πλήρως από τη στρατιωτική παρουσία του διαδόχου της Σοβιετικής Ένωσης - τη Ρωσία.
<P>
Αυτές οι χώρες χρειάζονται, και οι πολίτες τους επιθυμούν, δημοκρατικές μεταρρυθμίσεις· χρειάζονται την ουσιαστική, στοχοθετημένη βοήθεια της Ευρωπαϊκής Ένωσης. " προσδοκία και η ανάγκη είναι να ξεκινήσουν αμέσως οι εργασίες των αντιπροσωπειών της Επιτροπής στο Yerevan και στο Baku.
<P>
Ταυτόχρονα το έργο του Ειδικού Αντιπροσώπου της Ευρωπαϊκής Ένωσης για τον Νότιο Καύκασο δεν είναι αρκετό στην παρούσα του μορφή. Δεν υπήρξε εξήγηση όσον αφορά τον λόγο για τον οποίο οι εκθέσεις του ειδικού αντιπροσώπου ανά τα χρόνια δεν τέθηκαν στη διάθεση του Ευρωπαϊκού Κοινοβουλίου. Αυτή η κατάσταση θα πρέπει να αλλάξει. Όλοι μας εργαζόμαστε με τον ίδιο στόχο υπόψη.
<P>
Δεν πρέπει να ξεχνάμε ότι η δημοκρατία δεν είναι πράγμα, είναι τρόπος σκέψης και δεν μπορεί να αφαιρεθεί απλώς μία ημέρα ή να μεταβιβαστεί από τη μία χώρα στην άλλη. " πλήρη δημοκρατία δεν εμφανίζεται εν μία νυκτί.
<P>
Δεν αισθανόμαστε άνετα με όλα όσα συμβαίνουν στην Αρμενία ή το Αζερμπαϊτζάν ή τη Γεωργία, είτε σε σχέση με την καταπολέμηση της διαφθοράς ή το δικαστικό σώμα ή την κατάσταση των μέσων ενημέρωσης στην περιοχή. Ούτε οι ίδιες χώρες είναι ευτυχείς με αυτές τις πτυχές. Είναι στο χέρι μας να τους παράσχουμε ενεργή στήριξη τόσο για τους θεσμούς τους όσο και υπό τη μορφή εμπειρογνωμοσύνης και χρηματοδοτικής βοήθειας. Κάθε ουσιαστική βοήθεια είναι ευπρόσδεκτη στην περιοχή σήμερα.
<P>
Συνεπώς, καλώ την Επιτροπή και το Ευρωπαϊκό Κοινοβούλιο να αξιοποιήσουν περισσότερο την τεχνογνωσία των σημερινών κρατών μελών της Ευρωπαϊκής Ένωσης που ήταν πρόσφατα στην ίδια κατάσταση με τον Νότιο Καύκασο. Γνωρίζουμε ποιες είναι οι τοπικές συνθήκες και τα προβλήματα, και η εμπειρία μας όσον αφορά την εδραίωση κρατών βάσει του κράτους δικαίου θα ήταν έμπρακτη βοήθεια προς αυτά.
<SPEAKER ID="460" NAME="Zbigniew Krzysztof Kuźmiuk" AFFILIATION="UEN">
(PL) Κυρία Πρόεδρε, παίρνοντας τον λόγο σε μία συζήτηση αφιερωμένη στις χώρες του Νότιου Καυκάσου και την περιφερειακή πολιτική στη λεκάνη του Εύξεινου Πόντου, θα ήθελα να επιστήσω την προσοχή στα ακόλουθα θέματα.
<P>
Εν πρώτοις, πρόκειται για μια τεράστια περιοχή για την παραγωγή και τη μεταφορά ενέργειας, και μια περιοχή εξαιρετικής σημασίας από την άποψη της διαφοροποίησης και της ασφάλειας εφοδιασμού της Ένωσης σε ενεργειακές πρώτες ύλες. Ωστόσο, είναι απαραίτητη η στήριξη σε έργα που αφορούν τη μεταφορά ενεργειακών πρώτων υλών από αυτή την περιοχή, όχι μόνο στον νότο της Ευρώπης, καθώς συμβαίνει τόσο μακριά, αλλά επίσης και στον βορρά -στην Ουκρανία και την Πολωνία- και στη Δύση.
<P>
Δεύτερον, μόνο η στήριξη της ΕΕ για πολιτική σταθερότητα και διαδικασίες εκδημοκρατισμού στην περιοχή, καθώς επίσης και η ειρηνική επίλυση των συγκρούσεων μεταξύ των γειτόνων, μπορούν να παράσχουν την ευκαιρία ταχείας οικονομικής ανάπτυξης σε αυτές τις χώρες και μια ουσιαστική μείωση των τεράστιων ποσοστών ανεργίας και φτώχειας.
<P>
Τρίτον, η έντονη οικονομική ανάπτυξη σε ολόκληρη την περιοχή, η οποία σε ορισμένες χώρες είναι πάνω από το 30% του ΑΕγχΠ ετησίως, βασίζεται αποκλειστικά στην παραγωγή και εξαγωγή αργού πετρελαίου και φυσικού αερίου. Αυτό το οποίο χρειάζεται, συνεπώς σε αυτήν την περιοχή είναι η στήριξη εναλλακτικών πηγών εισοδήματος, ιδίως της τουριστικής ανάπτυξης και της συναφούς υποδομής.
<SPEAKER ID="461" NAME="Christopher Beazley" AFFILIATION="PPE-DE">
(EN) Κυρία Πρόεδρε, ο συντάκτης της ανακοίνωσης της Επιτροπής σχετικά με τη συνέργεια του Ευξείνου Πόντου, Janos Herman, είναι άξιος συγχαρητηρίων για μια εξαιρετική δουλειά. " εισηγήτρια του Κοινοβουλίου, κ. Anastase, εκπόνησε επίσης μια εξαιρετικά σημαντική έκθεση.
<P>
Κυρία Επίτροπε, είπατε στην αρχή της παρούσας συζήτησης ότι συμφωνούσατε με το μεγαλύτερο μέρος της έκθεσης της κ. Anastase. Στην απάντησή σας κλείνοντας αυτή τη συζήτηση, θα μπορούσατε να αναφερθείτε ειδικά στις παραγράφους 29 και 36 της έκθεσης; " παράγραφος 29 σας καλεί να προωθήσετε έναν διαπολιτισμικό διάλογο στην περιοχή του Ευξείνου Πόντου, και η παράγραφος 36 να θεσπίσετε μια πλατφόρμα ΜΚΟ για ανταλλαγές μεταξύ της κοινωνίας των πολιτών. Θα μπορούσατε να διαβεβαιώσετε το Κοινοβούλιο ότι θα εφαρμόσετε αυτές τις δύο συστάσεις;
<SPEAKER ID="462" NAME="Libor Rouček" AFFILIATION="PSE">
(CS) Κυρίες και κύριοι, Επίτροπε, παρακαλώ επιτρέψτε μου στη σύντομη ομιλία μου να επικεντρωθώ σε μία μόνο από τις πτυχές των σημερινών θεμάτων, η οποία είναι η περιφερειακή συνεργασία. Εάν εξετάσουμε δύο περιοχές, τον Νότιο Καύκασο και την περιοχή του Εύξεινου Πόντου, μπορούμε να διαπιστώσουμε ότι οι αμοιβαίες σχέσεις μεταξύ των χωρών δεν είναι επαρκώς ανεπτυγμένες, είτε είναι διμερείς ή πολυμερείς. Συνήθως υπάρχει έλλειψη σημαντικού πολιτικού διαλόγου, το επίπεδο εμπορίου μεταξύ αυτών των χωρών είναι πολύ χαμηλό, και υπάρχει σχεδόν παντού έλλειψη σύγχρονων και αποτελεσματικών μεταφορών ή ενεργειακών υποδομών. Επικροτώ συνεπώς τις εκκλήσεις αμφότερων των εισηγητριών για ενίσχυση αυτής ακριβώς της πτυχής: της αμοιβαίας περιφερειακής συνεργασίας σε αυτές τις περιοχές, επιπλέον των διμερών σχέσεων με την Ευρωπαϊκή Ένωση. Είναι ζωτικής σημασίας να ενισχυθεί η περιφερειακή συνεργασία στον τομέα των ανθρωπίνων και πολιτικών δικαιωμάτων, να αναπτυχθεί η δημοκρατία και τα εκπαιδευτικά συστήματα· να ενισχυθεί η περιφερειακή συνεργασία στους τομείς των μεταφορών, της ενέργειας και του περιβάλλοντος· να ενισχυθεί η περιφερειακή συνεργασία στους τομείς του εμπορίου, του τουρισμού και των επενδύσεων. Άλλως ειπείν, είναι ζωτικής σημασίας να δημιουργηθεί σταδιακά, βήμα με βήμα, ένας στέρεος καμβάς ανθρώπινων, πολιτιστικών, οικονομικών και πολιτικών σχέσεων μεταξύ των εθνών και των κρατών του Νότιου Καυκάσου και της περιοχής του Εύξεινου Πόντου. Εάν αυτό επιτύχει, είμαι πεπεισμένος ότι ακόμη και σε αυτή τη γεωγραφική περιοχή οι παρατεταμένες συγκρούσεις θα διευθετηθούν σταδιακά και τελικά θα επιλυθούν, και θα δημιουργηθεί ένας χώρος σταθερότητας, δημοκρατίας και ευημερίας.
<SPEAKER ID="463" NAME="Anna Ibrisagic" AFFILIATION="PPE-DE">
(SV) Κυρία Πρόεδρε, με τη σαφή γεωστρατηγική της θέση, η περιοχή του Εύξεινου Πόντου είναι μία περιοχή η οποία είναι σημαντική τόσο για την ΕΕ όσο και για τις χώρες της ευρύτερης περιοχής, όχι μόνο για πολιτικούς λόγους και λόγους ασφάλειας αλλά επίσης λόγω της πολιτιστικής της ποικιλομορφίας και του πολιτιστικού της πλούτου. Ωστόσο, περιοχές στις οποίες διασταυρώνονται πολλές οδοί και στις οποίες υπάρχει ποικιλία πολιτικών και άλλων ενδιαφερόντων διατρέχουν συχνά κίνδυνο συγκρούσεων κάποιου είδους.
<P>
Και εγώ η ίδια γεννήθηκα στα Βαλκάνια και γνωρίζω τι μπορεί να σημαίνει παρατεταμένες και ανεπίλυτες συγκρούσεις, όχι μόνο για την κατάσταση ασφάλειας σε μια ολόκληρη περιοχή αλλά επίσης για το οικονομικό της δυναμικό και για την εξομάλυνση της ζωής των ανθρώπων που ζουν εκεί. Γνωρίζω επίσης ότι η ΕΕ καλείται να διαδραματίσει έναν σημαντικό ρόλο. " ΕΕ μπορεί και πρέπει να έχει ως στόχο της, από κοινού με τους ανθρώπους των χωρών του Ευξείνου Πόντου, να αναπτύξουν την περιοχή σε μία περιοχή η οποία θα είναι σταθερή και ασφαλής και στην οποία θα επικρατούν οι δημοκρατικές αρχές και το κράτος δικαίου. " αύξηση της συνεργασίας στον ενεργειακό τομέα αποτελεί επίσης σημαντικό στοιχείο σε αυτό το έργο. Επενδύοντας σε νέες υποδομές και αυξάνοντας την εξάπλωση των προμηθευτών, πρέπει να συνεισφέρουμε στην οικονομική και εμπορική ανάπτυξη της περιοχής, η οποία με τη σειρά της θα βελτιώσει τις ευκαιρίες σταθερότητας και ασφάλειας.
<P>
" ενίσχυση των δεσμών μεταξύ της ΕΕ και του Εύξεινου Πόντου δεν είναι, συνεπώς, μόνο καλή αλλά και απαραίτητη. Ως εκ τούτου είναι αυταπόδεικτο ότι η περιοχή του Εύξεινου Πόντου χρειάζεται μια νέα και σαφέστερη περιφερειακή πολιτική. Πρέπει να υπογραμμίσω ότι η περιφερειακή πολιτική δεν θα πρέπει να χρησιμοποιείται ως εναλλακτική λύση της προσχώρησης στην ΕΕ για αυτές τις χώρες που μπορεί να είναι επιλέξιμες. Ούτε πρέπει επίσης να χρησιμοποιείται ως δικαιολογία για την καθυστέρηση της διαδικασίας ένταξης της περιοχής στην Ευρώπη.
<P>
Τέλος, θέλω να ευχαριστήσω τις δύο εισηγήτριες για την εξαιρετική δουλειά τους και να απευθύνω μία ιδιαίτερη ευχαριστία στην κ. Ferrero-Waldner για το προσωπικό της ενδιαφέρον και την αποδεδειγμένη προσωπική δέσμευσή της σε θέματα που επηρεάζουν αυτή την περιοχή.
<SPEAKER ID="464" NAME="Kristian Vigenin" AFFILIATION="PSE">
(BG) Κυρία Πρόεδρε, κυρία Επίτροπε, συνάδελφοι, θα ήθελα να εκφράσω την ικανοποίησή μου για το γεγονός ότι οι δύο εκθέσεις, για τον Εύξεινο Πόντο και τον Νότιο Καύκασο, εκπονήθηκαν και συζητήθηκαν στην Επιτροπή Εξωτερικών Υποθέσεων σε μία ατμόσφαιρα συμφωνίας, και εγκρίθηκαν πρακτικά ομοφώνως.
<P>
Αυτό αποτελεί ενθαρρυντική ένδειξη ότι γνωρίζουμε πόσο σημαντικό είναι να δημιουργήσουμε μια σαφέστερη, συστηματικότερη, περισσότερο διαρθρωμένη και ενιαία πολιτική σε σχέση με την περιοχή του Εύξεινου Πόντου και των παρακείμενων χωρών. Αυτό δεν είναι εύκολο καθήκον. " περιοχή του Εύξεινου Πόντου απαρτίζεται από χώρες με ποικίλες παραδόσεις, νοοτροπίες, πολιτικές πρακτικές, εδαφικές εκτάσεις και πληθυσμιακά μεγέθη.
<P>
Επίσης, αυτές οι χώρες βρίσκονται σε διαφορετικά στάδια όσον αφορά τη συνεργασία τους με την Ευρωπαϊκή Ένωση, η οποία κυμαίνεται από την ιδιότητα τους κράτους μέλους, της υποψήφιας χώρας, έως της χώρας της Ευρωπαϊκής Πολιτικής Γειτονίας και, φυσικά, τη Ρωσία, η εποικοδομητική προσέγγιση της οποίας θα αποτελέσει το κλειδί της επιτυχίας αυτής της πρωτοβουλίας. Αυτό το μίγμα, ωστόσο, παρέχει αρκετές ευκαιρίες για έναν συνδυασμό διαφόρων πολιτικών για την παραγωγή ενός πολύ μεγαλύτερου συνολικού αποτελέσματος.
<P>
Θα ήθελα να κάνω τρεις επισημάνσεις. Πρώτον, η περιοχή είναι εξαιρετικής στρατηγικής σημασίας για την Ευρωπαϊκή Ένωση από την άποψη της ασφάλειας, του ενεργειακού εφοδιασμού, των μεταφορών και του εμπορίου, του περιβάλλοντος, κλπ. Για αυτόν τον λόγο, ενώ εκτιμούμε πολύ την πρωτοβουλία της Επιτροπής για τη συνέργεια του Εύξεινου Πόντου, θα θέλαμε να δούμε ένα περισσότερο φιλόδοξο σχέδιο το οποίο θα βασίζεται στα επιτεύγματα στο πλαίσιο της Βόρειας Διάστασης ή της ευρωμεσογειακής συνεργασίας. Σε μια περίοδο προώθησης της ιδέας μίας Ευρωμεσογειακής Ένωσης, δεν υπάρχει τίποτα φυσικότερο από την ανεύρεση ενός περισσότερο φιλόδοξου τύπου για την περιοχή του Εύξεινου Πόντου.
<P>
Δεύτερον, ολόκληρη η περιοχή έχει ελλιπώς ανεπτυγμένες υποδομές μεταφορών και μεταφοράς ενέργειας. Για αυτόν τον λόγο θεωρώ σκόπιμο να υποστηρίξω όλα τα διεθνικά έργα που σχεδιάζονται εν προκειμένω επειδή είναι αλληλοσυμπληρωματικά, και όχι εναλλακτικές λύσεις. Αυτό σημαίνει περισσότερη ασφάλεια, διευκόλυνση των οικονομικών ανταλλαγών και σύνδεση των χωρών της περιοχής με την Ευρωπαϊκή Ένωση. Αυτό θα διαφοροποιήσει όχι μόνο τις πηγές αλλά επίσης και τις οδούς μέσω των οποίων το πετρέλαιο και το φυσικό αέριο θα φθάσουν στην Ευρωπαϊκή Ένωση.
<P>
Τρίτον, οι περισσότερες χώρες στην περιοχή πάσχουν από σοβαρά κοινωνικά προβλήματα και θα θέλαμε να διασφαλίσουμε ότι τα κοινωνικά θέματα δεν παραβλέπονται. Οι μακροπρόθεσμες προοπτικές για χώρες στον Εύξεινο Πόντο και τον Νότιο Καύκασο συνδέονται με την ανάπτυξη του ανθρώπινου δυναμικού, επενδύσεις σε εκπαίδευση, διασφάλιση ικανοποιητικών υγειονομικών υπηρεσιών και παιδικής μέριμνας. Σας ευχαριστώ.
<SPEAKER ID="465" NAME="Tunne Kelam" AFFILIATION="PPE-DE">
(EN) Κυρία Πρόεδρε, θα ήθελα να ενημερώσω την Επίτροπο ότι, όπως αρκετοί συνάδελφοι, είμαι πεπεισμένος ότι η ΕΕ πρέπει να επιδείξει αυξημένη δέσμευση στον Νότιο Καύκασο. Σε τελική ανάλυση, όλα τα κράτη στην περιοχή είναι ήδη μέλη του Συμβουλίου της Ευρώπης και, ως μέλη, αποτελούν τμήμα της Ευρώπης.
<P>
Οι διευρυμένες πολιτικές γειτονίας θα είναι πολύτιμο εργαλείο για την έμπρακτη εφαρμογή μιας τέτοιας δέσμευσης. " πρόκλησή μας και η ευκαιρία είναι να διαδραματίσουμε τον ρόλο ενός αξιόπιστου σταθεροποιητή, αλλά επίσης ενός ανεξάρτητου διαμεσολαβητή και υποστηρικτή της δημοκρατικής διαδικασίας. Πρέπει ως εκ τούτου να αφήσουμε κατά μέρος ενδοιασμούς και αμφισημίες. Είναι καιρός να σχεδιάσουμε σαφέστερα τις ευρωπαϊκές πολιτικές σε αυτόν τον τομέα.
<P>
Ο εκπρόσωπος της ΕΕ, Peter Semneby, έχει κάνει εξαιρετική δουλειά, και χαίρομαι, Επίτροπε, που μιλήσατε για αύξηση και διεύρυνση των αντιπροσωπειών μας στην περιοχή. " μακροπρόθεσμη, ενεργή δέσμευση της ΕΕ θα συνεισφέρει ασφαλώς επίσης στην εξεύρεση λύσης για τις ψυχρές συγκρούσεις τις οποίες η Επιτροπή Εξωτερικών Υποθέσεων αποφάσισε να αποκαλέσει, ρεαλιστικότερα, "ανεπίλυτες, μετασοβιετικές συγκρούσεις".
<P>
Συνεπώς, είναι σημαντικό ότι η έκθεση απορρίπτει απόπειρες οποιασδήποτε ξένης δύναμης να δημιουργήσει αποκλειστικές ζώνες συμφέροντος στην περιοχή, και προτρέπει τη Ρωσία να μην αντιτίθεται στη συμμετοχή της ΕΕ στη διαχείριση των συγκρούσεων και σε ειρηνευτικές επιχειρήσεις.
<P>
Εξίσου σημαντικός, εντούτοις, θα είναι ο ρόλος της ΕΕ στην προαγωγή του πνεύματος δημοκρατικού διαλόγου στην περιοχή. Το Ευρωπαϊκό Κοινοβούλιο θα διαδραματίσει σημαντικό ρόλο σε αυτό. Οι βουλευτές του Κοινοβουλίου μπορούν να μεσολαβήσουν και να ενθαρρύνουν τον ομαλό πολιτικό διάλογο μεταξύ των αντίπαλων πλευρών.
<P>
Τέλος, είναι σημαντικό ότι η έκθεση ενθαρρύνει την Επιτροπή να κινηθεί προς πιθανές συμφωνίες ελεύθερων συναλλαγών με την Αρμενία και τη Γεωργία, και να προβεί σε προετοιμασίες για μια συμφωνία εταιρικής σχέσης κινητικότητας μεταξύ της ΕΕ και της Γεωργίας.
<P>
Συνεπώς, ο Νότιος Καύκασος καθίσταται όλο και πλησιέστερος και σημαντικός για μας. Αυτή η περιοχή αξίζει τη σθεναρή μας δέσμευση.
<SPEAKER ID="466" NAME="Justas Vincas Paleckis" AFFILIATION="PSE">
(EN) Κυρία Πρόεδρε, η ΕΕ είναι ικανή και πρόθυμη να βοηθήσει την ενίσχυση της σταθερότητας και της δημοκρατίας και να βελτιώσει το βιοτικό επίπεδο στην περιοχή του Ευξείνου Πόντου και του Νότιου Καυκάσου. " συμμετοχή μεγάλων κρατών όπως η Τουρκία, η Ουκρανία και η Ρωσία είναι σημαντική, αν και όλες έχουν διαφορετικό καθεστώς όσον αφορά τις σχέσεις τους με την ΕΕ.
<P>
" Πολωνία κομίζει τις δυνατότητες και την εμπειρία της στην περιοχή, παρόλο που δεν συνδέεται άμεσα μαζί της, λόγω της κοινής ιστορίας της με τα κράτη της Βαλτικής. Εντούτοις, ακριβώς τη στιγμή που υπάρχει απεγνωσμένη ανάγκη διαλόγου και συνεργασίας με τους γείτονές μας, η ΕΕ έριξε πάλι αυλαία μέσω ορισμένων πτυχών της επεκταμένης ζώνης Σένγκεν.
<P>
Για πολλούς Ανατολικοευρωπαίους, η 1η Ιανουαρίου 2008 επέφερε τετραπλάσια αύξηση των θεωρήσεων ταξιδίου στις γειτονικές χώρες, ρίχνοντας κατ' αυτόν τον τρόπο ένα οικονομικό παραπέτασμα στην Ευρώπη. Διαφωνώ με τις δηλώσεις ανώτατων υπαλλήλων της Επιτροπής σύμφωνα με τις οποίες οι προς Νότο και Ανατολάς γείτονες θα πρέπει να τυγχάνουν ίσης μεταχείρισης από αυτή την άποψη. Οι προς Ανατολάς γείτονές μας βρίσκονται στην ίδια ήπειρο, και όχι πολύ καιρό πριν ορισμένοι από εμάς ζούσαμε στην ίδια χώρα μαζί τους, χωρίς σύνορα.
<P>
Βασίζομαι στους συναδέλφους μου ότι θα υποστηρίξουν την τροπολογία 10 της Σοσιαλιστικής Ομάδας στο Ευρωπαϊκό Κοινοβούλιο στην έκθεση για τη στρατηγική για τον Εύξεινο Πόντο. Προτρέπουμε το Συμβούλιο και την Επιτροπή να μειώσουν το αντίτιμο των θεωρήσεων για ένα πιο αποδεκτό επίπεδο για τους μέσους πολίτες των χωρών που συμμετέχουν στην πολιτική γειτονίας της ΕΕ ή έχουν μια στρατηγική εταιρική σχέση με την ΕΕ.
<SPEAKER ID="467" NAME="Maria Petre" AFFILIATION="PPE-DE">
(RO) Πρώτα από όλα, επιτρέψτε μου να συγχαρώ την εισηγήτρια, κ. Anastase, καθώς και τους συναδέλφους μου στις διάφορες επιτροπές που εξέδωσαν τις γνωμοδοτήσεις τους, για την υπό συζήτηση έκθεση, η οποία είναι εξίσου σοβαρή με τα προβλήματα που περιλαμβάνονται στην κατάρτιση μιας περιφερειακής πολιτικής για τον Εύξεινο Πόντο. Θα ήθελα να ευχαριστήσω τους συναδέλφους μου στην Επιτροπή Περιφερειακής Ανάπτυξης για τη στήριξή τους στις τροπολογίες που προτάθηκαν στη γνωμοδότηση της επιτροπής της οποίας είμαι μέλος. Αναφέρομαι στη συμπερίληψη στο τελικό σχέδιο της έκθεσης για τον Εύξεινο Πόντο του αιτήματός μου για ενίσχυση της ευρωπαϊκής αποστολής αρωγής στα μολδαβικά και ουκρανικά σύνορα και την ανάγκη βελτίωσης της διαχείρισης της παράνομης μετανάστευσης και της μετανάστευσης στην περιοχή.
<P>
Πιστεύω ότι χρειαζόμαστε την ενθάρρυνση της Επιτροπής υπό τη μορφή δράσης στην περιοχή, τόσο σε εθνικό όσο και σε περιφερειακό επίπεδο, προκειμένου αυτή η περιοχή να καταστεί πραγματικά δημοκρατική και σταθερή. Μια περισσότερο ενεργή ευρωπαϊκή συμμετοχή θα σήμαινε μια πραγματική ευκαιρία για αυτήν την περιοχή η οποία έχει τεράστιο, ανεπαρκώς αξιοποιημένο δυναμικό, λαμβανομένων υπόψη των παγωμένων συγκρούσεων και των τεταμένων σχέσεων μεταξύ των χωρών στην περιοχή.
<P>
Από θεσμική άποψη, είμαι υπέρ της ιδέας τα κράτη μέλη στην περιοχή να αναλάβουν ηγετικό ρόλο (Ρουμανία, Βουλγαρία, Ελλάδα), και θεωρώ ότι η Ένωση και οι χώρες στην περιοχή θα πρέπει να ενισχύσουν και να συντονίσουν δραστηριότητες και μηχανισμούς περιφερειακής συνεργασίας. Μόνο κατ αυτόν τον τρόπο ο διπλασιασμός των πόρων που είναι διαθέσιμοι βάσει του μέσου Ευρωπαϊκής Γειτονίας και των αρχών που διέπουν τα Διαρθρωτικά Ταμεία, όπως η εταιρική σχέση, η αειφορία, η αποτελεσματικότητα, η μη διάκριση και η αποκέντρωση, θα αποφέρει τα επωφελή αποτελέσματα που όλοι αναμένουμε.
<SPEAKER ID="468" NAME="Zdzisław Kazimierz Chmielewski" AFFILIATION="PPE-DE">
(PL) Κυρία Πρόεδρε, οι εισηγήτριες δεν μπορούν να κρύψουν την ικανοποίησή τους για την παρουσίαση στο Ευρωπαϊκό Κοινοβούλιο μιας πρωτοβουλίας για την ενίσχυση της συνέργειας του Εύξεινου Πόντου, μια πρόταση που υπεβλήθη από τη Γερμανική Προεδρία και αναπτύχθηκε από την Ευρωπαϊκή Επιτροπή.
<P>
Αυτή η ιδέα έχει λάβει επίσης τη στήριξη χωρών του νότιου και ανατολικού τμήματος της Βαλτικής που εντάχθηκαν πρόσφατα στην Ευρωπαϊκή Ένωση. " στάση τους αποδεικνύει επίσης την πεποίθηση ότι υπάρχει ανάγκη για τη στενή σύνδεση της συνέργειας του Εύξεινου Πόντου με τη γνωστή ως Ανατολική Διάσταση της ΕΕ. Κατ'αυτόν τον τρόπο η τοπική συνεργασία αποκτά ευρύτερη σημασία, και ένα δυναμικό υλοποίησης σύμφωνα με το βασικό κοινοτικό μήνυμα.
<P>
Άλλως ειπείν, η συνέργεια του Εύξεινου Πόντου θα πρέπει να εκφράζεται απλώς στον προσδιορισμό και τη σύνθεση πολυμερών προσπαθειών, ταυτίζοντάς τις με τα συμφέροντα τόσο της περιοχής του Εύξεινου Πόντου όσο και ολόκληρου του ανατολικού τμήματος μιας ολοκληρωμένης Ευρώπης.
<P>
Ένας σημαντικός παράγοντας που ενισχύει τον ιδιαίτερο ρόλο του Εύξεινου Πόντου είναι η ιδιαίτερη γεωγραφική, ιστορική και πολιτικο-οικονομική κατάσταση αυτού του υδάτινου συστήματος. Ευρωπαϊκές και ασιατικές επιρροές διασταυρώνονται εδώ επί χιλιάδες έτη. " εμπλοκή της Ευρωπαϊκής Ένωσης στη λεκάνη του Εύξεινου Πόντου πρέπει συνεπώς να είναι απαλλαγμένη από περιττή θεσμοθέτηση και πολιτικές επιρροές, και περιορισμούς που απειλούν με εξασθένιση των όρων λογικής συνεργασίας, και ακόμη και με αποσταθεροποίηση της περιοχής, τόσο στον τομέα της ασφάλειας όσο και στον τομέα της λειτουργίας του δικτύου επικοινωνιών, της προστασίας του περιβάλλοντος και ούτω καθεξής. Θα πρέπει επίσης να δημιουργήσει πρόσθετους ευνοϊκούς όρους για εντονότερη συμμετοχή του Εύξεινου Πόντου στη διαδικασία διαφοροποίησης των οδών ενεργειακού εφοδιασμού, συμπεριλαμβανομένων ίσως νέων πηγών, ιδίως από τον γνωστό ως προσανατολισμό προς την Κασπία. Πολλές χώρες της ΕΕ είναι γνωστό ότι ενδιαφέρονται για αυτόν.
<SPEAKER ID="469" NAME="Marian-Jean Marinescu" AFFILIATION="PPE-DE">
(RO) " ουσία της Ευρωπαϊκής Πολιτικής Γειτονίας είναι η συνεργασία η οποία βασίζεται σε μια δέσμη κοινών αξιών και ανησυχιών τις οποίες συμμερίζεται η Ένωση με τις χώρες που συμμετέχουν σε αυτήν την πολιτική.
<P>
Είναι απαραίτητο να ενισχυθεί ένας σταθερός χώρος γειτονίας, ο οποίος θα έχει θετική επιρροή στην εσωτερική ασφάλεια της Ένωσης και θα αποτελεί προϋπόθεση για την οικονομική ευημερία και ανάπτυξη των ενδιαφερόμενων χωρών.
<P>
Οι χώρες στον Νότιο Καύκασο έχουν ορισμένα χαρακτηριστικά τα οποία είναι απαραίτητα για την επιτυχία των ευρωπαϊκών σχεδίων σε καίριους τομείς όπως η ενέργεια και οι μεταφορές. " γεωπολιτική σημασία αυτών των χωρών συνδέεται με τη στρατηγική θέση τους σε σχέση με ενεργειακούς πόρους στην κεντρική Ασία. Πρόκειται για μια βασική περιοχή διέλευσης, δεδομένου ότι είναι ένας από τους ελάχιστους διαδρόμους που μπορούν να δώσουν τη δυνατότητα στην Ένωση να διαφοροποιήσει την πρόσβασή της σε ενεργειακούς πόρους από την Κασπία. Πιθανοί εναλλακτικοί οδοί διέλευσης για αγωγούς αερίου από την Κασπία και έργα αγωγών διά μέσου της Κασπίας και έργα αγωγών δια μέσου του Εύξεινου Πόντου εξαρτώνται σε μεγάλο βαθμό από τη σταθερότητα στον Νότιο Καύκασο.
<P>
" Ευρωπαϊκή Ένωση δεν είναι ο μόνος παράγοντας με στρατηγικό ενδιαφέρον στην περιοχή. Δύο άλλοι σημαντικοί παράγοντες στο διεθνές προσκήνιο έχουν αναπτύξει έντονες πρωτοβουλίες καθώς και μακροπρόθεσμες στρατηγικές στην περιοχή. Οι "νωμένες Πολιτείες έχουν ένα σχέδιο δράσης για την ενεργειακή ασφάλεια το οποίο περιλαμβάνει την εισαγωγή και ανάπτυξη εναλλακτικών οδών για τη μεταφορά πετρελαίου και αερίου. " Ρωσία χρηματοδοτεί δικά της έργα, και ενισχύει τη θέση της στην αγορά της Κεντρικής Ασίας.
<P>
Στο υφιστάμενο πλαίσιο, δεδομένης της προφανούς σημασίας του ενεργειακού θέματος και της εξάρτησης από τη Ρωσία, ο χαμηλός βαθμός συμμετοχής της Ευρωπαϊκής Ένωσης στην περιοχή μπορεί να οδηγήσει σε αρνητικές επιπτώσεις για όλα τα κράτη μέλη. " Ευρωπαϊκή Ένωση πρέπει να αναπτύξει μια ενιαία πολιτική ενεργειακής ασφάλειας το συντομότερο δυνατόν, όπου τα κράτη μέλη θα αποκηρύσσουν τα ατομικά συμφέροντα και θα συμπεριλαμβάνουν απαραίτητα τις χώρες του Νότιου Καυκάσου.
<SPEAKER ID="470" NAME="Rumiana Jeleva" AFFILIATION="PPE-DE">
(BG) Κυρία Πρόεδρε, κυρία Επίτροπε, συγχαίρω την Ευρωπαϊκή Επιτροπή επειδή ξεκίνησε, με την ανακοίνωσή της, αυτή τη συζήτηση για την ενίσχυση της συνεργασίας με την περιοχή του Εύξεινου Πόντου συμπληρώνοντας υφιστάμενες διμερείς πολιτικές με μια νέα περιφερειακή προσέγγιση.
<P>
Θα ήθελα να ευχαριστήσω την εισηγήτρια, κ. Anastase, για την πολύ καλά ισορροπημένη και καινοτόμο έκθεσή της. Συμμερίζομαι πλήρως την αντίληψη ότι με την ένταξη της Βουλγαρίας και της Ρουμανίας στην Ευρωπαϊκή Ένωση, ο Εύξεινος Πόντος έχει αποκτήσει νέα στρατηγική σημασία - όχι μόνο για τις χώρες στην περιοχή αλλά για όλα τα κράτη μέλη, και για τις εφαρμοζόμενες πολιτικές και αρχές της Ένωσης.
<P>
Απευθύνω έκκληση στην Επιτροπή και επιμένω να ζητήσει από τις εθνικές κυβερνήσεις, σε περιπτώσεις υλοποίησης μεγάλων έργων υποδομής, ενεργειακών και περιβαλλοντικών έργων που επηρεάζουν την εξασφάλιση των μέσων διαβίωσης, την υγεία και την ποιότητα ζωής των πολιτών στους οικισμούς και δήμους όπου πρόκειται να εκτελεσθούν τα έργα αυτά, να παράσχουν, υποχρεωτικά, στις τοπικές κοινότητες πληροφορίες για τις τεχνικές παραμέτρους των εν λόγω έργων σύμφωνα με τις εγκριθείσες υψηλότερες παγκόσμιες προδιαγραφές για έργα αυτού του είδους.
<P>
Συμμεριζόμενη την έντονη ανησυχία της έκθεσης για την περιβαλλοντική κατάσταση της περιοχής του Εύξεινου Πόντου, και ιδιαίτερα την κατάσταση του Εύξεινου Πόντου, που πλήττεται από ανεξέλεγκτη ρύπανση, η οποία επιδεινώθηκε από πολλές περιβαλλοντικές καταστροφές, εμμένω στην άποψη ότι πρέπει να διεξαχθούν ανεξάρτητες εκτιμήσεις για τις επιπτώσεις της ανάπτυξης νέων υποδομών μεταφοράς πετρελαίου και αερίου στο περιβάλλον και την κοινωνική ζωή των πολιτών και ότι οι εθνικές κυβερνήσεις θα πρέπει να εκπονήσουν εκθέσεις για πιθανή ζημία που θα μπορούσε να προκληθεί από τα εν λόγω έργα, και να τα υποβάλουν σε δημόσια δημοψηφίσματα και συζητήσεις. Ένα σχετικό παράδειγμα είναι το έργο για την κατασκευή του πετρελαιαγωγού Μπουργκάς-Αλεξανδρούπολη στη Βουλγαρία.
<P>
Σε πλήρη συμφωνία με τις αρχές διασφάλισης αειφόρου ανάπτυξης και αποκατάστασης περιβαλλοντικών καταστροφών όπως ορίζονται στην έκθεση και στο πλαίσιο των δύο πρόσφατων τραγικών ατυχημάτων στην περιοχή του Kerch τον προηγούμενο Νοέμβριο και την πρώτη εβδομάδα του τρέχοντος έτους, είναι απαραίτητο να θεσπιστεί ένας μηχανισμός ο οποίος θα λαμβάνει υπόψη το συμφέρον των τοπικών κοινοτήτων σε παράκτιους δήμους όπου υπάρχει μια απειλή για τα καθαρά νερά του Εύξεινου Πόντου, την εξασφάλιση των μέσων διαβίωσης και της ποιότητας ζωής των πολιτών σε αυτές τις πόλεις και χωριά. Σας ευχαριστώ για την προσοχή σας.
<SPEAKER ID="471" NAME="Alessandro Battilocchio" AFFILIATION="PSE">
(IT) Κυρία Πρόεδρε, κυρίες και κύριοι, θα ήθελα να ευχαριστήσω τις εισηγήτριες για τις ολοκληρωμένες και καλά δομημένες εκθέσεις, και θα ήθελα να μιλήσω εν συντομία για μία πτυχή.
<P>
Στη Γεωργία διεξήγαμε εκλογές, οι οποίες επικυρώθηκαν ως ομαλές από τον ΟΑΣΕ αλλά αμφισβητήθηκαν από τη Ρωσία, στις οποίες ο απερχόμενος πρόεδρος Saakashvili επανεξελέγη. Μεταξύ αμέτρητων δυσκολιών επιχείρησε να φέρει τη δημοκρατία στη χώρα, διαλύοντας την παλαιά μετασοβιετική διπλωματία και κάνοντας ένα άνοιγμα προς τη Δύση, το NATO και την ΕΕ. Αυτό το άνοιγμα ήταν που προκάλεσε τα αντίποινα της Ρωσίας του Πούτιν, η οποία, μεταξύ άλλων πραγμάτων, υποστήριζε πάντοτε τα κινήματα ανεξαρτησίας στη Νότια Οσετία και την Αμπχαζία.
<P>
Εκτός από τη γεωπολιτική κατάσταση, ωστόσο, μια ακόμη αιτία τριβής με τη Ρωσία αποτελούν, αντικειμενικά, οι αγωγοί πετρελαίου και αερίου στο έδαφος της Γεωργίας, που αποσκοπούν στη μεταφορά του πετρελαίου και του αερίου του Αζερμπαϊτζάν προς τη Δύση. Πιστεύω ότι στην περιοχή του Καυκάσου η οποία, όπως πρέπει να έχουμε κατά νου, πλήττεται από τον ύπουλο πόλεμο μεταξύ της Αρμενίας και του Αζερμπαϊτζάν, το θέμα των Τσετσένων, τη σύγκρουση μεταξύ της Τουρκίας και της Αρμενίας και πολλά άλλα προβλήματα, μια δημοκρατική χώρα η οποία είναι σύμμαχός μας και, προπάντων, προσφέρει μια εναλλακτική ενεργειακή πηγή στη Μόσχα, αποτελεί παράγοντα στρατηγικής σημασίας. Θα πρέπει συνεπώς να λάβουμε συγκεκριμένα μέτρα για την ενίσχυση αυτής της συνέργειας.
<SPEAKER ID="472" NAME="Silvia-Adriana Ţicău" AFFILIATION="PSE">
(RO) Τα κράτη μέλη και η Επιτροπή θα πρέπει να επισπεύσουν την εφαρμογή έργων προτεραιότητας στον τομέα των διευρωπαϊκών μεταφορών στους άξονες 7, 18, 22 και 21 και την προοδευτική ενσωμάτωσή τους στο TRACECA και με τους 5 άξονες που καθορίζονται στην ανακοίνωση 32/2007 της Επιτροπής σχετικά με την επέκταση των κύριων διευρωπαϊκών αξόνων μεταφορών στις γειτονικές χώρες.
<P>
" Ευρωπαϊκή Διάσταση για τον Εύξεινο Πόντο θα πρέπει να είναι παρεμφερής με τη Βόρεια Διάσταση και να βασίζεται σε ισότιμη εταιρική σχέση και επαρκείς υποδομές για έργα προτεραιότητας στους τομείς της πυρηνικής ενέργειας, της έρευνας και της ασφάλειας, των μεταφορών, του τουρισμού και της καταπολέμησης της κλιματικής αλλαγής.
<P>
Κυρίες και κύριοι, πιστεύω ότι η οικονομική ανάπτυξη των χωρών του Ευξείνου Πόντου απαιτεί θαλάσσιες αρτηρίες και σιδηροδρομικές γραμμές υψηλής ταχύτητας οι οποίες θα συνδέουν τα κεντρικά και δυτικά τμήματα της Ευρωπαϊκής Ένωσης με την ακτή του Εύξεινου Πόντου.
<P>
" Ευρωπαϊκή Ένωση θα πρέπει να προωθήσει την ενιαία θαλάσσια πολιτική στην περιοχή του Εύξεινου Πόντου. Αυτή θα διασφαλίσει μια ολοκληρωμένη προσέγγιση για την περιβαλλοντική προστασία, την ανάπτυξη της παράκτιας περιοχής, τη θαλάσσια έρευνα και τον τουρισμό.
<SPEAKER ID="473" NAME="Christopher Beazley" AFFILIATION="PPE-DE">
(EN) Κυρία Πρόεδρε, υποβάλλω δύο ερωτήσεις στην Επίτροπο και όταν απαντήσει σχετικά με την εφαρμογή της παραγράφου 29, για την προώθηση του διαπολιτισμικού διαλόγου, και την παράγραφο 36, για τη δημιουργία μιας πλατφόρμας ΜΚΟ για ανταλλαγές μεταξύ της κοινωνίας των πολιτών, ίσως αναλογιστεί το προηγούμενο που έχουμε στα Βαλκάνια στο πλαίσιο μιας οργάνωσης ονόματι CLIO. Είναι ανεξάρτητη από κυβερνήσεις και περιλαμβάνει ιστορικούς από όλες τις χώρες των Βαλκανίων, οι οποίοι συνέρχονται για να συζητήσουν το κοινό ιστορικό και πολιτιστικό υπόβαθρο του παρελθόντος με στόχο την εκπόνηση βιβλίων και εγγράφων για την ιστορία της περιοχής απαλλαγμένων από εθνικές συγκρούσεις.
<P>
Ίσως στην περιοχή του Εύξεινου Πόντου να υπάρχει επίσης ένα μάθημα: προκειμένου οι ιστορικοί και ερευνητές από όλες τις χώρες γύρω από τον Εύξεινο Πόντο να συναντηθούν, ανεξάρτητα από κυβερνητική πίεση, για την προώθηση μιας κοινής αντίληψης της ιστορίας του Εύξεινου Πόντου, απαλλαγμένης από εθνικές συγκρούσεις.
<SPEAKER ID="474" NAME="Benita Ferrero-Waldner">
Μέλος της Επιτροπής. - (EN) Κυρία Πρόεδρε, πρέπει να πω ότι ήταν μία από τις καλύτερες συζητήσεις που είχα ποτέ, και μάλιστα αυτή την πολύ προχωρημένη ώρα της ημέρας.
<P>
Αφορούσε την πολιτική ευρωπαϊκής γειτονίας, η οποία υπάρχει ήδη. Πολλοί από εσάς είπατε ότι η Ευρωπαϊκή Ένωση πρέπει να κάνει πολλά, αλλά η Ευρωπαϊκή Ένωση έχει κάνει πολλά, όπως είπαν άλλοι. Θα ήθελα να ευχαριστήσω τις δύο εισηγήτριες, την κ. Anastase και την κ. Polfer, επειδή πιστεύω ότι προκαλέσατε μια πολύ ενδιαφέρουσα συζήτηση.
<P>
Αλλά ποιο είναι το νέο στοιχείο αυτής της συνέργειας του Εύξεινου Πόντου; Είναι το περιφερειακό στοιχείο και, όπως σωστά ειπώθηκε από ορισμένους βουλευτές που δυστυχώς δεν είναι πλέον εδώ· η ιδέα για μια περιφερειακή διάσταση ανέκυψε κατά τη διάρκεια της Γερμανικής Προεδρίας, στην οποία θα ήθελα να αποδώσω τιμή. Αυτή είναι τώρα η περιφερειακή διάσταση του διμερούς τμήματος της πολιτικής γειτονίας προς τας ανατολάς. Αυτό σημαίνει ότι, προκειμένου να επιτύχουμε μια συνέργεια, προσπαθούμε να συνενώσουμε όχι μόνο τις χώρες πολιτικής γειτονίας, αλλά επίσης και δύο άλλους πολύ σημαντικούς παράγοντες: την Τουρκία και τη Ρωσία.
<P>
Συνεπώς, δεν πρόκειται περί στρατηγικής αλλά περί συνέργειας, επειδή υπάρχουν, ασφαλώς, διαφορετικές στρατηγικές. Εάν σκεφτείτε: έχουμε μια πολιτική γειτονίας, έχουμε μια ιδιαίτερη στρατηγική έναντι της Ρωσίας και, ασφαλώς, έχουμε μια υποψήφια χώρα - την Τουρκία. Εξακολουθούμε όμως να θεωρούμε ότι μια πολιτική για τη συνεργασία είναι πολύ σημαντική.
<P>
Στο πλαίσιο της Τρόικα, πρόκειται να πάω, με άλλους συναδέλφους, σε αυτή την περιοχή πολύ σύντομα -νομίζω σε δύο εβδομάδες- και ασφαλώς θα πάρω μαζί μου πολλά από αυτά που ειπώθηκαν εδώ.
<P>
Θα αναφερθώ τώρα σε ορισμένα θέματα, επειδή υπάρχουν τόσα πολλά που πρέπει να ειπωθούν που θα μπορούσα να μιλώ για ακόμη μισή ώρα, αλλά δεν θέλω να το κάνω αυτό, επειδή πιστεύω ότι είχαμε μια πολύ ενδιαφέρουσα συζήτηση, και πολλά θα πρέπει να ειπωθούν στο μέλλον.
<P>
Το εμπόριο είναι ένα από τα σημαντικά μέρη. Μιλήσατε για την ενέργεια, τις μεταφορές, την αλλαγή του κλίματος, όπως και εγώ. Υπάρχουν και άλλες πτυχές, αλλά το εμπόριο είναι μια πολύ σημαντική πτυχή, και έχει ήδη δρομολογηθεί μια μελέτη σκοπιμότητας για το εμπόριο. Υπάρχει μια πρωτοβουλία της Επιτροπής. Ποιος είναι ο στόχος; Ο στόχος είναι να εκτιμηθεί η προοπτική περαιτέρω ανοιγμάτων του εμπορίου, επί παραδείγματι στην περίπτωση της Γεωργίας, στην περίπτωση της Αρμενίας, αλλά φυσικά πρέπει να δούμε πώς πρόκειται να εξελιχθούν τα πράγματα. Αυτό είναι ένα πράγμα.
<P>
Δεύτερον, η προσωπική μου ιδέα όταν παρουσίασα την πολιτική γειτονίας σε μία από τις τελευταίες ανακοινώσεις μου -όχι στην τελευταία αλλά στην προτελευταία- ήταν να πω ότι χρειαζόμαστε έναν χώρο οικονομικής γειτονίας, έναν οικονομικό χώρο, και αυτό ανέφεραν επίσης ορισμένοι βουλευτές εδώ. Συνεπώς η ιδέα είναι ένα είδος ελεύθερων συναλλαγών στο μέλλον. Αλλά ασφαλώς αυτό πρέπει να το επιτύχουμε σταδιακά.
<P>
Στο μέλλον θα υπάρχει επίσης ένας χώρος δικαιοσύνης και ελευθερίας, αλλά, ασφαλώς, πρόκειται πάλι για μια σταδιακή προσέγγιση. Πολλοί μίλησαν για μια πολιτική για τις θεωρήσεις. Μπορώ να σας πω ότι, ως Επιτροπή, είμαστε αρκετά ανοιχτοί σε αυτό. Γνωρίζετε όμως πολύ καλά ότι αυτό είναι αρμοδιότητα των κρατών μελών, συνεπώς εάν μιλάτε για τέλη θεωρήσεων, γνωρίζετε ότι υπάρχει μια δυνατότητα για τα κράτη μέλη, κατ' αρχήν, να χορηγήσουν απαλλαγή θεωρήσεων και υπάρχει επίσης η δυνατότητα τα κράτη μέλη να πουν ότι θα ήθελαν να προχωρήσουν με τη διευκόλυνση των θεωρήσεων. Αλλά δεν είναι σαφώς αρμοδιότητα της Επιτροπής. Ήθελα απλώς να το αναφέρω αυτό, επειδή η Επιτροπή πάντα ερωτάται για πράγματα για τα οποία προσπάθησε αλλά δεν προχώρησε περαιτέρω λόγω των πραγματικοτήτων.
<P>
Θα αναφερθώ τώρα στην ενέργεια. Φυσικά, είναι μια πολύ σημαντική περιοχή για την ενέργεια, και χρειαζόμαστε συντονισμένες αποφάσεις από πολλούς -κρατικούς και ιδιωτικούς παράγοντες- για αγωγούς μακρών αποστάσεων. Γνωρίζετε ότι η Επιτροπή χρησιμοποιεί την περιφερειακή συνεργασία του Νοτίου Καυκάσου και του Ευξείνου Πόντου προκειμένου να διευκολύνει τις αποφάσεις και να διαφοροποιήσει πηγές και οδούς ανεφοδιασμού. Αυτό περιλαμβάνει επαφές, επί παραδείγματι, σχετικά με τον αγωγό αερίου δια μέσου της Κασπίας, τον Nabucco. Γνωρίζετε ότι υπάρχει τώρα μια συντονιστική αρχή, αλλά, πάλι, δεν είναι μόνο η Επιτροπή. Είναι υπόθεση της Επιτροπής και των κρατών μελών. Και πάλι, ορισμένα κράτη μέλη έχουν ήδη ενστερνιστεί ορισμένες διαφορετικές ιδέες, οι οποίες δεν εμπίπτουν πάντα στην ενιαία προσέγγισή μας.
<P>
Θεωρώ ότι μια ακόμη πολύ σημαντική πτυχή είναι η ανάπτυξη των λιμένων. Αυτή βρίσκεται ψηλά στην ατζέντα μας στο πλαίσιο του προγράμματός μας για τις θαλάσσιες αρτηρίες. Συνεπώς αυτό θα αντικατοπτρίζεται επίσης στο επόμενο στάδιο του σχεδίου TRACECA.
<P>
Επιτρέψτε μου τώρα να απαντήσω στον κ. Beazley. Ναι, όντως, υπάρχει επίσης εν προκειμένω ο ρόλος του διαπολιτισμικού διαλόγου. Αλλά, επί παραδείγματι, χθες ήμουν στη Μαδρίτη, όπου ξεκίνησε η Συμμαχία των Πολιτισμών, η οποία αποτελεί τώρα ένα πρόγραμμα σε παγκόσμια κλίμακα, στο πλαίσιο των "νωμένων Εθνών. Ασφαλώς, μία από τις τοπικές και περιφερειακές πτυχές θα είναι αυτή η πτυχή, αλλά νομίζω ότι πρέπει να την εισαγάγουμε σε αυτό το νέο παγκόσμιο πλαίσιο.
<P>
Εν συνεχεία, αναφερθήκατε από την άλλη πλευρά, σε ανταλλαγές μεταξύ ΜΚΟ. Σχετικά με αυτό, μπορώ να σας πω ότι το πρόγραμμα διασυνοριακής συνεργασίας στον Εύξεινο Πόντο υποστηρίζει ήδη τις επαφές μεταξύ των ΜΚΟ. " Επιτροπή σχεδιάζει ορισμένες εκδηλώσεις για τις ΜΚΟ φέτος σχετικά με την οικονομική συνεργασία και ελευθερία του τύπου, και συνεργαζόμαστε στενά σε αυτόν τον τομέα με το Φόρουμ.
<P>
Τέλος, θεωρώ ότι αυτά που ανέφερε ο κ. Beazley για τα βιβλία ιστορίας είναι ασφαλώς ένα από αυτά τα ενδιαφέροντα στοιχεία. Παρεμπιπτόντως, ασφαλώς για τα πολλά έργα που αναφέρθηκαν είναι απαραίτητοι οι πόροι. Ως εκ τούτου, δημιουργήσαμε στην πολιτική γειτονίας το ταμείο επενδύσεων υπέρ της ευρωπαϊκής πολιτικής γειτονίας το οποίο, κατ' αρχήν, στοχεύει στον Νότο και την Ανατολή. Αλλά στο πλαίσιο της περιφερειακής συνεργασίας υπάρχει επίσης δυνατότητα να υποβληθούν σχέδια.
<P>
Θεωρώ ότι αυτές είναι οι βασικές πτυχές που θα ήθελα να θίξω σε αυτό το στάδιο, αλλά είμαι βέβαιη ότι μπορούμε να επανέλθουμε σε αυτό το θέμα πάλι, ίσως μετά την ολοκλήρωση των συνεδριάσεων. Και γνωρίζετε επίσης ότι προσπαθούμε, τουλάχιστον ως Επιτροπή, να διευκολύνουμε τα ζητήματα σχετικά με το πως μπορούμε να βοηθήσουμε στην επίλυση των παγωμένων συγκρούσεων. Αυτό αποτελεί, φυσικά, έναν δυσκολότερο τομέα, επειδή η κάθε μία είναι πολύ διαφορετική, αλλά προσπαθούμε τουλάχιστον με τα σχέδια μας να βοηθήσουμε και να διαμορφώσουμε το κατάλληλο περιβάλλον προκειμένου να διευκολύνουμε την επίλυση. Ελπίζουμε πράγματι ότι, μαζί με τα κράτη μέλη και το Συμβούλιο, θα καταλήξουμε σε μια ικανοποιητική λύση.
<SPEAKER ID="475" NAME="Lydie Polfer">
εισηγήτρια. - (FR) Κυρία Πρόεδρε, πολύ σύντομα, θέλω να ευχαριστήσω όλους τους συναδέλφους μου, που μίλησαν, καθώς και τους συνεργάτες μου, διαπίστωσα δε με μεγάλη ευχαρίστηση μεγάλη σύγκλιση απόψεων για την ανάγκη εμβάθυνσης των σχέσεών μας με τις χώρες του Νοτίου Καυκάσου, να μοιραστούμε μαζί τους την εμπειρία μας και να τις στηρίξουμε στην πορεία των μεταρρυθμίσεών τους, τόσο των πολιτικών όσο και των οικονομικών. Θέλω, κυρίως, να ευχαριστήσω την κυρία Επίτροπο για τη διαθεσιμότητά της απόψε, αλλά και για τη διαθεσιμότητα που απέδειξε και μας επέδειξε για να μοιραστεί μαζί μας τις πληροφορίες και την παρακολούθηση αυτού του φακέλου. Μπορώ να τη διαβεβαιώσω από σήμερα κιόλας ότι έχει κερδίσει το ενδιαφέρον μας, η προσοχή μας και η φιλία μας.
<SPEAKER ID="476" NAME="Roberta Alma Anastase">
εισηγήτρια. - (RO) Θα ήθελα, και εγώ, επίσης, να ευχαριστήσω όλους τους ομιλητές για τις σημαντικές συνεισφορές τους σχετικά με μείζονες πτυχές της συνεργασίας του Εύξεινου Πόντου. Συμφωνώ πλήρως ότι θα πρέπει να αναπτυχθεί μια χωριστή πολιτική, ίσως ακόμη και μία στρατηγική, για την περιοχή του Εύξεινου Πόντου, και θα ήθελα να υπογραμμίσω για μία ακόμη φορά τη σημασία της.
<P>
Επικροτώ την οργάνωση μιας διυπουργικής διάσκεψης για τις πολιτικές του Εύξεινου Πόντου και ευελπιστώ ότι ένα από τα αποτελέσματα αυτής της διάσκεψης θα είναι η υιοθέτηση απτών, σθεναρών μέτρων σχετικά με όλους τους τομείς συνεργασίας μεταξύ των χωρών του Εύξεινου Πόντου και μεταξύ αυτών των χωρών και της Ευρωπαϊκής Ένωσης.
<P>
Δεν θα επιμείνω σε οποιοδήποτε άλλο θέμα επί του παρόντος· ασφαλώς, η συζήτηση ήταν πολύ ενδιαφέρουσα, αλλά πρέπει να επαναλάβω μια μείζονα ιδέα: ότι αυτή η συνέργεια και η πολιτική συνεργασίας στην περιοχή του Εύξεινου Πόντου δεν θα πρέπει να αποκλείουν νέες προοπτικές προσχώρησης.
<P>
Ο διάλογος με τη θεσμοθετημένη κοινωνία των πολιτών είναι πολύ σημαντικός, επειδή, όντως, η δημιουργία θεσμών μπορεί να επιτευχθεί μόνο εάν τα εμπλεκόμενα άτομα είναι πρόθυμα να επιφέρουν πραγματική αλλαγή.
<SPEAKER ID="477" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο Πέμπτη στις 12 το μεσημέρι.
<P>
Γραπτές δηλώσεις (άρθρο 142 του Κανονισμού)
<SPEAKER ID="478" NAME="András Gyürk " AFFILIATION="PPE-DE">
γραπτώς. - (HU) " έκθεση που πραγματεύεται τη συνέργεια του Εύξεινου Πόντου ορθά αποσαφηνίζει αυτούς τους τομείς στους οποίους η ενίσχυση του διαλόγου θα μπορούσε να αποφέρει αμοιβαία οφέλη για την ΕΕ και τα κράτη της περιοχής. Μεταξύ αυτών, η ενεργειακή πολιτική θα διαδραματίσει αναπόφευκτο ρόλο.
<P>
" εμβάθυνση της συνεργασίας μεταξύ της Ένωσης και των χωρών του Εύξεινου Πόντου θα μπορούσε να οδηγήσει σε πολύτιμα βήματα προόδου στον τομέα της ασφάλειας του κοινοτικού εφοδιασμού. " κατασκευή αγωγών αερίου για τη σημαντική μείωση της ενεργειακής εξάρτησης της Ευρώπης είναι αδιανόητη χωρίς την ενεργή συνεργασία των κρατών στην περιοχή. " ανάπτυξη ενός διαφανούς, χωρίς διακρίσεις προγράμματος πλαισίου για τις μεταφορές είναι ζωτικής σημασίας, όχι μόνο για τα κράτη μέλη της Ένωσης αλλά επίσης για την ευημερία πολλών κρατών στην περιοχή.
<P>
Δεν μπορούμε να υπογραμμίσουμε αρκετά τη σημασία του αγωγού αερίου Nabucco, καθώς θα σήμαινε μια εναλλακτική λύση για την Ευρώπη, τόσο από την άποψη των πόρων και των εταίρων όσο και από την άποψη των οδών μεταφοράς. Σε αυτό το σημείο είναι ιδιαίτερα σημαντικό οι σχετικές χώρες να αντισταθούν στις δελεαστικές απόπειρες να διαχωρίσουν τα βραχυπρόθεσμα οφέλη. Ο αγωγός Nabucco μπορεί να αποτελέσει σύμβολο όχι μόνο της κοινής ενεργειακής πολιτικής που σχηματοποιείται αλλά επίσης της συνεργασίας του Εύξεινου Πόντου.
<P>
Κατά τη συζήτηση αυτού του θέματος, θα ήταν σκόπιμο να επιστήσουμε την προσοχή στην αυξημένη δραστηριότητα της Ρωσίας στην περιοχή. " Ευρωπαϊκή Ένωση πρέπει να καταστήσει σαφές ότι θεωρεί απαράδεκτα τα μονοπωλιακά της εγχειρήματα για τους ενεργειακούς πόρους που παρατηρούνται εδώ. Όπως ορίζει η Επιτροπή Βιομηχανίας στη γνωμοδότησή της για την έκθεση, η πρόσβαση στους πόρους αποτελεί θεμιτό κοινοτικό συμφέρον. Κατά την κατάρτιση της σχετικής πολιτικής εκ μέρους της Ένωσης πρέπει να υπερισχύσουν οι αρχές του ελεύθερου ανταγωνισμού.
<SPEAKER ID="479" NAME="Katrin Saks " AFFILIATION="PSE">
γραπτώς. - (ET) " έκθεση αντιμετωπίζει την περιοχή σε περιφερειακή βάση και παρόλο που αυτή η προσέγγιση έχει τα πλεονεκτήματά της, δεν επιτρέπει να υπογραμμιστούν επαρκώς οι διαφορές μεταξύ των χωρών του Νότιου Καυκάσου. Ζητώ να προβληθούν εντονότερα οι διαφορές μεταξύ των χωρών επειδή διαφορετικά θα τους κάνουμε κάτι που δεν θα θέλαμε να κάνουν σε μας.
<P>
Δεύτερον, η διατύπωση της έκθεσης μπορεί να δίνει την εντύπωση ότι η Γεωργία είναι η πιο προβληματική χώρα στην περιοχή· αυτό το έχω δει επίσης να συμβαίνει σε συζητήσεις σε διάφορες κοινοβουλευτικές Επιτροπές και σε ομάδες όπου πρεσβευτές το έχουν πει οι ίδιοι αυτό. Λαμβανομένων, ωστόσο, υπόψη πρόσφατων γεγονότων, αυτό δεν είναι όντως αληθές και γνωρίζουμε πολύ καλά ότι αυτό ισχύει. Δυστυχώς, η βία των διαδηλώσεων στο Tbilisi έχει λάβει πολύ μεγαλύτερη παγκόσμια προσοχή από ό,τι οι καθημερινές παραβιάσεις των ανθρωπίνων δικαιωμάτων επί παραδείγματι στο Αζερμπαϊτζάν, τα οποία συχνά λανθάνουν της προσοχής μας λόγω των μεγάλων ενεργειακών πόρων της χώρας.
<P>
Εξετάζοντας την κατάσταση της οικονομίας ή των ανθρωπίνων δικαιωμάτων, την πρόοδο των δημοκρατικών θεσμών και την ελευθερία των μέσων ενημέρωσης, οι επιδόσεις της Γεωργίας είναι οι επιδόσεις μίας χώρας η οποία έχει σαφώς επιλέξει την οδό της δημοκρατίας και προχωρεί με περισσότερη επιτυχία από τις υπόλοιπες. Και αυτό αξίζει μεγαλύτερης υποστήριξης εκ μέρους μας.
<SPEAKER ID="480" NAME="Toomas Savi " AFFILIATION="ALDE">
γραπτώς. - (EN) Ως βουλευτής του Ευρωπαϊκού Κοινοβουλίου από την Εσθονία έχω τη χαρά να σας ενημερώσω ότι το ένα πέμπτο των βουλευτών του Εσθονικού Κοινοβουλίου συμμετείχε σε αποστολές εκλογικής παρατήρησης στη Γεωργία.
<P>
Σύμφωνα με την αποστολή διεθνούς εκλογικής παρατήρησης, οι εκλογές οι οποίες διεξήχθησαν στις 5 Ιανουαρίου ήταν "κατ' ουσίαν συνεπείς προς τα περισσότερα διεθνή πρότυπα για δημοκρατικές εκλογές, αλλά αποκαλύφθηκαν σημαντικά προβλήματα τα οποία πρέπει να αντιμετωπιστούν επειγόντως".
<P>
Αν και αποκαλύφθηκαν και εντοπίστηκαν ορισμένες παρατυπίες, είναι εντελώς ανεύθυνο να δώσουμε αφορμή για περισσότερη προστριβή στη Γεωργία. Ιδίως διακυβεύοντας τη νομιμότητα των εκλογών στα μάτια του λαού της Γεωργίας ενσπείροντας την αμφιβολία ότι κατ' αρχήν οι εκλογές δεν διεξήχθησαν ελεύθερα και δίκαια.
<P>
Αποτελεί πεποίθησή μου ότι οι πολιτικοί στις γειτονικές χώρες και ακόμη και στην ΕΕ, που επέλεξαν να παραμείνουν επιφυλακτικοί και εξαιρετικά εμφαντικοί επίσης, δεν ενήργησαν προς όφελος της περαιτέρω αειφόρου ανάπτυξης και εδραίωσης της δημοκρατίας στη Γεωργία, τη σημασία της οποίας υπογραμμίζει σαφώς η παρούσα έκθεση.

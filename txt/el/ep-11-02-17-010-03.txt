<CHAPTER ID="010-03">
3. Ουγκάντα: δολοφονία του Ντέιβιντ Κάτο
<SPEAKER ID="443" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με την Ουγκάντα - τη δολοφονία του David Kato.
<SPEAKER ID="444" NAME="Ulrike Lunacek" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, όλοι μας ευχόμαστε ο David Kato, ο οποίος δολοφονήθηκε πριν από μερικές εβδομάδες, να ήταν ακόμα ζωντανός και να βρισκόταν εδώ μαζί μας -όπως τον περασμένο Νοέμβριο- για να μας μιλήσει για τα δικαιώματα των ομοφυλοφίλων και των λεσβιών στην Ουγκάντα, και να σχεδιάσουμε μαζί τι μπορεί να γίνει για να αλλάξει αυτό. Όλοι μας θα προτιμούσαμε να ήταν ζωντανός και να μην είχε πέσει θύμα άγριας δολοφονίας. Ο David Kato εργαζόταν στην πατρίδα του την Ουγκάντα για την υπεράσπιση των ανθρωπίνων δικαιωμάτων λεσβιών, ομοφυλοφίλων, αμφιφυλοφίλων και διαφυλικών ατόμων.
<P>
Χαίρομαι που καταφέραμε να επιτύχουμε την επίτευξη συμφωνίας μεταξύ έξι πολιτικών Ομάδων σε αυτό το ψήφισμα, με το οποίο καταδικάζουμε τη δολοφονία του David Kato και ζητούμε από τις αρχές, από τη νέα πολιτική ηγεσία που θα εκλεγεί αύριο στην Ουγκάντα, καθώς και από τους θρησκευτικούς ηγέτες να θέσουν οριστικά τέλος στις διώξεις και τη βία εναντίον λεσβιών και ομοφυλοφίλων και εναντίον μειονοτήτων, και να συμβάλουν ώστε να δοθεί η δυνατότητα σε λεσβίες, ομοφυλόφιλους, αμφιφυλόφιλους και διαφυλικά άτομα να ζήσουν και αυτοί ελεύθεροι στην Ουγκάντα.
<P>
Εδώ στην Ευρωπαϊκή Ένωση έχουμε επίσης ευθύνη να εργαστούμε για αυτά τα ίσα δικαιώματα και να τιμήσουμε τη μνήμη του David Kato και όσων θυσιάστηκαν πριν από αυτόν στον αγώνα για ίσα δικαιώματα. Για αυτόν τον σκοπό, είναι απαραίτητο η βαρόνη Ashton -η Ύπατη Εκπρόσωπος της Ένωσης για θέματα Εξωτερικής Πολιτικής- και η νέα Ευρωπαϊκή Υπηρεσία Εξωτερικής Δράσης να εργαστούν για αυτά τα ίσα δικαιώματα· για παράδειγμα, προκειμένου να χρησιμοποιηθεί σε όλες τις μη ευρωπαϊκές χώρες η δέσμη εργαλείων για την προαγωγή και προστασία της άσκησης όλων των ανθρωπίνων δικαιωμάτων από λεσβίες, ομοφυλόφιλους, αμφιφυλόφιλους και διαφυλικά άτομα (LGBT).
<SPEAKER ID="445" NAME="Marietje Schaake">
συντάκτρια. - (ΕΝ) Κύριε Πρόεδρε, σήμερα έχουμε ένα κατεπείγον ψήφισμα για τα δικαιώματα των λεσβιών, των ομοφυλοφίλων, των αμφιφυλοφίλων και των διαφυλικών ατόμων στην Ουγκάντα για τρίτη φορά στη διάρκεια αυτής της κοινοβουλευτικής περιόδου. Τα δύο προηγούμενα ήταν προειδοποιήσεις και προσπάθειες να αποφευχθεί αυτό που συνέβη στον David Kato, τον ακτιβιστή για τα ανθρώπινα δικαιώματα, ο οποίος έπεσε θύμα άγριας δολοφονίας.
<P>
Πρέπει να καταδικάσουμε τις διακρίσεις εναντίον των λεσβιών, των ομοφυλοφίλων, των αμφιφυλοφίλων και των διαφυλικών ατόμων σε όλο τον κόσμο, συμπεριλαμβανομένης της Ευρώπης, ακόμα και σε αυτήν την Αίθουσα.
<P>
" δολοφονία του David Kato είναι ένα έγκλημα που πρέπει να διερευνηθεί πλήρως και αμερόληπτα. Όχι μόνο πρέπει οι ένοχοι να οδηγηθούν ενώπιον της δικαιοσύνης, αλλά πρέπει να αναλυθεί και να αλλάξει το ευρύτερο πλαίσιο της μισαλλοδοξίας, των διακρίσεων και των απειλών σε βάρος λεσβιών, ομοφυλοφίλων, αμφιφυλοφίλων και διαφυλικών ατόμων. " τοπική έκδοση Rolling Stone και οι βουλευτές της Ουγκάντας έχουν συμβάλει στην υποκίνηση βίας και όχι στην προστασία των πολιτών. Από τη στιγμή της δολοφονίας του Kato, οι αρχές παραμένουν υπερβολικά σιωπηλές.
<P>
" Συμμαχία Φιλελευθέρων και Δημοκρατών για την Ευρώπη έχει θέσει επανειλημμένως στην ημερήσια διάταξη τα δικαιώματα των λεσβιών, των ομοφυλοφίλων, των αμφιφυλοφίλων και των διαφυλικών ατόμων και, με την υποστήριξη όλων των βουλευτών αυτού του Σώματος, προωθούμε τον σεβασμό για τα ανθρώπινα δικαιώματά τους -επειδή αυτά είναι τα δικαιώματα των λεσβιών, των ομοφυλοφίλων, των αμφιφυλοφίλων και των διαφυλικών ατόμων- και δεν σκοπεύουμε να σιωπήσουμε.
<P>
Ελπίζω οι βουλευτές εκείνοι που μερικές φορές είναι διστακτικοί ή και απρόθυμοι να υπερασπιστούν τα δικαιώματα των ομοφυλοφίλων να το ξανασκεφτούν και να συνειδητοποιήσουν ότι η δολοφονία ανθρώπων δεν είναι ποτέ δικαιολογημένη και ότι πρέπει να βρεθεί αντιμέτωπη με τη συνεχή και κατηγορηματική μας καταδίκη, όπως ακριβώς αντιμετωπίζουμε τις παραβιάσεις των δικαιωμάτων άλλων μειονοτήτων σε όλο τον κόσμο, όπως, για παράδειγμα, των χριστιανών.
<P>
" Επιτροπή και η Υπηρεσία Εξωτερικής Δράσης πρέπει να χρησιμοποιήσουν το σύνολο των εργαλείων για να προωθήσουν και να προστατεύσουν στο έπακρο τα δικαιώματα των λεσβιών, των ομοφυλοφίλων, των αμφιφυλοφίλων και των διαφυλικών ατόμων σε ό,τι αφορά την Ουγκάντα.
<SPEAKER ID="446" NAME="Charles Tannock">
συντάκτης. - (ΕΝ) Κύριε Πρόεδρε, η δολοφονία του David Kato είναι άμεση απόρροια του μίσους και της εχθρότητας προς την κοινότητα των λεσβιών, των ομοφυλοφίλων, των αμφιφυλοφίλων και των διαφυλικών ατόμων της Ουγκάντας, συναισθήματα που υποδαυλίζονται από συγκεκριμένους σκληροπυρηνικούς βουλευτές της χώρας αυτής. Τον περασμένο χρόνο επικρίναμε δύο φορές τις εξοργιστικές απόπειρες ορισμένων βουλευτών της Ουγκάντας να δώσουν εντολή θανατικής ποινής για το αποκαλούμενο έγκλημα της πράξης μεταξύ ατόμων του ίδιου φύλου.
<P>
Είναι αναπόφευκτο μέσα σε κλίμα τέτοιας μισαλλοδοξίας να κινδυνεύουν οι ζωές όσων υπερασπίζονται τα δικαιώματα των ομοφυλοφίλων, και αυτό δυστυχώς αποδείχτηκε στην περίπτωση του David Kato. Γνώριζε τους κινδύνους που διέτρεχε λόγω του ότι υπερασπιζόταν δημοσίως τους ομοφυλόφιλους. " ταυτότητα του ιδίου και άλλων φερόμενων ως ομοφυλοφίλων αποκαλύφθηκε πέρυσι από μια εφημερίδα η οποία δημοσίευσε τις φωτογραφίες τους δίπλα στην επικεφαλίδα που έλεγε, απαξιωτικά, "κρεμάστε τους". Είμαι βέβαιος ότι πολλοί από τους ψηφοφόρους μου στο Λονδίνο ανησυχούν σοβαρά για το γεγονός ότι η Ευρωπαϊκή Ένωση δίνει χρηματική βοήθεια σε μια χώρα όπου τέτοιου είδους απεχθή συναισθήματα είναι όχι μόνο ανεκτά, αλλά μερικές φορές και προφανώς αποδεκτά επισήμως.
<P>
Ελπίζω η Αντιπροσωπεία του Κοινοβουλίου για τις σχέσεις με το Παναφρικανικό Κοινοβούλιο να εξετάσει προσεκτικά σε ποιες ενέργειες μπορεί να προχωρήσει για να δείξει τον θυμό και τον αποτροπιασμό μας για τη δολοφονία του κ. Kato και, γενικότερα, για να υπογραμμίσει ότι η συνεχιζόμενη συνεργασία και οικονομική βοήθεια της ΕΕ προς τις αφρικανικές χώρες πρέπει να βρει ανταπόκριση σε πρόοδο στον τομέα των θεμελιωδών ανθρωπίνων δικαιωμάτων στην εν λόγω ήπειρο.
<SPEAKER ID="447" NAME="Marie-Christine Vergiat" LANGUAGE="FR">
Κύριε Πρόεδρε, αυτό είναι πλέον το τρίτο ψήφισμα του Ευρωπαϊκού Κοινοβουλίου κατά την τρέχουσα κοινοβουλευτική περίοδο σχετικά με τις διακρίσεις εναντίον λεσβιών, ομοφυλοφίλων, αμφιφυλοφίλων και διαφυλικών ατόμων στην Ουγκάντα. Σήμερα ασχολούμαστε συγκεκριμένα με την περίπτωση του David Kato, η δολοφονία του οποίου καταγγέλθηκε σθεναρά από πολλές ΜΚΟ και διεθνείς οργανισμούς. Ο David Kato ήταν, στην πραγματικότητα, σύμβολο του αγώνα κατά της ομοφοβίας στη χώρα του, και πιο συγκεκριμένα της καταγγελίας του νομοσχεδίου Bahati, το οποίο δείχνει ιδιαίτερη αυστηρότητα απέναντι στην ομοφυλοφιλία, δεδομένου ότι προβλέπει ποινές μέχρι και ισόβιας κάθειρξης, ακόμα δε και τη θανατική ποινή. Πρέπει να του αποτίσουμε φόρο τιμής, αλλά πρέπει επίσης να σκεφτούμε όλους εκείνους των οποίων οι φωτογραφίες, τα ονόματα και οι διευθύνσεις έχουν αποτελέσει αντικείμενο δημόσιου διασυρμού από μια φυλλάδα που δεν θα αναφέρω καν το όνομά της. Το κλίμα που επικρατεί σε σχέση με την κοινότητα λεσβιών, ομοφυλοφίλων, αμφιφυλοφίλων και διαφυλικών ατόμων είναι απαράδεκτο και οξύνεται από τις θρησκευτικές αρχές και συγκεκριμένα από τους φονταμενταλιστές ευαγγελιστές που βρίσκονται κοντά στον αρχηγό του κράτους.
<P>
Αύριο θα πραγματοποιηθούν προεδρικές εκλογές στην Ουγκάντα. Παρόλο που υπάρχουν οκτώ υποψήφιοι, ο απερχόμενος πρόεδρος έχει ήδη δηλώσει σίγουρος για την επανεκλογή του και έχει ανακοινώσει πως θα φυλακίσει οποιονδήποτε διαμαρτυρηθεί για τις εκλογές. Οι εκλογές αυτές αποτελούν αναμφισβήτητα μια ευκαιρία για να υπενθυμίσουμε στην Ουγκάντα τις υποχρεώσεις της όσον αφορά τα ανθρώπινα δικαιώματα, να της πούμε ότι ο αγώνας ενάντια σε κάθε είδους διακρίσεις, συμπεριλαμβανομένων και εκείνων ενάντια σε λεσβίες, ομοφυλόφιλους, αμφιφυλόφιλους και διαφυλικά άτομα, αποτελεί αναπόσπαστο μέρος αυτών των πανανθρώπινων αξιών και ότι θα πρέπει να ανταποκριθούμε από κοινού στην έκκληση του κ. Ban Ki-moon να αποτελέσει η αποποινικοποίηση της ομοφυλοφιλίας αντικείμενο παγκόσμιου αγώνα για τα ανθρώπινα δικαιώματα.
<SPEAKER ID="448" NAME="Seán Kelly">
αναπληρωτής συντάκτης. - (ΕΝ) Κύριε Πρόεδρε, όσοι από εμάς ζούμε στις ανεπτυγμένες χώρες, δυσκολευόμαστε να κατανοήσουμε το χάσμα που μας χωρίζει από την υποσαχάρια Αφρική τόσο ως προς τον τρόπο σκέψης όσο και ως προς τον τρόπο πράξης.
<P>
Σχετικό παράδειγμα αποτελεί η περίπτωση του David Kato. Ήταν ένας άνθρωπος που θεωρείτο πατέρας του κινήματος ανθρωπίνων δικαιωμάτων της Ουγκάντας. Ως ιδρυτικό μέλος της οργάνωσης SMUG, Σεξουαλικές Μειονότητες της Ουγκάντας, αποδοκιμάστηκε από ένα περιοδικό με την ονομασία Rolling Stone, και κέρδισε την υπόθεση εναντίον του. Ο συντάκτης του περιοδικού είπε ότι η δίωξη και η εκτέλεση ομοφυλοφίλων πρέπει να συνεχιστεί. Το μόνο βέβαιο είναι ότι στις 26 Ιανουαρίου ο David Kato δολοφονήθηκε.
<SPEAKER ID="449" NAME="Michael Cashman">
συντάκτης. - (ΕΝ) Κύριε Πρόεδρε, είναι πάντοτε λυπηρό όταν πρέπει να εγκρίνουμε κάποιο ψήφισμα σχετικά με τον θάνατο ενός υπερασπιστή των ανθρωπίνων δικαιωμάτων.
<P>
Για εμένα είναι ακόμα πιο λυπηρό επειδή, όπως και άλλοι συνάδελφοί μου, τον γνώρισα όταν ήρθε στο Κοινοβούλιο για να του ζητήσει να αναλάβει δράση υπέρ εκείνων που ζουν στην Ουγκάντα.
<P>
Ως ομοφυλόφιλος, ευχαριστώ προσωπικά το Σώμα για τον τρόπο με τον οποίο ένωσε τις δυνάμεις του σε αυτό το ψήφισμα, λέγοντας ότι το μίσος εναντίον λεσβιών, ομοφυλοφίλων και αμφιφυλοφίλων ατόμων, και ο περιορισμός των ανθρωπίνων δικαιωμάτων τους, είναι εντελώς απαράδεκτα πράγματα.
<P>
" δικαιοσύνη που μπορούμε να αποδώσουμε στον David Kato δεν έγκειται απλώς στο να διασφαλίσουμε ότι οι ένοχοι θα οδηγηθούν στη δικαιοσύνη για το έγκλημα που διέπραξαν - την παράλογη δολοφονία αυτού του νέου άντρα. Το ουσιαστικό ζήτημα είναι ότι στην αφρικανική ήπειρο, όπως πολύ σωστά είπε ο κ. Tannock, έχουμε παραχωρήσει στους συναδέλφους μας υπερβολικά μεγάλη ελευθερία όσον αφορά αυτά τα ζωτικής σημασίας ζητήματα των ανθρωπίνων δικαιωμάτων και των πολιτικών ελευθεριών. Το καλύτερο που μπορεί να προκύψει από αυτό είναι ότι η αποικιοκρατία που επιβάλαμε μέσω των νόμων μας, και μερικές φορές μέσω της θρησκείας μας, μπορεί πράγματι να οδηγήσει στην κατάργηση του νόμου στις 38 χώρες που έχουν ποινικοποιήσει την ομοφυλοφιλία και να θέσει ένα τέλος στη θανατική ποινή στη Σομαλία, τη Μαυριτανία, το Σουδάν και τη βόρεια Νιγηρία.
<P>
Κάτι τέτοιο θα αποτελούσε φόρο τιμής όχι μόνο για τον David Kato, έναν γίγαντα μεταξύ των πυγμαίων που κηρύττουν την προκατάληψη και τον διωγμό. Θα αποτελούσε και φόρο τιμής για αυτό το Κοινοβούλιο που υψώνει τη φωνή του για λογαριασμό εκείνων που δεν έχουν φωνή.
<SPEAKER ID="450" NAME="Corina Creţu" LANGUAGE="RO">
Κύριε Πρόεδρε, πιστεύω πραγματικά ότι η συζήτηση σχετικά με την παραβίαση των δικαιωμάτων των σεξουαλικών μειονοτήτων στην Ουγκάντα πρέπει να προχωρήσει πέρα από την άσκηση κριτικής. Θα πρέπει να αναλογιστούμε την αποτελεσματικότητα των μέτρων μας για τη στήριξη των ανθρωπίνων δικαιωμάτων και να εξετάσουμε το επίπεδο συμβολής της ευρωπαϊκής διπλωματίας σε αυτόν τον σκοπό.
<P>
Τον Δεκέμβριο εγκρίναμε ένα ψήφισμα κατά της τιμωρίας ομοφυλόφιλων ατόμων στην Ουγκάντα και κατά της υποκίνησης εγκλημάτων εναντίον μιας κοινότητας που έχει στιγματιστεί εξαιτίας του γενετήσιου προσανατολισμού της. Εκφράζω τον αποτροπιασμό μου για αυτό το φρικτό έγκλημα, αλλά και για την απροθυμία των ευρωπαϊκών θεσμικών οργάνων και των κρατών μελών της Ευρωπαϊκής Ένωσης να καταφύγουν στα εργαλεία της πειθούς και της πίεσης που έχουν διαθέσιμα. Πιστεύω ότι είναι πρέπον να ζητήσουμε κατηγορηματικά από τις αρχές της Ουγκάντας να εγγυηθούν τον σεβασμό για τα θεμελιώδη δικαιώματα, να διεξαγάγουν μια δίκαιη έρευνα για την υπόθεση και να αποτρέψουν άλλα παρόμοια εγκλήματα. Θεωρώ επίσης ότι είναι απαραίτητο να απευθύνουμε προειδοποίηση στην Επιτροπή ώστε να συμμετέχει πολύ πιο ενεργά στην υπεράσπιση των ανθρωπίνων δικαιωμάτων.
<SPEAKER ID="451" NAME="Alexandra Thein" LANGUAGE="DE">
Κύριε Πρόεδρε, κυρίες και κύριοι, σήμερα θα εγκρίνουμε το τρίτο μας ψήφισμα κατά της ποινικοποίησης της ομοφυλοφιλίας στην Ουγκάντα. Μέσα σε σύντομο χρονικό διάστημα, οι ομοφυλόφιλοι ανακηρύχθηκαν θεμιτός στόχος στην Ουγκάντα. Έχουν επηρεαστεί ακόμα και παιδιά ή ανήλικοι. Όλη αυτή η κατάσταση οφείλεται στις ανεύθυνες πράξεις μιας χριστιανικής σέκτας με έδρα τις "ΠΑ και στην τοπική εφημερίδα Rolling Stone, η οποία ζήτησε εκατό άτομα τα οποία κατονόμασε ως ομοφυλόφιλα να απαγχονιστούν.
<P>
Τώρα ο David Kato -ένας από τους ανθρώπους που κατονομάστηκαν ως ομοφυλόφιλοι- χτυπήθηκε άγρια με σφυρί σε έναν δημόσιο δρόμο· στην πραγματικότητα, αυτό ελπίζαμε να αποτρέψουμε με το τελευταίο μας ψήφισμα. Καλούμε την Ουγκάντα καταρχάς να διενεργήσει ανεξάρτητη έρευνα για τη δολοφονία του David Kato και να μην συλλάβει κάποιον τυχαίο για το έγκλημα. Επιπλέον, ζητάμε από την Ουγκάντα να ασκήσει δίωξη εναντίον όσων ζητούν τη δημόσια δολοφονία των ομοφυλοφίλων. Ζητάμε επίσης από την Ουγκάντα να αναθεωρήσει τη νομοθεσία της.
<SPEAKER ID="452" NAME="Raül Romeva i Rueda" LANGUAGE="ES">
Κύριε Πρόεδρε, θα ήθελα να εκφράσω και εγώ τη λύπη, τη συγκίνηση και, πάνω από όλα, τον αποτροπιασμό μου για τη δολοφονία του David Kato, και να πω ότι αυτό που πρέπει να κάνουμε τώρα είναι να επιδείξουμε σαφή αποφασιστικότητα και ισχυρή θέληση για την καταπολέμηση όχι μόνο αυτού του είδους δολοφονίας, αλλά και των προσβολών, καθώς και κάθε είδους διακρίσεων που βασίζονται στον γενετήσιο προσανατολισμό.
<P>
" ομοφυλοφιλία είναι νόμιμη μόνο σε 13 χώρες της Αφρικής, και σε 38 χώρες θεωρείται έγκλημα. Αυτό είναι απαράδεκτο και, επιπλέον, ως Ευρωπαϊκή Ένωση πρέπει να το καταπολεμήσουμε τόσο πολιτικά όσο και οικονομικά. Δεν θα πρέπει να ξεχνάμε ότι τελικά έχουμε και εμείς την ευκαιρία να συνεισφέρουμε, από οικονομικής άποψης, στην κατάργηση αυτού του είδους μέτρων.
<P>
" δίωξη εξαιτίας του γενετήσιου προσανατολισμού θα πρέπει επίσης να θεωρηθεί ουσιαστικό στοιχείο της βάσης για την αίτηση χορήγησης του καθεστώτος πρόσφυγα, και για το δικαίωμα προστασίας από την Ευρωπαϊκή Ένωση και από τα κράτη μέλη που, δυστυχώς, δεν παρέχουν επί του παρόντος αυτό το δικαίωμα.
<P>
Αν είχαμε αυτήν τη δυνατότητα στην περίπτωση του David Kato, τότε ίσως τώρα να μην θρηνούσαμε τον θάνατό του. Πόσους ακόμα θανάτους πρέπει να θρηνήσουμε στο μέλλον;
<SPEAKER ID="453" NAME="Ryszard Czarnecki" LANGUAGE="PL">
Κύριε Πρόεδρε, νομίζω πως η κατάσταση κατά την οποία μιλάμε για την Ουγκάντα για τρίτη φορά μέσα σε 14 μήνες και για δεύτερη φορά μέσα σε μόλις λίγους μήνες είναι πολύ ανησυχητική. Συμφωνώ με τους προηγούμενους ομιλητές ότι στην πραγματικότητα δεν πρόκειται για τα ανθρώπινα δικαιώματα ή για μία μόνο ομάδα, αλλά γενικά για τα ανθρώπινα δικαιώματα στην Ουγκάντα αφού όλες οι μειονότητες εκεί αντιμετωπίζουν ακραίες προκλήσεις. Νομίζω ότι είναι ιδιαιτέρως σημαντικό για το Ευρωπαϊκό Κοινοβούλιο να συζητήσει ξανά για αυτό το ζήτημα. Επικροτώ το γεγονός ότι οι εκπρόσωποι διαφορετικών πολιτικών Ομάδων συζητούν για αυτό το ζήτημα και, στην πραγματικότητα, συμφωνούν, παρόλο που, όπως είναι φυσικό, έχουν διαφορετικά σημεία έμφασης. Στην Ουγκάντα δεν υπάρχει σχεδόν καθόλου σεβασμός για τα ανθρώπινα δικαιώματα, ιδίως για τα δικαιώματα της συγκεκριμένης ομάδας. Ως εκ τούτου, θα πρέπει να προστατεύσουμε αυτήν την ομάδα ιδιαιτέρως. Θα πρέπει επίσης να υπερασπιστούμε το δικαίωμα στην ανεμπόδιστη πολιτική δραστηριότητα και να τονίσουμε, σε αυτό το πλαίσιο, τα δικαιώματα όσων υπερασπίζονται τα ανθρώπινα δικαιώματα.
<SPEAKER ID="454" NAME="Joanna Senyszyn" AFFILIATION="S&amp;D">
(PL) Κύριε Πρόεδρε, η άγρια δολοφονία του David Kato, ενός από τους πιο γνωστούς υπερασπιστές των ανθρωπίνων δικαιωμάτων στην Ουγκάντα, είναι αποτέλεσμα του μίσους κατά των ομοφυλοφίλων. Έστω και αν τιμωρηθεί ο δολοφόνος, το κλίμα μίσους θα παραμείνει, αφού επιτρέπεται από τον νόμο που εισάγει διακρίσεις σε βάρος των λεσβιών, των ομοφυλοφίλων, των αμφιφυλοφίλων και των διαφυλικών ατόμων. " ομοφυλοφιλία θεωρείται έγκλημα ήδη σε 38 αφρικανικές χώρες, και σε τέσσερις από αυτές επισύρει θανατική ποινή.
<P>
" Ευρωπαϊκή Ένωση στηρίζει ενεργά τη δημοκρατική αλλαγή στην Αφρική. Δεν πρέπει να επιτρέψουμε την παραβίαση των ανθρωπίνων δικαιωμάτων με τόσο δραστικό τρόπο. Πόσο αίμα πρέπει ακόμα να χυθεί, πόσοι ακόμα άνθρωποι πρέπει να πεθάνουν προτού η διεθνής κοινότητα καταφέρει να επιβάλει αλλαγή στη νομοθεσία της Αφρικής η οποία παραβιάζει τα ανθρώπινα δικαιώματα; Είναι επίσης απαραίτητο να εξετάσουμε τον ρόλο της Εκκλησίας, η οποία αντί να προάγει την αγάπη και την ειρήνη προάγει το μίσος ενάντια στους ομοφυλόφιλους, διδάσκοντας τη γελοία θεωρία ότι η ομοφυλοφιλία είναι μια σοβαρή ασθένεια που χρήζει θεραπείας.
<SPEAKER ID="455" NAME="Nicole Sinclaire" AFFILIATION="NI">
(ΕΝ) Κύριε Πρόεδρε, θα ήθελα απλώς να προβώ σε μια παρέμβαση επί της διαδικασίας προτού προχωρήσω στην ομιλία μου. Αυτή είναι η τρίτη φορά που λαμβάνουμε την υπόσχεση ότι θα μας παραχωρηθεί χρόνος αγόρευσης και μετά δεν συμπεριλαμβάνεται στον σχετικό κατάλογο. Το γεγονός ότι είμαστε ανεξάρτητοι βουλευτές του Σώματος δεν σημαίνει ότι δεν έχουμε λόγο.
<P>
Προχωρώντας στην αγόρευσή μου όπως επιθυμώ να την παρουσιάσω, θα ήθελα να επαινέσω τον εκλιπόντα David Kato για το γενναίο έργο του στην Ουγκάντα, για το ότι υπερασπίστηκε όχι μόνο τα δικαιώματά του, αλλά και τα δικαιώματα άλλων ατόμων που ανήκουν στην κοινότητα λεσβιών, ομοφυλοφίλων, αμφιφυλοφίλων και διαφυλικών ατόμων στην Ουγκάντα, και στην πραγματικότητα όλων στην Αφρική. Είναι όμως πολύ λυπηρό το γεγονός ότι, παρόλο που τον περασμένο Οκτώβριο ήλθε σε αυτό το Κοινοβούλιο, προφανώς δεν λάβαμε υπόψη τις προειδοποιήσεις του -ούτε και η διεθνής κοινότητα- και τώρα έχει πλέον δολοφονηθεί.
<P>
Θεωρώ απίστευτο το γεγονός ότι η Ευρωπαϊκή Ένωση εξακολουθεί να παρέχει βοήθεια στην Ουγκάντα. Ελπίζω ότι, μετά τις εκλογές κατά τις επόμενες δύο ημέρες, θα αναθεωρήσουμε αυτή μας τη στάση. Ελπίζω ότι θα αποσύρουμε κάθε βοήθεια αν δεν δοθεί αμνηστία σε όσους διώκονται για αδικήματα που συνδέονται με την ιδιότητα του ατόμου ως λεσβίας, ομοφυλόφιλου, αμφιφυλόφιλου ή διαφυλικού.
<P>
Θα ήθελα να διατυπώσω μία τελευταία παρατήρηση. Είναι πολύ λυπηρό που η εν ενεργεία Προεδρία της Ευρωπαϊκής Ένωσης, οι Ούγγροι, αποφάσισαν να απαγορεύσουν μια πορεία υπερηφάνειας λεσβιών, ομοφυλοφίλων, αμφιφυλοφίλων και διαφυλικών ατόμων φέτος τον Ιούνιο. Τι μήνυμα στέλνει προς τα έξω κάτι τέτοιο...;
<P>
(Ο Πρόεδρος διακόπτει τον ομιλητή)
<SPEAKER ID="456" NAME="Πρόεδρος">
Κυρία Sinclaire, με ενημέρωσαν ότι το προσωπικό σας δεν κοινοποίησε τον χρόνο αγόρευσής σας. Αν το προσωπικό σας μπορεί να παρουσιάσει αποδείξεις τέτοιας κοινοποίησης, τότε σας διαβεβαιώνω προσωπικά ότι θα εξετάσω το ζήτημα. Θα επιληφθώ του θέματος προσωπικά εφόσον καταθέσετε απόδειξη κοινοποίησης σε εμένα.
<SPEAKER ID="457" NAME="Sergio Paolo Francesco Silvestris" AFFILIATION="PPE">
(IT) Κύριε Πρόεδρε, κύριε Επίτροπε, κυρίες και κύριοι, η δολοφονία του David Kato καταδικάστηκε σκληρά και αποφασιστικά από τα ευρωπαϊκά θεσμικά όργανα.
<P>
Δεν πρέπει να ξεχνάμε, ωστόσο, ότι αυτή η βίαιη πράξη είναι απλώς ένα μεμονωμένο επεισόδιο στο πλαίσιο μιας ευρύτερης κατάστασης, στην οποία πολιτισμικές, εθνοτικές ή θρησκευτικές μειονότητες υφίστανται διακρίσεις σε διάφορα μέρη του κόσμου. Μόλις πριν από λίγες εβδομάδες, εγκρίναμε ένα κατεπείγον ψήφισμα με το οποίο καταδικάσαμε αυτό που συνέβη στους κόπτες χριστιανούς στην Αλεξάνδρεια της Αιγύπτου, οι οποίοι έπεσαν θύματα στυγνής δολοφονίας απλώς και μόνο επειδή θέλησαν να ασκήσουν ελεύθερα και με σεβασμό τα θρησκευτικά τους καθήκοντα.
<P>
Αν κοιτάξουμε πέρα από τα δικαιώματα των ομοφυλοφίλων, η Ουγκάντα είναι μια εξαιρετικά ευάλωτη χώρα, θύμα χρηματοοικονομικής κερδοσκοπίας από συγκεκριμένες δυνάμεις που επωφελούνται από την αδυναμία αυτής της χώρας. Ως εκ τούτου, η Ευρωπαϊκή Ένωση πρέπει να εστιάσει την προσοχή της στην Ουγκάντα, έτσι ώστε η χώρα να επωφεληθεί από την ικανότητά μας να προάγουμε τη δημοκρατία και τα πολιτικά δικαιώματα ακόμα και σε χώρες εκτός ΕΕ.
<SPEAKER ID="458" NAME="Anneli Jäätteenmäki" AFFILIATION="ALDE">
(ΕΝ) Κύριε Πρόεδρε, το μίσος και οι παραβιάσεις ανθρωπίνων δικαιωμάτων σε βάρος σεξουαλικών μειονοτήτων συνεχίζονται σε όλο τον κόσμο. Τα πρόσφατα νέα της δολοφονίας του David Kato στην Ουγκάντα είναι ένα ακόμα λυπηρό παράδειγμα των διακρίσεων και της βαρβαρότητας που αντιμετωπίζουν οι σεξουαλικές μειονότητες.
<P>
" δολοφονία του David Kato πρέπει να διερευνηθεί διεξοδικά, και το άτομο ή τα άτομα που ευθύνονται να οδηγηθούν ενώπιον της δικαιοσύνης. Αναφέρθηκε ότι συγκεκριμένες πηγές, μεταξύ των οποίων η σκανδαλοθηρική εφημερίδα Rolling Stone, ζήτησαν δημοσίως τη δολοφονία του David Kato. Οι ισχυρισμοί αυτοί πρέπει να διερευνηθούν.
<P>
Οφείλω να πω ότι έφριξα με τα σχόλια του υπουργού "θικής και Ακεραιότητας της Ουγκάντας, ο οποίος ανακοίνωσε ότι οι ομοφυλόφιλοι καλά θα κάνουν να ξεχάσουν τα ανθρώπινα δικαιώματα.
<SPEAKER ID="459" NAME="Róża, Gräfin von Thun und Hohenstein" AFFILIATION="PPE">
(PL) Κύριε Πρόεδρε, όταν σκέφτομαι την Ουγκάντα, σκέφτομαι πόσα έχει υποστεί αυτή η πολύ όμορφη χώρα από την εποχή του Idi Amin και το πώς τα ανθρώπινα δικαιώματα εξακολουθούν να παραβιάζονται εκεί, και είμαι ευγνώμων σε όλους τους συναδέλφους μου που τόσο επιμελώς έφεραν το ζήτημα στο προσκήνιο. Νομίζω ότι, αφού ασχολούμαστε με το εν λόγω θέμα, θα πρέπει επίσης να συζητήσουμε για τη γλώσσα του μίσους και για το ποια μπορεί να είναι τα αποτελέσματά της. Γιατί τελικά η γλώσσα του μίσους (η σκανδαλοθηρική εφημερίδα που δημοσίευσε φωτογραφίες του David Kato) ήταν εκείνη που οδήγησε σε αυτήν τη φρικτή δολοφονία. " γλώσσα του μίσους χρησιμοποιείται και εδώ, στην Ευρωπαϊκή Ένωση. Υπάρχουν ιστότοποι όπως το Redwatch, στους οποίους δημοσιεύονται τα ονόματα και μερικές φορές οι διευθύνσεις ανθρώπων με διαφορετικό γενετήσιο προσανατολισμό, διαφορετική θρησκεία ή διαφορετική κοσμοθεωρία. Ουσιαστικά, σε αυτούς τους ιστοτόπους υποκινείται ανοιχτά η βία σε βάρος μειονοτήτων. Πρέπει να προστατεύσουμε τα ανθρώπινα δικαιώματα και την ασφάλεια των μειονοτήτων σε όλο τον κόσμο, πρέπει όμως να κάνουμε το ίδιο και εδώ, στην Ευρωπαϊκή Ένωση.
<SPEAKER ID="460" NAME="Siim Kallas">
Αντιπρόεδρος της Επιτροπής. - (ΕΝ) Κύριε Πρόεδρε, θα ήθελα αρχικά να αποτίσω φόρο τιμής στον εκλιπόντα David Kato. Ο David Kato ήταν θαρραλέος υπερασπιστής των ανθρωπίνων δικαιωμάτων και τολμηρός ακτιβιστής για τα δικαιώματα των λεσβιών, των ομοφυλοφίλων, των αμφιφυλοφίλων και των διαφυλικών ατόμων.
<P>
Ως ηγετική φωνή υπέρ των δικαιωμάτων των λεσβιών, των ομοφυλοφίλων, των αμφιφυλοφίλων και των διαφυλικών ατόμων, απειλείτο η ζωή του. Στις 2 Οκτωβρίου 2010, το όνομα και η φωτογραφία του David Kato, μαζί με τα ονόματα και τις φωτογραφίες άλλων φερόμενων ως ατόμων που ανήκουν στην κοινότητα λεσβιών, ομοφυλοφίλων, αμφιφυλοφίλων και διαφυλικών ατόμων, δημοσιεύτηκαν σε μια σκανδαλοθηρική εφημερίδα της Ουγκάντας, τη Rolling Stone, με τίτλο "Κρεμάστε τους", γεγονός που έθεσε αναίσχυντα τη ζωή των ατόμων αυτών σε κίνδυνο.
<P>
Ήταν επιτυχία το ότι κέρδισε μια προσφυγή κατά της εφημερίδας. Στις 3 Ιανουαρίου, ένα δικαστήριο αποφάνθηκε ότι η εφημερίδα είχε παραβιάσει τα συνταγματικά τους δικαιώματα στην ιδιωτικότητα και την ασφάλεια και επιδίκασε στους τρεις ενάγοντες αποζημίωση.
<P>
Αυτή ήταν η τελευταία του επιτυχία. Στις 26 Ιανουαρίου, ο David Kato σκοτώθηκε. " ΕΕ, μέσω των επικεφαλής της αποστολής της στην Ουγκάντα, εξέφρασε τον αποτροπιασμό της και ζήτησε από τις αρχές της Ουγκάντα να ερευνήσουν δυναμικά τη δολοφονία του David Kato και να εγγυηθούν ότι οι ένοχοι αυτής της τρομερής πράξης θα οδηγηθούν στη δικαιοσύνη.
<P>
Ο David Kato θα αποτελέσει μεγάλη απώλεια για την παγκόσμια κοινότητα υπερασπιστών των ανθρωπίνων δικαιωμάτων και για την Ουγκάντα. Ο θάνατός του μας θυμίζει επίσης τη ρευστή κατάσταση των λεσβιών, των ομοφυλοφίλων, των αμφιφυλοφίλων και των διαφυλικών ατόμων στην Ουγκάντα και αλλού. Αμέσως μετά τον θάνατό του, στις 28 Ιανουαρίου, μια άλλη εφημερίδα, η Red Pepper, δημοσίευσε ένα εξοργιστικό άρθρο με πολύ προσβλητικά σχόλια για τους ομοφυλόφιλους. Το νομοσχέδιο κατά της ομοφυλοφιλίας που κατατέθηκε στο κοινοβούλιο της Ουγκάντας μπήκε προσωρινά στο αρχείο, ενδεχομένως όμως να κατατεθεί εκ νέου με τον σχηματισμό νέας βουλής μετά τις επικείμενες εκλογές στην Ουγκάντα.
<P>
" θέση της ΕΕ σχετικά με τα δικαιώματα των λεσβιών, των ομοφυλοφίλων, των αμφιφυλοφίλων και των διαφυλικών ατόμων είναι πολύ ξεκάθαρη. " ποινικοποίηση της ομοφυλοφιλίας, όπως προβλέπεται στο νομοσχέδιο της Ουγκάντας, αντιβαίνει στα διεθνή πρότυπα για τα ανθρώπινα δικαιώματα. Το νομοσχέδιο αντιβαίνει επίσης στην υποστηριζόμενη από την ΕΕ Διακήρυξη των "νωμένων Εθνών για τον γενετήσιο προσανατολισμό και την ταυτότητα φύλου, της 18ης Δεκεμβρίου 2008.
<P>
Οι επικεφαλής της αποστολής της ΕΕ έθεσαν επανειλημμένως το συγκεκριμένο ζήτημα στην κυβέρνηση της Ουγκάντας στο ύψιστο επίπεδο: στον πρόεδρο, στον πρωθυπουργό, στον υπουργό Εξωτερικών, στον υπουργό Δικαιοσύνης και στην Επιτροπή Ανθρωπίνων Δικαιωμάτων της Ουγκάντας.
<P>
Στις 9 Φεβρουαρίου, η ομάδα εργασίας για τα ανθρώπινα δικαιώματα, η οποία συγκεντρώνει διάφορους εταίρους στην Ουγκάντα, κάλεσε τους υπερασπιστές ανθρωπίνων δικαιωμάτων να παρέχουν ενημέρωση σχετικά με δραστηριότητες που ανέλαβε η κοινότητα λεσβιών, ομοφυλοφίλων, αμφιφυλοφίλων και διαφυλικών ατόμων -και ο ευρύτερος χώρος υπεράσπισης των ανθρωπίνων δικαιωμάτων- μετά τη δολοφονία του David.
<P>
Στις 3 Φεβρουαρίου, η Αντιπροσωπεία της ΕΕ μαζί με δέκα κράτη μέλη που εκπροσωπούνται στην Ουγκάντα και με τη Νορβηγία, ξεκίνησαν τη στρατηγική τοπικής υλοποίησης σχετικά με τις κατευθυντήριες γραμμές της ΕΕ για τους υπερασπιστές ανθρωπίνων δικαιωμάτων. " στρατηγική καθόρισε, με πιο πρακτικό τρόπο, πώς οι αποστολές της ΕΕ και της Νορβηγίας μπορούν να εργαστούν ώστε να βοηθήσουν και να αναγνωρίσουν το έργο των υπερασπιστών των ανθρωπίνων δικαιωμάτων, συμπεριλαμβανομένων και των ακτιβιστών της κοινότητας λεσβιών, ομοφυλοφίλων, αμφιφυλοφίλων και διαφυλικών ατόμων.
<P>
" ΕΕ σκοπεύει να συνεχίσει να εκφράζει, σε κάθε κατάλληλη ευκαιρία, την ανησυχία της σχετικά με το νομοσχέδιο κατά της ομοφυλοφιλίας και σχετικά με άλλες περιπτώσεις δίωξης λεσβιών, ομοφυλοφίλων, αμφιφυλοφίλων και διαφυλικών ατόμων στην Ουγκάντα, σε διάλογο με την κυβέρνηση. Επιπλέον, η ΕΕ θα συνεχίσει να στηρίζει τις τοπικές οργανώσεις ανθρωπίνων δικαιωμάτων στις προσπάθειές τους να αλλάξει η νοοτροπία στη χώρα. " αντιπροσωπεία της ΕΕ θα συναντηθεί σύντομα με μια οργάνωση προστασίας όσων υπερασπίζονται τα ανθρώπινα δικαιώματα για να συζητήσουν τρόπους στήριξης του έργου τους για τους ακτιβιστές για τα δικαιώματα των λεσβιών, των ομοφυλοφίλων, των αμφιφυλοφίλων και των διαφυλικών ατόμων.
<SPEAKER ID="461" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αμέσως.
<P>
Γραπτές δηλώσεις (άρθρο 149 του Κανονισμού)
<SPEAKER ID="462" NAME="Monica Luisa Macovei" LANGUAGE="RO">
Με μεγάλη ανησυχία πληροφορήθηκα τον θάνατο του ακτιβιστή για τα ανθρώπινα δικαιώματα και τα δικαιώματα λεσβιών, ομοφυλοφίλων, αμφιφυλοφίλων και διαφυλικών ατόμων, David Kato Kisule, στην Ουγκάντα. Στο Κοινοβούλιο αυτό καταδικάσαμε ήδη τις εγκληματικές κυρώσεις που επιβάλλονται σε συναινετικές σχέσεις μεταξύ ενηλίκων του ίδιου φύλου και τον νόμο Bahati, ο οποίος προβλέπει αυστηρότερες ποινές έως και θανατική καταδίκη. " δολοφονία του David Kato αποδεικνύει ότι υπάρχει σοβαρός και υπαρκτός κίνδυνος το μίσος και οι διακρίσεις να κοστίσουν ανθρώπινες ζωές. Επικροτώ τις δηλώσεις του προέδρου Barack Obama και της υπουργού Εξωτερικών Hilary Clinton, με τις οποίες καταδίκασαν τον θάνατο του David Kato Kisule και τόνισαν τις προσπάθειές του να δημιουργήσει τις συνθήκες για μια αξιοπρεπή ζωή στην Ουγκάντα, ανεξαρτήτως γενετήσιου προσανατολισμού και ταυτότητας φύλου. Συμμερίζομαι τα συναισθήματα όσων ζητούν από την Ευρωπαϊκή Επιτροπή και από το Συμβούλιο να αναλάβουν άμεση αποτελεσματική δράση για την καταδίκη αυτών των διακρίσεων και την κατάργησή τους, τόσο στο πλαίσιο του νόμου όσο και ουσιαστικά.
<SPEAKER ID="463" NAME="Kristiina Ojuland" AFFILIATION="ALDE">
γραπτώς. - (ΕΝ) Κύριε Πρόεδρε, κύριε Αντιπρόεδρε της Επιτροπής, η δολοφονία του David Kato Kisule ήταν μια τεράστια τραγωδία για την οικογένεια και τους φίλους του, καθώς και μεγάλη απώλεια για την κοινότητα λεσβιών, ομοφυλοφίλων, αμφιφυλοφίλων και διαφυλικών ατόμων, αλλά και για το κίνημα ανθρωπίνων δικαιωμάτων στην υποσαχάρια Αφρική. Θεωρώ εντυπωσιακό το γεγονός ότι αυτή η αποτρόπαιη πράξη αντιμετωπίστηκε με χαρακτηριστική αδιαφορία από τις αρχές της Ουγκάντας. Ο μαρτυρικός θάνατος του David Kato και οι διακρίσεις σε βάρος των μειονοτήτων λεσβιών, ομοφυλοφίλων, αμφιφυλοφίλων και διαφυλικών ατόμων πρέπει να αντιμετωπιστούν σθεναρά με τις αρχές της Ουγκάντας.
<P>
Οι προσπάθειες του David Kato θα πάνε χαμένες αν ο νόμος Bahati κατά των ομοφυλοφίλων περάσει στο κοινοβούλιο της Ουγκάντας χωρίς ηχηρή διεθνή αντίδραση. " Ευρωπαϊκή Ένωση πρέπει να ασκήσει πίεση στις αρχές της Ουγκάντας για την αποποινικοποίηση της ομοφυλοφιλίας και την κατάργηση της θανατικής ποινής σε κάθε περίπτωση.
<P>
" Ουγκάντα πρέπει να τηρήσει τις υποχρεώσεις της σύμφωνα με το διεθνές δίκαιο και τη συμφωνία του Κοτονού, η οποία δεσμεύει την Ουγκάντα να προστατεύει όλα τα άτομα, ανεξάρτητα από τον γενετήσιο προσανατολισμό και την ταυτότητα φύλου τους, ενάντια σε απειλές και βία. Θα συνιστούσε σοβαρή παραβίαση αν η κυβέρνηση και η δικαιοσύνη της Ουγκάντας ενθάρρυναν και ασκούσαν οι ίδιες τέτοιου είδους βία. " Ευρωπαϊκή Ένωση και τα κράτη μέλη της πρέπει να κάνουν χρήση των πολλαπλών προϋποθέσεων της αναπτυξιακής βοήθειας και να σταματήσουν να χρηματοδοτούν τέτοιες κυβερνήσεις.

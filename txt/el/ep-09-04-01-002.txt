<CHAPTER ID="002">
Δήλωση της Προεδρίας
<SPEAKER ID="006" NAME="Πρόεδρος">
Κυρίες και κύριοι, με λύπη και απογοήτευση σας ενημερώνω σήμερα ότι, το περασμένο σαββατοκύριακο, περισσότεροι από 300 άνθρωποι πνίγηκαν, όταν μερικά σκάφη με πρόσφυγες ναυάγησαν στη Μεσόγειο στα ανοικτά των ακτών της Λιβύης. Τα σκάφη αυτά μετέφεραν ανθρώπους από τη Βόρεια και την υποσαχάρια Αφρική. Ορισμένοι από τους πρόσφυγες διασώθηκαν από τις αρχές της Αιγύπτου και της Λιβύης, και ανασύρθηκαν μερικά πτώματα, αλλά εξακολουθούν να αγνοούνται εκατοντάδες άνθρωποι. Θα ήθελα, εκ μέρους του Ευρωπαϊκού Κοινοβουλίου, να πω πόσο βαθιά μας συγκλονίζει και μας θλίβει το συμβάν αυτό.
<P>
Την τελευταία διετία, η Ευρωπαϊκή Ένωση γνωρίζει αύξηση της μετανάστευσης μέσω της Μεσογείου, και η οικονομική κρίση σημαίνει ότι μπορούμε να αναμένουμε ότι πολύ περισσότεροι άνθρωποι θα προσπαθήσουν να διαφύγουν από τη φτώχεια στην Αφρική.
<P>
Ο μεγάλος αριθμός προσφύγων που χάνουν με τραγικό τρόπο τη ζωή τους επιχειρώντας να φθάσουν στην Ευρωπαϊκή Ένωση απειλεί να μετατρέψει τη Μεσόγειο σε ένα τεράστιο υπαίθριο νεκροταφείο· εναπόκειται σε εμάς να βρούμε λύσεις για να θέσουμε τέλος σε αυτές τις τραγωδίες.
<P>
Θα ήθελα να σας ζητήσω τώρα να τηρήσουμε ενός λεπτού σιγή στη μνήμη των νεκρών.
<P>
(Οι βουλευτές σηκώνονται όρθιοι και τηρούν ενός λεπτού σιγή)
<P>
Σας ευχαριστώ.

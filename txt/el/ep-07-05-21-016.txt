<CHAPTER ID="016">
Ανάσχεση της απώλειας της βιοποικιλότητας έως το 2010 (συζήτηση) 
<SPEAKER ID="097" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Αδάμου Αδάμου, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την ανάσχεση της απώλειας της βιοποικιλότητας έως το 2010.
<SPEAKER ID="098" NAME="Αδάμος Αδάμου " AFFILIATION="GUE/NGL">
εισηγητής. - Κυρία Πρόεδρε, η έκθεση που πρόκειται να ψηφίσουμε αφορά την ανάσχεση της απώλειας της βιοποικιλότητας έως το 2010. Πρόκειται για ένα θέμα, η επίκαιρη φύση και σημαντικότητα του οποίου βρίσκει την πλειοψηφία από εμάς σε συμφωνία. Αυτός είναι και ο λόγος που έχει κατατεθεί τόσο μικρός αριθμός τροπολογιών από τους συναδέλφους, καθώς επίσης και το ότι η έκθεση πέρασε ομόφωνα στην Επιτροπή Περιβάλλοντος.
<P>
Θα ήθελα να συγχαρώ την Επιτροπή για την ανακοίνωσή της, για την εννοιολογική της προσέγγιση, τους στόχους προτεραιότητας για την περίοδο 2007-2008 και τα καθοριστικής σημασίας μέτρα υποστήριξης. Παρά ταύτα, σε αυτό το σημείο πρέπει να εκφράσω την έντονη ανησυχία μου για τη συνεχιζόμενη απώλεια βιοποικιλότητας, καθώς και τη συνακόλουθη υποβάθμιση των υπηρεσιών οικοσυστημάτων.
<P>
Πιστεύω πως όλοι αναγνωρίζουμε την επείγουσα ανάγκη να καταβληθούν προσπάθειες για την τήρηση των δεσμεύσεων που έχουν αναληφθεί με σκοπό την ανάσχεση, έως το 2010, της απώλειας της βιοποικιλότητας στην Ευρωπαϊκή Ένωση.
<P>
Το πρόγραμμα δράσης συνιστά σημαντικό μέσο και εσχάτη ευκαιρία για την προσέγγιση παραγόντων σε επίπεδο Κοινότητας και κρατών μελών σε ό,τι αφορά δράσεις καθοριστικής σημασίας, προκειμένου να τηρηθούν οι δεσμεύσεις του 2010. Αναγνωρίζω όμως ότι το πρόγραμμα δράσης δεν επαρκεί για τη διατήρηση της βιοποικιλότητας και την υποστήριξη των υπηρεσιών οικοσυστήματος σε πιο μακροπρόθεσμη βάση.
<P>
Εν συνεχεία, πρέπει να τονίσω ότι είναι εξαιρετικά σημαντικό να ολοκληρωθεί το δίκτυο Natura 2000 στην ξηρά και στη θάλασσα, ώστε να υπάρξει αποτελεσματική διαχείριση, καθώς επίσης και επαρκής χρηματοδότηση του δικτύου. Να τονίσω επίσης τη σημασία της έγκαιρης και αποτελεσματικής εφαρμογής της οδηγίας πλαισίου για τα ύδατα, προκειμένου να επιτευχθεί καλή οικολογική κατάσταση των γλυκών υδάτων.
<P>
Προτρέπω τα κράτη μέλη να διασφαλίσουν ότι τα έργα που χρηματοδοτούνται από το Ταμείο Συνοχής και τα διαρθρωτικά ταμεία δεν ζημιώνουν τη βιοποικιλότητα και τις υπηρεσίες οικοσυστήματος, αλλά βελτιστοποιούν τα οφέλη υπέρ της βιοποικιλότητας.
<P>
Περνώντας σε ένα άλλο θέμα, πρέπει να αναγνωρίσουμε και να αντιμετωπίσουμε το γεγονός ότι τα επεκτατικά αλλόχθονα είδη συνιστούν κύρια απειλή κατά της βιοποικιλότητας και ότι η διάδοση επεκτατικών αλλοχθόνων ειδών επιτείνεται από την αυξανόμενη κυκλοφορία των προσώπων και των εμπορευμάτων.
<P>
Αναφορικά με το εμπόριο, κανείς δεν μπορεί να αγνοήσει το οικολογικό αποτύπωμα που συνεπάγεται το εμπόριο της Ευρωπαϊκής Ένωσης στη βιοποικιλότητα. Ζητώ από την Επιτροπή και τα κράτη μέλη να προβούν σε άμεσες ενέργειες, προκειμένου να εγκρίνουν μέτρα για την αποτροπή ή την ελαχιστοποίηση των αρνητικών επιπτώσεων αυτού του είδους εμπορίου στα τροπικά δάση. " Επιτροπή πρέπει να υποβάλει το ταχύτερο δυνατόν ανάλυση των επιλογών για την επέκταση της νομοθεσίας, με σκοπό να περιορισθεί η εισαγωγή ξυλείας παράνομης υλοτόμησης.
<P>
Οι κλιματικές αλλαγές είναι ένα πολύ σημαντικό κεφάλαιο το οποίο αποτελεί και ξεχωριστό πολιτικό στόχο στο έγγραφο της Επιτροπής. Είναι εξαιρετικά σημαντικό να αναπτυχθεί μία οικοσυστηματική προσέγγιση με σκοπό την προσαρμογή στην αλλαγή του κλίματος, ειδικότερα σε ό,τι αφορά τις πολιτικές που επηρεάζουν την αξιοποίηση του εδάφους, των υδάτων και του θαλάσσιου περιβάλλοντος.
<P>
Όσον αφορά τη χρηματοδότηση, δεν μπορώ να κρύψω την απογοήτευση και την έντονη ανησυχία μου για τους οικονομικούς περιορισμούς στη χρηματοδότηση όλων των δράσεων υπέρ της βιοποικιλότητας οι οποίοι απορρέουν από αποφάσεις σχετικά με τις δημοσιονομικές προοπτικές. Είναι ευθύνη των κρατών μελών να κάνουν χρήση όλων των ευκαιριών που παρέχονται στο πλαίσιο της κοινής γεωργικής πολιτικής, της κοινής αλιευτικής πολιτικής, του Ταμείου Συνοχής και των διαρθρωτικών ταμείων, καθώς και του προγράμματος LIFE+ και του έβδομου προγράμματος πλαισίου και να εκχωρήσουν εθνικούς πόρους.
<P>
Πρέπει να δοθεί μεγαλύτερη προσοχή στις οικονομικές ανάγκες κατά την επανεξέταση του προϋπολογισμού το 2008-2009, στο πλαίσιο της οποίας θα πρέπει να αξιολογηθεί η επάρκεια και η διαθεσιμότητα ευρωπαϊκών κονδυλίων για τη βιοποικιλότητα και ιδίως για το Natura 2000.
<P>
Θέλω να ευχαριστήσω τις δύο συναδέλφους, την κ. Avril Doyle και την κ. Marie Anne Isler Béguin για τις τροπολογίες τους, ιδιαίτερα την κ. Béguin για την προσθήκη της υδροηλεκτρικής ενέργειας στην παράγραφο 67 που είχα παραλείψει να κάνω.
<P>
Τέλος, αγαπητοί συνάδελφοι, θα ήθελα να επιστήσω την προσοχή σας στα συμπεράσματα της έρευνας που ζητήσαμε για τη βιοποικιλότητα εκ μέρους της Επιτροπής Περιβάλλοντος: από ό,τι φαίνεται, οι πρωτοβουλίες αναφορικά με την ανάσχεση της βιοποικιλότητας είναι ανεπιτυχείς λόγω αδύναμης εφαρμογής αυτών και λόγω έλλειψης πολιτικής θέλησης. Το πρόγραμμα δράσης της Ευρωπαϊκής Ένωσης μέχρι το 2010 είναι πολύ φιλόδοξο, αλλά δυστυχώς δεν προτείνει απτές λύσεις για το πρόβλημα της εφαρμογής, την έλλειψη οικονομικών κονδυλίων αλλά και πολιτικής θέλησης από τη μεριά των κρατών μελών.
<P>
Από εμάς εξαρτάται να περάσουμε ένα δυνατό μήνυμα και να ασκήσουμε πιέσεις στις κυβερνήσεις μας ούτως, ώστε οι φιλόδοξοι στόχοι του προγράμματος δράσης να γίνουν πραγματικότητα.
<SPEAKER ID="099" NAME="Joe Borg">
μέλος της Επιτροπής. (EN) Κυρία Πρόεδρε, καταρχάς θα ήθελα να ζητήσω συγγνώμη εξ ονόματος του Επιτρόπου Δήμα, ο οποίος δυστυχώς δεν μπορούσε να παρευρεθεί εδώ σήμερα.
<P>
Πριν από έναν χρόνο ακριβώς, η Επιτροπή ενέκρινε την ανακοίνωσή της σχετικά με την ανάσχεση της απώλειας της βιοποικιλότητας έως το 2010 και μετέπειτα. Δεδομένου ότι αύριο είναι η Παγκόσμια "μέρα Βιοποικιλότητας, είναι η κατάλληλη στιγμή για να συζητήσει το Κοινοβούλιο την έκθεσή του.
<P>
Με χαροποιεί το γεγονός ότι το Κοινοβούλιο εκμεταλλεύεται αυτήν την ευκαιρία για να αποστείλει ένα σαφές μήνυμα στον κόσμο σχετικά με το πόσο σημαντική είναι η προστασία της βιοποικιλότητας στον πλανήτη. Το θέμα της φετινής Παγκόσμιας "μέρας Βιοποικιλότητας είναι η "βιοποικιλότητα και η αλλαγή του κλίματος". Έχω ξαναπεί, και θα ήθελα να το τονίσω και σήμερα, ότι η ανάσχεση η απώλεια της βιοποικιλότητας αποτελεί εξίσου μεγάλη απειλή για τον πλανήτη όσο και η αλλαγή του κλίματος. Όπως και η αλλαγή του κλίματος, η απώλεια της βιοποικιλότητας είναι ένα οικονομικό πρόβλημα, ένα κοινωνικό πρόβλημα και μια όλο και μεγαλύτερη απειλή για την παγκόσμια ασφάλεια. Και τα δύο θέματα συνδέονται στενά μεταξύ τους. " αλλαγή του κλίματος είναι σημαντικός παράγοντας για την εξαφάνιση ειδών, ενώ παράλληλα η απώλεια των οικοσυστημάτων συμβάλλει στην αλλαγή του κλίματος.
<P>
" καταπολέμηση της αλλαγής του κλίματος βρίσκεται τώρα στο επίκεντρο του ευρωπαϊκού σχεδίου και στην κορυφή των εθνικών πολιτικών προγραμμάτων. Δυστυχώς, δεν ισχύει το ίδιο για την ανάσχεση της απώλειας της βιοποικιλότητας. Ίσως η απειλή είναι λιγότερο εμφανής, αλλά, αν εξετάσουμε τα γεγονότα, η κατάσταση είναι πολύ ανησυχητική.
<P>
Οι ανθρώπινες δραστηριότητες έχουν ως αποτέλεσμα οι ρυθμοί απώλειας να είναι από 100 έως και 1 000 φορές υψηλότεροι από τα φυσιολογικά επίπεδα - περίπου 30 000 είδη ετησίως ή τρία είδη την ώρα. Εάν δεν ελεγχθεί αυτή η διαδικασία, θα έχουμε σβήσει εκατομμύρια χρόνια εξέλιξης εντός των επόμενων δεκαετιών. Αυτή η δραματική απώλεια ειδών είναι σημαντική, διότι αποδυναμώνει τα οικοσυστήματα των οποίων αυτά τα είδη είναι ο θεμέλιος λίθος.
<P>
" αξιολόγηση των συστημάτων επ' ευκαιρία της χιλιετίας που διεξήγαγε ο Ο"Ε το 2005 περιλαμβάνει δύο βασικά μηνύματα. Το πρώτο είναι ότι εξαρτόμαστε όλοι πάρα πολύ από τις υπηρεσίες οικοσυστήματος, όπως οι πρώτες ύλες, τα φάρμακα και το καθαρό νερό, για την ευημερία και την ευζωία μας. Το δεύτερο είναι ότι τα οικοσυστήματα κατατέμνονται, υποβαθμίζονται και καταστρέφονται σε τέτοιον βαθμό, ώστε υποβαθμίζονται τα δύο τρίτα των υπηρεσιών που λαμβάνουμε από τα οικοσυστήματα. Σε συνδυασμό με περιβαλλοντικές απειλές όπως η αλλαγή του κλίματος, η αύξηση του πληθυσμού και η αύξηση της κατά κεφαλήν κατανάλωσης, αυτό σημαίνει ότι εντατικοποιούνται οι πιέσεις που ασκούνται στα είδη και τα οικοσυστήματα.
<P>
Εάν δεν υπάρξει επείγουσα δράση, σύντομα θα φτάσουμε σε σημείο επικίνδυνης και μη αναστρέψιμης αλλαγής στα παγκόσμια οικοσυστήματα, ενώ παράλληλα, εάν δεν αναλάβουμε δράση, σύντομα να φτάσουμε σε σημείο επικίνδυνων αλλαγών του κλίματος. Όσον αφορά την αλλαγή του κλίματος, χάνουμε γρήγορα την ευκαιρία για πρόληψη επικίνδυνων αλλαγών του οικοσυστήματος.
<P>
" περσινή ανακοίνωση για τη βιοποικιλότητα αποτελεί μια πρώτη προσπάθεια της Ευρωπαϊκής Ένωσης να απαντήσει με συνεκτικό τρόπο στο πρόβλημα της απώλειας της βιοποικιλότητας. Θα πρέπει να θεωρηθεί ως ένα από τα πιο σημαντικά έγγραφα πολιτικής που συνέταξε η Επιτροπή Barroso, και υπάρχουν δύο καινοτομίες που έχουν ιδιαίτερη σημασία. " πρώτη είναι ότι η ανακοίνωση εισάγει την έννοια των υπηρεσιών οικοσυστήματος στην πανευρωπαϊκή συζήτηση. Επισημαίνει πόσο σημαντικές είναι αυτές οι υπηρεσίες για την ευημερία και την ευζωία μας και συνδέει με ζωτικό τρόπο την απώλεια της βιοποικιλότητας και την υποβάθμιση αυτών των υπηρεσιών.
<P>
" δεύτερη καινοτομία είναι ότι η ανακοίνωση ορίζει ένα πολύ συγκεκριμένο σχέδιο δράσης για την περίοδο 2007-2013. Το σχέδιο δράσης είναι ένα σημαντικό βήμα προόδου, καθώς ορίζει τι πρέπει να γίνει τόσο σε κοινοτικό επίπεδο όσο και επίπεδο κρατών μελών. Μόνον μέσω συμπληρωματικών δράσεων σε αυτά τα δύο επίπεδα θα μπορέσουμε να σημειώσουμε την απαραίτητη πρόοδο. Το σχέδιο δράσης καθιστά επίσης σαφές τι πρέπει να γίνει για να εκπληρωθούν οι δεσμεύσεις της Ευρωπαϊκής Ένωσης, προκειμένου να ανασχεθεί η απώλεια της βιοποικιλότητας στην ΕΕ και να μειωθεί σημαντικά ο ρυθμός απώλειας παγκοσμίως έως το 2010. Με τη συμπερίληψη μιας διαδικασίας τακτικών αξιολογήσεων με βάση ένα σαφές σύνολο στόχων, τόσο η Κοινότητα όσο και τα κράτη μέλη μπορούν να βασιστούν στην πραγματοποίησή του.
<P>
Είμαι πολύ ικανοποιημένος από το γεγονός ότι η έκθεση του Κοινοβουλίου χαιρετίζει την ανακοίνωση και το σχέδιο δράσης της. Θα ήθελα να ευχαριστήσω τον εισηγητή, κ. Αδάμου, για τις προσπάθειές του, καθώς και τους κκ. Berman και Γκλαβάκη από την Επιτροπή Γεωργίας και Ανάπτυξης της Υπαίθρου και την Επιτροπή Αλιείας αντίστοιχα για τη βοήθειά τους. " έκθεση απηχεί τις εξίσου θερμές αντιδράσεις του Συμβουλίου, της Επιτροπής των Περιφερειών και της Ευρωπαϊκής Οικονομικής και Κοινωνικής Επιτροπής, καθώς και των περιβαλλοντικών ΜΚΟ. Φαίνεται ότι υπάρχει ευρεία συναίνεση σχετικά με τα όσα πρέπει να γίνουν. " πρόκληση μεταβάλλει τώρα αυτήν την πολιτική υποστήριξη σε πραγματικές επί τόπου δράσεις.
<P>
Σπάνια υπάρχει πιο σημαντικό θέμα προς συζήτηση σε οποιοδήποτε κοινοβούλιο από ό,τι η διατήρηση της ζωής στη γη. Σας καλώ μετ' επιτάσεως να αδράξετε αυτήν την ευκαιρία, για να αποστείλετε ένα σαφές μήνυμα σχετικά με τη σοβαρότητα της απώλειας της βιοποικιλότητας και την ανάγκη για πλήρη και σθεναρή εφαρμογή σε όλα τα επίπεδα της ανακοίνωσης για τη βιοποικιλότητα και του σχεδίου δράσης της.
<SPEAKER ID="100" NAME="Thijs Berman " AFFILIATION="PSE">
συντάκτης γνωμοδότησης της Επιτροπής Γεωργίας και Ανάπτυξης της Υπαίθρου. - (NL) Κυρία Πρόεδρε, με αυτήν τη σημαντική έκθεση του κ. Αδάμου, το Κοινοβούλιο κρούει τον κώδωνα του κινδύνου. Το σκηνικό είναι πολύ γνωστό.
<P>
" Επιτροπή και το Κοινοβούλιο δείχνουν τη φιλοδοξία τους όσον αφορά το περιβάλλον· οι αρχηγοί κρατών και κυβερνήσεων κάνουν το ίδιο, προβαίνοντας σε επίσημες δεσμεύσεις και φτάνουν στο σημείο ακόμη και να καταλήγουν σε συμφωνίες, μόνο και μόνο, ωστόσο, για να μην τις τηρούν. Τα κράτη μέλη θέτουν εμπόδια εκεί που το γενικό συμφέρον της Ευρώπης καλεί για δράση. Παρά τη συναίνεση που επιτεύχθηκε στις Βρυξέλλες σχετικά, οι φιλοδοξίες δεν έχουν αποτέλεσμα λόγω των βραχυπρόθεσμων συμφερόντων στα κράτη μέλη. " προστασία της βιοποικιλότητας θα πρέπει να είναι προτεραιότητα σε όλους τους τομείς της πολιτικής.
<P>
Από την πλεονεκτική θέση της Επιτροπής Γεωργίας και Ανάπτυξης της Υπαίθρου, η αξιολόγηση της γεωργικής πολιτικής το 2008 θα αποτελέσει μια σημαντική νέα ευκαιρία για την ανάσχεση της βιοποικιλότητας, μολονότι αυτό απαιτεί μεγαλύτερο προϋπολογισμό για την ανάπτυξη της υπαίθρου και μεγαλύτερη έμφαση στην προστασία της φύσης και του τοπίου.
<P>
Αυτό απαιτεί επίσης κριτική αξιολόγηση των μέτρων στο πλαίσιο της πολλαπλής συμμόρφωσης. Εξάλλου, είναι υπέροχο και λογικό οι αγρότες να πληρώνονται για τις υπηρεσίες τους στο περιβάλλον, με την προϋπόθεση ότι αυτή η πρωτοβουλία θα αποδειχθεί αποτελεσματική όσον αφορά τη βιοποικιλότητα και μια βιώσιμη Ευρώπη.
<SPEAKER ID="101" NAME="Ιωάννης Γκλαβάκης " AFFILIATION="PPE-DE">
συντάκτης γνωμοδότησης της Επιτροπής Αλιείας. - Κυρία Πρόεδρε, πρώτα απ' όλα θα ήθελα να συγχαρώ θερμά τον κ. Αδάμου για την πολύ ωραία εργασία που έχει κάνει. Δεν θα ήθελα να συγχαρώ όμως τις εθνικές κυβερνήσεις, οι οποίες το 2001 δεσμεύθηκαν να λάβουν κάποια μέτρα που όμως δεν έλαβαν, και έτσι εξακολουθεί η βιοποικιλότητα να μειώνεται και εξακολουθούμε να χάνουμε οργανισμούς. Όπως είπε και ο κ. Borg, κάθε μία ώρα χάνουμε τρία είδη από τον πλανήτη μας.
<P>
Από στοιχεία του Ο"Ε πληροφορούμεθα ότι στον χώρο της Ευρωπαϊκής Ένωσης κινδυνεύει να εξαφανισθεί 54% των οργανισμών που ζουν στα γλυκά νερά. " υποβάθμιση αυτή οφείλεται σε πολλούς λόγους. Δύο είναι οι σημαντικότεροι: η μόλυνση των υδάτων και η υπεραλίευση. Φέρουμε και εμείς ευθύνη, όπως επίσης και οι αλιείς.
<P>
Στόχοι μας πρέπει να είναι η μείωση της μόλυνσης των υδάτων, είτε πρόκειται για μόλυνση που προέρχεται από τη στεριά, από τις βιομηχανίες, είτε μόλυνση που προέρχεται από τη θάλασσα. Διότι ας μην ξεχνάμε ότι τα τελευταία 15 χρόνια μόνον από ναυτικά ατυχήματα χύθηκαν στη Μεσόγειο -μόνον στη Μεσόγειο- 55 000 τόνοι πετρέλαιο.
<P>
Δεύτερος στόχος πρέπει να είναι η αύξηση των ιχθυαποθεμάτων. Πρέπει να καταλάβουμε ένα πράγμα: πρέπει να ψαρεύουμε τόσα ψάρια όσα η θάλασσα μπορεί να αναπληρώνει. Εάν ψαρεύουμε παραπάνω, εγκληματούμε σε βάρος του περιβάλλοντος.
<P>
Και να χρησιμοποιήσουμε ορθές αλιευτικές πρακτικές. Εδώ θα πρέπει να ξεκινήσουμε και μία παγκόσμια προσπάθεια για να υιοθετήσουν και οι τρίτες χώρες αυτές τις ορθές αλιευτικές πρακτικές. Διότι, εμείς που ζούμε στη Μεσόγειο, θέλουμε να σώσουμε τη Μεσόγειο, αλλά η Μεσόγειος βρέχει 27 χώρες εκ των οποίων οι 7 ανήκουν στην Ευρωπαϊκή Ένωση. Και οι τρίτες χώρες, πολλές φορές, κάνουν πολύ μεγάλη ζημιά.
<P>
Να μειωθεί η υπεραλίευση και να χρησιμοποιηθούν σωστές αλιευτικές πρακτικές. Αλλιώς, εγκληματούμε εναντίον του μέλλοντος των παιδιών μας.
<SPEAKER ID="102" NAME="John Bowis">
εξ ονόματος της Ομάδας PPE-DE. - (EN) Κυρία Πρόεδρε, εξ ονόματος της συναδέλφου μου, κ. Doyle, της σκιώδους εισηγήτριας, επιτρέψτε μου να ευχαριστήσω τον συνάδελφό μας, κ. Αδάμου, για την έκθεσή του. Είναι μια θετική έκθεση και πατά τα κατάλληλα κουμπιά: αναφέρεται στο Natura 2000 και στις οδηγίες για τα πτηνά και τους οικοτόπους· αναφέρεται στην αποτελεσματική εφαρμογή του REACH και της νομοθεσίας για τα ύδατα και τα φυτοφάρμακα· εκφράζει την κοινή μας ανησυχία για τους οικονομικούς περιορισμούς στη χρηματοδότηση του Natura 2000 και άλλων δράσεων για τη βιοποικιλότητα.
<P>
Χαιρετίζω επίσης όσα είπε ο Επίτροπος Borg σύμφωνα με αυτές τις γραμμές, και ιδιαίτερα συμμερίζομαι όσα ειπώθηκαν σχετικά με την αδράνεια των κυβερνήσεων των κρατών μελών στην Ευρωπαϊκή Ένωση. Στόχος μας ήταν το 2010 -όχι το "2010 και μετέπειτα" αλλά απέχουμε πολύ από την επίτευξη του στόχου μας όσον αφορά την ανάσχεση της απώλειας της βιοποικιλότητας έως το έτος αυτό, το οποίο δεν είναι και τόσο μακριά.
<P>
Ερχόμενος εδώ, διάβασα ένα άρθρο στην εφημερίδα The Times, το οποίο αναφερόταν και πάλι στην απώλεια των οικοτόπων, τη χρήση φυτοφαρμάκων και την εισαγωγή αλλοχθόνων ειδών, για τα οποία έχουμε ακούσει τόσα πολλά. Το άρθρο αυτό αφορούσε τα πτηνά - χιλιάδες είδη πτηνών που απειλούνται. Συνολικά, 2 033 είδη κινδυνεύουν· το 86% των πλέον απειλούμενων με εξαφάνιση ειδών κινδυνεύουν λόγω της απώλειας ή της επιδείνωσης των οικοτόπων από παράγοντες, όπως φράγματα, αλιεία, εκτρεφόμενα ζώα, κλπ.
<P>
Επίσης, υπάρχει το θέμα των αλλοχθόνων ειδών, και η κ. Doyle, εάν ήταν εδώ, θα αναφερόταν στον γκρίζο σκίουρο και στη ζημία που έχει προκαλέσει στους κόκκινους σκίουρους που ζουν στην ήπειρό μας, ιδιαίτερα στη Βρετανία, αλλά τώρα ζουν και στην Ιταλία και εξαπλώνονται προς τα βόρεια μέσω της Γαλλίας και της Ισπανίας. Βλέπουμε τη ζημία που έχει υποστεί η πασχαλίτσα-αρλεκίνος. Βλέπουμε τους κινεζικούς κάβουρες. Υπάρχουν, καταστρέφουν και είναι επικίνδυνοι όχι μόνον για την ανθρώπινη υγεία αλλά και για την υγεία του περιβάλλοντός μας και των φυσικών αυτοχθόνων ειδών μας.
<SPEAKER ID="103" NAME="Anne Ferreira">
εξ ονόματος της Ομάδας PSE. - (FR) Κυρία Πρόεδρε, κυρίες και κύριοι, θέλω καταρχάς να ευχαριστήσω τον κ. Αδάμου για την έκθεσή του και να χαιρετίσω τα μέτρα και τις δράσεις που παρουσιάζονται σε αυτήν.
<P>
Αυτά τα μέτρα είναι πολλά και ποικίλουν, αλλά θεωρώ ότι, σήμερα, τα πράγματα θα ήταν πιο σαφή και πιο αποτελεσματικά εάν ιεραρχούσαμε τις προτεραιότητές μας και εάν στοχεύαμε στα πιο επείγοντα θέματα, ακόμη και αν αυτό δεν είναι εύκολο να γίνει. Πράγματι, αν καθυστερήσουμε περισσότερο να εφαρμόσουμε τις αποφάσεις μας, τα μέτρα που πρέπει να εφαρμοστούν γίνονται από την πλευρά τους ολοένα και πιο πολυάριθμα και αναγκαία. Γνωρίζουμε επίσης ότι, όσον αφορά το περιβάλλον, όλα είναι αλληλένδετα.
<P>
Σχεδόν πριν από δύο δεκαετίες συνειδητοποιήσαμε ότι είχαμε φτάσει στα όρια της βιόσφαιρας και ότι είμαστε σε αδιέξοδο. Και όμως, δεν εφαρμόζουμε στην πράξη τις σθεναρές αποφάσεις που προασπιζόμαστε στα κείμενά μας, παρά τις ολοένα και πιο ανησυχητικές προοπτικές μπροστά μας.
<P>
" προστασία της βιοποικιλότητας, όπως έχει λεχθεί, πρέπει να υπάρχει σε όλα τα επίπεδα των δημόσιων πολιτικών: μεταφορές, γεωργία, εδαφικός σχεδιασμός, τουρισμός, αλιεία, κλπ. Το ξέρουμε και αυτό επίσης, και όμως το Κάρντιφ είναι εντελώς θαμμένο στα συρτάρια της Επιτροπής. Ας ελπίσουμε ότι, ως μέρος του έργου που πρέπει να διεξαχθεί στο πλαίσιο της προσωρινής επιτροπής για την αλλαγή του κλίματος, η σχέση αιτίας και αποτελέσματος που υπάρχει μεταξύ αυτού του φαινομένου και της απώλειας της βιοποικιλότητας θα κάνει δυνατή την πρόοδο.
<P>
Τέλος, θέλω να επισημάνω ένα συγκεκριμένο σημείο στην έκθεση του κ. Αδάμου σχετικά με τους γενετικά τροποποιημένους οργανισμούς. Υποστηρίζω σθεναρά το αίτημα που υποβάλλεται προς την Επιτροπή να αξιολογήσει τις επιπτώσεις των γενετικά τροποποιημένων μηχανισμών στα οικοσυστήματα και τους πιθανούς κινδύνους που ενέχουν όσον αφορά τη βιοποικιλότητα.
<P>
Ας μην ξεχνάμε ότι οι άνθρωποι αποτελούν κομμάτι της βιοποικιλότητας. Όπως είπατε προ ολίγου λοιπόν, κύριε Borg, και καθώς παίζουμε για την ίδια πλευρά σε αυτό Κοινοβούλιο αυτό το βράδυ, ας ενεργήσουμε, ας εφαρμόσουμε το σχέδιο δράσης μας και ας αφήσουμε την Ευρωπαϊκή Ένωση να δώσει επιτέλους το παράδειγμα!
<SPEAKER ID="104" NAME="Chris Davies">
εξ ονόματος της Ομάδας ALDE. - (EN) Κυρία Πρόεδρε, θα ήθελα να ξεκινήσω επιδοκιμάζοντας την πρόοδο που σημειώσαμε στην Ευρωπαϊκή Ένωση. Απαγορεύσαμε ορισμένα προϊόντα, φυτοφάρμακα και πρακτικές· καθαρίσαμε τους ποταμούς μας και προστατεύσαμε ορισμένες σημαντικές περιοχές από την ανάπτυξη, και τα αποτελέσματα είναι ορατά. Στη Βρετανία, για παράδειγμα, ο αριθμός των ψαλιδάρηδων και των αρπακτικών που πετούν στον ουρανό μας είναι μεγαλύτερος, οι ενυδρίδες επιστρέφουν στα ποτάμια μας, αλλά όπως συμβαίνει συχνά, κάνουμε ένα βήμα προς τα εμπρός και δύο βήματα προς τα πίσω, ενώ παράλληλα η καταστροφή των οικοτόπων συνεχίζεται, τα επεκτατικά αλλόχθονα είδη προκαλούν καταστροφές, και πολύ συχνά οι άμεσες δραστηριότητές μας προκαλούν τον θάνατο.
<P>
Ενίοτε φταίμε εξ ολοκλήρου, το κλασικό παράδειγμα του τρόπου με τον οποίο απογυμνώνουμε τις θάλασσές μας υπερβολικά ή πολύ συχνά αλόγιστα, και οι πολιτικές στον τομέα αυτό, όπως γνωρίζει καλύτερα από όλους ο Επίτροπος Borg, είναι απλά μη βιώσιμες και γελοίες. Ορισμένες φορές η ζημία είναι ακούσια. " αλλαγή των γεωργικών πρακτικών, για παράδειγμα, δεν έχει ως στόχο να εξολοθρεύσει τα είδη των πτηνών, αλλά αυτό είναι μία από τις επιπτώσεις σε ορισμένες περιπτώσεις, και αναμένουμε με ενδιαφέρον να δούμε εάν τα αποτελέσματα των αλλαγών της κοινής γεωργικής πολιτικής θα είναι θετικά.
<P>
Ενίοτε δεν γνωρίζουμε ποιος ή τι φταίει, αλλά ως πολιτικοί εξακολουθούμε να αποφεύγουμε την υιοθέτηση της αρχής της πρόληψης. Πώς αλλιώς εξηγείτε την παρανοϊκή απόφαση των κρατών μελών που καταψήφισαν τα σχέδια της Επιτροπής για την ανάκτηση των αποθεμάτων χελιού, τα οποία έχουν μειωθεί επικίνδυνα; Εξαιτίας τέτοιων κοντόφθαλμων λογικών διάφορα είδη οδηγούνται πολύ συχνά σε εξαφάνιση.
<P>
Ο καθορισμός ενός στόχου για την ανάσχεση της απώλειας της βιοποικιλότητας είναι εύκολος -ιδιαίτερα όταν έχει καθυστερήσει εννιά χρόνια- είναι το πιο εύκολο πράγμα στον κόσμο να βρεθεί ένας στόχος με πολύ μεγάλη καθυστέρηση. Όμως, καθώς σύντομα τελειώνουν τα χρονικά περιθώρια, πρέπει να ληφθούν ορισμένες δύσκολες αποφάσεις, προκειμένου να επιτευχθεί ο στόχος. Έχοντας διανύσει πάνω από το μισό της θητείας τους, ορισμένοι Επίτροποι μπορούν να δουν τις θέσεις τους να κυριαρχούν. Ελπίζω ότι θα χρησιμοποιούν ορθά τον χρόνο που απομένει. Οι αποφάσεις που βασίζονται σε βραχυπρόθεσμες πολιτικές σκοπιμότητες θα ξεχασθούν γρήγορα, αλλά τα σταθερά βήματα για την αναστροφή των αρνητικών τάσεων και την προστασία των ειδών θα τους χαρίσουν τον σεβασμό της ιστορίας.
<SPEAKER ID="105" NAME="Marie Anne Isler Béguin">
εξ ονόματος της Ομάδας Verts/ALE. - (FR) Κυρία Πρόεδρε, θέλω να ξεκινήσω και εγώ επίσης συγχαίροντας τον εισηγητή μας για το εξαιρετικό έργο του. Φυσικά, ο τίτλος είναι πολύ φιλόδοξος: πώς μπορούμε να ανασχέσουμε την απώλεια της βιοποικιλότητας και την εξαφάνιση ειδών φυτών και ζώων μέχρι το 2010 και μετέπειτα; Πόσο πολύ θα θέλαμε να πιστέψουμε ότι αυτό είναι δυνατό!
<P>
Ωστόσο, ξέρουμε πόσο δύσκολο είναι, βραχυπρόθεσμα, να συντονίσουμε μουσικά τα διάφορα ευρωπαϊκά και πολυμερή όργανα για τα οποία γράφουμε μουσική καθημερινά σε αυτό το Κοινοβούλιο. Σε μια χρονική στιγμή που η προσοχή των πολιτών και των μέσων ενημέρωσης είναι εστιασμένη στην κλιματική αλλαγή, πρέπει να επισημάνουμε τη σημασία της βιοποικιλότητας, διότι δεν υπάρχει καλύτερη στρατηγική για την καταπολέμηση της αλλαγής του κλίματος από την προώθηση της δυναμικής ανάπτυξης των οικοσυστημάτων: ο Επίτροπος Borg το επεσήμανε πολύ αποτελεσματικά προ ολίγου.
<P>
Όπως θα έχετε καταλάβει, η βιοποικιλότητα απαιτεί μια δυναμική προσέγγιση, και όταν μιλάμε για in situ βιοποικιλότητα στην Ευρώπη, μιλάμε για τη διατήρηση ειδών φυτών και ζώων από εδάφη των οποίων η διαχείριση και ο σχεδιασμός γίνεται όσο το δυνατόν πιο κοντά στους τοπικούς πληθυσμούς. Κατά συνέπεια, η πολιτική βούληση και η κυβερνητική ικανότητα να ανοίξει ένας διάλογος είναι επιτακτικές για την ανάπτυξη και τη στήριξη ειδικών περιβαλλοντικών δικτύων, όπως το Natura 2000.
<P>
Αφενός, η ex situ διαχείριση της βιοποικιλότητας αναφέρεται περισσότερο στην πρακτική διατήρησης των ειδών ζώων και φυτών. Πάνω και πέρα από τις συλλογές -τις σκονισμένες συλλογές, θα έλεγα- στα μουσεία μας, η ex situ διατήρηση, όπως την αντιλαμβανόμαστε σήμερα, σημαίνει, φυσικά, την αποφυγή των χειρότερων με τη συντήρηση γενετικού υλικού σε αγρονομικά κέντρα: υποτίθεται ότι διατηρείται σε ένα ασφαλές μέρος. Προσωπικά, ωστόσο, διερωτώμαι για τη χρηματοδότηση των γνωμοδοτικών οργάνων για τη διεθνή γεωργική έρευνα και για τον τρόπο λειτουργίας τους, καθώς πρέπει να ενσωματώσουν τις τοπικές και αυτόχθονες κοινότητες.
<P>
Ολοκληρώνοντας, θέλω να επισημάνω, φυσικά, πόσο σημαντική είναι για τους πληθυσμούς μας και για τα εδάφη μας η σωστή εφαρμογή των ευρωπαϊκών κανονισμών, διότι γνωρίζουμε ότι όλα συνδέονται και, για παράδειγμα, πρέπει να εφαρμοστεί η οδηγία πλαίσιο για τα ύδατα. Όσον αφορά τη βιοποικιλότητα, το νερό είναι ένα μέσο που εξασφαλίζει τη δυναμική των οικοσυστημάτων από την αρχή. Επομένως, αντί να αναφερόμαστε σε μία αόριστη ιδέα "καλής οικολογικής κατάστασης", είναι σημαντικό να διασφαλίσουμε ότι η κατάσταση των γλυκών υδάτων δεν θα επιδεινωθεί.
<SPEAKER ID="106" NAME="Justas Vincas Paleckis" AFFILIATION="PSE">
(LT) Κυρία Πρόεδρε, όπως και ο εισηγητής, έτσι και εγώ κρούω τον κώδωνα του κινδύνου. Στα τριάντα χρόνια που προηγήθηκαν του 2000, η ποικιλία ειδών χλωρίδας και πανίδας μειώθηκε κατά 40% σε όλο τον κόσμο. Την εποχή εκείνη, η ΕΕ αποφάσισε να σταματήσει τη μείωση της βιοποικιλότητας έως το 2010. Ο χρόνος τελειώνει. Εάν δεν καταφέρουμε να σταματήσουμε την εξαφάνιση των ειδών χλωρίδας και πανίδας στον κόσμο, θα πρέπει να υψώσουμε λευκή σημαία και να παραδεχθούμε ότι η ανθρώπινη δραστηριότητα καταστρέφει τη φύση και ότι ο απύθμενος πόθος μας για κέδρος και ευχαρίστηση μπορεί να καταστρέψει την ίδια την ανθρώπινη οικογένεια.
<P>
Σε πολλά από τα νέα κράτη μέλη της ΕΕ υπάρχει έλλειψη ενημέρωσης σχετικά με την εξαφάνιση ειδών χλωρίδας και πανίδας και τη σημασία αυτού του προβλήματος. Εν μέσω της εφαρμογής των σχεδίων που χρηματοδοτούνται από τα ταμεία συνοχής και τα διαρθρωτικά ταμεία, εξακολουθεί να μην υπάρχει προβληματισμός ή συζήτηση σχετικά με την αποφυγή της επιβλαβούς δραστηριότητας για τη βιοποικιλότητα. " Ευρωπαϊκή Επιτροπή θα πρέπει να διευρύνει το πεδίο δράσης του δικτύου Natura 2000 συμπεριλαμβάνοντας τα 12 νέα κράτη μέλη. Σε αυτές τις χώρες η βιοποικιλότητα είναι γενικά μεγαλύτερη σε σύγκριση με τα παλαιά κράτη μέλη της ΕΕ· συνεπώς, είναι σημαντικό να την προστατέψουμε, χρησιμοποιώντας την για "πράσινο" τουρισμό.
<P>
Οι πολίτες της ΕΕ πρέπει να κατανοήσουν τα οφέλη που θα αποκομίσουν από τη βιοποικιλότητα και τα οικοσυστήματα. Λαμβάνοντας υπόψη ότι η μείωση της βιοποικιλότητας έχει επιπτώσεις στην παραγωγή τροφίμων, καυσίμων, υλικών και φαρμάκων, στον κανονισμό για τα ύδατα, τον αέρα και το κλίμα, στη διατήρηση της γονιμότητας του αγροτικού εδάφους και στην κυκλοφορία τροφίμων. Δυστυχώς, επί του παρόντος ζούμε με πίστωση και φέρνουμε σε μειονεκτική θέση τα παιδιά και τα εγγόνια μας, τα οποία μπορεί να βρεθούν σε έναν όλο και πιο άγονο κόσμο, όπου θα μπορούν να δουν τα πλάσματα που ζούσαν στο παρελθόν μόνο σε μουσεία, φωτογραφίες και ταινίες.
<P>
" Επιτροπή ορθώς προτείνει την ενσωμάτωση της βιοποικιλότητας και της φροντίδας των οικοσυστημάτων στις πολιτικές και τα προγράμματα όλων των σημαντικών τομέων, όπως η προστασία της βιοποικιλότητας των ωκεανών και η μείωση της μόλυνσης στη γεωργία και τη βιομηχανία. Για τον σκοπό αυτό, απαιτείται μεγάλη χρηματοδοτική στήριξη και προσοχή. Τα μέσα που χρησιμοποιούνται για τον έλεγχο της αλλαγής του κλίματος δεν πρέπει να είναι εις βάρος της βιοποικιλότητας. " ΕΕ πρέπει να αποτελέσει ακόμη πιο σαφές παράδειγμα στον κόσμο σχετικά με το πώς η οικονομική ανάπτυξη μπορεί να συντονιστεί με την προστασία του φυσικού περιβάλλοντος και την προστασία των ειδών χλωρίδας και πανίδας.
<SPEAKER ID="107" NAME="Joe Borg">
μέλος της Επιτροπής. (EN) Κυρία Πρόεδρε, επιτρέψτε μου καταρχάς να ξεκινήσω εκφράζοντας την εκτίμησή μου για την ποιότητα της αποψινής συζήτησης. Επίσης, η έκθεση μού δίνει πολύ θάρρος και θα ήθελα να σχολιάσω ιδιαίτερα τρία θέματα.
<P>
Καταρχάς, επικροτήσατε τη θεωρητική προσέγγιση της ανακοίνωσης, η οποία δίνει έμφαση στη σχέση μεταξύ της απώλειας της βιοποικιλότητας και της υποβάθμισης των υπηρεσιών οικοσυστήματος. Αναγνωρίζετε τη θεμελιώδη σημασία των υγιών οικοσυστημάτων για την ευημερία και την ευζωία. Προτείνετε οι βασικές αρχές των υπηρεσιών οικοσυστήματος να γίνουν θεμελιώδης στόχος όλων των ευρωπαϊκών οριζόντιων και τομεακών πολιτικών, και καλείται την Επιτροπή να μελετήσει και να κάνει προτάσεις για πρακτικά μέτρα με στόχο να εσωτερικευθεί το κόστος της απώλειας της βιοποικιλότητας.
<P>
Ήδη εργαζόμαστε για τα θέματα αυτά και θα ήθελα να υπογραμμίσω μια νέα πρωτοβουλία της Επιτροπής και της γερμανικής Προεδρίας για την προετοιμασία μιας οικονομικής επισκόπησης για το κόστος της απώλειας της βιοποικιλότητας, παρόμοιας με την έκθεση Stern σχετικά με τις οικονομικές πτυχές της κλιματικής αλλαγής. Πιστεύω ότι μια τέτοια επισκόπηση θα μπορούσε να αποτελέσει καμπή. Με την ενημέρωση σχετικά με το κόστος της απραξίας, θα έχουμε την ευκαιρία να επικεντρώσουμε την πολιτική γνώμη στην ανάγκη για καινοφανή δράση με στόχο την ανάσχεση της απώλειας της βιοποικιλότητας.
<P>
Δεύτερον, θα επισημάνω τις απόψεις σας σχετικά με το θέμα της βιοποικιλότητας και της αλλαγής του κλίματος. Τονίζετε τη σημασία μιας οικοσυστημικής προσέγγισης με σκοπό την προσαρμογή στην αλλαγή του κλίματος.
<P>
Τρίτον, αναγνωρίζετε ότι το σχέδιο δράσης είναι σημαντικό μέσο για την προσέγγιση παραγόντων σε επίπεδο Κοινότητας και κρατών μελών, προκειμένου να τηρηθούν οι δεσμεύσεις του 2010. Αυτό που έχει τώρα σημασία είναι ο βαθμός στον οποίο εφαρμόζεται στην πραγματικότητα αυτό το σχέδιο δράσης.
<P>
Όσον αφορά το θέμα που θίγει ο εισηγητής σχετικά με τα αλλόχθονα είδη, επιτρέψτε μου να πω ότι συνεχίζεται το έργο, και εάν διαπιστωθούν κενά που δικαιολογούν τη θέσπιση νέας νομοθεσίας σε κοινοτικό επίπεδο, θα εξετάσουμε την ανάγκη για προτάσεις εν ευθέτω χρόνω. Πράγματι, στον τομέα αρμοδιότητάς μου, είναι έτοιμη προς έγκριση μια πρόταση κανονισμού του Συμβουλίου σχετικά με τη χρήση αλλοχθόνων ειδών στις υδατοκαλλιέργειες.
<P>
Όσον αφορά το θέμα της χρηματοδότησης, θα ήθελα να δηλώσω ότι το 2004 η Επιτροπή πρότεινε ότι η μελλοντική κοινοτική συγχρηματοδότηση για το Natura 2000 θα πρέπει να ενσωματωθεί στα μείζονα χρηματοδοτικά μέσα. Επίσης, έχει προβλεφθεί η χρηματοδότηση της βιοποικιλότητας της φύσης στο LIFE+, σε κοινοτικά κεφάλαια διεθνούς συνεργασίας για την ανάπτυξη και στο έβδομο πρόγραμμα πλαίσιο για την έρευνα. Ωστόσο, επιτρέψτε μου να υπογραμμίσω ότι η ανακοίνωση επισημαίνει ότι η απόφαση του Ευρωπαϊκού Συμβουλίου τον Δεκέμβριο του 2005 σχετικά με τη χρηματοδότηση επηρεάζει τη χρηματοδότηση που είναι διαθέσιμη στο πλαίσιο αυτών των μέσων. Καθιστά σαφές ότι τα κράτη μέλη θα πρέπει να εξασφαλίσουν επαρκή χρηματοδότηση και μέσω ιδίων πόρων.
<P>
Όσον αφορά τον στόχο ανάσχεσης της απώλειας της βιοποικιλότητας στην ΕΕ έως το 2010, μολονότι πλησιάζει ο καιρός, η επίτευξη αυτού του στόχου είναι δυνατή, αλλά θα απαιτήσει ταχύτερη εφαρμογή τόσο σε κοινοτικό επίπεδο όσο και σε επίπεδο κρατών μελών.
<P>
Όσον αφορά το θέμα της αλιείας, που έγκειται στο πεδίο αρμοδιότητάς μου, συμφωνώ απολύτως με τον κ. Γκλαβάκη ότι χρειαζόμαστε μια βιώσιμη αλιεία και ότι πρέπει να εργαστούμε προς αυτήν την κατεύθυνση τόσο στα κοινοτικά ύδατα όσο και στους διεθνείς ωκεανούς και θάλασσες. Θα ήθελα να πω σε αυτό το πλαίσιο ότι οι στόχοι και οι δράσεις για τη βιοποικιλότητα στον τομέα της αλιευτικής πολιτικής, όπως ορίζονται στην ανακοίνωση, συνάδουν πλήρως με την κοινή αλιευτική πολιτική και ως επί το πλείστον περιλαμβάνονται ήδη στο πρόγραμμα εργασίας μας για τα επόμενα έτη. Μπορώ να αναφέρω πολλά παραδείγματα σχετικά με τη συμβολή της κοινής αλιευτικής πολιτικής στην προστασία της βιοποικιλότητας, όπως τα σχέδια ανάκτησης διαφόρων αλιευτικών αποθεμάτων, τα όρια αλιευμάτων και οι περιορισμοί της αλιευτικής προσπάθειας, η νομοθεσία για την προστασία των κητοειδών από την παρεμπίπτουσα αλιεία και την προστασία των οικοτόπων, όπως οι κοραλλιογενείς ύφαλοι βαθέων υδάτων, και ο κανονισμός για τη Μεσόγειο, ο οποίος εγκρίθηκε πέρυσι, περιλαμβάνει σημαντικές διατάξεις για τη μείωση των επιπτώσεων της αλιείας στην ανοικτή θάλασσα.
<P>
Περισσότερα μέτρα βρίσκονται στο στάδιο προετοιμασίας. Θα μπορούσα να αναφέρω την ανακοίνωση του Μαρτίου του 2007 σχετικά με τη σταδιακή μείωση ανεπιθύμητων παρεμπιπτόντων αλιευμάτων και εξάλειψη των απορρίψεων στην ευρωπαϊκή αλιεία. Περιλαμβάνει την έγκριση μιας σταδιακής απαγόρευσης των απορρίψεων για κάθε τύπο αλιείας ξεχωριστά και τον ορισμό προτύπων για το μέγιστο αποδεκτό ποσοστό παρεμπιπτόντων αλιευμάτων.
<P>
Υπάρχει επίσης πρόοδος όσον αφορά την επέκταση του δικτύου Natura 2000 σε θαλάσσιες περιοχές σε συντονισμό με τη ΓΔ Περιβάλλοντος και, επίσης, όσον αφορά την καταπολέμηση της παράνομης, μη δηλωθείσας και ανεξέλεγκτης αλιείας.
<P>
Όσον αφορά τα αποθέματα χελιού, σκοπεύω να επανέλθω στο Συμβούλιο τον Ιούνιο, και συμφωνώ ότι αυτήν τη στιγμή ο κανονισμός πρέπει να εγκριθεί χωρίς περαιτέρω συμβιβασμούς.
<SPEAKER ID="108" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 22 Μαΐου.
<P>
Γραπτές δηλώσεις (Άρθρο 142)
<SPEAKER ID="109" NAME="Gyula Hegyi " AFFILIATION="PSE">
γραπτώς. - (HU) Κανείς δεν γνωρίζει με απόλυση βεβαιότητα πόσες μορφές ζωής υπάρχουν στη Γη, αλλά ο αριθμός των ειδών υπολογίζεται περίπου σε 20-30 εκατομμύρια, εκ των οποίων γνωρίζουμε μόλις τα 1,8 εκατομμύρια. Δυστυχώς, πολλά είδη εξαφανίστηκαν λόγω των καταστροφών που προκάλεσε ο πολιτισμός πριν μπορέσουμε να τα ανακαλύψουμε. Τον περασμένο αιώνα, η απώλεια της βιοποικιλότητας ήταν μεγαλύτερη σε σύγκριση με οποιαδήποτε άλλη περίοδο της ανθρώπινης ιστορίας. " έρευνα αποδεικνύει ότι κάθε χρόνο 140 000 είδη εξαφανίζονται από τη Γη. Υπεύθυνη για την εξαφάνιση αυτών των ειδών είναι εξ ολοκλήρου η ανθρώπινη δραστηριότητα: η καταστροφή των δασών και των υδάτων, η μόλυνση του εδάφους και της ατμόσφαιρας. Σύμφωνα με μια πρόσφατη έκθεση, 20-30% όλων των ειδών χλωρίδας και πανίδας θα μπορούσαν να εξαφανιστούν εάν η αύξηση της παγκόσμιας θερμοκρασίας υπερβεί τους 2,5 βαθμούς Κελσίου.
<P>
Συνεπώς, είναι σημαντικό η Ευρωπαϊκή Επιτροπή να προτείνει μια μακροπρόθεσμη στρατηγική που πραγματικά θα θέτει τέλος στην απώλεια της βιοποικιλότητας. Για την ευόδωση αυτής της προσπάθειας, είναι σημαντικό να δοθεί άμεση χρηματοδότηση από τους πόρους της ΕΕ στα προγράμματα Natura 2000 όσο το δυνατόν συντομότερα, καθώς δημιουργήθηκαν για την προστασία της βιοποικιλότητας. Και στην Ουγγαρία, είναι πολύ σημαντικό να μην απογοητευτούν από την ΕΕ οι ιδιοκτήτες γης της οποίας η προστασία έχει διευρυνθεί στο πλαίσιο του Natura 2000.
<SPEAKER ID="110" NAME="Véronique Mathieu " AFFILIATION="PPE-DE">
γραπτώς. - (FR) " βιοποικιλότητα είναι κάτι περισσότερο από μία προτεραιότητα, είναι μία αναγκαιότητα, και πρέπει να ενεργήσουμε γρήγορα προκειμένου να ανασχέσουμε την απώλεια της βιοποικιλότητας μέχρι το 2010.
<P>
" Ευρωπαϊκή Ένωση είναι η πρώτη που θέτει αληθινούς στόχους σε αυτόν τον τομέα· ας ελπίσουμε ότι θα αποτελέσει παράδειγμα για τον υπόλοιπο κόσμο. " αειφόρος ανάπτυξη και η αειφόρος θήρα δεν είναι μόνον όροι της εποχής· είναι στην πραγματικότητα το σύμβολο μιας αλλαγής στις βιομηχανικές πρακτικές και στις πρακτικές παραγωγής και στον κυνηγετικό κόσμο.
<P>
Οι κυνηγοί και οι οργανώσεις κυνηγών δεν περίμεναν, παρεμπιπτόντως, την Ευρωπαϊκή Ένωση, τους ευρωβουλευτές, και ακόμη λιγότερο αυτήν την έκθεση για να θέσουν στους εαυτούς τους υποχρεώσεις όσον αφορά τον σεβασμό ειδών και περιοχών· αυτό οφείλεται κυρίως στα ιδρύματα για την προστασία των οικοτόπων και της άγριας πανίδας, που αναλαμβάνουν αποτελεσματική δράση αρκετά χρόνια τώρα.
<P>
Αυτό είναι ο λόγος που θέλω να μην καταδικάζεται η θήρα αλλά, αντίθετα, να υποστηρίζεται στις προσπάθειές της για την προώθηση της καλής περιβαλλοντικής διαχείρισης.
<P>
Εξαιτίας αυτού, μπορώ μόνον να εκφράσω τη λύπη μου για τη διατύπωση του άρθρου 20, το οποίο καθιστά τη θήρα εν μέρει υπεύθυνη για την επιδείνωση της βιοποικιλότητας, αποτυγχάνοντας επομένως να λάβει υπόψη την ύπαρξη της αειφόρου θήρας.

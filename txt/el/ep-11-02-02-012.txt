<CHAPTER ID="012">
Διάταξη των εργασιών
<SPEAKER ID="019" NAME="Πρόεδρος">
" τελική έκδοση του σχεδίου ημερήσιας διάταξης, όπως καταρτίστηκε από τη Διάσκεψη των Προέδρων μετά από διαβούλευση με τις πολιτικές Ομάδες κατά τη συνεδρίασή της τής Πέμπτης, 20 Ιανουαρίου 2011, σύμφωνα με το άρθρο 137 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις:
<P>
[Τετάρτη/Περίοδος συνόδου Βρυξελλών]:
<P>
Σημείο 1: Αφού προβώ σε δήλωση για την αναγνώριση εκ μέρους της Ευρωπαϊκής Ένωσης της γενοκτονίας των Ρομά κατά τον Β' Παγκόσμιο Πόλεμο, τα επόμενα σημεία θα έχουν ως εξής: δήλωση του Συμβουλίου, δήλωση της Επιτροπής και ένας γύρος ομιλιών από εκπροσώπους των πολιτικών Ομάδων σχετικά με τη γενοκτονία των Ρομά.
<P>
Σημείο 2: Ο τίτλος της συζήτησης για την κατάσταση στην Τυνησία θα τροποποιηθεί ως εξής: "Δήλωση της Αντιπροέδρου της Επιτροπής/Υπάτης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφαλείας σχετικά με την κατάσταση στη Μεσόγειο, και ειδικότερα στην Τυνησία και την Αίγυπτο".
<P>
Σημείο 3: " ψηφοφορία επί των προτάσεων ψηφίσματος σχετικά με την Τυνησία θα διεξαχθεί αύριο, όπως είχε προγραμματιστεί. " ψηφοφορία επί των προτάσεων ψηφίσματος σχετικά με την Αίγυπτο θα διεξαχθεί κατά τη διάρκεια της δεύτερης περιόδου συνόδου του Φεβρουαρίου στο Στρασβούργο.
<P>
Σημείο 4: " συζήτηση σχετικά με τις δηλώσεις της Επιτροπής και του Συμβουλίου για την άνοδο των τιμών των τροφίμων θα αναβληθεί για τη δεύτερη περίοδο συνόδου του Φεβρουαρίου. Θα αντικατασταθεί από τις δηλώσεις του Συμβουλίου και της Επιτροπής για τους διορισμούς των ανώτερων διοικητικών στελεχών της ΕΕΑ ακολουθούμενες από έναν γύρο ομιλιών από εκπροσώπους των πολιτικών Ομάδων.
<P>
[Πέμπτη/Περίοδος συνόδου Βρυξελλών]:
<P>
Θα ήθελα να ενημερώσω τους βουλευτές ότι η έκθεση Speroni σχετικά με την αίτηση άρσης της ασυλίας του βουλευτή του ΕΚ Tamas Deutsch θα παρουσιαστεί κατά τη διάρκεια της ώρας των ψηφοφοριών.
<P>
(Εγκρίνεται η διάταξη των εργασιών)
<SPEAKER ID="020" NAME="Ioan Mircea Paşcu" AFFILIATION="S&amp;D">
Κύριε Πρόεδρε, θα ήθελα να εξετάσετε με τη Διάσκεψη των Προέδρων τον προγραμματισμό των παρεμβάσεων του ενός λεπτού νωρίτερα, επειδή κατά τις τελευταίες περιόδους συνόδου είχαν μεταφερθεί προς το τέλος των συζητήσεών μας. Το γενικό αποτέλεσμα είναι ότι όλο και λιγότεροι βουλευτές έχουν διάθεση να συμμετάσχουν και δεν θα ήθελα επ' ουδενί να πιστέψω ότι αυτός ήταν πράγματι ένας από τους λόγους για να μεταφερθούν προς το τέλος.
<P>
Παρακαλώ συνεπώς να εξετάσετε το ενδεχόμενο προγραμματισμού τους νωρίτερα ώστε να μας δώσετε τη δυνατότητα να συμμετέχουμε, όπως πράτταμε και στο παρελθόν.
<SPEAKER ID="021" NAME="Πρόεδρος">
Σας ευχαριστώ για την παρατήρησή σας. Να είστε βέβαιοι ότι θα συζητήσουμε επί του θέματος και θα αποφασίσουμε τα επόμενα βήματα που πρέπει να γίνουν εν προκειμένω.

<CHAPTER ID="020">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="118" NAME="Πρόεδρος">
" ημερήσια διάταξη προβλέπει παρεμβάσεις ενός λεπτού επί σημαντικών πολιτικών θεμάτων.
<SPEAKER ID="119" NAME="Simon Busuttil" AFFILIATION="PPE-DE">
(MT) Καταρχάς, θα επιθυμούσα και εγώ να συγχαρώ τη νέα Επίτροπο, κ. Βασιλείου. Κυρία Πρόεδρε, η απόφαση την οποία πρόκειται να λάβουμε αύριο για την έγκριση της χορήγησης σχεδόν 700 000 ευρώ από το Ταμείο Παγκοσμιοποίησης σε 675 μαλτέζους εργάτες, οι οποίοι έχασαν τις θέσεις εργασίας τους στις εταιρείες VF και Bortex στη Μάλτα, αποτελεί ένδειξη αλληλεγγύης, και η αλληλεγγύη αποτελεί κύριο πυλώνα της Ευρωπαϊκής Ένωσης. Εάν η Ευρωπαϊκή Ένωση έχει νόημα, τότε αυτό είναι το νόημά της· ότι, ναι, τα κράτη μέλη θα πρέπει να ανοίγουν τις οικονομίες και τις αγορές τους στον ανταγωνισμό, αλλά ταυτόχρονα δεν είναι μόνα, και ρόλος της Ευρωπαϊκής Ένωσης είναι να διευκολύνει την αντιμετώπιση των προκλήσεων, να μας βοηθά να τις αξιοποιούμε και να μειώνουμε τον αρνητικό αντίκτυπο τον οποίο ενδέχεται να έχουν. Κυρία Πρόεδρε, σήμερα οι εργαζόμενοι των εταιρειών VF και Bortex γνωρίζουν καλύτερα τι σημαίνει αλληλεγγύη και τι σημαίνει Ευρωπαϊκή Ένωση, και εγώ, από αυτό το βήμα, τους απευθύνω χαιρετισμό.
<SPEAKER ID="120" NAME="Rovana Plumb" AFFILIATION="PSE">
(RO) Οι πρόσφατες διαδηλώσεις στη Λιουμπλιάνα έφεραν στο προσκήνιο το ζήτημα των μισθολογικών διαφορών μεταξύ γυναικών και ανδρών, ως αρνητικό παράγοντα στο πλαίσιο της επίτευξης της προσδοκώμενης κοινωνικής συνοχής.
<P>
Παρότι έχουμε σημειώσει σημαντική πρόοδο σε επίπεδο Ευρωπαϊκής Ένωσης, υπάρχει ακόμη μια διαφορά 15% και, στην Ρουμανία, διαφορά 13%.
<P>
Θα ήθελα να επιστήσω την προσοχή σε ένα πρόβλημα το οποίο εξακολουθεί να υφίσταται στον δημόσιο τομέα, στα πεδία δηλαδή στα οποία απασχολούνται κυρίως γυναίκες -την υγειονομική περίθαλψη, την κοινωνική πρόνοια, την εκπαίδευση, την ελαφρά βιομηχανία και τη δημόσια διοίκηση- που είναι ορισμένα από τα πιο κακοπληρωμένα.
<P>
Χαιρετίζω την υποστήριξη που έχει επιδείξει ο Επίτροπος Špidla στο ζήτημα της κατάργησης των μισθολογικών διαφορών και πιστεύω ότι είναι απαραίτητο να επιταχύνουμε τα μέτρα τα οποία εμπεριέχονται στο σχετικό σχέδιο δράσης, ειδικότερα στο σημείο 2 - Μισθολογικές διαφορές ως κύριο στοιχείο των πολιτικών απασχόλησης.
<SPEAKER ID="121" NAME="Marian Harkin" AFFILIATION="ALDE">
(EN) Κυρία Πρόεδρε, θα ήθελα να μιλήσω για την εφαρμογή της οδηγίας για τους οικοτόπους στην Ιρλανδία, αναφέροντας ιδιαίτερα την εξόρυξη τύρφης σε κυρτούς τυρφώνες.
<P>
Οι Ιρλανδοί που ασχολούνται με την εξόρυξη τύρφης και οι ιδιοκτήτες τυρφώνων πρέπει τώρα να σταματήσουν να συλλέγουν τύρφη για προσωπική χρήση. " κατάσταση αυτή οφείλεται στο απεριόριστο βιομηχανικό και εμπορικό δικαίωμα εξόρυξης τύρφης σε ολόκληρη την ΕΕ, το οποίο είχε ως αποτέλεσμα να καταστραφούν σχεδόν όλοι οι ευρωπαϊκοί τυρφώνες. Είναι ζωτικής σημασίας να κατανοήσουμε ότι για πολλούς Ιρλανδούς, τόσο στην ύπαιθρο όσο και στα αστικά κέντρα, η εξόρυξη τύρφης ασκείται εδώ και πολλές γενιές. Οι άνθρωποι αυτοί δεν πρέπει να αναγκαστούν πληρώσουν το τίμημα, επειδή άλλοι κατέστρεψαν τους τυρφώνες. Επίσης, δεδομένου ότι το πετρέλαιο αγγίζει τώρα περίπου 110 ευρώ το βαρέλι, βλέπουμε ότι η τύρφη αποτελεί μια πολύτιμη οικονομική πηγή για τα ενδιαφερόμενα άτομα.
<P>
Στο πλαίσιο αυτό, σε εθνικό επίπεδο πρέπει να καταβληθεί πλήρης αποζημίωση για την απώλεια των δικαιωμάτων εξόρυξης τύρφης, και θα πρέπει να τεθούν σε ισχύ ευέλικτες ρυθμίσεις, έτσι ώστε να επιτύχουμε μια ισορροπία μεταξύ των δικαιωμάτων των ιδιοκτητών και της ανάγκης διατήρησης των κυρτών τυρφώνων.
<SPEAKER ID="122" NAME="Willy Meyer Pleite" AFFILIATION="GUE/NGL">
(ES) Σας ευχαριστώ πολύ, κυρία Πρόεδρε. Θα επιθυμούσα να ζητήσω από την Ευρωπαϊκή Επιτροπή να ενεργήσει γρήγορα όσον αφορά το πρόβλημα το οποίο αντιμετωπίζουν οι διαπιστευμένοι εκπρόσωποι του ισπανικού Τύπου στο Βασίλειο του Μαρόκου: η μαροκινή κυβέρνηση ασκεί πιέσεις και απειλεί να απελάσει τους διαπιστευμένους εκπροσώπους του ισπανικού Τύπου για την κάλυψη της διαμάχης στη Σαχάρα.
<P>
Από τον Ιανουάριο του τρέχοντος έτους, απαγορεύτηκε η μετάδοση των ραδιοτηλεοπτικών μέσων Televisión Española, TV3 και Canal Sur, λόγω της κάλυψης της διαμάχης, ενώ πρόσφατα η ανταποκρίτρια του Cadena COPE απειλήθηκε με απέλαση, όπως συνέβη και τους ανταποκριτές του Cadena SER και της εφημερίδας La Vanguardia.
<P>
Θεωρώ ότι είναι απαράδεκτο, με την πολιτική γειτονίας της ΕΕ, μια κυβέρνηση -εδώ η κυβέρνηση του Μαρόκου- να δημιουργεί σοβαρό πρόβλημα στην ελευθερία έκφρασης και να απειλεί το σύνολο των διαπιστευμένων εκπροσώπων του ισπανικού Τύπου στο Βασίλειο του Μαρόκου, σε αντίθεση με τον υπόλοιπο ευρωπαϊκό Τύπο. Ως εκ τούτου, ζητώ γρήγορη, δυναμική αντιμετώπιση από την Ευρωπαϊκή Επιτροπή προκειμένου να δοθεί τέλος στην προκειμένη κατάσταση.
<SPEAKER ID="123" NAME="Irena Belohorská" AFFILIATION="NI">
(SK) Θα ήθελα να ξεκινήσω την αγόρευσή μου λέγοντας ότι δεν χαίρομαι που δύο γειτονικές χώρες, οι οποίες αποτελούν αμφότερες μέρος της σύγχρονης κοινής Ευρώπης, βγάζουν τα άπλυτά τους στη φόρα εδώ, στο Ευρωπαϊκό Κοινοβούλιο.
<P>
Τι συμβαίνει με το ουγγρικό χωριό Mlynky; Σύμφωνα με τα πιο πρόσφατα στατιστικά στοιχεία, το 54% των κατοίκων του χωριού είναι Σλοβάκοι. Ο δήμαρχος του Mlynky έχει προβεί σε έξωση πέντε σλοβακικών ενώσεων από τις δύο αίθουσες στις οποίες ασκούσαν τις δραστηριότητές τους. Επιτρέψτε μου να αναφέρω ότι, όσον αφορά τη μεταχείριση της σλοβακικής μειονότητας, η ενέργεια αυτή είναι μόνο η κορυφή του παγόβουνου. Σε ένα σλοβακικό σχολείο στο ουγγρικό χωριό, τα Σλοβακικά διδάσκονται ως ξένη γλώσσα 3 ώρες την εβδομάδα, και η Θεία Λειτουργία γίνεται στην ουγγρική γλώσσα. " δίγλωσση εφημερίδα του χωριού δεν εκδίδεται πια.
<P>
Θέλω να ευχαριστήσω τον ούγγρο πρόεδρο, κ. Sólyom, ο οποίος επισκέφθηκε το χωριό από την αρχή και άκουσε προσεκτικά και τις δύο πλευρές. Θέλω επίσης να ευχαριστήσω τον ούγγρο διαμεσολαβητή, ο οποίος στην προκειμένη περίπτωση τάσσεται υπέρ της σλοβακικής μειονότητας. Οι τοπικές αρχές, ωστόσο, φαίνεται ότι είναι αμετακίνητες. " γέφυρα φιλίας κοντά στην πόλη Ostrihom, η οποία ανεγέρθηκε με κοινοτικά κονδύλια, απέχει μόνο 30 χιλιόμετρα από αυτό το χωριό. Ελπίζω η φιλία να επικρατήσει στην εν λόγω περιοχή, η φιλία την οποία συμβολίζει αυτή η γέφυρα.
<SPEAKER ID="124" NAME="Dariusz Maciej Grabowski" AFFILIATION="UEN">
(PL) Κυρία Πρόεδρε, στο Βουκουρέστι οι Γερμανοί τάχθηκαν κατά του ενδεχόμενου επίσημης πρόσκλησης της Ουκρανίας και της Γεωργίας να ενταχθούν στο ΝΑΤΟ. Ως αιτιολογία προέβαλαν την ανησυχία και τον φόβο τους για επιδείνωση των σχέσεων με τη Ρωσία. Οι Γερμανοί γνωρίζουν, όμως, ότι οι φόβοι της Ρωσίας είναι παντελώς ανυπόστατοι, καθώς το ΝΑΤΟ αποτελεί αμυντικό σύμφωνο και έχει συμβάλει σε μεγάλο βαθμό στη διατήρηση της ειρήνης στην Ευρώπη και σε πολλές περιοχές στον κόσμο.
<P>
Τα ερωτήματα, επομένως, που προκύπτουν αφορούν το τι, ποιον και εναντίον ποιου επιθυμούν να εξοπλιστούν οι Γερμανοί και να εκπροσωπήσουν στην προοδευτικά ενοποιητική Ευρώπη του 21ου αιώνα. Σίγουρα όχι εναντίον των κρατών στη νοτιανατολική Ευρώπη, συμπεριλαμβανομένης της Ουκρανίας και της Γεωργίας, που έχουν την εμπειρία της σοβιετικής κατοχής; Σε αυτήν την προοδευτικά ενοποιητική Ευρώπη, οι Γερμανοί επιθυμούν να επαναφέρουν στο προσκήνιο φαντάσματα και δαίμονες της πολιτικής του 20ου αιώνα, όπως ενώσεις και σύμφωνα που οδήγησαν σε πολέμους, εγκλήματα, το Ολοκαύτωμα και τη διαίρεση της Ευρώπης; " θέση της Γερμανίας στο Βουκουρέστι αποτελεί προειδοποίηση ότι μια κοινή ευρωπαϊκή εξωτερική πολιτική μπορεί να υλοποιείται όπως αποφασίζουν οι Γερμανοί, οι οποίοι μεριμνούν για τα δικά τους συμφέροντα, ξεχνώντας την πικρή αλήθεια της ιστορίας;
<SPEAKER ID="125" NAME="Urszula Krupa" AFFILIATION="IND/DEM">
(PL) Κυρία Πρόεδρε, το Συμβούλιο της Ευρώπης ιδρύθηκε για να προστατεύει τα ανθρώπινα δικαιώματα -στα οποία συμπεριλαμβάνεται το δικαίωμα κάθε ατόμου στη ζωή- και να προάγει κοινές θεμελιώδεις αξίες, ενισχύοντας ταυτόχρονα την ασφάλεια των πολιτών της Ευρώπης, και αυτό συνιστά άρνηση του δικαιώματος στον φόνο. Εν τω μεταξύ, στη συνεδρίαση Ολομέλειας στις 16 Απριλίου 2008, η Κοινοβουλευτική Συνέλευση θα εξετάσει μια έκθεση με τίτλο "Πρόσβαση σε ασφαλή και νόμιμη άμβλωση στην Ευρώπη", στην οποία αναφέρεται ότι εξασφαλίζεται στις γυναίκες πρόσβαση στην άμβλωση, ότι καταργούνται τα εμπόδια στην εκτέλεση των αμβλώσεων και ότι τα αντισυλληπτικά διατίθενται σε χαμηλές τιμές, συμπεριλαμβανομένων μεθόδων πρώιμης άμβλωσης, που όχι μόνο εγκυμονούν κινδύνους από ιατρική άποψη, αλλά είναι και εξαιρετικά ανήθικες.
<P>
Θα ήθελα να εκφράσω την αντίθεσή μου στην έκθεση, η οποία, καθώς απαρνιέται τους στόχους για τους οποίους ιδρύθηκε το Συμβούλιο της Ευρώπης, ισοδυναμεί με προώθηση του φόνου των πιο ανυπεράσπιστων και της αντισύλληψης.
<SPEAKER ID="126" NAME="Marie Anne Isler Béguin" AFFILIATION="Verts/ALE">
(FR) Κυρία Πρόεδρε, η ενεργειακή και κλιματική δέσμη σηματοδοτεί έναν νέο τύπο εκβιασμού: τον εκβιασμό με χρήση εκπομπών άνθρακα. Έχοντας ανακοινώσει την απώλεια 575 θέσεων εργασίας στο Gandrange στην περιοχή Moselle στις 4 Απριλίου 2008, η Arcelor-Mittal δέχεται να κρατήσει 124 θέσεις εργασίας στις εγκαταστάσεις της, υπό την προϋπόθεση ότι θα λάβει πιστοποιητικά εκπομπών CO2. Και για να χρυσώσει το χάπι των απολύσεων στη Λορένη, η Arcelor-Mittal αφήνει να κυκλοφορούν φήμες για ένα πιθανό πιλοτικό έργο δέσμευσης CO2, παρότι η διαδικασία αυτή δεν έχει επικυρωθεί ακόμη από την άποψη της ενεργειακής της ουδετερότητας. Το Gandrange στην περιοχή Moselle μετατρέπεται σε δούρειο ίππο των βιομηχανιών εντατικής κατανάλωσης ενέργειας, με τον μεγάλο υποστηρικτή τους στο Ευρωπαϊκό Συμβούλιο, τον γάλλο πρόεδρο, κ. Σαρκοζί.
<P>
Χαίρομαι που ο Επίτροπος είναι παρών, επειδή θα επιθυμούσα πραγματικά να απορρίψουμε αυτόν τον νέο τύπο εκβιασμού που χρησιμοποιεί τις εκπομπές άνθρακα. Για να είμαστε αποτελεσματικοί, η ενεργειακή και κλιματική δέσμη πρέπει να ακολουθήσει την ευρωπαϊκή νομοθεσία. Το Ευρωπαϊκό Κοινοβούλιο πρέπει να απαιτήσει να συμμορφωθεί το Συμβούλιο με τους κανόνες που έχουμε ορίσει και να μην ενδώσει στις σειρήνες της βιομηχανίας που επιζητούν ελεύθερες ποσοστώσεις. Εμείς, ως συννομοθέτης, πρέπει να διασφαλίσουμε τη δίκαιη πρόσβαση στις ποσοστώσεις στις ευρωπαϊκές ΜΜΕ σε αντίθεση με τις μεγάλες βιομηχανικές εταιρείες.
<SPEAKER ID="127" NAME="Kinga Gál" AFFILIATION="PPE-DE">
(HU) Οι ούγγροι πολίτες, οι οποίοι μετανάστευσαν από τη Ρουμανία στην Ουγγαρία και συνταξιοδοτήθηκαν μετά το 2007 κατόπιν της ένταξης της Ρουμανίας στην Ευρωπαϊκή Ένωση, δεν έχουν λάβει ακόμη τη σύνταξη που τους αναλογεί βάσει του συντάξιμου χρόνου τους στη Ρουμανία.
<P>
Βάσει αυτής της ισχύουσας συμφωνίας μεταξύ της Ρουμανίας και των άλλων μελών της Ευρωπαϊκής Ένωσης, από την 1η Ιανουαρίου 2007 οι ρουμανικές αρχές θα έπρεπε να καταβάλουν άμεσα συντάξεις στους ενδιαφερόμενους. Εδώ και μερικούς μήνες, οι Ρουμάνοι δεν έχουν καταβάλει τις συντάξεις, και οι ούγγροι πολίτες που έχουν εγκαταλείψει την επαγγελματική δραστηριότητα από τότε που η Ρουμανία εντάχθηκε στην ΕΕ το 2007, λαμβάνουν μόνο το μερίδιο της σύνταξής τους που καταβάλλεται από την Ουγγαρία. Οι ρουμανικές αρχές έχουν την τάση να κωλυσιεργούν όταν πρόκειται για τη διευθέτηση τέτοιων θεμάτων, παρά το γεγονός ότι οι σχετικές οδηγίες της ΕΕ υποτίθεται ότι ισχύουν και στη Ρουμανία.
<P>
Εφόσον αποτελεί καθήκον της Ευρωπαϊκής Επιτροπής η επίβλεψη της συμμόρφωσης με τις οδηγίες της ΕΕ, ζητώ από την Επιτροπή να διερευνήσει τι συμβαίνει στη Ρουμανία όσον αφορά την εκτίμηση και την καταβολή των συντάξεων και να επιστήσει την προσοχή των ρουμανικών αρχών στην ανάγκη επίλυσης του εν λόγω προβλήματος το συντομότερο δυνατόν. Το γεγονός ότι οι συνταξιούχοι αυτοί θα κέρδιζαν την υπόθεσή τους στο Λουξεμβούργο, είναι μια μικρή παρηγοριά. Σας ευχαριστώ πολύ.
<SPEAKER ID="128" NAME="Miloš Koterec" AFFILIATION="PSE">
(SK) " τοπική κυβέρνηση στο ουγγρικό χωριό Mlynky, όπου το 55% των κατοίκων είναι Σλοβάκοι, ενέκρινε την πρόταση του δημάρχου για έξωση δύο οργανώσεων της σλοβακικής μειονότητας από το παραδοσιακό "Σπίτι των Σλοβάκων".
<P>
Οι οργανώσεις διαμαρτυρήθηκαν στις τοπικές αρχές γραπτώς, επισημαίνοντας στην επιστολή τους το γεγονός ότι αποτελούσε παραβίαση του ισχύοντος καθεστώτος και έβλαπτε τα εθνικά συμφέροντα της σλοβακικής μειονότητας στο Mlynky. Οπωσδήποτε, η απόφαση έξωσής του δεν είναι μια τυχαία ενέργεια. Ακολουθεί την απόφαση των τοπικών αρχών να σταματήσουν να εκδίδουν ένα δίγλωσσο περιοδικό, να αλλάξουν τις τηλεοπτικές μεταδόσεις εις βάρος των ραδιοτηλεοπτικών μεταδόσεων της μειονότητας, και να μειώσουν τους μισθούς των σλοβάκων δασκάλων. Πρόκειται για μια γενική αρνητική τάση και πρέπει να διαμαρτυρηθώ για τις εν λόγω ενέργειες. Οι ενέργειες και οι αποφάσεις εν προκειμένω είναι επικίνδυνες κυρίως επειδή αφορούν, κατά βάση και ίσως με προμελετημένο τρόπο, το καθεστώς της μειονότητας στην εν λόγω περιοχή και μειώνουν τα ισχύοντα πρότυπα για τα δικαιώματα των μειονοτήτων. Ο ούγγρος διαμεσολαβητής για τις εθνικές και εθνοτικές μειονότητες, κ. Kállai, αποδοκίμασε αυτές τις αποφάσεις χαρακτηρίζοντάς τις ακατάληπτες.
<P>
Οι ενέργειες της τοπικής κυβέρνησης στο Mlynky, η οποία καταφέρεται επανειλημμένως κατά της σλοβακικής μειονότητας, αποτελούν μια πολύ αρνητική ένδειξη, ιδίως όταν ανώτεροι αξιωματούχοι της σλοβακικής και της ουγγρικής κυβέρνησης σχεδιάζουν τη συνάντηση των αντίστοιχων πρωθυπουργών τους, από την οποία αναμένεται σαφώς βελτίωση στις σχέσεις μεταξύ των δύο χωρών.
<SPEAKER ID="129" NAME="Milan Gaľa" AFFILIATION="PPE-DE">
(SK) Ορισμένοι βουλευτές του Ευρωπαϊκού Κοινοβουλίου εξέφρασαν τις ανησυχίες τους σχετικά με την κατασκευή σταθμού παραγωγής ηλεκτρικής ενέργειας με καύση άνθρακα στην πόλη Trebišov, στην ανατολική Σλοβακία.
<P>
Θα ήθελα να επισημάνω ότι το Υπουργείο Οικονομίας της Σλοβακικής Δημοκρατίας έχει απορρίψει την ιδέα αυτή και δεν αναμένει ότι θα προχωρήσει η κατασκευή του σταθμού παραγωγής ενέργειας, στο πλαίσιο της ενεργειακής ασφάλειας στη Σλοβακική Δημοκρατία, πριν από το 2030. Θέλω να εκφράσω την υποστήριξή μου στις προσπάθειες των πολιτών της Trebišov, οι οποίοι αντιτάσσονται επίσης με γενναιότητα στην κατασκευή του εν λόγω σταθμού παραγωγής ενέργειας.
<P>
Θέλω επίσης να τονίσω ότι ο πρώην πρωθυπουργός της Σλοβακικής Δημοκρατίας, κ. Mikuláš Dzurinda, και άλλοι πολιτικοί, οι οποίοι ανησυχούν για τον αρνητικό αντίκτυπο που θα είχε ο σταθμός παραγωγής ενέργειας στο περιβάλλον και στην ποιότητα ζωής στην Trebišov, και για τον αρνητικό αντίκτυπο στη μοναδική περιοχή οινοκαλλιέργειας της ποικιλίας Tokay που συνορεύει με την Ουκρανία και την Ουγγαρία, στήριξαν τις ενέργειες των πολιτών της Trebišov.
<SPEAKER ID="130" NAME="Marco Pannella" AFFILIATION="ALDE">
(IT) Κυρία Πρόεδρε, κυρίες και κύριοι, θα επιθυμούσα, εάν επιτρέπεται, να δώσω στην Επιτροπή και στην Προεδρία του Κοινοβουλίου μας και του Συμβουλίου ορισμένες πληροφορίες. Εάν το Πεκίνο αναγνωρίσει, έστω και συμπτωματικά, ότι ο Δαλάι Λάμα σε όλες τις δημόσιες εμφανίσεις και δηλώσεις του κατά τα τελευταία χρόνια, δεν ζήτησε ποτέ ανεξαρτησία, αλλά πάντοτε ζητούσε αυτονομία, και αν αναγνωρίσει επίσης ότι σε όλες τις δημόσιες εμφανίσεις του ζητούσε να μην ασκηθεί βία, η αναγνώριση αυτή από το Πεκίνο θα μπορούσε αμέσως να ερμηνευθεί από την εξόριστη κυβέρνηση και τον ίδιο τον Δαλάι Λάμα ως χειρονομία ειλικρίνειας και καλής θέλησης. Ελπίζω ότι αυτή είναι η κατεύθυνση προς την οποία επιθυμούμε να κινηθούμε.
<SPEAKER ID="131" NAME="Kυριάκος Τριανταφυλλίδης" AFFILIATION="GUE/NGL">
Κυρία Πρόεδρε, αγαπητοί συνάδελφοι, οι ευρωπαίοι υπουργοί οικονομικών αποφάσισαν να μη συμφωνήσουν σε πανευρωπαϊκή αύξηση μισθών για να "κοντράρουν" την αύξηση του κόστους ζωής. Γνωρίζουμε όλοι τις διαδηλώσεις που έλαβαν χώρα στη Λουμπλιάνα. Ήδη σ' αυτές αναφέρθηκε η προλαλήσασα συνάδελφος πριν από λίγο. Γνωρίζουμε επίσης όλοι την αύξηση του κόστους ζωής που έχει "γονατίσει" τις μεσαίες και χαμηλές τάξεις εισοδήματος. Και τι έχει κάνει η Ένωση γι' αυτό; Απολύτως τίποτα! Αντ' αυτού, οι μισθοί των στελεχών μεγάλων εταιρειών συνεχίζουν να ανεβαίνουν, ενώ οι απλοί εργαζόμενοι έχουν όλο και μεγαλύτερη δυσκολία να τελειώσουν το μήνα.
<P>
Κλείνοντας, θα ήθελα να υπενθυμίσω ότι ο κ. Almunia τόνισε ότι μια πιθανή αύξηση στους μισθούς πρέπει να έχει και αντίκτυπο στην παραγωγικότητα. Τέτοιες δηλώσεις αποτελούν κόλαφο για τις εκατοντάδες χιλιάδες εργαζόμενους με οικονομικά προβλήματα, εφόσον γνωρίζουμε όλοι τα υπέρογκα κέρδη που έχουν οι πολυεθνικές.
<SPEAKER ID="132" NAME="Monika Beňová" AFFILIATION="PSE">
(SK) Οι πρόσφατες ενέργειες της Ουγγρικής Φρουράς εναντίον των Ρομά συνιστούν σοβαρή απειλή για τις βασικές αρχές πάνω στις οποίες έχει οικοδομηθεί η σημερινή Ευρώπη, όπως και το γεγονός ότι διακηρύσσει ανοικτά τον εξτρεμισμό και τον ρεβιζιονισμό και επιζητεί εξωτερικούς εχθρούς στις γειτονικές χώρες και στους υπηκόους άλλων χωρών· και όλα αυτά σε συνδυασμό με διαρκή δραστηριότητα που παρουσιάζει αύξουσα τάση, με την ορκωμοσία νέων μελών στην οργάνωση λιγότερο από δύο εβδομάδες πριν, και την υποστήριξη την οποία έχει από πολιτικά κόμματα και ομάδες παρόμοιου χαρακτήρα, τόσο εντός όσο και εκτός Ουγγαρίας.
<P>
Δεν αποτελεί μόνο αυξανόμενη απειλή, αλλά και πρόκληση η οποία επηρεάζει ριζικά όχι μόνο όλους τους ανθρώπους με δημοκρατικές αντιλήψεις στην Ουγγαρία και στις γειτονικές χώρες, αλλά και σε ολόκληρη την Ευρώπη. Εκδηλώσεις βίαιου εθνικισμού, ρατσισμού, ξενοφοβίας, αντισημιτισμού ή νεοφασισμού δεν έχουν, και δεν πρέπει να έχουν, θέση στη δημοκρατική Ευρώπη. Τα φαινόμενα αυτά δεν είναι δυνατόν να θεωρούνται σχετικά και περιστασιακά, ούτε να δικαιολογούνται με οιονδήποτε άλλον τρόπο.
<P>
Αυτός είναι ο λόγος για τον οποίο ζητώ από τα ευρωπαϊκά θεσμικά όργανα να αρχίσουν ασχολούνται σοβαρά με αυτό το θέμα.
<SPEAKER ID="134" NAME="Ewa Tomaszewska" AFFILIATION="UEN">
(PL) Το πρόγραμμα Erasmus Mundus, το οποίο αποσκοπεί στη διάδοση της διαπολιτισμικής κατανόησης και την προώθηση της Ευρωπαϊκής Ένωσης μέσω των πολύ θετικών αποτελεσμάτων του στην εκπαίδευση, δεν είναι προσβάσιμο στους νέους της Λευκορωσίας.
<P>
" Λευκορωσία είναι μια χώρα που δεν σέβεται τα ανθρώπινα δικαιώματα, μια χώρα όπου οι εθνικές μειονότητες και οι συνδικαλιστικές οργανώσεις υφίστανται δυσμενείς διακρίσεις, και όπου η υιοθέτηση πολιτικής στάσης οδηγεί σε διώξεις. Οι νέοι, συγκεκριμένα, τιμωρούνται για τις πεποιθήσεις τους μέσω της αποστέρησης των ευκαιριών για εκπαίδευση.
<P>
Πρέπει να βρούμε έναν τρόπο να δώσουμε τη δυνατότητα στους νέους της Λευκορωσίας που υφίστανται διακρίσεις όσον αφορά την πρόσβαση στη γνώση στην ίδια τη χώρα τους να αποκτήσουν πρόσβαση στα οφέλη του προγράμματος Erasmus Mundus. Το Πανεπιστήμιο της Βαρσοβίας και άλλα εκπαιδευτικά ιδρύματα δέχονται φοιτητές που αποβάλλονται από εκπαιδευτικά ιδρύματα στη Λευκορωσία λόγω της συμμετοχής τους σε διαδηλώσεις.
<P>
Ευελπιστώ ότι η Ευρωπαϊκή Ένωση θα βρει έναν κατάλληλο τρόπο προκειμένου να επιλύσει το συγκεκριμένο πρόβλημα.
<SPEAKER ID="135" NAME="Caroline Lucas" AFFILIATION="Verts/ALE">
(ΕΝ) Κύριε Πρόεδρε, την ερχόμενη εβδομάδα πρόκειται να ξεκινήσει στις ακτές του καναδικού Ατλαντικού η δεύτερη φάση της μεγαλύτερης εμπορικής θήρας φώκιας στον κόσμο. " καναδική κυβέρνηση διαβεβαίωσε ότι αυτό το κυνήγι θα διεξαχθεί ανθρώπινα και, ως προϋπόθεση για να λάβουν άδειες, οι κυνηγοί φώκιας απαιτείται πλέον να αναισθητοποιούν τις φώκιες και μόνο αφού ελέγξουν ότι είναι αναίσθητες να γίνεται η αφαίμαξη και η εκδορά τους.
<P>
Παρ' όλα αυτά, σύμφωνα με ανεξάρτητους παρατηρητές, ελάχιστες είναι οι ενδείξεις ότι συμβαίνει πράγματι κάτι τέτοιο. Φυσικά, σε αυτό το συμπέρασμα κατέληξαν όταν τους επιτράπηκε να παρατηρήσουν τις δραστηριότητες θήρας φώκιας. Οι συστηματικές προσπάθειες της Διεύθυνσης Αλιείας να παρεμποδίσει την παρατήρηση της φετινής θήρας είναι σχεδόν εξίσου ανησυχητικές με τις κατάφωρες παραβιάσεις των κανονισμών για τη θήρα φώκιας που έχουν καταγραφεί έως σήμερα. Εάν οι καναδικές αρχές είναι τόσο σίγουρες ότι οι κανονισμοί αυτοί τηρούνται, γιατί καταβάλλουν κάθε δυνατή προσπάθεια να αποτρέψουν την παρουσία εμπειρογνωμόνων επί της ορθής μεταχείρισης των ζώων και δημοσιογράφων;
<P>
Επιπλέον, δεν πρέπει να ξεχνάμε ότι παρόμοιες διαβεβαιώσεις για την ορθή μεταχείριση των ζώων δεν έχουν δοθεί για την εμπορική θήρα φώκιας πουθενά στον κόσμο, όπως στη Ρωσία ή τη Ναμίμπια. Καθώς η τρέχουσα νομοθετική περίοδος ολοκληρώνεται, είναι καίριας σημασίας να αναλάβει η Επιτροπή άμεση δράση, σε απάντηση στη γραπτή δήλωση 38, δημοσιεύοντας πρόταση για την απαγόρευση της εισαγωγής και της εξαγωγής, καθώς και του εμπορίου προϊόντων φώκιας. Αυτή η απαγόρευση δεν θα επηρέαζε τη γεωργία αυτοσυντήρησης, αλλά θα αποτελούσε ένδειξη προσήλωσης στην προστασία της ορθής μεταχείρισης των ζώων.
<SPEAKER ID="136" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, αυτήν τη στιγμή στην Πορτογαλία οι περισσότερες πολυεθνικές εταιρείες απειλούν να μετεγκαταστήσουν μέρος της παραγωγής τους, όπως συμβαίνει με τη Yasaki Saltano και τη Delphi. Και στις δύο περιπτώσεις, αυτές οι πολυεθνικές, που παράγουν εξαρτήματα αυτοκινήτων, έλαβαν κοινοτική χρηματοδότηση εκατομμυρίων ευρώ για την κατασκευή των εργοστασίων τους και την επαγγελματική κατάρτιση των εργαζομένων τους. Τώρα, υποστηρίζοντας ότι η αυτοκινητοβιομηχανία αντιμετωπίζει προβλήματα, η Yasaki Saltano θέλει να απολύσει περισσότερους από 400 εργαζομένους στη Vila Nova de Gaia. Το 70% περίπου είναι γυναίκες, πολλές από τις οποίες αντιμετωπίζουν προβλήματα υγείας, όπως τενοντίτιδα, που έχουν προκληθεί από την εργασία τους στην εταιρεία. Εν προκειμένω, εγείρονται δύο ερωτήματα: ποια θέση υιοθετείται όσον αφορά την κοινωνική ευθύνη αυτών των εταιρειών και πότε θα ληφθούν μέτρα για την αποτροπή της μετεγκατάστασης αυτής με σκοπό την προάσπιση των δικαιωμάτων των εργαζομένων και της παραγωγής στις χώρες μας;
<SPEAKER ID="137" NAME="László Tőkés" AFFILIATION="NI">
(HU) Πρώτα το Κοσσυφοπέδιο, τώρα το Θιβέτ. Και στις δύο περιπτώσεις, η βίαιη αποικιοκρατική πολιτική που ακολουθείται από εθνικιστικά-κομουνιστικά αστυνομοκρατούμενα κράτη οδήγησε σε αιματοχυσία. Και στις δύο περιπτώσεις, η άρνηση να γίνει σεβαστό το δικαίωμα του ανθρώπου στην αυτοδιάθεση πυροδότησε μια κρίση που απειλεί την παγκόσμια ειρήνη συνολικά. Ο τιμηθείς με βραβείο Νόμπελ Ειρήνης Δαλάι Λάμα κάνει λόγο για πολιτιστική γενοκτονία και δημογραφική επίθεση σε βάρος του λαού του Θιβέτ.
<P>
Και στην πρώην κομουνιστική Ρουμανία, αυτές ήταν γνωστές μέθοδοι. Και ο Τσαουσέσκου θεωρούσε την καταπίεση των μειονοτήτων εσωτερικό θέμα της Ρουμανίας, ακριβώς όπως διατείνεται η Κίνα για την περίπτωση του Θιβέτ.
<P>
Μακάρι το Ευρωπαϊκό Κοινοβούλιο να συνταχθεί με τον Πάπα Βενέδικτο ΙΣΤ' για την ανάληψη δράσης κατά της αδικίας, του μίσους και της βίας· μακάρι επίσης να συμμετάσχει στον αγώνα για τη διασφάλιση της εδαφικής αυτονομίας του Θιβέτ. Προσβλέπουμε ότι θα δοθεί η ευκαιρία στον Δαλάι Λάμα και τον ρωμαιοκαθολικό Πάπα να δηλώσουν από εδώ, από το Ευρωπαϊκό Κοινοβούλιο, σε ολόκληρο τον κόσμο ότι δεν υπάρχει ειρήνη χωρίς δικαιοσύνη.
<SPEAKER ID="138" NAME="Zita Pleštinská" AFFILIATION="PPE-DE">
(SK) Το σημαντικότερο θέμα στη 10η συνεδρίαση της Επιτροπής Κοινοβουλευτικής Συνεργασίας ΕΕ-Ουκρανίας, που διεξήχθη στο Ευρωπαϊκό Κοινοβούλιο τον Φεβρουάριο, ήταν η βελτίωση της επεξεργασίας των θεωρήσεων.
<P>
Μετά τη διεύρυνση του χώρου Σένγκεν στα τέλη του περσινού έτους, οι προϋποθέσεις υπό τις οποίες οι ουκρανοί πολίτες λαμβάνουν θεωρήσεις για τις χώρες της ΕΕ έγιναν αυστηρότερες· τα τέλη και ο χρόνος αναμονής έχουν αυξηθεί. Δεν πρέπει να χτιστεί ένα νέο Τείχος του Βερολίνου στα εξωτερικά σύνορα της ΕΕ, τη στιγμή ακριβώς που η Ουκρανία αποφασίζει για το μέλλον της.
<P>
Για τον λόγο αυτόν, επικροτώ τη συμφωνία μεταξύ της Σλοβακίας και της Ουκρανίας για την τοπική διασυνοριακή κυκλοφορία. Θα καταστήσει ευκολότερες τις συχνές διελεύσεις των συνόρων Σλοβακίας-Ουκρανίας σε παραμεθόριες περιοχές για κοινωνικούς, πολιτιστικούς, οικονομικούς ή οικογενειακούς λόγους. Μια ταχεία λύση των ζητημάτων που σχετίζονται με το καθεστώς θεωρήσεων θα βοηθούσε να πειστούν οι ουκρανοί πολίτες για τα οφέλη της ένταξης στην ΕΕ.
<SPEAKER ID="139" NAME="Genowefa Grabowska" AFFILIATION="PSE">
(PL) Κύριε Πρόεδρε, ένα θετικό αποτέλεσμα της τελευταίας διεύρυνσης του χώρου Σένγκεν είναι η εξάλειψη των ελέγχων στα εσωτερικά σύνορα της ΕΕ. " Πολωνία έχει, φυσικά, καταργήσει όλα τα σημεία ελέγχου και, ως εκ τούτου, μόνο στη δική μου επαρχία έκλεισαν 55 συνοριακές διαβάσεις. Ωστόσο, το κλείσιμο αυτών των διαβάσεων έφερε τις τοπικές αρχές αντιμέτωπες με την ανάγκη της διαχείρισης των εναπομενουσών υποδομών. Σε αυτές τις υποδομές περιλαμβάνονται αρκετά κτήρια, πύργοι, υπόστεγα, αποθήκες και χώροι στάθμευσης μαζί με γειτνιάζουσες εκτάσεις, σε εξαιρετική τοποθεσία, συχνά δίπλα σε σημαντικούς διεθνείς κυκλοφοριακούς άξονες. Οι τοπικές διοικητικές μονάδες στις οποίες βρίσκονται αυτές οι εγκαταστάσεις ενδιαφέρονται να τις διαχειριστούν, αλλά δεν έχουν τους απαραίτητους πόρους. Συνεπώς, είναι πολύ πιθανό όλες αυτές οι εγκαταστάσεις να χρησιμοποιηθούν για εμπορικούς σκοπούς.
<P>
Για τον σκοπό αυτόν, απευθύνω έκκληση στην Ευρωπαϊκή Επιτροπή να δημιουργήσει ένα ειδικό ταμείο που θα βοηθά τις περιφέρειες σε παραμεθόριες περιοχές να διαχειρίζονται αυτές τις υποδομές για σκοπούς κοινής ωφελείας, περιλαμβανομένων διασυνοριακών σκοπών, προάγοντας με αυτόν τον τρόπο την πολιτιστική ενσωμάτωση.
<SPEAKER ID="140" NAME="Ryszard Czarnecki" AFFILIATION="UEN">
(PL) Κύριε Πρόεδρε, θα ήθελα να αξιοποιήσω αυτήν την ευκαιρία για να εκφράσω τον σεβασμό μου προς τον γενναίο ορεινό πληθυσμό του Θιβέτ που αγωνίζεται για την εθνική ανεξαρτησία του. Όσα θα πω δεν συνιστούν δήλωση κατά των Κινέζων. Αντιθέτως. Σέβομαι τον κινεζικό λαό, ο οποίος επίσης αγωνίστηκε για την εθνική ελευθερία του κατά της ιαπωνικής κατοχής, και για την ελευθερία και τις πολιτικές ελευθερίες μέσα στην ίδια την Κίνα - όπως για παράδειγμα, με την Εξέγερση των Μπόξερ τον 19ο αιώνα. Αυτός είναι ένας λόγος παραπάνω που οι Κινέζοι, έχοντας κατά νου αυτήν την παράδοση, δεν πρέπει να αρνούνται στον λαό του Θιβέτ το δικαίωμα στην αυτοδιάθεση.
<P>
Ως βουλευτές του Ευρωπαϊκού Κοινοβουλίου πρέπει να δείξουμε με σαφήνεια την αλληλεγγύη μας προς το Θιβέτ, όχι μόνο με λόγια αλλά και με πράξεις. Οι ευρωπαίοι πολιτικοί δεν πρέπει να προσδώσουν αξιοπιστία στους Ολυμπιακούς Αγώνες του Πεκίνου με την παρουσία τους σε αυτούς. Πρέπει να απέχουμε από το Πεκίνο αυτό το διάστημα. Το λέω αυτό ως φανατικός θαυμαστής και παρατηρητής των Ολυμπιακών Αγώνων της Αθήνας. Από την πλευρά μας, αυτό είναι το ελάχιστο που μπορούμε να κάνουμε.
<SPEAKER ID="141" NAME="Jim Allister" AFFILIATION="NI">
(EN) Κύριε Πρόεδρε, αύριο είναι η δέκατη επέτειος της Συμφωνίας του Μπέλφαστ. Ορισμένοι θεωρούν ότι υπάρχουν πολλοί λόγοι για να γιορτάσουμε· εγώ όχι. Γιατί; Γιατί ακριβώς η Συμφωνία του Μπέλφαστ επιβράβευσε 30 χρόνια τρομοκρατίας στη Βόρεια Ιρλανδία υπονομεύοντας τη δικαιοσύνη και τη δημοκρατία: τη δικαιοσύνη, χορηγώντας αμνηστία για άμεση απελευθέρωση σε όλους τους φυλακισμένους για λόγους τρομοκρατίας που είχαν καταδικαστεί ακολουθώντας τις δέουσες διαδικασίες· και τη δημοκρατία, ορίζοντας ότι οι αμετανόητοι τρομοκράτες πρέπει να περιλαμβάνονται στην κυβέρνηση της περιοχής που λεηλατούσαν για δεκαετίες. Αυτό πρόκειται να επιτευχθεί μέσω της φαυλότητας του υποχρεωτικού συνασπισμού.
<P>
" περιφέρεια την οποία εκπροσωπώ είναι η μόνη περιφέρεια σε ολόκληρη την Ευρωπαϊκή Ένωση όπου στερείται από τους πολίτες το θεμελιώδες, δημοκρατικό δικαίωμα να ψηφίσουν ένα κόμμα εκτός κοινοβουλίου. Γιατί; Γιατί η Συμφωνία του Μπέλφαστ ορίζει διά νόμου ότι όλα τα κόμματα πρέπει να συμμετέχουν στην κυβέρνηση για να υπάρξει κυβέρνηση. Αυτή είναι η Συμφωνία του Μπέλφαστ και είναι λάθος. Πρόκειται για κάτι που πρέπει να αποκηρύξουμε, όχι να εορτάζουμε.
<SPEAKER ID="142" NAME="Petya Stavreva" AFFILIATION="PPE-DE">
(BG) Κύριε Πρόεδρε, εξέχοντες συνάδελφοι, μία από τις μεγαλύτερες προκλήσεις που αντιμετώπισε η χώρα μου, η Βουλγαρία, τα πρώτα έτη της ένταξής της στην Κοινότητα ήταν να διασφαλίσει διαφάνεια και να αποτρέψει τυχόν κατάχρηση πόρων που απορροφήθηκαν από τα ευρωπαϊκά ταμεία.
<P>
Προς επίρρωση των προσπαθειών κατά της διαφθοράς, ξεκίνησα τη σύσταση δημόσιου συμβουλίου προκειμένου να παρακολουθούν οι πολίτες την απορρόφηση των κοινοτικών κονδυλίων στον τομέα της γεωργίας της Βουλγαρίας. Δεν πρόκειται για επίσημο θεσμικό όργανο, αλλά για σχηματισμό της κοινωνίας των πολιτών ώστε να συνενώνονται οι προσπάθειες όλων όσοι επιθυμούν να διασφαλίσουν ότι αυτή η ευκαιρία για ενίσχυση της ανάπτυξης της Βουλγαρίας δεν θα μείνει ανεκμετάλλευτη λόγω της διαφθοράς, των καταχρήσεων και της κακοδιαχείρισης.
<P>
Ο βασικός στόχος είναι να αναπτυχθούν μηχανισμοί για δημόσιο έλεγχο και γενική πρόσβαση σε πληροφορίες σχετικά με το πώς δαπανώνται οι πόροι στη γεωργία, καθώς και σε πληροφορίες για την υλοποίηση των σχεδίων και τη διάδοση βέλτιστων πρακτικών στον τομέα. Υπενθυμίζεται ότι η προώθηση της ενεργού συμμετοχής των πολιτών σε κοινωνικοπολιτικές διαδικασίες αποτελεί βασική προτεραιότητα στην ατζέντα της Κοινότητας.
<SPEAKER ID="143" NAME="Monica Maria Iacob-Ridzi" AFFILIATION="PPE-DE">
(RO) Πάνω από ένα έτος μετά την ένταξη της Ρουμανίας και της Βουλγαρίας στην ΕΕ και σχεδόν εννέα έτη μετά την έναρξη της διαδικασίας της Μπολόνιας, οκτώ ευρωπαϊκές χώρες δεν αναγνωρίζουν τα πανεπιστημιακά πτυχία και άλλους εκπαιδευτικούς τίτλους που χορηγούνται στα δύο αυτά κράτη μέλη.
<P>
Πολλές φορές, οι ρουμάνοι πολίτες υφίστανται διακρίσεις όταν επιθυμούν να προσληφθούν ή να συνεχίσουν την εκπαίδευσή τους στο εξωτερικό.
<P>
" μη αναγνώριση των πτυχίων συμβάλλει επίσης στη μικρή συμμετοχή σε ευρωπαϊκά προγράμματα κινητικότητας των φοιτητών, ιδιαίτερα όσον αφορά τα μεταπτυχιακά διπλώματα.
<P>
Για παράδειγμα, ένας ρουμάνος φοιτητής δεν μπορεί να συμμετάσχει σε μεταπτυχιακό πρόγραμμα που χρηματοδοτείται από το πρόγραμμα Erasmus-Mundus σε ένα πανεπιστημιακό κέντρο κάποιου από τα οκτώ κράτη μέλη που δεν αναγνωρίζουν το βασικό πανεπιστημιακό πτυχίο του εν λόγω φοιτητή.
<P>
Πρόκειται για διάκριση σε βάρος πολιτών ενός κράτους μέλους και το αποτέλεσμά της είναι ο περιορισμός των ευκαιριών της χώρας να λάβει ευρωπαϊκούς πόρους για την ακαδημαϊκή κινητικότητα.
<P>
" Ευρωπαϊκή Επιτροπή καταδίκασε πρόσφατα αυτήν την τακτική. Πιστεύω ότι το Ευρωπαϊκό Κοινοβούλιο πρέπει να υιοθετήσει την ίδια σθεναρή στάση εν προκειμένω.
<SPEAKER ID="144" NAME="Cătălin-Ioan Nechifor" AFFILIATION="PSE">
(RO) Υπό το πρίσμα της αλλαγής του κλίματος και στο πλαίσιο των πρωτογενών φυσικών πόρων, ιδιαίτερα των ενεργειακών πόρων που λιγοστεύουν συνεχώς και γίνονται όλο και πιο ακριβοί, μια κοινή γεωργική πολιτική θα μπορούσε να αποτελέσει αποτελεσματικό μέσο για την επίτευξη των στόχων της Ευρωπαϊκής Ένωσης.
<P>
Από την άλλη πλευρά, η μη συμμόρφωση με τους κοινοτικούς κανόνες στον τομέα των γεωργικών δαπανών οδηγεί επί του παρόντος στο να εισπράττει η Ευρωπαϊκή Επιτροπή όχι λιγότερα από 83 εκατομμύρια ευρώ από ένδεκα κράτη μέλη. Δεν πρόκειται για πολύ μεγάλο ποσό· αλλά δεδομένου ότι η κοινή γεωργική πολιτική χρηματοδοτείται από δημόσιους πόρους, πιστεύω ότι η συνεχής συμμετοχή της Ευρωπαϊκής Επιτροπής στην παροχή ενίσχυσης προς τα κράτη μέλη είναι απαραίτητη, ιδιαίτερα όσον αφορά την ενίσχυση των προσφάτως ενταγμένων κρατών, ώστε αυτές οι παρατυπίες να μειωθούν σημαντικά και η επισιτιστική ασφάλεια να αποτελέσει πραγματικά επιτεύξιμο στόχο στην Ευρωπαϊκή Ένωση.
<SPEAKER ID="145" NAME="Silvia-Adriana Ţicău" AFFILIATION="PSE">
(RO) " Επιτροπή θα προτείνει σύντομα μια νέα τροπολογία στην οδηγία για την επιβολή τελών σε βαρέα οχήματα για πρόσβαση στις υποδομές των μεταφορών.
<P>
Μέχρι το 2008, η Επιτροπή πρέπει να παρουσιάσει, αφού πρώτα εξετάσει όλες τις δυνατότητες, περιλαμβανομένων των δαπανών που σχετίζονται με την προστασία του περιβάλλοντος, τον θόρυβο, την κυκλοφοριακή συμφόρηση και την υγεία, ένα γενικά εφαρμοστέο, διαφανές και ολοκληρωμένο μοντέλο για την εκτίμηση όλων των εξωτερικών δαπανών, που θα μπορούσε να καθορίσει και να λειτουργήσει ως βάση για τον μετέπειτα υπολογισμό των τελών για τη χρήση των υποδομών.
<P>
Τα έσοδα που θα συγκεντρώνονται με αυτόν τον τρόπο πρέπει να επενδύονται εκ νέου στις σχετικές υποδομές. Οι οδικές μεταφορές χρειάζονται ειδικά εξοπλισμένους χώρους στάθμευσης όπου οι οδηγοί θα μπορούν να αναπαύονται υπό συνθήκες πλήρους ασφάλειας, όπως και τα οχήματά τους και τα μεταφερόμενα προϊόντα.
<P>
Πιστεύω ότι τα κράτη μέλη πρέπει να λάβουν οικονομική υποστήριξη και, ταυτόχρονα, να αναγκαστούν να επενδύσουν περισσότερα χρήματα στην κατασκευή ασφαλών χώρων στάθμευσης, βελτιώνοντας και αναπτύσσοντας τις υποδομές μεταφορών.
<SPEAKER ID="146" NAME="Marianne Mikko" AFFILIATION="PSE">
(ET) Κυρίες και κύριοι, τα κράτη μέλη της Ευρωπαϊκής Ένωσης από την Εσθονία μέχρι την Πολωνία έχασαν πολλά εκατομμύρια ταλαντούχους και δραστήριους πολίτες εξαιτίας της εισβολής των Ναζί και του τρόμου του σοβιετικού καθεστώτος που διήρκεσε δεκαετίες. " έκθεση του Ευρωπαϊκού Κοινοβουλίου "" Ευρώπη για τους Πολίτες" θέσπισε τη δράση με τον τίτλο "Ενεργός ευρωπαϊκή μνήμη". Στόχος της ήταν να αποτραπεί εξίσου ο ναζισμός και ο σταλινισμός και να τιμηθούν τα θύματα των ναζιστικών και σταλινικών καθεστώτων.
<P>
Σήμερα, 70 έτη μετά τη μυστική συμφωνία του Στάλιν και του Χίτλερ, εξακολουθεί να διαπιστώνεται στην Ευρώπη έλλειψη επίγνωσης για τις βιαιοπραγίες του μηχανισμού εξαναγκασμού του Στάλιν. Τα κράτη μέλη πρέπει να συστήσουν μια μόνιμη διακυβερνητική ομάδα εργασίας με καθήκον να εξετάσει αμερόληπτα τα εγκλήματα των Μπολσεβίκων και της KGB και να τα κρίνει με βάση τις ευρωπαϊκές αρχές.
<P>
Ωστόσο, σήμερα, η 23η Αυγούστου πρέπει να οριστεί ως Ευρωπαϊκή "μέρα Μνήμης για τα θύματα του σταλινισμού και του ναζισμού. Στις 23 Αυγούστου 1939, οι Ναζί και οι Μπολσεβίκοι χώρισαν την Ευρώπη σε δύο σφαίρες επιρροής. Με αυτήν την ενέργεια, δημιούργησαν μια τρομερή πληγή στην Ευρώπη, η οποία ακόμα και σήμερα δεν έχει επουλωθεί πλήρως.
<SPEAKER ID="147" NAME="Cristian Silviu Buşoi" AFFILIATION="ALDE">
(RO) Θα ήθελα να αξιοποιήσω αυτήν την ευκαιρία για να μιλήσω στην Ολομέλεια του Ευρωπαϊκού Κοινοβουλίου για το ιστορικό της συνόδου κορυφής του ΝΑΤΟ που διεξήχθη στο Βουκουρέστι, την πρωτεύουσα της Ρουμανίας, στις 2-4 Απριλίου.
<P>
Όλοι μας γνωρίζουμε τη σημασία του NATO, τόσο για την ασφάλεια του ευρωατλαντικού χώρου όσο και για τον εκδημοκρατισμό και την ευημερία των χωρών που εντάχθηκαν πρόσφατα. Αυτό συνέβη στη Ρουμανία το 2004 και ευελπιστούμε ότι το ίδιο θα συμβεί στην Κροατία και την Αλβανία, στις χώρες που προσκλήθηκαν να ενταχθούν στο NATO στο Βουκουρέστι.
<P>
Είμαι πεπεισμένος ότι η κρίση σχετικά με την ονομασία της Μακεδονίας θα επιλυθεί μέσω του διαλόγου με την Ελλάδα, προκειμένου άλλος ένας αξιόπιστος εταίρος της Ευρωπαϊκής Ένωσης, η Πρώην Γιουγκοσλάβικη Δημοκρατία της Μακεδονίας, να προσκληθεί να ενταχθεί στο NATO.
<P>
Επίσης, γνωρίζουμε ότι η ένταξη στο NATO αποτελεί σημαντικό βήμα για την προσχώρηση στην Ευρωπαϊκή Ένωση.
<P>
Ως μέλος της Ομάδας ALDE στο Ευρωπαϊκό Κοινοβούλιο, επικροτώ το άνοιγμα του NATO στην Ουκρανία και τη Γεωργία ως αποφασιστικής σημασίας μήνυμα για τη συμπερίληψη αυτών των χωρών στην ευρωπαϊκή πορεία.
<P>
Είμαι βέβαιος ότι εμείς, η Ευρωπαϊκή Ένωση γενικά και το Ευρωπαϊκό Κοινοβούλιο ειδικά, θα είμαστε το ίδιο ανοικτοί ώστε να ενθαρρύνουμε την Ουκρανία και τη Γεωργία να ακολουθήσουν την ορθή πορεία, την ευρωπαϊκή πορεία.
<SPEAKER ID="148" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, η διαδικασία επικύρωσης της Μεταρρυθμιστικής Συνθήκης της ΕΕ συνεχίζεται. Ακολουθώντας τα βήματα, μεταξύ άλλων, του γαλλικού, του ρουμανικού, του σλοβενικού και του ουγγρικού κοινοβουλίου., και το πολωνικό κοινοβούλιο αποφάσισε να επικυρώσει τη Συνθήκη. Ίσως να μην υπήρχε τίποτα δυσάρεστο σε αυτό, εκτός από το γεγονός ότι οι βουλευτές επικύρωσαν τη Συνθήκη πολύ βιαστικά και σε πολλές περιπτώσεις δεν μπόρεσαν να εξοικειωθούν με το περιεχόμενό της. Στο πλαίσιο αυτής της κατάστασης, οι πολυάριθμες πρωτοβουλίες για επικύρωση της Συνθήκης μέσω εθνικών δημοψηφισμάτων δικαιολογούνται απόλυτα. Εξάλλου, σε μια δημοκρατία, κυρίαρχος είναι ο πολίτης όχι ο βουλευτής, και η σημαντικότερη μορφή έκφρασης είναι το δημοψήφισμα, όχι οι ψήφοι συμβιβασμού των βουλευτών και των κοινοβουλίων. Οι πολίτες έχουν δικαίωμα να μην αναγνωρίζουν την επικύρωση της Συνθήκης χωρίς να την έχουν διαβάσει.
<P>
Αυτά τα γεγονότα συνιστούν ήδη τη βάση για μελλοντικές πολιτικές και εθνικές συγκρούσεις, και υποτίθεται ότι όλα έπρεπε να γίνουν σύμφωνα με τα ανθρώπινα δικαιώματα και τη βούληση των ελεύθερων κρατών και λαών εν ονόματι του κοινού καλού.
<SPEAKER ID="149" NAME="Sylwester Chruszcz" AFFILIATION="NI">
(PL) Κύριε Πρόεδρε, στην ομιλία μου θα ήθελα να αναφερθώ στο ζήτημα του σεβασμού των δικαιωμάτων ιδιοκτησίας, των δικαιωμάτων των λαών και των δικαιωμάτων των θρησκευτικών μειονοτήτων στην Ουκρανία, η οποία εξέφρασε την επιθυμία να ενταχθεί στην Ευρωπαϊκή Ένωση. Το 1962 οι σοβιετικές αρχές έκλεισαν την καθολική εκκλησία της Αγίας Μαγδαληνής στο Lwów και την μετέτρεψαν σε αίθουσα μουσικής, καταστρέφοντας κατά τη διαδικασία πολλά πολύτιμα κειμήλια. Από το 1991, οι κάτοικοι του Lwów αγωνίζονται να τους επιστραφεί η εκκλησία τους που είναι αφιερωμένη στην Αγία Μαγδαληνή, ανεπιτυχώς έως σήμερα.
<P>
Έχοντας κατά νου τη συμφιλίωση του πολωνικού και του ουκρανικού λαού, θα ήθελα να απευθύνω έκκληση, μέσω του φόρουμ του Ευρωπαϊκού Κοινοβουλίου, στις αρχές της πόλης του Lwów για την επιστροφή της εκκλησίας στις εκκλησιαστικές αρχές, προκειμένου να εμβαθύνουμε τη φιλία μεταξύ των λαών μας, του πολωνικού και του ουκρανικού λαού, και επίσης προκειμένου να γίνει αυτή η εκκλησία σύμβολο συμφιλίωσης, το οποίο είναι τόσο σημαντικό τώρα που πλησιάζει το ευρωπαϊκό πρωτάθλημα ποδοσφαίρου του 2012.
<SPEAKER ID="150" NAME="Marian Zlotea" AFFILIATION="PPE-DE">
(RO) Θα ήθελα να θέσω το ζήτημα των ασθενών που πάσχουν από λευχαιμία, οι οποίοι πεθαίνουν καθημερινά στη Ρουμανία ή σε άλλα κράτη μέλη, χωρίς να μπορούν να κάνουν κάτι, καθώς ορισμένες χώρες δεν περιλαμβάνονται στο διεθνές μητρώο μη συγγενών δοτών.
<P>
Το εν λόγω μητρώο λειτουργεί στην Ευρώπη αλλά, δυστυχώς, δεν έχουν όλα τα κράτη μέλη πρόσβαση σε αυτό. Στη Ρουμανία, το μητρώο δεν λειτουργεί. Αυτή η έλλειψη έχει οδηγήσει σε πολύ υψηλότερο ποσοστό θνησιμότητας στη Ρουμανία από ό,τι σε άλλα κράτη μέλη. Εκατοντάδες νέοι άνθρωποι πεθαίνουν κάθε ημέρα απλά και μόνο επειδή δεν έχουν πρόσβαση σε αυτό το μητρώο. Παρ' όλα αυτά, το συγκεκριμένο πρόβλημα δεν αποτελεί προτεραιότητα για τη σημερινή κυβέρνηση της Ρουμανίας.
<P>
Επιθυμώ τα κράτη μέλη να έχουν ίση πρόσβαση στο εν λόγω μητρώο. Αυτό θα οδηγήσει σε μείωση του παράνομου εμπορίου οργάνων και θα προσφέρει σε όσους πάσχουν από λευχαιμία μια ευκαιρία για ζωή, ανεξάρτητα από την οικονομική τους κατάσταση. Πιστεύω επίσης ότι οι ασθενείς πρέπει να ωφελούνται από τις μεταμοσχεύσεις μυελού των οστών βάσει της σοβαρότητας της κατάστασής τους και όχι βάσει της εθνικότητάς τους.
<P>
Λαμβάνοντας υπόψη ότι σήμερα υπερψηφίσαμε τον διορισμό της Επιτρόπου Βασιλείου, ζητώ από την κυρία Επίτροπο να βρει μια λύση σε αυτό το πρόβλημα. Όλα τα ευρωπαϊκά θεσμικά όργανα, περιλαμβανομένου του Κοινοβουλίου, οφείλουν να υποστηρίξουν μια ενημερωτική εκστρατεία.
<SPEAKER ID="151" NAME="Roberta Alma Anastase" AFFILIATION="PPE-DE">
(RO) Την περασμένη εβδομάδα, η Ρουμανία είχε την τιμή να φιλοξενήσει στο Βουκουρέστι τη σύνοδο κορυφής του NATO. Ως εισηγήτρια για την περιφερειακή συνεργασία στην περιοχή του Εύξεινου Πόντου, θα ήθελα να επικροτήσω τη διοργάνωση αυτού του σημαντικού γεγονότος στην περιοχή του Εύξεινου Πόντου, αλλά, ιδιαίτερα, τη ρητή αναγνώριση της στρατηγικής σημασίας της εν λόγω περιοχής.
<P>
Ευελπιστώ ότι αυτή η αναγνώριση θα σημαίνει ενιαίες και συγκεκριμένες προσπάθειες στο επίπεδο της Ευρωπαϊκής Ένωσης και του NATO, προκειμένου να μετατραπεί ο Εύξεινος Πόντος σε περιοχή σταθερότητας και ευημερίας και να διασφαλιστεί η ασφάλεια ολόκληρης της ευρωπαϊκής ηπείρου.
<P>
Εξίσου σημαντική είναι η αναγνώριση των διατλαντικών προσδοκιών της Γεωργίας και της Ουκρανίας. " πορεία των δύο αυτών χωρών για την ένταξή τους στο ΝΑΤΟ είναι μη αναστρέψιμη, και τα έτη 2008 και 2009 θα είναι σημαντικά ώστε να σημειωθεί πρόοδος προς αυτήν την κατεύθυνση, και από τις δύο χώρες και από το NATO.
<P>
Εν κατακλείδι, επικροτώ το γεγονός ότι τα κράτη μέλη της Συμμαχίας διαθέτουν αποδεδειγμένη ευελιξία και μακροπρόθεσμο όραμα, μετατρέποντας με αυτόν τον τρόπο τη σύνοδο κορυφής του Βουκουρεστίου σε σημαντικό ορόσημο για τη διεύρυνση του ΝΑΤΟ και τη μετέπειτα ανάπτυξη του συστήματος ασφάλειας.
<SPEAKER ID="152" NAME="Yannick Vaugrenard" AFFILIATION="PSE">
(FR) Κύριε Πρόεδρε, κυρίες και κύριοι, για μία ακόμη φορά τις τελευταίες ημέρες, στο Saint-Nazaire στη Γαλλία, εργαζόμενοι -αυτήν τη φορά Έλληνες- τους οποίους απασχολούσε γερμανός υπεργολάβος που εργαζόταν για άλλον υπεργολάβο στη ναυπηγική βιομηχανία, έμειναν απλήρωτοι.
<P>
" νομολογία του Δικαστηρίου των Ευρωπαϊκών Κοινοτήτων έχει επιβεβαιώσει τα εργασιακά δικαιώματα εργαζομένων αποσπασμένων εντός της ΕΕ, αλλά σε ποιον βαθμό ισχύουν αυτά τα δικαιώματα εάν η Ευρώπη δεν διαθέτει την απαραίτητη νομοθεσία ώστε να διασφαλίζεται αποζημίωση για τις αδυναμίες των υπεργολάβων;
<P>
Δεν μιλάμε πλέον για μεμονωμένα περιστατικά. Σε ολόκληρη την Ευρωπαϊκή Ένωση, οι εντολοδόχοι χρησιμοποιούν ολοένα και περισσότερο υπεργολάβους από άλλα κράτη μέλη, και οι περιπτώσεις απλήρωτων αποσπασμένων εργαζομένων γίνονται όλο και πιο συχνές. Τρεις άνδρες, τρεις έλληνες εργαζόμενοι, πληρώθηκαν τελικά, αλλά μετά από τρεις εβδομάδες απεργία πείνας.
<P>
Δεν μπορούμε να εκφωνούμε μεγαλόστομους λόγους για την Ευρώπη και να μην κάνουμε κάτι. Είναι απαραίτητο, όσο το δυνατόν συντομότερα, να δημιουργήσουμε το αναγκαίο νομικό οπλοστάσιο ούτως ώστε οι εντολοδόχοι να θεωρούνται υπεύθυνοι για τις αδυναμίες των υπεργολάβων.
<SPEAKER ID="153" NAME="Toomas Savi" AFFILIATION="ALDE">
(EN) Κύριε Πρόεδρε, θα ήθελα να επιστήσω την προσοχή σας στον παραλληλισμό των Ολυμπιακών Αγώνων του Πεκίνου με τους Ολυμπιακούς Αγώνες της Μόσχας πριν από 28 έτη. " ανάθεση της φιλοξενίας των Ολυμπιακών Αγώνων στη Μόσχα το 1980 ήταν ενδεχομένως ένα ευφυές σχέδιο της κυβέρνησης του Jimmy Carter και του συμβούλου του για θέματα εθνικής ασφάλειας Zbigniew Brzezinski προκειμένου να ανοιχτεί η Σοβιετική Ένωση, έστω και για σύντομο διάστημα, στη Δύση και στη δημοκρατική της επιρροή.
<P>
Στόχος μας είναι να δρομολογηθεί ο εκδημοκρατισμός στην Κίνα και, ως εκ τούτου, πρέπει να εκμεταλλευτούμε αυτήν την ευκαιρία για διεθνή παρουσία σε μια χώρα που, σε άλλη περίπτωση, είναι μάλλον απομονωμένη. Επίσης, μποϊκοτάροντας τους Ολυμπιακούς του Πεκίνου, στερούμε από τις κινεζικές αρχές τον άθλο τους. Χάνουμε επίσης τη δυνατότητα να εισαγάγουμε δημοκρατικές αξίες στον κινεζικό λαό σε επίπεδο βάσης. " παρουσία μας στους Ολυμπιακούς Αγώνες του Πεκίνου δεν πρέπει να εκλαμβάνεται ως ένδειξη αποδοχής των κινεζικών αρχών, αλλά ως προσπάθεια να κάνουμε τον κινεζικό λαό να δει την ανάγκη για μετάβαση σε ένα νέο καθεστώς.
<SPEAKER ID="154" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι, θα ήθελα να ευχαριστήσω τα 25 κράτη μέλη που υπέγραψαν την επιστολή προς τον πρωθυπουργό και δικτάτορα της Καμπότζης Hun Sen, σχετικά με την υπόθεση του Saumura Tioulong, ενός από τους ηγέτες του κόμματος Sam Rainsy. Θα ήθελα επίσης να επιστήσω την προσοχή της Επιτροπής σε αυτήν την υπόθεση. Έχουμε πληροφορίες ότι υπάρχει απτός κίνδυνος ο Saumura Tioulong, ο οποίος είναι επίσης μέλος του μη βίαιου ριζοσπαστικού κόμματος, να συλληφθεί στην Καμπότζη. Μέχρι στιγμής δεν έχει συμβεί κάτι τέτοιο, και ελπίζω αυτό να οφείλεται εν μέρει στην παρέμβαση των συναδέλφων βουλευτών, αλλά πρόκειται για μια κατάσταση που πρέπει να παρακολουθούμε στενά.
<P>
Θα ήθελα επίσης να πληροφορήσω τον Πρόεδρο και όλους τους συναδέλφους βουλευτές ότι η κινεζική πρεσβεία μάς απέστειλε επιστολή όπου γίνεται λόγος για την αυτονομιστική φύση της "συμμορίας" του Δαλάι Λάμα, η οποία, σύμφωνα πάντα με την επιστολή, είναι εκ φύσεως βίαιη. Μου φαίνεται ότι η παραπάνω συγκαταλέγεται στις δηλώσεις και τις ιδέες τις οποίες πρέπει να βοηθήσουμε το κινεζικό καθεστώς να ξεπεράσει, προκειμένου να εδραιωθεί η δημοκρατία στην Κίνα, στο Θιβέτ και οπουδήποτε αλλού.
<SPEAKER ID="155" NAME="Dimitar Stoyanov" AFFILIATION="NI">
(BG) Τις τελευταίες 48 ώρες, σημειώθηκαν τρεις κατά παραγγελία δολοφονίες στη Σόφια, στη Βουλγαρία. Από τότε που ο Roumen Petkov, ο σημερινός υπουργός Εσωτερικών, ανέλαβε το υπουργείο, έχουν διαπραχθεί συνολικά 22 κατά παραγγελία δολοφονίες επιχειρηματιών, αφεντικών της μαφίας και πολιτικών στη Βουλγαρία. Ούτε μία δολοφονία δεν έχει διαλευκανθεί, ούτε ένας άνθρωπος δεν έχει καταδικαστεί. Τη Δευτέρα, μέρα μεσημέρι, δολοφονήθηκε ο συγγραφέας Georgi Stoev. Είχε γράψει αρκετά βιβλία σχετικά με τη διερεύνηση του οργανωμένου εγκλήματος. Εν τω μεταξύ, υποστηρίζεται ότι ο υπουργός Petkov βρισκόταν σε επικοινωνία με εγκληματικά στοιχεία σε τακτική βάση, ακόμη και ότι τα συναντούσε. Αυτά τα γεγονότα αποτελούν σαφή ένδειξη της πλήρους συνεργασίας της κυβέρνησης με τη μαφία. Αυτό που λέω είναι ότι ο υπουργός Εσωτερικών της Βουλγαρίας είναι μαφιόζος.
<P>
Κατά την προενταξιακή περίοδο, ο βουλγαρικός λαός άκουγε ότι η Ένωση θα αποτελούσε εγγύηση για την επιτυχία του αγώνα κατά των συμμοριών και των δολοφονιών, θεματοφύλακα της σταθερότητας και της ασφάλειας, για μια ζωή χωρίς έγκλημα. Σήμερα, όταν ο καθένας από εμάς θα μπορούσε να είναι το επόμενο θύμα, η Ένωση πρέπει να δράσει προκειμένου να καθαρίσει αυτήν την επαίσχυντη πληγή. Όχι μόνο της Βουλγαρίας, αλλά και της ίδιας.
<SPEAKER ID="156" NAME="Slavi Binev" AFFILIATION="NI">
(BG) Κύριε Πρόεδρε, κυρίες και κύριοι συνάδελφοι, αυτό που με κάνει να πάρω τον λόγο είναι άλλο ένα τραγικό περιστατικό που συνέβη στη Βουλγαρία πριν από λίγες ημέρες και μας αναγκάζει να σπάσουμε τη σιωπή μας. Τη Δευτέρα, στο κέντρο της πρωτεύουσας της Βουλγαρίας, τη Σόφια, ο συγγραφέας Georgi Stoev έπεσε νεκρός από πυροβολισμό σε μια επιδεικτική δολοφονία. Σε μια σειρά δέκα περίπου βιβλίων τόλμησε να ρίξει φως αποκαλύπτοντας την πλήρη αλήθεια για το οργανωμένο έγκλημα στη χώρα μας και τους στενούς δεσμούς του με την πολιτική ελίτ και το δικαστικό σώμα.
<P>
Αυτή η κατά παραγγελία δολοφονία, μία από τις πολλές, κατέδειξε με σκληρή σαφήνεια ότι η Εισαγγελία, το δικαστικό σύστημα και το Υπουργείο Εσωτερικών στη χώρα μας είτε δεν έχουν τη δύναμη να αντιμετωπίσουν το έγκλημα είτε, κάτι ακόμα πιο τρομακτικό, δεν επιθυμούν να το πράξουν. Μέσω της αδράνειάς τους, γίνονται συνένοχοι σε εγκλήματα και χρησιμοποιούνται αποκλειστικά για τον πολιτικό εκβιασμό των διαφωνούντων. Δεν είναι τυχαίο ότι ο κ. Barroso, ο Πρόεδρος της Ευρωπαϊκής Επιτροπής το είπε άμεσα ο ίδιος κατά την πρόσφατη επίσκεψή του στη Βουλγαρία. " πικρή αλήθεια είναι ότι στη Βουλγαρία κανένας πια δεν αισθάνεται ασφαλής για τη ζωή του και πρέπει να παραδεχτούμε ότι, χωρίς τη βοήθεια της Ευρώπης, η συντεταγμένη πολιτεία διακυβεύεται.
<SPEAKER ID="157" NAME="Tunne Kelam" AFFILIATION="PPE-DE">
(EN) Κύριε Πρόεδρε, το Ευρωπαϊκό Δικαστήριο Ανθρωπίνων Δικαιωμάτων έλαβε 24 αποφάσεις για προσφυγές που υπέβαλαν κάτοικοι της Τσετσενίας - 200 εκκρεμούν ακόμη. Το Δικαστήριο έκρινε τη Ρωσία υπεύθυνη για παραβιάσεις των ανθρωπίνων δικαιωμάτων στην Τσετσενία που προκαλούν σοκ και περιλαμβάνουν φόνους, βασανιστήρια και παράνομες κρατήσεις. Αυτές οι παραβιάσεις συνεχίζονται. Επιπλέον, έως 5 000 άνθρωποι έχουν "εξαφανιστεί" -οι περισσότεροι δολοφονήθηκαν- στα χέρια των υπηρεσιών κρατικής ασφάλειας. Αυτό που είναι απίστευτο είναι ότι ούτε ένας αξιωματούχος δεν κρίθηκε υπεύθυνος για αυτές τις ενέργειες.
<P>
Καλώ την ΕΕ, την Επιτροπή και το Συμβούλιο να καταστήσουν σαφές στον Πρόεδρο Medvedev ότι η πλήρης συμμόρφωση της Ρωσίας με τις αποφάσεις του Δικαστηρίου του Στρασβούργου θα αποτελέσουν προσδοκία υψηλής προτεραιότητας για την ΕΕ ενόψει της συνέχισης της περαιτέρω εταιρικής σχέσης.
<SPEAKER ID="158" NAME="Colm Burke" AFFILIATION="PPE-DE">
(EN) Κύριε Πρόεδρε, πραγματοποίησα μια αποστολή μίας εβδομάδας στο Τσαντ σε μια προσπάθεια να αυξηθεί η ευαισθητοποίηση του κοινού για την ανθρωπιστική κρίση, ιδιαίτερα στα ανατολικά της χώρας. Ήθελα επίσης να εκτιμήσω ποιον ενδεχόμενο θετικό αντίκτυπο θα μπορούσε να έχει η ειρηνευτική αποστολή της ΕΕ υπό την καθοδήγηση της Ιρλανδίας στο παρόν στάδιο της συνεχούς ανάπτυξής της στο Τσαντ.
<P>
Περίπου 250 000 σουδανοί πρόσφυγες πέρασαν τα σύνορα από το 2003 και σχεδόν όλοι βρίσκονται σε 12 στρατόπεδα στα ανατολικά της χώρας. Υπάρχουν επίσης 180 000 περίπου εσωτερικά εκτοπισθέντα άτομα στο ανατολικό Τσαντ που μετακινήθηκαν και συνεχίζουν να μετακινούνται, προσπαθώντας να ξεφύγουν από τη διαφυλετική βία.
<P>
Το παγκόσμιο επισιτιστικό πρόγραμμα στο ανατολικό Τσαντ βρίσκεται τώρα αντιμέτωπο με την τρομακτική πρόκληση της εκ των προτέρων αποστολής τροφίμων για έξι μήνες πριν από την περίοδο των βροχών σε αυτούς τους πρόσφυγες και τα εσωτερικά εκτοπισθέντα άτομα. Απαιτούνται επειγόντως συνεισφορές δωρητών προκειμένου να διασφαλιστεί ότι οι αγορές θα ολοκληρωθούν τους προσεχείς μήνες και ότι τα τρόφιμα θα φτάσουν εγκαίρως στο Τσαντ.
<P>
Όσον αφορά την EUFOR, σκοπός της οποίας είναι η παροχή προστασίας στους πρόσφυγες, ορισμένα μέλη της γαλλικής στρατιωτικής αποστολής αποτελούν πλέον μέρος της EUFOR. Είναι σημαντικό η EUFOR να μην εκλαμβάνεται ως επέκταση των γαλλικών επιχειρήσεων στο Τσαντ.
<SPEAKER ID="159" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, σε διάστημα έξι εβδομάδων από την εκλογή του κ. Χριστόφια στη θέση του νέου Προέδρου της Κύπρου, έχει σημειωθεί μεγαλύτερη πρόοδος στην προσπάθεια εξεύρεσης μόνιμης λύσης στη νήσο από ό,τι τα τελευταία τέσσερα έτη. " ατμόσφαιρα στην Κύπρο χαρακτηρίζεται από αναπτερωμένες ελπίδες, αλλά υπάρχει κάτι που απειλεί να καταστρέψει το κλίμα ευφορίας. Αυτό είναι η συνεχής ανάμειξη του τουρκικού στρατού.
<P>
Πριν από μία εβδομάδα, ο αρχηγός του επιτελείου του τουρκικού στρατού επισκέφτηκε ξαφνικά την Κύπρο και προέβη σε αρκετές εμπρηστικές δηλώσεις οι οποίες σχεδόν σταμάτησαν την ειρηνευτική διαδικασία εν τη γενέσει. Σήμερα, ο διοικητής των τουρκικών δυνάμεων ξηράς είναι προγραμματισμένο να επισκεφτεί την Κύπρο και η παρουσία του αναμένεται να δημιουργήσει περισσότερα προβλήματα στις ειρηνευτικές διαπραγματεύσεις.
<P>
Απευθύνω έκκληση προς τον Πρόεδρο του Κοινοβουλίου και όλους τους συναδέλφους μου να χρησιμοποιήσουν κάθε διπλωματικό μέσο που διαθέτουν προκειμένου να τονίσουν στους τούρκους στρατηγούς στην Άγκυρα ότι πρέπει να σταματήσουν τις προσπάθειες να καταστρέψουν τον ειρηνευτικό διάλογο στην Κύπρο και να αφήσουν τους Κύπριους να εργαστούν ελεύθεροι για την εξεύρεση λύσης στα διακοινοτικά προβλήματα της νήσου τους.
<P>
Σας ευχαριστώ, και θα ήθελα επίσης να προσθέσω, κύριε Πρόεδρε, πόσο ευγνώμονες είμαστε όλοι για τη γενναιοδωρία σας να επιτρέψετε σε τόσους πολλούς ανθρώπους να μιλήσουν σήμερα το απόγευμα.
<SPEAKER ID="160" NAME="Iuliu Winkler" AFFILIATION="PPE-DE">
(EN) Κύριε Πρόεδρε, η Ευρωπαϊκή Ένωση είναι σήμερα ο μεγαλύτερος εξαγωγέας στον κόσμο. Αυτή η θέση οφείλεται στην οικονομική πολυμορφία των κρατών μελών της, ορισμένα από τα οποία βασίζονται κατά κύριο λόγο στην παροχή υπηρεσιών και άλλα στη μεταποίηση.
<P>
Προκειμένου να διατηρηθεί η ηγετική θέση των ευρωπαίων εξαγωγέων, οφείλουμε να διασφαλίσουμε ότι ανταγωνίζονται σε περιβάλλον δίκαιου παγκόσμιου εμπορίου. Τα κοινοτικά μέσα προστασίας του εμπορίου που αποσκοπούν να παρέχουν εγγυήσεις για τους ευρωπαϊκούς οικονομικούς φορείς στο διεθνές εμπόριο πρέπει να μεταρρυθμιστούν. " χρήση των μέσων προστασίας του εμπορίου πρέπει να γίνει πιο προσβάσιμη, πιο αποτελεσματική και πιο διαφανής. " μεταρρύθμιση των κοινοτικών μέσων προστασίας του εμπορίου πρέπει να τα καταστήσει εξίσου προσβάσιμα και αποτελεσματικά για τους ενδιαφερόμενους φορείς τόσο από οικονομίες που βασίζονται στην παροχή υπηρεσιών όσο και από οικονομίες που διαθέτουν ισχυρούς μεταποιητικούς κλάδους. Πρέπει να είναι εξίσου προσβάσιμα στα νέα και τα παλαιά κράτη μέλη. Ο πειρασμός του προστατευτισμού πρέπει να αποθαρρύνεται σθεναρά.
<SPEAKER ID="161" NAME="Anna Záborská" AFFILIATION="PPE-DE">
(FR) Κύριε Πρόεδρε, κύριε Επίτροπε, στις 5 Απριλίου, ο χριστιανός ορθόδοξος ιερέας Youssef Adel δολοφονήθηκε από άγνωστα κακοποιά στοιχεία στο κέντρο της Βαγδάτης. Ο χαλδαίος αρχιεπίσκοπος της Μοσούλης σεβασμιότατος Rahho απήχθη στα τέλη Φεβρουαρίου. Το Κοινοβούλιο δεν αντέδρασε και το πτώμα του βρέθηκε στα μέσα Μαρτίου. Εάν η διεθνής κοινότητα κάνει τα στραβά μάτια, ποτέ δεν θα επικρατήσει ειρήνη στη συγκεκριμένη περιοχή. Οι χρηματοδοτικοί πόροι που παρασχέθηκαν από την Ευρωπαϊκή Ένωση θα σπαταληθούν εάν η Ευρωπαϊκή Ένωση δεν προστατέψει τον τοπικό πληθυσμό.
<P>
Ζητώ από την Επιτροπή να εξετάσει την πιθανότητα διαχείρισης των ευρωπαϊκών κεφαλαίων που διατίθενται στο Ιράκ για όσο διάστημα οι ιρακινοί χριστιανοί εξακολουθούν να αποτελούν στόχο πράξεων βίας, απαγωγών, δολοφονιών και βομβιστικών επιθέσεων. Ζητώ από τον Πρόεδρό μας να προβεί σε κοινή δήλωση με το Συμβούλιο εξ ονόματός μας, καταδικάζοντας σθεναρά τις διώξεις πολιτικού, ανθρωπιστικού, υγειονομικού και θρησκευτικού προσωπικού στο Ιράκ.
<SPEAKER ID="162" NAME="Czesław Adam Siekierski" AFFILIATION="PPE-DE">
(PL) Πλησιάζει η τέταρτη επέτειος της πιο σημαντικής διεύρυνσης της Ένωσης - μιας διεύρυνσης μέσω της οποίας ενσωματώθηκαν 10 νέα κράτη μέλη. Ως επί το πλείστον, πρόκειται για χώρες που απαιτούν σημαντικές δαπάνες και σημαντικά κεφάλαια στήριξης για τον εκσυγχρονισμό και τη μεταμόρφωση της οικονομίας. Στη συνέχεια, εντάχθηκαν η Βουλγαρία και η Ρουμανία. Αυτές οι διευρύνσεις ήταν πολύ οικονομικές για τον προϋπολογισμό της Ευρωπαϊκής Ένωσης. Τα οφέλη της διεύρυνσης έγιναν αντιληπτά και από τα παλαιά και από τα νέα κράτη μέλη.
<P>
Βρισκόμαστε εν μέσω της διαδικασίας επικύρωσης της Συνθήκης της Λισαβόνας. Πρόκειται για μεγάλη επιτυχία, αλλά ταυτόχρονα, στο πλαίσιο των συζητήσεων για το μέλλον της Ένωσης, συζητείται και η μείωση του προϋπολογισμού για τα έτη 2014-2020. Πώς πιστεύουμε ότι θα αντιδράσουμε σε αυτές τις νέες προκλήσεις, τις νέες προκλήσεις για μια διευρυμένη Ευρώπη, εάν σκοπεύουμε να διαθέσουμε λιγότερα χρήματα σε τόσο σημαντικά ζητήματα για την Ευρώπη, τον κόσμο και την Ευρωπαϊκή Ένωση;
<SPEAKER ID="163" NAME="Πρόεδρος">
Οι παρεμβάσεις ενός λεπτού ολοκληρώθηκαν.

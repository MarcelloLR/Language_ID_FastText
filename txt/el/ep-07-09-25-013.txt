<CHAPTER ID="013">
Ώρα των Ερωτήσεων (ερωτήσεις προς την Επιτροπή)
<SPEAKER ID="287" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B6-0316/2007).
<P>
Οι ακόλουθες ερωτήσεις υποβάλλονται στην Επιτροπή.
<P>
Πρώτο μέρος
<SPEAKER ID="289" NAME="Πρόεδρος">

<P>
Θέμα: Σεβασμός της ιδιαιτερότητας του αθλητισμού
<P>
Συμφωνεί η Επιτροπή ότι η πρωτοβουλία της ΟΥΕΦΑ "αυτόχθονες παίκτες" θα προωθήσει την αθλητική αλληλεγγύη και θα διαφυλάξει το ευρωπαϊκό ποδόσφαιρο; Ποια μέτρα σκοπεύει να λάβει η Επιτροπή για να γίνει σεβαστή η ιδιαιτερότητα του αθλητισμού όταν θεσπίζονται νομοθετικές προτάσεις και ερμηνεύεται η ισχύουσα νομοθεσία της ΕΕ;
<SPEAKER ID="290" NAME="Ján Figeľ">
μέλος της Επιτροπής. - (EN) Κυρία Πρόεδρε, χαίρομαι που είμαι σε θέση να συμβάλω με την απάντησή μου στο θέμα της ιδιαιτερότητας του αθλητισμού. Θα ήταν πολύ επίκαιρο να συζητηθεί το θέμα σε μεγαλύτερο βάθος -όχι τώρα, αλλά αργότερα- καθότι στις 11 Ιουλίου του τρέχοντος έτους η Επιτροπή ενέκρινε Λευκή Βίβλο για τον αθλητισμό. Πρόκειται για πολύ σημαντική συμβολή, η οποία υπογράμμισε τη σημασία της προαγωγής της εκγύμνασης νέων, ταλαντούχων αθλητών και αθλητριών σε κατάλληλες συνθήκες, κάτι που είναι κρίσιμο για τη βιώσιμη ανάπτυξη του αθλητισμού σε όλα τα επίπεδα. " συμβολή αυτή στο συγκεκριμένο θέμα και στην απαιτούμενη συνεργασία στον τομέα ήταν θεσμική και εξαιρετικά πολιτική.
<P>
Παραθέτω ορισμένες φράσεις από το έγγραφο της Λευκής Βίβλου: "Οι κανόνες που απαιτούν από τις ομάδες να περιλαμβάνουν ένα ορισμένο ποσοστό παικτών προερχόμενων από το "φυτώριό” τους θα μπορούσαν να γίνουν δεκτοί ως συμμορφούμενοι προς τις διατάξεις της Συνθήκης για την ελεύθερη κυκλοφορία των προσώπων εάν δεν δημιουργούν άμεσες διακρίσεις λόγω ιθαγένειας και εάν οι ενδεχόμενες έμμεσες διακρίσεις που πηγάζουν από αυτούς μπορούν να δικαιολογηθούν ως ανάλογες προς έναν επιδιωκόμενο θεμιτό στόχο, όπως η βελτίωση και η προστασία της κατάρτισης και της ανάπτυξης ταλαντούχων νεαρών παικτών." Φρονώ ότι η διευκρίνιση αυτή είναι πολύ σημαντική για τον τρόπο προσέγγισης αυτού του ζητήματος.
<P>
Στο τρέχον στάδιο η Επιτροπή αξιολογεί τη συμβατότητα των μέτρων της ΟΥΕΦΑ για τους παίκτες που προέρχονται από τα "φυτώρια" των αθλητικών συλλόγων με την κοινοτική νομοθεσία, με σκοπό την αναζήτηση της κατάλληλης ισορροπίας μεταξύ, αφενός, της ανάγκης συμμόρφωσης με την κοινοτική νομοθεσία και της αυτονομίας των αθλητικών οργανώσεων και, αφετέρου, της προστασίας των συμφερόντων του ευρωπαϊκού ποδοσφαίρου.
<P>
Αυτό επιχειρείται στο πλαίσιο της δήλωσης που έχει προσαρτηθεί στη Συνθήκη του Άμστερνταμ, της λεγόμενης δήλωσης της Νίκαιας του Ευρωπαϊκού Συμβουλίου του 2000, και της Λευκής Βίβλου για τον αθλητισμό, όπου αναφέρεται συγκεκριμένα, ως δράση αριθ. 9 του σχεδίου δράσης Pierre de Coubertin, η ολοκλήρωση της ανάλυσης των κανόνων που απαιτούν από τις ομάδες να περιλαμβάνουν ορισμένο ποσοστό παικτών προερχόμενων από το "φυτώριό" τους. Αυτά τα λεπτομερή συγκριτικά στοιχεία σχετικά με τις ποδοσφαιρικές ακαδημίες στα κράτη μέλη και τους παίκτες που προέρχονται από τα "φυτώρια" των ομάδων δεν είναι προς το παρόν διαθέσιμα.
<P>
Το 2006, η Επιτροπή ξεκίνησε μελέτη σχετικά με τις αθλητικές ακαδημίες στα κράτη μέλη, στην οποία εξετάζεται μεταξύ άλλων το θέμα των "φυτωρίων" παικτών. Τα αποτελέσματα της μελέτης αυτής αναμένεται να προσφέρουν πολύ χρήσιμα στοιχεία για την ανάλυση του θέματος.
<P>
Ως προς το δεύτερο σκέλος της ερώτησης -καθόσον αποτελείται από δύο προτάσεις σχετικά με την ιδιαιτερότητα του αθλητισμού- στο κεφάλαιο 4 της προαναφερθείσας Λευκής Βίβλου αναπτύσσεται η έννοια της ιδιαιτερότητας του αθλητισμού εντός των ορίων των υφιστάμενων αρμοδιοτήτων της ΕΕ. Όπως λεπτομερέστερα αναφέρεται στα παραρτήματα του εγγράφου εργασίας των υπηρεσιών της Επιτροπής, οι αποφάσεις που λαμβάνονται από το Δικαστήριο των Ευρωπαϊκών Κοινοτήτων και την Επιτροπή καταδεικνύουν ότι η ιδιαιτερότητα του αθλητισμού έχει ήδη αναγνωριστεί και ληφθεί υπόψη στο παρελθόν. " Επιτροπή συμμερίζεται την άποψη ότι ορισμένες αξίες και παραδόσεις του ευρωπαϊκού αθλητισμού πρέπει να προωθούνται και θα συνεχίσει να αναγνωρίζει τις ιδιαιτερότητες αυτού του τομέα, σεβόμενη παράλληλα την κοινοτική νομοθεσία. Εντούτοις, η κατά περίπτωση προσέγγιση παραμένει η βάση της δυνατότητας της Επιτροπής να ελέγχει την εφαρμογή της κοινοτικής νομοθεσίας, ειδικότερα των κανόνων που διέπουν τον ανταγωνισμό και την εσωτερική αγορά. Αυτή η προσέγγιση είναι σύμφωνη με τις ισχύουσες διατάξεις της Συνθήκης.
<P>
Προκειμένου να προσφερθεί νομική σαφήνεια για όλους τους ενδιαφερόμενους και να προωθηθεί η βελτίωση της διακυβέρνησης του ευρωπαϊκού αθλητισμού, στο προαναφερθέν έγγραφο εργασίας των υπηρεσιών της Επιτροπής και τα δύο παραρτήματά του εξηγείται εις βάθος το θέμα της ιδιαιτερότητας. Αφορούν τον αθλητισμό και τους κανόνες ανταγωνισμού της ΕΕ και τον αθλητισμό και τις ελευθερίες της εσωτερικής αγοράς, ενώ παρουσιάζουν για πρώτη φορά με συγκεντρωτικό τρόπο τη νομολογία του Δικαστηρίου των Ευρωπαϊκών Κοινοτήτων και τις αποφάσεις της Επιτροπής στον τομέα του αθλητισμού.
<P>
Θέλω να υπογραμμίσω ότι, για πρώτη φορά, η ιδιαιτερότητα του αθλητισμού καθορίζεται στο έγγραφο πολιτικής μας με πολύ πιο ξεκάθαρο τρόπο από οποιαδήποτε άλλη περίπτωση στο πρόσφατο παρελθόν στους κόλπους της ΕΕ. Είναι δε από τις πιο σημαντικές συμβολές μας όχι μόνο για την απάντηση στη συγκεκριμένη ερώτηση, αλλά και για την προώθηση του αθλητισμού στην Ευρωπαϊκή Ένωση.
<SPEAKER ID="291" NAME="Richard Corbett" AFFILIATION="PSE">
(EN) Οι κανόνες της ΟΥΕΦΑ που απαιτούν από τους αθλητικούς συλλόγους να αντλούν συγκεκριμένο ποσοστό των παικτών τους από τα "φυτώριά" τους σε τοπικό επίπεδο έχουν σχεδιαστεί έτσι, ώστε να διασφαλίζεται ότι οι σύλλογοι δεν στηρίζονται μόνο στην οικονομική τους ισχύ στην αγορά μετεγγραφών, αλλά οφείλουν να επενδύουν σε τοπικό επίπεδο, στις κοινότητες στις οποίες δραστηριοποιούνται μέσω της ανάδειξης νέων παικτών. Πρόκειται για εγχείρημα ζωτικής σημασίας. Εντούτοις, η Επιτροπή, στη Λευκή της Βίβλο ως προς το θέμα αυτό δεν έχει ταχθεί με σαφήνεια υπέρ του συγκεκριμένου εγχειρήματος υποστηρίζοντας ότι είναι δεκτό στο πλαίσιο της Συνθήκης, και τώρα, κύριε Επίτροπε, λέτε ότι ίσως, εάν... - και ότι συνεχίζετε να ερευνάτε το θέμα. Μπορώ να ρωτήσω την Επιτροπή γιατί διαρκεί τόσο πολύ αυτή η διαδικασία; Πότε θα είναι σε θέση η Επιτροπή να υιοθετήσει αυτό το χρήσιμο εγχείρημα;
<SPEAKER ID="292" NAME="Ján Figeľ">
μέλος της Επιτροπής. - (EN) Θα ήθελα πολύ να σας δώσω μια πιο ικανοποιητική απάντηση, όμως έχει ήδη πραγματοποιηθεί ένα βήμα προόδου, αν θυμηθούμε τις συζητήσεις μας πριν από ένα έτος, ή τουλάχιστον από την άποψη του Κοινοβουλίου. Νομίζω ότι η απάντηση που παρέθεσα, η οποία είναι τμήμα της ανακοίνωσης, αυτού του εγγράφου πολιτικής, αποτελεί σημαντική διαβεβαίωση ότι επιθυμούμε να στηρίξουμε την ιδιαιτερότητα του αθλητισμού, ιδίως του ποδοσφαίρου, όσον αφορά την προστασία και την προαγωγή νέων ανθρώπων καθώς και την εκγύμναση των νέων και την επένδυση σε αυτούς.
<P>
" μελέτη δεν έχει ολοκληρωθεί, δεδομένου ότι δεν έχουμε στη διάθεσή μας όλα τα δεδομένα που θεωρούμε απαραίτητα. Ευελπιστώ ότι, με το συμπληρωματικό ερωτηματολόγιο που επεξεργαζόμαστε αυτήν την περίοδο, θα εξασφαλίσουμε τα εναπομείναντα στοιχεία. Είναι πολύ σημαντικό να συνεργαστούν μαζί μας οι ενδιαφερόμενοι φορείς: αθλητικοί σύλλογοι, ομοσπονδίες, λέσχες και ενώσεις. Ευελπιστούμε ότι στο εγγύς μέλλον -κατά προτίμηση στις αρχές του προσεχούς έτους- θα είμαστε σε θέση να προσφέρουμε οριστική απάντηση. Σε δύο εβδομάδες θα συναντηθούμε με όλους τους ενδιαφερόμενους φορείς από τον κόσμο του αθλητισμού στις Βρυξέλλες για να συζητήσουμε το περιεχόμενο και την εφαρμογή της Λευκής Βίβλου. Φρονώ ότι αυτό το τμήμα της διαδικασίας θα είναι κρίσιμο για την ανάληψη συγκεκριμένης δράσης και την προαγωγή των αξιών του αθλητισμού.
<P>
Εξ ονόματος της Επιτροπής, μπορώ να σας διαβεβαιώσω ότι το ενδιαφέρον μας για τα θέματα αυτά παραμένει σταθερό, όλες δε οι ευαισθησίες θα αντιμετωπιστούν με τη δέουσα προσοχή. Προτού λάβουμε οποιαδήποτε απόφαση -όχι μόνο σε αυτόν τον τομέα, που είναι πολύ συγκεκριμένος- πρέπει να διεξαγάγουμε λεπτομερή ανάλυση και στη συνέχεια να λάβουμε τις πρακτικές αποφάσεις.
<SPEAKER ID="293" NAME="Reinhard Rack" AFFILIATION="PPE-DE">
(DE) Κύριε Πρόεδρε, χωρίς να θέλω να προσβάλω την Επιτροπή ή το Δικαστήριο, πρέπει να πω ότι έχω την αίσθηση πως ούτε οι δικαστές μας ούτε οι κυρίες και κύριοι Επίτροποί μας πηγαίνουν πολύ συχνά σε ποδοσφαιρικούς αγώνες. Εάν το έκαναν, θα διαπίστωναν ότι τώρα αρχίζει μια σαιζόν ευρωπαϊκού κυπέλλου στην οποία παίζουν ζεύγη ομάδων που πολλές φορές δεν έχουν παρά ένα μόνο μέλος η καθεμιά από την εθνική τους ομάδα. Έτσι καθίσταται φανερό ότι είχαμε παραμελήσει εντελώς τη δημιουργία μιας νέας γενιάς παικτών και δίνουμε στο όλο θέμα αποκλειστικά οικονομική διάσταση.
<P>
Το ποδόσφαιρο είναι κάτι παραπάνω από εσωτερική αγορά, και δεν είναι μόνο ανταγωνισμός με τη νομική έννοια, αλλά αθλητικός συναγωνισμός εθνικών, περιφερειακών και τοπικών ομάδων. Εδώ πρέπει να γίνει κάτι, και μάλιστα γρήγορα. Μπορεί να υποσχεθεί η Επιτροπή ότι θα γίνει πραγματικά κάτι εκτός από τη διεξαγωγή μελετών;
<SPEAKER ID="294" NAME="Ján Figeľ">
μέλος της Επιτροπής. - (EN) Είμαι βέβαιος ότι θα γίνει κάτι πραγματικά ουσιαστικό. Χρησιμοποιώ το ποδόσφαιρο ως σημαντικό παράδειγμα, καθόσον κατά μία έννοια η Ευρώπη είναι πρώτη στον κόσμο στο ποδόσφαιρο. Νομίζω ότι μπορούμε να είμαστε πρώτοι και σε πολλούς άλλους τομείς, όπως για παράδειγμα η ανώτατη εκπαίδευση, η οποία δεν αντιμετωπίζεται συνήθως ως το καλύτερο στοιχείο της Ευρώπης. Όχι, αυτό που χρειάζεται η Ευρώπη δεν είναι να αναφέρεται μόνο στις επιτυχίες της ή να αναφέρεται στη σπουδαιότητα του ποδοσφαίρου ή του αθλητισμού για την ιστορική της εξέλιξη και τα τρέχοντα επιτεύγματά της, αλλά και για το μέλλον. Μια από τις λύσεις είναι η ισορροπημένη προσέγγιση των αθλητικών δραστηριοτήτων, πράγμα που σημαίνει ότι το πρώτιστο ζήτημα δεν είναι τα χρήματα, αλλά οι κανόνες και αξίες που κυριαρχούν στον κόσμο, καθώς και η κατάλληλη χρηματοδότηση για τη στήριξη υγιών επενδύσεων.
<P>
Γνωρίζω τις ανισορροπίες, τα προβλήματα και τις αμφιβολίες για την αξιοπιστία των αγώνων και τη διαφθορά, καθώς και το γεγονός ότι τα πολλά χρήματα αποφασίζουν ποιος είναι πραγματικά ισχυρός εταίρος ή ανταγωνιστής.
<P>
Από το 1999, με την έκθεση του Ελσίνκι -θα την θυμάστε ίσως καλύτερα από εμένα- και στη συνέχεια με τη δήλωση της Νίκαιας, δημιουργήθηκε, νομίζω, νέα ώθηση. " Επιτροπή δεν είχε ποτέ προτείνει έγγραφο πολιτικής. Αν προτείνουμε, όχι μόνο ένα έγγραφο, αλλά την πραγματοποίηση συγκεκριμένων παρεμβάσεων -και στο πλαίσιο του σχεδίου δράσης Pierre de Coubertin προτείνονται 53 παρεμβάσεις- τότε μπορούμε να πετύχουμε πολλά. Αν φανούμε αξιόπιστοι όσον αφορά την υλοποίηση, φρονώ ότι μπορούμε να προετοιμάσουμε επίσης το πρώτο άρθρο της Συνθήκης για τον αθλητισμό, καθότι επί του παρόντος δεν διαθέτουμε σχετική νομική βάση, γι' αυτό άλλωστε δεν μπορούμε να καθορίσουμε ορισμένες από τις δράσεις, αλλά πρέπει να αποφασίζουμε κατά περίπτωση για την αντιμετώπιση συγκεκριμένων επιμέρους προβλημάτων.
<P>
Υπάρχουν πολλά επιμέρους ζητήματα που σχετίζονται με αυτήν την απάντηση, συνεπώς μεγαλύτερη αξιοπιστία σημαίνει συνεργασία των κοινοτικών οργάνων, των εθνικών νομοθετών αλλά και των διοικητικών φορέων σε διάφορους τομείς του αθλητισμού. Αυτοί καθορίζουν τους κανόνες, διαχειρίζονται και πρέπει επίσης να είναι αξιόπιστοι ως προς τη διαχείριση επιμέρους τομέων, αθλημάτων ή αγώνων.
<P>
Θα έλεγα ότι ένα φόρουμ για τον αθλητισμό, το οποίο θα διοργανώσουμε κατά τη διάρκεια της πορτογαλικής Προεδρίας, θα μπορούσε να αποτελέσει μια από τις λύσεις για μόνιμο ή τακτικό διαφανή και αξιόπιστο διάλογο σχετικά με όλα τα προβλήματα και τις πιθανές λύσεις, είτε σε περιορισμένη κλίμακα, στην Ευρώπη ή στο πλαίσιο ευρύτερης διεθνούς συνεργασίας.
<SPEAKER ID="295" NAME="Μανώλης Μαυρομμάτης" AFFILIATION="PPE-DE">
Κυρία Πρόεδρε, κύριε Επίτροπε, με επιστολή του στους αρχηγούς των 27 κρατών μελών της Ευρωπαϊκής Ένωσης, ο πρόεδρος της ΟΥΕΦΑ, Μισέλ Πλαττινί, ζητεί την παρέμβασή τους απέναντι στον πλουτισμό και τις δαπάνες των ποδοσφαιρικών συλλόγων για την αγορά παικτών και άλλων, που καθιστά το ποδόσφαιρο εμπόριο και όχι αθλητικό αγώνισμα αξιών.
<P>
Σε δηλώσεις του όμως, πριν από την επιστολή αυτή, ο πρόεδρος της ΟΥΕΦΑ ζητούσε να μην παρεμβαίνουν οι πολιτικοί στο ποδόσφαιρο και καλό θα ήταν η Ευρωπαϊκή Ένωση και το Ευρωπαϊκό Κοινοβούλιο να περιορισθούν στον πολιτικό τους ρόλο και να μείνουν μακριά από τον αθλητισμό.
<P>
Συμφωνείτε με αυτές τις θέσεις του προέδρου της ΟΥΕΦΑ και σε ποιό βαθμό; " Λευκή Βίβλος για τον αθλητισμό θα αποτελέσει μια καλή αφορμή να διευκρινισθούν οι όποιες εκκρεμότητες;
<SPEAKER ID="296" NAME="Ján Figeľ">
μέλος της Επιτροπής. - (EN) Σας ευχαριστώ για το ενδιαφέρον σας και για το μήνυμα που εμμέσως προέρχεται από τον Πρόεδρο της ΟΥΕΦΑ, Michel Platini· έχουμε συναντηθεί επανειλημμένα, ενώ έχω στη διάθεσή μου ακόμη και περιγραφή της πρότασης για τα "φυτώρια παικτών".
<P>
Τώρα, απευθύνουμε εκκλήσεις για περισσότερες κοινές δράσεις, περιλαμβανομένης της πιθανής συμπερίληψης του αθλητισμού στη μεταρρυθμιστική Συνθήκη - κάτι τέτοιο περιλαμβάνεται και στη σχετική εντολή και στο σχέδιο κειμένου. Δεν ζητούμε να μας δοθούν εξουσίες· στη Λευκή Βίβλο ζητούμε τη συνεργασία, για πολύ συγκεκριμένες παρεμβάσεις, οι οποίες καλύπτουν πολλούς τομείς -την εκπαίδευση, την κατάρτιση, την κοινωνική ένταξη, τη δημόσια υγεία- αλλά και την καταπολέμηση φαινομένων όπως η βία, ο ρατσισμός, η διαφθορά στον αθλητισμό ή σε επιμέρους οργανώσεις ή αγώνες. Δεν μπορούμε να περιμένουμε απλώς την επόμενη Συνθήκη, ή ακόμη και να θεωρήσουμε ότι θα είναι και στο μέλλον δεδομένη μια συναινετική θέση στην οποία θα καταλήξουμε σήμερα. Πρέπει να δράσουμε σήμερα για ένα καλύτερο μέλλον, τόσο στον αθλητισμό όσο και σε άλλους τομείς.
<P>
Φρονώ ότι το Ευρωπαϊκό Κοινοβούλιο, η Επιτροπή και το Συμβούλιο μπορούν να αντιμετωπίσουν πολλά από τα προβλήματα, και, όπως προανέφερα, μαζί μπορούμε να πετύχουμε πολλά. Αυτό δεν σημαίνει ότι πρέπει να παρέμβουμε σε επίπεδο ΕΕ. Για παράδειγμα, αν συμφωνήσουμε τον Οκτώβριο σε υπουργικό επίπεδο σχετικά με το περιεχόμενο τροποποίησης ή βελτίωσης του κώδικά μας για τη σύμβαση κατά της φαρμακοδιέγερσης ή των κανόνων στο πλαίσιο του Παγκόσμιου Οργανισμού κατά της Φαρμακοδιέγερσης, τότε αυτή θα είναι μια παρέμβαση για την καταπολέμηση της φαρμακοδιέγερσης. Υπενθυμίζω τις παραινέσεις του κ. Μαυρομμάτη και πολλών άλλων συναδέλφων, όταν έγινα Επίτροπος το 2004, για την επείγουσα ανάληψη δράσης από την Ένωση κατά της φαρμακοδιέγερσης, που ήταν το πρόβλημα των Ολυμπιακών Αγώνων.
<P>
" φαρμακοδιέγερση είναι ένας πολύ ορατός, καταστροφικός και διαδεδομένος καρκίνος ή φαινόμενο στον αθλητισμό. Σε αυτόν τον τομέα μπορούμε να επιτύχουμε πολλά, αλλά πρέπει να αναλάβουμε δράση, όχι μόνο να συζητούμε, και αυτή είναι τώρα η προσέγγισή μας.
<SPEAKER ID="297" NAME="Πρόεδρος">

<P>
Θέμα: Βιοκαύσιμα
<P>
Πότε αναμένει η Επιτροπή να εγκρίνει προτάσεις για την πιστοποίηση των βιοκαυσίμων ή των καλλιεργειών που προορίζονται για την παραγωγή τους, προκειμένου να διασφαλισθεί ότι η ζήτηση της ΕΕ για τέτοια προϊόντα δεν θα αυξήσει τον ρυθμό καταστροφής τροπικών δασών;
<SPEAKER ID="298" NAME="Andris Piebalgs">
μέλος της Επιτροπής. - (EN) " Επιτροπή βρίσκεται στο στάδιο ολοκλήρωσης της οδηγίας για την προαγωγή των ανανεώσιμων πηγών ενέργειας, επιδιώκω δε την έγκριση αυτής της οδηγίας έως τα τέλη του έτους. Μια από τις σημαντικότερες πτυχές της οδηγίας θα είναι ο χειρισμός του θέματος της βιωσιμότητας των βιοκαυσίμων, η περιγραφή των σχετικών αρχών και η αναζήτηση μεθόδων που να διασφαλίζουν ότι τα βιοκαύσιμα δεν θα έχουν αρνητικό αντίκτυπο στο περιβάλλον. Για τον λόγο αυτόν, θα προταθεί οπωσδήποτε ένα συγκεκριμένο πρόγραμμα το οποίο θα μπορεί να χρησιμοποιηθεί -και θα χρησιμοποιηθεί- τόσο για τα βιοκαύσιμα που παράγονται στο εσωτερικό των χωρών μας όσο και για τα εισαγόμενα βιοκαύσιμα.
<SPEAKER ID="299" NAME="Chris Davies" AFFILIATION="ALDE">
(EN) Συμφωνεί ο Επίτροπος με την άποψη ότι οι επιδόσεις μας όσον αφορά τον έλεγχο των εισαγωγών ξυλείας από παράνομες πηγές είναι θλιβερές - απλούστατα άθλιες; Με δεδομένη αυτήν την εμπειρία και τις δυνατότητες παραποίησης και πλαστογράφησης εγγράφων, πώς μπορούμε να είμαστε σίγουροι ότι η όποια πιστοποίηση των καλλιεργειών για βιοκαύσιμα θα είναι αξιόπιστη; Μήπως εν τέλει επιδεινώσουμε περαιτέρω ένα ήδη υπάρχον πρόβλημα;
<SPEAKER ID="300" NAME="Andris Piebalgs">
μέλος της Επιτροπής. - (EN) Καταρχάς, δεν μπορώ να επιβεβαιώσω ότι εισάγονται μεγάλες ποσότητες παράνομης ξυλείας στην Ευρωπαϊκή Ένωση, εκείνο όμως που σίγουρα μπορώ να δηλώσω είναι ότι, μέχρι στιγμής, είναι σχετικά περιορισμένη η ποσότητα βιοκαυσίμων που εισάγεται στην Ευρωπαϊκή Ένωση. Δεν ευθυνόμαστε για καμία απολύτως επίπτωση στα τροπικά δάση. Τα προγράμματα πιστοποίησης που προτείνονται θα εφαρμοστούν. Δεν έχω την παραμικρή αμφιβολία επ' αυτού, καθότι οι εν γένει επιδόσεις των τελωνείων στο εσωτερικό της Ευρωπαϊκής Ένωσης είναι πολύ θετικές.
<SPEAKER ID="301" NAME="Jörg Leichtfried" AFFILIATION="PSE">
(DE) Κύριε Επίτροπε, αυτό που αναφέρθηκε τώρα είναι πρόβλημα. Ένα άλλο πρόβλημα φαίνεται πως είναι ότι, εξαιτίας της αυξημένης χρησιμοποίησης βιοκαυσίμων, αρχίζουν να ανεβαίνουν οι τιμές βασικών τροφίμων ειδικά στις χώρες όπου αυτό μπορεί να γίνει πραγματικό πρόβλημα, και ότι πολλοί άνθρωποι, ιδίως στις εν λόγω χώρες, δυσκολεύονται πλέον να πληρώσουν τα βασικά είδη διατροφής τους. Γνωρίζετε το πρόβλημα αυτό; Εάν ναι, ποια είναι η άποψή σας, και τι γίνεται γι' αυτό;
<SPEAKER ID="302" NAME="Andris Piebalgs">
μέλος της Επιτροπής. - (DE) Αυτό το διάστημα ο κύριος λόγος της αύξησης των τιμών των τροφίμων είναι η αυξανόμενη ζήτηση, ιδίως στην Κίνα, την Ινδία και άλλα κράτη. Αυτός είναι ο κύριος λόγος αύξησης των τιμών. " συνάδελφός μου που θα μιλήσει μετά από εμένα θα εξηγήσει ποια μέτρα πρέπει να λάβουμε. Είναι σαφές ότι πρέπει να αυξήσουμε την παραγωγή, γιατί η ζήτηση πρέπει να καλυφθεί.
<P>
Όσον αφορά τα βιοκαύσιμα, η επιρροή στις τιμές των τροφίμων είναι σήμερα πολύ μικρή, γιατί η κατανάλωση βιοκαυσίμων σε παγκόσμιο επίπεδο είναι ακόμα μικρή. Φυσικά, πρέπει να το λάβουμε αυτό υπόψη, γιατί αυτήν την περίοδο παράγονται στις "ΠΑ μεγάλες ποσότητες καλαμποκιού για βιοκαύσιμα. Αυτό μπορεί να έχει επίδραση σε έναν συγκεκριμένο τομέα, αλλά υπάρχουν δυνατότητες για να καλυφθεί ακόμα η αυξανόμενη ζήτηση. Θεωρώ ότι πρέπει να βρούμε σε επίπεδο Επιτροπής απάντηση για τις τιμές της παγκόσμιας αγοράς. " συνάδελφός μου έχει ήδη προετοιμάσει σχετικές προτάσεις.
<SPEAKER ID="303" NAME="Γεώργιος Παπαστάμκος" AFFILIATION="PPE-DE">
Κυρία Πρόεδρε, κύριε Επίτροπε, υποστηρίζεται η άποψη ότι η καλλιέργεια και εμπορία βιοκαυσίμων μπορεί να απορροφήσει την πλεονασματική παραγωγή των αναπτυσσομένων κρατών με τη μετατροπή της σε βιοκαύσιμα για ίδια χρήση ή εξαγωγή.
<P>
Θεωρεί η Επιτροπή ότι ο τομέας των βιοκαυσίμων θα μπορούσε να ξεκλειδώσει τις διαπραγματεύσεις του Γύρου της Ντόχα στο πλαίσιο του Παγκοσμίου Οργανισμού Εμπορίου;
<SPEAKER ID="304" NAME="Andris Piebalgs">
μέλος της Επιτροπής. - (EN) Υπάρχουν σίγουρα ορισμένες χώρες οι οποίες ενδιαφέρονται περισσότερο για το διεθνές εμπόριο των βιοκαυσίμων - κυρίως η Βραζιλία· αυτό είναι αληθές, όμως ο διαπραγματευτικός γύρος της Ντόχα είναι πολύ ευρύτερος. Δεν αφορά μόνο τα βιοκαύσιμα, τα οποία αφορούν μικρό μόνο μέρος του, καθώς πρέπει σαφώς να καταλήξουμε σε συμφωνίες επί ευρέος φάσματος θεμάτων. Θα έλεγα ότι τα βιοκαύσιμα θα έχουν πολύ δευτερεύουσα επίδραση στο αποτέλεσμα του γύρου της Ντόχα.
<SPEAKER ID="305" NAME="Πρόεδρος">

<P>
Θέμα: " τρέχουσα κατάσταση όσον αφορά τις συνομιλίες του ΠΟΕ
<P>
Μπορεί η Επιτροπή να προβεί σε εμπεριστατωμένη δήλωση σχετικά με την τρέχουσα κατάσταση όσον αφορά τη διαδικασία του ΠΟΕ;
<SPEAKER ID="306" NAME="Mariann Fischer Boel">
μέλος της Επιτροπής. - (EN) Αυτή είναι η συνήθης σκανδιναβική προσέγγιση: μάλλον σύντομη αλλά απολύτως εύστοχη.
<P>
Μπορώ να δηλώσω με σαφήνεια ότι οι δύο προσεχείς μήνες θα είναι κρίσιμοι για τον αναπτυξιακό γύρο της Ντόχα. Οι διαπραγματεύσεις έχουν επανεκκινήσει βάσει των προτάσεων που υποβλήθηκαν τον Ιούλιο από τους προέδρους των αντίστοιχων ομάδων διαπραγματεύσεων για τη γεωργία και τα βιομηχανικά προϊόντα.
<P>
Οι πρόεδροι παρουσίασαν με ειλικρίνεια τις διαπραγματευτικές τους προτάσεις. Νομίζω ότι μπορούμε να πούμε ότι κατένειμαν δίκαια τα βάρη. Άσκησαν πίεση σε όλους τους βασικούς εμπλεκόμενους παράγοντες για κάθε θέμα του λεγόμενου διαπραγματευτικού τριγώνου -πρόσβαση γεωργικών προϊόντων στην αγορά (AMA), πρόσβαση μη γεωργικών προϊόντων στην αγορά (NAMA) και εσωτερικές ενισχύσεις- που έχει τη μεγαλύτερη σημασία για τους διάφορους παράγοντες.
<P>
Είναι επίσης προφανές ότι το κείμενο των προέδρων δεν είναι απαραβίαστο. Τα μέλη του ΠΟΕ είχαν την ευκαιρία να εκθέσουν τις πρώτες τους αντιδράσεις σε αυτά τα κείμενα πριν από τις θερινές διακοπές.
<P>
Τώρα όμως οι διαπραγματεύσεις πρέπει πραγματικά να συγκεκριμενοποιηθούν. Ένας νέος γύρος συνομιλιών για τις διαδικασίες ξεκίνησε στην αρχή του Σεπτεμβρίου, στη Γενεύη. Στόχος του Γενικού Διευθυντή του ΠΟΕ, Pascal Lamy, και των προέδρων είναι να καταστεί δυνατή η έκδοση αναθεωρημένου εγγράφου εντός του Οκτωβρίου, το οποίο θα λειτουργήσει ως η τελική βάση για οριστική συμφωνία επί των διαδικασιών, με προοπτική επίτευξης το αργότερο μέχρι τα τέλη του φθινοπώρου. Το κατά πόσο αυτό θα επιτευχθεί, κατά πόσο δηλαδή θα εκδοθεί τελικό έγγραφο, εξαρτάται αποκλειστικά από την προσήλωση των διαφόρων μερών στις διαπραγματεύσεις.
<P>
Οι "νωμένες Πολιτείες πρέπει τώρα να μετατρέψουν την πολιτική δέσμευση του Προέδρου Μπους στη διάσκεψη κορυφής της Οικονομικής Συνεργασίας Ασίας-Ειρηνικού σε συγκεκριμένες διαπραγματευτικές κινήσεις με σκοπό την επίτευξη συμφωνίας. Οι "νωμένες Πολιτείες επιβάλλεται να δείξουν ότι ενδιαφέρονται και ότι λαμβάνουν πρακτικά μέτρα στο θέμα των γεωργικών ενισχύσεων, κυρίως ενόψει του στόχου να διασφαλιστεί η πρόσβαση στις αγορές γεωργικών προϊόντων των αναπτυσσόμενων χωρών.
<P>
" Βραζιλία, η Ινδία και, στο ίδιο πλαίσιο, άλλες αναδυόμενες οικονομίες πρέπει να κινηθούν προς τη σωστή κατεύθυνση και να τηρήσουν τις υποχρεώσεις που έχουν αναλάβει από τη δική τους πλευρά, γεγονός που σημαίνει ότι πρέπει να περιορίσουν, σε κάποιο βαθμό, τους δασμούς που επιβάλλουν στα βιομηχανικά προϊόντα.
<P>
" αλήθεια όσον αφορά τις συνομιλίες αυτές είναι ότι η απόσταση από τη γραμμή του τερματισμού -από οικονομική άποψη- είναι σχετικά βραχεία στο τρέχον στάδιο, και ασφαλώς πολύ βραχεία σε σύγκριση με τη μέχρι σήμερα πορεία μας.
<P>
Το κόστος των παραχωρήσεων που απομένει ακόμα να συμβάλουν στο τελικό πακέτο τόσο οι ανεπτυγμένες όσο και ορισμένες αναπτυσσόμενες χώρες είναι μικρό σε σύγκριση με το συστημικό κέρδος που συνοδεύει την επίτευξη της συμφωνίας, ιδίως σε μια περίοδο που οι διεθνείς οικονομικές συνθήκες καθίστανται όλο και πιο επισφαλείς.
<P>
Ο χρόνος όμως κυλά αμείλικτα. Αν δεν επιτευχθεί συμφωνία επί των διαδικασιών αυτό το φθινόπωρο, η έγκαιρη σύναψη της αναπτυξιακής συμφωνίας της Ντόχα θα είναι πολύ απίθανη. " προεκλογική εκστρατεία για τις προεδρικές εκλογές στις "νωμένες Πολιτείες θα επιταχυνθεί, και ο γύρος μπορεί να παγώσει για αρκετά χρόνια.
<P>
Προκειμένου να μπορέσει να ολοκληρωθεί επιτυχώς τώρα ο γύρος, όλες οι πλευρές πρέπει να επιδείξουν ευελιξία και προθυμία για την επίτευξη συμβιβαστικής συμφωνίας. " Ευρωπαϊκή Ένωση θα συνεχίσει να προσεγγίζει τις διάφορες ομάδες στο εσωτερικό του ΠΟΕ καθώς και τα βασικά μέλη τους, προκειμένου να εξασφαλίσει την εποικοδομητική τους συνεργασία.
<SPEAKER ID="307" NAME="Brian Crowley" AFFILIATION="UEN">
(EN) Ευχαριστώ την Επίτροπο για την απάντησή της. Θα προτιμούσα να ήταν παρών και ο Επίτροπος Mandelson, καθότι γνωρίζω ότι είχε συνάντηση στην Αμερική την περασμένη εβδομάδα, στην οποία απογοητεύτηκε από τις απαντήσεις που έλαβε.
<P>
Πολύ σύντομα, όμως, μιλήσατε για τις αναπτυσσόμενες χώρες και αναφέρατε, στο πλαίσιο αυτό, τη Βραζιλία και την Ινδία. Από βιομηχανική και εξαγωγική άποψη, οι χώρες αυτές δεν μπορούν να θεωρηθούν αναπτυσσόμενες. Συγχρόνως, όμως, από πολιτιστική άποψη, εντάσσονται στις αναπτυσσόμενες χώρες όσον αφορά τα προνόμια που θα τους παραχωρηθούν.
<P>
Πρέπει μήπως η Ευρώπη να προσφέρει περισσότερα στον γεωργικό τομέα, ιδίως αν λάβουμε υπόψη ότι το γεωργικό νομοσχέδιο των "ΠΑ, το οποίο έχει πλέον κατατεθεί, συνεπάγεται την εξαίρεση περισσότερων ενισχύσεων από το πακέτο που είχαμε αρχικά διαπραγματευθεί, και, ενώ η Ευρώπη φαίνεται να προβαίνει σε όλες τις υποχωρήσεις, η Αμερική δεν επωμίζεται κανένα κόστος; Είναι σωστό να ακολουθήσουμε αυτήν την τακτική;
<P>
Τέλος, αν το φθινόπωρο είναι η καταληκτική ημερομηνία, το φθινόπωρο διαρκεί μέχρι τα τέλη Οκτωβρίου. Την 1η Νοεμβρίου αρχίζει ο χειμώνας. Θεωρείτε λοιπόν ότι υπάρχει το κατάλληλο χρονικό διάστημα για την επιτυχή έκβαση της διαδικασίας;
<SPEAKER ID="308" NAME="Mariann Fischer Boel">
μέλος της Επιτροπής. - (EN) Ως προς τον καθορισμό της έναρξης του χειμώνα, σύμφωνα με το δικό μου ημερολόγιο ο χειμώνας ξεκινά τον Δεκέμβριο, όμως αυτό μπορούμε να το παραβλέψουμε. Καταρχάς, είναι προφανές ότι, αν εξετάσουμε την κατεύθυνση που ακολουθεί το γεωργικό νομοσχέδιο στις "ΠΑ, αντιλαμβανόμαστε ότι δεν είναι ιδιαιτέρως παραγωγικό ως προς τη στήριξη συμφωνίας στο πλαίσιο του γύρου της Ντόχα, αλλά δεν μπορούμε να προδικάσουμε τις αποφάσεις στις οποίες θα καταλήξει η Γερουσία των "ΠΑ.
<P>
Δεν θα υπεισέλθω στη συζήτηση του κατά πόσο η Βραζιλία είναι ανεπτυγμένη ή αναπτυσσόμενη χώρα όσον αφορά τον συνδυασμό γεωργίας και βιομηχανικών προϊόντων, είναι όμως προφανές ότι, στον γεωργικό τομέα -και όσον αφορά τα βιοκαύσιμα, που συζητήσαμε πριν από λίγα λεπτά- η Βραζιλία είναι μια πολύ ανταγωνιστική χώρα. Τα βιοκαύσιμα που παράγονται από το ζαχαροκάλαμο είναι πολύ ανταγωνιστικά στην παγκόσμια αγορά.
<SPEAKER ID="309" NAME="Marian Harkin" AFFILIATION="ALDE">
(EN) Σας ευχαριστώ, κυρία Επίτροπε, για την απάντησή σας. Είπατε ότι είναι πολύ σημαντικό να προβούν οι "ΠΑ σε μια προσφορά. Τις τελευταίες ημέρες υπάρχουν αξιόπιστες πληροφορίες ότι οι "ΠΑ έχουν όντως προβεί σε μια πολύ σημαντική και ενδιαφέρουσα προσφορά σχετικά με τη στήριξη της εσωτερικής αγοράς. Θα ήθελα να σας ρωτήσω αν ισχύει αυτό και, εφόσον ισχύει, αν μπορείτε να μας προσφέρετε σχετικές πληροφορίες.
<P>
Το δεύτερο ερώτημά μου είναι το εξής: δεν συμφωνείτε ότι, μέχρι σήμερα τουλάχιστον, φαίνεται ότι είμαστε η πλευρά που προβαίνει στις υποχωρήσεις; Μπορείτε να επιβεβαιώσετε ότι ο Επίτροπος Mandelson έχει προσφέρει περικοπές 70% όσον αφορά τις ενισχύσεις στους γεωργούς της ΕΕ, και, εφόσον αυτό ισχύει, στηρίζετε αυτήν τη θέση; Δεν νομίζετε ότι τέτοιου είδους περικοπές θα ήταν καταστροφικές για την ευρωπαϊκή γεωργία και, ειδικότερα, τον τομέα του βοείου κρέατος;
<SPEAKER ID="310" NAME="Mariann Fischer Boel">
μέλος της Επιτροπής. - (EN) Καταρχάς, όταν εξετάσαμε τα έγγραφα διαπραγμάτευσης των δύο προέδρων, ο κ. Falconer, ο οποίος είναι υπεύθυνος για τον τομέα της γεωργίας, παρουσίασε ένα έγγραφο με ορισμένα κενά μεταξύ των στοιχείων. Αν εξετάσουμε δε τις εσωτερικές ενισχύσεις, που είναι το δυσκολότερο θέμα για τους Αμερικανούς, είναι εμφανές ότι εμφανίζονται τώρα πρόθυμοι να κινηθούν εντός των ορίων ή μεταξύ των δύο τιμών που αναφέρονται στο έγγραφο Falconer.
<P>
Οι διαπραγματεύσεις, ή συνομιλίες, συνεχίζονται· είναι λοιπόν εξαιρετικά δύσκολο να προεξοφλήσουμε το πώς θα διαμορφωθεί η τελική κατάσταση. Οφείλω πάντως να επισημάνω ότι, στον γεωργικό τομέα, το δυσκολότερο θέμα για την Ευρωπαϊκή Ένωση είναι ασφαλώς οι δασμοί. Ακόμη σημαντικότερος όμως από τους δασμούς είναι ο τρόπος με τον οποίο αντιμετωπίζουμε τα ευαίσθητα προϊόντα μας. " πτυχή αυτή είναι πραγματικά κεντρικής σημασίας, καθώς είναι ακόμη πιο σημαντική από τη μείωση των δασμών στις διάφορες ζώνες στις οποίες δραστηριοποιούμαστε.
<P>
Συνεπώς, μπορώ μόνο να σας ενθαρρύνω να παρακολουθείτε προσεκτικά τον τρόπο αντιμετώπισης των ευαίσθητων προϊόντων, καθόσον θα έχει κρίσιμη σημασία για την τελική έκβαση της διαδικασίας.
<SPEAKER ID="311" NAME="Jörg Leichtfried" AFFILIATION="PSE">
(DE) Καταλαβαίνω ότι πρέπει να ασχοληθούμε με αυτές τις διαπραγματεύσεις για τις τιμές ποσοστώσεων κλπ. Αυτό ωστόσο που βρίσκω ότι λείπει εδώ, είναι η διαπραγμάτευση και η διάδοση αυτού που εκπροσωπεί η Ευρώπη, η διάδοση του προτύπου ζωής μας. Κυρία Επίτροπε, για μένα τίθεται το ερώτημα αν θα πείτε σε αυτές τις διαπραγματεύσεις πως δεν θέλουμε προϊόντα που κατασκευάζονται από παιδιά. Δεν θέλουμε προϊόντα που κατασκευάζονται με υποχρεωτική εργασία ή εργασία σκλάβων. Δεν θέλουμε προϊόντα κατά την παραγωγή των οποίων δεν τηρούνται πολλές βασικές εργασιακές προδιαγραφές. Συμπεριλαμβάνεται αυτό στα θέματα, και θα αναφερθείτε σε αυτό;
<SPEAKER ID="312" NAME="Mariann Fischer Boel">
μέλος της Επιτροπής. - (EN) Προσπαθήσαμε να ξεκινήσουμε συζήτηση σχετικά με τα λεγόμενα ζητήματα μη εμπορικού χαρακτήρα, αλλά ήταν πολύ δύσκολο να ξεκινήσουμε και πάλι αυτήν τη συζήτηση με ορισμένους από τους υπόλοιπους παράγοντες. Είμαι βέβαιη ότι το θέμα των προϊόντων για τα οποία ζητούμε ορισμένο επίπεδο προστασίας του βιοπορισμού και της υγείας των εργαζομένων - βεβαίως, προσωπικά θεωρώ ότι υπάρχει δέσμευση έναντι των επιχειρήσεων που εισάγουν αγαθά από τις χώρες αυτές. Μπορούμε να μιλήσουμε για πετσέτες από την Ινδία με τα χρώματα που χρησιμοποιούνται σε συγκεκριμένες περιοχές. Αν κινηθούμε λοιπόν προς την ίδια κατεύθυνση -όλοι μας- ευελπιστώ ότι θα μπορέσουμε να καταλήξουμε σε μια καλή λύση.
<P>
Δεύτερο μέρος
<SPEAKER ID="314" NAME="Πρόεδρος">

<P>
Θέμα: Γεωργικές διαπραγματεύσεις του Γύρου της Ντόχα
<P>
Πώς αξιολογεί η Επιτροπή την πορεία των γεωργικών διαπραγματεύσεων του Γύρου της Ντόχα και τις "προσφορές" των διαπραγματευτικών εταίρων της ΕΕ;
<P>
Αληθεύει ότι είναι διατεθειμένη να προβεί, εξ ονόματος της ΕΕ, σε μεγαλύτερη προσφορά -εν σχέσει με εκείνη του Οκτωβρίου 2005- στον γεωργικό τομέα, πρωτίστως δε σε ό,τι αφορά την πρόσβαση στην αγορά; Σε κάθε περίπτωση έχει εκπονήσει σχετική μελέτη επιπτώσεων στον ευρωπαϊκό γεωργικό κλάδο;
<P>
Σε περίπτωση αποτυχίας των διαπραγματεύσεων στο πλαίσιο του ΠΟΕ, ποιες είναι οι προτεραιότητες της Επιτροπής σε διμερές και (δια)περιφερειακό επίπεδο στον τομέα του εμπορίου γεωργικών αγαθών;
<SPEAKER ID="315" NAME="Mariann Fischer Boel">
μέλος της Επιτροπής. - (EN) " Επιτροπή εξακολουθεί να υποστηρίζει την άποψη ότι υπάρχουν περιθώρια για θετική έκβαση των διαπραγματεύσεων του γύρου της Ντόχα στο πολύ εγγύς μέλλον, όπως ανέφερα στην προηγούμενή μου απάντηση.
<P>
Θα επαναλάβω απλώς ότι, εάν δεν επιτευχθούν αποτελέσματα πριν από τα τέλη του έτους, νομίζω ότι θα είναι πολύ δύσκολη η ολοκλήρωση των διαπραγματεύσεων, λόγω των επικείμενων προεδρικών εκλογών στις "νωμένες Πολιτείες.
<P>
Εντούτοις, οι τρέχουσες προσφορές ορισμένων από τους εταίρους με τους οποίους διαπραγματευόμαστε απέχουν ακόμη από αυτά που απαιτούνται, προκειμένου οι διαπραγματεύσεις να καταλήξουν σε ένα ισορροπημένο αποτέλεσμα.
<P>
Ως προς το περιεχόμενο της τελικής προσφοράς της ΕΕ, η τρέχουσα διαδικασία μεταρρύθμισης της κοινής γεωργικής πολιτικής καθορίζει σαφώς τα όρια της διαπραγματευτικής εντολής της Επιτροπής, και αυτό σημαίνει ότι δεν μπορούμε να δεχτούμε μια συμφωνία η οποία θα σήμαινε ότι πρέπει να μεταρρυθμίσουμε εκ νέου την κοινή μας γεωργική πολιτική. Αυτό είναι σαφώς σύμφωνο με την εντολή που μας ανέθεσε το Συμβούλιο, ενώ τα διαπραγματευτικά περιθώρια που έχουμε στη διάθεσή μας θα είναι, ασφαλώς, ισοδύναμα με τις παραχωρήσεις των εταίρων μας στον ΠΟΕ όσον αφορά τη γεωργία και τους λοιπούς τομείς, με αποτέλεσμα τη βελτίωση των ευκαιριών πρόσβασης των εξαγωγέων μας στην αγορά.
<P>
Είναι σημαντικό το γεγονός ότι, όταν συζητάμε για τη μείωση των δασμών, φοβούμαστε συχνά ότι ο γεωργικός μας τομέας θα δεχτεί τεράστιες πιέσεις από εισαγόμενα αγαθά. Πρέπει να θυμόμαστε ότι το νόμισμα έχει δύο όψεις, πράγμα που σημαίνει ότι θα υπάρξει επίσης μείωση των δασμών στις νέες αναδυόμενες αγορές οι οποίες θα μπορούσαν -και είμαι βέβαιη ότι αυτό θα συμβεί- να παρουσιάζουν τεράστιο ενδιαφέρον για τους ευρωπαίους παραγωγούς, οι οποίοι θα έχουν δυνατότητα εξαγωγής, λόγου χάρη, σε χώρες όπως η Κίνα και η Ινδία. Συνεχίζουμε λοιπόν να αγωνιζόμαστε για τη θετική έκβαση του γύρου της Ντόχα. Είναι προφανές ότι μια πολυμερής λύση είναι προτιμότερη, ενώ μια διμερής διευθέτηση θα μπορούσε να αποτελέσει συμπλήρωμα των πολυμερών συνομιλιών.
<P>
Κάνουμε ό,τι καλύτερο μπορούμε στο τρέχον στάδιο, όμως είναι κρίσιμο, εφόσον καταλήξουμε σε μια λύση, αυτή να είναι ισορροπημένη - στο πλαίσιο των τριών πυλώνων της γεωργίας αλλά και μεταξύ της γεωργίας, των βιομηχανικών προϊόντων και των υπηρεσιών.
<SPEAKER ID="316" NAME="Γεώργιος Παπαστάμκος" AFFILIATION="PPE-DE">
Ευχαριστώ κυρία Επίτροπε για την απάντησή σας. Έχω την αίσθηση ότι μιλάτε περισσότερο ως Επίτροπος Διεθνούς Εμπορίου και λιγότερο ως Επίτροπος Γεωργίας.
<P>
Συμμερίζεται την άποψή σας ότι δεν θα θιγεί η αναθεώρηση της ΚΑΠ και ο αρμόδιος Επίτροπος Διεθνούς Εμπορίου, κύριος Mandelson; Συμμερίζεται την άποψη ότι η αποδοχή των όρων ('modalities') του Ιουλίου του 2007, τα οποία βαίνουν πέραν της προσφοράς της Ευρωπαϊκής Ένωσης του Οκτωβρίου του 2005, δεν ξεπερνά τη διαπραγματευτική εντολή του Συμβουλίου Υπουργών του 2005 και ότι, συνεπώς, πριν προβείτε σε οποιαδήποτε δέσμευση έναντι των εμπορικών μας εταίρων, θα πρέπει να ζητήσετε ανανεωμένη εντολή εκ μέρους του Συμβουλίου;
<SPEAKER ID="317" NAME="Mariann Fischer Boel">
μέλος της Επιτροπής. - (EN) Όταν συμφωνήθηκε από τους υπουργούς η μεταρρύθμιση της ΚΓΠ στο Συμβούλιο του 2003, δόθηκε και η αντίστοιχη εντολή στα αρμόδια για το εμπόριο και τη γεωργία μέλη της Επιτροπής. Οι διαπραγματεύσεις μας έπρεπε να κινούνται στο πλαίσιο αυτής της εντολής. Αυτό που τώρα παρουσιάζουμε -ή θα παρουσιάσουμε στις 20 Νοεμβρίου- είναι ο έλεγχος υγείας της γεωργικής πολιτικής, ο οποίος δεν ισοδυναμεί με νέα μεταρρύθμιση. Δεν πρόκειται για νέα μεταρρύθμιση, και, ως εκ τούτου, δεν θεωρώ, είτε καταλήξουμε σε συμφωνία στον γύρο της Ντόχα είτε όχι, ότι θα επηρεάσει τις προτάσεις μας στο πλαίσιο του ελέγχου υγείας της κοινής γεωργικής πολιτικής. Συνεπώς, δεν πρόκειται να επηρεάσει ή να μεταβάλει την εντολή που μας έχει ήδη δοθεί.
<SPEAKER ID="318" NAME="Reinhard Rack" AFFILIATION="PPE-DE">
(DE) Κυρία Επίτροπε, η γονιδιακή τεχνολογία στη γεωργική παραγωγή τροφίμων προξενεί ανασφάλεια, ανησυχία και φόβο σε πάρα πολλούς ανθρώπους στην Ευρώπη. Θα παίξει το θέμα αυτό και πάλι, ή θα συνεχίσει να παίζει, μεγαλύτερο ρόλο στον γύρο της Ντόχα;
<SPEAKER ID="319" NAME="Mariann Fischer Boel">
μέλος της Επιτροπής. - (EN) Είναι προφανές ότι οι εξελίξεις των τελευταίων μηνών όσον αφορά τις αυξήσεις των τιμών στην Ευρώπη, ιδίως όπως παρουσιάστηκαν στις γερμανικές εφημερίδες καθ' όλη τη διάρκεια των θερινών διακοπών, έχουν ασφαλώς εγείρει πολλά ερωτήματα. Τα ζητήματα αυτά είναι καινοφανή για τη γεωργική πολιτική στην Ευρώπη, καθώς στο παρελθόν αντιμετωπίζαμε θέματα όπως η υπερπαραγωγή, τα παρεμβατικά αποθέματα, ενώ τώρα έχουμε μια πολύ πιο ισορροπημένη αγορά, χάρη, νομίζω, στην αποδέσμευση των άμεσων πληρωμών προς τους γεωργούς, η οποία τους επιτρέπει να αντιδρούν στην αγορά αντί να υπολογίζουν το βέλτιστο αποτέλεσμα σε σχέση με την επιταγή των Βρυξελλών.
<P>
Είναι σαφές ότι, στον γύρο της Ντόχα, η κοινοτική προτίμηση με σκοπό την ασφάλεια του εφοδιασμού με τρόφιμα δεν αποτελεί καθαυτή ζήτημα. Έχει, βεβαίως, καίρια σημασία να εξασφαλίζεται σε όλο τον κόσμο η ικανότητα μιας κοινωνίας να τρέφεται, όμως αυτό δεν είναι αποκλειστικό κεφάλαιο των διαπραγματεύσεών μας.
<SPEAKER ID="320" NAME="Jim Allister" AFFILIATION="NI">
(EN) Εκτός από την έκφραση ανησυχίας για τις περαιτέρω παραχωρήσεις οι οποίες βλάπτουν τα συμφέροντα του γεωργικού μας τομέα, θα μπορούσα να σας ρωτήσω σε ποιο βαθμό εστιάστηκαν οι διαπραγματεύσεις στη βελτίωση των προδιαγραφών όσον αφορά την παραγωγή βοείου κρέατος σε χώρες που αποβλέπουν σε βελτιωμένη πρόσβαση στην αγορά μας, προκειμένου να καταφέρουμε να εξαλείψουμε τις αρνητικές συνέπειες στους παραγωγούς μας από την εισαγωγή τροφίμων η ανιχνευσιμότητα και η ποιότητα των οποίων υπολείπονται κατά πολύ των προδιαγραφών που αναμένουμε από τους δικούς μας παραγωγούς;
<SPEAKER ID="321" NAME="Mariann Fischer Boel">
μέλος της Επιτροπής. - (EN) Νομίζω ότι έχω ξανακούσει αυτήν την άποψη. Μπορεί να κάνω λάθος, όμως μου θυμίζει ένα ζήτημα που έθεσε ο αρμόδιος υπουργός της Ιρλανδίας και ορισμένοι ιρλανδοί βουλευτές του ΕΚ σχετικά με τις εισαγωγές από τη Βραζιλία, την ανιχνευσιμότητα, καθώς και τη γνώμη των ιρλανδών γεωργών σχετικά με την έλλειψη ανιχνευσιμότητας. Προφανώς, παρακολουθούμε πολύ προσεκτικά αυτήν την υπόθεση, ενώ γνωρίζω ότι ο συνάδελφός μου, Επίτροπος Κυπριανού, θα συναντηθεί με τα μέλη της επιτροπής στο Κοινοβούλιο.
<P>
Σκοπός μας είναι να διασφαλίσουμε το δίκαιο εμπόριο, πράγμα που σημαίνει ότι οι εισαγωγείς ή εξαγωγείς στην Ευρωπαϊκή Ένωση πρέπει να πληρούν τις ίδιες προδιαγραφές ποιότητας που ισχύουν και για τους δικούς μας παραγωγούς.
<P>
Τον προσεχή μήνα θα επισκεφθώ τη Βραζιλία για να διαπιστώσω αν μπορούν να μου δείξουν αυτό που θέλω να δω: πώς εξελίσσονται δηλαδή οι προσπάθειες της Βραζιλίας όσον αφορά τη δυνατότητα ανίχνευσης των προϊόντων που εξάγονται προς την Ευρωπαϊκή Ένωση.
<SPEAKER ID="322" NAME="Πρόεδρος">
" ερώτηση αριθ. 36 καταπίπτει, καθόσον ο συντάκτης της δεν έχει πλέον τη βουλευτική ιδιότητα.
<P>
Θέμα: Αναθεώρηση Κοινής Οργάνωσης Αγοράς Αμπελοοινικού Τομέα
<P>
Στις 4 Ιουλίου 2007, η Επιτροπή ανακοίνωσε την πρόταση κανονισμού σχετικά με την αναθεώρηση της Κοινής Οργάνωσης Αγοράς στον τομέα των αμπελοοινικών προϊόντων. " κατανομή των πόρων για τους "εθνικούς φακέλους" ακολουθεί μια κλείδα που βασίζεται κατά 50% στις ιστορικές εισροές των κρατών μελών, κατά 25% στην έκταση και 25% στην παραγωγή. Επιπλέον, έγιναν διορθωτικές κινήσεις προς όφελος μερικών κρατών μελών.
<P>
Θα θέλαμε να ρωτήσουμε με ποια κριτήρια επιλέχθηκε η συγκεκριμένη κλείδα κατανομής και γιατί η κατανομή δεν γίνεται με βάση τις ιστορικές πληρωμές των κρατών μελών, για μια αντιπροσωπευτική περίοδο αναφοράς, όπως έχει γίνει με όλες τις Κοινές Οργανώσεις Αγορών, η αναθεώρηση των οποίων έχει προηγηθεί; Επιπλέον, και με δεδομένο ότι το συνολικό ποσό των πόρων είναι καθορισμένο, πώς αποφασίστηκε η διόρθωση των εισροών προς όφελος ορισμένων κρατών μελών, πράγμα που εκ των πραγμάτων οδηγεί στην αντίστοιχη μείωση για τα υπόλοιπα;
<SPEAKER ID="323" NAME="Mariann Fischer Boel">
μέλος της Επιτροπής. - (EN) Προκειμένου να προτείνουμε δίκαιη κατανομή μεταξύ των κρατών μελών του συνολικού ποσού που θα διατεθεί για τους εθνικούς φακέλους, καθώς και του ποσού που διατίθεται για την πολιτική ανάπτυξης της υπαίθρου, χρησιμοποιούμε τρία διαφορετικά κριτήρια: περιοχές που υπάγονται στον αμπελοοινικό τομέα βάσει όλων των ιστορικών στοιχείων που έχουμε στη διάθεσή μας, δεύτερον, παραγωγή με κριτήριο τον όγκο βάσει των ιστορικών μέσων όρων και, τρίτον, δαπάνες βάσει ενός ιστορικού μέσου όρου, εξαιρουμένων της Βουλγαρίας και της Ρουμανίας, όπου χρησιμοποιήθηκαν τα δημοσιονομικά κριτήρια που υπολογίστηκαν στο πλαίσιο της προσχώρησης, καθόσον αυτά ήταν τα μόνα αξιόπιστα στοιχεία που είχαμε στη διάθεσή μας. " στάθμιση μεταξύ των τριών αυτών τομέων είναι: 25% στην έκταση, 25% στην παραγωγή και 50% στον προϋπολογισμό για τους φακέλους και τη μεταφορά στην πολιτική ανάπτυξης της υπαίθρου. Το 50% στην έκταση και το 50% στην παραγωγή αφορά το τμήμα του φακέλου που σχετίζεται συγκεκριμένα με την προώθηση σε τρίτες χώρες, που θεωρώ ότι είναι μια νέα και πολύ σημαντική προορατική πολιτική για τον αμπελοοινικό τομέα. Όταν συζητήσαμε αυτό το θέμα της αναδιανομής μεταξύ των φακέλων των κρατών μελών, προβήκαμε σε θετική διόρθωση για τρία κράτη μέλη, ώστε να περιοριστεί η μείωσή τους ενόψει της σημαντικής απόκλισης για τα εν λόγω κράτη μέλη μεταξύ του μεριδίου τους ως προς τις ιστορικές δαπάνες και του μεριδίου τους όσον αφορά τα δύο άλλα κριτήρια. Αυτή η διόρθωση δεν έγινε εις βάρος των ποσών που διατίθενται σε άλλα κράτη μέλη, με άλλα λόγια δεν περικόψαμε άλλα ποσά, προκειμένου να εξασφαλίσουμε τους πόρους για τα τρία αυτά κράτη μέλη, απλώς αυξήσαμε τον συνολικό προϋπολογισμό. Αυτό καθιστά δυνατή τη δίκαιη κατανομή της κοινοτικής ενίσχυσης λαμβάνοντας υπόψη, αφενός, την αντίστοιχη ικανότητα απορρόφησης κάθε κράτους μέλους και, αφετέρου, την πρακτική εφαρμογή των νέων μέτρων που προτείνονται στο πλαίσιο της μεταρρύθμισης.
<SPEAKER ID="324" NAME="Ιωάννης Γκλαβάκης" AFFILIATION="PPE-DE">
Κυρία Πρόεδρε, κυρία Επίτροπε, τη στιγμή που η Επιτροπή πιστεύει ότι, στα πλαίσια του δικαίου, πρέπει να προβεί σε διαρθρωτικές κινήσεις για μερικά κράτη μέλη, εξετάζει το ενδεχόμενο να αντιδράσει με αντίστοιχο τρόπο για τους έλληνες αμπελοκαλλιεργητές που επλήγησαν πρόσφατα από τις εξαιρετικά καταστροφικές πυρκαγιές, με συνέπεια να μειωθεί σημαντικά για τα επόμενα χρόνια το εισόδημά τους αλλά και για τις τεράστιες εκτάσεις - χιλιάδες εκτάρια με αμπέλια - που έχουν καεί, γεγονός εξ ου συνάγεται ότι έχει υποστεί ζημιά και το ίδιο το φυτικό κεφάλαιο;
<P>
Σ' αυτή την περίπτωση, προτίθεται η Επιτροπή να δείξει αλληλεγγύη και να βοηθήσει αυτούς τους ανθρώπους;
<SPEAKER ID="325" NAME="Mariann Fischer Boel">
μέλος της Επιτροπής. - (EN) Καταρχάς, νομίζω ότι όλοι όσοι παρακολούθησαν τις καταστροφικές δασικές πυρκαγιές στην Ελλάδα από την τηλεόραση αναρωτήθηκαν τι θα συμβεί στη συνέχεια στις πληγείσες περιοχές. Μου δόθηκε η ευκαιρία να συζητήσω το θέμα με έλληνες βουλευτές, τον αρμόδιο υπουργό, το υπουργείο, καθώς και τον υπουργό Οικονομικών της Ελλάδας, κατά τη διάρκεια περιοδείας μου για την αναζήτηση λύσεων.
<P>
Υπάρχουν διάφορες λύσεις, τις οποίες όμως θα αναπτύξω στην απάντησή μου στην επόμενη ερώτηση. Θα επισημάνω απλώς ότι δεν μπορούμε να λύσουμε τα προβλήματα των δασικών πυρκαγιών στο πλαίσιο της ΚΟΑ στον τομέα των αμπελοοινικών προϊόντων. Αυτό αποκλείεται. Σας επισημαίνω άλλωστε ότι, αν ανοίξουμε εκ νέου την κατανομή των πόρων μεταξύ των εθνικών φακέλων και των κρατών μελών, θα είναι σαν να ανοίγουμε το κουτί της Πανδώρας, και δεν έχω στη διάθεσή μου περισσότερα χρήματα από τον τρέχοντα προϋπολογισμό 1,3 δισ. ευρώ περίπου κάθε έτος για τον τομέα των αμπελοοινικών προϊόντων.
<P>
Πρέπει να βρούμε λύσεις για την αντιμετώπιση των συνεπειών των πυρκαγιών στο πλαίσιο της πολιτικής ανάπτυξης της υπαίθρου, στο πλαίσιο της περιφερειακής χρηματοδότησης, και είμαι βέβαιη ότι με αυτούς τους τρόπους θα βρεθούν ικανοποιητικές λύσεις.
<SPEAKER ID="326" NAME="Πρόεδρος">
Καθόσον αφορούν το ίδιο θέμα, οι ακόλουθες ερωτήσεις θα εξεταστούν από κοινού:
<P>
Θέμα: Καταβολή ενισχύσεων ΚΑΠ σε πυρόπληκτες περιοχές
<P>
Οι πρόσφατες πυρκαγιές στην Ελλάδα προκάλεσαν καταστροφές στη γεωργία, κυρίως στους τομείς ελαιόλαδου, οπωροκηπευτικών και αμπελοοινικών, με σοβαρές συνέπειες για το περιβάλλον και την ανάπτυξη των περιφερειών καθώς και μεγάλους κινδύνους για τη συνέχιση της γεωργικής δραστηριότητας.
<P>
Πώς πρέπει να επαναπροσδιορισθεί η εφαρμογή της πολλαπλής συμμόρφωσης προκειμένου να εξασφαλιστεί νομότυπα η καταβολή της ενιαίας αποδεσμευμένης ενίσχυσης στους γεωργούς που έχουν πληγεί;
<P>
Πώς θα διασφαλισθεί στις πυρόπληκτες περιοχές η εφαρμογή της νέας ΚΟΑ αμπελοοινικών και ειδικότερα οι προτάσεις της Επιτροπής για τη χορήγηση άμεσων ενισχύσεων στους αμπελουργούς που εφαρμόζουν πρακτικές με στόχο το σεβασμό του περιβάλλοντος;
<P>
Ποιες πρόσθετες διατάξεις και διευκρινίσεις του νέου καθεστώτος για τις σταφίδες απαιτούνται ώστε να εφαρμοσθούν άμεσα μέτρα διαχείρισης των κρίσεων; Είναι δυνατή η αύξηση των πόρων των επιχειρησιακών ταμείων για τη χρηματοδότηση αυτών των μέτρων στην περίπτωση έκτακτων αναγκών;
<P>
Είναι εφικτή η υλοποίηση ενός ειδικού εθνικού προγράμματος στήριξης των γεωργών χρηματοδοτούμενου και από τις ΚΟΑ οπωροκηπευτικών και αμπελοοινικών;
<P>
Θέμα: Χρηματοδότηση μη κυβερνητικών οργανώσεων και σωματείων για άμεσες αναδασώσεις στην Ελλάδα
<P>
" Ελλάδα πρόσφατα υπέστη τη μεγαλύτερη οικολογική καταστροφή της ιστορίας της. Πολλά ελληνικά περιβαλλοντικά σωματεία καθώς και μοναστήρια που βρίσκονται σε καμμένες, πλέον, εκτάσεις έχουν την τεχνογνωσία και τους κατάλληλους επιστήμονες προκειμένου να οργανώσουν τη γρήγορη αποκατάσταση των εκτάσεων αυτών προχωρώντας σε εκτεταμένες δενδροφυτεύσεις.
<P>
Με ποιο τρόπο θα μπορούσαν να χρηματοδοτηθούν μη κυβερνητικές οργανώσεις, μοναστήρια, οικολογικά σωματεία κλπ. απευθείας από την Ευρωπαϊκή Επιτροπή (δηλαδή εκτός του πλαισίου του Γ' ΚΠΣ) προκειμένου να προβούν στην άμεση αποκατάσταση του περιβάλλοντος στα καμμένα δάση της Ελλάδας;
<P>
Ποιες Κοινοτικές πρωτοβουλίες θα μπορούσαν να χρησιμοποιήσουν;
<SPEAKER ID="327" NAME="Mariann Fischer Boel">
μέλος της Επιτροπής. - (EN) Θέλω καταρχάς να εκφράσω και πάλι τη συμπαράστασή μου σε όλους τους ανθρώπους που επλήγησαν από τις συνέπειες των πυρκαγιών.
<P>
Φρονώ ότι είναι σημαντικό να επισημανθεί ότι η ενιαία ενίσχυση ανά εκμετάλλευση -η απευθείας ενίσχυση των γεωργών- δεν κινδυνεύει. " ενδεχόμενη καταστροφή καλλιεργειών, ζωικού κεφαλαίου ή και κτηρίων δεν έχει αντίκτυπο στο καθεστώς της αποσυνδεδεμένης ενίσχυσης, καθόσον δεν υπάρχει υποχρέωση παραγωγής.
<P>
Όσον αφορά την πολλαπλή συμμόρφωση, ένας σημαντικός κανόνας είναι ότι η μείωση των άμεσων ενισχύσεων της ΚΓΠ στο πλαίσιο της πολλαπλής συμμόρφωσης μπορεί να αποφασιστεί μόνο ως συνέπεια πράξεων ή παραλείψεων που αποδίδονται άμεσα στον γεωργό. Συνεπώς, οι δασικές πυρκαγιές, όπως αυτές που είδαμε στην Ελλάδα φέτος το καλοκαίρι, δεν μπορούν να οδηγήσουν σε μείωση των ενισχύσεων.
<P>
Όσον αφορά τον αμπελοοινικό τομέα, σε περίπτωση μερικής καταστροφής, οι αμπελώνες μπορούν να είναι επιλέξιμοι για ενίσχυση στο πλαίσιο του προγράμματος αναδιάρθρωσης, βάσει του ισχύοντος κανονισμού, καθώς και στο πλαίσιο των εθνικών φακέλων που θα προβλεφθούν για τη νέα ΚΟΑ.
<P>
Στην αναθεωρημένη ΚΟΑ για τα οπωροκηπευτικά προβλέπονται νέα εργαλεία πρόληψης και διαχείρισης κρίσεων. Εντούτοις, ο νέος αυτός κανονισμός θα τεθεί σε εφαρμογή από το 2008, ενώ δεν υπάρχει ρήτρα αναδρομικής ισχύος.
<P>
Ως προς το τελευταίο ερώτημα, οι δημοσιονομικοί κανόνες δεν επιτρέπουν στην Επιτροπή να μεταφέρει ενδεχόμενες εξοικονομήσεις από τον προϋπολογισμό της κοινής οργάνωσης αγοράς σε συγκεκριμένα εθνικά προγράμματα για τη στήριξη των ελλήνων γεωργών.
<P>
Όσον αφορά το συγκεκριμένο ερώτημα για τις μη κυβερνητικές οργανώσεις, τα μοναστήρια ή τους περιβαλλοντικούς φορείς, η Επιτροπή δεν έχει τη δυνατότητα να τους προσφέρει απευθείας στήριξη για τη χρηματοδότηση δραστηριοτήτων αποκατάστασης του περιβάλλοντος. " παροχή κοινοτικής ενίσχυσης είναι δυνατή μόνο μέσω ειδικά σχεδιασμένων προγραμμάτων και παρεμβάσεων τις οποίες καταρτίζουν τα κράτη μέλη βάσει της αρχής της επικουρικότητας και υποβάλλουν στην Επιτροπή για συγχρηματοδότηση.
<P>
Επιτρέψτε μου απλώς να αναφέρω ορισμένες συγκεκριμένες δυνατότητες στο πλαίσιο της πολιτικής μας για την ανάπτυξη της υπαίθρου οι οποίες μπορούν επίσης να χρησιμοποιηθούν για να συμβάλουν στην αντιμετώπιση της κατάστασης. Αναφέρθηκα σε αυτές στην προηγούμενη απάντησή μου. " πρώτη επιλογή αφορά το πρόγραμμα 2000-2006 και μπορεί να συμπεριλάβει την τροποποίηση των συμπληρωματικών προγραμμάτων των εθνικών και περιφερειακών επιχειρησιακών προγραμμάτων με σκοπό την αποκατάσταση της γεωργικής παραγωγικότητας μετά τη λήψη εθνικών μέτρων αντιμετώπισης καταστροφών. Αυτό μπορεί, λόγου χάρη, να σημαίνει ότι ένας γεωργός μπορεί να λάβει χρηματοδότηση για την αγορά ζωικού κεφαλαίου, δενδρυλλίων οπωροφόρων και ελαιοδένδρων ή για την αποκατάσταση κατεστραμμένων κτηρίων.
<P>
Εντούτοις, οφείλω να επαναλάβω με έμφαση ότι δεν είναι δυνατόν να αποζημιωθούν οι γεωργοί για απώλεια εισοδήματος που έχουν υποστεί μέσω της πολιτικής ανάπτυξης της υπαίθρου.
<P>
" δεύτερη επιλογή είναι το νέο πρόγραμμα ανάπτυξης της υπαίθρου για την περίοδο 2007-2013, το οποίο περιλαμβάνει μέτρα αποκατάστασης του δυναμικού γεωργικής παραγωγής, καθώς και του δασικού δυναμικού, μετά από φυσικές καταστροφές.
<P>
Πρέπει να σημειωθεί ότι οι παρεμβάσεις μέσω των δύο αυτών επιλογών θα περιορίζονταν σε αναδασώσεις και αποκατάσταση του παραγωγικού δυναμικού, ενώ επίσης δεν μπορούν να χρησιμοποιηθούν για αποζημιώσεις λόγω απώλειας εισοδήματος.
<P>
Θα ολοκληρώσω την ανάλυσή μου με τις δυνατότητες που θα είναι διαθέσιμες στο πλαίσιο των προγραμμάτων κρατικής ενίσχυσης. Καταστροφές όπως οι δασικές πυρκαγιές στην Ελλάδα μπορούν φυσικά να θεωρηθούν έκτακτα γεγονότα, τα οποία επιτρέπουν ουσιαστικά στα κράτη μέλη να χορηγούν ενισχύσεις ως αποζημιώσεις για υλικές ζημίες.
<P>
" στήριξη μέσω εθνικής χρηματοδότησης στους τομείς της γεωργίας και της δασοκομίας μπορεί να παρασχεθεί κατόπιν ενημέρωσης για την εφαρμογή προγράμματος κρατικής βοήθειας και υπόκειται στην έγκριση της Επιτροπής.
<P>
Σας υπενθυμίζω επίσης ότι υπάρχει μια πολύ πιο εύκολη δυνατότητα, με άλλα λόγια η χρήση της λεγόμενης "περί ελαχίστων" κρατικής ενίσχυσης, κάτι που σημαίνει ότι τα κράτη μέλη μπορούν να καταβάλλουν στους γεωργούς, σύμφωνα με τις νέες τροποποιήσεις του συστήματος, 6 000 ευρώ - και η χρηματοδότηση αυτή μπορεί να παρέχεται κάθε τρία χρόνια. Συνεπώς, χωρίς να ρωτήσετε κανέναν, μπορείτε να καταβάλετε απευθείας στους γεωργούς έως και 6 000 ευρώ ως άμεση βοήθεια, εφόσον είναι αναγκαίο.
<SPEAKER ID="328" NAME="Σταύρος Αρναουτάκης">
αναπληρωτής συντάκτης. - Κυρία Επίτροπε, θα ήθελα να σας ρωτήσω αν έχετε λάβει συγκεκριμένο σχέδιο προγράμματος για την ανασυγκρότηση των πυρόπληκτων περιοχών.
<P>
Ποια θα είναι η διαδικασία έγκρισης ενός τέτοιου προγράμματος;
<SPEAKER ID="329" NAME="Mariann Fischer Boel">
μέλος της Επιτροπής. - (EN) Όπως επεσήμανα, έχετε δύο δυνατότητες βάσει των προγραμμάτων. Στο πλαίσιο του προγράμματος ανάπτυξης της υπαίθρου, είναι δυνατόν να εξασφαλιστούν ενισχύσεις για την αποκατάσταση, προκειμένου να αγοραστούν, όπως προανέφερα, νέα ελαιόδεντρα και κλήματα. Υπάρχει επίσης η περιφερειακή πολιτική, η οποία εμπίπτει στο πεδίο αρμοδιότητας της συναδέλφου μου, Επιτρόπου Hübner. Γνωρίζω ότι υπάρχει άμεση επαφή και πολύ καλή σχέση στους τομείς για τους οποίους είναι αρμόδια η Επίτροπος Hübner. Είμαι βέβαιη ότι βρίσκονται ήδη σε εξέλιξη πολύ εποικοδομητικές συζητήσεις.
<SPEAKER ID="330" NAME="Πρόεδρος">

<P>
Θέμα: Χρηματοδότηση έρευνας
<P>
Ποιοι τομείς έρευνας κατά τη γνώμη της Ευρωπαϊκής Επιτροπής υστερούν σε ποσοστά χρηματοδότησης στο πλαίσιο του σχεδιασμού της προγραμματικής περιόδου 2007-2013; Ποια κριτήρια καθορίζουν τις προτεραιότητες χρηματοδότησης; Πώς η αξιολόγηση της χρησιμότητας και αποτελεσματικότητας των ερευνών που χρηματοδοτήθηκαν από το 6ο ερευνητικό πρόγραμμα-πλαίσιο επηρεάζει την επιλογή νέων; Ποια κριτήρια καθορίζουν τις προτεραιότητες χρηματοδότησης κατά ερευνητικό τομέα;
<SPEAKER ID="331" NAME="Janez Potočnik">
μέλος της Επιτροπής. - (EN) Κυρία Πρόεδρε, χαίρομαι που βρίσκομαι πάλι εδώ. Θέλω να ευχαριστήσω την αξιότιμη βουλευτή για την ερώτηση σχετικά με τη χρηματοδότηση της έρευνας. " ερώτησή της αναφέρεται σαφώς κατά κύριο λόγο στην έρευνα που χρηματοδοτείται από την Ευρωπαϊκή Ένωση, και στην απάντησή μου θα σχολιάσω τις συναφείς πτυχές. Εντούτοις, η ανάγκη αυξημένων επενδύσεων για την έρευνα σε τοπικό καθώς και σε ευρωπαϊκό επίπεδο, και μάλιστα την ιδιωτική περισσότερο από τη δημόσια, έχει κεντρική σημασία για την επίτευξη των στόχων της Λισαβόνας. Συγχρόνως πρέπει να διασφαλίσουμε ότι τα χρήματα αυτά δαπανώνται με ικανοποιητικό τρόπο, ώστε να επιτυγχάνεται το βέλτιστο αποτέλεσμα.
<P>
" ερώτηση αποτελείται ουσιαστικά από τέσσερα σκέλη, και θα απαντήσω καθένα από αυτά ξεχωριστά. Παράλληλα, πρέπει να έχουμε υπόψη ότι είναι ακόμη πολύ νωρίς για να αντλήσουμε οριστικά συμπεράσματα και διδάγματα από το έκτο και έβδομο πρόγραμμα πλαίσιο. Προτού όμως στραφώ στα τέσσερα σκέλη της ερώτησης της αξιότιμης βουλευτού, θέλω να υπενθυμίσω ότι η πολιτική συνοχής της Ευρωπαϊκής Ένωσης, ιδίως το Ευρωπαϊκό Ταμείο Περιφερειακής Ανάπτυξης και το Ευρωπαϊκό Κοινωνικό Ταμείο, συμβάλλει επίσης σημαντικά στην ανάπτυξη του ευρωπαϊκού χώρου έρευνας. " Επιτροπή εκτιμά ότι η ενίσχυση της έρευνας και της καινοτομίας στο πλαίσιο της πολιτικής συνοχής θα υπερτριπλασιαστεί την περίοδο προγραμματισμού 2007-2013 σε σύγκριση με την περίοδο 2000-2006.
<P>
Σχετικά με το πρώτο σκέλος της ερώτησης, ποιοι τομείς έρευνας εκτιμά η Επιτροπή ότι υστερούν σε ποσοστά χρηματοδότησης στο πλαίσιο του σχεδιασμού για την περίοδο 2007-2013; " Επιτροπή θεωρεί ότι έχει επιτύχει ισορροπημένη κατανομή μεταξύ των θεματικών τομέων του προγράμματος στα οποία επικρατεί περισσότερο η προσέγγιση "από την κορυφή προς τη βάση" και άλλων δραστηριοτήτων, οι οποίες χαρακτηρίζονται περισσότερο από την προσέγγιση "από τη βάση προς την κορυφή" στα προγράμματα πλαίσιο, όπως οι υποτροφίες και η έρευνα αιχμής. Δεν θα ήταν σωστό να ξεχωρίσουμε συγκεκριμένους τομείς που έχουν ιδιαίτερη ανάγκη χρηματοδότησης. Όσο πιο προσεκτικά εξετάσετε τις 10 θεματικές μας προτεραιότητες, τόσο σαφέστερο θα καταστεί ότι χρειαζόμαστε περισσότερη χρηματοδότηση και έρευνα ουσιαστικά σε όλους αυτούς τους τομείς. Για να σας δώσω, όμως, ένα παράδειγμα, θα μπορούσα να αναφέρω τις ερευνητικές υποδομές πανευρωπαϊκού ενδιαφέροντος, για τις οποίες ο τελικός προϋπολογισμός στο έβδομο πρόγραμμα πλαίσιο υπολείπεται κατά πολύ των αρχικών προτάσεων της Επιτροπής. Πρόκειται δε για έναν σημαντικό τομέα με πραγματική προστιθέμενη αξία στην Ευρώπη. Προσπαθούμε να συνδυάσουμε χρηματοδοτήσεις από πολλές πηγές, ιδίως από εθνικές και περιφερειακές πηγές καθώς και από την Ευρωπαϊκή Τράπεζα Επενδύσεων. Είναι επίσης εμφανές, μετά την πρώτη πρόσκληση υποβολής προτάσεων του Ευρωπαϊκού Συμβουλίου Έρευνας, ότι βρισκόμαστε αντιμέτωποι με σοβαρή υπερπροσφορά. Έχουμε λάβει πολύ περισσότερες αξιόλογες προτάσεις για βασική έρευνα αιχμής από τους πόρους που μπορούμε να διαθέσουμε.
<P>
Αν εξετάσουμε τη θεματικά προσανατολισμένη έρευνα, θα διαπιστώσουμε με σαφήνεια την ανάγκη καλύτερης ενίσχυσης τομέων έρευνας όπως η ενέργεια και η αλλαγή του κλίματος. Εν προκειμένω, τα κράτη μέλη μπορούν να συμβάλουν όχι μόνο αυξάνοντας τις επενδύσεις στην έρευνα αλλά και αναζητώντας μεθόδους συνδυασμού των ερευνητικών προσπαθειών αντί να επιτρέπουν τη συνέχιση του κατακερματισμού τους. Αυτός είναι άλλωστε ένας ακόμη από τους τομείς που στηρίξαμε στην Πράσινη Βίβλο μας για τον ευρωπαϊκό χώρο έρευνας.
<P>
Όσον αφορά τα γενικά κριτήρια, οι θεματικές προτεραιότητες προς χρηματοδότηση καθορίζονται στο ειδικό πρόγραμμα "Συνεργασία". Οι εν λόγω τομείς έρευνας είναι αυτοί που θα ενισχυθούν μέσω προσκλήσεων υποβολής προτάσεων για την περίοδο 2007-2013. " πρότασή μας διαμορφώθηκε μετά από εκτεταμένη διαβούλευση με τους ενδιαφερόμενους το 2004, περιλαμβανομένης διαδικτυακής διαβούλευσης σχετικά με τις θεματικές ενότητες συνεργασίας καθώς και της συμβολής ενδιαφερομένων του βιομηχανικού τομέα μέσω των ευρωπαϊκών πλατφορμών τεχνολογίας. Στηρίχθηκε επίσης σε εκτεταμένη εκ των προτέρων εκτίμηση επιπτώσεων. Τα αποτελέσματα της εκ των υστέρων αξιολόγησης και παρακολούθησης αποτελούν επίσης σημαντικό στοιχείο για τον καθορισμό των προτεραιοτήτων ως προς τη χρηματοδότηση της έρευνας. Αυτό το δίδαγμα από τις εμπειρίες του παρελθόντος ήταν πραγματικά αποφασιστικό για τον καθορισμό των προτεραιοτήτων του προγράμματος πλαίσιο, όπως σημειώνετε στο τρίτο σκέλος της ερώτησής σας, στο οποίο τώρα θα αναφερθώ.
<P>
Ρωτήσατε πώς η αξιολόγηση της χρησιμότητας και αποτελεσματικότητας των ερευνών που χρηματοδοτήθηκαν από το έκτο πρόγραμμα πλαίσιο για την έρευνα επηρέασαν την επιλογή νέων ερευνητικών προγραμμάτων. Ως προς το θέμα αυτό, πρέπει να διακρίνουμε δύο τρόπους για τη σύνδεση των δύο πτυχών. Πρώτον, στο λεπτομερέστερο, επιχειρησιακό επίπεδο, πρέπει να επισημάνουμε ότι τα προγράμματα του έκτου προγράμματος πλαίσιο, τα οποία ανέρχονται σε αρκετές χιλιάδες, εποπτεύονται από τις υπηρεσίες της Επιτροπής. Αυτοί οι συνάδελφοι βρίσκονται σε συχνή επαφή με την ερευνητική κοινότητα και ενημερώνονται διαρκώς για την πρόοδο που επιτυγχάνεται στο πλαίσιο του προγράμματος, και οι γνώσεις τους αυτές αποτελούν σημαντικό στοιχείο για την προετοιμασία των προγραμμάτων εργασίας του εβδόμου προγράμματος πλαίσιο. Σε δεύτερο, όμως, πιο συνολικό επίπεδο, το 2008 η Επιτροπή θα διοργανώσει την εκ των υστέρων αξιολόγηση του έκτου προγράμματος πλαίσιο. Αυτή η αξιολόγηση του συνολικού αντικτύπου των διαφόρων ερευνητικών δραστηριοτήτων θα πραγματοποιηθεί από εμπειρογνώμονες υψηλού επιπέδου. Τα αποτελέσματα αυτής της εκ των υστέρων αξιολόγησης του έκτου προγράμματος πλαίσιο θα συμβάλουν δε σημαντικά στην προσεχή ενδιάμεση αναθεώρηση του εβδόμου προγράμματος πλαίσιο το 2010.
<P>
Τέλος, ως προς το τελευταίο σκέλος της ερώτησης, κατά την εξέταση των προτεραιοτήτων για τη χρηματοδότηση σε κάθε τομέα έρευνας, τα θέματα που πρέπει να χρηματοδοτηθούν καθορίζονται στα ετήσια προγράμματα εργασίας και τις προσκλήσεις υποβολής προτάσεων. Κάθε έτος, διεξάγουμε διαβουλεύσεις με τους κατάλληλους φορείς για την κατάρτιση των προγραμμάτων εργασίας. Ζητούμε επίσης τη βοήθεια εξωτερικών συμβουλευτικών ομάδων, βασικών εμπειρογνώμων του τομέα, οι οποίοι παρέχουν ειδικές πληροφορίες, προκειμένου να διασφαλιστεί ότι τα προγράμματα εργασίας περιλαμβάνουν τους πιο καίριους τομείς έρευνας, λαμβάνοντας υπόψη τα υπό εξέλιξη προγράμματα που έχουν χρηματοδοτηθεί σε προηγούμενες προσκλήσεις υποβολής προτάσεων. Όταν ληφθούν οι επιμέρους προτάσεις, αξιολογούνται από ομότιμους εμπειρογνώμονες χρησιμοποιώντας τυποποιημένη σειρά κριτηρίων αξιολόγησης. Οι προτάσεις που χρηματοδοτούνται είναι όσες λαμβάνουν την υψηλότερη συνολική βαθμολογία για ολόκληρη ή μέρος της πρόσκλησης υποβολής προτάσεων.
<P>
Εν κατακλείδι, νομίζω ότι μπορούμε να υποστηρίξουμε ότι για την έρευνα που χρηματοδοτείται με τη χρήση κοινοτικών μέσων διαθέτουμε ένα διαφανές σύστημα το οποίο κατανέμει τις χρηματοδοτήσεις στους σημαντικότερους τομείς και διασφαλίζει επίσης ότι οι πόροι διατίθενται στις καλύτερες προτάσεις.
<SPEAKER ID="332" NAME="Μαρία Παναγιωτοπούλου-Κασσιώτου" AFFILIATION="PPE-DE">
Ευχαριστώ για την αρκετά κατατοπιστική απάντηση. Ήθελα να ρωτήσω αν λαμβάνεται υπόψη η διεθνής πρόοδος στην έρευνα όταν αποφασίζονται οι διάφορες δράσεις, μια και ζούμε σε έναν παγκοσμιοποιημένο κόσμο και κατά πόσον οι νέοι της Ευρώπης χρηματοδοτούνται ιδιαίτερα για συμμετοχή στην έρευνα;
<SPEAKER ID="333" NAME="Janez Potočnik">
μέλος της Επιτροπής. - (EN) Ασφαλώς και ο μόνος τρόπος προσέγγισης είναι η συνολική εξέταση του θέματος. Αν εξετάσετε στην πράξη σε ποιους τομείς εστιάζουν την έρευνά τους άλλες σημαντικές κοινότητες στον κόσμο, θα δείτε ότι συμπίπτουν με τους τομείς στους οποίους και εμείς εστιαζόμαστε. Επιπλέον, συνδυάζουμε όντως τις προσπάθειές μας σε πολλούς τομείς. Μια από τις πτυχές που ενισχύσαμε πραγματικά στο έβδομο πρόγραμμα πλαίσιο ήταν άλλωστε η διεθνής συνεργασία. Χρηματοδοτούμε και στηρίζουμε αυτήν τη συνεργασία, και θα το κάνουμε περισσότερο στο μέλλον, διότι πιστεύουμε ότι στον κόσμο της παγκοσμιοποίησης οι προκλήσεις που θα κληθούμε στο μέλλον να αντιμετωπίσουμε -είτε θα αφορούν τα τρόφιμα, την υγεία, το πόσιμο νερό, την αλλαγή του κλίματος ή την ασφάλεια του ενεργειακού εφοδιασμού- είναι παγκόσμιες, και έχουμε όλοι υποχρέωση να τις χειριστούμε με τον κατάλληλο τρόπο.
<SPEAKER ID="334" NAME="Justas Vincas Paleckis" AFFILIATION="PSE">
(EN) Κύριε Επίτροπε, αναφέρατε μεταξύ των κορυφαίων προτεραιοτήτων τις θεματικές ενότητες της ενέργειας και της αλλαγής του κλίματος. " προτεραιότητα αυτή είναι ορθή, και η Ευρωπαϊκή Ένωση έχει ανάγκη από ριζική πρόοδο. Πώς σχεδιάζει η Επιτροπή να οργανώσει τη συνεργασία μεταξύ των καλύτερων εγκεφάλων της ΕΕ στον τομέα αυτόν, και ενδεχομένως -ακόμη περισσότερο- να προωθήσει τη συνεργασία μεταξύ των καλύτερων εγκεφάλων στον κόσμο; Διότι το θέμα αυτό είναι κρίσιμο.
<SPEAKER ID="335" NAME="Janez Potočnik">
μέλος της Επιτροπής. - (EN) Ναι, εστιάζουμε πράγματι την προσοχή μας σε αυτόν τον τομέα. Αυτή ήταν η βασική προσέγγιση -η οποία χαρακτηρίζει επίσης το τρέχον πρόγραμμα πλαίσιο- η αλήθεια όμως είναι ότι τώρα εστιάζουμε εξίσου την προσοχή μας στην προετοιμασία ενός στρατηγικού προγράμματος για την τεχνολογία στην Ευρώπη. Πρέπει να έχει εγκριθεί από την Επιτροπή έως τα τέλη του έτους. Βρισκόμαστε μάλιστα σε διαβούλευση με όλους τους φορείς που δραστηριοποιούνται σε αυτόν τον τομέα στην Ευρώπη.
<P>
Ως εκ τούτου, έχουμε συμβουλευτεί όλες τις τεχνολογικές πλατφόρμες που ήδη υπάρχουν. Διεξήγαμε πολύ ανοικτό διάλογο μαζί τους. Περιλαμβάνονται δε όλοι, από τη βάση ώς την κορυφή, στις δραστηριότητές μας, ενώ αναζητούμε κατάλληλη μέθοδο συντονισμού αυτής της διαδικασίας.
<P>
Ορθώς επισημάνατε ότι είναι επίσης κρίσιμο να ανταλλάσσουμε απόψεις και πληροφορίες με τον βέλτιστο δυνατό τρόπο, σε διεθνές επίπεδο, για την αντιμετώπιση αυτών των θεμάτων. Ως προς αυτό όμως υπάρχουν δύο παράμετροι: όταν προσπαθούμε να αντιμετωπίσουμε τα θέματα από την πλευρά του ιδιωτικού τομέα, πρέπει να το κάνουμε με ισορροπημένο τρόπο, πριν ή στο πλαίσιο της συνεργασίας και της ανταγωνιστικότητας, και αυτό ακριβώς προσπαθούμε να λαμβάνουμε υπόψη.
<SPEAKER ID="336" NAME="Paul Rübig" AFFILIATION="PPE-DE">
(DE) Κύριε Επίτροπε, το Συμβούλιο προέβη σε περικοπή των πόρων για την έρευνα για το 2008. Πώς προετοιμάζεστε για το health check, την ενδιάμεση αξιολόγηση των δημοσιονομικών προοπτικών; Πιστεύετε ότι μπορούμε εδώ να παρουσιάσουμε νέες πρωτοβουλίες και προτάσεις που θα αντικατοπτρίζουν τη σημασία της έρευνας και στον ευρωπαϊκό προϋπολογισμό;
<SPEAKER ID="337" NAME="Janez Potočnik">
μέλος της Επιτροπής. - (EN) Φρονώ ότι αφορά περισσότερο το καίριο ζήτημα του πόσο πρέπει να επεκταθεί αυτή η ενδιάμεση αναθεώρηση. Νομίζω ότι αυτό είναι το βασικό ερώτημα στο οποίο πρέπει να απαντήσουμε. Αν η απάντηση είναι ότι πρέπει να αντιμετωπίσουμε, λόγω του επείγοντος χαρακτήρα τους, ορισμένα από τα θέματα που εντάσσονται στην ήδη συμφωνηθείσα δημοσιονομική περίοδο, τότε είμαι βέβαιος ότι αυτός ο τομέας της επιστήμης και της έρευνας θα ήταν ένας από τους τομείς στους οποίους θα έπρεπε να εστιάσουμε την προσοχή μας.
<SPEAKER ID="338" NAME="Πρόεδρος">

<P>
Θέμα: Το πρόγραμμα ITER
<P>
Το ITER (Διεθνής Πειραματικός Θερμοπυρηνικός Αντιδραστήρας) είναι ένα φιλόδοξο πρόγραμμα που αναμφίβολα παρέχει δυνατότητες εξεύρεσης πολύτιμων και αναπάντεχων επιστημονικών στοιχείων: μπορεί κανείς να βρει πράγματα χωρίς να ξέρει πώς να τα αναζητήσει. Συμμετέχουν σε αυτό και πολλές εκτός ΕΕ χώρες. Οι εταίροι έχουν μέχρι σήμερα επιλύσει δεόντως το θέμα των υποχρεώσεών τους, οικονομικών και άλλων;
<SPEAKER ID="339" NAME="Janez Potočnik">
μέλος της Επιτροπής. - (EN) Το έργο ITER, όπως γνωρίζει ο αξιότιμος βουλευτής, είναι ένα έργο το οποίο αποτελεί τη διεθνή ναυαρχίδα του παγκόσμιου ερευνητικού προγράμματος για την ενέργεια σύντηξης. Από τη λήψη των αρχικών αποφάσεων στο πλαίσιο συζητήσεων κορυφής στα τέλη της δεκαετίας του 1980, η Ευρώπη διαδραμάτισε ηγετικό ρόλο στα διαδοχικά στάδια προετοιμασίας του προγράμματος.
<P>
" Επιτροπή μπορεί να είναι εύλογα υπερήφανη για την εμπιστοσύνη που επέδειξαν οι εταίροι που μετέχουν στο ITER αναθέτοντας στην Ευρώπη τον κεντρικό ρόλο του οικοδεσπότη για την κοινή υλοποίηση αυτού του έργου.
<P>
Οι εγκαταστάσεις JET, οι οποίες σχεδιάστηκαν και κατασκευάστηκαν από κοινού από την Ευρατόμ και τα μέλη της, προσφέρουν ένα εξαιρετικό παράδειγμα του τι μπορεί να επιτευχθεί, όταν κορυφαίοι φορείς στον τομέα της έρευνας για τη σύντηξη συνδυάζουν την εμπειρογνωμοσύνη και τους πόρους τους. Το έργο ITER διευρύνει την εφαρμογή αυτής της αρχής από το ευρωπαϊκό στο παγκόσμιο επίπεδο συνεργασίας.
<P>
Οι τεχνικοί στόχοι και ο σχεδιασμός του ITER στηρίζονται στη σταθερή και επιστημονικώς αυστηρή προοπτική διαδικασία ανάπτυξης της διεθνούς έρευνας για τη σύντηξη, στο πλαίσιο της οποίας σημειώνεται δραστική αύξηση της απόδοσης των πειραματικών εγκαταστάσεων σύντηξης τις τελευταίες δεκαετίες, σε κλίμα διεθνούς επιστημονικής συνεργασίας το οποίο υπερβαίνει τους πολιτικούς φραγμούς.
<P>
Εκτός του JET, το ITER επεκτείνει το πειραματικό σκέλος στο επίπεδο που θα μπορεί να αποδειχθεί ότι είναι επιστημονικά και τεχνολογικά εφικτή η ενέργεια σύντηξης.
<P>
Μετά την υπογραφή της συμφωνίας ITER τον Νοέμβριο του 2006, οι εταίροι που μετέχουν στο έργο τήρησαν αναλόγως τις υποχρεώσεις που συμφώνησαν να αναλάβουν μέσω των διαπραγματεύσεων για το ITER.
<P>
Σε πολιτικό επίπεδο, όλοι οι εταίροι ολοκλήρωσαν τις συνταγματικές τους διαδικασίες για την επικύρωση ή αποδοχή της συμφωνίας, η οποία έχει γίνει πλέον δεκτή και μπορεί να τεθεί επισήμως σε ισχύ εντός του προσεχούς Οκτωβρίου.
<P>
Εν τω μεταξύ, οι εταίροι τήρησαν δεόντως τη δέσμευσή τους να συμμορφωθούν με τους όρους της συμφωνίας στον μέγιστο δυνατό βαθμό μέχρι τη θέση της σε ισχύ.
<P>
Το προσωπικό της διεθνούς ομάδας του ITER και οι εγκαταστάσεις του ITER στο Cadarache της Γαλλίας αναπτύσσονται, καθώς είναι πλέον παρόντες εκπρόσωποι όλων των εταίρων.
<P>
Οι εταίροι προσφέρουν τις οικονομικές τους συνεισφορές στον προϋπολογισμό του οργανισμού ITER και προβαίνουν με συνέπεια στις αναγκαίες κοινές τεχνικές προετοιμασίες για τη συμβολή που έχουν αναλάβει να προσφέρουν σε τεχνικό και επιστημονικό επίπεδο.
<P>
Στην Ευρωπαϊκή Ένωση, η κοινή δέσμευση για το ITER και την ανάπτυξη της ενέργειας σύντηξης καθιερώθηκε από την απόφαση του Συμβουλίου της 27ης Μαρτίου 2007. Ρόλος του είναι η προετοιμασία και ο συντονισμός των δραστηριοτήτων για την κατασκευή του πειραματικού αντιδραστήρα σύντηξης και των συναφών εγκαταστάσεων.
<P>
Μέχρι στιγμής, το αρμόδιο εποπτικό όργανο, το διοικητικό συμβούλιο, συνεδρίασε δύο φορές και ενέκρινε ένα πρώτο πρόγραμμα εργασίας και τις αναγκαίες διοικητικές αποφάσεις, προκειμένου το κοινό εγχείρημα να έχει ξεκινήσει τη λειτουργία του στις αρχές του 2008. Ειδικότερα, η συμφωνία με την Ισπανία σχετικά με την έδρα έχει υπογραφεί. Το διοικητικό συμβούλιο έχει διορίσει επίσης τον διευθυντή, τον ανώτατο εκτελεστικό διευθυντή του κοινού εγχειρήματος.
<P>
Το ITER είναι πράγματι ένα φιλόδοξο έργο. Μέσω της επιτυχούς υλοποίησής του, θα επεκτείνουμε περαιτέρω τα όρια της εμπειρίας μας σε επιστημονικό, τεχνολογικό και οργανωτικό επίπεδο. Ένα χαρακτηριστικό των πειραμάτων είναι ότι τα αποτελέσματα δεν μπορούν να προβλεφθούν με βεβαιότητα. Το ITER όμως δεν είναι ένα εγχείρημα το οποίο αναλάβαμε να υλοποιήσουμε ελαφρά τη καρδία ή περιμένοντας ότι θα μας χαμογελάσει η θεά Τύχη. Το ITER στηρίζεται σε μακροπρόθεσμες διεθνείς συνεργασίες και δεσμεύσεις, στο πλαίσιο των οποίων συνεργάζονται εταίροι οι οποίοι εκπροσωπούν περισσότερο από το ήμισυ του παγκόσμιου πληθυσμού για την αντιμετώπιση θεμάτων τα οποία έχουν ζωτική σημασία για το κοινό μας μέλλον, την ανάπτυξη βιώσιμων, μη ρυπογόνων πηγών ενέργειας προς όφελος της ανθρωπότητας. Οι προοπτικές του ITER στηρίζονται στα ισχυρά επιστημονικά και τεχνολογικά θεμέλια του έργου και στον ενθουσιασμό και την προσήλωση που επιδεικνύουν μέχρι σήμερα οι συμμετέχοντες σε αυτό - όλοι τους ανεξαιρέτως, ή μάλλον όλοι μας. Ποτέ άλλοτε στον κόσμο δεν υπήρξε τέτοια συνεργασία όπως αυτή που επιτύχαμε στο πλαίσιο του ITER.
<SPEAKER ID="340" NAME="Esko Seppänen" AFFILIATION="GUE/NGL">
(FI) Κύριε Επίτροπε, η εμπειρία μας από ένα συγκεκριμένο σχέδιο συνεργασίας, το Galileo, είναι άσχημη. " Ευρωπαϊκή Ένωση κλήθηκε να το χρηματοδοτήσει, αντίθετα με ό,τι προβλεπόταν στα αρχικά σχέδια, ενώ δεν συνεισέφεραν όλες οι πλευρές στη χρηματοδότησή του, όπως είχε σχεδιαστεί.
<P>
Μπορεί να δοθεί στην απάντηση του Επιτρόπου η ερμηνεία ότι δεν είναι πιθανό να προκύψουν προβλήματα όσον αφορά την τήρηση των δεσμεύσεων που έχουν αναληφθεί σχετικά με το ITER, με άλλα λόγια ότι δεν θα αντιμετωπίσουμε το πρόβλημα που εμφανίστηκε στην περίπτωση του Galileo, όταν οι ενδιαφερόμενες πλευρές παραμέλησαν τις ευθύνες που είχαν δεσμευτεί να αναλάβουν;
<SPEAKER ID="341" NAME="Janez Potočnik">
μέλος της Επιτροπής. - (EN) Αυτό όντως ισχύει. Μπορώ να σας δώσω μια πολύ σύντομη εξήγηση. Οι αναλήψεις υποχρεώσεων αποφασίζονται από τις κυβερνήσεις. Είναι δημόσιες αναλήψεις υποχρεώσεων. Συνεπώς, οι αναλήψεις υποχρεώσεων για το Galileo από την πλευρά του Δημοσίου δεν τέθηκαν ποτέ υπό αμφισβήτηση. Πραγματικά, το πρόβλημα που δημιουργήθηκε στην περίπτωση του Galileo δεν πρόκειται να εμφανιστεί στην περίπτωση του ITER.
<SPEAKER ID="342" NAME="Πρόεδρος">

<P>
Θέμα: Νανοτεχνολογία
<P>
" νανοτεχνολογία είναι μια νέα τεχνολογία που προσφέρει πολυάριθμες δυνατότητες αλλά παρουσιάζει επίσης πολλούς κινδύνους. Σύμφωνα με το "Nano Dialogue Project", το 48% του πληθυσμού της Ευρωπαϊκής Ένωσης επιθυμεί ένα πάγωμα στην παρουσία νανοτεχνολογίας στα καταναλωτικά προϊόντα όσο δεν διαθέτουμε γνώση για τις επιπτώσεις της στον άνθρωπο και στη φύση.
<P>
" Επιτροπή μπορεί να αναφέρει ποιο είναι το σύνολο των υπό επεξεργασία κανόνων στους τομείς προϊόντων όπου υλικό νανοτεχνολογίας χρησιμοποιείται και βρίσκεται ήδη στην αγορά, όπως τα καλλυντικά, τα δερματολογικά προϊόντα, τα φάρμακα, τα προϊόντα καθαρισμού και άλλα καταναλωτικά προϊόντα; " Επιτροπή σχεδιάζει μια τομεακή ρύθμιση ή μια συνολική νομοθεσία για τη νανοτεχνολογία που συναντάται στα καταναλωτικά προϊόντα;
<SPEAKER ID="343" NAME="Janez Potočnik">
μέλος της Επιτροπής. - (EN) Καταρχάς, θέλω να σας ευχαριστήσω για την ερώτηση σχετικά με τον τομέα της νανοτεχνολογίας. " Επιτροπή αντιμετωπίζει με μεγάλη σοβαρότητα το θέμα της ασφάλειας και της προστασίας των καταναλωτών και καταβάλλει προσπάθειες για να διασφαλίσει ότι το κοινό μπορεί να απολαμβάνει τα οφέλη των καινοτομιών που ενδεχομένως προσφέρουν οι νανοτεχνολογίες, ενώ παράλληλα προστατεύεται από τυχόν αρνητικές επιπτώσεις.
<P>
Μεγάλες προσπάθειες καταβάλλονται για την αντιμετώπιση των θεμάτων ασφάλειας. Περίπου 28 εκατ. ευρώ από το πέμπτο και το έκτο πρόγραμμα πλαίσιο διατέθηκαν σε έργα που εστιάζονταν συγκεκριμένα στις πτυχές των νανοτεχνολογιών που σχετίζονται με το περιβάλλον και την υγεία, και οι έρευνες αυτές πρόκειται να αυξηθούν σημαντικά κατά την περίοδο εφαρμογής του εβδόμου προγράμματος πλαίσιο, τόσο σε αριθμό όσο και σε ευρύτητα. Όπως γνωρίζετε, η Επιτροπή ενέκρινε σχέδιο δράσης για τις νανοεπιστήμες και τη νανοτεχνολογία στην Ευρώπη την περίοδο 2005-2009, και το Κοινοβούλιο ενέκρινε σχετικό ψήφισμα, στο οποίο το σχέδιο δράσης έτυχε ευνοϊκής υποδοχής.
<P>
Στην ανακοίνωση που δημοσιεύτηκε αυτόν τον μήνα σχετικά με την εφαρμογή του σχεδίου δράσης για τη νανοτεχνολογία καλύπτουμε πλήρως το δεύτερο σκέλος της ερώτησής σας. Εφαρμόζεται ευρύ φάσμα ευρωπαϊκών και ευρύτερα διεθνών προσεγγίσεων, ιδίως βάσει των προτύπων OECD και ISO, τόσο ρυθμιστικών όσο και μη ρυθμιστικών, για την αντιμετώπιση των πιθανών αρνητικών συνεπειών των νανοτεχνολογιών.
<P>
" Επιτροπή διενεργεί αξιολόγηση των ρυθμιστικών πτυχών που αφορούν την υγεία, την ασφάλεια και το περιβάλλον σε σχέση με τα προϊόντα που στηρίζονται στη νανοτεχνολογία. Τα προκαταρτικά αποτελέσματα καταδεικνύουν ότι, σε γενικές γραμμές, το ισχύον κοινοτικό ρυθμιστικό πλαίσιο προσφέρει ικανοποιητική κάλυψη όσον αφορά τα προϊόντα που αναπτύσσονται σήμερα με βάση τη νανοτεχνολογία.
<P>
Διάφορες πτυχές της παραγωγής και των προϊόντων, όπως αυτά που αναφέρονται στην ερώτηση, λόγου χάρη τα καλλυντικά και τα φάρμακα, υπόκεινται ήδη σε διάφορες κοινοτικές διατάξεις, παρότι αυτές δεν αναφέρονται ειδικά στη νανοτεχνολογία. Ως εκ τούτου, δεν φαίνεται σήμερα να είναι αναγκαία η κατάρτιση νέας νομοθεσίας για κινδύνους στον τομέα της ασφάλειας που συνδέονται με τη νανοτεχνολογία ή η πραγματοποίηση σημαντικών τροποποιήσεων. Παρ' όλα αυτά, βάσει των τεχνολογικών εξελίξεων ή των αναγκών ρύθμισης συγκεκριμένων τομέων τους οποίους παρακολουθεί στενά η Επιτροπή, δεν αποκλείεται να προταθούν μεταβολές του ρυθμιστικού πλαισίου, όπου κριθεί αναγκαίο. Οι ρυθμιστικές πτυχές δεν πρέπει να εξετάζονται σχετικά με τη νανοτεχνολογία καθαυτή, αλλά τα προϊόντα που στηρίζονται σε αυτή.
<P>
" Επιτροπή είναι πεπεισμένη ότι ένα μορατόριουμ στη νανοτεχνολογία θα ήταν εξαιρετικά αντιπαραγωγικό. Εκτός του ότι θα στερούσε από την κοινωνία τα πιθανά οφέλη αυτών των τεχνολογιών, ενδέχεται να οδηγούσε στην ανάδειξη τεχνολογικών παραδείσων εκτός της Ευρώπης, όπου η έρευνα και η καινοτομία εξελίσσονται χωρίς ρυθμιστικά πλαίσια.
<P>
Τέλος, θέλω να αναφέρω μια άλλη έρευνα του ευρωβαρομέτρου, η οποία αφορούσε τις νέες τεχνολογίες και πραγματοποιήθηκε το 2005 με δείγμα 25 000 ατόμων. Αν την συγκρίνετε με την έκθεση "NanoDialogue", την οποία αναφέρετε στην ερώτησή σας, πρόκειται για μια έρευνα που στηρίχθηκε σε δείγμα 700 ατόμων. " έρευνα του ευρωβαρομέτρου κατέληξε στο συμπέρασμα ότι, εν γένει, οι Ευρωπαίοι στηρίζουν την ανάπτυξη της νανοτεχνολογίας, με ποσοστό περίπου 55% υπέρ. Οι τεχνολογίες αυτές θεωρούνται χρήσιμες για την κοινωνία και ηθικώς αποδεκτές. Ευλόγως, μέχρι και το 42% των ερωτηθέντων δεν ήταν σίγουροι για τα αποτελέσματα της νέας αυτής τεχνολογίας, αλλά σύμφωνα με την έρευνα σχεδόν το 70% των ερωτηθέντων που εξέφρασαν γνώμη για τα αποτελέσματά της ήταν αισιόδοξοι.
<SPEAKER ID="344" NAME="Carl Schlyter" AFFILIATION="Verts/ALE">
(SV) Νομίζω ότι συμφωνούμε ως προς το ότι θα ήταν ό,τι χειρότερο για τη νανοτεχνολογία, αν τα προϊόντα που θα διαθέσουμε τώρα στην αγορά ελεγχθούν ανεπαρκώς, με αποτέλεσμα να τρωθεί η αξιοπιστία της τεχνολογίας στο πρώιμο στάδιο της ανάπτυξής της.
<P>
Δεν νομίζω ότι οι παραδοσιακοί έλεγχοι της τοξικότητας αξιολογούν τους κινδύνους της νανοτεχνολογίας με ικανοποιητική αξιοπιστία· απεναντίας, θεωρώ ότι οι έλεγχοι της τοξικότητας που απαιτούνται βάσει της τρέχουσας νομοθεσίας πρέπει να εκσυγχρονιστούν. Φρονώ ότι χρειαζόμαστε ένα σύστημα σήμανσης το οποίο θα δίνει τη δυνατότητα επιλογής στους ίδιους τους καταναλωτές, και αναρωτιέμαι αν η Επιτροπή σχεδιάζει τη θέσπιση τέτοιας νομοθεσίας.
<SPEAKER ID="345" NAME="Janez Potočnik">
μέλος της Επιτροπής. - (EN) Συμφωνώ απολύτως μαζί σας και με την πρώτη δήλωση. " χειρότερη εκδοχή θα ήταν να συμβεί κάτι, γι' αυτό πρέπει να αποτρέψουμε αυτό το ενδεχόμενο και να είμαστε επιφυλακτικοί. Αυτή είναι η βασική αρχή που πρέπει να ακολουθήσουμε, και επ' αυτού συμφωνώ πλήρως μαζί σας.
<P>
" υποβολή νομοθετικών προτάσεων δεν εντάσσεται στις δικές μου αρμοδιότητες, αλλά αποτελεί αρμοδιότητα των συναδέλφων μου στην Επιτροπή που ασχολούνται με το θέμα της προστασίας. Είμαι βέβαιος ότι εξετάζουν πολύ προσεκτικά το θέμα. Εκείνο που μπορώ να πω είναι ότι καταβάλλουμε κάθε δυνατή προσπάθεια σε ερευνητικό επίπεδο, ώστε να αναλύσουμε τους δυνητικούς κινδύνους που αναφέρατε, και αυτό είναι οπωσδήποτε κάτι που γίνεται στο δικό μου πεδίο αρμοδιότητας.
<SPEAKER ID="346" NAME="Paul Rübig" AFFILIATION="PPE-DE">
(DE) Κύριε Επίτροπε, ποιες θα είναι οι προτεραιότητες ως προς τη νανοτεχνολογία στο 7ο πρόγραμμα πλαίσιο για την έρευνα; Εδώ ο πληθυσμός έχει πάρα πολλές ελπίδες, ιδίως στον τομέα μιας "υγιούς και μακράς ζωής". Θεωρείτε ότι εδώ υπάρχουν εντελώς καινούργιες δυνατότητες στον ιατρικό τομέα για να μπορούν οι άνθρωποι να ζουν υγιείς για πολλά χρόνια;
<SPEAKER ID="347" NAME="Janez Potočnik">
μέλος της Επιτροπής. - (EN) Ναι, η απάντηση είναι σαφώς καταφατική. Αυτός είναι ένας από τους τομείς. " νανοτεχνολογία, αν μπορούμε να κάνουμε τέτοια σύγκριση, μοιάζει με την τεχνολογία της πληροφορίας, δεδομένου ότι επηρεάζει με οριζόντιο τρόπο πολλούς τομείς. Ένας από τους τομείς στους οποίους τα αποτελέσματα είναι πολλά υποσχόμενα είναι η υγεία, οπότε αποτελεί επίσης μέρος της έρευνάς μας, η οποία αναμφίβολα προσανατολίζεται και σε αυτήν την κατεύθυνση.
<SPEAKER ID="348" NAME="Piia-Noora Kauppi" AFFILIATION="PPE-DE">
(EN) Σας ευχαριστώ, κύριε Επίτροπε, για τις απαντήσεις σας. Με ικανοποίησε ιδιαιτέρως η επισήμανσή σας ότι, κατά τη γνώμη σας, το κοινό ρυθμιστικό πλαίσιο εξελίσσεται προς τη σωστή κατεύθυνση, καθώς και ότι αμφισβητείτε το "NanoDialogue Project" και τα ευρήματα της μελέτης στην οποία αναφέρεται η ερώτηση. Φρονώ ότι το ευρωβαρόμετρο καταδεικνύει με σαφήνεια ότι οι ευρωπαίοι πολίτες τάσσονται υπέρ της ανάπτυξης των νανοτεχνολογιών.
<P>
Το δικό μου ερώτημα είναι ότι, στην ερώτησή του, ο κ. Schlyter αναφέρει ότι η νανοτεχνολογία σχετίζεται με αυξημένους κινδύνους. Έχετε στη διάθεσή σας στοιχεία τα οποία να καταδεικνύουν ότι η νανοτεχνολογία μπορεί να είναι τόσο επικίνδυνη, κάτι που ο κ. Schlyter μάλλον υποστηρίζει ότι είναι ήδη γεγονός;
<SPEAKER ID="349" NAME="Janez Potočnik">
μέλος της Επιτροπής. - (EN) Αναμφίβολα, ο τομέας αυτός απαιτεί προσοχή, δεδομένου μάλιστα ότι σχετίζεται με κινδύνους. Όταν εισερχόμαστε σε τομείς οι οποίοι στην πράξη έχουν τέτοια δυνητικά αποτελέσματα, πρέπει να είμαστε προσεκτικοί. Αν δεν θέλουμε να στραφούν οι πολίτες κατά μιας τεχνολογίας η οποία, εφόσον την χειριστούμε προσεκτικά, θα τους ωφελήσει σίγουρα, πρέπει να φροντίσουμε ότι καταβάλλεται κάθε δυνατή προσπάθεια για να μην συμβεί κάτι τέτοιο. Αυτή ακριβώς είναι η προσέγγισή μας. Επί του παρόντος, βεβαίως, δεν έχουν εμφανιστεί περιστατικά που να συνδέονται με αυτόν τον τομέα, όμως είναι προφανές ότι πρόκειται για τομέα στον οποίο οφείλουμε να υιοθετήσουμε μια προσεκτική προσέγγιση. Αυτή είναι σίγουρα η καλύτερη μέθοδος.
<SPEAKER ID="350" NAME="Πρόεδρος">
Οι ερωτήσεις 43 και 44 θα απαντηθούν γραπτώς.
<P>
Θέμα: Λεωφορεία του Λονδίνου
<P>
Σύμφωνα με τα στοιχεία που δημοσιεύτηκαν από τη Σύνοδο του Μείζονος Λονδίνου τον Ιούνιο, τα αποκαλούμενα "αρθρωτά λεωφορεία" (μακριά, μονώροφα, με δύο βαγόνια) που βρίσκονται σε πολλές Ευρωπαϊκές πόλεις και πρωτοεισήχθησαν στο Λονδίνο το 2002, έχουν εμπλακεί σε 1.751 ατυχήματα το 2006. Πρόκειται για 75% περισσότερα ατυχήματα από εκείνα που προκάλεσαν λεωφορεία άλλου τύπου, και για ένα μέσο όρο πέντε ατυχημάτων περίπου την ημέρα ή περισσότερα από πέντε ατυχήματα το χρόνο για κάθε "αρθρωτό λεωφορείο" στον στόλο του Λονδίνου.
<P>
Λαμβανομένης υπόψη αυτής της σαφώς απαράδεκτης κατάστασης, σε σύγκριση ιδίως με άλλους τύπους λεωφορείων, ποια μέτρα λαμβάνει η Επιτροπή για να εξασφαλίσει ότι υπάρχουν επαρκή μέτρα ασφαλείας για τη λειτουργία των "αρθρωτών λεωφορείων" και ότι οι οδηγοί λαμβάνουν τον απαιτούμενο βαθμό εκπαίδευσης. Πώς μπορούν να θεωρηθούν αρκετά ασφαλή στη λειτουργία τους σε κέντρα με μεγάλη συγκέντρωση πληθυσμού;
<SPEAKER ID="351" NAME="Jacques Barrot">
Αντιπρόεδρος της Επιτροπής. - (FR) " Επιτροπή δεν έχει ενημερωθεί σχετικά με την ύπαρξη ανησυχητικών στατιστικών στοιχείων σε άλλες ευρωπαϊκές πόλεις στις οποίες χρησιμοποιούνται αρθρωτά λεωφορεία. Ωστόσο, η κοινοτική νομοθεσία αντιμετωπίζει το πρόβλημα με ποικίλους τρόπους.
<P>
" οδηγία 97/27/ΕΚ για τις μάζες και διαστάσεις ορισμένων κατηγοριών οχημάτων με κινητήρα και των ρυμουλκουμένων τους ορίζει τις προδιαγραφές για τη δυνατότητα ελιγμών των λεωφορείων εν γένει, καθώς και ορισμένες ειδικές προδιαγραφές για τα αρθρωτά λεωφορεία.
<P>
" οδηγία 2003/59/ΕΚ σχετικά με την αρχική επιμόρφωση και την περιοδική κατάρτιση των οδηγών ορισμένων οδικών οχημάτων τα οποία χρησιμοποιούνται για τη μεταφορά εμπορευμάτων ή επιβατών έχει ως στόχο τη βελτίωση του επιπέδου επιμόρφωσης των οδηγών. Στο πλαίσιο αυτό, θα ήταν επιθυμητό στην εθνική νομοθεσία για τη μεταφορά της εν λόγω οδηγίας να προβλέπονται ειδικά επιμορφωτικά προγράμματα για τους οδηγούς αρθρωτών λεωφορείων.
<P>
Όσον αφορά την ορατότητα των οδηγών, η ευρωπαϊκή νομοθεσία έχει αντιμετωπίσει το πρόβλημα των βαρέων οχημάτων μέσω της οδηγίας 2007/38/ΕΚ για τον μετεξοπλισμό με κάτοπτρα των ταξινομημένων στην Κοινότητα βαρέων φορτηγών οχημάτων.
<P>
Ωστόσο, η Επιτροπή αντιλαμβάνεται την ανάγκη να ληφθούν υπόψη άλλες κατηγορίες οχημάτων, όπως τα αστικά λεωφορεία. Γι' αυτό, όπως ζητεί ο νομοθέτης στην προαναφερθείσα οδηγία, η Επιτροπή θα υποβάλει, εν ευθέτω χρόνω, έκθεση σχετικά με τα επιτευχθέντα αποτελέσματα, σε συνδυασμό, εάν κριθεί σκόπιμο, με πρόταση αναθεώρησης της ισχύουσας νομοθεσίας.
<P>
Αυτές είναι η απαντήσεις μου στη βαρόνη Ludford.
<SPEAKER ID="352" NAME="Sarah Ludford" AFFILIATION="ALDE">
(EN) Νομίζω ότι η ερώτησή μου είναι πολύ επίκαιρη, καθόσον μόλις σήμερα η Επιτροπή δημοσίευσε την Πράσινη Βίβλο της για την αστική κινητικότητα.
<P>
Δεν θα απαιτούσα από τον Επίτροπο να σχολιάσει το αίσθημα θλίψης που με διακατέχει για την απώλεια των χαρακτηριστικών διώροφων λεωφορείων Routemaster του Λονδίνου, τα οποία έχουν αντικατασταθεί από αυτά τα χαμηλού επιπέδου "εύκαμπτα" λεωφορεία ευρωπαϊκού τύπου (ή "αρθρωτά" λεωφορεία, όπως τα ονομάζει η Επιτροπή), όμως τον ευχαριστώ για την αναφορά του σε διάφορα νομοθετικά κείμενα της ΕΕ που έπρεπε να εφαρμόζονται.
<P>
Θέλω όμως να τον παρακαλέσω να έρθει σε επαφή με τον δήμαρχο του Λονδίνου και την αρμόδια υπηρεσία για τις μεταφορές στο Λονδίνο, προκειμένου να διερευνήσει γιατί με αυτά τα λεωφορεία σημειώνονται 75% περισσότερα ατυχήματα σε σύγκριση με άλλους τύπους λεωφορείων, και να εξετάσει κατά πόσο οι προαναφερθείσες οδηγίες εφαρμόζονται με ορθό τρόπο στο "νωμένο Βασίλειο και ειδικότερα στο Λονδίνο.
<SPEAKER ID="353" NAME="Jacques Barrot">
Αντιπρόεδρος της Επιτροπής. - (FR) Πολύ σωστά επιμένετε στην ασφάλεια αυτών των λεωφορείων. Αν δεν έχετε αντίρρηση, θα ζητήσουμε πληροφορίες από τις αρχές του Λονδίνου σχετικά με το πρόβλημα.
<P>
Είναι αλήθεια ότι τα αρθρωτά λεωφορεία οδηγούνται ευκολότερα από ό,τι τα άκαμπτα λεωφορεία, όταν όμως ο οδηγός αντιληφθεί τις δυνατότητες του οχήματος, τείνει να οδηγεί κάπως γρηγορότερα και να έχει μεγαλύτερη αυτοπεποίθηση στις στροφές, η οποία, δυστυχώς, είναι ενίοτε υπερβολική.
<P>
Συνεπώς, θέτετε ένα πολύ εύλογο θέμα, και θα προσπαθήσουμε, όπως προανέφερα, να διερευνήσουμε αν απαιτείται τροποποίηση της ισχύουσας νομοθεσίας.
<P>
Τούτου λεχθέντος, ορθώς επίσης θέσατε το ζήτημα ενόψει του γεγονότος που υπογράμμισα νωρίτερα, ενώπιον του Κοινοβουλίου, ότι πρακτικά τα δύο τρίτα των ατυχημάτων καταγράφονται σε πόλεις και κωμοπόλεις και ότι, ως εκ τούτου, όλα τα αίτια των ατυχημάτων αυτών πρέπει να γίνουν κατανοητά. " υπογράμμιση ενός εκ των αιτίων μέσω της ερώτησής σας είναι επίκαιρη.
<SPEAKER ID="354" NAME="Πρόεδρος">

<P>
Θέμα: Σύνδεση Βουκουρεστίου, Κωνστάντσας και Σόφιας με το διευρωπαϊκό σιδηροδρομικό σύστημα μεγάλης ταχύτητας
<P>
Ένα από τα τριάντα έργα προτεραιότητας του διευρωπαϊκού δικτύου μεταφορών είναι ο άξονας προτεραιότητας Νο.22, ο οποίος συμπεριλαμβάνει τις παρακάτω σιδηροδρομικές γραμμές: Αθήνα-Σόφια-Βουδαπέστη-Βιέννη-Πράγα-Νυρεμβέργη/Δρέσδη. " Ρουμανία συμπεριλαμβάνεται σε αυτό το έργο με 480 χλμ σιδηροδρομικού δικτύου από το Curtici στο Brasov.
<P>
Λαμβανομένου υπόψη του γεγονότος ότι από την ένταξη της Ρουμανίας και της Βουλγαρίας η ΕΕ έχει αποκτήσει δίοδο στη Μαύρη θάλασσα και έχει αυξήσει τον πληθυσμό της κατά τριάντα περίπου εκατομμύρια κατοίκους, θα μπορούσα να ρωτήσω την Επιτροπή ποια μέτρα πρέπει να λάβει η Ρουμανία και η Βουλγαρία για να συνδέσει τις πόλεις του Βουκουρεστίου και της Κονστάντσα, στην περίπτωση της Ρουμανίας, και της Σόφιας, στην περίπτωση της Βουλγαρίας, με το διευρωπαϊκό σιδηροδρομικό σύστημα μεγάλης ταχύτητας για επιβάτες και προϊόντα;
<SPEAKER ID="355" NAME="Jacques Barrot">
Αντιπρόεδρος της Επιτροπής. - (FR) Κυρία Ţicău, ο σιδηροδρομικός άξονας προτεραιότητας αριθ. 22 πρέπει, πρακτικά, να συνδέσει τη Γερμανία με την Ελλάδα μέσω Πράγας, Βιέννης, Βουδαπέστης και Σόφιας. Μια γραμμή βορείως αυτού του άξονα θα φτάνει, μέσω Curtici και Brasov, στο Βουκουρέστι και την Κωνστάντσα.
<P>
" Ρουμανία και η Βουλγαρία, καθώς και οι υπόλοιπες ενδιαφερόμενες χώρες, καταβάλλουν σημαντικές προσπάθειες για την κατασκευή αυτής της σιδηροδρομικής γραμμής, προκειμένου στο μέλλον οι πρωτεύουσές τους και το λιμάνι της Κωνστάντσας να συνδεθούν με το σιδηροδρομικό δίκτυο της υπόλοιπης Ευρωπαϊκής Ένωσης. Οι προσπάθειες αυτές πρέπει να συνεχιστούν την περίοδο 2007-2013. Τα εν λόγω έργα είναι δυνητικά επιλέξιμα για κοινοτική χρηματοδότηση μέσω του Ταμείου Συνοχής ή των διαρθρωτικών ταμείων, ή ακόμη και μέσω του προϋπολογισμού των διευρωπαϊκών δικτύων.
<P>
Ειδικότερα, η Ρουμανία δίνει προτεραιότητα στην κατασκευή της σιδηροδρομικής γραμμής Curtici-Brasov-Βουκουρέστι-Κωνστάντσα. Έχει ήδη κατασκευαστεί τμήμα 92 χιλιομέτρων βορείως του Βουκουρεστίου, ενώ βρίσκονται σε εξέλιξη έργα στη διαδρομή μεταξύ Βουκουρεστίου και Κωνστάντσας. Αυτά αναμένεται να έχουν ολοκληρωθεί προοδευτικά έως το 2010. " Ρουμανία έχει δηλώσει, στο επιχειρησιακό της πρόγραμμα για τις μεταφορές της περιόδου 2007-2013, ότι σχεδιάζει να αναπτύξει τη γραμμή Curtici-Brasov-Predeal χρησιμοποιώντας 1,1 δισ. ευρώ από το Ταμείο Συνοχής.
<P>
Όσον αφορά τη σύνδεση της Σόφιας με το δίκτυο της ΕΕ, ένα σημαντικό βήμα πραγματοποιήθηκε με την υπογραφή της σύμβασης για την κατασκευή της οδικής και σιδηροδρομικής γέφυρας στον Δούναβη στο σημείο Vidin-Calafat, η οποία χρηματοδοτείται από το μέσο προενταξιακών διαρθρωτικών πολιτικών (ISPA). " γέφυρα αναμένεται να έχει ολοκληρωθεί το 2010. Επιπλέον, η Βουλγαρία σχεδιάζει, στο πλαίσιο του επιχειρησιακού της προγράμματος για τις μεταφορές της περιόδου 2007-2013, να αναπτύξει τμήμα της γραμμής Vidin-Σόφια. Το κόστος των εργασιών που θα πραγματοποιηθούν έως το 2013 ανέρχεται σε 320 εκατ. ευρώ, σε σύνολο 1 380 εκατ. ευρώ για ολόκληρη τη γραμμή.
<P>
" Ρουμανία έχει δεσμευτεί να ολοκληρώσει, έως το 2013, όλες τις προπαρασκευαστικές μελέτες για την αναβάθμιση της γραμμής Craïova-Calafat βορείως της γέφυρας του Δούναβη, ώστε να είναι έτοιμη να υλοποιήσει το έργο λίγο μετά το 2013.
<P>
Αυτά ήταν τα στοιχεία. Ζητώ συγγνώμη που σας ανέφερα όλες αυτές τις πληροφορίες προφορικώς, προφανώς όμως μπορούμε να συμπληρώσουμε την απάντηση γραπτώς, κυρία Ţicău, αν είναι αναγκαίο, και αν μας το ζητήσετε.
<SPEAKER ID="356" NAME="Silvia-Adriana Ţicău" AFFILIATION="PSE">
(RO) Κύριε Επίτροπε, πράγματι, αν είναι δυνατόν, θα ήθελα να λάβω και γραπτώς αυτές τις πληροφορίες. Θέλω επίσης να σας παρακαλέσω να διοργανώσετε σεμινάριο σχετικά με τα διαρθρωτικά ταμεία στη Ρουμανία, διότι θεωρώ ότι τα νέα κράτη μέλη πρέπει να στηριχθούν, προκειμένου να μπορέσουν να αποκτήσουν πρόσβαση στα διαρθρωτικά ταμεία και να αναπτύξουν τις υποδομές τους στον τομέα των μεταφορών.
<P>
" πρόσβαση της Ευρωπαϊκής Ένωσης στον Εύξεινο Πόντο είναι σημαντική, και, για τον λόγο αυτόν, φρονώ ότι, για να εξασφαλιστεί η κινητικότητα των επιβατών και των εμπορευμάτων, είναι επίσης σημαντικό να αναπτυχθούν οι σιδηρόδρομοι. Επανέρχομαι στο ερώτημα σχετικά με τον σιδηροδρομικό συρμό μεγάλης ταχύτητας: η κινητικότητα των επιβατών είναι σημαντική, και, γι' αυτό, ζητώ τη διεξαγωγή διαλόγου, προκειμένου να επιτευχθούν, βήμα προς βήμα, όλα όσα είναι αναγκαία για την υλοποίηση του σημαντικού αυτού έργου.
<SPEAKER ID="357" NAME="Jacques Barrot">
Αντιπρόεδρος της Επιτροπής. - (FR) Κυρία Ţicău, με απασχολεί το θέμα όσο και εσάς. Επιθυμώ πραγματικά τα νέα κράτη μέλη, ιδίως η Ρουμανία και η Βουλγαρία στην προκειμένη περίπτωση, να χρησιμοποιήσουν με τον βέλτιστο δυνατό τρόπο το Ταμείο Συνοχής. Οπωσδήποτε πρέπει να δώσουμε προτεραιότητα στις σιδηροδρομικές μεταφορές όπου αυτό είναι εφικτό, κάτι που θα μας βοηθήσει άλλωστε να αποφύγουμε σοβαρά προβλήματα αργότερα όσον αφορά τις περιβαλλοντικές προδιαγραφές και τους κινδύνους συμφόρησης των ευρωπαϊκών αυτοκινητοδρόμων.
<P>
Σας ευχαριστώ για την ερώτησή σας. Θα ζητήσω από τους συναδέλφους μου να προσφέρουν πληρέστερη απάντηση. Όταν μου δοθεί η ευκαιρία να επισκεφθώ τις χώρες αυτές, ασφαλώς θα μπορέσουμε να σας δώσουμε ακόμη περισσότερες πληροφορίες.
<SPEAKER ID="358" NAME="Πρόεδρος">

<P>
Θέμα: Σιδηροδρομικές συνδέσεις υψηλής ταχύτητας Παρίσι-Βουδαπέστη και Στρασβούργο-Βρυξέλλες
<P>
Πώς κρίνει η Επιτροπή, μετά από τις συμφωνίες που επιτεύχθηκαν καταρχήν σχετικά με το πρόγραμμα "Στουτγάρδη 21", το χρονοδιάγραμμα κατασκευής των επιμέρους τμημάτων του δικτύου "Magistrale" για την Ευρώπη που θα συνδέει το Παρίσι και τη Βιέννη και/ή τη Βουδαπέστη μέσω Στρασβούργου και Μονάχου;
<P>
Ποιες δυνατότητες υπάρχουν, κατά τη γνώμη της Επιτροπής, ώστε το δίκτυο αυτό να συμπληρωθεί από μια σιδηροδρομική σύνδεση υψηλής ταχύτητας μεταξύ των τριών πρωτευουσών της Ευρώπης, Στρασβούργου, Λουξεμβούργο και Βρυξελλών;
<SPEAKER ID="359" NAME="Jacques Barrot">
Αντιπρόεδρος της Επιτροπής. - (FR) Θα απαντήσω στην ερώτηση του κ. Posselt. Ο σιδηροδρομικός άξονας αριθ. 17, Παρίσι-Στρασβούργο-Στουτγάρδη-Βιέννη-Μπρατισλάβα, είναι ένα από τα 30 έργα προτεραιότητας του διευρωπαϊκού δικτύου μεταφορών. Το έργο "Στουτγάρδη 21" που αναφέρατε είναι μια σημαντική σύνδεση σε αυτό το έργο προτεραιότητας.
<P>
Στις 19 Ιουλίου 2007, υπογράφηκε συμφωνία μεταξύ του κ. Tiefensee, υπουργού Μεταφορών της Γερμανίας, και των αρχών του ομόσπονδου κράτους της Βάδης-Βυρτεμβέργης, της περιφέρειας και του δήμου της Στουτγάρδης και της Deutsche Bahn. " συμφωνία αυτή είναι ένα καίριο στάδιο της διαδικασίας εξάλειψης της συμφόρησης που προκαλείται στο τμήμα Στουτγάρδη-Ουλμ, καθόσον προβλέπει την έναρξη της χρηματοδότησης του έργου το 2010.
<P>
" Επιτροπή παρακολουθεί προσεκτικά τον εκσυγχρονισμό των τμημάτων μεταξύ Στουτγάρδης και Ουλμ. Τον Ιούλιο του 2005 διόρισε ευρωπαίο συντονιστή για αυτήν τη γραμμή, τον Péter Balázs, ο οποίος έχει ήδη υποβάλει τη δεύτερη έκθεσή του. " εν λόγω έκθεση απεστάλη στο προεδρείο της Επιτροπής Μεταφορών και Τουρισμού του Κοινοβουλίου. Είναι διαθέσιμη στον ιστότοπο της Γενικής Διεύθυνσης Ενέργειας και Μεταφορών. Ο συντονιστής, κ. Balázs, συνεχίζει να εστιάζει πολύ έντονα την προσοχή του στη συμφόρηση της γραμμής Στουτγάρδη-Ουλμ, η οποία πρέπει να εξαλειφθεί. Στην έκθεσή του, ο συντονιστής ανέλυσε την πρόοδο του έργου προτεραιότητας Παρίσι-Μπρατισλάβα και συμπέρανε ότι το μεγαλύτερο μέρος του έργου μπορεί να έχει ολοκληρωθεί το 2015. Εντούτοις, λόγω της πολυπλοκότητας του τμήματος Στουτγάρδη-Ουλμ, το εν λόγω τμήμα δεν θα έχει ολοκληρωθεί πριν από το 2019.
<P>
Είναι σαφές ότι ένα έργο προτεραιότητας δεν αποκλείει τη συνέχιση προς άλλους προορισμούς. Άλλα έργα προτεραιότητας, όπως ο άξονας Αθήνα-Σόφια-Βουδαπέστη-Βιέννη-Πράγα-Νυρεμβέργη-Δρέσδη, θα επεκτείνουν τη γραμμή Παρίσι-Μπρατισλάβα μέχρι και τον Εύξεινο Πόντο και την Ελλάδα, ενώ το έργο προτεραιότητας αριθ. 28, Eurocaprail, θα συνδέσει τις Βρυξέλλες με το Στρασβούργο μέσω Λουξεμβούργου.
<P>
Τον Ιούλιο του 2007 τα κράτη μέλη υπέβαλαν τις προτάσεις τους για κοινοτική συγχρηματοδότηση. Οι εν λόγω προτάσεις βρίσκονται σήμερα στο στάδιο της αξιολόγησης. Βάσει αυτής της αξιολόγησης, η Επιτροπή θα προτείνει το ύψος του προϋπολογισμού για τα διευρωπαϊκά δίκτυα μεταφορών για την περίοδο 2007-2013 στο Ευρωπαϊκό Κοινοβούλιο και το Συμβούλιο.
<P>
Αυτές είναι οι απαντήσεις μου στην ερώτησή σας, κύριε Posselt. Σε προσωπικό επίπεδο ενδιαφέρομαι ιδιαίτερα για τον άξονα Παρίσι-Βουδαπέστη και μπορώ να σας διαβεβαιώσω ότι και εγώ και ο κ. Balázs επιθυμούμε πολύ έντονα να καταβληθεί κάθε δυνατή προσπάθεια, ώστε να ολοκληρωθεί αυτό το μείζονος σημασίας έργο.
<SPEAKER ID="360" NAME="Bernd Posselt" AFFILIATION="PPE-DE">
(DE) Κύριε Επίτροπε, πραγματικά σας οφείλουμε το ιστορικό επίτευγμα ότι δρομολογήσατε αυτό που είχαν ήδη αποφασίσει το 1982 ο Kohl και ο Mitterrand και τώρα γίνεται επιτέλους πραγματικότητα.
<P>
Έχω δύο σύντομες ερωτήσεις. Πρώτον, τα διασυνοριακά έργα Στρασβούργο-Kehl-Appenweier και Μόναχο- Mühldorf- Salzburg είναι και αυτά πολύ πολύπλοκα. Υπάρχουν νέα για αυτά;
<P>
Δεύτερον, αφού χρησιμοποιούμε ήδη τόσο πολλούς ευρωπαϊκούς πόρους για διασυνοριακές διαδρομές, μήπως θα μπορούσατε να απευθύνετε γι' άλλη μια φορά έκκληση στις σιδηροδρομικές επιχειρήσεις, προκειμένου να σταματήσει η μείωση των διασυνοριακών σιδηροδρομικών συνδέσεων; Επεκτείνουμε με δικά μας χρήματα τις σιδηροδρομικές γραμμές, και ταυτόχρονα οι σιδηροδρομικές επιχειρήσεις κατακερματίζουν τις γραμμές με εθνικά δρομολόγια.
<SPEAKER ID="361" NAME="Jacques Barrot">
Αντιπρόεδρος της Επιτροπής. - (FR) Φυσικά, είμαι απολύτως έτοιμος να παρέμβω.
<P>
Θα μπορούσατε να μου στείλετε γραπτή επιστολή για το θέμα, ώστε να μπορώ να έρθω σε επαφή με την Deutsche Bahn; Θα εξετάσω επίσης πώς μπορούμε να βελτιώσουμε την κατάσταση στο τρέχον στάδιο, μια και αυτό είναι επίσης μέρος του ρόλου μας: όχι μόνο να σχεδιάζουμε αυτούς τους σημαντικούς διαδρόμους του μέλλοντος, αλλά και να βελτιώνουμε την τρέχουσα κατάσταση.
<P>
Αναμένω σύντομο υπόμνημά σας βάσει του οποίου θα μπορέσουμε να αναλάβουμε δράση.
<SPEAKER ID="362" NAME="Πρόεδρος">

<P>
Θέμα: Τελεσίδικη απόφαση ελληνικού δικαστηρίου για την Ολυμπιακή Αεροπορία (ΟΑ)
<P>
Κατά τη συζήτηση προφορικής μου ερώτησης, 13.3.2007) σχετικά με την "Απόφαση δικαστηρίου για συμψηφισμό χρεών του ελληνικού δημοσίου προς την Ολυμπιακή Αεροπορία (ΟΑ)", ο Επίτροπος κ. Ζ.Μπαρρό ανέφερε ότι: "" απόφαση των δικαστηρίων είναι μια νέα πτυχή, την οποία αναλύουμε στην παρούσα φάση...". Επίσης, πρόσφατα δημοσιεύματα στον ελληνικό τύπο (3.6.2007) αναφέρουν ότι ο Επίτροπος κ. Μπαρρό στις επαφές που είχε με την ηγεσία του ελληνικού Υπουργείου Οικονομικών κατά την τελευταία επίσκεψή του στην Ελλάδα "άφησε κάποιο περιθώριο συμψηφισμού των χρεών εφόσον προχωρήσει η ιδιωτικοποίηση της ΟΑ".
<P>
Τι ακριβώς μελετά η Επιτροπή; Αν η τελεσίδικη απόφαση του διαιτητικού δικαστηρίου είναι σύννομη με το κοινοτικό δίκαιο; Επιβεβαιώνει την ύπαρξη διαπραγματεύσεων για αποδοχή της απόφασης του δικαστηρίου από μέρους της Επιτροπής εφόσον οι ελληνικές αρχές προβούν σε ιδιωτικοποίηση της ΟΑ;
<SPEAKER ID="363" NAME="Jacques Barrot">
Αντιπρόεδρος της Επιτροπής. - (FR) Ο κ. Παπαδημούλης μου έθεσε ένα ερώτημα στο οποίο τώρα θα απαντήσω.
<P>
" Επιτροπή έχει ενημερωθεί για την απόφαση της 13ης Ιουλίου 2006 του ελληνικού διαιτητικού δικαστηρίου σχετικά με τις πτήσεις που πραγματοποιήθηκαν στο πλαίσιο της παροχής δημόσιας υπηρεσίας, και για την απόφαση της 6ης Δεκεμβρίου 2006 σχετικά με τη μετεγκατάσταση της Ολυμπιακής Αεροπορίας στον Διεθνή Αερολιμένα Αθηνών. Οι ελληνικές αρχές έχουν ήδη πραγματοποιήσει επίσημη διαβούλευση με την Επιτροπή σχετικά με τις αποφάσεις αυτές όσον αφορά τις αποζημιώσεις, οι οποίες υποβλήθηκαν σε προκαταρκτική εξέταση.
<P>
Βάσει αυτής της προκαταρκτικής εξέτασης και των εγγράφων που υπέβαλαν σε αυτό το στάδιο οι ελληνικές αρχές, η Επιτροπή εξακολουθεί να μην δύναται να καταλήξει σε συγκεκριμένη θέση ως προς τον χαρακτήρα αυτών των αποφάσεων δυνάμει των κοινοτικών κανόνων για τις κρατικές ενισχύσεις. Εάν οι αποφάσεις αυτές συνεπάγονται περαιτέρω ενισχύσεις, προφανώς πρέπει να υπάρξει σχετική ενημέρωση δυνάμει του άρθρου 88, παράγραφος 3 της Συνθήκης.
<P>
Οι υπηρεσίες της Επιτροπής ενημέρωσαν τις ελληνικές αρχές για αυτήν την προκαταρκτική αξιολόγηση, και αναμένουμε την απάντησή τους.
<P>
Γενικώς, η Επιτροπή κάνει ό,τι είναι δυνατόν για να διασφαλίσει την πραγματική επιστροφή των ενισχύσεων τις οποίες έδωσε εντολή να επιστραφούν. Αυτές είναι οι πληροφορίες που μπορώ να σας μεταφέρω, κύριε Παπαδημούλη.
<SPEAKER ID="364" NAME="Δημήτριος Παπαδημούλης" AFFILIATION="GUE/NGL">
Κυρία Πρόεδρε, κύριε Επίτροπε, δεν χρωστάει μόνο η Ολυμπιακή στο δημόσιο. Χρωστάει και το δημόσιο στην Ολυμπιακή και μεγάλα ποσά. Οι συνολικές απαιτήσεις της Ολυμπιακής από το ελληνικό δημόσιο υπερβαίνουν το 1 δισ. ευρώ.
<P>
Σας ερωτώ: σκοπεύει η Επιτροπή να αναμένει, και κυρίως να σεβαστεί, τις τελεσίδικες δικαστικές αποφάσεις των αρμοδίων ελληνικών δικαστηρίων;
<P>
Πληροφορούμαι ότι την επόμενη εβδομάδα θα συναντηθείτε με τον αρμόδιο Έλληνα Υπουργό. Θα συζητήσετε αυτά τα θέματα. Μπορείτε να μας εντοπίσετε σε ποια σημεία συμφωνείτε και σε ποια διαφωνείτε με την Ελληνική Κυβέρνηση επ' αυτού;
<P>
Στην Ελλάδα υπάρχει μεγάλη ανησυχία και μεγάλο μέρος της κοινής γνώμης κατηγορεί την Επιτροπή ότι ευνοεί την εκκαθάριση εν λειτουργία της Ολυμπιακής Εταιρίας έναντι ευτελούς τιμήματος προς όφελος των ανταγωνιστών τους. Τι έχετε να απαντήσετε επ' αυτού;
<SPEAKER ID="365" NAME="Jacques Barrot">
Αντιπρόεδρος της Επιτροπής. - (FR) Προς το παρόν, περιμένουμε διευκρινίσεις από τις ελληνικές αρχές σχετικά με την απόφαση του διαιτητικού δικαστηρίου.
<P>
Δεν έχουμε επικοινωνήσει προσφάτως με τις ελληνικές αρχές σχετικά με οποιοδήποτε σχέδιο ιδιωτικοποίησης.
<P>
Το θέμα δεν είναι κατά πόσο το διαιτητικό δικαστήριο έχει λάβει την ορθή απόφαση, αλλά κατά πόσο οι συμβατικές σχέσεις στις οποίες στηρίχθηκε ως σημείο εκκίνησης είναι συμβατές με το κοινοτικό δίκαιο. Δεν μπορώ να αναφέρω περισσότερα επ' αυτού, κύριε Παπαδημούλη, καθόσον, όπως εσείς ο ίδιος δηλώσατε, μόλις συμφώνησα στην πραγματοποίηση συνάντησης με τον νέο αρμόδιο υπουργό της Ελλάδας. Νομίζω ότι θα έχουμε την ευκαιρία να συζητήσουμε το θέμα μαζί του σε αυτήν τη συνάντηση.
<P>
Δεν μπορώ να σας πω τίποτε περισσότερο επί του παρόντος. Για να μπορούμε να λάβουμε τις αναγκαίες αποφάσεις, χρειαζόμαστε περισσότερες πληροφορίες από τις ελληνικές αρχές.
<SPEAKER ID="366" NAME="Πρόεδρος">
Σας ευχαριστούμε, κύριε Επίτροπε, και ευχαριστούμε που απαντήσατε στο τελευταίο ερώτημα.
<P>
Οι ερωτήσεις που δεν απαντήθηκαν λόγω έλλειψης χρόνου θα απαντηθούν γραπτώς (βλ. Παράρτημα).
<P>
" Ώρα των Ερωτήσεων έληξε.
<SPEAKER ID="367" NAME="Jörg Leichtfried" AFFILIATION="PSE">
(DE) Κυρία Πρόεδρε, επιτρέψτε μου να αναφερθώ στον Κανονισμό. Συζητούσα με την κ. Madeira και φυσικά άκουγα και τις απαντήσεις του Επιτρόπου. Θέτουμε ερωτήσεις εδώ και περίπου τρία χρόνια, και δεν έχει ακόμα επιτευχθεί να μας απαντηθεί προφορικά έστω και μία ερώτηση. Φυσικά, η γραπτή απάντηση είναι πολύ διεξοδική και σωστή. Όμως είναι πιο εύκολο να θέσει κανείς ερωτήσεις και να ερευνήσει το θέμα προφορικά, και γι' αυτό το αποτέλεσμα είναι πιο ενδιαφέρον. Έχετε καμία συμβουλή ή οδηγία για το πώς θα μπορούσε αυτό ενδεχομένως να επιτευχθεί στο μέλλον;
<SPEAKER ID="368" NAME="Πρόεδρος">
Κύριε Leichtfried, ευχαριστώ για τα σχόλιά σας. " μόνη επισήμανσή μου, όσον αφορά την ομάδα εργασίας για την εσωτερική μεταρρύθμιση του Κοινοβουλίου, είναι ότι η διεξαγωγή της Ώρας των Ερωτήσεων είναι ένα από τα θέματα που εξετάζουμε πολύ προσεκτικά, και τα σχόλιά σας θα ληφθούν υπόψη.
<P>
(" συνεδρίαση διακόπτεται στις 19.30 και συνεχίζεται στις 21.00)

<CHAPTER ID="007">
Ετήσια πολιτική στρατηγική για το 2009 (συζήτηση) 
<SPEAKER ID="013" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την ετήσια πολιτική στρατηγική για το 2009.
<SPEAKER ID="014" NAME="José Manuel Barroso">
Πρόεδρος της Επιτροπής. - (ΕΝ) Κύριε Πρόεδρε, με μεγάλη χαρά σας παρουσιάζω την ετήσια πολιτική στρατηγική της Επιτροπής για το 2009, η οποία ορίζει τις κύριες πολιτικές προτεραιότητες που προβλέπει η Επιτροπή για το ερχόμενο έτος.
<P>
Όπως γνωρίζετε, στόχος της ετήσιας πολιτικής στρατηγικής είναι να δοθεί έναυσμα για διάλογο με τα άλλα θεσμικά όργανα, ιδίως το Ευρωπαϊκό Κοινοβούλιο, σχετικά με τις προτεραιότητες για το επόμενο έτος. Ο διάλογος αυτός έχει ουσιαστική σημασία προκειμένου να διασφαλισθεί η κατάλληλη προετοιμασία του προγράμματος εργασίας της Επιτροπής για το 2009.
<P>
Το 2009 θα αποτελέσει ξεχωριστό έτος, έτος μετάβασης με μεγάλη σημασία, το οποίο θα σηματοδοτηθεί, είμαι βέβαιος, από την πιθανή θέση σε ισχύ της νέας ευρωπαϊκής συνθήκης, της Συνθήκης της Λισαβόνας. Το 2009 θα έχει επίσης πολύ μεγάλη συμβολική σημασία, διότι θα παράσχει τη δυνατότητα εορτασμού των 20 ετών πορείας προς την ελευθερία που ακολούθησαν την πτώση του Τείχους του Βερολίνου, επομένως αποτελεί πολύ σημαντική ευκαιρία να τιμήσουμε την ελευθερία και την επανένωση της Ευρώπης.
<P>
Θα αποτελέσει επίσης έτος διεξαγωγής των εκλογών του νέου Ευρωπαϊκού Κοινοβουλίου και της νέας Επιτροπής, επομένως όσα κάνουμε κατά τη διάρκεια του πρώτου εξαμήνου του 2009 θα είναι εκείνα που θα διαμορφώσουν το κλίμα για τις ευρωπαϊκές εκλογές. " ομαλή εφαρμογή της Συνθήκης της Λισαβόνας θα διασφαλίσει τη δημιουργία μιας Ευρωπαϊκής Ένωσης ικανής να αντεπεξέλθει στις προκλήσεις του μέλλοντος. Εύχομαι και αναμένω ότι θα γίνουμε μάρτυρες των τελικών ρυθμίσεων στο πλέον φιλόδοξο σύστημα παγκοσμίως για την αντιμετώπιση της κλιματικής αλλαγής και την προώθηση της ενεργειακής ασφάλειας. Και έχει ιδιαίτερα μεγάλη σημασία να το επιτύχουμε το αργότερο εντός του πρώτου εξαμήνου του 2009, ώστε η Ευρωπαϊκή Ένωση να είναι σε θέση να συμβάλει ουσιαστικά στις διεθνείς διαπραγματεύσεις που θα λάβουν χώρα στη Διάσκεψη της Κοπεγχάγης στα τέλη του 2009.
<P>
Καταρχήν, όμως, θα ήθελα να αναφερθώ στο 2008. Με δεδομένες τις επικείμενες θεσμικές αλλαγές και, ειδικότερα, το τέλος της νομοθετικής περιόδου, η Επιτροπή έχει καταβάλει κάθε δυνατή προσπάθεια ώστε να διασφαλίσει ότι οι νέες νομοθετικές προτάσεις που περιλαμβάνονται στο πρόγραμμα εργασίας του 2008 θα εγκριθούν από το Σώμα των Επιτρόπων πριν από το τέλος του 2008. Τριάντα πέντε νομοθετικές πρωτοβουλίες προβλέπονται από το πρόγραμμα εργασίας. Θα εργασθούμε σκληρά για να προσπαθήσουμε να ελαχιστοποιήσουμε τον αριθμό εκείνων που θα εξετασθούν κατά τους τελευταίους μήνες του έτους, όπως είναι η οδηγία πλαίσιο για τα συμβατικά δικαιώματα των καταναλωτών, η αναθεώρηση της οδηγίας για τη φορολογία της ενέργειας, καθώς και οι οδηγίες που αφορούν τις προϋποθέσεις εισόδου και παραμονής των εποχιακών εργαζομένων και ασκουμένων. Θα καταβάλουμε επίσης κάθε δυνατή προσπάθεια για να διασφαλίσουμε ότι οι προτάσεις αυτές θα υποβληθούν εντός του προβλεπόμενου χρονικού πλαισίου, ώστε να καταστεί εφικτό το παραπάνω.
<P>
Ελπίζω ότι το Κοινοβούλιο θα είναι σε θέση να υποβάλει την γνωμοδότησή του κατόπιν της πρώτης ανάγνωσης για όλες τις προτάσεις που απορρέουν από το πρόγραμμα εργασίας της Επιτροπής πριν από το τέλος της παρούσας κοινοβουλευτικής περιόδου.
<P>
Θα ήθελα να υπογραμμίσω ότι, όσον αφορά την Επιτροπή, είμαστε εντός των προβλεπόμενων προθεσμιών για την υλοποίηση όλων των στρατηγικών πρωτοβουλιών που έχουμε ανακοινώσει και, επομένως, για να επαναλάβουμε την επίδοση ρεκόρ που σημειώσαμε το 2007, με ποσοστό υλοποίησης 96%. Πρόκειται για το υψηλότερο ποσοστό υλοποίησης που έχει επιτευχθεί ποτέ στην ιστορία των εργασιών της Επιτροπής.
<P>
Όσον αφορά το 2009, η Επιτροπή θα εξακολουθήσει να επιδιώκει τον στόχο της για δημιουργία μιας Ευρώπης που θα αποφέρει αποτελέσματα και σαφή οφέλη για τους πολίτες. Θα επικεντρωθούμε στην ολοκλήρωση όλων των δράσεων που ξεκινήσαμε από την έναρξη της εντολής μας και θα καταβάλουμε κάθε δυνατή προσπάθεια για να επιτύχουμε τους στρατηγικούς στόχους που ορίσθηκαν το 2005 και να αντιμετωπίσουμε τις μελλοντικές προκλήσεις. Αυτό, ασφαλώς, απαιτεί στενή συνεργασία μεταξύ Κοινοβουλίου και Επιτροπής.
<P>
" θέση σε ισχύ της Μεταρρυθμιστικής Συνθήκης θα υποχρεώσει επίσης την Επιτροπή να παρουσιάσει μια σειρά από προτάσεις για την εφαρμογή των διατάξεών της, και θα επισημάνω εδώ τις προτάσεις εκείνες που θα προαγάγουν τη δημοκρατία και τη μεγαλύτερη συμμετοχή των ευρωπαίων πολιτών, όπως είναι η πρωτοβουλία για τους πολίτες. Αναμένουμε με ανυπομονησία τη συζήτηση που θα έχουμε με το Ευρωπαϊκό Κοινοβούλιο κατά τις εβδομάδες και τους μήνες που θα ακολουθήσουν και θα αφορά τρόπους για την καλύτερη υλοποίηση των προτάσεων αυτών εντός των πρώτων μηνών του ερχόμενου έτους.
<P>
Οι βασικές πολιτικές προτεραιότητες που προβλέπει η Επιτροπή για το ερχόμενο έτος διαρθρώνονται γύρω από πέντε πυλώνες. Καταρχήν, η προώθηση της αειφόρου ανάπτυξης και της απασχόλησης θα συνεχίσουν να βρίσκονται στον πυρήνα του προγράμματός μας, καθώς και εκείνου της ανανεωμένης στρατηγικής της Λισαβόνας. Θα συνεχίσουμε επίσης να επιδιώκουμε την υλοποίηση της στρατηγικής για την καινοτομία, την εμβάθυνση του ευρωπαϊκού χώρου έρευνας και την παρακολούθηση της αναθεώρησης της ενιαίας αγοράς. Στο πλαίσιο αυτό, περιμένω με ανυπομονησία την έγκριση κατόπιν της δεύτερης ανάγνωσης της ίδρυσης του Ευρωπαϊκού Ινστιτούτου Τεχνολογίας -που αποτελεί μία από τις κορυφαίες δράσεις μας- αργότερα εντός της ημέρας, και θα ήθελα να συγχαρώ το Κοινοβούλιο για το εξαιρετικό έργο του με στόχο την επίτευξή αυτής.
<P>
Θα καταβληθούν πολύ μεγάλες προσπάθειες για την προώθηση της μετάβασης σε μια οικονομία χαμηλών εκπομπών και υψηλής απόδοσης πόρων. " διάσκεψη της Κοπεγχάγης θα αποτελέσει σημαντικό σταθμό στην προσπάθεια επίτευξης παγκόσμιας συμφωνίας που θα αφορά τις κλιματικές αλλαγές για την περίοδο μετά το 2012. " Ευρώπη πρέπει να προετοιμάσει καλά το έδαφος και να διατηρήσει τον ρόλο της ως πρωτοπόρου σε θέματα που αφορούν τις κλιματικές αλλαγές. Θα πρέπει να προσπαθήσει να βοηθήσει όσον αφορά την προσαρμογή στις επιδράσεις των κλιματικών αλλαγών.
<P>
Στην εποχή της παγκοσμιοποίησης, πρέπει να πασχίσουμε να κάνουμε πραγματικότητα την κοινή μεταναστευτική πολιτική. Οι προσπάθειες στον τομέα αυτόν θα επικεντρωθούν στην ανακοίνωση που θα αφορά τη μετανάστευση και θα παρουσιαστεί τον Ιούνιο του 2008. Θα επικεντρώσουμε επίσης την προσοχή μας στην υλοποίηση πολιτικών που θα εξυπηρετούν άμεσα τα συμφέροντα των πολιτών, μέσω ενός κοινού χώρου δικαιοσύνης, διαμορφώνοντας την ευρωπαϊκή απάντηση στις απειλές χημικού, βιολογικού και ραδιολογικού χαρακτήρα, μέσω της στρατηγικής της Ευρωπαϊκής Ένωσης για την υγεία και μέσω της αυστηρότερης εφαρμογής των κανόνων ασφαλείας τροφίμων και προϊόντων.
<P>
" αναθεωρημένη και εκσυγχρονισμένη κοινωνική ατζέντα θα καθοδηγήσει επίσης τις δράσεις μας στο πλαίσιο μιας ολοκληρωμένης προσέγγισης που θα επιτρέψει στους Ευρωπαίους να υλοποιήσουν το δυναμικό τους και να επωφεληθούν από την παγκοσμιοποίηση, και θα καλύπτει τα ζητήματα της ελεύθερης κυκλοφορίας, της ένταξης, της εκπαίδευσης και της αποφυγής των διακρίσεων. Οι βασικές έννοιες όσον αφορά την εν λόγω κοινωνική ατζέντα θα είναι η πρόσβαση, οι ευκαιρίες και η αλληλεγγύη.
<P>
Τέλος, θα επιδιώξουμε τον στόχο της σταθεροποίησης του ρόλου της Ευρώπης ως παγκόσμιου εταίρου. Οι διαπραγματεύσεις που αφορούν τη διεύρυνση θα συνεχισθούν και η διαδικασία σύνδεσης και σταθεροποίησης των δυτικών Βαλκανίων θα αναπτυχθεί περαιτέρω. Θα εφαρμόσουμε την πολιτική γειτονίας και θα δημιουργήσουμε επιχειρησιακές εταιρικές σχέσεις με χώρες της Αφρικής, στο πλαίσιο της κοινής στρατηγικής Ευρωπαϊκής Ένωσης-Αφρικής.
<P>
" θέση σε ισχύ της Συνθήκης της Λισαβόνας θα βελτιώσει σημαντικά την εικόνα της Ένωσης στο εξωτερικό. Για να μεταφραστεί το νέο αυτό πλαίσιο σε δράση, σημαντικό καθήκον της Επιτροπής θα αποτελέσει η υποστήριξη της ίδρυσης της Ευρωπαϊκής Υπηρεσίας Εξωτερικής Δράσης - όλα αυτά προγραμματίζονται για το 2009, εάν τηρηθούν, όπως ελπίζουμε, όλα τα χρονοδιαγράμματα.
<P>
Το 2009 θα αποτελέσει σημαντικό έτος και όσον αφορά την προετοιμασία του εδάφους για τη μελλοντική χρηματοδότηση των πολιτικών της Ένωσης. Τα αποτελέσματα της διαβούλευσης που βρίσκεται τώρα εν εξελίξει και αφορά την αναθεώρηση του προϋπολογισμού θα μας βοηθήσουν να προετοιμάσουμε το έδαφος για το επόμενο πολυετές δημοσιονομικό πλαίσιο, το οποίο θα προταθεί από την επόμενη Επιτροπή.
<P>
Όπως συνέβη και τα προηγούμενα έτη, η ετήσια πολιτική στρατηγική προτείνει επικοινωνιακές προτεραιότητες για το 2009. Ενόψει των ευρωπαϊκών εκλογών, η Επιτροπή θα επιδιώξει τη μεγιστοποίηση των εργασιών της σε συνεργασία με τα υπόλοιπα θεσμικά όργανα και τη διεξαγωγή ζωντανού διαλόγου σχετικά με τις ευρωπαϊκές πολιτικές. " ετήσια πολιτική στρατηγική δεν αποτελεί παρά την έναρξη της διαδικασίας, η οποία θα οδηγήσει στην έγκριση του νομοθετικού προγράμματος και προγράμματος εργασιών της Επιτροπής τον Οκτώβριο.
<P>
" Επιτροπή αναμένει με ανυπομονησία τον τακτικό διάλογο με το Κοινοβούλιο σχετικά με τις προτεραιότητες που σκοπεύει να προωθήσει το 2009. Αντιλαμβάνομαι ότι το Κοινοβούλιο σκοπεύει να εγκρίνει ψήφισμα της Ολομέλειας σχετικά με το νομοθετικό πρόγραμμα και πρόγραμμα εργασίας της Επιτροπής τον Σεπτέμβριο, λίγες εβδομάδες προτού εγκρίνουμε το πρόγραμμα εργασίας για το 2009. Αυτό το ψήφισμα της Ολομέλειας θα έρθει σε συνέχεια της περιληπτικής έκθεσης που θα περιλαμβάνει τα αποτελέσματα του τακτικού μας διαλόγου. Πρέπει να μας παράσχει μια καλά αιτιολογημένη και στηριγμένη σε πολιτικά επιχειρήματα ένδειξη του πού θεωρεί το Κοινοβούλιο ότι θα πρέπει να επικεντρώσει η Επιτροπή τη δέσμευση και τις πολιτικές της το 2009, εγκαίρως πριν από τη χάραξη του προγράμματος εργασίας, εστιάζοντας στην ευρωπαϊκή προστιθέμενη αξία και με πλήρη σεβασμό των αρχών της επικουρικότητας και της αναλογικότητας.
<P>
Επομένως, το μήνυμά μου προς εσάς σήμερα είναι ότι περιμένω με μεγάλη ανυπομονησία να μου δοθεί η δυνατότητα να συνεργασθώ μαζί σας πάνω σε αυτό το πολύ σημαντικό πρόγραμμα για το 2009. Ας συνεργασθούμε για να διατηρήσουμε τον ίδιο ρυθμό δράσης και το 2009, ούτως ώστε η Ευρώπη να συνεχίσει να αποφέρει συγκεκριμένα αποτελέσματα προς όφελος των πολιτών μας.
<P>
(Χειροκροτήματα)
<SPEAKER ID="015" NAME="Hartmut Nassauer">
εξ ονόματος της Ομάδας PPE-DE. - (DE) Κύριε Πρόεδρε, κύριε Πρόεδρε της Επιτροπής, κυρίες και κύριοι, η Επιτροπή καταρτίζει το νομοθετικό της πρόγραμμα για το 2009 βάσει των στρατηγικών της προτεραιοτήτων για ευημερία, αλληλεγγύη, ελευθερία, ασφάλεια και μια ισχυρότερη Ευρώπη στο παγκόσμιο σκηνικό, κατά τρόπο απόλυτα σωστό και με την υποστήριξή μας - εξ ου και οι προτεραιότητές της για το 2009 που περιλαμβάνουν την αειφόρο ανάπτυξη, την απασχόληση στην εποχή της παγκοσμιοποίησης και έναν οικονομικό χώρο με αποδοτική αξιοποίηση των πόρων και χαμηλές εκπομπές CO2. Αυτοί είναι οι κοινοί παρονομαστές του νομοθετικού έργου για το 2009 και, κύριε Πρόεδρε της Επιτροπής, θα ήθελα να σας διαβεβαιώσω για τη σαφή υποστήριξη της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών.
<P>
Εάν προέβαινα τώρα σε πρόσθετα σχόλια επικριτικού χαρακτήρα, θα παρερμηνεύονταν στη μετάφραση. Πάνω από όλα, θα ήθελα να σας ενθαρρύνω. Για ποιον λόγο; Καταρχάς, διότι το ερχόμενο έτος θα είναι το έτος της νέας Συνθήκης. Κατά δεύτερον, διότι θα είναι και έτος εκλογών, και οι πολίτες θα μας μιλήσουν. Κατά την εναρκτήρια ομιλία σας, δηλώσατε τι σημαίνει η νέα Συνθήκη: εάν ολοκληρωθούν οι εθνικές διαδικασίες επικύρωσής της, η Συνθήκη της Λισαβόνας θα μπορέσει επίσης να τεθεί σε ισχύ από το 2009.
<P>
Κύριε Πρόεδρε της Επιτροπής, γιατί δεν μιλάτε πιο ξεκάθαρα; Για ποιον λόγο δεν λέτε ότι η Επιτροπή θα υπερασπισθεί τη νέα αυτή Συνθήκη με όλες της τις δυνάμεις, όντας ήδη θεματοφύλακάς της όπως και όλων των ισχυουσών συνθηκών; Ξεκαθαρίστε τη θέση σας, κύριε Πρόεδρε της Επιτροπής! Διαδραματίστε ηγετικό ρόλο!
<P>
Ως προς το δεύτερο σημείο: το ερχόμενο έτος, θα κληθούν να μιλήσουν οι πολίτες, οι οποίοι δεν ενδιαφέρονται για κάθε λεπτομέρεια της νομοθεσίας, παρά μόνο για τα συνολικά επιτεύγματά της, για τη γενική γραμμή που ακολουθήθηκε. Εδώ, η μείωση της γραφειοκρατίας αποτελεί στην πραγματικότητα μέσο που θα μπορούσατε να χρησιμοποιήσετε για να εξασφαλίσετε την έγκριση των πολιτών. Επομένως, καλό θα ήταν να κάνετε έξυπνη χρήση της επικουρικότητας! Μην "χτενίσετε" το κοινοτικό κεκτημένο μέχρι το τέλος του 2009, αλλά στείλτε ένα μήνυμα πριν από τις εκλογές του ερχόμενου έτους. Θα έχετε, και εδώ, την υποστήριξή μας.
<P>
(Χειροκροτήματα)
<SPEAKER ID="016" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, κύριε Nassauer, ο Πρόεδρος της Επιτροπής μας δεν είναι τόσο αδύναμος· έχει ήδη δεχτεί πολλά επικριτικά σχόλια. Ωστόσο, πιστεύω, κύριε Πρόεδρε της Επιτροπής, ότι ο κοινός μας στόχος για το 2009 -ακούγοντας τις ομιλίες σας και διαβάζοντας τις συνεντεύξεις σας- είναι να συνεχίσουμε να διευρύνουμε τις κοινωνικές και οικολογικές απόψεις της Ευρώπης σε έναν παγκοσμιοποιημένο κόσμο.
<P>
Γνωρίζετε ότι ενδιαφερόμαστε ιδιαίτερα για τις κοινωνικές πτυχές και γνωρίζετε επίσης ότι μας απασχόλησε ιδιαίτερα, για παράδειγμα, το συμπέρασμα του ΔΕΚ σχετικά με την υπόθεση Laval. Ελπίζουμε ότι εμείς, το Κοινοβούλιο, και εσείς, η Επιτροπή, θα συνεργαστούμε στο ζήτημα αυτό, ώστε οι πολίτες να μην αισθάνονται ότι οι επιτυχίες που έχουμε σημειώσει, παρά τις δυσκολίες, στον κοινωνικό τομέα θα ακυρωθούν λόγω επίπλαστων ποσοτικών ανταγωνισμών. Συμπαρατασσόμαστε με τον ποιοτικό ανταγωνισμό στο πλαίσιο της Ευρώπης, ανταγωνισμό στον οποίο θα πρέπει να ηγηθεί η Ευρώπη, λαμβάνοντας ασφαλώς υπόψη και ζητήματα περιβαλλοντικού χαρακτήρα. Το κοινωνικό στοιχείο, ωστόσο, διαδραματίζει κεντρικό ρόλο για εμάς, τους Σοσιαλδημοκράτες.
<P>
Ως προς το ζήτημα του περιβάλλοντος, ευχαριστώ την Επιτροπή για τις προτάσεις της, οι οποίες εξετάζουν τις προοπτικές σε βάθος χρόνου. Όπως και εσείς, δηλώνουμε και εμείς την πίστη μας στην αειφόρο ανάπτυξη της ηπείρου μας. " έννοια της αειφορίας ισχύει για εμάς και σε σχέση με την Ευρώπη ως βιομηχανική βάση - η οποία πρέπει να προσαρμοσθεί και να υιοθετήσει οικολογικούς στόχους και για την οποία πρέπει να ορισθούν υποχρεώσεις αλλά και κίνητρα. Μαζί, πρέπει να διασφαλίσουμε ότι η βιομηχανία και η οικονομία θα διαδραματίσουν σημαντικό ρόλο στο μέλλον όσον αφορά την παραγωγή στην ήπειρό μας -προς όφελος των θέσεων απασχόλησης- διότι οι οικολογικοί στόχοι είναι απόλυτα συμβατοί με την έννοια της Ευρώπης ως βιομηχανικής βάσης. Αυτό αποτελεί επίσης στόχο που πρέπει να επιτύχουμε από κοινού.
<P>
Μπορούμε να εκτελέσουμε το καθήκον αυτό μόνο εάν πείσουμε τους άλλους εταίρους μας -τις "ΠΑ, την Κίνα και την Ινδία- να υιοθετήσουν τους ίδιους οικολογικούς στόχους. Επιπλέον, θα μπορέσουμε να το εκτελέσουμε, μόνο εάν έρθουμε σε επαφή και με τους γείτονές μας, εάν δημιουργήσουμε μια κοινή πολιτική με αυτούς. Γνωρίζετε ότι δεν είμαστε εντελώς ικανοποιημένοι με πολλές από τις στρατηγικές που έχουν αναπτυχθεί.
<P>
Όσον αφορά τα Βαλκάνια, για παράδειγμα, πρόσφατα προτείναμε, παράλληλα με τη διαδικασία της Λισαβόνας, να υπάρξει και η λεγόμενη διαδικασία της Λιουμπλιάνα, κατά τη σλοβενική Προεδρία, που θα στοχεύει στην προώθηση της οικονομικής και κοινωνικής ανάπτυξης στην περιοχή αυτή, με δεδομένο ότι το μίσος και οι υπάρχουσες συγκρούσεις εκεί θα μπορέσουν να αντιμετωπισθούν μόνο εάν υπάρξει παράλληλα χρηστή οικονομική και κοινωνική ανάπτυξη στα Βαλκάνια.
<P>
Όσον αφορά τη Μεσογειακή Ένωση -στην οποία αναφέρονται σήμερα όλοι, ακόμα και οι υπουργοί Εξωτερικών- επιθυμούμε η Επιτροπή να ξεκαθαρίσει τη θέση της. Ήδη προβήκατε σε σχετική αναφορά, κύριε Πρόεδρε της Επιτροπής, αλλά πρέπει να ξεκαθαρίσετε ότι δεν θα εξετάσουμε το ενδεχόμενο δημιουργίας μιας ένωσης η οποία δεν θα περιλαμβάνει την Ευρωπαϊκή Ένωση στο σύνολό της. Θα πρέπει να αποτελεί μια κοινότητα η οποία δεν θα χωρίζει στα δύο την Ευρωπαϊκή Ένωση, αλλά θα περιλαμβάνει τόσο την Ευρωπαϊκή Ένωση όσο και τις χώρες της Μεσογείου.
<P>
" ίδια συζήτηση αφορά και την περιοχή της Μαύρης Θάλασσας, και εδώ περιμένουμε επίσης να ακούσουμε τις πρωτοβουλίες της Επιτροπής, διότι εκτός από τους γείτονές μας στον Νότο, υπάρχουν βεβαίως και οι γείτονές μας στην Ανατολή. Ούτε σε αυτήν την περίπτωση μπορούμε να προσφέρουμε νέες ιδιότητες μέλους για το άμεσο μέλλον· κάτι τέτοιο είναι αδύνατον. Μπορούμε, όμως, να αναπτύξουμε ισχυρότερη συνεργασία με τις χώρες αυτές, και αναμένουμε εν προκειμένω περισσότερες πρωτοβουλίες από την Επιτροπή από όσες περιλαμβάνονται μέχρι στιγμής στα υπάρχοντα έγγραφα.
<P>
Κύριε Πρόεδρε της Επιτροπής, αναφέρατε ότι το 2009 θα είναι και έτος διεξαγωγής εκλογών. Πράγματι, θα είναι έτος εκλογών, και ελπίζουμε ότι θα αποτελέσει επίσης και το έτος που θα τεθεί σε ισχύ η Μεταρρυθμιστική Συνθήκη. Δεν περιμένουμε να επέμβει η Επιτροπή στις πολιτικές συζητήσεις που θα διεξαχθούν κατά τη διάρκεια του εν λόγω έτους εκλογών, αλλά αναμένουμε από αυτήν να προσφέρει μια σαφή προοπτική σχετικά με το πώς αναμένεται να λειτουργήσει η σημερινή Ευρώπη στο μέλλον ως Ευρώπη με οικολογική και κοινωνική συνείδηση. Περιμένουμε από την Επιτροπή να καταστήσει σαφές ότι μιλά με ισχυρή φωνή - συμπεριλαμβανομένου και όταν προβαίνει σε διάλογο με τους εταίρους μας. Μόνο εάν απευθυνθούμε στις "ΠΑ, την Κίνα, κλπ. με δυνατή φωνή, θα μπορέσουμε να διασφαλίσουμε τα συμφέροντα των πολιτών μας.
<P>
Σε ένα έτος εκλογών, θέλουμε να έχουμε μια ισχυρή Επιτροπή με οράματα για την Ευρώπη του αύριο!
<SPEAKER ID="017" NAME="Diana Wallis">
εξ ονόματος της Ομάδας ALDE. - (EN) Κύριε Πρόεδρε, θα ήθελα να εκφράσω τα συγχαρητήρια της Ομάδας μου για την πολιτική στρατηγική που παρουσίασε ο Πρόεδρος Barroso για ένα έτος που, όπως ο ίδιος ανέφερε, θα αποβεί πολύ σημαντικό και θα μας φέρει αντιμέτωπους με μεγάλες προκλήσεις. " Επιτροπή ανέπτυξε μια στρατηγική που είναι καλή ως προς το πολιτικό, οικονομικό και διαχειριστικό της περιεχόμενο, και απέφυγε εκείνο που ορισμένες φορές αποκαλούμε στη χώρα μου "σύνδρομο τέλους περιόδου".
<P>
Ασφαλώς, πρέπει να επικεντρωθούμε σε κάποιο βαθμό και στις αδυναμίες της αλλά, έχοντας ακούσει την παρέμβαση του κ. Nassauer, θα τις χαρακτήριζα μάλλον διαφωνίες ως προς την έμφαση που δίδεται και όχι ως αδυναμίες, εάν μπορώ να το θέσω έτσι. Ασφαλώς, υπάρχει ανάγκη γεφύρωσης του χάσματος μεταξύ των εντολών. Ζητήματα όπως οι ευρωπαϊκές ευρεσιτεχνίες, η κινητικότητα των ασθενών και το σχέδιο για το ευρωπαϊκό ιδιωτικό εταιρικό δίκαιο αφορούν το σύνολο του χώρου της εσωτερικής αγοράς. Ο Πρόεδρος Barroso αναφέρθηκε ίσως σε κάποια εξ αυτών, αλλά πρέπει να εξασφαλισθεί ότι θα μεταβιβασθούν και στην επόμενη εντολή, διότι αποτελούν όλα ουσιαστικά στοιχεία της εσωτερικής αγοράς. Από αυτήν την άποψη, θα περίμενα ίσως να δω περισσότερα μέτρα σχετικά με αυτό που θα αποκαλούσα χρηματοπιστωτική ασφάλεια για τους πολίτες μας σε έναν κόσμο όπου γνωρίζουμε ότι σήμερα επικρατεί χρηματοπιστωτική αναταραχή και όπου οι άνθρωποι αισθάνονται ανασφάλεια για το μέλλον τους.
<P>
Το 2009 θα αποτελέσει, ασφαλώς, επίσης έτος εφαρμογής της Συνθήκης και, μολονότι μπορούμε να επικροτήσουμε, και προσωπικά επικροτώ, την εστίαση του εγγράφου στο ζήτημα της εφαρμογής αυτής -και θεωρώ ότι είναι εξαιρετική η ιδέα της μελλοντικής συνεργασίας με τα κράτη μέλη με στόχο τη διασφάλιση της εφαρμογής του νόμου σε όλα τα επίπεδα και με πολύ πιο συντονισμένο τρόπο- θα προτιμούσα να δω να αναφέρεται κάτι στο έγγραφο σχετικά με τη νομοθεσία εκείνη που θα έχει τόσο ουσιαστική σημασία για τους πολίτες μας, την πρωτοβουλία για τους πολίτες, αλλά ο Πρόεδρος Barroso με πρόλαβε αναφερόμενος σε αυτήν σήμερα το πρωί, επομένως αυτό αποτελεί θετικό στοιχείο. Είναι κάτι που έχει, όμως, κεντρικό ρόλο, και πρέπει να διασφαλίσουμε ότι η Επιτροπή θα υποβάλει την αναγκαία σχετική νομοθεσία. Επίσης, ίσως πρέπει να εξετασθεί και το ζήτημα της σχέσης με τα εθνικά κοινοβούλια.
<P>
Τέλος, κάνοντας μια συνοπτική αναφορά στις εξωτερικές σχέσεις, μπορούμε να έχουμε μια κοινή ενημέρωση σχετικά με τα ζητήματα των εξωτερικών σχέσεων, της ενέργειας και της κλιματικής αλλαγής - όλων αυτών των ζητημάτων; Γνωρίζουμε ότι η Επιτροπή διεξάγει σχετικές συζητήσεις. Έχουν υψηλή προτεραιότητα, όχι μόνο σε τόπους όπως η Αρκτική, αλλά και σε άλλα σημεία του πλανήτη.
<SPEAKER ID="018" NAME="Brian Crowley">
εξ ονόματος της Ομάδας UEN. - (GA) Κύριε Πρόεδρε και κυρία Αντιπρόεδρε της Επιτροπής, στηρίζω στο έπακρο το πολιτικό πρόγραμμα εργασίας της Ευρωπαϊκής Επιτροπής για το ερχόμενο έτος. Το πρόγραμμα αυτό στοχεύει στην ανάπτυξη των οικονομικών και πολιτικών υποθέσεων της Ευρώπης. Αυτό το πολιτικό πρόγραμμα εργασίας προωθεί την Ευρώπη και δίνει προτεραιότητα στα συμφέροντα του λαού της. Στηρίζω θερμά την πρώτη πολιτική του προγράμματος· την προώθηση της απασχόλησης και της ανάπτυξης στην Ευρωπαϊκή Ένωση.
<P>
(EN) Καθώς προχωρούμε προς το έτος επικύρωσης της Συνθήκης, εμείς που υποστηρίζουμε την επικύρωση της εν λόγω Συνθήκης μέσω δημοψηφίσματος στην Ιρλανδία λέμε και ξαναλέμε ότι η Ευρώπη πρέπει να καταστεί περισσότερο αποτελεσματική, ότι είναι ουσιώδες να παραδεχτούμε ότι οι Συνθήκες που ίσχυαν για έξι, δέκα ή δεκαπέντε χώρες δεν ισχύουν πλέον για μια Ευρωπαϊκή Ένωση με είκοσι εφτά χώρες. Θέλουμε, ειδικότερα, να δώσουμε έμφαση στην ανάγκη για μεγαλύτερη καινοτομία, έρευνα και τεχνολογία με στόχο τη δημιουργία μιας δυναμικής νέας οικονομίας για την Ευρώπη του 21ου αιώνα.
<P>
Είμαι πολύ χαρούμενος που ο Πρόεδρος της Επιτροπής και οι άλλοι Επίτροποι δεν συμπεριέλαβαν τα πάντα στην ετήσια πολιτική στρατηγική για το 2009. Θα ήταν πολύ εύκολο να ισχυριστεί κάποιος ότι θα κάνουμε πολλά, αλλά αντιθέτως, αυτή επικεντρώνεται σε ουσιαστικούς βασικούς τομείς, όπως είναι η κλιματική αλλαγή, που αναφέρθηκε και νωρίτερα, και ο ρόλος της Ευρώπης ως παγκόσμιου εταίρου και παγκόσμιου παράγοντα - ιδίως αν λάβουμε υπόψη τις απειλές και τους κινδύνους με τους οποίους ερχόμαστε σήμερα αντιμέτωποι σε ολόκληρο τον κόσμο, όχι μόνο στη Μέση Ανατολή, όχι μόνο στα δυτικά Βαλκάνια, όχι μόνο στην Αφρική, αλλά και στη Νότια Αμερική, όπου την προηγούμενη εβδομάδα γίναμε μάρτυρες του πόσο γρήγορα μπορεί να αυξηθεί η ένταση. Εκείνο που απαιτείται στην πραγματικότητα είναι μια σταθεροποιητική δύναμη, την οποία θα αποτελέσει η Ευρωπαϊκή Ένωση στο παγκόσμιο αυτό σκηνικό.
<P>
Τέλος, η Ευρωπαϊκή Ένωση πρέπει να αναλάβει στο έπακρο τις δράσεις που απαιτούνται όσον αφορά την καταπολέμηση της παράνομης εισαγωγής ναρκωτικών ουσιών, της εμπορίας ανθρώπων και ιδίως της έλλειψης σεβασμού για τις ζωές των άλλων ανθρώπων. Να είστε σίγουροι ότι εμείς, οι εκπρόσωποι του κόμματος Fianna Fáil στην Ιρλανδία, θα υποστηρίξουμε σθεναρά την επικύρωση της Συνθήκης ώστε να διευκολύνουμε τη μελλοντική ανάπτυξη της Ευρώπης.
<SPEAKER ID="020" NAME="Eva Lichtenberger">
εξ ονόματος της Ομάδας Verts/ALE. - (DE) Κύριε Πρόεδρε, κύριε Πρόεδρε της Επιτροπής, κυρίες και κύριοι, με την ετήσια στρατηγική μπορούμε να επιλέξουμε ανάμεσα σε δύο οδούς. " πρώτη είναι εκείνη της απόλυτης διαφάνειας και συνέπειας μεταξύ δηλώσεων και ανάληψης χρηματοοικονομικών δράσεων. Αυτή θα ήταν μια οδός εξαιρετικά κατάλληλη για ένα έτος εκλογών, καθώς υποσχόμαστε -και αναφέρω αυτολεξεί-ότι δίνουμε "προτεραιότητα στον πολίτη". Οι πολίτες δικαιούνται τη διαφάνεια αυτή.
<P>
" Επιτροπή, ωστόσο, επέλεξε δυστυχώς τη δεύτερη οδό, δηλαδή να τηρήσει μια όσο το δυνατόν πιο γενική στάση, ώστε να αποφύγει τις αντιρρήσεις. Καταρχάς, ενδιαφέρον παρουσιάζει το ίδιο το γενικό πλαίσιο. Πρέπει να περιμένουμε ότι η Συνθήκη της Λισαβόνας θα υλοποιηθεί. Πρόκειται για έτος εκλογών, κατά το οποίο η Ευρώπη έχει επίσης προβεί σε εκτενείς διεθνείς δεσμεύσεις για την προστασία του κλίματος. Δυστυχώς, οι δηλώσεις έχουν μέχρι στιγμής συνοδευτεί από ελάχιστες πράξεις και αυτό είναι κάτι που επίσης δεν καθίσταται σαφές στη στρατηγική.
<P>
Εάν εξακολουθήσουμε να είμαστε εξίσου διστακτικοί σχετικά με τα πρακτικά μέτρα όσο είμαστε και σε σχέση, για παράδειγμα, με τις εκπομπές των αυτοκινήτων, τότε κινδυνεύει η αξιοπιστία της Ευρώπης και αυτό είναι κάτι που δεν μας συμφέρει μακροπρόθεσμα σε διεθνές επίπεδο, σε επίπεδο συζητήσεων με τους εταίρους μας σχετικά με το ζήτημα της προστασίας του κλίματος. Αποτελεί αρνητικό παράδειγμα του τρόπου με τον οποίο υποτασσόμαστε στα μεγάλα λόμπι, όπως έγινε και με την εφαρμογή του συστήματος εμπορίας εκπομπών στις εναέριες μεταφορές, όπου και πάλι επιδείξαμε υπερβολικά συγκρατημένη συμπεριφορά και δεν προχωρήσαμε σε ενεργό ανάληψη δράσης, και αυτό είχε ως αποτέλεσμα να μην κατορθώσουμε να λάβουμε τα αναγκαία μέτρα για τη μείωση της ζημίας στο κλίμα που προκαλείται από τις αεροπορικές μεταφορές με την απαιτούμενη αποτελεσματικότητα.
<P>
Υπάρχει επίσης διάσταση μεταξύ των φιλόδοξων στόχων και της πραγματικής χρηματοδότησης της έρευνας. Όταν μιλούμε αφενός για νέες πηγές ενέργειας, αλλά δηλώνουμε αφετέρου ότι θα διαθέσουμε τη μερίδα του λέοντος της χρηματοδότησης που προορίζεται για την έρευνα στην πυρηνική ενέργεια, στην πυρηνική οικονομία, τότε η διάσταση αυτή δεν μπορεί να γεφυρωθεί, ούτε και θα πρέπει να αναμένουμε ότι θα υπάρξει κάποια βιώσιμη λύση, διότι εδώ δεν υπάρχει καμία απολύτως δυνατότητα για επενδύσεις με πραγματικά συντονισμένο τρόπο.
<P>
Εκείνο που θεωρώ ότι λείπει από την παρούσα στρατηγική είναι μια σαφής δέσμευση για την εφαρμογή του κοινοτικού δικαίου στα κράτη μέλη. Υπάρχουν ελάχιστοι μηχανισμοί, ελάχιστος σεβασμός της νομοθεσίας. Για την ακρίβεια, ισχύει το ακριβώς αντίθετο: καταρτίζουμε νέα σχέδια προτού εφαρμοσθούν καν τα παλιά. Στην προκειμένη περίπτωση, σας παραπέμπω απλώς στο σχέδιο δράσης για την ενέργεια.
<P>
Εάν οι πολίτες έχουν τόση σημασία για εμάς, όσο δικαίως τονίζετε, τότε τα προβλήματά τους, μεταξύ άλλων, καθώς και η νέα δυνατότητα για διεξαγωγή δημοψηφίσματος, πρέπει να αποτελέσουν κέντρο εστίασης της προσοχής μας στο Κοινοβούλιο.
<SPEAKER ID="021" NAME="Helmuth Markov" LANGUAGE="DE">
Κύριε Πρόεδρε, κύριε Πρόεδρε της Επιτροπής, εξακολουθούμε να έχουμε ενώπιόν μας ένα πρακτικό πρόγραμμα εργασίας για το 2009, το οποίο επιθυμούμε να σχολιάσουμε. Ωστόσο, είναι προφανές ότι δεν μπορούμε να αναμένουμε σημαντικές στρατηγικές αλλαγές στην πολιτική στρατηγική της Επιτροπής για το επόμενο έτος.
<P>
Σύμφωνα με αυτό, η Επιτροπή επιθυμεί να βελτιώσει το επικοινωνιακό της έργο, να προβάλει την Ευρώπη απ' άκρη σ' άκρη των συνόρων της και να ενημερώσει τους πολίτες σχετικά με τη Συνθήκη της Λισαβόνας. Ένα δημοψήφισμα σχετικά με τη Μεταρρυθμιστική Συνθήκη δεν θα αποτελούσε άραγε τον σωστό τρόπο για να συμμετάσχουν οι πολίτες στην εν λόγω διαδικασία; Πιστεύετε πραγματικά ότι ο αριθμός των συμμετεχόντων στις εκλογές θα αυξηθεί εάν συνεχίσετε απλώς να δηλώνετε τι θαυμάσια που λειτουργεί η σημερινή πολιτική και ότι πρέπει, επομένως, απλώς να συνεχίσουμε να επιδιώκουμε την υλοποίηση των υφισταμένων στόχων;
<P>
Εκείνο με το οποίο έρχονται στην πραγματικότητα αντιμέτωποι πολλοί άνθρωποι είναι λιγότερη κοινωνική ασφάλεια, λιμνάζοντα επίπεδα μισθών, σοβαρός περιορισμός του δικαιώματός τους στην απασχόληση, αύξηση των τιμών των βασικών υπηρεσιών στον τομέα των τοπικών δημόσιων συγκοινωνιών, των υπηρεσιών υγείας, της παροχής ηλεκτρικής ενέργειας και υδροδότησης, εκπαίδευσης και παιδικής πρόνοιας - όλα αυτά την ίδια στιγμή που τα κέρδη των μεγάλων επιχειρήσεων αυξάνονται, αλλά οι ίδιες οι επιχειρήσεις απειλούν με μετεγκατάσταση. " Επιτροπή αναφέρεται στη σημασία που έχει η διά βίου μάθηση για την απασχολησιμότητα, στη σημασία της ευελισφάλειας - και έτσι εγώ αναρωτιέμαι συχνά πού είναι κρυμμένη η ασφάλεια, κάθε φορά που η Επιτροπή υποβάλλει νομοθετικές προτάσεις.
<P>
" Επιτροπή αναφέρεται στην ανάγκη ενίσχυσης της ανταγωνιστικότητας και για μία ακόμα φορά αναφέρεται στην ανακούφιση από τη φορολογία των ήδη ισχυρών - με άλλα λόγια, στην κοινωνική ευθύνη. Αναφέρεστε σε αυτό αποκαλώντας το διοικητικό φόρτο. Ωστόσο, εάν επιθυμούμε να έχουμε κοινωνικά και περιβαλλοντικά πρότυπα, καθώς και πρότυπα προστασίας των καταναλωτών, τότε πρέπει να συμφωνήσουμε πάνω σε αυτά και να τα εφαρμόσουμε! Σε κανένα σημείο της στρατηγικής σας δεν βρίσκω να αναφέρεται η ιδέα ότι ίσως ολόκληρη η έννοια της στρατηγικής της Λισαβόνας, η έννοια της ελευθέρωσης και της ιδιωτικοποίησης, απλά σε πολλές περιπτώσεις δεν λειτουργεί προς όφελος της πλειονότητας των ανθρώπων, και σίγουρα δεν λειτουργεί όσον αφορά τον τομέα των δημόσιων υπηρεσιών.
<P>
" παράγραφος που αναφέρεται στην εξωτερική πολιτική και το εξωτερικό εμπόριο δίνει έμφαση στον σημαντικό ρόλο που διαδραματίζει η Ευρώπη στον κόσμο όσον αφορά την ειρήνη, την ασφάλεια και τη σταθερότητα και αναφέρεται στην προτεραιότητα της πολυμερούς προσέγγισης και των εταιρικών σχέσεων. Στο έγγραφό σας αναφέρεται ότι ο γύρος της Ντόχα για την ανάπτυξη παραμένει ύψιστη προτεραιότητα. Ωστόσο, δεν περιέχει κανένα στοιχείο που να δείχνει με ποιον τρόπο επιθυμεί η ΕΕ να συμβάλει στην επιτυχία του αναπτυξιακού γύρου. Αντιθέτως, δίνεται έμφαση στις γνώριμες περιφερειακές και διμερείς συμφωνίες ελευθέρων συναλλαγών, οι οποίες δεν σημειώνουν σχεδόν καμία πρόοδο, διότι απλώς δεν πληρούν τις προϋποθέσεις των αναπτυσσόμενων και αναδυόμενων χωρών.
<P>
Επιπλέον, η στρατηγική εξωτερικού εμπορίου με την ονομασία "" Ευρώπη στον Κόσμο" δεν αποτελεί παρά μια στρατηγική για την προώθηση του εξωτερικού εμπορίου των ευρωπαϊκών κοινοπραξιών, οι οποίες λίγο ενδιαφέρονται για τις περιφερειακές εξελίξεις βιώσιμου οικονομικού, κοινωνικού και οικολογικού χαρακτήρα στις χώρες-εταίρους. Δεν αναφέρει τίποτα για τις ΜΜΕ, ωστόσο διερωτάστε για ποιον λόγο κράτη όπως η Κίνα αντιστέκονται εφαρμόζοντας μέτρα ντάμπινγκ. Για την ακρίβεια, φτάσατε στο σημείο να επιθυμείτε να συνεχίσετε να ακυρώνετε τα σε μεγάλο βαθμό ανεπαρκή μέσα αντιντάμπινγκ!
<P>
" Επιτροπή αναφέρεται στη βελτίωση των επιχειρησιακών δυνατοτήτων και των δυνατοτήτων διαχείρισης συγκρούσεων σε τρίτες χώρες. Μετά από όσα ειπώθηκαν μόλις, σας ερωτώ: δεν θα είχε πολύ περισσότερο νόημα να αντιμετωπισθούν τα κοινωνικά, αλλά οπωσδήποτε και τα οικονομικά, αίτια των κρίσεων και των συγκρούσεων;
<P>
Αλλάξτε τη στρατηγική σας, ώστε να μπορέσουμε να κερδίσουμε την υποστήριξη των πολιτών για την Ευρωπαϊκή Ένωση!
<SPEAKER ID="022" NAME="Godfrey Bloom">
εξ ονόματος της Ομάδας IND/DEM. - (EN) Κύριε Πρόεδρε, πολύ μου αρέσει να έρχομαι εδώ, στο εργοστάσιο κανονισμών. Είναι τόσο διασκεδαστικό. Μόλις διάβασα τους τίτλους της ετήσιας πολιτικής στρατηγικής της Επιτροπής και ο πρώτος από αυτούς είναι "ανάπτυξη και απασχόληση". Για να είμαι ειλικρινής, μεγαλύτερο νόημα θα είχε να ομιλούμε εδώ για ανάπτυξη και απασχόληση, εάν ποσοστό μεγαλύτερο του 1% των βουλευτών είχε οποιαδήποτε εμπειρία στον χώρο του εμπορίου.
<P>
Εγώ είμαι επιχειρηματίας και αντιλαμβάνομαι την έννοια της ανάπτυξης, όπως και την έννοια της απασχόλησης. Δυστυχώς, όσο περισσότερους κανονισμούς και νομοθεσίες παράγετε, τόσο λιγότερες πιθανότητες έχετε να βελτιώσετε την ανάπτυξη και την απασχόληση, και αυτός είναι ο λόγος για τον οποίο η αύξηση του ΑΕγχΠ στην Ευρώπη είναι πολύ μικρή, ενώ στον υπόλοιπο κόσμο παρουσιάζει ταχύτατη ανοδική πορεία - στην Κίνα, την Ινδία και την ινδική χερσόνησο. Μέχρι και η Βόρεια Αμερική έχει καλύτερη πορεία από εμάς. Για τον λόγο αυτόν, θα συνιστούσα, εάν θέλουμε να έχουμε ανάπτυξη και απασχόληση, να αφήσουμε τους ανθρώπους στην ησυχία τους, να τις διεκδικήσουν μόνοι τους, χωρίς τη δική μας παρέμβαση.
<P>
Μια αειφόρος Ευρώπη; Συναρπαστικό δεν ακούγεται; Μιλούμε για το παγκόσμιο αποτύπωμα, μιλούμε για όλες αυτές τις ανοησίες, παρά το γεγονός ότι η υφήλιος στην πραγματικότητα δεν έχει παρουσιάσει αύξηση της θερμοκρασίας εδώ και μία δεκαετία - η επιστήμη έχει αποδειχθεί λάθος. Εάν κάποιος εξετάσει με μεγαλύτερη ψυχραιμία την κατάσταση του πλανήτη, το φαινόμενο της υπερθέρμανσης και την αλλαγή του κλίματος, θα διαπιστώσει ότι, στην πραγματικότητα, οι καλύτερα πληροφορημένοι και όχι πολιτικά προκατειλημμένοι επιστήμονες θεωρούν γεγονός ότι στην πραγματικότητα μέχρι το 2050 θα έχει σημειωθεί μείωση και όχι αύξηση της θερμοκρασίας του πλανήτη. Αλλά αυτό δεν εξυπηρετεί τους σκοπούς σας, σωστά; Διότι μας αρέσει να επιβάλλουμε φορολογία και κανονισμούς.
<P>
Στη συνέχεια, εξετάζεται το ζήτημα της ελεγχόμενης μετανάστευσης. Για όνομα του Θεού! Ως Άγγλος, ένα έχω να σας πω: ποια ελεγχόμενη μετανάστευση; Ένα εκατομμύριο άνθρωποι ήρθαν στο μικροσκοπικό και ήδη υπερβολικά πυκνοκατοικημένο νησί μας τον τελευταίο χρόνο. Σας θερμοπαρακαλώ, πότε επιτέλους θα σοβαρευτείτε;
<SPEAKER ID="023" NAME="Frank Vanhecke" AFFILIATION="NI">
(NL) Κατά τη γνώμη μου, τα πράγματα δείχνουν πολύ άσχημα ήδη από την αρχή της παρουσίασης της ετήσιας πολιτικής στρατηγικής της Επιτροπής για το 2009. Αναφέρομαι σε μία από τις κεντρικές ιδέες που περιλαμβάνονται σε αυτήν, και έχει τον τίτλο: "Προτεραιότητα στον Πολίτη". Αυτό αντί να λύνει το πρόβλημα, δημιουργεί και άλλα. Άλλωστε, σε καμία περίπτωση δεν θέτει η Ευρωπαϊκή Επιτροπή τους ευρωπαίους πολίτες σε προτεραιότητα, σε καμία περίπτωση δεν επιδεικνύει σεβασμό προς αυτούς.
<P>
Τι είναι η Ευρωπαϊκή Επιτροπή; Σε τελική ανάλυση, δεν είναι τίποτα περισσότερο από έναν φορέα πολιτικά διορισμένων υπαλλήλων με εξαιρετικά περιορισμένη δημοκρατική νομιμότητα, οι οποίοι ανήκουν στον στενό κύκλο των ευρωπαίων μανδαρίνων που νομίζουν ότι ξέρουν περισσότερα από τους πολίτες και θεωρούν ότι θα ήταν καλύτερο, προς όφελος δήθεν του δημοσίου συμφέροντος, εάν αποφάσιζαν μόνοι τους για τα πάντα, ακόμα και αγνοώντας τη γνώμη των πολιτών τους οποίους ισχυρίζονται ότι σέβονται.
<P>
Αυτό είναι το δημοκρατικό έλλειμμα για το οποίο όλοι μιλούν, αλλά κανείς δεν κάνει τίποτα για να το διορθώσει. Εάν οι πολίτες είχαν πράγματι προτεραιότητα, η Επιτροπή θα επέμενε να τους συμβουλεύεται, ιδίως στην περίπτωση των σημαντικότερων ζητημάτων που τίθενται τώρα επί τάπητος. Πότε θα επιτραπεί στους πολίτες να εκφράσουν τη γνώμη τους σχετικά με το νέο, μεταμφιεσμένο Ευρωπαϊκό Σύνταγμα; Οι πολίτες στις Κάτω Χώρες και τη Γαλλία έχουν εδώ και καιρό εκφράσει τη γνώμη τους σχετικά, αλλά είναι σαφές ότι η Ευρωπαϊκή Επιτροπή δεν τους δίνει προτεραιότητα.
<P>
Πότε θα επιτραπεί στους ευρωπαίους πολίτες να εκφράσουν τη γνώμη τους σχετικά με την καταστροφική πολιτική μετανάστευσης που τους επιβάλλεται από τους ευρωπαίους μανδαρίνους; Πότε θα επιτραπεί σε αυτούς τους πολίτες να λάβουν μόνοι τους τις αποφάσεις τους και να αποκτήσει η γνώμη τους τον δέοντα σεβασμό σχετικά με ζωτικής σημασίας ζητήματα, όπως είναι η ενδεχόμενη προσχώρηση στην Ευρωπαϊκή Ένωση της Τουρκίας, μιας ισλαμικής και από πολλές απόψεις -ή μάλλον από όλες- μη ευρωπαϊκής χώρας; " μοναδική περίπτωση όπου η Ευρωπαϊκή Ένωση δίνει προτεραιότητα στους πολίτες είναι όταν πρόκειται να πληρώσουν φόρους προς τους ευρωπαίους μανδαρίνους και όσον αφορά τις πολιτικές που αυτά τα προνομιούχα άτομα τους επιβάλλουν. Εφόσον έτσι έχουν τα πράγματα, τουλάχιστον έχετε το θάρρος να δηλώσετε ότι η Ευρώπη δεν θα αποτελέσει ποτέ δημοκρατική οντότητα.
<SPEAKER ID="024" NAME="José Ignacio Salafranca Sánchez-Neyra" AFFILIATION="PPE-DE">
(ES) Κύριε Πρόεδρε, η εξωτερική δράση για το 2009 θα σηματοδοτηθεί από δύο θεμελιώδη γεγονότα: πρώτον, τη θέση σε ισχύ της νέας Συνθήκης, η οποία αφενός θα δημιουργήσει ένα νέο θεσμικό πλαίσιο στο οποίο, κύριε Πρόεδρε της Επιτροπής, το Κοινοβούλιο θα θελήσει να διαδραματίσει τον πρέποντα ρόλο του και, αφετέρου, θα οδηγήσει στην ίδρυση της Υπηρεσίας Εξωτερικών Δράσεων, η οποία θα πρέπει, κατά τη γνώμη μας, να έχει την έδρα της στην Επιτροπή και να μην καταπνιγεί από το Συμβούλιο.
<P>
Πέραν τούτου, οι προτεραιότητες που παρουσίασε η Επιτροπή είναι σωστές: διεύρυνση, σχέσεις με τη Ρωσία που θα βασίζονται στον σεβασμό των ανθρωπίνων δικαιωμάτων και ασφάλεια του ενεργειακού εφοδιασμού· πολιτική σταθερότητας και σύνδεσης στα Βαλκάνια και στην περίπτωση του Κοσσυφοπεδίου· πολιτική γειτονίας, με τη διαδικασία της Βαρκελώνης και τη Μεσογειακή Ένωση που αναμένεται να παρουσιαστούν από τη γαλλική Προεδρία της Ένωσης.
<P>
Αναφέρεται επίσης η κατάσταση στην Κεντρική Ασία, με συγκρούσεις να μαίνονται στο Ιράν, το Ιράκ, το Αφγανιστάν και το Πακιστάν. Κύριε Πρόεδρε, θα γίνουμε μάρτυρες της εξέλιξης των σχέσεων με την Κίνα, την Ινδία και τις χώρες της Ασίας, που τίθενται με σωστό τρόπο στην πρόταση της Επιτροπής, καθώς και της κατάστασης στη Μέση Ανατολή, στο πλαίσιο της οποίας το Ευρωπαϊκό Κοινοβούλιο τέθηκε άνευ όρων υπέρ της πρότασης της Επιτροπής κατά τη Διάσκεψη του Παρισιού.
<P>
Επιπλέον, περιλαμβάνεται η στρατηγική εταιρική σχέση με τις χώρες της Αφρικής, της Καραϊβικής και του Ειρηνικού και, τέλος, οι σχέσεις με τη Λατινική Αμερική, σχετικά με τις οποίες ελπίζουμε ότι στη Διάσκεψη Κορυφής της Λίμα θα προκύψουν εγκαίρως συμπεράσματα ενόψει των συμφωνιών σύνδεσης που πρόκειται να συναφθούν με την Mercosur, την Κοινότητα των Άνδεων και τα κράτη της Κεντρικής Αμερικής.
<P>
Κύριε Πρόεδρε της Επιτροπής, χρειαζόμαστε σοβαρές, αποτελεσματικές και βιώσιμες εξωτερικές δράσεις από την Ευρωπαϊκή Ένωση, η οποία πρέπει να μιλάει με μία φωνή στους διεθνείς οργανισμούς. Δεν πρέπει να επιτρέψουμε να μετατραπούμε σε Διεθνή Ερυθρό Σταυρό, προορισμένο να επωμιστεί το κόστος των σοβαρών σημερινών κρίσεων. " Ευρωπαϊκή Ένωση πρέπει να έχει βαρύτητα παγκόσμιου παράγοντα στη διεθνή σκηνή, παράλληλα με την οικονομική, εμπορική, χρηματοπιστωτική και βιομηχανική της βαρύτητα. Κύριε Πρόεδρε της Επιτροπής, το παρόν πρόγραμμα έχει την υποστήριξή μας.
<SPEAKER ID="025" NAME="Catherine Guy-Quint" AFFILIATION="PSE">
(FR) Κύριε Πρόεδρε, κύριε Επίτροπε, επιτέλους βρισκόμαστε στην έναρξη της διαδικασίας των πολιτικών προτεραιοτήτων για το 2009. Πρόκειται για σημαντικό βήμα διότι θα συνυπάρξει με υπάρξουν πολλές αλλαγές -μια νέα κοινοβουλευτική περίοδος, η θέσπιση της Συνθήκης- και σηματοδοτεί επίσης έναν νέο τρόπο απόκρισης εντός του Κοινοβουλίου στην ετήσια πολιτική στρατηγική της Επιτροπής, εφόσον έχουμε αποφασίσει ότι θα μιλούν οι πολιτικές ομάδες και όχι η Επιτροπή Προϋπολογισμών.
<P>
Οι πολιτικές επιλογές της Σοσιαλιστικής Ομάδας στο Ευρωπαϊκό Κοινοβούλιο είναι σαφείς και έχουν ήδη αναφερθεί: υποστηρίζουν τη δημιουργία μιας κοινωνικής Ευρώπης. Θέλουν μια Ευρώπη που θα ευνοεί την καταπολέμηση της κλιματικής αλλαγής κατά προτεραιότητα· θέλουν επίσης μια Ευρώπη που θα υποστηρίζει την κοινή εξωτερική δράση. Όταν βλέπω ότι η Επιτροπή επιθυμεί την αύξηση της συμβολής της ΕΕ στην ασφάλεια και τη σταθερότητα στη διεθνή σκηνή, αναρωτιέμαι: πού θα βρούμε τα χρήματα; Πώς θα κάνουμε πραγματικότητα αυτήν την ταπεινή επιθυμία; Εάν συνεχίσουμε στον ίδιο δρόμο, το Συμβούλιο θα μας φέρει στην ίδια δυσάρεστη θέση που μας φέρνει κάθε χρόνο: θα μας υποχρεώσει δηλαδή να επιλέξουμε ποια περιοχή στον κόσμο είμαστε διατεθειμένοι να θυσιάσουμε.
<P>
Μια τέταρτη προτεραιότητα για εμάς είναι οι πολίτες μας. Εκείνο που μας λέει η Επιτροπή είναι ότι το 2009 οι πολίτες θα έχουν προτεραιότητα. Καιρός ήταν να γίνει κάτι τέτοιο, διότι το πολιτικό μας σχέδιο δεν θα μπορέσει να προχωρήσει, εάν παραμείνουμε τόσο απομακρυσμένοι από τους πολίτες. Ως εκ τούτου, πρέπει να βελτιώσουμε όλες τις ανταλλαγές μας, την ενημέρωση και την επικοινωνία, αλλά από πού θα προκύψει η χρηματοδότηση γι' αυτό; Ένα είναι σαφές: υπάρχει έλλειψη δημοσιονομικών πόρων! Τα διαθέσιμα κονδύλια έχουν ήδη διατεθεί, και εμείς, τα μέλη της Επιτροπής Προϋπολογισμών, δεν ξέρουμε πλέον πώς θα χρηματοδοτηθούν οι προτεραιότητες αυτές. Δεν θέλουμε να θυσιάσουμε τις παλιές προτεραιότητες στον βωμό της υλοποίησης νέων. Τι θα κάνετε; Υπάρχει επείγουσα ανάγκη να βγει η Ευρώπη από το δημοσιονομικό και διαχειριστικό τέλμα στο οποίο βρίσκεται. Ο πολιτικός κόσμος μεταβάλλεται ραγδαία και εμείς στην Ευρώπη έχουμε πολλές ιδέες, αλλά ποτέ δεν κατορθώνουμε να εξασφαλίσουμε τους αναγκαίους πόρους για την εφαρμογή αυτών στην πράξη όσον αφορά τις πολιτικές προσδοκίες του Κοινοβουλίου, βεβαίως, αλλά και των πολιτών μας.
<SPEAKER ID="026" NAME="Adina-Ioana Vălean" AFFILIATION="ALDE">
(EN) Κύριε Πρόεδρε, ως το τέλος του τρέχοντος έτους θα έχουμε δύο εκθέσεις από την Επιτροπή που θα αφορούν την ελεύθερη κυκλοφορία: μία σχετικά με την ελεύθερη κυκλοφορία των εργαζομένων -και υποθέτω ότι η Επιτροπή θα συμβουλεύσει πιθανότατα τα κράτη μέλη να άρουν τις μεταβατικές ρυθμίσεις που ισχύουν για τους εργαζόμενους που έρχονται από τα νέα κράτη μέλη- και μία σχετικά με την εφαρμογή της οδηγίας για την ελεύθερη κυκλοφορία των πολιτών, και ενδέχεται μάλιστα να γίνουμε μάρτυρες της παραπομπής πολλών κρατών μελών στο Δικαστήριο των Ευρωπαϊκών Κοινοτήτων σε αυτό το πλαίσιο.
<P>
Όλοι οι φόβοι που υπήρχαν σε σχέση με τις μεταβατικές ρυθμίσεις που τέθηκαν σε εφαρμογή το 2004 στο πλαίσιο της διεύρυνσης αρχίζουν τώρα να διαλύονται. Δεν υπάρχει κανένας λόγος που να βασίζεται στην οικονομική ασφάλεια ή σε δημογραφικά στοιχεία και να επιβάλει περιορισμούς στην εργασία για τα επόμενα πέντε χρόνια. Αντιθέτως, μια ελεύθερη ευρωπαϊκή αγορά εργασίας είναι εκείνο που χρειάζεται η Ευρώπη για να αποτελέσει πρότυπο, εταίρο και παγκόσμιο ηγέτη. Ρυθμίζουμε την πρόσβαση στην αγορά εργασίας μας για τους πολίτες από τρίτες χώρες. Αυτό είναι λογικό και χαίρει εκτίμησης. Αλλά, καταρχάς, ας επιλύσουμε τα προβλήματα στην ίδια μας τη γειτονιά. Ας έχουμε μια συνεκτική και κοινή πολιτική όσον αφορά την ελεύθερη κυκλοφορία των εργαζομένων στο εσωτερικό της Ένωσης.
<P>
Εάν επιθυμούμε να παραμείνουμε πιστοί στις θεμελιώδεις ελευθερίες που περιλαμβάνονται στις Συνθήκες και εάν σκοπεύουμε σοβαρά να κάνουμε πραγματικότητα τη Συνθήκη της Λισαβόνας, έχει έρθει η ώρα να θέσουμε τέλος στις προφορικές διακηρύξεις και να προχωρήσουμε σε πραγματική δράση.
<P>
Τέλος, θα ήθελα να προσθέσω ότι, ήδη από την αρχή, η παρούσα Επιτροπή έχει λάβει το πράσινο φως για να ασχοληθεί με τα θεμελιώδη δικαιώματα των πολιτών, και ανέμενα να δω κάτι πολύ συγκεκριμένο εν προκειμένω στα σχέδια για το επόμενο έτος.
<SPEAKER ID="027" NAME="Jan Tadeusz Masiel" AFFILIATION="UEN">
(PL) Κύριε Πρόεδρε, το 2009 αποτελεί έτος διευρυμένων προοπτικών για την Ευρώπη, προοπτικών που θα προσφέρει η Συνθήκη της Λισαβόνας. Θα αποτελέσει επίσης έτος βαθύτερης ενότητας στην Ευρώπη, εξαιτίας των νέων εκλογών στο Ευρωπαϊκό Κοινοβούλιο.
<P>
Όπως ανέφερε ο κ. Barroso, πρόκειται να γιορτάσουμε την 20ή επέτειο από την πτώση του Τείχους του Βερολίνου. Δράττομαι της ευκαιρίας να σας υπενθυμίσω ότι έπεσε στη Βαρσοβία. Το έτος αυτό θα αποτελέσει επίσης την 5η επέτειο της προσχώρησης των πρώην κομμουνιστικών κρατών στην Ευρωπαϊκή Ένωση. " προσχώρηση αυτή δεν υπήρξε πάντα εντελώς ομοιόμορφη: οι πολωνοί γεωργοί εξακολουθούν να ανταγωνίζονται τους γεωργούς των παλαιών μελών της Ένωσης με ανόμοιους όρους.
<P>
Παρόλα αυτά, πιστεύω ότι το 2009 θα σηματοδοτήσει την εξάλειψη των διαφορών μεταξύ των χωρών μας, τουλάχιστον σε ψυχολογικό επίπεδο, και θα αυξήσει την αίσθηση της ενότητας και την επιρροή της Ευρωπαϊκής Ένωσης.
<SPEAKER ID="028" NAME="Jens-Peter Bonde" AFFILIATION="IND/DEM">
(EN) Κύριε Πρόεδρε, θα χρησιμοποιήσω την ομιλία μου για να προτείνω τη μεταρρύθμιση του τρόπου με τον οποίο χειριζόμαστε τα ετήσια προγράμματα. Μέχρι τώρα, τα εκλεγμένα μέλη των εθνικών κοινοβουλίων και του Ευρωπαϊκού Κοινοβουλίου δεν είχαν κανένα λόγο σχετικά. Το ετήσιο πρόγραμμα καταρτίζεται και εγκρίνεται από τα μη εκλεγμένα μέλη της Επιτροπής. Τα κράτη μέλη συντονίζουν τις προτεραιότητές τους μέσω των προγραμμάτων εργασίας των κυλιόμενων Προεδριών. Τα συζητούμε αμφότερα, αλλά δεν τροποποιούμε κανένα από τα δύο. Δεν εκπροσωπούμε τους ψηφοφόρους μας στην πολύ σημαντική λειτουργία της θέσπισης προγράμματος εργασίας.
<P>
Αντί γι' αυτό, θα πρέπει να επιμείνουμε σε ένα κοινό πρόγραμμα εργασίας για όλα τα θεσμικά όργανα εντός του ερχόμενου έτους. " Επιτροπή θα μπορούσε να καταρτίζει μια λεπτομερή πρόταση με παραρτήματα όλων των προτάσεων για νόμους που σκοπεύουν να προτείνουν, συμπεριλαμβανομένης της νομικής τους βάσης. Στη συνέχεια, τα εθνικά κοινοβούλια θα την εξετάζουν σε πρώτη ανάγνωση στις τομεακές επιτροπές τους, μετά στις ευρωπαϊκές επιτροπές τους και, τέλος, στο πλαίσιο των Ολομελειών τους.
<P>
Τα εθνικά κοινοβούλια θα πρέπει να συνεδριάζουν στο πλαίσιο της COSAC και να εγκρίνουν επισήμως το πρόγραμμα εργασίας. Το Ευρωπαϊκό Κοινοβούλιο θα προβαίνει στη συνέχεια στις δικές του αναγνώσεις, και μόνο τότε θα υπάρχει διακυβέρνηση της Ευρωπαϊκής Ένωσης από κάτω προς τα πάνω και όχι από πάνω προς τα κάτω. Θα διευθύνεται από τους εκλεγμένους αντιπροσώπους των λαών μας, και όχι από δημόσιους υπαλλήλους και εκπροσώπους συμφερόντων πίσω από κλειστές πόρτες.
<P>
Όταν θα έχει εγκριθεί το πρόγραμμα, τα εθνικά κοινοβούλια θα μπορούν να αρχίζουν την ανάγνωση των συγκεκριμένων προτάσεων που αφορούν την "επικουρικότητα και την αναλογικότητα" και να αποφασίζουν σχετικά με τη νομική τους μορφή. Στη συνέχεια, θα αναλαμβάνουν δράση τα ευρωπαϊκά θεσμικά όργανα, και όλοι οι νόμοι θα μπορούν να εγκρίνονται - τόσο στο Συμβούλιο, με την υποστήριξη ποσοστού 75% των κρατών μελών, όσο και στο Κοινοβούλιο, με απλή πλειοψηφία. Μόνο τότε θα μπορέσει η Ευρώπη να αποτελέσει δημοκρατία, σε αντίθεση με το μίγμα των ιδεών του Μακιαβέλι και του Μουσολίνι που επικρατεί σήμερα.
<SPEAKER ID="029" NAME="Luca Romagnoli" AFFILIATION="NI">
(IT) Κύριε Πρόεδρε, κυρίες και κύριοι, οι βασικές δράσεις που έχουν προγραμματισθεί για το 2009 μπορούν σε γενικές γραμμές να λάβουν την υποστήριξή μας, όσον αφορά τα ζητήματα της ανάπτυξης και της απασχόλησης που ορίζονται από τη στρατηγική της Λισαβόνας. Ασφαλώς, υπάρχουν επίσης σημεία, όσον αφορά την ενιαία αγορά και τον ανταγωνισμό, με τα οποία συμφωνώ. Υπάρχουν επίσης πολύτιμες προτάσεις στην παράγραφο που αναφέρεται στην αειφόρο Ευρώπη.
<P>
Δυστυχώς, η κοινή πολιτική θεωρήσεων θα πρέπει να απορριφθεί ολοκληρωτικά διότι, κατά τη γνώμη μου, εκτός του ότι είναι αντεθνική, βρίσκεται εντελώς εκτός των ορίων των αρμοδιοτήτων και των σκοπών του παρόντος Κοινοβουλίου. Είμαι επίσης τελείως αντίθετος με την προοπτική διεύρυνσης που θα περιλαμβάνει την Κροατία και την Τουρκία, καθώς και με το τμήμα που αναφέρεται στο Κοσσυφοπέδιο, σχετικά με το οποίο έχω ήδη εκφράσει την κριτική μου απέναντι στην αδιαφορία προς το διεθνές δίκαιο που επιδείχθηκε με την αναγνώριση της ανεξαρτησίας του από ένα κυρίαρχο κράτος. Ως εκ τούτου, θα ψηφίσω κατά της πολιτικής στρατηγικής.
<SPEAKER ID="030" NAME="László Surján" AFFILIATION="PPE-DE">
(HU) Κύριε Πρόεδρε, κύριε Πρόεδρε της Επιτροπής, επικροτήσαμε την πολιτική στρατηγική της Επιτροπής ελπίζοντας ότι θα εφαρμοζόταν. Υπάρχει, όμως, ένα ενδεχόμενο εμπόδιο και αυτό είναι οι δημοσιονομικοί περιορισμοί. Αυτό ενδέχεται να καταστήσει δύσκολη την ανάληψη νέων δράσεων. " προθυμία των κρατών μελών να συμμετάσχουν έχει μειωθεί σε ποσοστό μικρότερο του 1%, με αποτέλεσμα η χρηματοδότηση για τις νέες ιδέες να πρέπει να προέρχεται σχεδόν αποκλειστικά από την αναδιανομή των υπαρχόντων πόρων. Ας μην οδηγηθούμε σε αυτό, ωστόσο, χωρίς να εξετάσουμε προσεκτικά τα ισχύοντα προγράμματα. Ας εξετάσουμε με ποιον τρόπο θα αποκτήσουμε μεγαλύτερη απόδοση των χρημάτων μας, και με ποιον λιγότερη. Ας μην επιτρέψουμε σε ομάδες συμφερόντων να αποφασίζουν για λογαριασμό μας.
<P>
Στο πλαίσιο της μεταρρύθμισης του Κοινοβουλίου, ένα νέο είδος συνεργασίας αναδύεται μεταξύ των ειδικών επιτροπών και της Επιτροπής Προϋπολογισμών. Ένα από τα χαρακτηριστικά του είναι ότι η λογική και η χρησιμότητα των δαπανών για μεμονωμένα προγράμματα αναλύονται πλέον με περισσότερες λεπτομέρειες από ό,τι πριν. Αν και αποτελεί ίσως οδυνηρή απόφαση, είναι λογικότερο να τερματισθούν κάποια προγράμματα, ή να μην ξεκινήσουν καν, παρά να μην λαμβάνουν το σύνολο της χρηματοδότησης που χρειάζονται. Οι ανεπαρκείς επενδύσεις αποτελούν άσκοπη σπατάλη χρημάτων. " Επιτροπή, το Συμβούλιο και το Κοινοβούλιο πρέπει να δράσουν από κοινού για να διασφαλίσουν ότι θα λειτουργούν μόνο προγράμματα που μπορούν να λάβουν επαρκή χρηματοδότηση και να παράσχουν γνήσια αποτελέσματα. Το Κοινοβούλιο εξετάζει την φετινή πολιτική στρατηγική έτοιμο να αναλάβει συντονισμένη δράση αυτού του είδους. Σας ευχαριστώ για την προσοχή σας.
<SPEAKER ID="031" NAME="Véronique De Keyser" AFFILIATION="PSE">
(FR) Κύριε Πρόεδρε, πολλά λέγονται για τις εξωτερικές υποθέσεις στην ανακοίνωση της Επιτροπής, ωστόσο εγώ θέλω να ακούσω και άλλα. Όσα αναφέρονται υπό τον τίτλο 4 λαμβάνουν ασφαλώς ελλιπή χρηματοδότηση. Δυστυχώς, όντως θα χρειαστεί να καταβάλουμε περισσότερους πόρους για την Παλαιστίνη και το Κοσσυφοπέδιο. Ωστόσο, αυτό αποτελεί παρατήρηση και όχι στρατηγική.
<P>
Θα ήθελα, για παράδειγμα, να ξέρω ποιες πολιτικές προϋποθέσεις είναι αναγκαίες για να καταστεί αποτελεσματική η οικονομική ενίσχυση· όχι απλά να προβληθεί, αλλά να έχει όντως αποτελέσματα. Πώς μπορούμε να χρησιμοποιήσουμε τα χρηματοοικονομικά μέσα για να μετατρέψουμε την Ευρώπη σε ήπια δύναμη που κανείς δεν θα μπορεί να αγνοήσει, μια δύναμη που θα αποτελεί πρότυπο δημοκρατίας και δεν θα λειτουργεί μόνο ως χρηματικό ταμείο; Με ποιον τρόπο θα χρησιμοποιήσουμε τις προϋποθέσεις;
<P>
Καμία από τις ερωτήσεις αυτές, όσο βασική και αν είναι, δεν βρίσκει εδώ την απάντησή της. Ένα παράδειγμα, αλλά όχι το μοναδικό, είναι ότι ποτέ άλλοτε δεν καταβάλαμε τόσα χρήματα στην Παλαιστίνη, και όμως οι άνθρωποι που διαμένουν στη Γάζα ποτέ δεν ήταν τόσο φτωχοί μετά το 1967, ενώ η βία εξακολουθεί να κλιμακώνεται στη Μέση Ανατολή, όπου περιοριζόμαστε απλώς στο να ανοικοδομούμε ό,τι καταστρέφεται.
<P>
Ποιο είναι το δίδαγμα που προκύπτει από όλα αυτά; Μέχρι να υπάρξει απόλυτη συνοχή μεταξύ της εξωτερικής πολιτικής της Ευρώπης και των χρηματοδοτικών της μέσων, με τα μέσα να βρίσκονται στην υπηρεσία της πολιτικής και όχι αντίστροφα, η Ευρώπη δεν θα αποτελέσει ποτέ τον παγκόσμιο παράγοντα που επιθυμεί να αποτελέσει, και από αυτήν την άποψη θεωρώ ότι η ανακοίνωση της Επιτροπής χαρακτηρίζεται από πρωτοφανή έλλειψη φιλοδοξίας.
<SPEAKER ID="032" NAME="Ingeborg Gräßle" AFFILIATION="PPE-DE">
(DE) Κύριε Πρόεδρε, κύριε Προεδρεύων του Συμβουλίου, κυρίες και κύριοι, υποθέτω ότι σήμερα συζητούμε σχετικά με την πολιτική στρατηγική που θα έχει για τελευταία φορά την παρούσα μορφή, εφόσον θα αποκτήσουμε ένα νέο πρότυπο με τη Συνθήκη της Λισαβόνας. Συνεπώς, υπάρχει ήδη σχετικός σχεδιασμός, τουλάχιστον στο παρόν Κοινοβούλιο, και ανυπομονώ να γνωρίσω το νέο αυτό πρότυπο διότι σημαίνει ότι θα μπορέσουμε να συμπεριλάβουμε τις εξουσίες του Συμβουλίου στην πολύ σημαντική αυτή συζήτηση.
<P>
Επιτρέψτε μου, επομένως, να σχολιάσω για τελευταία φορά κάποια σημεία που αφορούν τον δημοσιονομικό έλεγχο και να προβώ σε μερικές ακόμα συστάσεις στο ύφος που πρώτος υιοθέτησε ο κ. Nassauer. Διεξάγουμε επί του παρόντος εκτενείς συζητήσεις με την Επιτροπή σχετικά με την προστασία των οικονομικών συμφερόντων της Κοινότητας και η Επιτροπή έχει ανακοινώσει ότι θα καταβληθούν σημαντικές προσπάθειες εν προκειμένω. Θέλουμε να δούμε εάν οι σημαντικές αυτές προσπάθειες -για τις οποίες είμαστε ευγνώμονες και τις οποίες επίσης χρειαζόμαστε- θα μεταφερθούν και στο ετήσιο πρόγραμμα. Το έργο που υποσχεθήκατε να φέρετε εις πέρας θα ωφεληθεί και αυτό με τη σειρά του.
<P>
Χρειαζόμαστε νέες μεθόδους επανάκτησης της χρηματοδότησης που καταβάλλεται με παράνομο τρόπο, καθώς και ισχυρότερη συνεργασία μεταξύ της Επιτροπής και των κρατών μελών. Όλα αυτά συνιστούν ένα εντυπωσιακό πρόγραμμα από την Επιτροπή του κ. Barroso. " συμβουλή μας, ως εκ τούτου, είναι να συμπεριληφθεί και αυτό στο ετήσιο πρόγραμμα της Επιτροπής. Θα το ωφελήσει και θα βεβαιωθούμε ότι το θεωρείτε πράγματι τόσο σημαντικό όσο δηλώνετε τώρα.
<SPEAKER ID="033" NAME="Alain Hutchinson" AFFILIATION="PSE">
(FR) Κύριε Πρόεδρε, κύριε Πρόεδρε της Επιτροπής, κύριε Επίτροπε, όσον αφορά τη θέση της Ευρωπαϊκής Ένωσης στον κόσμο, η Σοσιαλιστική Ομάδα στο Ευρωπαϊκό Κοινοβούλιο συμμερίζεται την επιθυμία της Επιτροπής για συνέχιση του έργου που ξεκίνησε το 2006 και στοχεύει στη βελτίωση της αποτελεσματικότητας του τρόπου λειτουργίας της. Υπενθυμίζω εν προκειμένω ότι πολλοί τομείς βρίσκονται ακόμα υπό εξέταση, είτε αυτή αφορά τον ίδιο τον ορισμό της ανάπτυξης, είτε τη συνοχή μεταξύ των διαφόρων πολιτικών της ΕΕ, τον συντονισμό μεταξύ των δωρητών ή ακόμα τη συμπληρωματικότητα των δράσεων.
<P>
Όσον αφορά τις συμφωνίες οικονομικής εταιρικής σχέσης, θα ήθελα να σας υπενθυμίσω ότι εμείς, οι Ευρωπαίοι Σοσιαλιστές, θεωρούμε ότι είναι ουσιώδες να εξετασθούν κυρίως από την άποψη της ανάπτυξης, ή με άλλα λόγια, από την άποψη της ικανότητάς τους να βελτιώσουν σε σημαντικό βαθμό τις ζωές των ανθρώπων στις χώρες ΑΚΕ. Έχει πολύ μεγάλη σημασία η στρατηγική της Επιτροπής για το 2009 να είναι απόλυτα σαφής εν προκειμένω. Κάτι τέτοιο δεν φαίνεται να ισχύει προς το παρόν.
<P>
Επιπλέον, όλοι γνωρίζουμε ότι θα χρειαστεί να διατεθούν επιπλέον πόροι για τη χρηματοδότηση των συνοδευτικών μέτρων που στοχεύουν στην αποκατάσταση των αρνητικών επιδράσεων των συμφωνιών οικονομικής εταιρικής σχέσης στις φτωχότερες χώρες του κόσμου - και αυτό δεν χρειάζεται να σας το υπενθυμίσω. Θα θέλαμε να μας πει η Επιτροπή από πού θα βρεθούν οι πόροι αυτοί.
<P>
Λυπούμαστε επίσης διότι το έγγραφο της Επιτροπής δεν περιλαμβάνει συγκεκριμένες προτάσεις σχετικά με την υλοποίηση των αναπτυξιακών στόχων της χιλιετίας πριν από το 2015. Αυτό οφείλεται σε έλλειψη φιλοδοξιών στον εν λόγω τομέα ή στο γεγονός ότι το 2009 θα σηματοδοτήσει μια εντυπωσιακή αλλαγή στο πρότυπο της ευρωπαϊκής αναπτυξιακής πολιτικής;
<P>
Στο Παράρτημα, η σημείωση της Επιτροπής αναφέρεται επίσης στην υλοποίηση του πρώτου σχεδίου δράσης της κοινής στρατηγικής Αφρικής/ΕΕ. Χαιρόμαστε ιδιαίτερα γι' αυτό και πιστεύουμε ότι η Επιτροπή πρέπει πράγματι να καταβάλει κάθε δυνατή προσπάθεια, ώστε οι πρώτες δράσεις που θα αναλάβει στο πλαίσιο της νέας στρατηγικής να πληρούν τις εύλογες προσδοκίες εκατομμυρίων ανδρών και γυναικών κατοίκων της Αφρικής που θα επηρεαστούν άμεσα από την επιτυχία της εν λόγω στρατηγικής.
<SPEAKER ID="034" NAME="Lambert van Nistelrooij" AFFILIATION="PPE-DE">
(NL) Ως συντονιστής της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών στον τομέα της περιφερειακής πολιτικής, στηρίζω τις ελπίδες μου στο 2009. Για ποιον λόγο το κάνω; Επειδή η υλοποίηση των νέων αυτών προγραμμάτων σε όλες τις περιφέρειες, σε όλα τα κράτη μέλη βρίσκεται σε εξέλιξη από το 2007. Τι έχει συμβεί στο μεταξύ; Καταρχάς, μπορούμε να μιλούμε για μια νέα συνοχή, και οι πόροι διατίθενται πλέον σε μεγαλύτερο βαθμό από ό,τι πριν σε περιφέρειες και πόλεις, στη στρατηγική της Λισαβόνας, στην ανάπτυξη και την απασχόληση. Επίσης, σημειώνουμε καλύτερες επιδόσεις στον τομέα της καινοτομίας, ενώ οι επενδύσεις στον τομέα της έρευνας και της καινοτομίας έχουν υπερδιπλασιαστεί.
<P>
Πράγματι, την περασμένη εβδομάδα στη Λιουμπλιάνα, οι Επίτροποι Hübner και Potočnik ανακοίνωσαν πολύ ενθαρρυντικά αριθμητικά στοιχεία εν προκειμένω. Επομένως, μπορούμε να ομιλούμε για μια σιωπηρή επανάσταση ως προς τη χρήση των εν λόγω πόρων - κάτι που πρέπει να δημοσιοποιηθεί. Αυτό επιτρέπει τη σημαντική βελτίωση της επικοινωνίας - της επικοινωνίας με τους πολίτες κατά τη διάρκεια του 2009, που αποτελεί επίσης έτος εκλογών. Κάτι τέτοιο καθίσταται εφικτό μέσω των χιλιάδων προγραμμάτων που υλοποιούνται στους διάφορους κλάδους της οικονομίας και της οικολογίας. " μη επιλογή αυτής ακριβώς της περιφερειακής πολιτικής, αυτής της νέας πολιτικής συνοχής ως αιχμής του δόρατος της επικοινωνίας με τους πολίτες θα αποτελέσει χαμένη ευκαιρία για την Ένωση.
<SPEAKER ID="035" NAME="Göran Färm" AFFILIATION="PSE">
(SV) Κύριε Πρόεδρε, ως σουηδός βουλευτής του ΕΚ που έχει ζήσει το συνδικαλιστικό κίνημα, θα ήθελα να ξεκινήσω συμφωνώντας με τη δήλωση του Hannes Swoboda: εάν η Επιτροπή δεν επιθυμεί να δει την αρνητική κριτική για την απόφαση Laval να στρέφεται εναντίον της Συνθήκης, πρέπει να καταστήσει σαφές ότι η ελεύθερη αγορά υπηρεσιών δεν συνιστά απειλή στο δικαίωμα του συνδικαλιστικού κινήματος για ανάληψη δράσης εναντίον του κοινωνικού ντάμπινγκ. Θα ήθελα απλώς να το επισημάνω, διότι είναι σχετικό εν προκειμένω.
<P>
Όσον αφορά την πολιτική στρατηγική για το 2009, είναι σαφές ότι πρέπει να αρχίσουμε να συζητούμε σοβαρά την ενδιάμεση αξιολόγηση του μακροπρόθεσμου προϋπολογισμού. Σε ορισμένους, ωστόσο, τομείς, δεν νομίζω ότι μπορούμε να περιμένουμε, αλλά πρέπει να αρχίσουμε να αλλάζουμε τις προτεραιότητές μας ήδη από τώρα, από τον προϋπολογισμό για το 2009.
<P>
Έχω συγκεκριμένα δύο τομείς κατά νου. Ο πρώτος είναι το κλίμα. Ως εισηγητής του προϋπολογισμού της Επιτροπής Βιομηχανίας, Έρευνας και Ενέργειας, δεν θεωρώ ότι αρκεί να αναγνωρίσουμε πως το κλίμα αποτελεί πολιτική προτεραιότητα. " αναγνώριση αυτή πρέπει επίσης να έχει επιδράσεις και στις δημοσιονομικές προτεραιότητες. Πρέπει να δείξουμε ότι είμαστε πράγματι έτοιμοι να προβούμε σε συγκεκριμένες ευρωπαϊκές συνεισφορές, ακόμα και αν κοστίζουν. Αυτό ίσως σημαίνει την ανάγκη αντιμετώπισης συγκεκριμένων καταστάσεων, όσον αφορά τη σύγχρονη τεχνολογία για την ενέργεια και το περιβάλλον. Ίσως σημαίνει την ανάγκη αλλαγής χρήσης των διαρθρωτικών ταμείων ή του έβδομου προγράμματος πλαισίου, αλλά είναι πολλά εκείνα που πρέπει να γίνουν.
<P>
Ο δεύτερος τομέας στον οποίο θα ήθελα να αναφερθώ είναι τα δυτικά Βαλκάνια, ιδίως το Κοσσυφοπέδιο. Έναντι της νέας κατάστασης, πρέπει απλώς να αναπτύξουμε μια μακροπρόθεσμη στρατηγική όσον αφορά το έργο μας στα δυτικά Βαλκάνια. Είναι παράλογο να έχουμε ένα τόσο άκαμπτο δημοσιονομικό πρότυπο με τα στενότερα δημοσιονομικά περιθώρια στους τομείς ακριβώς που έχουν τις μεγαλύτερες ανάγκες.
<SPEAKER ID="036" NAME="Lutz Goepel" AFFILIATION="PPE-DE">
(DE) Κύριε Πρόεδρε, η Επιτροπή σχεδιάζει την επιτυχή εισαγωγή του ελέγχου της υγείας στον γεωργικό τομέα για το 2009. Ως εισηγητής της έκθεσης πρωτοβουλίας, υποθέτω ότι με την αυριανή ψηφοφορία, η Επιτροπή θα έχει μια πολύ καλύτερη εικόνα της στάσης του Κοινοβουλίου απέναντι στο συγκεκριμένο ζήτημα και περιμένω ότι η στάση αυτή θα ληφθεί υπόψη στη νομοθετική πρόταση που αναμένουμε τον Μάιο.
<P>
Επικροτώ το γεγονός ότι η Επιτροπή καταβάλλει μια ειδική προσπάθεια να προωθήσει την έννοια της ποιότητας στη γεωργική παραγωγή, ιδίως με την επιβεβαίωση από αυτήν της λεγόμενης Πράσινης Βίβλου του 2009. Θεωρούμε ότι η προστιθέμενη αξία μέσω των υψηλής ποιότητας προτύπων θα αποτελέσει σημείο έναρξης με ολοένα μεγαλύτερη σημασία για τους γεωργούς μας, λαμβάνοντας υπόψη και τον αυξημένο ανταγωνισμό από τις εισαγωγές.
<P>
Παρατήρησα επίσης ότι η Επιτροπή θα υποβάλει νέες προτάσεις σχετικά με τα ζητήματα της ασφάλειας των τροφίμων, της καλής μεταχείρισης των ζώων και της υγείας, καθώς και προτάσεις για καλύτερο έλεγχο και καλύτερους κανονισμούς. Απευθύνω έκκληση στην Επιτροπή να είναι λογική. Οι γεωργοί μας δεν μπορούν να αντιμετωπίσουν περισσότερους κανονισμούς εάν, ταυτόχρονα, οι εισαγωγές από τρίτες χώρες δεν υπάγονται και αυτές με τη σειρά τους στους ίδιους αυτούς κανονισμούς.
<P>
Κύριε Πρόεδρε, η Επιτροπή σκοπεύει να υποβάλει σειρά προτάσεων το 2009 για τη μείωση του διοικητικού φόρτου, η οποία δεν θα αλλάξει τίποτα στο επίπεδο ζήτησης για υφιστάμενους κανονισμούς ή στις πολιτικές προδιαγραφές. Εύχομαι να ισχύσει το ίδιο και για τους γεωργούς μας, ιδίως όσον αφορά τους κανόνες πολλαπλής συμμόρφωσης.
<P>
Θεωρώ ότι η ετήσια πολιτική στρατηγική δεν περιλαμβάνει ένα σημαντικό ζήτημα, και αυτό είναι το ζήτημα του επισιτιστικού εφοδιασμού. " Επιτροπή αναφέρεται συχνά στον όρο αυτό, αλλά οι πολίτες μας πρέπει να υπόκεινται σε μια ασφαλή διαδικασία που θα αφορά τον τρόπο με τον οποίο μπορούν να οργανώσουν τον συνεχή εφοδιασμό.
<SPEAKER ID="037" NAME="Carmen Fraga Estévez" AFFILIATION="PPE-DE">
(ES) Κύριε Πρόεδρε, ως συντονίστρια της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών στην Επιτροπή Αλιείας θα ήθελα να κάνω τα ακόλουθα σχόλια σχετικά με την κοινή αλιευτική πολιτική.
<P>
Καταρχάς, όσον αφορά τις δράσεις προτεραιότητας που προβλέπονται για το 2009, και εκείνες που αναφέρονται στο σημείο 2 του Παραρτήματος σχετικά με την αειφόρο ανάπτυξη, παρατηρούμε ότι η αλιευτική πολιτική εντάσσεται στην ολοκληρωμένη θαλάσσια πολιτική, κάτι με το οποίο δεν συμφωνεί η Ομάδα μας. Αν και ισχύει ότι ορισμένες πτυχές της κοινής αλιευτικής πολιτικής αποτελούν τμήμα της θαλάσσιας πολιτικής, το ίδιο ισχύει και για ορισμένες πτυχές της πολιτικής μεταφορών, για παράδειγμα, αλλά αυτό δεν σημαίνει ότι και αυτή εντάσσεται ή περιλαμβάνεται σε αυτήν.
<P>
Δεύτερον, όσον αφορά τις αλλαγές στην κατανομή των οικονομικών πόρων και, ιδίως, όσον αφορά τον τομέα 2, "Διατήρηση και διαχείριση των φυσικών πόρων", δεν συμφωνούμε ότι τα 6 εκατ. ευρώ που απαιτούνται για τη χρηματοδότηση της προπαρασκευαστικής δράσης για τη θαλάσσια πολιτική πρέπει να προέρχονται από τον ήδη περιορισμένο προϋπολογισμό της κοινής αλιευτικής πολιτικής, λαμβάνοντας ιδίως υπόψη ότι στο τρέχον σημείο του οικονομικού έτους δεν υπάρχει τρόπος να γνωρίζει κανείς σε τι ύψος θα ανέρχονται οι εκκρεμείς πιστώσεις που μπορούν να διατεθούν για άλλες χρήσεις.
<SPEAKER ID="038" NAME="John Bowis" AFFILIATION="PPE-DE">
(EN) Κύριε Πρόεδρε, θα ήθελα να υποσχεθώ δύο πράγματα στην Επιτροπή εκ μέρους του Κοινοβουλίου, έτσι για αλλαγή. Το ένα είναι ότι θα συνεργασθούμε με αυτήν για τη δέσμη μέτρων που αφορούν την κλιματική αλλαγή ούτως ώστε να καταλήξουμε σε μια αποτελεσματική και λειτουργική δέσμη όσο το δυνατόν συντομότερα. Το άλλο είναι ότι θα εργαστούμε με στόχο τον διορισμό, όσο το δυνατόν συντομότερα, του νέου Επιτρόπου Υγείας και, επί τη ευκαιρία, θα ήθελα να ζητήσω από την Αντιπρόεδρο να μεταφέρει τις ευχές μας στον κ. Κυπριανού και να τον ευχαριστήσει για όσα πέτυχε όσον καιρό ήταν μαζί μας.
<P>
Τρίτον, θα ήθελα να πω ότι στο παρόν έγγραφο γίνονται ελάχιστες παραπομπές στην υγεία. Είναι αλήθεια ότι αναφέρεται σε ιατρικές συσκευές και άλλα μέτρα. Ωστόσο, θα ήθελα να δω αυτά τα άλλα μέτρα, συμπεριλαμβανομένης της υπόσχεσης για διασυνοριακά μέτρα υγείας, διότι αν δεν τεθούν σύντομα σε ισχύ, τότε τα δικαστήρια θα αναλάβουν τον ρόλο της χάραξης πολιτικής αντί για εμάς στον εν λόγω τομέα, και αυτή είναι δική μας δουλειά, των πολιτικών. Επομένως, σας παρακαλούμε να βεβαιωθείτε ότι θα υποβληθούν εξίσου γρήγορα με την πολύ ευπρόσδεκτη πρόταση για την ψυχική υγεία που ξέρω ότι πρόκειται να υποβληθεί σύντομα.
<SPEAKER ID="039" NAME="Maria Martens" AFFILIATION="PPE-DE">
(NL) Μιλώ ως συντονίστρια της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών για την Επιτροπή Ανάπτυξης. Θα ήθελα να εκφράσω τα συγχαρητήριά μου στην Επιτροπή για την πρόθεσή της να θέσει ευρείες στρατηγικές προοπτικές, όπως η ευημερία, η αλληλεγγύη και η ασφάλεια, στο κέντρο των δραστηριοτήτων της σε μακροπρόθεσμο επίπεδο. Λυπούμαι, ωστόσο, διότι δεν έχει δοθεί αρκετή προσοχή στην αναπτυξιακή συνεργασία και τη μείωση της φτώχειας. Άλλωστε, και αυτά τα ζητήματα αποτελούν πολύ σημαντικές πτυχές μιας ισχυρής, ευημερούσας Ευρώπης.
<P>
Το 2007 θεσπίσαμε για πρώτη φορά στην ιστορία μια κοινή στρατηγική ΕΕ/Αφρικής - μια στρατηγική ορόσημο. Ωστόσο, μέχρι στιγμής δεν έχει επιτευχθεί η υλοποίηση των οκτώ θεματικών εταιρικών σχέσεων. Περιμένουμε να δούμε ουσιαστική πρόοδο εν προκειμένω.
<P>
Τέλος, θα ήθελα να πω κάτι ακόμα που με βαραίνει. Οι ευρωπαίοι Επίτροποι συμμετέχουν ολοένα περισσότερο σε πολιτικές εκστρατείες σε εθνικό επίπεδο. Αυτό ξεκίνησε με τον Επίτροπο για την Ανάπτυξη και την Ανθρωπιστική Βοήθεια. Ανησυχώ για το κενό ηγεσίας που προκύπτει εξαιτίας αυτού σε τομείς ευρωπαϊκής πολιτικής ζωτικής σημασίας. Το ερώτημά μου προς την Επιτροπή είναι κατά πόσον προτίθεται να καταρτίσει κανόνες που θα διασφαλίσουν ότι, μετά τις εκλογές, το αξίωμα του ευρωπαίου Επιτρόπου θα ασκείται χωρίς διακοπές για εκλογικές εκστρατείες σε εθνικό επίπεδο.
<SPEAKER ID="040" NAME="Jacek Saryusz-Wolski" AFFILIATION="PPE-DE">
(EN) Κύριε Πρόεδρε, Θα ήθελα να επιστήσω την προσοχή σας στο γεγονός ότι η ετήσια πολιτική στρατηγική δεν αναφέρει, δυστυχώς, τίποτα σχετικά με ένα από τα πλέον σημαντικά ζητήματα που αφορούν το μέλλον της Ευρώπης: την εξωτερική πολιτική ενεργειακής ασφάλειας. Το Κοινοβούλιο ενέκρινε, με συντριπτική πλειοψηφία, την έκθεση που αναγνωρίζει την ανάγκη για επείγουσα χάραξη πολιτικής για την ασφάλεια του ενεργειακού εφοδιασμού. Έκτοτε, η κατάσταση επιδεινώθηκε, και είμαστε αντιμέτωποι με μια αύξηση της εξάρτησης, σε συνδυασμό με έλλειψη προόδου όσον αφορά τη μείωσή της. Για παράδειγμα, το πρόγραμμα Nabucco -η ναυαρχίδα της ΕΕ στον τομέα της διαφοροποίησης, που χαρακτηρίσθηκε το 2007 από το Ευρωπαϊκό Συμβούλιο ως ένα από τα πιο σημαντικά προγράμματα ευρωπαϊκού ενδιαφέροντος- αντιμετωπίζει, σύμφωνα με ορισμένους, σοβαρές απειλές, αν δεν έχει ήδη αποβιώσει.
<P>
" Ευρώπη χρειάζεται τώρα μια κοινή πολιτική ενεργειακής ασφάλειας. Αυτό θα έπρεπε να αντικατοπτρίζεται στην πολιτική στρατηγική της Επιτροπής για το 2009. Δυστυχώς, προς μεγάλη μου λύπη, κάτι τέτοιο δεν συμβαίνει. " όλη στρατηγική δεν πρέπει να είναι κοντόφθαλμη.
<SPEAKER ID="041" NAME="Othmar Karas" AFFILIATION="PPE-DE">
(DE) Κύριε Πρόεδρε, κυρίες και κύριοι, προτεραιότητες για το 2009: οι προτεραιότητες έχουν αξία εάν είμαστε σε θέση να επισημάνουμε πώς αντιμετωπίσαμε τις προτεραιότητες του παρελθόντος με σοβαρό και αποτελεσματικό τρόπο, ο οποίος μπορεί να γίνει κατανοητός από τους πολίτες. Θα ήθελα, ως εκ τούτου, να σας ζητήσω, ακόμα και κατά το 2009 που θα αποτελεί έτος εκλογών, να αξιολογήσετε ποιες από τις προτεραιότητες των τελευταίων ετών ήταν πρακτικές και υλοποιήθηκαν, και να επιτρέψετε τη συμμετοχή των πολιτών στην ανάπτυξη μιας επικοινωνιακής στρατηγικής σχετικά με αυτό.
<P>
Δεύτερον, η μείωση της γραφειοκρατίας αποτελεί μόνιμη προτεραιότητα, η οποία δημιουργεί εμπιστοσύνη στους πολίτες, αλλά και στις ΜΜΕ. Επιθυμώ να δω την πράξη για τις μικρές επιχειρήσεις. Σας παρακαλώ να αυξήσετε την εμπιστοσύνη των πολιτών, ώστε να μπορέσουμε να αυξήσουμε επίσης τη συμμετοχή τους στις εκλογές του ΕΚ το 2009. Και αυτό πρέπει επίσης να αποτελέσει πολιτική προτεραιότητα!
<P>
(Χειροκροτήματα)
<SPEAKER ID="042" NAME="Mairead McGuinness" AFFILIATION="PPE-DE">
(EN) Κύριε Πρόεδρε, επικροτώ την παρούσα δήλωση. Θα ήθελα, όμως, να επιστήσω την προσοχή ιδίως -και θα ήθελα να λάβω απάντηση- όσον αφορά τη σελίδα 18 και μία από τις βασικές δράσεις σε σχέση με τον "υπόλοιπο κόσμο": "Ενδεχομένως, εφαρμογή της αναπτυξιακής συμφωνίας της Ντόχα".
<P>
Ανησυχώ, λοιπόν, διότι βιαζόμαστε να συνάψουμε μια συμφωνία που θα ζημιώσει μόνο τον γεωργικό τομέα, χωρίς να προσφέρει κανένα όφελος για την Ευρώπη όσον αφορά την πρόσβαση σε μη γεωργικού χαρακτήρα αγορά ή υπηρεσίες. Θα ήθελα ορισμένες πληροφορίες σχετικά με αυτό, διότι θεωρώ ότι παραμένουμε στο σκοτάδι. Οι πολίτες στην εκλογική μου περιφέρεια με επισκέπτονταν καθ' όλη τη διάρκεια του σαββατοκύριακου εκφράζοντας τις ανησυχίες τους σχετικά με τις περικοπές των δασμών ύψους 70% στο βοδινό κρέας και τα γαλακτοκομικά προϊόντα, που θα αποδεκατίσουν τη γεωργία και θα οδηγήσουν σε ντάμπινγκ της κοινής γεωργικής πολιτικής στην οποία έχουμε τόση αδυναμία εδώ στο Κοινοβούλιο.
<P>
Το ζήτημα αυτό αποτελεί τμήμα της συζήτησης που διεξάγεται στην Ιρλανδία σχετικά με τη στρατηγική της Λισαβόνας. Εύχομαι να μην ήταν, αλλά θα ήθελα να λάβω μια συγκεκριμένη απάντηση από την Αντιπρόεδρο της Επιτροπής, ώστε να διαβεβαιώσω τα μέλη της εκλογικής μου περιφέρειας ότι δεν θα τους ξεπουλήσουμε.
<SPEAKER ID="043" NAME="Luís Queiró" AFFILIATION="PPE-DE">
(PT) Κύριε Πρόεδρε, όλες οι ενδείξεις μαρτυρούν ότι το 2009 θα είναι ένα έτος γεμάτο ευκαιρίες. Μεταξύ των πλέον θετικών αποτελεσμάτων της εύρεσης μιας διεξόδου από το θεσμικό αδιέξοδο είναι η δυνατότητα να στρέψουμε την ενέργειά μας προς άλλα ζητήματα, κάτι που θα μας επιτρέψει να επικεντρωθούμε περισσότερο στις πολιτικές.
<P>
Εδώ και αρκετά χρόνια συζητούμε για την παγκοσμιοποίηση, την κλιματική αλλαγή, την ανεπαρκή ασφάλεια στα σύνορά μας και την αστάθεια στις γειτονικές χώρες. Εδώ και δεκαετίες σκεφτόμαστε την πρόκληση της εμφάνισης νέων οικονομιών και τον νέο ρόλο της Αφρικής στον κόσμο. Είναι σημαντικό να καταρτίζουμε θεωρίες που αφορούν τις μεγάλες προκλήσεις και τις κατάλληλες αντιδράσεις σε αυτές, αλλά η Ευρώπη δεν μπορεί να παραμένει απλώς στη θέση του παρατηρητή, έστω και του παρατηρητή με διαδραστικό ρόλο, όσο πραγματοποιούνται αυτές οι αλλαγές. " Ευρώπη πρέπει να διαδραματίσει ενεργό ρόλο, να αποτελέσει παράγοντα μεταρρύθμισης, καταλύτη ανάπτυξης.
<P>
Οι διάφορες πολιτικές προτεραιότητες που αναφέρθηκαν από την Ευρωπαϊκή Επιτροπή, κυρία Αντιπρόεδρε, περιλαμβάνουν την επικοινωνία. Δεν υπάρχει καλύτερη επικοινωνιακή πολιτική από την επιβεβαίωση της επίτευξης των αποτελεσμάτων. " σημασία και η εγγύτητα της Ευρώπης προς τους πολίτες της πρέπει να γίνουν αντιληπτές, πρέπει να τις νιώσουμε και να τις αναγνωρίσουμε. Αυτός είναι ο σωστός τρόπος να κερδίσουμε την εμπιστοσύνη τους, την εμπιστοσύνη των πολιτών, και να τους προσφέρουμε όσα εκείνοι απαιτούν από εμάς.
<SPEAKER ID="044" NAME="Katalin Lévai" AFFILIATION="PSE">
(HU) Κύριε Πρόεδρε, θα ήθελα να επιστήσω την προσοχή σε δύο ζητήματα. Το πρώτο συνδέεται με την ενίσχυση των νέων μορφών συνεργασίας: από τη μία πλευρά πρέπει να ενισχύσουμε τη συνεργασία μεταξύ των κρατών μελών και της Ευρωπαϊκής Ένωσης και, από την άλλη, να ενισχύσουμε τη συνεργασία μεταξύ του Κοινοβουλίου, του Συμβουλίου και της Επιτροπής, και ως προς αυτό πρέπει να παράσχουμε θετικά παραδείγματα που θα αντιπροσωπεύουν πραγματικά αποτελέσματα.
<P>
Το άλλο σημαντικό ζήτημα εν προκειμένω έχει πάντα μεγάλη βαρύτητα για τους ευρωπαίους Σοσιαλιστές, και είναι το ζήτημα της κοινωνικής Ευρώπης, με άλλα λόγια η διασφάλιση της ευημερίας, της αλληλεγγύης και της ασφάλειας, στην οποία τείνουμε να αναφερόμαστε απλώς με τον όρο "κοινωνική Ευρώπη", και η επίτευξη των στόχων της Λισαβόνας όσο το δυνατόν συντομότερα. Από την άποψη αυτή, θα ήθελα να επισημάνω ότι στο παρόν πρόγραμμα δίνεται πολύ λίγη προσοχή στην κατάσταση των γυναικών, παρότι στην πλειονότητα των κρατών μελών οι γυναίκες είναι εκείνες η κοινωνική ασφάλιση των οποίων περιορίζεται, ενώ αντιμετωπίζουν και την αυξανόμενη διεύρυνση επισφαλών μορφών απασχόλησης. Επομένως, θα ήθελα να δοθεί ιδιαίτερη προσοχή στους δύο αυτούς τομείς κατά το 2009. Σας ευχαριστώ πολύ.
<SPEAKER ID="045" NAME="Zuzana Roithová" AFFILIATION="PPE-DE">
(CS) Θα ήθελα να συνεισφέρω στη συζήτηση επισημαίνοντας ότι στο πλαίσιο όλων των πολιτικών θα έπρεπε να υπάρχουν πιο συγκεκριμένες διατάξεις για τις ΜΜΕ, οι οποίες αποτελούν τη ραχοκοκαλιά της σταθερότητας της απασχόλησης στην Ευρώπη. Πολλά πρέπει να γίνουν ακόμα, ιδίως από τα κοινοβούλια των νέων κρατών μελών, όπου η έννοια του συνδυασμού ευελιξίας και ασφάλειας -μιας ευέλικτης αγοράς εργασίας- μένει ακόμα να τεθεί στην πράξη, ούτως ώστε οι εταιρείες να μπορούν να αντιδρούν καλύτερα στις νέες προκλήσεις και να είναι σε θέση να παρέχουν μεγαλύτερο αριθμό νέων θέσεων απασχόλησης.
<P>
Επιπλέον, σύνθημά μας θα πρέπει να είναι η προτεραιότητα στις μικρές επιχειρήσεις, εντούτοις, σε μεμονωμένες οδηγίες και κανονισμούς, η Επιτροπή δεν προβαίνει σε ανάλυση των επιπτώσεών τους στις μικρές επιχειρήσεις. Από την άλλη πλευρά, συνήθως έχουμε μελέτες επιπτώσεων οι οποίες εκπονούνται από υπερεθνικές εταιρείες. Επικροτώ την προτεινόμενη πράξη για τις μικρές επιχειρήσεις και ελπίζω να υπερβούμε το στάδιο των θεωριών, ώστε στις ευρωπαϊκές εκλογές να είμαστε σε θέση να πούμε στους ευρωπαίους πολίτες ότι επιτύχαμε τον στόχο μας για τη δημιουργία ενός περισσότερο αποτελεσματικού και ασφαλούς οικονομικού χώρου.
<SPEAKER ID="046" NAME="DanutBudreikait" AFFILIATION="ALDE">
- (LT) Το 2009, η μορφή τόσο του Κοινοβουλίου όσο και της Επιτροπής θα αλλάξει. Ωστόσο, θα διατηρηθεί η συνέχεια του έργου τους. Θα ήθελα να δώσω έμφαση στη σημασία της κοινής ενεργειακής πολιτικής. Από το 2006, συζητούμε το ζήτημα της κοινής ενεργειακής πολιτικής της ΕΕ, και το Κοινοβούλιο έχει περιγράψει τη διάσταση της εξωτερικής πολιτικής στον τομέα της ενέργειας.
<P>
" εν λόγω πολιτική προσλαμβάνει σήμερα μεγάλη σημασία με δεδομένες τις προσπάθειές μας να προμηθευτούμε φυσικό αέριο από διάφορες πηγές, και εφόσον αυτό αποτελεί βασικό ζήτημα διαφόρων συζητήσεων, όπως εκείνη που αφορά τις νέες πηγές ενέργειας, την Αρκτική, κλπ., θα συνεχίσει να έχει σημασία και στο μέλλον. " Ευρωπαϊκή Ένωση δεν πρέπει να είναι η τελευταία που θα ανακαλύψει και θα χρησιμοποιήσει τις νέες πηγές ενέργειας, όπως συνηθίζεται.
<SPEAKER ID="047" NAME="Margot Wallström">
Αντιπρόεδρος της Επιτροπής. - (EN) Κύριε Πρόεδρε, θα ήθελα να ευχαριστήσω όλους τους βουλευτές για τις παρεμβάσεις τους στη συζήτηση. Θεωρώ ότι, παράλληλα με το ψήφισμα που θα εγκρίνετε και τον διάλογο με τις επιτροπές και τους αρμόδιους Επιτρόπους, η σημερινή συζήτηση θα συμβάλει θετικά από πολιτική άποψη στο πρόγραμμα εργασίας του επόμενου έτους. Αυτό υποστήριζα πάντα: μια περισσότερο πολιτική προσέγγιση στην ετήσια πολιτική στρατηγική.
<P>
Θα ήθελα να σχολιάσω ορισμένα ζητήματα που τέθηκαν εδώ, και τα οποία θεωρώ πολύ σημαντικά.
<P>
Καταρχάς, όσον αφορά τη Συνθήκη της Λισαβόνας: όπως γνωρίζετε, η Επιτροπή έχει δεσμευθεί πλήρως απέναντι στη νέα αυτή Συνθήκη της Λισαβόνας. Έχουμε δεσμευτεί πλήρως προς την εφαρμογή της και προετοιμαζόμαστε -δεν αναμένουμε απλώς, αλλά προετοιμαζόμαστε- ώστε να είμαστε έτοιμοι για την εφαρμογή της ήδη από την αρχή του ερχόμενου έτους. Επικεντρωνόμαστε, για παράδειγμα, στην πρωτοβουλία για τους πολίτες, στην οποία αναφέρθηκαν αρκετοί ομιλητές, στην εφαρμογή των νέων διατάξεων που αφορούν τη συνεργασία με τα εθνικά κοινοβούλια, στην προσχώρηση στην Ευρωπαϊκή Σύμβαση Ανθρωπίνων Δικαιωμάτων, καθώς επίσης και στην υπηρεσία εξωτερικής δράσης, για να αναφέρω ορισμένες μόλις από τις δράσεις που απαιτούν καλή προετοιμασία και όχι αναμονή. Αυτή είναι η ισορροπία που πρέπει να επιτύχουμε. Ελπίζω να μην υπάρχουν αμφιβολίες σχετικά με τη δέσμευσή μας απέναντι στη Συνθήκη της Λισαβόνας.
<P>
Ασχολούμαστε επίσης ενεργά -και αυτό έχει πολύ μεγάλη σημασία- με δραστηριότητες ενημέρωσης και πληροφόρησης σχετικά με τη νέα αυτή Συνθήκη διότι, ανεξάρτητα από τη μέθοδο της επικύρωσης, έχουμε τη δημοκρατική υποχρέωση να έρθουμε σε επαφή με τους πολίτες, να τους ενημερώσουμε, να τους ακούσουμε και επίσης να τους εξηγήσουμε τι ακριβώς κάνουμε και ποιο είναι το περιεχόμενο της νέας αυτής Συνθήκης.
<P>
Όσον αφορά το πολιτικό πρόγραμμα εργασίας και την ισορροπία ανάμεσα στο κοινωνικό και το οικονομικό πρόγραμμα εργασίας, που αναφέρθηκαν επίσης από αρκετούς ομιλητές, θεωρώ ότι πρόκειται για πολύ σημαντική συζήτηση, και ότι αυτά είναι ακριβώς τα ερωτήματα με τα οποία πρέπει να ασχοληθούμε μέσω του διαλόγου στο πλαίσιο των επιτροπών. Είναι σαφές ότι δίνεται διαφορετική έμφαση και υπάρχουν διαφορετικές προτεραιότητες εδώ από τις διάφορες πλευρές του Κοινοβουλίου. Θεωρώ ότι αυτό θα επιλυθεί μέσω του ψηφίσματος, το οποίο αναμένουμε με ανυπομονησία. Τα αποτελέσματα θα περιληφθούν στο νομοθετικό πρόγραμμα και πρόγραμμα εργασίας που θα παρουσιαστεί το φθινόπωρο. Εκεί θεωρώ ότι πρέπει να επικεντρώσουμε κυρίως την προσοχή μας στο πλαίσιο της παρούσας πολιτικής συζήτησης.
<P>
Θα ήθελα επίσης να σχολιάσω ένα ερώτημα που έθεσε ο κ. Bonde. Φοβούμαι ότι δεν καταλαβαίνω τι ακριβώς υποστηρίζει, αφού εδώ και κάποιο καιρό στέλνουμε τα έγγραφα και τις προτάσεις μας στα εθνικά κοινοβούλια. Αυτό έχει αποτελέσει πολύ καλή άσκηση και χαίρει μεγάλης εκτίμησης από τα εθνικά κοινοβούλια. Διδαχθήκαμε πολλά από αυτό και αύξησε τον βαθμό κατανόησης σε εθνικό επίπεδο του τι συμβαίνει σε ευρωπαϊκό επίπεδο στα ευρωπαϊκά θεσμικά όργανα. Αυτό αποτελεί επίσης καλή άσκηση για όσα θα επιφέρει η νέα Συνθήκη. Όχι μόνο αυτό, αλλά συμμετέχουμε επίσης και σε διάλογο με τα εθνικά κοινοβούλια σχετικά με την ετήσια πολιτική στρατηγική και το πρόγραμμα εργασίας μας, και μας έχει ζητηθεί να πάμε εκεί, να δώσουμε εξηγήσεις και να απαντήσουμε στις ερωτήσεις των βουλευτών των εθνικών κοινοβουλίων σχετικά με τα σχέδια και το πρόγραμμα εργασίας μας. Θεωρώ ότι αυτό μας βοήθησε σε σημαντικό βαθμό: μάθαμε πολλά από αυτό και τα εθνικά κοινοβούλια είχαν τη δυνατότητα να αντιληφθούν και να εξηγήσουν καλύτερα τι συμβαίνει σε ευρωπαϊκό επίπεδο. Επομένως, ελπίζω πραγματικά ότι αυτό θα αποτελέσει καλή εμπειρία για εμάς. " συμμετοχή των εθνικών κοινοβουλίων σε αυτό δεν αποτελεί μορφή άσκησης πιέσεων, αλλά συμβάλλει στη διαμόρφωση του ευρωπαϊκού προγράμματος εργασίας. Αυτό σημαίνει μεγαλύτερο βαθμό δημοκρατίας, θα έλεγα.
<P>
Τέλος, όσον αφορά τη χρηματοδότηση: αυτή η συζήτηση θα διεξαχθεί ξεχωριστά, διότι αυτό αποτελεί μέρος του προβλήματος - διαθέτουμε ήδη ένα οικονομικό πλαίσιο μέχρι το 2013, και ερχόμαστε ήδη αντιμέτωποι με τα όρια των οικονομικών πλαισίων. Μετά το 2009 δεν θα διαθέτουμε πρόσθετους ανθρώπινους πόρους, επομένως θα σας ζητήσουμε να μην απαιτήσετε από εμάς να ασχοληθούμε με πολλά καινούρια πράγματα, διότι δεν θα διαθέτουμε το αναγκαίο ανθρώπινο δυναμικό. Πρέπει να συνειδητοποιήσουμε ότι θα διεξαχθεί ξεχωριστή συζήτηση σχετικά με το οικονομικό πλαίσιο.
<P>
Θα ήθελα επίσης να πω στην κ. Gräßle ότι, στον τομέα των διαρθρωτικών ταμείων, η Επιτροπή ενέκρινε πρόσφατα ένα πολύ φιλόδοξο σχέδιο δράσης που θα διασφαλίσει την ακεραιότητα των δαπανών που καταβάλλονται στον εν λόγω τομέα. Μαζί με τα κράτη μέλη, τα οποία, όπως γνωρίζετε, είναι εκείνα που δαπανούν τους πόρους, η Επιτροπή σκοπεύει να προβεί σε όλους τους αναγκαίους ελέγχους που θα διασφαλίσουν ότι κάθε ευρώ δαπανάται με σωστό τρόπο. Θα υποβάλλουμε συχνά σχετικές αναφορές προς την Επιτροπή Ελέγχου των Προϋπολογισμών. Αυτός θα είναι ο σαφής στόχος μας όσον αφορά τον έλεγχο των χρημάτων που δαπανούμε.
<P>
Τέλος, θα ήθελα να σας πω ότι μαζί μπορούμε να επικεντρωθούμε στις προτεραιότητες που αφορούν την επικοινωνία, διότι το 2009 θα αποτελέσει πολύ σημαντικό έτος και σίγουρα θα έχουμε μια πολύ ζωηρή συζήτηση πριν από τις εκλογές του 2009. Όπως γνωρίζετε, οι προτεραιότητες στον τομέα της επικοινωνίας για το 2009 επικεντρώνονται στη Συνθήκη της Λισαβόνας. Στο πρώτο κεφάλαιο της παρούσας ετήσιας πολιτικής στρατηγικής, αναφέρεται η πράξη για τις μικρές επιχειρήσεις. Αυτή αποτελεί τμήμα της στρατηγικής της Λισαβόνας και της αναθεώρησης αυτής από εμάς: επιθυμούμε, επομένως, να επικεντρωθούμε ακριβώς στα ζητήματα που θίξατε, τα οποία θεωρούμε πράγματι πολύ σημαντικά.
<P>
Θα παράγουμε αποτελέσματα από τη Συνθήκη της Λισαβόνας. Θα προβούμε σε μεταρρύθμιση του προϋπολογισμού, θα επικεντρωθούμε στην ανάπτυξη και την απασχόληση, και θα ασχοληθούμε με την ενέργεια και την κλιματική αλλαγή. Αυτά τα ζητήματα θα καθοδηγήσουν πολλές από τις προτεραιότητές μας στον τομέα της επικοινωνίας, και ελπίζουμε σε μια ζωηρή συζήτηση σχετικά με αυτήν την ευρωπαϊκή πολιτική.
<P>
Τέλος, θα ήθελα επίσης να επιστήσω την προσοχή σας στην πρόταση για σύναψη διοργανικής συμφωνίας για την ενημέρωση. Ελπίζουμε ότι αυτή θα παράσχει ένα πολύ καλύτερο πλαίσιο για τη συνεργασία μας στον εν λόγω τομέα, και σας ευχαριστώ και πάλι για τη συζήτηση. Θα μελετήσουμε όλα τα παραπάνω, καθώς και όλες τις λεπτομέρειες που αναφέρατε, οι οποίες όμως θεωρώ ότι ταιριάζουν καλύτερα στη συζήτηση μεταξύ επιτροπών και Επιτρόπων.
<SPEAKER ID="048" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί κατά τη διάρκεια συνεδρίασης αργότερα εντός της ημέρας.
<P>
Γραπτές δηλώσεις (άρθρο 142)
<SPEAKER ID="049" NAME="Małgorzata Handzlik  " AFFILIATION="PPE-DE">
γραπτώς. - (PL) Διάβασα την ετήσια πολιτική στρατηγική της Επιτροπής για το 2009 με μεγάλη προσοχή. Με δεδομένο το γεγονός ότι ενδιαφέρομαι ιδιαίτερα για τα προβλήματα που αφορούν τις μικρομεσαίες επιχειρήσεις και το οικονομικό πλαίσιο της ολοκλήρωσης, δράττομαι της ευκαιρίας να αναφερθώ σε ορισμένα σημαντικά σημεία που περιλαμβάνονται στη στρατηγική.
<P>
Πρέπει να εξετάσουμε τον τομέα των ευρωπαϊκών ΜΜΕ από διαφορετική οπτική γωνία. Πρέπει να τον κάνουμε πάλι τομέα προτεραιότητας και να διευρύνουμε τις αναπτυξιακές δυνατότητες που παρέχει. Στο εν λόγω έγγραφο, διάβασα με μεγάλη ικανοποίηση ότι η Επιτροπή συνεχίζει να θέτει σε προτεραιότητα την εξάλειψη των περιττών φραγμών που εμποδίζουν την ανάπτυξη των ΜΜΕ. Θεωρεί επίσης σημαντική τη συνέχιση του έργου για την κατάρτιση του Ευρωπαϊκού Χάρτη των Μικρών Επιχειρήσεων, μέσω του οποίου ελπίζω ότι θα διδαχθούμε πώς να σκεφτόμαστε πρωτίστως τι θα ωφελήσει αυτές τις μικρές μονάδες προτού επιχειρήσουμε να τις εντάξουμε στο διεθνές πλαίσιο.
<P>
Έχει μεγάλη σημασία να προωθήσουμε και να υποστηρίξουμε μια καινοτόμο στρατηγική, καθώς και να δείξουμε ότι αναγνωρίζουμε δεόντως την ανάγκη συνεργασίας μεταξύ των επιστημονικών κέντρων και των επιχειρήσεων. " παράγραφος του εγγράφου που αναφέρεται στην προτεραιότητα που έχουν οι πολίτες της Ένωσης, ως καταναλωτές, έχει εξίσου μεγάλη σημασία. Υπάρχει σαφής ανάγκη βελτιώσεων του τρόπου με τον οποίο ενημερώνουμε και πληροφορούμε το κοινό. Όταν μιλώ με τους ψηφοφόρους, παρατηρώ μια γενικότερη άγνοια όσον αφορά τη λειτουργία της Ένωσης και τα οφέλη που αποκομίζουν όλοι οι πολίτες από αυτήν. Είναι σημαντικό να στείλουμε ένα σαφές μήνυμα στους πολίτες σχετικά με τα ζητήματα που τους απασχολούν περισσότερο· η Ευρωπαϊκή Ένωση πρέπει να αποτελέσει μια οντότητα που οι πολίτες μας θα θεωρούν ότι βρίσκεται δίπλα τους, ότι είναι φιλική και γίνεται εύκολα κατανοητή, είτε αυτοί είναι καταναλωτές, είτε επιχειρηματίες, είτε και τα δύο.

<CHAPTER ID="006-02">
2. Σχέδιο γενικού προϋπολογισμού της Ευρωπαϊκής Ένωσης - οικονομικό έτος 2011 (ψηφοφορία) 
<SPEAKER ID="129" NAME="Sidonia Elżbieta Jędrzejewska" LANGUAGE="EN">
Κύριε Πρόεδρε, στην Επιτροπή Προϋπολογισμών ψηφίσαμε πάνω από 1.600 τροπολογίες επί του σχεδίου προϋπολογισμού για το 2011. Αναπόφευκτα, υπάρχουν ορισμένες τεχνικές προσαρμογές που πρέπει να ψηφιστούν στην Ολομέλεια. Όσον αφορά την ενσωμάτωση της διορθωτικής επιστολής αριθ. 1 για το 2011 στην ανάγνωση του Κοινοβουλίου, πρέπει να επέλθουν ορισμένες τεχνικές προσαρμογές τόσο στο τμήμα που αφορά τη νέα Ευρωπαϊκή Υπηρεσία Εξωτερικής Δράσης όσο και στο τμήμα που αφορά την Ευρωπαϊκή Επιτροπή, μετά τις προτεινόμενες μεταφορές πιστώσεων μεταξύ των ενοτήτων.
<P>
Στο τμήμα που αφορά την Ευρωπαϊκή Υπηρεσία Εξωτερικής Δράσης, αυτές συνίστανται κυρίως στην ένταξη στον προϋπολογισμό της μισθολογικής προσαρμογής του 1,85% για το προσωπικό της νέας υπηρεσίας, όπως ισχύει και για τα υπόλοιπα όργανα. Τα ποσά που επηρεάζονται από τη διορθωτική επιστολή στο τμήμα της Ευρωπαϊκής Επιτροπής θα χρειαστεί να τροποποιηθούν επίσης αντιστοίχως. Το ίδιο ισχύει και για ορισμένες τροπολογίες του Κοινοβουλίου σχετικά με διοικητικά κονδύλια, οι οποίες πρέπει να εναρμονιστούν με τα τελικά ποσά που παρουσιάζονται στις πιστώσεις του Τμήματος III.
<P>
Για τις υπηρεσίες, οι παρατηρήσεις που ακολουθούν τις πιστώσεις ορισμένων υπηρεσιών θα υποστούν τεχνικές προσαρμογές ώστε να συνάδουν με τα τελικά ποσά που θα εγκριθούν. Στο κονδύλιο 02 01 04 04, οι παρατηρήσεις που εγκρίθηκαν βάσει της τροπολογίας 996 πρέπει να προστεθούν στην τροπολογία 1010 για το επιχειρησιακό κονδύλιο 02 02 01 (ως μέρος της δέσμης σχετικά με τα δοκιμαστικά σχέδια και τις προπαρασκευαστικές δράσεις). Στο κονδύλιο 19 05 01, η φράση "εκτός από τις "νωμένες Πολιτείες" πρέπει να διαγραφεί από την κεφαλίδα και τις παρατηρήσεις, όπως αποφασίστηκε από την Επιτροπή Προϋπολογισμών. Στο κονδύλιο 19 09 01, πρέπει να ενσωματωθεί στις παρατηρήσεις μια προφορική τροπολογία που εγκρίθηκε από την Επιτροπή Προϋπολογισμών. Πρέπει να προστεθεί η ακόλουθη φράση: "Μέρος της πίστωσης προορίζεται επίσης για την υποστήριξη, μεταξύ άλλων, πρωτοβουλιών όπως το Ίδρυμα ΕΕ-Λατινικής Αμερικής και Καραϊβικής (που αποφασίστηκε στη διάσκεψη κορυφής αρχηγών κρατών και κυβερνήσεων Ίδρυμα ΕΕ-Λατινικής Αμερικής και Καραϊβικής) και το Biarritz Forum.".
<P>
Είναι αναγκαίο να μεταβληθεί η αρίθμηση ορισμένων δημοσιονομικών κονδυλίων ώστε να αποφευχθούν αντικρουόμενες αριθμήσεις κάποιων κονδυλίων που δημιουργήθηκαν και να τηρηθούν οι κανόνες ονοματολογίας. Αυτό δεν θα επηρεάσει ούτε τις ενότητες του πολυετούς δημοσιονομικού πλαισίου ούτε το δημοσιονομικό σκέλος των τροπολογιών που υιοθετήθηκαν στην Επιτροπή Προϋπολογισμών. Αφορά δε τις τροπολογίες 386, 389, 521, 833, 997, 998, 999, 1016, 1018, 1021, 1022, 1023 και 1024.
<SPEAKER ID="131" NAME="María Muñiz De Urquiza" AFFILIATION="S&amp;D">
(ES) Κύριε Πρόεδρε, ζητώ συγγνώμη, όμως είναι αδύνατον να παρακολουθήσω την ψηφοφορία με την ταχύτητα με την οποία διαβάζετε τις τροπολογίες.
<SPEAKER ID="132" NAME="Πρόεδρος">
Ευχαρίστως θα τις εκφωνώ πιο αργά ... Θα προσπαθήσουμε να συνδυάσουμε την ανάγκη για ταχύτητα με το δικαίωμα όλων των βουλευτών του ΕΚ να ασκήσουν τα καθήκοντά τους και να ψηφίσουν.
<P>
Πριν από την ψηφοφορία επί της δέσμης 3:
<SPEAKER ID="133" NAME="József Szájer" AFFILIATION="PPE">
(EN) Κύριε Πρόεδρε, ζητώ συγγνώμη από το Σώμα, αλλά η κατάσταση ψηφοφορίας της Ομάδας PPE είναι λανθασμένη όσον αφορά την τροπολογία 967. " ορθή απάντηση είναι "ναι".
<SPEAKER ID="134" NAME="Πρόεδρος">
Αυτό ισχύει για μετέπειτα ψηφοφορία. Καλώς. Πρόκειται για εσωτερική ενημέρωση που αφορά την οικεία πολιτική Ομάδα.
<P>
- Πριν από την ψηφοφορία επί της τροπολογίας 987:
<SPEAKER ID="135" NAME="Göran Färm" AFFILIATION="S&amp;D">
(EN) Κύριε Πρόεδρε, όπως και ο συνάδελφός μου από την Ομάδα PPE, οφείλω και εγώ να επισημάνω ένα σφάλμα στην κατάσταση ψηφοφοριών μας. " κατάσταση της Ομάδας S&D έπρεπε να αναγράφει: μείον, συν, συν. Τίποτα άλλο.
<SPEAKER ID="136" NAME="Πρόεδρος">
Και αυτό το σχόλιο αφορά εσωτερική ενημέρωση της οικείας πολιτικής Ομάδας.
<P>
- Μετά την ψηφοφορία επί του προϋπολογισμού:
<SPEAKER ID="137" NAME="Olivier Chastel" LANGUAGE="FR">
Κύριε Πρόεδρε, κυρίες και κύριοι, η παρούσα ικανοποίηση οφείλεται στο γεγονός ότι μόλις εγκρίνατε τροπολογίες στη θέση του Συμβουλίου επί του σχεδίου διορθωτικού προϋπολογισμού αριθ. 3/2010 και του σχεδίου προϋπολογισμού για το δημοσιονομικό έτος 2011.
<P>
Κατά συνέπεια, λαμβάνω πλήρως υπόψη τις διαφορές μεταξύ των δύο θεσμικών μας οργάνων και, σύμφωνα με το άρθρο 314, παράγραφος 4, στοιχείο γ), της Συνθήκης για τη λειτουργία της Ευρωπαϊκής Ένωσης, συμφωνώ, φυσικά, με τη σύγκληση της επιτροπής συνδιαλλαγής από τον Πρόεδρο του Ευρωπαϊκού Κοινοβουλίου.
<SPEAKER ID="138" NAME="Πρόεδρος">
Εν προκειμένω δεν τίθεται κανένα ζήτημα χορήγησης χάρης από πλευράς του Συμβουλίου, αλλά απλής τήρησης των όρων της Συνθήκης. Εμείς, ως Κοινοβούλιο, θα ανταποκριθούμε οπωσδήποτε στον ρόλο που μας αναλογεί.

<CHAPTER ID="009">
Η στρατηγική του Συμβουλίου για τη διάσκεψη στο Μπαλί σχετικά με την αλλαγή του κλίματος (COP 13 και COP/MOP 3) (συζήτηση) 
<SPEAKER ID="248" NAME="Πρόεδρος">
" ημερήσια διάταξη προβλέπει τη συζήτηση
<P>
της προφορικής ερώτησης (Ο-0057/2007) που κατέθεσε ο Guido Saccono, εξ ονόματος της Προσωρινής Επιτροπής για την Αλλαγή του Κλίματος, προς το Συμβούλιο: " στρατηγική του Συμβουλίου για τη Διάσκεψη του Μπαλί σχετικά με την αλλαγή του κλίματος (COP 13 και COP/MOP 3) (B6-0379/2007), και
<P>
της προφορικής ερώτησης που κατέθεσε ο Guido Sacconi, εξ ονόματος της Προσωρινής Επιτροπής για την Αλλαγή του Κλίματος, προς την Επιτροπή: " στρατηγική της Επιτροπής για τη Διάσκεψη του Μπαλί σχετικά με την αλλαγή του κλίματος (COP 13 και COP/MOP 3) (B6-0380/2007).
<SPEAKER ID="249" NAME="Guido Sacconi  " AFFILIATION="PSE">
συντάκτης. - (IT) Κύριε Πρόεδρε, κύριε Υπουργέ, Κύριε Επίτροπε, κυρίες και κύριοι, είμαι βέβαιος ότι δεν χρειάζεται να σας υπενθυμίσω τη σημασία της Διάσκεψης των Συμβαλλομένων Μερών στο Μπαλί η οποία τώρα επίκειται και ενόψει της οποίας ζητήσαμε περισσότερες πληροφορίες σχετικά με τη στρατηγική σας, όσον αφορά τη γραμμή που προτίθεσθε να ακολουθήσετε.
<P>
Όπως και η Ευρωπαϊκή Ένωση, είμαστε ανεξάρτητα αφοσιωμένοι σε μια εξαιρετική προσπάθεια, αν μπορώ να το διατυπώσω με τον τρόπο αυτό, παρότι γνωρίζουμε ότι αυτή δεν αντιπροσωπεύει την τελική λύση. Ο κοινός στόχος μας είναι να διατηρήσουμε την υπερθέρμανση του πλανήτη εντός των ορίων των δύο βαθμών σε σχέση με τα προβιομηχανικά επίπεδα της θερμοκρασίας του πλανήτη, με πλήρη επίγνωση ότι αυτό είναι ένα όριο υψηλού κινδύνου, και ότι θα είναι απαραίτητο για ορισμένες περιοχές του κόσμου, για ορισμένα μέρη της Ευρώπης, να γίνει πρόβλεψη, όπως σχεδιάζεται, για πολιτική προσαρμογής. Ωστόσο, αν πράγματι θέλουμε να επιδιώξουμε αυτόν τον δύσκολο στόχο, γνωρίζουμε ότι μια νέα διεθνής συνθήκη είναι απολύτως απαραίτητη.
<P>
Όπως γνωρίζουμε, το βάρος ευθύνης της Ευρωπαϊκής Ένωσης είναι περιορισμένο (14% των παγκόσμιων εκπομπών αερίων του θερμοκηπίου). Μια νέα διεθνής συνθήκη που θα λαμβάνει υπόψη τις αλλαγές που έχουν συντελεστεί από την εποχή του Κιότο, ιδιαίτερα δε την εξαιρετική και εκρηκτική μεγέθυνση των ασιατικών γιγάντων: πράγματι, η διάσκεψη του Μπαλί είναι ένα κρίσιμο βήμα προς αυτή την κατεύθυνση, και ενώ δεν θα είναι ο τόπος στον οποίο θα επιτευχθεί συμφωνία, θα είναι ο τόπος έναρξης των διαπραγματεύσεων και κατά συνέπεια θα είναι πολύ σημαντικό η διάσκεψη στο Μπαλί να διαμορφώσει σαφή διαπραγματευτική εντολή, με ακριβείς προθεσμίες, με σκοπό την επίτευξη συμφωνίας έως το 2009.
<P>
Τους τελευταίους μήνες, το παγκόσμιο πλαίσιο έχει αλλάξει από πολιτική, οικονομική και πολιτιστική άποψη, από τις εκθέσεις της IPCC της οποίας η τελική σύνθεση θα δοθεί στη δημοσιότητα στα τέλη της εβδομάδας, και πρόκειται να παρουσιαστεί στη Βαλένθια, στην απονομή του Βραβείου Νόμπελ στον Αλ Γκορ και στους επιστήμονες της IPCC. Πολλά έχουν αλλάξει τους τελευταίους μήνες και μπορούμε κατά συνέπεια να είμαστε αισιόδοξοι, αν και με κριτικό και προσεκτικό τρόπο.
<P>
Θα ήθελα, επομένως, να συνοψίσω το νόημα του ψηφίσματος που συντάξαμε και το οποίο είμαστε βέβαιοι θα εγκριθεί από το Σώμα αυτό αύριο με μεγάλη πλειοψηφία× είναι μια συνεισφορά, μια συνεισφορά στους διαπραγματευτές για να τους βοηθήσουμε να υιοθετήσουν σκληρότερη γραμμή καθώς αρχίζουν οι διαπραγματεύσεις αυτές. Θα ήθελα να ευχαριστήσω την κ. Hassi η οποία, μαζί με άλλους εισηγητές, κατάφερε να εξασφαλιστεί μια σύνθεση, προκειμένου να αποφευχθεί να καταντήσει ολόκληρο το θέμα να μοιάζει με ένα παραστολισμένο χριστουγεννιάτικο δέντρο. Το κεντρικό θέμα είναι πρωτίστως και κυρίως αυτές οι διαπραγματεύσεις και αυτός είναι ο τρόπος που σας το παρουσιάζουμε.
<SPEAKER ID="250" NAME="Satu Hassi  " AFFILIATION="Verts/ALE">
συντάκτρια. - (FI) Κύριε Πρόεδρε θέλω να εκφράσω τις ευχαριστίες μου για το εξαιρετικό επίπεδο συνεργασίας με τους σκιώδεις εισηγητές των πολιτικών ομάδων στις διαπραγματεύσεις σχετικά με το παρόν ψήφισμα. " αλλαγή του κλίματος συντελείται τώρα, και εξελίσσεται ταχύτερα απ' ό,τι προβλεπόταν. Μια δραματική ένδειξη του γεγονότος αυτού ήταν ότι στα τέλη του περασμένου καλοκαιριού ένα εκατομμύριο τετραγωνικά μέτρα πάγου στον Αρκτικό Ωκεανό έλιωσαν, μια περιοχή που ισοδυναμεί με την έκταση της Φινλανδίας, Σουηδίας και Νορβηγίας μαζί. Το μήνυμα που στέλνουν οι επιστήμονες σχετικά με την επέλευση της αλλαγής του κλίματος και την επείγουσα ανάγκη μείωσης των εκπομπών καθίσταται περισσότερο παρά ποτέ ανησυχητικό. Αντανακλάται επίσης στην προκαταρκτική ενημέρωση για τη συνεδρίαση στη Βαλένθια αυτή την εβδομάδα της Διακυβερνητικής Επιτροπής για την Κλιματική Αλλαγή.
<P>
Είναι σημαντικό εκεί να μη αφεθεί χρονικό κενό μεταξύ του Πρωτοκόλλου του Κιότο και της επόμενης συμφωνίας για την αλλαγή του κλίματος. Αυτός είναι ο λόγος για τον οποίο η μετά το 2012 συνθήκη πρέπει να είναι έτοιμη το αργότερο έως το 2009. Στο Μπαλί η ΕΕ πρέπει να κάνει ό,τι μπορεί για να πετύχει μια διαπραγματευτική εντολή που θα καθιστά δυνατή τη συγκράτηση της αύξησης της θέρμανσης του πλανήτη κάτω από το όριο των δύο βαθμών Κελσίου. Ο πρωταγωνιστικός ρόλος που ανέλαβε η ΕΕ είναι κρίσιμης σημασίας για την επίτευξη του στόχου αυτού. Δείχνουμε το δρόμο με μέτρα που έχουμε ορίσει εμείς για να μειώσουμε τις δικές μας εκπομπές, αλλά επίσης και με το συντονισμό διεθνών διαπραγματεύσεων. Είναι ζωτικής σημασίας να επιτευχθεί η συμμετοχή όλων των βιομηχανικών χωρών, περιλαμβανομένων των "νωμένων Πολιτειών της Αμερικής, παρότι αυτό δεν θα είναι αρκετό για να διασωθεί το κλίμα. Είναι εξίσου σημαντικό να επιτύχουμε μεγάλες αναπτυσσόμενες χώρες, όπως η Κίνα και η Ινδία, να αποδεχθούν όρια στην αύξηση των δικών τους εκπομπών. Αυτή είναι ίσως η δυσκολότερη πρόκληση στην ιστορία της διεθνούς διπλωματίας. Πρέπει να καταλάβουμε ότι αν η Κίνα, η Ινδία και άλλες αντίστοιχες χώρες αποδεχθούν όρια στις εκπομπές τους, αυτό θα σημαίνει μεγάλη αλλαγή στη νοοτροπία τους και στην πρακτική τους. Βεβαίως, σε ανταπόδοση πρέπει να είμαστε έτοιμοι να τους δώσουμε κάτι. Με άλλα λόγια πρέπει επίσης να χορηγήσουμε οικονομική βοήθεια για τη μετάβαση σε καθαρή, φιλική στο περιβάλλον τεχνολογία στις χώρες αυτές.
<P>
Θα ήθελα να υπενθυμίσω σε όλους ότι ο Nicholas Stern υπολόγισε ότι για την προστασία του κλίματος θα χρειάζεται ετησίως το 1% του παγκόσμιου ακαθάριστου εγχώριου προϊόντος. Μετά το Β' Παγκόσμιο Πόλεμο οι "νωμένες Πολιτείες χορήγησαν το 2% του ΑΕγχΠ με τη μορφή βοήθειας του Σχεδίου Μάρσαλ. Ήταν σημαντικό μετά τον πόλεμο να ξεκινήσει η ανασυγκρότηση, όμως είναι ακόμη σημαντικότερο να προληφθεί μια συγκρίσιμη καταστροφή ως αποτέλεσμα της αλλαγής του κλίματος. Κατά συνέπεια πρέπει να είμαστε έτοιμοι να καταβάλουμε το τίμημα για την προστασία του κλίματος.
<SPEAKER ID="251" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κύριε Επίτροπε, κυρίες και κύριοι, η ώρα πλησιάζει που το ινδονησιακό νησί του Μπαλί θα υποδεχθεί τους αντιπροσώπους στη 13η Διάσκεψη των Συμβαλλομένων Μερών για τη Σύμβαση για την αλλαγή του κλίματος, από τους οποίους θα ζητηθεί ακόμη μια φορά να χρησιμοποιήσουν την πείρα τους και τις διαπραγματευτικές τους ικανότητες για να γράψουν ιστορία.
<P>
Υπό το φως της πρώτης περιόδου συμμόρφωσης με το Πρωτόκολλο του Κιότο, από το 2008 έως το 2012, τα ανησυχητικά επιστημονικά στοιχεία που ήλθαν εν τω μεταξύ στο φως σχετικά με τις πρόσφατες εξελίξεις σε σχέση με την αλλαγή του κλίματος υπογραμμίζουν πόσο επείγον είναι να βρεθεί μια συλλογική και αποτελεσματική απάντηση σε αυτή την πρόκληση, δεδομένου ότι το ίδιο το μέλλον του πλανήτη μας διακυβεύεται. Σε αυτό το πλαίσιο, το Μπαλί είναι η τελική ευκαιρία να ξεκινήσουν διαπραγματεύσεις για μια παγκόσμια και περιεκτική συμφωνία για το μετά το 2012 κλιματικό καθεστώς. Έχουμε επίγνωση των δυσκολιών αυτής της διαδικασίας.
<P>
" Ευρωπαϊκή Ένωση θα πάει στο Μπαλί με την ίδια αντίληψη του επιδιωκόμενου σκοπού η οποία την καθοδήγησε τα τελευταία 15 χρόνια, κατά τη διάρκεια των οποίων χωρίς δισταγμούς και χωρίς αμφισημίες αναλάβαμε το ρόλο του ηγέτη της διεθνούς κοινότητας σε αυτή τη μεγάλη παγκόσμια πρόκληση. Ο σημαντικότερος στόχος της Ευρωπαϊκής Ένωσης στη διάσκεψη του Μπαλί σχετικά με την αλλαγή του κλίματος θα αφορά την ίδια τη διαδικασία, ήτοι, να διασφαλιστεί ότι θα ξεκινήσει μια παγκόσμια και περιεκτική διαπραγματευτική διαδικασία.
<P>
Θα ήθελα επίσης να σας ενημερώσω ότι η ΕΕ θεωρεί τις ακόλουθες πτυχές ουσιώδεις για τη δημιουργία ενός αποτελεσματικού και κατάλληλου μετά το 2012 πλαισίου: πρώτον, να συνεχιστεί η ανάπτυξη κοινής προοπτικής για το πρόβλημα έτσι ώστε να πετύχουμε το σημαντικότερο στόχο της διάσκεψης× δεύτερον, να επιτευχθεί συμφωνία σχετικά με την έγκριση σθεναρότερων δεσμεύσεων από τις ανεπτυγμένες χώρες όσον αφορά τις παγκόσμιες μειώσεις εκπομπών× τρίτον, να διευκολύνεται η εξασφάλιση νέων, δίκαιων και πραγματικών συνεισφορών από άλλες χώρες, περιλαμβανομένων κινήτρων που δημιουργούνται από νέους τύπους ευέλικτων δεσμεύσεων για τη μείωση της έντασης των εκπομπών αερίων του θερμοκηπίου που συνδέονται με την οικονομική ανάπτυξη× τέταρτον, να επεκταθεί η αγορά άνθρακα, ιδιαίτερα δε με την ενίσχυση καινοτόμων και ευέλικτων μηχανισμών× πέμπτον, να ενισχυθεί η συνεργασία στους τομείς της έρευνας, της ανάπτυξης, της διάδοσης, της πρόβλεψης και της διαφάνειας στον τεχνολογικό τομέα× και, τέλος, να εντατικοποιηθούν οι προσπάθειες προσαρμογής, ιδιαίτερα όσον αφορά τα εργαλεία διαχείρισης κινδύνων, τη χρηματοδότηση και την τεχνολογία.
<P>
Κύριε Πρόεδρε, κυρίες και κύριοι, τα στοιχεία μιλούν από μόνα τους. Στο Κιότο ήμασταν στην πρώτη γραμμή στο να αναλάβουμε μεγαλύτερες δεσμεύσεις απ' ό,τι μας ζητούσαν, και σήμερα η ΕΕ και τα κράτη μέλη της έχουν σαφώς ορίσει φιλόδοξους στόχους, οι οποίοι και πάλι μας τοποθετούν στην πρωτοπορία όσον αφορά την καταπολέμηση της αλλαγής του κλίματος. Όπως υπογράμμισε ο Προεδρεύων του Ευρωπαϊκού Συμβουλίου στη Νέα Υόρκη, η αλλαγή του κλίματος τώρα αναντίρρητα αποτελεί μια από τις μεγαλύτερες προκλήσεις που αντιμετωπίζει η ανθρωπότητα, και έχει μετακινηθεί από τη σφαίρα της θεωρίας για να καταστεί πραγματική και διαδεδομένη ανησυχία για τους λαούς ολοκλήρου του πλανήτη.
<P>
Αυτή είναι μια παγκόσμια πρόκληση που απαιτεί παγκόσμια απάντηση, της οποίας η αποτελεσματικότητα θα εξαρτηθεί από τη συλλογική δράση της διεθνούς κοινότητας. Αυτός είναι ο λόγος για τον οποίο επιμένουμε ότι πρέπει να γίνει κάθε προσπάθεια για να διαπραγματευτούμε την παγκόσμια περιεκτική συμφωνία, όπως είπα, βάσει της σύμβασης πλαίσιο των "νωμένων Εθνών για την αλλαγή του κλίματος (UNFCCC), η οποία αντιπροσωπεύει και πρέπει να συνεχίσει να αντιπροσωπεύει το κεντρικό και ουσιώδες πλαίσιο αναφοράς για όλες τις δράσεις και πρωτοβουλίες που θα ληφθούν στον τομέα αυτό.
<P>
Είναι κατά συνέπεια καιρός και άλλα κράτη να αναλάβουν τις ευθύνες τους και να παίξουν πραγματικό και αναλογικό ρόλο στην παγκόσμια καταπολέμηση της αλλαγής του κλίματος. Ενθαρρυμένοι από τη συζήτηση μεταξύ των αρχηγών κρατών και κυβερνήσεων στην πρόσφατη άτυπη σύνοδο κορυφής της Λισαβόνας για την Ευρώπη και την παγκοσμιοποίηση, η οποία έδειξε με σαφήνεια ότι η αλλαγή του κλίματος είναι τομέας προτεραιότητας της ΕΕ, καθώς επίσης και από τα συμπεράσματα της Επιτροπής Περιβάλλοντος της 30ής Οκτωβρίου σχετικά με την προετοιμασία της COP 23, θα πάμε στο Μπαλί με τη δέσμευση να συμβάλουμε ενεργά στην επίτευξη ενός αποτελέσματος που θα μπορεί να μεταφραστεί σε συγκεκριμένη, απτή πρόοδο όσον αφορά το μέλλον του κλιματικού καθεστώτος. Το Μπαλί δεν αντιπροσωπεύει το τέλος αλλά μάλλον την αρχή μιας πορείας, τον "'οδικό χάρτη"' για τον οποίο έχει γίνει τόση συζήτηση τα τελευταία χρόνια. Είναι μια πολύπλοκη και δύσκολη πρόκληση, μια πρόκληση όμως που μπορεί να επιτευχθεί και μια πρόκληση που δεν μπορεί να αναβληθεί. " ΕΕ από την πλευρά της είναι έτοιμη να τεθεί επικεφαλής αυτής της πρόκλησης, δεδομένου ότι αυτό θέλουν οι λαοί μας.
<SPEAKER ID="252" NAME="Σταύρος Δήμας">
Μέλος της Επιτροπής. - Κύριε Πρόεδρε, σας ευχαριστώ για τη δυνατότητα ανταλλαγής απόψεων που έχουμε σήμερα σχετικά με τη στάση που θα τηρήσει η Ευρωπαϊκή Ένωση στη Διάσκεψη των "νωμένων Εθνών στο Μπαλί που αρχίζει στις 3 Δεκεμβρίου.
<P>
" Επιτροπή και το Ευρωπαϊκό Κοινοβούλιο είχαν αποφασιστική συμβολή στην υιοθέτηση μιας φιλόδοξης ευρωπαϊκής πολιτικής για το κλίμα με πρωταγωνιστικό ρόλο στη διεθνή σκηνή και με εποικοδομητική στάση απέναντι σε βασικούς μας εταίρους μεταξύ των ανεπτυγμένων και των αναπτυσσόμενων χωρών. Προσβλέπω στη συνέχιση της στενής και αποδοτικής αυτής συνεργασίας στο Μπαλί, όπου το Κοινοβούλιο θα εκπροσωπηθεί με ισχυρή αντιπροσωπεία.
<P>
" ερώτηση που κατέθεσε η Προσωρινή Επιτροπή για την Κλιματική Αλλαγή αναφέρεται στα πιο σημαντικά ζητήματα με τα οποία θα βρεθούμε αντιμέτωποι στο Μπαλί.
<P>
Ένα τέτοιο ζήτημα είναι πως θα εξασφαλίσουμε την υποστήριξη των βασικών εταίρων μας για την έναρξη διαπραγματεύσεων με στόχο τη σύναψη μιας διεθνούς συμφωνίας που θα αποβλέπει και θα εξασφαλίζει τον περιορισμό της υπερθέρμανσης του πλανήτη στους 2°C.
<P>
" Διάσκεψη στο Μπαλί θα αποτελέσει αναμφίβολα σταθμό στις προσπάθειες που καταβάλλονται διεθνώς για την καταπολέμηση της κλιματικής αλλαγής. Το Μπαλί θα αποτελέσει μία πρώτη πραγματική δοκιμή της αποφασιστικότητας της διεθνούς κοινότητας να μετατρέψει τις πολιτικές διακηρύξεις σε έργα.
<P>
Ενθαρρυντικά δείγματα υπάρχουν πολλά. " κλιματική αλλαγή αποτελεί πλέον πρώτη προτεραιότητα της διεθνούς πολιτικής και είναι ζήτημα που απασχολεί άμεσα και τους αρχηγούς κρατών σε διεθνές επίπεδο. Πριν από ένα μήνα, η πρώτη στο είδος της σύνοδος που συγκάλεσε ο Γενικός Γραμματέας των "νωμένων Εθνών Ban Ki-moon στη Νέα Υόρκη έστειλε ένα πολύ δυνατό μήνυμα: ότι η κλιματική αλλαγή αναγνωρίζεται πλέον από όλους τους ηγέτες παγκοσμίως ως ζήτημα που απαιτεί επείγουσα και αποφασιστική δράση της διεθνούς κοινότητας.
<P>
" πρόσφατη συνάντηση στο Μπογκόρ, επιβεβαίωσε επίσης ότι ολοένα και περισσότερες χώρες συμφωνούν στην ανάγκη να συμφωνηθεί στο Μπαλί η έναρξη επισήμων διαπραγματεύσεων με αντικείμενο τη σύναψη συμφωνίας για το κλίμα που θα καλύπτει την περίοδο μετά το 2012.
<P>
Οι ως τώρα συζητήσεις έδειξαν επίσης ότι υπάρχει σύγκλιση απόψεων σχετικά με τα κύρια στοιχεία που πρέπει να περιλαμβάνει η συμφωνία κατά την περίοδο μετά το 2012. Βέβαια, ορισμένοι θα προτιμούσαν περισσότερο τις αποκαλούμενες "δέσμες" (clusters) (μείωση, προσαρμογή, τεχνολογία, χρηματοδότηση), από το να διαμορφωθούν τα κύρια στοιχεία της συμφωνίας στο Μπαλί, πράγμα το οποίο αποτελεί τη θέση της Ευρωπαϊκής Ένωσης.
<P>
Είναι γεγονός πάντως ότι η Ευρωπαϊκή Ένωση έχει κατορθώσει να διαμορφώσει σε μεγάλο βαθμό την ημερήσια διάταξη της Διάσκεψης του Μπαλί. " στρατηγική της Ευρωπαϊκής Ένωσης για το κλίμα και την ενέργεια, την οποία ενέκρινε το Ευρωπαϊκό Συμβούλιο του Μαρτίου του 2007 με βάση τη σχετική πρόταση της Επιτροπής, έχει επηρεάσει αποφασιστικά τη στόχευση και το επίπεδο φιλοδοξίας της Διάσκεψης του Μπαλί καθώς και την αρχιτεκτονική της συμφωνίας για το κλίμα μετά το 2012.
<P>
" στρατηγική της Ευρωπαϊκής Ένωσης έχει αποτελέσει τη βάση σειράς πολυμερών και διμερών συζητήσεων. Στα τέλη αυτού του μήνα, η Ευρωπαϊκή Ένωση θα συζητήσει το ζήτημα της κλιματικής αλλαγής ως θέμα προτεραιότητας στις συνόδους κορυφής Ευρωπαϊκής Ένωσης-Κίνας και Ευρωπαϊκής Ένωσης-Ινδίας. Εναπόκειται πλέον στους εταίρους μας, στις ανεπτυγμένες χώρες, να ανταποκριθούν και να συνεργασθούν για τους στόχους τους οποίους έχει θέσει η Ευρωπαϊκή Ένωση, πάντοτε με βάση τα στοιχεία που μας παρέχει η επιστήμη.
<P>
Οι ανεπτυγμένες χώρες οφείλουν να συνεχίσουν να πρωτοστατούν, αναλαμβάνοντας φιλόδοξες δεσμεύσεις για μειώσεις των εκπομπών σε απόλυτες τιμές. Διαθέτουμε τα οικονομικά και τεχνολογικά μέσα ώστε να περιορίσουμε τις εκπομπές αερίων του θερμοκηπίου. Αν δεν λάβουμε μέτρα πρώτα εμείς και οι άλλες ανεπτυγμένες χώρες, πώς μπορούμε να αναμένουμε από τις ραγδαία αναπτυσσόμενες, αναδυόμενες οικονομίες να αναλάβουν αυτές δράση, στο βαθμό μάλιστα που απαιτείται;
<P>
Οι προβλέψεις για την αύξηση των εκπομπών παγκοσμίως δεν αφήνουν ωστόσο καμία αμφιβολία, ότι πρέπει και οι αναπτυσσόμενες χώρες να συμβάλουν. Δεν τους ζητάμε -στο παρόν στάδιο- να δεσμευθούν σε μειώσεις των εκπομπών σε απόλυτες τιμές. Πρέπει όμως οι αναπτυσσόμενες χώρες, με τη βοήθειά μας, να επιβραδύνουν το ρυθμό αύξησης των εκπομπών τους ώστε παγκοσμίως -σε κάποιο χρονικό σημείο, τα επόμενα 10 με 15 χρόνια- αφού φτάσουμε στην κορύφωση εκπομπών διοξειδίου του άνθρακα, να αρχίσει πλέον η απόλυτη μείωσή τους.
<P>
Μόνο έτσι θα μπορέσουμε να συγκρατήσουμε την αύξηση της μέσης θερμοκρασίας του πλανήτη εντός του ορίου των 2°C. Στο πλαίσιο αυτό είναι αναγκαίο να επικεντρωθούμε σε συγκεκριμένες προτάσεις για την ενίσχυση της χρηματοδότησης και των επενδύσεων σε καθαρές τεχνολογίες και τη μεταφορά των τεχνολογιών αυτών στις αναπτυσσόμενες χώρες.
<P>
Γι' αυτό στηρίζουμε την πρωτοβουλία των Ινδονησίων οικοδεσποτών μας να προσκαλέσουν τους Υπουργούς Οικονομικών σε συνάντηση με θέμα την κλιματική αλλαγή και τη χρηματοδότηση, στο Μπαλί, στη διάρκεια της Διάσκεψης.
<P>
Για να διατηρήσει τον ηγετικό της ρόλο διεθνώς η Ευρωπαϊκή Ένωση, οφείλει πρώτα απ' όλα να έχει αποτελέσματα στο εσωτερικό της. " Επιτροπή θα εγκρίνει το πακέτο μέτρων για το κλίμα και την ενέργεια στις αρχές του επομένου έτους και θα προβλέψει τα αναγκαία μέσα για την επίτευξη των στόχων μας, δηλαδή της μείωσης των εκπομπών κατά 20% μονομερώς και κατά 30% στην περίπτωση που έχει επιτευχθεί διεθνής συμφωνία.
<P>
Το πακέτο αυτό μέτρων θα περιλαμβάνει προτάσεις για τον επιμερισμό της ευθύνης και των υποχρεώσεων μεταξύ των κρατών μελών, για τη βελτίωση του συστήματος εμπορίας δικαιωμάτων εκπομπών της Ευρωπαϊκής Ένωσης και για την επίτευξη των στόχων σε σχέση με τις ανανεώσιμες πηγές ενέργειας.
<P>
Στη μείωση των εκπομπών επίσης θα πρέπει να συμβάλουν και μέτρα τα οποία θα ληφθούν σε κοινοτικό επίπεδο. Ένας τέτοιος τομέας είναι οι επικείμενες προτάσεις μας για το διοξείδιο του άνθρακα και τα αυτοκίνητα, τις οποίες συζητήσαμε με το Ευρωπαϊκό Κοινοβούλιο στη σύνοδο της ολομελείας του Οκτωβρίου.
<P>
" Επιτροπή θα προτείνει νομοθετικό πλαίσιο με το οποίο θα επιτευχθεί ο κοινοτικός στόχος των 120 γρ/χλμ έως το έτος 2012. " Επιτροπή θα παρουσιάσει επίσης το νομικό πλαίσιο για τη δέσμευση και αποθήκευση διοξειδίου του άνθρακα με τις αναγκαίες εγγυήσεις για την προστασία του περιβάλλοντος.
<P>
Το Μπαλί αποτελεί απλώς την αφετηρία της διαπραγματευτικής διαδικασίας, όπως είπε και η Προεδρία προηγουμένως. Χρειάζεται τώρα να διαμορφώσουμε και να επιτύχουμε την ευρύτερη δυνατή διεθνή στήριξη του Οδικού Χάρτη που έχουμε κατά νου.
<P>
" Ευρωπαϊκή Ένωση θα εντείνει τις διμερείς επαφές με σημαντικούς εταίρους και θα αξιοποιήσει τις επόμενες συνόδους κορυφής καθώς και όλες τις σημαντικές διεθνείς συναντήσεις.
<P>
Αν και, όπως είπα προηγουμένως, υπάρχουν ενθαρρυντικά δείγματα διεθνώς, εντούτοις υπάρχουν και σοβαρές διαφορές απόψεων, όπως π.χ. σχετικά με τον τρόπο αντιμετώπισης της κλιματικής αλλαγής και ειδικότερα το είδος, τη φύση των στόχων. Οι "νωμένες Πολιτείες εξακολουθούν να αντιτίθενται σε δεσμευτικούς στόχους.
<P>
Αυτού του είδους οι στόχοι έχουν θεμελιώδη σημασία αν θέλουμε να διασφαλισθεί η αποτελεσματικότητα της συμφωνίας μας και η ενίσχυση της παγκόσμιας αγοράς διοξειδίου του άνθρακα. Θα εξακολουθήσουμε να συνεργαζόμαστε με όλους εκείνους στις "νωμένες Πολιτείες που μπορούν να βοηθήσουν, ώστε να επέλθει αλλαγή στάσης σε ομοσπονδιακό επίπεδο.
<P>
Στο εσωτερικό των "νωμένων Πολιτειών διεξάγεται ήδη ένας πολύ ζωντανός διάλογος σχετικά με την αντιμετώπιση της κλιματικής αλλαγής. Λαμβάνουμε από διάφορες πλευρές, από τις "νωμένες Πολιτείες, σαφή μηνύματα και εκκλήσεις για αποφασιστική δράση στην πορεία προς τη Διάσκεψη του Μπαλί.
<P>
Υπολογίζουμε στην υποστήριξη του Ευρωπαϊκού Κοινοβουλίου για προώθηση των φιλόδοξων στόχων της Ευρωπαϊκής Ένωσης όσον αφορά το κλίμα, μέσω των διαφόρων επαφών σας με συναδέλφους σας άλλων Κοινοβουλίων ανά τον κόσμο, με εκπροσώπους της βιομηχανίας και με την κοινωνία των πολιτών.
<P>
Χρειαζόμαστε την υποστήριξη αυτή στο πλαίσιο των προσπαθειών μας να ενισχύσουμε τη διεθνή συνεργασία στο πεδίο της κλιματικής αλλαγής.
<P>
(Χειροκροτήματα)
<SPEAKER ID="254" NAME="Eija-Riitta Korhola">
εξ ονόματος της Ομάδας PPE-DE. - (FI) Κυρία Πρόεδρε, καταρχάς απευθύνω τις ειλικρινείς ευχαριστίες μου στην κ. Hassi για τη συνεργασία της σχετικά με αυτό το ψήφισμα. Προφανώς αυτή θα είναι ίσως μια από τις σημαντικότερες διασκέψεις, αν όχι η σημαντικότερη, σχετικά με την αλλαγή του κλίματος. Δυστυχώς, στις πέντε τελευταίες διασκέψεις δεν σημειώθηκε σημαντική πρόοδος. Τώρα επιτέλους ήλθε η στιγμή να αποφασίσουμε για συγκεκριμένα μέτρα για την μετά το 2012 περίοδο.
<P>
Αυτό που όλες οι προηγούμενες διασκέψεις είχαν κοινό είναι ότι, αντί για αναμνήσεις με τη μορφή επίτευξης πραγματικής προόδου, βλέπαμε ένα φιλικό χτύπημα στην πελάτη για την ΕΕ για το γεγονός ότι έδειχνε το δρόμο με τις μονομερείς δράσεις και περιβαλλοντικές φιλοδοξίες της, και μετά χανόμαστε ξανά για ένα ακόμη χρόνο. Το πρόβλημα είναι ότι χρειάζονται επειγόντως μέτρα σε παγκόσμιο επίπεδο για ένα πρόβλημα που είναι παγκόσμιο κλιματικό πρόβλημα, παρότι φάνηκε ότι ήταν δύσκολο να συμφωνηθούν τέτοια μέτρα. Επί παραδείγματι, πριν ένα χρόνο, η διάσκεψη του Ναϊρόμπι απέτυχε να παρουσιάσει οιαδήποτε ένδειξη ότι θα υπήρχε δέσμευση από οιαδήποτε από τις σημαντικές νέες χώρες για μειώσεις εκπομπών από το 2013. Κατά συνέπεια έπρεπε να ελπίζουμε ότι οι διαπραγματεύσεις εκτός του πλαισίου του Πρωτοκόλλου του Κιότο θα οδηγούσαν σε μειώσεις εκπομπών ανάμεσα στις τέσσερις μεγαλύτερες ρυπαίνουσες χώρες του κόσμου, τις "νωμένες Πολιτείες της Αμερικής, την Κίνα, την Ινδία και τη Ρωσία.
<P>
Ίσως η πιο απτή πρόκληση για τις αναπτυσσόμενες χώρες είναι η έννοια της αλληλεγγύης. Κάποτε ουδείς μπορούσε να προβλέψει το βαθμό με τον οποίο οι εκπομπές θα άρχιζαν να αυξάνονται, και τώρα το ήμισυ περίπου των συνολικών εκπομπών προέρχεται από τις αναπτυσσόμενες χώρες, κυρίως από την Κίνα και την Ινδία. Φυσικά οι πολίτες τους έχουν δικαίωμα στην οικονομική ανάπτυξη, όμως είναι προς το συμφέρον όλων η ανάπτυξη να είναι όσο το δυνατόν καθαρότερη. Έτσι, η διαπραγματευτική κατάσταση προκαλεί αμηχανία, ωστόσο έτσι είναι και η πρακτική. Αυτή η κατάσταση ενδέχεται να βάλει σε πειρασμό εταιρείες που δραστηριοποιούνται στις παγκόσμιες αγορές να συνεχίσουν να επενδύουν σε περιοχές όπου δεν υπάρχουν κατάλληλα περιβαλλοντικά πρότυπα ή όρια εκπομπών. Ωστόσο, για τους λαούς του αναπτυσσόμενου κόσμου, δεν υπάρχει αλληλεγγύη με το να ρυπαίνουμε το περιβάλλον τους. Επιπλέον, το να μετακινούμε τις εκπομπές σε άλλες περιοχές δεν ισοδυναμεί με μείωσή τους. Το αποτέλεσμα τότε, είναι ότι τρεις στις τέσσερις εκπομπές αυξάνονται ταχέως. Πως προχωρούμε πέρα από αυτή την κατάσταση; Θα υπάρξει χρόνος για αποσύνδεση της βιομηχανικής παραγωγής από ειδικούς για κάθε χώρα περιορισμούς και αντ' αυτής να δημιουργηθεί ένα παγκόσμιας εφαρμογής πρόγραμμα για το βιομηχανικό τομέα και μια διεθνής οικονομία χαμηλού άνθρακα; Οι προτεραιότητες πρέπει να είναι το ενεργειακό περιεχόμενο, η οικολογική αποδοτικότητα και η τεχνολογία χαμηλών εκπομπών και η ανάπτυξή της.
<SPEAKER ID="255" NAME="Elisa Ferreira">
εξ ονόματος της Ομάδας PSE. - (PT) Κύριε Προεδρεύοντα του Συμβουλίου, κύριε Επίτροπε κυρίες και κύριοι, θα αρχίσω συγχαίροντας ειλικρινά την εισηγήτρια, κ. Hassi, για το εισαγωγικό της κείμενο και για την ικανότητά της να δημιουργεί δεσμεύσεις σχετικά με αυτό το σύνθετο θέμα.
<P>
Το κείμενο που θα τεθεί σε ψηφοφορία αντικατοπτρίζει την πραγματική προσπάθεια που καταβλήθηκε από τις διάφορες πολιτικές ομάδες να σταλεί στο Μπαλί ένα αποτελεσματικό και παρακινητικό μήνυμα. Αυτός είναι ο μόνος τρόπος για να διασφαλιστούν οι προϋποθέσεις για επίτευξη του κεντρικού στόχου, ο οποίος είναι να μετατραπεί η διάσκεψη στο Μπαλί σε αφετηρία για όλους τους παγκόσμιους εταίρους να αναλάβουν σαφείς και ποσοτικοποιημένες δεσμεύσεις πολιτικής για την καταπολέμηση της αλλαγής του κλίματος έως το 2009.
<P>
Όλοι έπρεπε να κάνουν θυσίες και προσαρμογές. Ο στόχος θα έχει επιτευχθεί αν αυτό το κείμενο εγκριθεί με ευρεία πλειοψηφία από το Κοινοβούλιο. Αυτό θα προσδώσει δημοκρατική νομιμότητα στο πρωτοπόρο πνεύμα της ΕΕ στον τομέα του περιβάλλοντος και του κλίματος στα μάτια ολόκληρου του κόσμου. Ωστόσο, αυτό το πρωτοπόρο πνεύμα έχει δημιουργήσει πρόσθετες ευθύνες, ιδιαίτερα δε όσον αφορά την ποιότητα των συγκεκριμένων προτάσεων που παρουσιάζονται, οι οποίες πρέπει εν τω μεταξύ να περιλαμβάνουν και μειώσεις και προσαρμογές. Ιδιαίτερα πρέπει να ληφθεί υπόψη το γεγονός ότι τώρα το μεγάλο κόστος της προσαρμογής πέφτει στις φτωχότερες περιοχές του κόσμου που έχουν συμβάλλει λιγότερο στο πρόβλημα, και οι οποίες είναι λιγότερο εξοπλισμένες για να το επιλύσουν. Οι προτάσεις πρέπει εν τω μεταξύ να διασφαλίζουν ότι οι διάφορες διεθνείς υποχρεώσεις μείωσης θα κατανέμονται ακριβοδίκαια, αναλογικά και δίκαια.
<P>
Οι περιβαλλοντικές δεσμεύσεις πρέπει να προσαρμοστούν στην αναπτυξιακή διαδικασία που δικαιούνται οι φτωχότερες χώρες και περιοχές, περιλαμβανομένης της πρόσβασης σε κανονικά πρότυπα ευημερίας και άνεσης, είτε πρόκειται για τις λιγότερο ανεπτυγμένες χώρες είτε για τους τεράστιους πληθυσμούς στις αναπτυσσόμενες οικονομίες. Ενώ η πρωτοπόρα ευρωπαϊκή προσέγγιση είναι καθήκον, αυτή πρέπει να ειδωθεί επίσης ως ευκαιρία απόκτησης τεχνολογικών και καινοτόμων συγκριτικών πλεονεκτημάτων που σχετίζονται με το περιβάλλον. Ωστόσο, αυτό θα πραγματοποιηθεί μόνο αν οι περιβαλλοντικές ανησυχίες και οι δεσμεύσεις καταστούν βαθμιαία ο κανόνας λειτουργίας της παγκόσμιας οικονομίας. Αν όχι, οι καλές πρακτικές της ΕΕ θα διαστρεβλώνουν τον ανταγωνισμό κα θα απογοητεύουν τους πολίτες.
<P>
Σε αυτό το πλαίσιο το Κοινοβούλιο προβαίνει σε μια πρακτική πρόταση οι εθνικές αναλήψεις δεσμεύσεων να συμπληρώνονται από τη διερεύνηση των παγκόσμιων τομεακών δεσμεύσεων με σκοπό τη δημιουργία δεικτών αναφοράς και διεθνώς αποδεκτών καλών πρακτικών για όλους τους κλάδους της βιομηχανίας και των υπηρεσιών που συμμετέχουν στο διεθνή ανταγωνισμό. Αυτή είναι μια πολύ φιλόδοξη ατζέντα, παρά ταύτα, η ΕΕ πρέπει να αναλάβει τις ευθύνες που αντιστοιχούν στο ρόλο της που είναι ρόλος θετικής ηγεσίας, τόσο σημαντικός για την επιβίωση του πλανήτη.
<SPEAKER ID="256" NAME="Lena Ek" LANGUAGE="SV">
Κυρία Πρόεδρε, κύριε Υπουργέ, κύριε Επίτροπε, η έναρξη διαπραγματεύσεων γι' αυτό που θα γίνει η νέα Συμφωνία Κιότο στο Μπαλί τον Δεκέμβριο είναι, φυσικά, εξαιρετικά σημαντική. Το Κοινοβούλιο προετοιμάζεται με αυτή τη συζήτηση και το ψήφισμα, και το Συμβούλιο επίσης προετοιμάστηκε μέσω ψηφίσματος. Αυτό που ακόμη λείπει, πιστεύω, είναι μια σαφέστερη συνεργασία μεταξύ των διαφόρων οργάνων της ΕΕ. Μεγάλη ευθύνη έχει εδώ η πορτογαλική Προεδρία. " Ευρωπαϊκή Ένωση πρέπει να μιλήσει με μια φωνή στο Μπαλί.
<P>
Ένα σημαντικό στοιχείο είναι με ποιον τρόπο θα γίνει η διαχείριση της κατάστασης των αναπτυσσόμενων χωρών και πώς αυτές θα καταφέρουν να συνδυάσουν την οικονομική ανάπτυξη με τεχνολογία φιλική στο περιβάλλον. Χρειάζονται τη βοήθειά μας. Όχι μόνο ωραία λόγια, χρειάζονται και χρήματα, μεθοδολογική ανάπτυξη και πρόσβαση στις νέες τεχνολογίες. Χρειάζεται να επικεντρώσουμε τις προσπάθειές μας στους διάφορος τομείς πολιτικής ενώ και η βοήθεια πρέπει να αλλάξει έτσι ώστε να είναι και αυτή φιλική προς το κλίμα.
<P>
Μέρος της λύσης εξαρτάται επίσης από το δεύτερο σημείο που σκόπευα να αναφέρω στη συζήτηση - τα δάση. Σήμερα μεγάλες εκτάσεις καταστρέφονται και όλοι γνωρίζουμε τι σημαίνει αυτό για το κλίμα. Όμως είναι επίσης και καταστροφή για τους λαούς που ζουν σε αυτές τις περιοχές όταν οι πόροι εξασφάλισης των προς το ζην τους εξαφανίζονται. Πρέπει να αναπτυχθεί μια μέθοδος εργασίας με την οποία να πληρώνουμε τις αναπτυσσόμενες χώρες και τις απλές οικογένειες να προσέχουν και να φροντίζουν τις δασικές περιοχές. " βιώσιμη παραγωγή είναι εξαιρετικά σημαντική. Ένα εντελώς άθικτο δάσος είναι καλό από την άποψη της βιοποικιλότητας, όμως ένα δάσος που σαπίζει εκπέμπει μεγάλους όγκους αερίου μεθανίου. Αυτό που χρειαζόμαστε είναι ένα αναπτυσσόμενο δάσος όπου θα υπάρχει φροντίδα για το τελικό προϊόν με τρόπο ώστε να δεσμεύει το CO2 και άλλα αέρια του θερμοκηπίου.
<P>
Το Μπαλί θα είναι μια μεγάλη, δύσκολη και χαοτική συνάντηση. Το καλύτερο που μπορούμε να κάνουμε είναι να προετοιμαστούμε καλά ώστε η πραγματική έναρξη των διαπραγματεύσεων να είναι καλή. Γι' αυτό, η συζήτηση αυτή είναι ένα εξαιρετικό εργαλείο, όμως πρέπει επίσης να προετοιμαστούμε μαζί με τους φίλους μας μέσω ενός ισχυρού διατλαντικού διαλόγου και διαλόγου με την Κίνα και την Ινδία. Γνωρίζουμε ότι 25 χώρες εκπέμπουν το 83% των αερίων που χρειάζεται να σταματήσουμε και, κύριε Επίτροπε, κύριε Υπουργέ, ένας πραγματικός φίλος είναι ένα πρόσωπο που ρωτά πως είστε και σταματά να ακούσει την απάντηση.
<SPEAKER ID="257" NAME="Liam Aylward">
εξ ονόματος της Ομάδας UEN. - (EN) Κυρία Πρόεδρε, επιτρέψτε και σε μένα επίσης να συγχαρώ την κ. Hassi για την εργασία της και τη συνεισφορά της στη συζήτηση αυτή
<P>
Θέλω επίσης να συγχαρώ τον Αλ Γκορ, τον πρώην Αντιπρόεδρο των "ΠΑ, για την πρόσφατη βράβευσή του με το Βραβείο Νόμπελ για το εξαιρετικό έργο του στην επισήμανση της ανάγκης για διεθνή δράση προκειμένου να σταματήσει η αλλαγή του κλίματος.
<P>
" απονομή αυτού του βραβείου αποτελεί διεθνή αναγνώριση ότι η αλλαγή του κλίματος έχει τεθεί στην κορυφή της διεθνούς πολιτικής ατζέντας. Αυτό που χρειάζεται τώρα είναι διεθνής δράση, έτσι ώστε να μπορέσουμε όλοι συλλογικά να διασφαλίσουμε ότι οι εκπομπές διοξειδίου του άνθρακα θα μειωθούν σημαντικά στο εγγύς μέλλον. Για το λόγο αυτό στηρίζω πλήρως τις δεσμεύσεις της ΕΕ για μειώσεις εκπομπών άνθρακα 20/20 και 50/50.
<P>
Το Μπαλί αντιπροσωπεύει ένα πραγματικό παράθυρο ευκαιρίας για εμάς, για να συμφωνήσουμε για μια επίσημη εντολή και ένα πλαίσιο προκειμένου να εξασφαλιστούν σαφείς και σταθερές διεθνείς δεσμεύσεις για την μετά το 2012 περίοδο.
<P>
Στο Μπαλί ας θέσουμε το θεμέλιο λίθο και ας αρχίσουμε τον οδικό χάρτη, βασισμένοι σε ένα κοινό όραμα, σταθερές δεσμεύσεις από τις αναπτυσσόμενες χώρες,× την επέκταση της χρήσης αγορών άνθρακα,× την ενίσχυση της συνεργασίας στην τεχνολογική έρευνα και τη μείωση της αποψίλωσης των δασών. Επίσης, ας μην ξεχνούμε ότι η ΕΕ χρειάζεται να εκπληρώσει εδώ στην Ευρώπη τις υποχρεώσεις της και να ηγηθεί δίνοντας το παράδειγμα.
<P>
Κατά συνέπεια, προσβλέπω στην πρόταση του Προέδρου Pöttering τον Φεβρουάριο για τον τρόπο με τον οποίο αυτό το Σώμα, το Ευρωπαϊκό Κοινοβούλιο, μπορεί μόνο του να μειώσει το δικό του αποτύπωμα άνθρακα.
<SPEAKER ID="258" NAME="Rebecca Harms">
εξ ονόματος της Ομάδας Verts/ALE. - (DE) Κυρία Πρόεδρε, έχει καταστεί καθιερωμένη πρακτική στην Ευρωπαϊκή Ένωση, όπως ακούσαμε εκ νέου σήμερα τον Προεδρεύοντα του Συμβουλίου, να μιλούμε για τον ευρωπαϊκό ηγετικό ρόλο στη διεθνή προσπάθεια καταπολέμησης της αλλαγής του κλίματος. Όταν ανακαλώ στη μνήμη μου τον Μάρτιο και τις αποφάσεις που ελήφθησαν στη σύνοδο κορυφής να οριστούν στόχοι μείωσης στις εκπομπές CO2 κατά 20% και αύξησης της ενεργειακής απόδοσης κατά 20% και ποσοστό παραγωγής ενέργειας από ανανεώσιμες πηγές ενέργειας 20% έως το 2020, αυτά όντως φαίνονται στόχοι ηγετικού ρόλου.
<P>
Ωστόσο, θεωρώ ότι είναι ιδιαίτερα λυπηρό το γεγονός ότι οι διαπραγματεύσεις με τα κράτη μέλη για το ενεργειακό πακέτο δεν έχουν σημειώσει πρόοδο αρκετή ώστε εμείς να υποστηρίξουμε αυτές τις αποφάσεις συνόδου κορυφής των Βρυξελλών πριν από τη διάσκεψη στο Μπαλί. Αν οι χώρες με τις οποίες η ΕΕ προτίθεται να διαπραγματευτεί στο Μπαλί κοιτάξουν πίσω από τα ευρωπαϊκά παρασκήνια και δουν την σκληρή φύση των διαπραγματεύσεων με τα κράτη μέλη σχετικά με την ενεργειακή απόδοση και τις ανανεώσιμες πηγές ενέργειας, θα διαπιστώσουν ότι το όλο θέμα ελάχιστα απέχει από μια τραγωδία. Πιστεύω ότι είναι δυσοίωνο προμήνυμα να ζητούμε να γίνουν γιγάντια βήματα στην παγκόσμια σκηνή αλλά στις δικές μας χώρες είμαστε δεν είμαστε διατεθειμένοι να κάνουμε παρά ανεπαίσθητες μόνο αλλαγές. Το πρόβλημα για εμάς δεν έχει να κάνει με την έλλειψη τεχνολογίας. Το δικό μας πρόβλημα έγκειται στην έλλειψη πολιτικού θάρρους να πραγματοποιήσουμε το πλήθος αλλαγών που συζητήθηκαν το Μάρτιο στις πολιτικές μας για την ενέργεια και τους πόρους.
<P>
Πρέπει να πω ότι, όταν εγκρίθηκε η έκθεση Reul στην περίοδο συνόδου της τελευταίας Ολομέλειας, ένιωσα φρίκη όταν διαπίστωσα ότι επανήλθαμε στη συζήτηση μόνο για επιλογές άνθρακα και πυρηνικής ενέργειας, και νιώθω μεγάλη ντροπή για το γεγονός ότι οι Ευρωπαίοι θα προσφέρουν τώρα στις αφρικανικές χώρες πυρηνική ενέργεια ως λύση στα προβλήματα της αλλαγής του κλίματος. Πιστεύω ότι ορισμένοι Ευρωπαίοι πρέπει να έχουν χάσει επαφή με την πραγματικότητα.
<SPEAKER ID="259" NAME="Roberto Musacchio">
εξ ονόματος της Ομάδας GUE/NGL. - (IT) Κυρία Πρόεδρε, το κείμενο που έχουμε ενώπιόν του Σώματος είναι το αποτέλεσμα συλλογικής εργασίας της Προσωρινής Επιτροπής για την Αλλαγή του Κλίματος. Αυτή η επιτροπή, που δημιουργήθηκε επί τούτου με εντολή μεγάλης σημασίας, έχει αναλάβει σημαντικές πρωτοβουλίες διαβούλευσης και συζήτησης, και έχει συντάξει ένα μέσο το οποίο η Ευρώπη μπορεί να χρησιμοποιήσει για να διαδραματίσει σημαντικό ρόλο στην δέκατη τρίτη διάσκεψη των Συμβαλλομένων Μερών στο Μπαλί.
<P>
Το κομβικό σημείο της πρότασης πολιτικής είναι σαφές και ισχυρό. Αυτό που χρειάζεται είναι μια πολιτική και πολυμερής προσέγγιση η οποία θα βασίζεται στα "νωμένα Έθνη, και θα λαμβάνει υπόψη την IPCC και σημαντικές αλλαγές όχι μόνο στην τεχνολογία αλλά επίσης και στο κοινωνικό μοντέλο. Χρειάζεται μεταφορά τεχνολογίας, συνεργασία και νέα περιβαλλοντική και αναπτυξιακή προσέγγιση. " πρόταση του 3,20% από την Επιτροπή και το Συμβούλιο αν και θετική, είναι μόνο το σημείο αφετηρίας προς την κατεύθυνση αυτή. " θεώρησή μας πρέπει να είναι ευρεία και με προοπτική, και ειλικρινά το μέλλον δεν μπορεί να συνεπάγεται επιστροφή σε τεχνολογίες του παρελθόντος οι οποίες είναι παρωχημένες, επικίνδυνες και αμφιλεγόμενες, όπως η πυρηνική τεχνολογία.
<P>
Χρειάζεται επίσης να αρχίσουμε να σκεπτόμαστε καινοτόμες προτάσεις που εμείς οι ίδιοι προτείναμε στην κοινοβουλευτική μας συζήτηση και οι οποίες τώρα υιοθετούνται με περισσότερο επιτακτικό τρόπο από εξέχουσες προσωπικότητες όπως η Καγκελάριος Μέρκελ. Μιλώ για τον υπολογισμό των κατά κεφαλή εκπομπών, που είχαμε προτείνει, μαζί με τον κ. Prodi, και ο οποίος είναι πολύ σημαντικός υπό το φως της τρέχουσας κατάστασης στην οποία τώρα φαίνεται ότι υπάρχει ανισότητα στις εκπομπές και στην οποία όλες αυτές οι εκπομπές πρέπει να μειωθούν με ισότιμο τρόπο.
<SPEAKER ID="260" NAME="Bastiaan Belder">
εξ ονόματος της Ομάδας IND/DEM. - (NL) Κυρία Πρόεδρε, επιτρέψτε μου να κάνω τις ακόλουθες επισημάνσεις εξ ονόματος του συναδέλφου μου Hans Blokland.
<P>
Καταρχάς πρέπει να ευχαριστήσω θερμότατα την κ. Satu Hassi για την τόσο σημαντική εργασία που έκανε για να φθάσουμε στο ψήφισμα που έχουμε τώρα ενώπιόν μας. Ενόψει της επικείμενης διάσκεψης για την αλλαγή του κλίματος στο Μπαλί, είναι σημαντικό να καταγραφεί η θέση του Ευρωπαϊκού Κοινοβουλίου όσον αφορά την πολιτική για το κλίμα με τον περιεκτικότερο δυνατό τρόπο, και η κ. Satu Hassi έκανε ακριβώς αυτό.
<P>
Τώρα που η Ευρωπαϊκή Ένωση επικεντρώνεται ιδιαίτερα στην αλλαγή του κλίματος, είναι καιρός και άλλα μέρη του κόσμου να ακολουθήσουν, περιλαμβανομένων των χωρών που δεν έχουν ακόμη κυρώσει τη Συμφωνία του Κιότο. Στο Μπαλί η Ευρωπαϊκή Ένωση πρέπει να επιδείξει τα διαπιστευτήριά της ως ηγέτιδα, όχι πατερναλιστικά αλλά σε πνεύμα συνεργασίας.
<P>
Βλέπω το Μπαλί ως ιδανική ευκαιρία για εμάς όλους να καθίσουμε στο ίδιο τραπέζι και να εξετάσουμε ποια δράση χρειάζεται για την πολιτική για το κλίμα μετά το 2012. Θα χρειαστούν κοινές προσπάθειες παγκοσμίως για την προστασία της ποιότητας του κόσμου μας και για τη διαφύλαξη του μέλλοντός μας.
<SPEAKER ID="261" NAME="Karl-Heinz Florenz" AFFILIATION="PPE-DE">
(DE) Κυρία Πρόεδρε, επιτρέψτε μου να απευθύνω θερμό καλωσόρισμα στον Σταύρο Δήμα. Προσβλέπουμε στις συζητήσεις που θα έχουμε μαζί σας στο Μπαλί σχετικά με την πορεία που η Ευρώπη προτίθεται να ακολουθήσει στον τομέα της πολιτικής για το κλίμα.
<P>
Θεωρώ ότι η επιδίωξη κλιματικής πολιτικής αποτελεί πρόκληση για όλους μας. Δεν αποτελεί αποκλειστικότητα βουρκωμένων περιβαλλοντολόγων ή των φιλελεύθερων εμπόρων αλλά μια πρόκληση στην οποία πρέπει να απαντήσουμε όλοι μαζί, και η Προσωρινή Επιτροπή για την Αλλαγή του Κλίματος αρχίζει να κάνει ακριβώς αυτό. Αυτό κανείς ακόμη δεν το εκτιμά, όμως, παρά ταύτα, έχουμε κάνει μια καλή αρχή.
<P>
Το Μπαλί είναι ορόσημο - ουδεμία αμφιβολία περί αυτού. Ένα χρονικό κενό μετά το Μπαλί, το οποίο θα ήταν επίσης ένα χρονικό κενό μετά το Κιότο, θα ήταν καταστροφή, όχι μόνο για το περιβάλλον αλλά επίσης και από άποψη οικονομικής πολιτικής, επειδή η βιομηχανία δεν μπορεί να επενδύσει χωρίς παγιωμένα δεδομένα. Τίθεται επίσης θέμα για το που βρισκόμαστε αυτή τη στιγμή και τι πραγματικά έχουμε να προσφέρουμε στο Μπαλί, διότι πρέπει να έχουμε κάτι να προσφέρουμε, διαφορετικά δεν μπορούμε να προσδοκούμε άλλες ήπειροι να συνεργαστούν μαζί μας στην κοινή προσπάθεια να επιλύσουμε το πρόβλημα.
<P>
Για το λόγο αυτό είναι σωστό και αρμόζον να δεσμευτούμε ότι εδώ θα κάνουμε προσφορές. Τρεις φορές το είκοσι τα εκατό αντιπροσωπεύει σημαντικά πράγματα, και θα ήμασταν ευτυχείς αν πετύχουμε αυτούς τους στόχους. Για να είμαι ειλικρινής, εξακολουθώ να βλέπω εμπόδια μπροστά μας, όμως θα τα καταφέρουμε. Εξάλλου, ακριβώς επειδή χρειάζεται να δώσουμε το καλό παράδειγμα, πιστεύω ότι θα φθάσουμε σε μια ευρωπαϊκή περιβαλλοντική εξωτερική πολιτική που θα χρησιμεύει για να επιδρά στην αναζήτηση απαντήσεων σε ερωτήσεις όπως γιατί ξεσπούν αυτές οι τεράστιες πυρκαγιές σε ολόκληρο τον πλανήτη, παράγοντας περισσότερο CO2 απ' ό,τι όλοι μαζί οι σταθμοί παραγωγής ηλεκτρικής ενέργειας της Ευρώπης.
<P>
Πιστεύω ότι η Ευρώπη εδώ, πρέπει να δραστηριοποιηθεί, και ήδη το κάνουμε, και στη συνέχεια οι Αμερικανοί εντός των "νωμένων Πολιτειών - όχι απαραίτητα μέσω της κυβέρνησής τους - θα έχουν ένα θετικό ερέθισμα να προχωρήσουν και αυτοί. Αυτή είναι ακριβώς η κατεύθυνση προς την οποία κινούμαστε. Θεωρώ την αλλαγή του κλίματος πραγματικά χρυσή οικονομική ευκαιρία. Αν δεν την εκμεταλλευτούμε, τότε το βέβαιο είναι ότι θα το κάνουν άλλοι.
<SPEAKER ID="262" NAME="Riitta Myller" AFFILIATION="PSE">
(FI) Κυρία Πρόεδρε, η αξιοπιστία της ηγεσίας που επέδειξε η Ευρωπαϊκή Ένωση στον τομέα της αλλαγής του κλίματος θα μετρηθεί τον Δεκέμβριο στο Μπαλί. Το αποτέλεσμα πρέπει να είναι μια παγκόσμια βούληση υπό τη μορφή σαφούς εντολής για την πρόληψη της ανόδου της θερμοκρασίας του πλανήτη κατά περισσότερους από δύο βαθμούς. " Ευρωπαϊκή Ένωση έχει ήδη λάβει τις δικές της αποφάσεις. Ωστόσο, αν πρόκειται να επιτευχθεί ο στόχος, τότε θα χρειαστεί η δέσμευση όλων των βιομηχανικών χωρών, των "νωμένων Πολιτειών και της Αυστραλίας επί παραδείγματι, για ποσοτικές μειώσεις των εκπομπών.
<P>
Δεν έχουμε πλέον την πολυτέλεια να έχουμε το είδος συζήτησης που είχαμε έως τώρα για το αν πρέπει να πετύχουμε αυτόν το στόχο μέσω της τεχνολογικής εξέλιξης ή με τον καθορισμό δεσμευτικών στόχων. Χρειαζόμαστε και τα δύο. Ωστόσο, μόνον δεσμευτικοί και αρκούντως αυστηροί στόχοι εκπομπών, θα υποχρεώσουν τις εταιρείες να περάσουν σε τεχνολογία καθαρότερη και φιλικότερη προς το περιβάλλον. Πρέπει να έχουμε κατά νου, όπως έχει ειπωθεί εδώ, ότι για να πετύχουμε όλα τα μέρη να εγκρίνουν τη συνθήκη θα χρειαστεί αλληλεγγύη, ειδικά δε προς τις αναπτυσσόμενες χώρες, οι οποίες βρίσκονται στη δυσχερέστερη θέση. Χρειαζόμαστε επίσης, να καταλήξουμε σε σαφή διαπραγματευτική θέση με τις αναπτυσσόμενες χώρες, όπως η Κίνα και η Ινδία, για ποσοτικές μειώσεις στις εκπομπές στο μέλλον.
<P>
Και πάλι θα ήθελα να ευχαριστήσω όλους αυτούς που συμμετείχαν στη σύνταξη αυτού του ψηφίσματος για το Κοινοβούλιο, και ειδικά την κ. Hassi και τους διαπραγματευτές των πολιτικών ομάδων. Κάνατε όντως εξαιρετική δουλειά.
<SPEAKER ID="263" NAME="Vittorio Prodi" AFFILIATION="ALDE">
(IT) Κυρία Πρόεδρε, κυρίες και κύριοι, δυο λόγια χαιρετισμού στον Επίτροπο Δήμα, ο οποίος θα είναι στην πρώτη γραμμή στο Μπαλί. " υπερθέρμανση του πλανήτη είναι ένα επείγον, πολύ σοβαρό και πραγματικά παγκόσμιο πρόβλημα αναφορικά με το οποίο χρειάζεται επειγόντως παγκόσμια συναίνεση. Αυτό καθιστά αμέσως αναγκαίο να κατατεθούν προτάσεις για τον έλεγχο των εκπομπών αερίων του θερμοκηπίου, οι οποίες να είναι περισσότερο δίκαιες και ευρύτερα αποδεκτές σε σύγκριση με αυτές του πρωτοκόλλου του Κιότο βασισμένες στην αρχή της των κεκτημένων δικαιωμάτων, δηλ. "όποιος έχει ρυπάνει περισσότερο, μπορεί να συνεχίσει να ρυπαίνει περισσότερο". Αυτό είναι απαράδεκτο.
<P>
Για το λόγο αυτό πιστεύω ότι πρέπει να καταθέσουμε μια τολμηρότερη πρόταση. Κατέθεσα τροπολογία, όπως έχει ήδη επισημανθεί, η οποία μπορεί να συνοψιστεί στη μορφή συνθήματος "ένα άτομο, ένα δικαίωμα εκπομπής", κάτι που πρότεινε ο γερμανός καθηγητής Lutz και χαιρέτισε επίσης η Καγκελάριος Μέρκελ.
<P>
Αν σε κάθε άτομο δοθεί το ίδιο δικαίωμα συμπεριφοράς, η ίδια πρόσβαση σε φυσικούς πόρους, είναι σημαντικό το Κοινοβούλιο να στηρίξει αυτή τη διαδικασία η οποία, από την άποψη του μηχανισμού εμπορίας εκπομπών, μπορεί να προσφέρει στους αναπτυσσόμενους λαούς ποσότητα πόρων τάξης μεγέθους μεγαλύτερης από αυτήν της διεθνούς συνεργασίας και ευχερέστερα ελεγχόμενη. Με τη σειρά του, αυτό θα απαιτούσε επίσης μια δέσμευση για τήρηση των εναποθέσεων άνθρακα όπως τα τροπικά δάση.
<P>
" αρχή της δικαιοσύνης θα εξασφάλιζε μια βασική γραμμή για μια βαθμιαία βελτίωση που θα πρέπει να αρχίσει από μια βασική γραμμή αν πρόκειται να υπολογίζονται τα στοιχεία εκπομπών αποδεκτών το 2050. Είναι κατά συνέπεια κρίσιμης σημασίας η προστασία των "κεκτημένων δικαιωμάτων" να μειωθεί σταδιακά Ο λόγος είναι ακριβώς διότι το θέμα είναι τόσο σοβαρό και επείγον που πρέπει να θέσουμε τα πράγματα σε κίνηση, ώστε το τελικό αποτέλεσμα να είναι δυνατό να επιτευχθεί σε σύντομο χρονικό διάστημα.
<SPEAKER ID="264" NAME="Caroline Lucas" AFFILIATION="Verts/ALE">
(EN) Κυρία Πρόεδρε, μια από τις αποτελεσματικότερες στρατηγικές που η ΕΕ μπορεί να χρησιμοποιήσει στο Μπαλί είναι να δώσει το παράδειγμα πρώτη. Το πρώτο κείμενο νέας ευρωπαϊκής νομοθεσίας για το κλίμα για το οποίο θα ληφθεί απόφαση από το Συμβούλιο του Μαρτίου είναι η ένταξη της αεροπλοΐας στο σύστημα εμπορίας εκπομπών. Έτσι, το αποτέλεσα αυτού είναι ζωτικής σημασίας, όχι μόνο αυτό καθαυτό αλλά για το μήνυμα που αυτό στέλνει στις άλλες συμμετέχουσες χώρες στη διάσκεψη στο Μπαλί σχετικά με το αν η ΕΕ είναι όντως σοβαρή όσον αφορά τις δεσμεύσεις που έχει αναλάβει σχετικά με την αλλαγή του κλίματος.
<P>
Έως τώρα, ειλικρινά, η γενική εικόνα είναι πολύ απαισιόδοξη. " αρχική πρόταση της Επιτροπής ήταν απελπιστικά αδύναμη και το γεγονός ότι το Συμβούλιο δεν κατάφερε να καταλήξει σε κοινή εντολή για μια συμφωνία σε πρώτη ανάγνωση στέλνει εξαιρετικά αρνητικά μηνύματα. Κατά συνέπεια, παροτρύνω τόσο το Συμβούλιο όσο και την Επιτροπή να βελτιώσουν την προσφορά τους σημαντικά και γρήγορα.
<P>
" επιτυχία στο Μπαλί εξαρτάται τα μέγιστα από τον αν η έννοια της δικαιοσύνης διέπει τον πυρήνα οιασδήποτε νέας συμφωνίας. Γι' αυτό και οι προτάσεις πρέπει να βασίζονται σε σύγκλιση προς την κατεύθυνση ίσων κατά κεφαλή δικαιωμάτων εκπομπών, όπως η προσέγγιση που είναι γνωστή ως "συστολή και σύγκλιση". Παροτρύνω το Συμβούλιο και την Επιτροπή να ακολουθήσουν αυτήν την προσέγγιση.
<P>
Τέλος, θα προειδοποιούσα να μην στηριχθούν υπερβολικές ελπίδες στους μηχανισμούς αντιστάθμισης εκπομπών άνθρακα. Δεν ξεχνώ κάτι που επισήμανε ένας συνάδελφός μου, ότι οι αντισταθμίσεις άνθρακα είναι τόσο χρήσιμες όσο και μια αντικαπνιστική εκστρατεία που πληρώνει κάποιον άλλο να μην καπνίζει στον αναπτυσσόμενο κόσμο ενώ εσύ συνεχίζεις να καπνίζεις αμέριμνα. Είναι μια συμπεριφορά ανεύθυνη και αναποτελεσματική
<SPEAKER ID="265" NAME="Δημήτριος Παπαδημούλης" AFFILIATION="GUE/NGL">
Κύριε Πρόεδρε, κύριε Επίτροπε, η Διάσκεψη του Μπαλί καλείται να προωθήσει ένα φιλόδοξο και ρεαλιστικό πλαίσιο για μετά το 2012. Δεν υπάρχουν περιθώρια για νέες αναβολές. " υπερθέρμανση του πλανήτη πρέπει να αντιμετωπισθεί άμεσα και δραστικά. Οικολογία και οικονομία είναι και αναγκαίο και δυνατό να συνυπάρξουν.
<P>
Τα οφέλη που θα προκύψουν υπερβαίνουν κατά πολύ το οικονομικό κόστος. Απαιτείται όμως γι' αυτό μια ευρύτερη συμφωνία με συγκεκριμένες δεσμεύσεις για τη μείωση των εκπομπών και όχι απλές ευχές· δεσμεύσεις για την αντιμετώπιση των εκπομπών από τις διεθνείς αεροπορικές και θαλάσσιες μεταφορές, για τη δέσμευση των αερίων θερμοκηπίου μέσα από την αειφόρο διαχείριση των δασών, την αλλαγή των προτύπων παραγωγής και κατανάλωσης, τη χρήση γης.
<P>
Όμως για να τα πετύχουμε αυτά, πρέπει η Επιτροπή να ξαναθυμηθεί στόχους που έχει ξεχάσει σχετικά με την τολμηρή προώθηση των ανανεώσιμων πηγών ενέργειας, πρέπει να προωθήσει πιο τολμηρούς στόχους και να επιδείξει πιο ισχυρή πολιτική βούληση.
<P>
Αυτό περιμένουμε κύριε Δήμα.
<SPEAKER ID="266" NAME="Romana Jordan Cizelj" AFFILIATION="PPE-DE">
(SL) " Ευρωπαϊκή Ένωση έχει ηγετικό ρόλο σε παγκόσμιο επίπεδο όσον αφορά την καταπολέμηση της αλλαγής του κλίματος και την ανάπτυξη νέων, φιλικών προς το περιβάλλον τεχνολογιών. Όμως για πόσο ακόμη: " συνειδητοποίηση της ανάγκης να μειωθεί ο αντίκτυπος των ανθρωπίνων δραστηριοτήτων στο περιβάλλον αυξάνεται σε μεγάλο αριθμό χωρών. Αυτό συνοδεύεται από στρατηγικές, σχέδια και μέτρα, ακόμη και σε χώρες στις οποίες η προστασία του περιβάλλοντος δεν ήταν, έως πρόσφατα, προτεραιότητα.
<P>
Ας πάρουμε για παράδειγμα την Κίνα, την οποία αντιπροσωπεία της Προσωρινής Επιτροπής για την Αλλαγή του Κλίματος επισκέφθηκε πρόσφατα για να εξοικειωθεί με την εκεί επικρατούσα κατάσταση. Μολονότι ως αναπτυσσόμενη χώρα βάσει του Πρωτοκόλλου του Κιότο δεν οφείλει να μειώσει τις δικές της εκπομπές αερίων του θερμοκηπίου, έχει συνειδητοποιήσει το πρόβλημα της υπερθέρμανσης του πλανήτη και έχει ήδη αρχίσει να λαμβάνει μέτρα. Έχει εγκρίνει εθνικό πρόγραμμα για την αλλαγή του κλίματος στο οποίο, μεταξύ άλλων, έχει θέσει για τον εαυτό της μεγάλο αριθμό φιλόδοξων στόχων.
<P>
Όλα αυτά αποδεικνύουν ότι δεν μπορούμε να επαναπαυθούμε αν η Ευρώπη θέλει να διατηρήσει την παγκόσμια επιρροή της. Κατά συνέπεια καλώ την αντιπροσωπεία στο Μπαλί να προωθήσει ανάλογα τη θέση της Ευρώπης στην καταπολέμηση της υπερθέρμανσης του πλανήτη και με ενιαία φωνή. Κατά την άποψή μου, μια επαρκής μείωση της υπερθέρμανσης είναι δυνατή μόνο αν κατορθώσουμε να δημιουργήσουμε μια παγκόσμια αγορά άνθρακα. " τιμή, δηλαδή τα χρήματα, είναι ένας εξαιρετικά αποτελεσματικός μηχανισμός για την επίτευξη στόχων στην ανθρώπινη κοινωνία.
<P>
Στην επιδίωξη επίτευξης συμφωνίας για τη λήψη μέτρων σε παγκόσμιο επίπεδο δεν μπορούμε να ξεχνούμε να υλοποιούμε τους δικούς μας στόχους. Οφείλουμε με σταθερότητα να αναπτύξουμε τις δικές μας πολιτικές και να συνεχίσουμε να εισάγουμε καινοτομίες στην ενέργεια, τις μεταφορές και άλλους τομείς, οι οποίοι επίσης προκαλούν εκπομπές αερίων του θερμοκηπίου. Μόνο με αποτελεσματική και επιτυχή εφαρμογή στο εσωτερικό της ΕΕ θα πετύχουμε στις διαπραγματεύσεις και στη συνεργασία μας με τρίτες χώρες.
<P>
Ελπίζω η αντιπροσωπεία στο Μπαλί να έχει μια πολύ επιτυχή επίσκεψη και με επιτυχία να προτείνει τις θέσεις που εκτίθενται στο ψήφισμά μας.
<SPEAKER ID="267" NAME="Dorette Corbey" AFFILIATION="PSE">
(NL) Κυρία Πρόεδρε, τον προσεχή μήνα στο Μπαλί η Ευρωπαϊκή Ένωση πρέπει να ασκήσει όλη την πολιτική επιρροή της προκειμένου η διάσκεψη να αποβεί επιτυχής. Για το σκοπό αυτό χρειαζόμαστε ιδιαίτερα την στήριξη των αναπτυσσόμενων χωρών, καθώς και χωρών όπως η Κίνα και η Ινδία. Έως τώρα οι χώρες αυτές έχουν συμβάλει πολύ λίγο στην αλλαγή του κλίματος, όμως πλήττονται σοβαρά από τις επιπτώσεις της. Στις χώρες αυτές η Ευρώπη πρέπει να προσφέρει βοήθεια και να τους απλώσει το χέρι έτσι ώστε αυτές να μπορέσουν να προσαρμοστούν στην αλλαγή του κλίματος, ενώ οφείλουμε να επενδύσουμε και στη μεταφορά τεχνολογίας.
<P>
Είμαι αισιόδοξη ότι το 2009 μπορούμε πράγματι να καθίσουμε και να εξετάσουμε την ουσία του θέματος και να καταλήξουμε σε μια καλή συμφωνία την οποία θα μπορούν να υπογράψουν και οι "νωμένες Πολιτείες. Όμως αν ο υπόλοιπος κόσμος δεν ακολουθήσει την Ευρώπη και δεν συμφωνήσει δεσμευτικούς στόχους, τότε θα χρειαστούμε ένα σχέδιο Β ή ακόμη και σχέδιο Γ.
<P>
Το σχέδιο Β θα χρησιμεύσει για τον καθορισμό στόχων σε παγκόσμιο επίπεδο για μειώσεις σε κάθε κλάδο της βιομηχανίας και, αν αυτό δεν αποδώσει, το σχέδιο Γ θα χρησιμεύσει για να επιβάλει αντισταθμιστικές εισφορές σε προϊόντα εισαγόμενα από χώρες που αρνούνται να εφαρμόσουν την πολιτική για το κλίμα.
<P>
Το προτεινόμενο ψήφισμα είναι ένα καλό ψήφισμα και αξίζει της πλήρους στήριξής μας. Τα συγχαρητήριά μου στην Satu Hassi και στους σκιώδεις εισηγητές.
<SPEAKER ID="268" NAME="David Hammerstein" AFFILIATION="Verts/ALE">
(ES) Κυρία Πρόεδρε, έχει προταθεί να ισχύει ένα μέσο κατά κεφαλή επίπεδο εκπομπών για τον καθένα αλλά αντιλαμβάνεσθε ότι αυτό που ενδέχεται να είναι δίκαιο από κοινωνική άποψη μπορεί να καταλήξει να είναι αδύνατο από οικολογική άποψη.
<P>
Οι περιβαλλοντικοί στόχοι πρέπει να περιλαμβάνουν χώρες όπως η Κίνα και η Ινδία, πρέπει να ενσωματώνουν την έννοια της δικαιοσύνης. Ωστόσο, η περιβαλλοντική σύγκλιση μεταξύ Βορρά και Νότου πρέπει να επέλθει σύντομα και το επίπεδο εκπομπών πρέπει να είναι πολύ χαμηλό αν πρόκειται για αποτελεσματικό μέτρο και όχι για απάτη.
<P>
Ταυτόχρονα πρέπει να εξετάσουμε φορολογικά και εμπορικά μέτρα για να περιορίσουμε το εμπόριο τόσο για τα ιδιαίτερα ρυπογόνα προϊόντα όσο και για προϊόντα που έχουν κατασκευαστεί με τη χρήση ρυπογόνου τεχνολογίας.
<P>
Τέτοιου είδους εξωτερική προστασία του κλίματος μπορεί να παράσχει μια απάντηση εκ μέρους της ΕΕ στην αύξηση εκπομπών στα προϊόντα που εισάγουμε από χώρες του Νότου και μπορούμε να εισπράττουμε το εισόδημα που δημιουργείται και να το επενδύουμε σε καθαρές τεχνολογίες στο Νότο.
<SPEAKER ID="269" NAME="Jens Holm" AFFILIATION="GUE/NGL">
(SV) Σύντομα θα αποφασίσουμε πώς θα είμαστε σε θέση να καταπολεμήσουμε την υπερθέρμανση του πλανήτη μετά το 2012 όταν θα λήξει η Συμφωνία του Κιότο.
<P>
Έχουμε μια πολύ καλή βάση. Χρειαζόμαστε μειώσεις έως 80% μέχρι το 2050, βοήθεια για τις αναπτυσσόμενες χώρες για να μειώσουν τις εκπομπές τους, μέτρα κατά της βιομηχανίας κρέατος, η οποία ευθύνεται για το ένα πέμπτο περίπου των εκπομπών αερίων του θερμοκηπίου σε παγκόσμιο επίπεδο, περισσότερο ευέλικτους νόμους για τα διπλώματα ευρεσιτεχνίας που θα καθιστούν ευχερέστερη τη διάδοση της πράσινης τεχνολογίας, πιστοποίηση βιοκαυσίμων προκειμένου να αποφεύγεται να έρχονται σε σύγκρουση με τους επισιτιστικούς πόρους, και προστασία των δασών του πλανήτη. Όπως έχει ειπωθεί, όλα αυτά είναι θαυμάσια.
<P>
Αυτό που λείπει και αυτό που πρέπει να κάνουμε στο μέλλον είναι να λάβουμε μέτρα κατά των σταθερά αυξανόμενων ροών κυκλοφορίας εντός της ΕΕ, των επιδοτήσεων της ΕΕ και του γεγονότος ότι, όταν η ΕΕ νομοθετεί και εφαρμόζει μέτρα, υπάρχει η τάση να δίνεται προτεραιότητα στις αγορές.
<P>
Έχουν κατατεθεί έντεκα τροπολογίες, οι περισσότερες εκ των οποίων πιστεύω ότι είναι καλές και ενισχύουν τη βασική γραμμή του ψηφίσματος, σύμφωνα με την οποία για την αλλαγή του κλίματος ευθύνονται οι πλούσιες χώρες και κατά συνέπεια πρέπει να αναλάβουν πρωταγωνιστικό ρόλο σε δραστικές μειώσεις.
<P>
Ανησυχώ με την τροπολογία 7, η οποία στοχεύει στη χρήση πυρηνικής ενέργειας για την καταπολέμηση του φαινόμενου του θερμοκηπίου. Δεν πρέπει να αντικαταστήσουμε ένα περιβαλλοντικό πρόβλημα με νέα προβλήματα.
<SPEAKER ID="270" NAME="Anders Wijkman" AFFILIATION="PPE-DE">
(SV) Κυρία Πρόεδρε, έχουν παρέλθει σχεδόν 15 χρόνια από την υπογραφή της Σύμβασης για το Κλίμα στη Διάσκεψη του Ρίο και παρά ταύτα γεγονός παραμένει ότι οι εκπομπές στην ατμόσφαιρα αυξάνονται ταχύτερα σήμερα από ποτέ. Αυτό δείχνει σε ποιο βαθμό έως τώρα η διεθνής συνεργασία υπήρξε ανεπαρκής.
<P>
" ΕΕ πρέπει να συνεχίσει να αναλαμβάνει πρωταγωνιστικό ρόλο με τη λήψη μέτρων στο εσωτερικό της - οτιδήποτε από αυστηρότερες απαιτήσεις για τα αυτοκίνητα του μέλλοντος έως αυξημένες ενισχύσεις για εναλλακτικές πηγές ενέργειας. Όμως η "εγχώρια δράση" δεν αρκεί. Ο κ. Florenz ρώτησε τι μπορούμε να προσφέρουμε στον υπόλοιπο κόσμο. Είναι μια καλή ερώτηση. Πιστεύω ότι μπορούμε να προσφέρουμε τρία πράγματα. Πρώτον, καθαρή, φιλική προς το περιβάλλον τεχνολογία σε όλες τις αναπτυσσόμενες χώρες που βρίσκονται στη φάση εκσυγχρονισμού, και ιδιαίτερα στη Κίνα και την Ινδία. Αυτές έχουν κάθε δικαίωμα να αναπτυχθούν, όμως δεν χρειάζεται να επαναλάβουν τα δικά μας λάθη. " χορήγηση στήριξης για τεχνολογία και γνώση πρέπει να αποτελεί προτεραιότητα στον προϋπολογισμό της ΕΕ. Οι χώρες αυτές κερδίζουν από αυτό, όμως από αυτό κερδίζουμε και εμείς.
<P>
Εξίσου σημαντικό για εμάς είναι να αποδεχθούμε την ιστορική ευθύνη μας και να παρέχουμε στήριξη για την προσαρμογή μέτρων σε όλες τις χώρες χαμηλού εισοδήματος οι οποίες θα πλήττονται δραματικά από θύελλες, πλημμύρες και παρατεταμένες ξηρασίες. Τα χρήματα που έχουν έως τώρα δεσμευθεί σε διάφορα ταμεία προσαρμογής και η πρωτοβουλία που ανέλαβε πρόσφατα η Επιτροπή, η "Συμμαχία κατά της αλλαγής του Κλίματος", δεν αρκούν. Οι ανάγκες είναι εκατονταπλάσιες.
<P>
Τρίτον, όπως υπογράμμισε η κ. Ek, είναι σημαντικό να δοθεί προσοχή στον ρόλο των δασών, και ιδιαίτερα των τροπικών. Πρέπει να δώσουμε κίνητρα στους ιδιοκτήτες των δασών να μην τα κόβουν αλλά να τα προστατεύουν.
<P>
" πολιτική για το κλίμα ούτε αρχίζει ούτε τελειώνει με το Μπαλί, όμως μια επιτυχία στο Μπαλί θα ενισχύσει, φυσικά τις πιθανότητες επίτευξης τελικής συμφωνίας το 2009. Προκειμένου αυτό να διευκολυνθεί υποθέτω ότι η Επιτροπή και το Συμβούλιο θα ακούσουν τις προτάσεις του Κοινοβουλίου, ιδιαίτερα δε όσον αφορά την ανάγκη να γίνουν περισσότερα σχετικά με την τεχνική συνεργασία, τα μέτρα προσαρμογής και τα θέματα που αφορούν στα δάση.
<SPEAKER ID="271" NAME="Matthias Groote" AFFILIATION="PSE">
(DE) Κυρία Πρόεδρε, κύριε Επίτροπε, κυρίες και κύριοι, στην εαρινή τους σύνοδο κορυφής οι αρχηγοί κρατών και κυβερνήσεων έλαβαν ορθές αποφάσεις σχετικά με την καταπολέμηση της αλλαγής του κλίματος. " απόφασή τους για τα αέρια του θερμοκηπίου προβλέπει μείωση κατά 20% στα επίπεδα εκπομπών του 1990 έως το 2020. Στην εαρινή σύνοδο κορυφής συμφωνήθηκε επίσης ο στόχος μείωσης να αυξηθεί στο 30% αν άλλες χώρες δεσμευτούν και άλλες χώρες μειώσουν τις δικές τους εκπομπές αερίων του θερμοκηπίου. " ΕΕ πρέπει κατά συνέπεια να καταβάλει κάθε προσπάθεια για να ενθαρρύνει και άλλες βιομηχανικές χώρες να υπογράψουν την μετά το Κιότο συμφωνία.
<P>
Θα ήθελα να αναφερθώ σε ένα άλλο συγκεκριμένο θέμα, ήτοι τις μεταφορές, διότι είναι σημαντικό να πετύχουμε να εξασφαλίσουμε την ένταξη των μεταφορών στην μετά το Κιότο συμφωνία. Μόνο στην Ευρώπη, οι μεταφορές παράγουν το 21% όλων των αερίων θερμοκηπίου. Οι διεθνείς αερομεταφορές ιδιαίτερα δεν καλύπτονταν από το Πρωτόκολλο του Κιότο, διότι ο ICAO, ο Διεθνής Οργανισμός Πολιτικής Αεροπορίας, παρείχε διαβεβαιώσεις ότι υπήρχαν σχέδια για τη δημιουργία συστήματος σε παγκόσμιο επίπεδο. " υπόσχεση αυτή δεν τιμήθηκε στην περίοδο που μεσολάβησε από το 1997, και φοβάμαι ότι ακόμη περιμένουμε η πολιτική αεροπορία να ενσωματωθεί στο Πρωτόκολλο. Ελπίζω το βήμα αυτό να καταστεί δυνατό να γίνει στο Μπαλί.
<SPEAKER ID="272" NAME="Herbert Reul" AFFILIATION="PPE-DE">
(DE) Κυρία Πρόεδρε, κυρίες και κύριοι, υπάρχει σοβαρό πρόβλημα με την αλλαγή του κλίματος. Ουδείς το αρνείται. Το πολιτικό θέμα, ωστόσο, είναι με ποιον τρόπο προσεγγίζουμε τις προσπάθειες για την επίλυση του προβλήματος. Πρέπει να πω ότι είχαμε σοβαρές δυσκολίες με την παρούσα έκθεση όσον αφορά τον τρόπο με τον οποίο θα αντιμετωπίζεται το πρόβλημα.
<P>
Τα προβλήματα δεν επιλύονται με την περιγραφή καταστροφικών σεναρίων και μιλώντας για παραβιάσεις ανθρωπίνων δικαιωμάτων ή με την υιοθέτηση αποθαρρυντικών τόνων αντί για προτάσεις λύσεων. Ο στόχος πρέπει να είναι η αναζήτηση ρεαλιστικών και αντικειμενικών λύσεων που θα συνεκτιμούν τα διάφορα επιχειρήματα. Σχετικά με αυτό θεωρώ λυπηρό το γεγονός ότι δεν είμαστε έτοιμοι να υποστηρίξουμε αποκλίνουσες εκτιμήσεις όσον αφορά τις αιτίες των τάσεων και των αλλαγών του κλίματος. Υποστηρίζω ανεπιφύλακτα τη συμπερίληψη φιλόδοξων στόχων, ωστόσο είναι ουσιώδες να διασφαλιστεί ότι αυτοί είναι επιτεύξιμοι, διαφορετικά, η πολιτική μας για το κλίμα θα είναι μάταιη.
<P>
Είναι επίσης λάθος να δημιουργούμε ταμπού και να λέμε ότι το θέμα του άνθρακα και η ανάπτυξη τεχνολογίας απαλλαγμένης από τον άνθρακα ή το θέμα της πυρηνικής ενέργειας είναι εκτός ορίων και ότι η μόνη απάντηση είναι η ανανεώσιμη ενέργεια. Μια τέτοια προσέγγιση αποτυγχάνει εντελώς να αντιμετωπίσει το πρόβλημα. Αυτό που χρειάζεται είναι μια περιεκτική συζήτηση στην οποία θα εξετάζονται αναλυτικά όλες οι πτυχές και στην οποία θα είμαστε όλοι ανοικτοί σε ποικιλία μέσων και πληροφοριών που προέρχονται από ευρύ φάσμα πηγών.
<P>
Πιστεύω ότι θα πρέπει επίσης να εξετάσουμε, ως μέρος της συζήτησης αυτής, ποιον συγκεκριμένο αντίκτυπο μπορούμε να πετύχουμε με συγκεκριμένους πόρους . Πώς μεγιστοποιούμε τον αντίκτυπο; Θα πρέπει επίσης να σκεφτούμε το κόστος. Πιστεύω ότι δεν πρέπει να επικεντρωθούμε μόνο στον τρόπο με τον οποίο λαμβάνονται οι εθνικές πολιτικές αποφάσεις αλλά να εξετάσουμε επίσης, όπως μου έχουν πει ένας ή δύο συνάδελφοι, με ποιον τρόπο η ανάπτυξη της τεχνολογίας μπορεί να επιταχυνθεί και να στηριχθεί Δεν βλέπω ότι έχει κανένα νόημα η διεξαγωγή αυτής της συζήτησης και έπειτα, στην ίδια αίθουσα δύο ή τρεις ώρες ή δύο ή τρεις ημέρες αργότερα, να συζητούμε για στρατηγικές της Λισαβόνας και παρόμοια. Αυτές οι δύο συζητήσεις πρέπει να γίνουν μία αν θέλουμε να καταπολεμήσουμε την αλλαγή του κλίματος και να περιορίσουμε τις συνέπειές της.
<P>
Κατά τη γνώμη μου υπήρξε περιορισμένη μόνο ευκαιρία να ακουστούν τα επικριτικά σχόλια που διατυπώσαμε στις συνεδριάσεις μας στην επιτροπή. Ελπίζω, την επόμενη φορά όταν θα ασχοληθούμε με την πλήρη έκθεση της Προσωρινής Επιτροπής για την Αλλαγή του Κλίματος, να έχουμε την ευκαιρία να προτείνουμε ένα μάλλον ευρύ φάσμα επιχειρημάτων.
<SPEAKER ID="273" NAME="Karin Scheele" AFFILIATION="PSE">
(DE) Κυρία Πρόεδρε, θα ήθελα να προσθέσω τη φωνή μου στα ευάριθμα συγχαρητήρια που εκφράστηκαν στην εισηγήτρια γι' αυτή την καλή και αντικειμενικά παρουσιασμένη έκθεση, η οποία επίσης είχε την υποστήριξη της μεγάλης πλειοψηφίας της Προσωρινής Επιτροπής για την Αλλαγή του Κλίματος. Είναι αυτονόητο ότι αναμένουμε αποτελέσματα και σαφή εντολή για το Μπαλί. Αυτή πρέπει να περιλαμβάνει κοινές αλλά διαφοροποιημένες υποχρεώσεις για τις βιομηχανικές χώρες, τις χώρες με αναδυόμενες οικονομίες και τις αναπτυσσόμενες χώρες.
<P>
Το παρόν ψήφισμα επίσης δείχνει σαφώς ότι προσδοκούμε αποτελέσματα έως το 2009. Στα νομοθετικά μέσα που εγκρίνει το Ευρωπαϊκό Κοινοβούλιο - και οι ομιλητές αναφέρθηκαν ήδη σήμερα στην ένταξη της πολιτικής αεροπορίας στην εμπορία εκπομπών καθώς και των εκπομπών CO2 από μηχανοκίνητα οχήματα- πρέπει να στείλουμε πολύ σαφή πολιτικά μηνύματα στον υπόλοιπο κόσμο, στις άλλες ηπείρους. Αυτή αποτελεί ουσιώδη προϋπόθεση αν θέλουμε τη συμμετοχή όλων των χωρών στην προσπάθεια.
<SPEAKER ID="274" NAME="Κατερίνα Μπατζελή" AFFILIATION="PSE">
Κύριε Επίτροπε, θα ήθελα κατ' αρχάς να σας συγχαρώ για τις προσπάθειες που καταβάλλετε σ' αυτό το σημαντικό διεθνές ζήτημα για τις κλιματικές αλλαγές.
<P>
Κύριε Πρόεδρε, η καταπολέμηση της κλιματικής αλλαγής θα πρέπει να αποτελέσει το έναυσμα για τη δημιουργία ενός νέου αναπτυξιακού μοντέλου που θα επαναπροσδιορίσει τις υφιστάμενες πολιτικές στην κατεύθυνση της περιβαλλοντικής προστασίας, συνδυάζοντας την οικονομική δραστηριότητα με το σεβασμό του φυσικού πλούτου και την κοινωνική ευημερία.
<P>
" Ευρωπαϊκή Ένωση οφείλει να αναλάβει ηγετικό ρόλο και να εξασφαλίσει ότι οι διαπραγματεύσεις δεν θα εξαντληθούν στη διεύρυνση των ευέλικτων μηχανισμών του Πρωτοκόλλου του Κιότο. Στο Μπαλί θα πρέπει να αναζητηθεί μία συμφωνία με περιβαλλοντική προοπτική, η οποία ταυτόχρονα να αξιοποιεί τις ευκαιρίες για τεχνολογική καινοτομία, οικονομική ανάπτυξη και δημιουργία θέσεων εργασίας.
<P>
" μετάβαση, για παράδειγμα, σε μία παγκόσμια οικονομία χαμηλού άνθρακα μέσω της διασύνδεσης των αγορών άνθρακα και των συστημάτων εμπορίας εκπομπών βρίσκεται στη σωστή κατεύθυνση.
<P>
" Διάσκεψη του Μπαλί θα πρέπει να αποτελέσει την ευκαιρία για τη διατύπωση μιας ολοκληρωμένης πρότασης για την περίοδο μετά το 2012 με δεσμευτικούς και μακροπρόθεσμους στόχους.
<SPEAKER ID="275" NAME="Manuel Lobo Antunes">
Προεδρεύων του Συμβουλίου. - (PT) Κυρία Πρόεδρε, κύριε Επίτροπε, κυρίες και κύριοι, αυτή είναι μια συζήτηση αδιαμφισβήτητης σημασίας που είχαμε τακτικά εδώ στο Ευρωπαϊκό Κοινοβούλιο. Το θέμα της αλλαγής του κλίματος και η προετοιμασία της Ευρωπαϊκής Ένωσης για τη διάσκεψη στο Μπαλί υπήρξε ένα θέμα που επανερχόταν κατά τη διάρκεια αυτών των μηνιαίων συνόδων στις οποίες συμμετείχα. Το γεγονός αυτό υπογραμμίζει με σαφήνεια τη σημασία την οποία δικαίως το Κοινοβούλιο αποδίδει στο θέμα αυτό, και σήμερα το πρωί η αλλαγή του κλίματος ήταν ακόμη μια φορά στην ημερήσια διάταξη σε σχέση με τη συζήτησή μας για την παγκοσμιοποίηση.
<P>
Στην εισαγωγική ομιλία μου αναφέρθηκα στους έξι θεμελιώδεις στόχους που η Ευρωπαϊκή Ένωση θέτει στη διάσκεψη του Μπαλί. Είναι σαφείς και προσδιορισμένοι στόχοι, οι οποίοι υποθέτω κατανοούνται και υιοθετούνται πλήρως, και φυσικά στόχος μας θα είναι να τους πετύχουμε όλους. Δήλωσα, ωστόσο, επίσης με ιδιαίτερη σαφήνεια, ότι αυτή είναι μια δύσκολη, σύνθετη και πολιτικά λεπτή διαδικασία, αλλά ότι θα καταβάλλουμε κάθε δυνατή προσπάθεια για να καταλήξουμε σε συμφωνία.
<P>
Ορισμένοι βουλευτές υπονόησαν ότι η ΕΕ μπορεί να μην είναι η ηγέτιδα που συχνά ισχυριζόταν ότι είναι στη διαδικασία αυτή. Δεν μπορώ να συμμεριστώ την άποψη αυτή, διότι αν υπάρχει μια ομάδα κρατών, ένας οργανισμός, μια οντότητα που έχει να επιδείξει πρακτικές αποδείξεις ότι έχει φιλόδοξους στόχους, ότι επιδιώκει να προχωρήσει περισσότερο και έχει επιδείξει πραγματικό ενδιαφέρον για ένα πρόβλημα που αφορά τους συμπολίτες μας, τότε αυτή η οντότητα είναι η Ευρωπαϊκή Ένωση. Έχουμε καθορίσει δικούς μας στόχους μείωσης που κανείς δεν μπορεί να τους συναγωνιστεί και δεν έχουν υπάρξει πουθενά στον κόσμο στόχοι εξίσου υψηλοί, ενώ έχουμε επίσης καταβάλλει σημαντικές προσπάθειες να εξοικονομούμε ενέργεια, να επενδύουμε σε ανανεώσιμες πηγές, κλπ. Κατά συνέπεια πρέπει να είμαστε υπερήφανοι για τις προσπάθειές μας και το έργο μας και δεν πρέπει να υποβαθμίζουμε την αξία τους.
<P>
Τέλος, θα ήθελα επίσης να πω ότι σημείωσα τις συστάσεις και τις προτάσεις που διατυπώνονται στο ψήφισμα της κ. Hassi. Σε ορισμένες από αυτές τις προτάσεις έγινε αναφορά εδώ από την κ. Ferreira, και το Συμβούλιο βεβαίως θα έχει κατά νου τις συστάσεις αυτές.
<SPEAKER ID="276" NAME="Σταύρος Δήμας">
Μέλος της Επιτροπής. - (ΕΝ) Καταρχάς θα ήθελα να ευχαριστήσω τους ομιλητές στη σημερινή συζήτηση για τη θετική συνεισφορά τους.
<P>
Υπάρχει μια διαμορφούμενη συναίνεση ότι απαιτούνται προσπάθειες σε παγκόσμιο επίπεδο προκειμένου να κερδίσουμε τη μάχη κατά της αλλαγής του κλίματος και ότι η διάσκεψη στο Μπαλί πρέπει να θέσει σε κίνηση τη διαδικασία και το περιεχόμενο της μετά το 2012 συμφωνίας για το κλίμα.
<P>
" Ευρωπαϊκή Ένωση θα εντατικοποιήσει τις διμερείς επαφές της με βασικούς εταίρους προκειμένου να κερδίσει υποστήριξη γι' αυτή τη γραμμή. Ωστόσο, χρειάζεται επίσης να κοιτάξουμε πέρα από το Μπαλί. Ας μην ξεχνούμε ότι το Μπαλί είναι μόνο η αφετηρία μιας διαπραγματευτικής διαδικασίας. Το να εξασφαλίσουμε ότι βρισκόμαστε στο σωστό δρόμο στο Μπαλί είναι, φυσικά, θεμελιώδες. Όμως, κατά τη διάρκεια των προσεχών μηνών και ετών θα χρειαστεί να επιταχύνουμε τις προσπάθειές μας για να διαμορφώσουμε κοινές απόψεις και να αναπτύξουμε κοινές λύσεις με όλους τους εταίρους μας.
<P>
Οι σύνοδοι κορυφής ΕΕ-Κίνας και ΕΕ-Ινδίας, καθώς και η σύνοδος κορυφής ΕΕ-Ασίας, όλες αυτόν τον Νοέμβριο, είναι τα επόμενα βήματα για να επιτευχθεί ακόμη μεγαλύτερη σύγκλιση και πολιτικό μομέντουμ για τη μετά το 2012 διεθνή συμφωνία για το κλίμα.
<P>
Όσον αφορά τις "νωμένες Πολιτείες και τον Καναδά θα είναι ζωτικής σημασίας να συνεχίσουμε αλλά επίσης και να προχωρήσουμε πέρα από τις επαφές με την ομοσπονδιακή κυβέρνηση. " διεθνής συνεργασία για δράση κατά του διοξειδίου του άνθρακα (ICAP) με πολιτείες των "ΠΑ και επαρχίες του Καναδά, την οποία υπέγραψα εξ ονόματος της Ευρωπαϊκής Ένωσης στη Λισσαβόνα στις 29 Οκτωβρίου, φέρνει στο ίδιο τραπέζι εταίρους οι οποίοι δραστηριοποιούνται στην επιδίωξη δημιουργίας αγορών άνθρακα μέσω υποχρεωτικών ανωτάτων ορίων και συστημάτων εμπορίας.
<P>
Προσβλέπω στη συνέχιση αυτών των συζητήσεων με τα μέλη του Ευρωπαϊκού Κοινοβουλίου στην πορεία προς τη διάσκεψη στο Μπαλί, και σας ευχαριστώ πολύ για την υποστήριξή σας.
<P>
Οφείλω να υπογραμμίσω ότι χωρίς τη συνεχή υποστήριξη του Ευρωπαϊκού Κοινοβουλίου δεν θα είχαμε πριν από μερικούς μήνες φέτος το πακέτο για την ενέργεια και την αλλαγή του κλίματος, και χωρίς την υποστήριξή σας δεν θα είχαμε καμιά ελπίδα να πετύχουμε καλύτερο αποτέλεσμα στο Μπαλί. Για το λόγο αυτό να έλθετε στο Μπαλί με υψηλές φιλοδοξίες και να προσπαθήσετε να μας βοηθήσετε όπως εσείς ξέρετε.
<SPEAKER ID="277" NAME="Πρόεδρος">
" συζήτηση έληξε και έχω λάβει πρόταση ψηφίσματος σύμφωνα με το άρθρο 108 παράγραφος 5 του Κανονισμού εξ ονόματος της Προσωρινής Επιτροπής για την Αλλαγή του Κλίματος.
<P>
" συζήτηση έληξε.
<P>
" ψηφοφορία θα διεξαχθεί αύριο - Πέμπτη.

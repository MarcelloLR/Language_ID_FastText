<CHAPTER ID="017">
Συμβατικές πηγές ενέργειας και ενεργειακή τεχνολογία (συζήτηση)
<SPEAKER ID="163" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Reul, εξ ονόματος της Επιτροπής Βιομηχανίας, Έρευνας και Ενέργειας, σχετικά με τις συμβατικές πηγές ενέργειας και την ενεργειακή τεχνολογία [http://www.europarl.eu.int/oeil/FindByProcnum.do?lang=2&procnum=INI/2007/2091" ].
<SPEAKER ID="164" NAME="Herbert Reul  " AFFILIATION="PPE-DE">
εισηγητής. - (DE) Κύριε Πρόεδρε, κύριε Επίτροπε, κυρίες και κύριοι βουλευτές, αφού διαθέτω μερικά επιπλέον λεπτά, επιτρέψτε μου καταρχάς να ευχαριστήσω την Επιτροπή, τη γραμματεία της επιτροπής μας και τους λοιπούς εισηγητές. Δεν ήταν και τόσο εύκολη αποστολή και είμαι ευγνώμων που καταφέραμε να συνεργαστούμε με αντικειμενικό τρόπο και να επιδιώξουμε τον ευρύτερο δυνατό κοινό παρονομαστή σε ένα θέμα που δεν είναι και τελείως ξεκάθαρο.
<P>
Το έργο μας βασίστηκε σε τρεις ανακοινώσεις της Επιτροπής και στόχος μας ήταν αυτή την έκθεση να παράσχει απαντήσεις στους τρεις τομείς, που καλύπτονται από αυτές τις ανακοινώσεις, κάτι που το καταφέραμε με μεγάλη πλειοψηφία στην αρμόδια επιτροπή. Το σημείο εκκίνησης ήταν η γενικώς αποδεκτή αρχή που επαναλαμβάνεται σε κάθε συζήτηση για την ενεργειακή πολιτική, η κοινή δηλαδή άποψη της Επιτροπής και του Κοινοβουλίου ότι η ενεργειακή πολιτική έχει τρεις μείζονες στόχους - την ανταγωνιστικότητα, με άλλα λόγια προσιτές τιμές, την προστασία του περιβάλλοντος και την ασφάλεια του εφοδιασμού. Το συμπέρασμα ότι η λύση βρίσκεται στη συνεχή ανάπτυξη της νέας και της υφιστάμενης ενεργειακής τεχνολογίας ήταν βεβαίως το ευκολότερο τμήμα της έκθεσης με την οποία καταπιαστήκαμε.
<P>
" τεχνολογία είναι το κλειδί για την επιδίωξη αυτών των τριών στόχων. Σε έναν κόσμο όπου η ζήτηση για ενέργεια αυξάνεται συνεχώς, ενώ φθίνει σταθερά ο εφοδιασμός σε ορυκτά καύσιμα, είναι κρίσιμο να επενδύσουμε στην έρευνα και την καινοτομία και να επιχειρήσουμε να σημειώσουμε πρόοδο σε αυτούς τους τομείς. Δεν χρειάζεται παρά να κοιτάξουμε τις δυνατότητες αύξησης της απόδοσης των σταθμών παραγωγής ενέργειας με καύση άνθρακα, που επί του παρόντος είναι κατά μέσο όρο στο 34%, αλλά μπορεί να φθάσουν στο 55% μέσω της χρήσης προηγμένης τεχνολογίας. Αν αντικατασταθεί το ένα τρίτο των παλαιών σταθμών από σύγχρονες εγκαταστάσεις, η κατανάλωση καυσίμου μπορεί να μειωθεί κατά 30%. Αυτό είναι ένα μικρό μόνο παράδειγμα των ευκαιριών που παρέχει η νέα τεχνολογία.
<P>
Μιλήσαμε, επίσης, για δύο πηγές ενέργειας, που διαφέρουν πολύ μεταξύ τους, αλλά έχουν ως κοινό χαρακτηριστικό ότι προκαλούν τη μεγαλύτερη πολιτική αντιπαράθεση. Κανείς δεν αμφιβάλλει ότι το μερίδιο των ορυκτών καυσίμων, που αντιστοιχούσε στο 79% της ακαθάριστης εγχώριας κατανάλωσης καυσίμων στην Ευρωπαϊκή Ένωση το 2004, θα παραμείνει υψηλό στο ορατό μέλλον. Όσο μακριά και αν πάει αυτό, γεγονός είναι ότι θα πρέπει σίγουρα να λειτουργούμε με ορυκτά καύσιμα για ένα διάστημα στο μέλλον. Ο άνθρακας είναι μείζων παράγοντας, που διαδραματίζει σημαντικό ρόλο - ένας λόγος, βεβαίως, είναι ότι αποτελεί μία από τις λίγες πηγές ενέργειας ή πράγματι τη μοναδική πηγή ενέργειας, που διαθέτουμε στην Ευρώπη, έστω και αν η διαθεσιμότητά του ποικίλλει από το ένα κράτος μέλος στο άλλο. Αυτό είναι ένα αξιοσημείωτο πλεονέκτημα, ιδίως όσον αφορά την ασφάλεια του ενεργειακού εφοδιασμού μας.
<P>
Αυτό σημαίνει -και τούτο ήταν ένα σημαντικό σημείο στις συζητήσεις μας- πως όταν λέμε ότι ο άνθρακας έχει μέλλον, πράγμα που ευτυχώς περιέγραψε η Επιτροπή, πρέπει να διασφαλίσουμε ότι αντιμετωπίζονται οι κρίσιμες πτυχές της χρήσης του άνθρακα. Μια από τις κρίσιμες αυτές πτυχές αφορά την εκπομπή διοξειδίου του άνθρακα. Μια λύση είναι η μεγαλύτερη αποδοτικότητα και η καλύτερη τεχνολογία και η άλλη λύση είναι να επιχειρήσουμε να χρησιμοποιήσουμε νέες τεχνολογίες προκειμένου να διαχωρίσουμε το διοξείδιο του άνθρακα και να το αποθηκεύουμε υπογείως - την περίφημη τεχνολογία δέσμευσης και αποθήκευσης διοξειδίου του άνθρακα (CCS).
<P>
Αυτό είναι βεβαίως ευκολότερο να το πει κανείς παρά να το κάνει, υπάρχουν όμως ενδείξεις ότι μπορεί να δουλέψει. Αναγνωρίσαμε σε αυτή την έκθεση και υποστηρίξαμε την προώθηση της τεχνολογίας CCS, διότι μας δίνει τη δυνατότητα να συνεχίσουμε να επωφελούμαστε του άνθρακα, που αποτελεί μια πολύ αξιόπιστη πηγή ενέργειας για εμάς στην Ευρώπη. Αυτός είναι ο λόγος που υπογραμμίσαμε επίσης την ανάγκη να συμπεριφερθούμε προσεκτικά, ότι η δέσμευση του άνθρακα μπορεί να μειώσει την ενεργειακή αποδοτικότητα και ότι, επομένως, είναι δύσκολο εκτιμήσουμε πότε θα μπορούσε να εφαρμοστεί η τεχνολογία CCS. Πρωτίστως, πρέπει να κάνουμε τη δουλειά μας και να διαμορφώσουμε τις κατάλληλες νομικές διατάξεις.
<P>
Το τρίτο και πιο επίμαχο τμήμα της έκθεσης αφορά το ζήτημα της πυρηνικής ενέργειας. Τα πυρηνικά εργοστάσια παράγουν περισσότερο από το 30% της ενέργειας στην Ευρώπη και η πυρηνική ενέργεια έχει πλεονεκτήματα που είναι αναμφίλεκτα, ασχέτως των πολιτικών μας πεποιθήσεων. Υπάρχει, είναι σε προσιτή τιμή και συμβάλλει τα μάλα στην ασφάλεια του εφοδιασμού. Σε ό,τι αφορά τη μείωση των εκπομπών διοξειδίου του άνθρακα, είναι μια άκρως συναρπαστική και ενδιαφέρουσα επιλογή και πιστεύω πράγματι ότι θα ήταν απερίσκεπτο αν απλώς παραγκωνίζαμε αυτή τη μορφή ενέργειας και ούτε καν την εξετάζαμε.
<P>
Καταφέραμε -όχι χωρίς δυσκολίες- να βρούμε διατυπώσεις, τις οποίες θα μπορούσε να προσυπογράψει μια μεγάλη πλειοψηφία και που μετέφεραν το μήνυμα ότι η δημόσια έκφραση αυτών των ιδεών είναι αναπόσπαστο στοιχείο μιας συνολικής συζήτησης, αλλά ότι η απόφαση για την έγκριση ή την απόρριψή τους αποτελεί ευθύνη των κρατών μελών. Αυτό είναι ένα λίαν σημαντικό σημείο, πρόθεσή μας όμως είναι να συμβάλουμε στον τομέα για τον οποίο η Ευρώπη φέρει κάποια ευθύνη, δηλαδή την ασφάλεια του εφοδιασμού. Σε σχέση με αυτό, αποτελεί συνετή πράξη η συγκρότηση της Ομάδας Υψηλού Επιπέδου για την Πυρηνική Ασφάλεια και τη Διαχείριση των Αποβλήτων και του Ευρωπαϊκό Φόρουμ για την Πυρηνική Ενέργεια και αναμφίβολα είναι ορθό, όπως ορίζεται στο Ενδεικτικό Πυρηνικό Πρόγραμμα της Κοινότητας (το κείμενο εργασίας PINC), να συνεχίσουμε αυτή τη συζήτηση και όταν συζητάμε για τις επενδύσεις στις νέες τεχνολογίες, να μη στρέφουμε τα νώτα μας σε ενδεχόμενες δυνητικές λύσεις.
<P>
Εν ολίγοις, ένα ενεργειακό μείγμα δεν σημαίνει αποκλεισμό συγκεκριμένων πηγών ενέργειας, αλλά να λάβουμε υπόψη μας όλες τις πηγές. Ελπίζω ότι θα καταφέρουμε να εγκρίνουμε αυτό το ψήφισμα αύριο υπό τη μορφή που εγκρίθηκε από τη μεγάλη πλειοψηφία στην επιτροπή.
<SPEAKER ID="165" NAME="Andris Piebalgs">
Μέλος της Επιτροπής. - (EN) Κύριε Πρόεδρε, θα ήθελα καταρχάς να συγχαρώ τον κ. Reul για την έκθεσή του. Είναι η τελευταία έκθεση από το Ευρωπαϊκό Κοινοβούλιο για την παρακολούθηση του πακέτου ενέργειας και κλιματικών αλλαγών από τις 10 Ιανουαρίου. Οι άλλες δύο εκθέσεις, από τον κ. Vidal-Quadras και την κ. Thomsen, έδωσαν στην Επιτροπή πολύτιμη βοήθεια για περαιτέρω διατύπωση των προτάσεων.
<P>
" πρώτη αφορά την προετοιμασία μας για το πακέτο εσωτερικής αγοράς και η δεύτερη, τη συνεχή δουλειά όσον αφορά την οδηγία για τις ανανεώσιμες πηγές ενέργειας. Είμαι επίσης εξαιρετικά ευγνώμων για την έγκαιρη συμβολή του κ Reul και του Κοινοβουλίου στον τομέα της ενεργειακής καινοτομίας, των καθαρών καυσίμων και της πυρηνικής ενέργειας.
<P>
Από πολλές απόψεις, η Επιτροπή συμβαδίζει ήδη με τις εκκλήσεις του Κοινοβουλίου και εργάζεται όσον αφορά μερικά ζητήματα τα οποία εκκρεμούν και αναφέρονται στην έκθεση.
<P>
" Ευρώπη πρέπει να επιτύχει στον σημαντικό στόχο της καταπολέμησης των κλιματικών αλλαγών. Για αυτό και επίσης για την ασφάλεια του εφοδιασμού, χρειαζόμαστε εξαιρετικά αποτελεσματικές, χαμηλών εκπομπών ενεργειακές τεχνολογίες. Επίσης πρέπει να χρησιμοποιήσουμε τα ορυκτά καύσιμα με πιο βιώσιμο τρόπο. Και θα είναι δύσκολο να επιτύχουμε τους στόχους των κλιματικών αλλαγών χωρίς τη χρήση της πυρηνικής ενέργειας.
<P>
Επιτρέψτε μου να ξεκινήσω αναφέροντας το ζήτημα της ενεργειακής καινοτομίας. " Επιτροπή σκοπεύει να παρουσιάσει το Ευρωπαϊκό Στρατηγικό Σχέδιο Τεχνολογίας στα τέλη Νοεμβρίου. " Ευρώπη απέδειξε πως πέτυχε όσον αφορά την καθιέρωση κανονιστικού πλαισίου για την ενίσχυση των τεχνολογιών χαμηλών εκπομπών. Συμφωνήθηκαν στόχοι για ενεργειακά αποθέματα και για ανανεώσιμες πηγές ενέργειας. Χτίζουμε επίσης μια γνήσια εσωτερική αγορά. Δεν υπάρχει αμφιβολία ότι αυτά αποτελούν τη βάση για την τρίτη Βιομηχανική Επανάσταση.
<P>
Ωστόσο, αυτό κάθε άλλο παρά αρκεί. Αν εξαρτώμαστε μόνο από εισαγόμενες τεχνολογίες χαμηλών εκπομπών, θα αποτύχουμε όσον αφορά την ασφάλεια του εφοδιασμού και τους στόχους ανταγωνιστικότητας.
<P>
Οι αναλύσεις που επί του παρόντος επεξεργάζεται η Επιτροπή δείχνουν ότι η Ευρώπη παρουσιάζει πτώση όσον αφορά την ανάπτυξη τεχνολογιών χαμηλών εκπομπών. Στην ουσία, δεν μπορούμε να μετατρέψουμε την υψηλή ποιότητα, μια βασική έρευνα που πραγματοποιείται στην ΕΕ στις ισχυρότερες τεχνολογίες στον κόσμο. Σήμερα, δεν επικεντρώνουμε την προσοχή μας επαρκώς στην αντιστοιχία της έρευνας με τις εξελίξεις στις επιχειρήσεις, χτίζοντας πιλοτικές εγκαταστάσεις και εγκαταστάσεις επιδείξεων για να προχωρήσουμε στην πλήρη εμπορική κλίμακα.
<P>
Προκειμένου η Ευρώπη να αποτελέσει τον παγκόσμιο ηγέτη όσον αφορά την καινοτομία για τις κλιματικές αλλαγές και την ενεργειακή ασφάλεια, είναι σημαντικό να είναι πιο αποτελεσματική στη διαχείριση των πόρων που επενδύονται στην ενεργειακή καινοτομία.
<P>
Χρειαζόμαστε επομένως καλύτερο, κοινό στρατηγικό σχεδιασμό σε επίπεδο ΕΕ καθώς και πιο αποτελεσματική εφαρμογή ενεργειακών τεχνολογικών προγραμμάτων και μέτρων.
<P>
Επιπλέον, και όπως αναφέρθηκε στην έκθεση του κ. Reul, πρέπει να κινητοποιήσουμε επιπλέον χρηματοδοτικούς και ανθρώπινους πόρους για την έρευνα και επίδειξη της ενεργειακής τεχνολογίας.
<P>
Αυξήσαμε ήδη τον προϋπολογισμό για την ενέργεια στο έβδομο πρόγραμμα πλαίσιο κατά 50% και για το πρόγραμμα για την ανταγωνιστικότητα και την καινοτομία κατά 100%. Αυτό δεν θα μπορούσε να επιτευχθεί χωρίς ισχυρή ενίσχυση από το Ευρωπαϊκό Κοινοβούλιο.
<P>
Τα κράτη μέλη θα ακολουθήσουν επίσης αυτόν τον δρόμο και είμαι πεπεισμένος ότι ο ιδιωτικός τομέας θα κάνει το ίδιο, από τη στιγμή που θα είναι ευνοϊκές οι συνθήκες του πλαισίου. Αυτό αφορά κυρίως τα σχέδια επίδειξης βιομηχανικής κλίμακας και την έγκαιρη ανάπτυξη της αγοράς, καθώς και τον θεμελιώδη ρόλο των μικρομεσαίων επιχειρήσεων.
<P>
Θα αναφερθώ τώρα στο δεύτερο κομμάτι της έκθεσης: τις προκλήσεις που συνδέονται με τις συμβατικές ενεργειακές πηγές. Πρέπει να αναγνωρίσουμε ότι αυτές οι ενεργειακές πηγές θα διαδραματίσουν ουσιαστικό ρόλο στο ενεργειακό μίγμα για τα επόμενα έτη.
<P>
Έχουμε την ίδια άποψη: πως πρέπει να πραγματοποιηθεί η μετάβαση από παραδοσιακά σε βιώσιμα ορυκτά καύσιμα. Πριν από το τέλος του έτους, η Επιτροπή θα λάβει περαιτέρω μέτρα για την αντιμετώπιση της χρήσης των σύγχρονων τεχνολογιών για την παραγωγή ενέργειας από ορυκτά καύσιμα.
<P>
Συγκεκριμένα, η Επιτροπή θα αντιμετωπίσει το ζήτημα του νομικού πλαισίου για τη δέσμευση του διοξειδίου του άνθρακα και τη γεωλογική του αποθήκευση. Θα καταθέσουμε μια νομοθετική πρόταση η οποία αποσκοπεί στην καθιέρωση του κανονιστικού πλαισίου προκειμένου να παρασχεθεί νομική βεβαιότητα και για τη διασφάλιση της εμπιστοσύνης του κοινού στην ασφάλεια ανάπτυξης της δέσμευσης και αποθήκευσης διοξειδίου του άνθρακα (CCS). Ετοιμάζω επίσης επί του παρόντος μια ανακοίνωση για να τεθεί το πολιτικό πλαίσιο για την ενίσχυση της CCS.
<P>
Συμφωνώ πως η CCS θα απαιτήσει σημαντικές ερευνητικές προσπάθειες πριν καταστεί εμπορικά βιώσιμη. Αυτός είναι ο λόγος για τον οποίο η CCS θα συμπεριληφθεί μεταξύ των στρατηγικών ενεργειακών τεχνολογιών στο Στρατηγικό Σχέδιο Ενεργειακής Τεχνολογίας. Αυτός είναι επίσης ο λόγος για τον οποίο το επισημαίνουμε για μια ανακοίνωση σχετικά με την νομοθετική πρόταση.
<P>
Παράλληλα με τις συνεχείς προσπάθειες έρευνας και ανάπτυξης, η ΕΕ πρέπει να κινηθεί όσον αφορά τις εγκαταστάσεις επίδειξης. Παρόμοια σχέδια θα παράσχουν ανεκτίμητη εμπειρία. Θα μας επιτρέψουν να βελτιστοποιήσουμε υπάρχουσες τεχνολογίες και να αναγνωρίσουμε και να ανταποκριθούμε στις εναπομείνασες προκλήσεις.
<P>
Ο στόχος είναι σαφής: να δούμε πολλές μεγάλης κλίμακας λειτουργικές εγκαταστάσεις επίδειξης στην ΕΕ έως το 2015 και να φέρουμε την τεχνολογία στην αγορά έως το 2020. Αυτό δεν θα συμβεί εκτός και αν υπάρξει ισχυρή δέσμευση από τον ευρωπαϊκό ιδιωτικό τομέα και ισχυρές, υποστηρικτικές πολιτικές περιβάλλοντος. " Επιτροπή είναι έτοιμη να ηγηθεί, αλλά θα είναι απαραίτητο να λάβει την πλήρη στήριξη των κρατών μελών και του Ευρωπαϊκού Κοινοβουλίου.
<P>
Θα αναφερθώ τώρα στην πυρηνική ενέργεια. Με χαρά μου διαπιστώνω πως το μήνυμά σας σχετικά με την πυρηνική ενέργεια συμβαδίζει απολύτως με όλα τα συμπεράσματά μας στην ανακοίνωση όσον αφορά το Ενδεικτικό Πυρηνικό Πρόγραμμα, όπως στηρίζεται ευρέως από την Οικονομική και Κοινωνική Επιτροπή.
<P>
Είμαι επίσης ικανοποιημένος που η πρώτη συνεδρίαση της Ομάδας Υψηλού Επιπέδου για την Πυρηνική Ασφάλεια και τη Διαχείριση Αποβλήτων έλαβε χώρα στις 12 Οκτωβρίου. " ομάδα έχει μια θητεία ώστε να αναπτύξει σταδιακά μια κοινή αντίληψη και ενδεχομένως, ένα υψηλότερο επίπεδο πυρηνικής ασφάλειας.
<P>
Συμφωνώ με την άποψη της έκθεσης ότι ο ανοικτός διάλογος για την πυρηνική ενέργεια είναι σημαντικός. Για αυτόν τον λόγο, η Επιτροπή σύστησε ένα πυρηνικό φόρουμ σύμφωνα με τα άλλα ενεργειακά φόρουμ. Σκοπός του Πυρηνικού Φόρουμ είναι να διευρύνει τη συζήτηση για την πυρηνική ενέργεια και να εμπλέξει όλους τους σχετικούς φορείς.
<P>
Στις 26 και 27 Νοεμβρίου, θα πραγματοποιηθεί η πρώτη συνάντηση αυτού του φόρουμ, το οποίο ονομάζεται επίσης Φόρουμ Μπρατισλάβας/Πράγας. Πιστεύω πως αυτό θα σημαίνει περισσότερη διαφάνεια για να επιτραπεί η διαβούλευση με όλους τους φορείς και μεταξύ όλων των φορέων. Με ικανοποιεί το γεγονός ότι θα συμμετάσχει επίσης το Ευρωπαϊκό Κοινοβούλιο.
<P>
Θα ήθελα, για ακόμη μια φορά, να συγχαρώ τον εισηγητή και τους σκιώδεις εισηγητές για την εξαιρετική έκθεσή τους. Ευχαριστώ το Ευρωπαϊκό Κοινοβούλιο για τη στήριξη και τη συνεργασία του. Θα χρησιμοποιήσουμε αυτήν την έκθεση για την περαιτέρω εργασία μας και ασφαλώς ανυπομονούμε για τη συζήτηση.
<SPEAKER ID="166" NAME="Margrete Auken  " AFFILIATION="Verts/ALE">
συντάκτρια της γνωμοδότησης της Επιτροπής Ανάπτυξης. - (DA) Κύριε Πρόεδρε, με συγχωρείτε, αλλά αυτή η έκθεση δεν είναι καλή, ούτε όμως και η διαδικασία εργασίας που ακολουθήθηκε σε σχέση με αυτή ήταν καλή. Γιατί η Επιτροπή Βιομηχανίας, Έρευνας και Ενέργειας δεν άκουσε τις δηλώσεις των άλλων επιτροπών; Εξ ονόματος της Επιτροπής Ανάπτυξης, εκφράζω τη λύπη μου για το γεγονός ότι μας ζητήθηκε μόνο να προβούμε σε μια δήλωση αναφορικά με τα όρια εκπομπών άνθρακα που προτείνει η Επιτροπή. " ενεργειακή αποδοτικότητα και η εξοικονόμηση ενέργειας, καθώς και οι πλέον σημαντικές επικρίσεις μας παραείναι αποδυναμωμένα. Επιπλέον, είναι κατά τα άλλα απολύτως αποφασιστικής σημασίας για τις αναπτυσσόμενες χώρες. Τεράστια ποσότητα ενέργειας μπορεί να εξασφαλιστεί μέσω της εξοικονόμησης και υπάρχουν διαθέσιμες τεχνολογίες που είναι γνωστές, τουλάχιστον δε για τα αναπτυσσόμενα έθνη είναι πολύ, μα πολύ πιο σημαντικό σε σύγκριση με την τεχνολογία CCS. Γενικά, αυτό ισχύει και για τα εκβιομηχανισμένα έθνη. Επιπλέον, γιατί λησμονείται τελείως το πετρέλαιο; Οι υψηλές τιμές του πετρελαίου αποτελούν μείζον βάρος για τα αναπτυσσόμενα έθνη, ιδίως στον τομέα των μεταφορών, όπου κυριαρχεί το πετρέλαιο. Πέραν της βελτίωσης της αποδοτικότητας, είναι ανάγκη να ακολουθήσουμε και άλλα μοντέλα μεταφορών. Ωστόσο, οι ανανεώσιμες πηγές ενέργειας είναι κρίσιμος παράγοντας, αν πρόκειται πραγματικά να αναπτυχθούν τα αναπτυσσόμενα κράτη και είναι γελοίο ότι δεν γίνεται παρά μια νύξη μόνο σε αυτό στην έκθεση. " πρόταση είναι αμβλυμένη και σε καμία περίπτωση δεν περιλαμβάνονται οι απόψεις της Επιτροπής Ανάπτυξης. Επομένως, παρωθώ όλους να το λάβουν αυτό υπόψη αύριο.
<SPEAKER ID="167" NAME="Bogusław Sonik  " AFFILIATION="PPE-DE">
συντάκτης της γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (PL) Κύριε Πρόεδρε, συμφωνώ με τη γνώμη του Herbert Reul σε ό,τι αφορά τη διαφοροποίηση στην παραγωγή ηλεκτρικής ενέργειας, στη διαφοροποίηση του εφοδιασμού και στις βελτιώσεις στην ενεργειακή αποδοτικότητα και τη χρήση. Το γεγονός ότι οι φυσικοί πόροι φθίνουν συνεχώς δεν είναι τίποτε το νέο για τους επιστήμονες, που εργάζονται στον τομέα του ενεργειακού εφοδιασμού. Επί χρόνια, πρωτοπόρα ερευνητικά κέντρα παρατηρούν το επίπεδο χρήσης των φυσικών πόρων και δημοσίευσαν ανησυχητικές εκθέσεις. Τα πορίσματα αυτών των εκθέσεων δείχνουν απερίφραστα ότι αν συνεχίσουμε να βασιζόμαστε αποκλειστικά σε συμβατικές μεθόδους παραγωγής ενέργειας, αυτό ενδέχεται στο μέλλον να οδηγήσει την παγκόσμια οικονομία σε μια ενεργειακή κρίση. Οι φθίνοντες φυσικοί πόροι σημαίνουν ότι η Ευρώπη θα πρέπει σε αυξανόμενο βαθμό να εισάγει από γειτονικές χώρες, γεγονός που μπορεί να οδηγήσει σε σταδιακή εξάρτηση από τους προμηθευτές. Είδαμε ήδη τις αρνητικές συνέπειες αυτής της πολιτικής σε πολλές περιπτώσεις σε γειτονικές χώρες.
<P>
Για τον λόγο αυτόν, μία από τις βασικές προκλήσεις, που αντιμετωπίζει η Ευρωπαϊκή Ένωση, είναι η διαφοροποίηση των ενεργειακών πόρων, καθώς και η προσπάθεια δημιουργίας νέων τεχνολογιών παραγωγής ενέργειας. Οι θετικές πολιτικές σε αυτόν τον τομέα θα είναι επωφελείς όχι μόνο για την κοινωνία και την οικονομία, αλλά και για το φυσικό περιβάλλον. Σε αυτό το σημείο, όμως, θέλω να τονίσω με έμφαση ότι δεν θα μπορέσουν όλες οι χώρες να επιδιώξουν αυτή την πολιτική βραχυπρόθεσμα. Αυτό συνδέεται με ιστορικές συνθήκες, που οδήγησαν τον τομέα παραγωγής ενέργειας, για πολλά χρόνια, να υστερεί σε σύγκριση με τις χώρες της παλαιάς ΕΕ. Για τον λόγο αυτόν, μιλώντας από τη σκοπιά ενός πολίτη μιας τέτοιας χώρας, θέλω να επισημάνω ότι, όπως είπα, η Πολωνία ή οι άλλες χώρες σε αυτή τη γεωγραφική περιοχή, θα πρέπει να καλύψουν περισσότερο απόσταση σε σύγκριση με τις χώρες της δυτικής Ευρώπης για τον εκσυγχρονισμό του τομέα της ενέργειας. Παρακαλώ να λάβετε υπόψη αυτό το ειδικό σημείο. Λαμβάνοντας υπόψη την κλιματική αλλαγή, η ΕΕ πρέπει να εμπλακεί περισσότερο στο έργο για μια καθαρή τεχνολογία άνθρακα, θεωρώντας την τη βέλτιστη λύση για το φυσικό περιβάλλον, ιδίως σε εκείνες τις χώρες, όπου ο τομέας της ενέργειας εξαρτάται σε πολύ μεγάλο βαθμό από τη χρήση άνθρακα.
<SPEAKER ID="168" NAME="András Gyürk">
εξ ονόματος της Ομάδας PPE-DE. - (HU) Σας ευχαριστώ για την ευκαιρία που μου δίνετε να μιλήσω, κύριε Πρόεδρε. Κύριε Επίτροπε, κυρίες και κύριοι βουλευτές, η έκθεση που συζητούμε δεν αποκρύπτει το γεγονός ότι υπάρχουν σοβαρά επιχειρήματα εναντίον των συμβατικών μορφών ενέργειας. Το ζήτημα για το οποίο γίνεται η μεγαλύτερη συζήτηση στις μέρες μας σε σχέση με αυτό είναι η κλιματική αλλαγή. Οι ορυκτές πηγές ενέργειας δεν συμβάλλουν, όμως, μόνο στην αλλαγή του παγκόσμιου κλίματος· καθιστούν, επίσης, πιο εξαρτημένη την Ευρώπη από εξωτερικούς προμηθευτές.
<P>
Επιτρέψτε μου να δώσω ένα παράδειγμα από την Ουγγαρία για να καταδείξω το επιχείρημά μου. Σε μια χώρα όπου σπανίζουν οι πρώτες ύλες, το φυσικό αέριο αντιστοιχεί στο 50% του ενεργειακού μείγματος, το 80% δε από αυτό προέρχεται από μία και μόνο εξωτερική πηγή, τη Ρωσία. Αυτό συνεπάγεται έναν βαθμό εξάρτησης, που δεν έχει μόνο μακροπρόθεσμες κοινωνικές και οικονομικές συνέπειες, αλλά μπορεί να ασκήσει σοβαρή επιρροή στις διεθνείς σχέσεις της Ουγγαρίας. Την ίδια στιγμή, ωστόσο, αυτοί οι αριθμοί και άλλοι παρόμοιοι δείχνουν ότι οι συμβατικές πηγές ενέργειας θα διαδραματίζουν αναπόφευκτα μείζονα ρόλο στον ενεργειακό εφοδιασμό της Ευρώπης στις προσεχείς δεκαετίες, ακόμη και αν κερδίσουν έδαφος οι ανανεώσιμες πηγές ενέργειας. Το να δηλώσουμε το αντίθετο θα ισοδυναμούσε με το να βάλουμε παρωπίδες.
<P>
Ωστόσο, κυρίες και κύριοι συνάδελφοι, πρέπει να επιλυθεί η αντίφαση μεταξύ της αναγκαιότητας συμβατικών πηγών ενέργειας και των κινδύνων που συνδέονται με αυτές. Πιστεύω ότι η έκθεση του κ. Reul παρουσιάζει την απαραίτητη εργαλειοθήκη για να πράξουμε αυτό ακριβώς το πράγμα. Συμφωνώ με τον εισηγητή ότι η Ευρωπαϊκή Ένωση πρέπει να εστιάσει σε τρεις θεμελιώδεις στόχους, όταν θεσπίσει μια πολιτική για τις συμβατικές πηγές ενέργειας: στην αύξηση της αποδοτικότητας και, σε σύνδεση με αυτό, στην εκμετάλλευση του δυναμικού έρευνας και ανάπτυξης και στη μείωση της εξάρτησης από τις εξωτερικές πηγές ενέργειας. Το καλύτερο παράδειγμα αυτού του τελευταίου σημείου είναι το έργο Nabucco· η κατασκευή αυτού του αγωγού φυσικού αερίου θα αποτελέσει αξιοσημείωτο βήμα προς την κατεύθυνση της διαφοροποίησης και, επομένως, είναι προς το συμφέρον της Κοινότητας να το διασφαλίσει. Σας ευχαριστώ πάρα πολύ, Κύριε Πρόεδρε.
<SPEAKER ID="169" NAME="Adam Gierek">
εξ ονόματος της Ομάδας PSE. - (PL) Κύριε Πρόεδρε, κύριε Επίτροπε, η ενέργεια αποτελεί κρίσιμο παράγοντα όσον αφορά την ανταγωνιστικότητα της αγοράς, καθώς και την ποιότητα ζωής των κατοίκων της ΕΕ. Για τον λόγο αυτόν, επομένως, οι θεμελιώδεις πολιτικοί και οικονομικοί στόχοι πρέπει να είναι η αποτελεσματικότητα στην αειφόρο παραγωγή ενέργειας, η αποδοτικότητα από πλευράς μείωσης της συνολικής χρήσης, καθώς και η αξιοπιστία και ασφάλεια του ενεργειακού εφοδιασμού. " επίτευξη αυτών των στόχων θα οδηγήσει επίσης και σε μια ασφαλή κοινωνία. Δεν μπορούμε να ξεχάσουμε πόσο πληρώνουν οι πολίτες μας, άμεσα ή έμμεσα, για κάθε μονάδα ενέργειας. " ανταγωνιστικότητα των οικονομιών των κρατών μελών της ΕΕ εξαρτάται, μεταξύ άλλων, από την καλύτερη χρήση των περιφερειακών πόρων υπό τη μορφή των ορυκτών καυσίμων. Αυτό, ωστόσο, θα συμβεί μόνο όταν η Επιτροπή παράσχει εγγυήσεις, ότι το σύστημα εμπορίας εκπομπών δεν θα παρεμποδίσει την αντικατάσταση των υφιστάμενων σταθμών παραγωγής ενέργειας, λόγου χάρη των σταθμών παραγωγής ενέργειας με καύση άνθρακα, με πιο σύγχρονα συστήματα με χαμηλότερες εκπομπές διοξειδίου του άνθρακα. " Πολωνία μείωσε τις εκπομπές κατά 32% ήδη από το 1988 και μετά, την ίδια δε περίοδο οι παλαιές χώρες της ΕΕ έκαναν πολύ λιγότερα πράγματα. " τωρινή ποσότητα εκπομπών ανά κάτοικο στην Πολωνία ανέρχεται σε 7 τόνους ετησίως, ενώ στις παλαιές χώρες της ΕΕ αυτή η ποσότητα φθάνει να είναι μέχρι και διπλάσια. Υπ' αυτές τις περιστάσεις, δεν θα ήταν σωστό να μειώσει δραστικά η Πολωνία τις εκπομπές διοξειδίου του άνθρακα κατά 30% επιπλέον για το επόμενο έτος. Αυτό είναι μια απόφαση της Επιτροπής, που θα έχει άκρως δυσμενείς κοινωνικές συνέπειες.
<P>
" χώρα μου δεν μπορεί να θυσιαστεί στον βωμό πολιτικών, που υπαγορεύονται από υστερία για την κλιματική αλλαγή. Είναι ευρέως γνωστό ότι το κλίμα άλλαξε, αλλάζει και θα συνεχίσει να αλλάζει και ότι πρέπει να αντισταθμίσουμε τις συνέπειες αυτών των αλλαγών, δηλαδή των ξηρασιών, των πλημμύρων και των ελλείψεων πόσιμου νερού. Το σωστό, όμως, απαιτεί οι μειώσεις στις εκπομπές διοξειδίου του άνθρακα να συνδέονται με ένα κατά κεφαλήν ποσοστό, στις χώρες της ΕΕ. Είναι σημαντικό τα κόστη για τις εκπομπές να μην αποφασίζονται αυθαίρετα βάσει μειώσεων και ασαφών αρχών. " ανταγωνιστικότητα δεν μπορεί να αποτελεί συνάρτηση ψευδών κινήτρων της αγοράς, η δε τιμή της ενέργειας πρέπει να αντανακλά το πραγματικό της κόστος. Θα φαινόταν λογικό να χρησιμοποιήσουμε όλες τις δυνατές μεθόδους, που έχουν δοκιμαστεί, για να απορροφηθεί το διοξείδιο του άνθρακα, περιλαμβανομένων των βιολογικών μεθόδων, καθώς και για να απορροφηθεί το μεθάνιο. Επί του παρόντος, όμως, προτεραιότητα πρέπει να δοθεί οπωσδήποτε σε μεθόδους, που βελτιώνουν την αποδοτικότητα της μετατροπής της πρωτογενούς ενέργειας σε άλλες μορφές με βάση πιλοτικές τεχνολογικές εγκαταστάσεις για την αεριοποίηση και υγροποίηση του άνθρακα, καθώς και για τη δημιουργία υδρογόνου.
<P>
Εν κατακλείδι, θέλω να ευχαριστήσω τον εισηγητή, κ. Reul, ειλικρινά για την εποικοδομητική συνεργασία στην εκπόνηση αυτής της έκθεσης, που καταδεικνύει μια περιεκτική, ισόρροπη και μακροπρόθεσμη προσέγγιση στα προβλήματα των ορυκτών καυσίμων και της ατομικής ενέργειας.
<SPEAKER ID="170" NAME="Šarūnas Birutis">
εξ ονόματος της Ομάδας ALDE. - (LT) Θέλω, καταρχάς, να συγχαρώ τον κ. Reul, καθώς και τους λοιπούς συναδέλφους βουλευτές, που προσήλθαν με σοβαρές τροπολογίες, για την ισορροπημένη τους έκθεση και για την επίπονη εργασία που επιτέλεσαν σε σχέση με αυτή.
<P>
Δόθηκε επαρκής προσοχή σε όλες τις πηγές ενέργειας, που καλύπτει η έκθεση, ενώ την ίδια στιγμή, επισημάνθηκε δεόντως η σημασία των εναλλακτικών πηγών ενέργειας και των νέων ενεργειακών τεχνολογιών.
<P>
" ενεργειακή διαφοροποίηση έχει μεγάλη σημασία για τη διασφάλιση της ασφάλειας, πράγμα που συμβαίνει να είναι ζωτικής σημασίας για τη χώρα μου, τη Λιθουανία. Αυτή η περιοχή σίγουρα είναι ευάλωτη, καθώς η χώρα μου εξαρτάται πλήρως από έναν προμηθευτή, χωρίς να υπάρχει για την ώρα κάποια άλλη εναλλακτική λύση. Μια ενδεχόμενη λύση θα μπορούσε να είναι η κατασκευή ενός ασφαλούς, σύγχρονου πυρηνικού εργοστασίου. Αυτό θα αποτελούσε τη βάση τόσο για την πολιτική μας ασφάλεια όσο και για την οικονομική σταθερότητα.
<P>
Οι συζητήσεις επί της έκθεσης αυτής περιελάμβαναν την ανταλλαγή διαφορετικών απόψεων σχετικά με το μέλλον της πυρηνικής ενέργειας.
<P>
Μολονότι θα πρέπει να αναγνωρίσουμε πλήρως τη σημασία των εναλλακτικών πηγών ενέργειας και τον πιθανό κυρίαρχο ρόλο τους στο μέλλον, θα πρέπει να αναπτύξουμε μια πραγματιστική προσέγγιση έναντι της πυρηνικής ενέργειας και να αντιμετωπίσουμε το γεγονός ότι το 30% της ενέργειας, που παράγεται στην ΕΕ, παράγεται από πυρηνικά εργοστάσια. Αυτή η ενέργεια συμβάλλει στην υλοποίηση των στόχων του Κιότο, καθώς και στην ενίσχυση της ασφάλειας του ενεργειακού εφοδιασμού.
<P>
Θεωρώ υποκριτικές τις τροπολογίες, που με τόση θέρμη παρουσίασαν οι "πράσινοι" πολιτικοί, που καταδικάζουν την πυρηνική ενέργεια στο όνομα της ασφάλειας των ευρωπαίων πολιτών, καθώς μπορεί να συμβάλουν στην αυξημένη ανασφάλεια άλλων ευρωπαίων πολιτών.
<P>
Θέλω να ενθαρρύνω τους συναδέλφους βουλευτές του ΕΚ να επιδείξουν ανοχή και να υποστηρίξουν τις διατάξεις, που επιτρέπουν σε κάθε έθνος να αποφασίσει αν τάσσεται υπέρ ή κατά της χρήσης της ασφαλούς πυρηνικής ενέργειας. Μόνο αν ανταλλάσσουμε απόψεις και ακούμε διάφορες απόψεις, θα μπορέσουμε να καταλήξουμε στη σωστή απόφαση.
<SPEAKER ID="171" NAME="Zbigniew Krzysztof Kuźmiuk">
εξ ονόματος της Ομάδας UEN. - (PL) Κύριε Πρόεδρε, μιλώντας εξ ονόματος της Ομάδας Ένωση για την Ευρώπη των Εθνών σε αυτή τη συζήτηση για τις συμβατικές πηγές ενέργειας και την ενεργειακή τεχνολογία, θέλω να ευχαριστήσω τον Herbert Reul, που ετοίμασε μια περιεκτική έκθεση για το θέμα αυτό.
<P>
Καταρχάς, ο συντάκτης της έκθεσης ορθώς σημειώνει ότι το πλέον σημαντικό θέμα, και σε ό,τι αφορά το μέλλον της ενέργειας που παράγεται από συμβατικά καύσιμα, είναι να εργαστούν από κοινού σε αυτόν τον τομέα οι χώρες της Ευρωπαϊκής Ένωσης.
<P>
Δεύτερον, όσον αφορά το γεγονός ότι θα αυξηθεί η εξάρτηση της Ευρωπαϊκής Ένωσης από τις εισαγωγές ορυκτών καυσίμων σε περίπου 70% μέχρι το 2030, στη δε περίπτωση των εισαγωγών πετρελαίου, μέχρι και 94%, είναι βασικό να μεγιστοποιήσουμε τη χρήση των πηγών ορυκτών καυσίμων εντός των χωρών της Ευρωπαϊκής Ένωσης.
<P>
Τρίτον, ο άνθρακας είναι ακριβώς μια τέτοια πηγή, η Γερμανία κατέχει το 7% των παγκόσμιων κοιτασμάτων και η Πολωνία το 2% αυτών των κοιτασμάτων. Είναι σημαντικό να μη θέτουμε σε αμφισβήτηση την εξόρυξη αυτού του καυσίμου και την παραγωγή ενέργειας από αυτό, αφού ο ηλεκτρισμός που παράγεται από τα ορυκτά καύσιμα εξακολουθεί να κοστίζει το μισό σε σύγκριση με την ηλεκτρική ενέργεια που παράγεται από ανανεώσιμες πηγές ενέργειας.
<P>
Τέταρτον, λόγω των οικολογικών κινδύνων, που ενέχει η παραγωγή ηλεκτρικής ενέργειας από τον άνθρακα, απαιτούνται κοινές ευρωπαϊκές επενδύσεις στην έρευνα νέων τεχνολογιών σε αυτόν τον τομέα, που θα χρηματοδοτηθούν με πόρους του προϋπολογισμού της Ευρωπαϊκής Ένωσης.
<P>
Πέμπτον και τελευταίο, απαιτείται στήριξη για τις χώρες της Ευρωπαϊκής Ένωσης, που επενδύουν στην ατομική ενέργεια. Σε αυτό το πλαίσιο, θέλω να επιστήσω την προσοχή σας στη συμφωνία, που καταρτίστηκε, για την κατασκευή ενός σύγχρονου πυρηνικού σταθμού στο Ignalin, που αποτελεί κοινό έργο της Πολωνίας, της Λιθουανίας, της Εσθονίας και της Λετονίας.
<SPEAKER ID="172" NAME="Rebecca Harms">
εξ ονόματος της Ομάδας Verts/ALE. - (DE) Κύριε Πρόεδρε, κύριε Επίτροπε, επιτρέψτε μου να πω στον κ. Reul ότι, αφού ανακοινώθηκε λίγο-πολύ ότι οι Πράσινοι δεν εγκρίνουν αυτή την έκθεση, προτίθεμαι να εστιάσω στα σημεία που θεωρώ ως τα πλέον ενοχλητικά. Αυτά αντικατοπτρίζονται, επίσης, στις τροπολογίες που υποβάλαμε.
<P>
Στη διάρκεια της εκπόνησης αυτής της έκθεσης ήταν αδύνατο να επιδοθούμε σε έναν κριτικό προβληματισμό αναφορικά με την πυρηνική ενέργεια. Τέθηκαν εκτός θέματος όλα τα προβλήματα στην Ευρώπη που συνδέονται με την αποτυχία της κουλτούρας ασφαλείας των πυρηνικών μας σταθμών, μολονότι τα κρούσματα στη Γερμανία που αφορούσαν τους αντιδραστήρες που λειτουργεί η εταιρεία Vattenfall είχαν δώσει ένα τρανταχτό παράδειγμα για την ανάγκη προφύλαξης. Ομοίως εκτός θέματος τέθηκε και η συζήτηση για τη δυσκολία χρηματοδότησης της διάθεσης των αποβλήτων, όπως και η αυξανόμενη απειλή να χρησιμοποιηθεί πυρηνικό υλικό για την κατασκευή βομβών ή ενδεχομένως για τρομοκρατικούς σκοπούς.
<P>
Πρέπει να σας πω, κύριε Reul, ότι υπάρχει ένα πράγμα που πραγματικά μου απέσπασε την προσοχή και θα το πω αυτό προτού συναντηθούμε στην Μπρατισλάβα. Είναι το γεγονός ότι στη Σλοβακία τώρα, εν έτει 2007, η ιταλική εταιρεία ENEL σχεδιάζει να ολοκληρώσει έναν πυρηνικό σταθμό που σχεδιάστηκε στη Σοβιετική Ένωση πριν από το Τσερνομπίλ. " κατασκευή ξεκίνησε στην Τσεχοσλοβακία στις αρχές της δεκαετίας του '80 και ολοκληρώθηκαν τα δύο τρίτα των κατασκευαστικών εργασιών. Τώρα η ENEL προτίθεται να ολοκληρώσει την κατασκευή του σταθμού χωρίς νέα οικοδομική άδεια και χωρίς να έχει ελέγξει τη συμμόρφωση των σχεδίων με τις ευρωπαϊκές προδιαγραφές. Αυτό αποτελεί αίσχος.
<P>
Οι άνθρωποι που εγκωμιάζουν τις αρετές της πυρηνικής ενέργειας δεν έχουν κανένα δικαίωμα να συνεχίσουν να παραβλέπουν αυτό το αίσχος.
<SPEAKER ID="173" NAME="Esko Seppänen">
εξ ονόματος της Ομάδας GUE/NGL. - (FI) Κύριε Πρόεδρε, κύριε Επίτροπε, το αργό πετρέλαιο είναι πιο ακριβό από ποτέ. Αυτό έχει συνέπειες στην τιμή και άλλων ορυκτών καυσίμων. Αυξάνεται το κόστος όλων των μορφών ενέργειας, καθώς τα τέσσερα πέμπτα ολόκληρης της κατανάλωσης ενέργειας της ΕΕ βασίζονται στα ορυκτά καύσιμα.
<P>
Οι πολίτες δεν είναι έτοιμοι να μειώσουν την κατανάλωση, επομένως απαιτούνται νέες τεχνολογίες, μεγαλύτερη ενεργειακή αποδοτικότητα, δέσμευση και αποθήκευση διοξειδίου του άνθρακα (CCS) και νέα πυρηνική τεχνολογία, περιλαμβανομένης της έρευνας για την πυρηνική σύντηξη.
<P>
Μετά την ψηφοφορία επί της έκθεσης της επιτροπής, οι ελπίδες και τα όνειρα για τις βασικές εναλλακτικές λύσεις συνδέονται με την τεχνολογία CCS και την πυρηνική ενέργεια. Δεν υπάρχουν, όμως, εγγυήσεις ότι το υγροποιημένο διοξείδιο του άνθρακα μπορεί να παραμένει εσαεί αποθηκευμένο με ασφάλεια. Δεν υπάρχει καμία ένδειξη ότι ενδεχομένως να υπάρξουν επενδύσεις στην οικονομία του υδρογόνου στο πλαίσιο των υποδομών μεταφορών, πόσο δε μάλλον στη χρήση ηλεκτρικών αυτοκινήτων, που θα κινούνται με ηλεκτρική ενέργεια απαλλαγμένη από διοξείδιο του άνθρακα, όπως ζητείται στην έκθεση. Θα χρειαστεί πιθανόν μισός αιώνας για να δαμάσουμε την πυρηνική σύντηξη.
<P>
Συνολικά, η πρόταση της Επιτροπής ότι έως το 2020 το 20% της ενέργειας που καταναλώνεται στην ΕΕ πρέπει να παράγεται από ανανεώσιμες πηγές ενέργειας πολύ απλά στερείται αξιοπιστίας. Αυτό θα είναι αδύνατον, τουλάχιστον με τα καύσιμα από ανανεώσιμες πηγές, που παράγονται στην επικράτεια της ΕΕ ή στα μεγάλα κράτη μέλη της ΕΕ.
<P>
" υπό συζήτηση έκθεση παρουσιάζει μια υπερβολικά αισιόδοξη άποψη, διότι υποστηρίζει ότι τα ορυκτά καύσιμα θα εξακολουθήσουν να χρησιμοποιούνται, χωρίς πραγματικές εναλλακτικές λύσεις και χωρίς κανέναν περιορισμό. " χρήση τους θα σταματήσει μόνο αν κάτι εξαναγκάσει τα πράγματα. Θα εξαναγκαστούμε να το κάνουμε αυτό, αν εξαντληθούν οι φυσικοί πόροι πριν από το 2020, αυτό όμως δεν θα συμβεί ως αποτέλεσμα κάποιας συστηματικής προσπάθειας εκ μέρους των κρατών μελών της ΕΕ ή μιας διακήρυξης της ΕΕ. Στην πράξη, θα απαιτηθούν όχι μόνο βούληση, ωραία λόγια και ευσεβείς πόθοι, αλλά και πραγματική δράση, που θα έρχεται σε αντιδιαστολή με τον τρέχοντα τρόπο ζωής μας.
<P>
Επιπλέον, πρέπει να επανεξετάσουμε το σύστημα τιμολόγησης της ηλεκτρικής ενέργειας, όπου οι τιμές χονδρικής της ηλεκτρικής ενέργειας καθορίζονται από τις ανταλλαγές ενέργειας. " τιμή καθορίζεται πάντα από την ηλεκτρική ενέργεια, που παράγεται με τα υψηλότερα κόστη παραγωγής, καθώς και από εκείνη που παράγεται με βάση τις πλέον δαπανηρές επιδοτήσεις. Αυτή είναι η τιμή που εξασφαλίζουν όλοι οι παραγωγοί. Δυστυχώς, δεν υπάρχει κανένα εχέγγυο ότι οι εταιρείες θα δαπανήσουν τα υπερβολικά κέρδη που αποκομίζουν με αυτόν τον τρόπο για έρευνα στον τομέα της ενέργειας, δεδομένου ότι στο πνεύμα της εποχής που ζούμε διανέμουν τα κέρδη τους υπό μορφή μερισμάτων στους μετόχους τους. Το σύστημα εμπορίας δικαιωμάτων εκπομπών αποτελεί και έναν τρόπο αύξησης της κερδοφορίας των ηλεκτρικών εταιρειών αντί της μείωσης των εκπομπών.
<SPEAKER ID="174" NAME="Lydia Schenardi">
εξ ονόματος της Ομάδας ITS. - (FR) Κύριε Πρόεδρε, κυρίες και κύριοι, ο εισηγητής ορθώς επισημαίνει ότι οι συμβατικές πηγές ενέργειας θα εξακολουθήσουν να είναι απαραίτητες για αρκετές ακόμη δεκαετίες. Ορθώς ζητεί, επίσης, τη διαφοροποίηση των πηγών ενέργειας και του εφοδιασμού, για ασφαλέστερη και φιλικότερη προς το περιβάλλον παραγωγή ενέργειας και για πιο αποδοτική χρήση ενέργειας.
<P>
Ωστόσο, αντιμετωπίζουμε με έναν κάποιο σκεπτικισμό τους λόγους, για τους οποίους ζητούνται μετ' επιτάσεως αυτά τα μέτρα. Καταρχάς, οι λόγοι που αναφέρονται επαναλαμβάνουν σε πολύ μεγάλο βαθμό τον μύθο ότι η κλιματική αλλαγή οφείλεται στις εκπομπές διοξειδίου του άνθρακα από την ανθρώπινη δραστηριότητα. Ωστόσο, ένας αυξανόμενος αριθμός επιστημόνων, μολονότι δεν αμφισβητεί το γεγονός της κλιματικής αλλαγής, αφού το κλίμα αλλάζει συνεχώς, αμφισβητεί την έννοια της υπερθέρμανσης του πλανήτη, την ενοχοποίηση του διοξειδίου του άνθρακα και την ιδέα ότι η ανθρώπινη φυλή ευθύνεται για όλα αυτά. Ούτως εχόντων των πραγμάτων, η περίφημη τεχνολογία CCS (δέσμευση και αποθήκευση του άνθρακα) -στην οποία η έκθεση αφιερώνει πολύ χώρο, οι μακροπρόθεσμοι όμως κίνδυνοί της είναι ασαφείς- ακούγεται σαν μια αβέβαια λύση της στιγμής.
<P>
Δεύτερον και παρά τους συνήθεις υπαινιγμούς ότι τα κράτη μέλη φέρουν την πρωταρχική ευθύνη για τις επιλογές τους στην ενέργεια, ο εισηγητής δεν μπορεί να αντισταθεί στο να τα κατευθύνει προς ορισμένη κατεύθυνση. Αναλογιστείτε τον χώρο που αφιερώνει αυτή η έκθεση στην επιλογή της πυρηνικής ενέργειας - που παραμένει αποκλειστικά θέμα της κυρίαρχης επιλογής κάθε κράτους μέλους και η θεώρηση του οποίου δεν μπορεί να γίνει αποκλειστικά από την σκοπιά των εκπομπών διοξειδίου του άνθρακα.
<P>
Τέλος, δεν γίνεται καμία απολύτως αναφορά στο γεγονός ότι η παγκοσμιοποίηση συμβάλλει στην υπερχρησιμοποίηση των ορυκτών καυσίμων. Εν προκειμένω δεν είναι καθόλου άσχετη η προώθηση των διεθνών ανταλλαγών αγαθών σε βάρος συντομότερων, τοπικών και εθνικών διαδρομών εφοδιασμού. Αυτό που έκανε επί χρόνια η Επιτροπή μέσω της υπερφιλελεύθερης εμπορικής της πολιτικής και του ανοίγματος των αγορών μας στον παγκόσμιο ανταγωνισμό χωρίς ένα ελάχιστο ίχνος προστασίας των οικονομιών μας -ασχέτως της βασικής της λογικής- ευθύνεται σε πολύ μεγάλο βαθμό για τη δημιουργία των προβλημάτων, που τώρα διατείνεται η Επιτροπή ότι θέλει να τα επιλύσει.
<SPEAKER ID="175" NAME="Roger Helmer" AFFILIATION="NI">
(EN) Κύριε Πρόεδρε, υπάρχουν πολλά που θα μπορούσα να σχολιάσω σχετικά με αυτήν την έκθεση. Ασφαλώς κάνει την τυπική γονυκλισία στην υστερία για τις κλιματικές αλλαγές, παρά τις αυξανόμενες αμφιβολίες για τον υποτιθέμενο σύνδεσμο μεταξύ CO2 και κλίματος. Ωστόσο, επίσης αναγνωρίζει τη σημασία του διαφοροποιημένου ενεργειακού εφοδιασμού και της χρήσης των ορυκτών καυσίμων, συμπεριλαμβανόμενου του άνθρακα στο ενεργειακό μίγμα. Δίνει έμφαση στην ανάγκη ενεργειακής ασφάλειας, και σε αυτό το πλαίσιο επισημαίνει σωστά την ανάγκη για ενεργειακή αποδοτικότητα, για τη συνέχιση της χρήσης εγχώριων πηγών, συμπεριλαμβανόμενου του άνθρακα και για την πυρηνική ενέργεια - την υφιστάμενη χρήση σχάσης και τη σημαντική αναζήτηση σύντηξης, που αποτελεί τη μεγάλη ελπίδα για το μέλλον.
<P>
Ο πιο εντυπωσιακός παράγοντας στη συζήτηση για την ενέργεια, είναι ο τρόπος με τον οποίον οι Πράσινοι και οι συνταξιδιώτες τους αγωνιούν σχετικά με τις εκπομπές διοξειδίου του άνθρακα αλλά αντιπαραθέτουν τη μόνη επικρατούσα τεχνολογία μειωμένης παραγωγής διοξειδίου του άνθρακα. Με το πετρέλαιο να φτάνει τα 90 δολάρια το βαρέλι, είναι η στιγμή για τον κ. Harms να αναγνωρίσει ότι η πυρηνική ενέργεια είναι η φθηνότερη, ασφαλέστερη, καθαρότερη, πιο βιώσιμη και προβλέψιμη τεχνολογία παραγωγής βασικού φορτίου η οποία είναι διαθέσιμη. Όπως ανέφερε ο συνάδελφός μου κ. Vidal-Quadras, η διάθεση πυρηνικών αποβλήτων είναι απλώς ένα τεχνικό πρόβλημα το οποίο έχει τώρα επιλυθεί.
<SPEAKER ID="176" NAME="Jan Březina" AFFILIATION="PPE-DE">
(CS) Κυρίες και κύριοι, θέλω καταρχάς να αναγνωρίσω το έργο του εισηγητή, που ετοίμασε μια καλά ισορροπημένη και πραγματιστική έκθεση, η οποία αντικατοπτρίζει τις τελευταίες εξελίξεις. Εκτιμώ, επίσης, αυτή την πρωτοβουλία του Κοινοβουλίου, δεδομένου ότι είναι μία από τις λίγες εκθέσεις, που εξετάζουν τις συμβατικές πηγές ενέργειας.
<P>
Είμαι πεπεισμένος ότι στις αμέσως επόμενες δεκαετίες τα ορυκτά καύσιμα θα εξακολουθήσουν να είναι αναντικατάστατα στο ενεργειακό μείγμα: πρέπει, επομένως, να ληφθούν δεόντως υπόψη. Οι ανανεώσιμες πηγές ενέργειας είναι σημαντικές, μολονότι δεν μπορούν να αντικαταστήσουν τις συμβατικές πηγές ενέργειας. Όπως αναφέρεται σε αυτή την έκθεση, οι προσπάθειές μας πρέπει να στοχεύουν στην ανάπτυξη νέων τεχνολογιών, που θα επιτρέψουν την παραγωγή ενέργειας με μικρότερο αντίκτυπο στο περιβάλλον, όπως είναι η τεχνολογία καθαρού άνθρακα. Στις μέρες μας, όταν αντιμετωπίζουμε την ολοένα και μεγαλύτερη κατανάλωση ενέργειας αφενός και την έλλειψη τεχνολογιών, που θα αντικαταστήσουν τις υφιστάμενες πηγές ενέργειας, αφετέρου, ένας υπερβολικά μονοδιάστατος προσανατολισμός προς τις ανανεώσιμες πηγές ενέργειας μπορεί παραδόξως να επιταχύνει την εξάρτηση των κρατών μελών από τις εισαγωγές ενέργειας από άλλες χώρες. Επειδή η ενέργεια έχει καταστεί το πλέον στρατηγικό αγαθό, οι συζητήσεις για την πλήρη αντικατάσταση των συμβατικών πηγών μπορεί να είναι δημοφιλείς, είναι όμως πολύ ανεύθυνες.
<P>
Θεωρώ θρίαμβο της κοινής λογικής το γεγονός ότι αυτή η έκθεση αφιερώνει επαρκή προσοχή στην πυρηνική ενέργεια. Αν εννοούμε πραγματικά ό,τι λέμε για τη στρατηγική μείωσης των εκπομπών διοξειδίου του άνθρακα στο μηδέν, δεν μπορούμε να απορρίψουμε την πυρηνική ενέργεια, που χωρίς αμφιβολία είναι μία από τις καθαρότερες πηγές ενέργειας. Δεν πρέπει να παραμείνουμε μόνοι στις προσπάθειές μας για μείωση των εκπομπών διοξειδίου του άνθρακα, αλλά να πασχίσουμε να πείσουμε τις άλλες υπερδυνάμεις να συνταχθούν μαζί μας. Αν δεν λάβουν παρόμοια μέτρα χώρες όπως οι "ΠΑ, η Κίνα και η Ινδία, τα μέτρα που λαμβάνουμε δεν θα έχουν κανέναν πραγματικό αντίκτυπο σε παγκόσμια κλίμακα, διότι μετά βίας μπορούν να επηρεάσουν το ένα έβδομο της συνολικής παραγωγής διοξειδίου του άνθρακα.
<P>
Συνοπτικά, θέλω να προτείνω να μελετήσει ο εισηγητής πιο προσεκτικά τις διαφορές ανάμεσα στους πυρηνικούς αντιδραστήρες. Δεν υπάρχει καμία σύγκριση ανάμεσα στον αντιδραστήρα που εξερράγη στο Τσερνομπίλ και σε αυτούς που είναι εγκατεστημένοι στην Τσεχική Δημοκρατία.
<SPEAKER ID="177" NAME="Reino Paasilinna" AFFILIATION="PSE">
(FI) Κύριε Πρόεδρε, κύριε Επίτροπε, η έκθεση του κ. Reul παίρνει ως δεδομένο το σημαντικό ερώτημα του ποια κατεύθυνση ακολουθούν η Ευρώπη και ο κόσμος στο ενεργειακό ζήτημα. Οι διενέξεις συνεχίζονται. Για πόσον καιρό μπορούμε να τις συγκρατήσουμε;
<P>
Δεν υπάρχει εύκολη εναλλακτική λύση έναντι της ενέργειας από ορυκτά καύσιμα, δεδομένων των υφιστάμενων συνθηκών, ούτε καν αν καταβάλουμε κάθε δυνατή προσπάθεια για να εξοικονομήσουμε πολύ περισσότερη ενέργεια σε σύγκριση με όση εξοικονομούμε τώρα. Το πετρέλαιο αντιπροσωπεύει περίπου το 37% της ενέργειας που χρησιμοποιούμε, το φυσικό αέριο το 24% και ο άνθρακας το 16%. Επομένως, τα ορυκτά καύσιμα αντιπροσωπεύουν το 77% της συνολικής μας ενέργειας. Γνωρίζουμε ότι η Διεθνής Επιτροπή Ενέργειας προβλέπει ότι η παγκόσμια κατανάλωση ενέργειας θα αυξάνεται περισσότερο από μιάμιση φορά κάθε χρόνο. " κατανάλωση ενέργειας από ορυκτά καύσιμα αναμένεται να αυξηθεί με ακόμη μεγαλύτερους ρυθμούς, διότι οι μεγάλες αναπτυσσόμενες χώρες δεν έχουν μεγάλη εμπιστοσύνη στους σταθμούς αιολικής ενέργειας. Οι αναπτυσσόμενες χώρες αντιπροσωπεύουν το 70% της αύξησης της κατανάλωσης ενέργειας, η δε Κίνα μόνη της αντιπροσωπεύει το 30% αυτής της αύξησης. Επομένως, εξαντλούνται τα κοιτάσματα ορυκτών καυσίμων και συγκεντρώνονται σε ολοένα και λιγότερα χέρια.
<P>
Θα απαιτηθούν δεκαετίες για την αλλαγή του ενεργειακού συστήματος. Ο χρόνος εξαντλείται· στην πραγματικότητα είναι ένας αγώνας ενάντια στον χρόνο. Αν δεν μπορέσουμε να επιλύσουμε τα περιβαλλοντικά και ενεργειακά προβλήματα, δεν μπορούμε να εγγυηθούμε την ειρήνη.
<P>
Επιτρέψτε μου να αναφέρω ορισμένους τομείς δράσης: χρειαζόμαστε εντατική έρευνα, ανάπτυξη προϊόντων και νέες τεχνολογίες, ενώ απαιτείται και αλλαγή της συμπεριφοράς μας. Στην Ευρώπη, δεν διεξάγουμε καν εντατική έρευνα, μολονότι κατευθυνόμαστε ολοταχώς σε μεγαλύτερη εξάρτηση, υψηλότερες τιμές και διενέξεις. Μόλις τώρα άκουσα ότι οι "νωμένες Πολιτείες Αμερικής δαπανούν πενταπλάσια ποσά για περιβαλλοντική έρευνα σε σύγκριση με την Ένωση. Πώς γίνεται να δουλεύει κατ' αυτόν τον τρόπο η βασιζόμενη στη στρατηγική της Λισαβόνας οικονομία που στηρίζεται στη γνώση;
<P>
Τέλος, πρέπει να πούμε ότι η ενέργεια έχει μια κοινωνική διάσταση. Οι τιμές αυξήθηκαν κατά 50% σε λίγα μόλις χρόνια.
<SPEAKER ID="178" NAME="Anne Laperrouze" AFFILIATION="ALDE">
(FR) Κύριε Πρόεδρε, κύριε Επίτροπε, κυρίες και κύριοι, η έκθεση του κ. Reul είναι μια πολύ καλή και εμπεριστατωμένη έκθεση και τον συγχαίρω γι' αυτό. Εκπλήσσομαι, όμως, με την έκταση που αφιερώνει στον άνθρακα.
<P>
Ο άνθρακας αποτελεί, αναμφίβολα, μια άφθονη πηγή ενέργειας. Αποτελεί, επίσης, την πιο ευρέως διαδεδομένη πηγή ενέργειας από ορυκτά καύσιμα στον κόσμο. Με προβληματίζει, ωστόσο, ο αυξανόμενα πρωταρχικός του ρόλος στην παραγωγή ηλεκτρικής ενέργειας. Δίνεται η εντύπωση ότι η τεχνολογία δέσμευσης και αποθήκευσης του άνθρακα θα επιλύσει το πρόβλημα των εκπομπών αερίου που προκαλούν το φαινόμενο του θερμοκηπίου από σταθμούς παραγωγής ενέργειας με καύση άνθρακα, ομολογώ όμως ότι διατηρώ τις επιφυλάξεις μου. Υπάρχουν σε ολόκληρο τον κόσμο σταθμοί παραγωγής ενέργειας με καύση άνθρακα: είναι δυνατόν να τους εξοπλίσουμε όλους με συστήματα δέσμευσης του άνθρακα; Πώς θα καταφέρουμε να αποτρέψουμε τις εκπομπές διοξειδίου του άνθρακα από τους λεγόμενους "καθαρούς" σταθμούς παραγωγής ενέργειας με καύση άνθρακα; Μήπως ελλοχεύει ο κίνδυνος ότι, αφού περάσαμε ήδη τις εποχές της καύσης ξύλων, της καύσης άνθρακα και της καύσης πετρελαίου, κάνουμε τώρα ένα βήμα πίσω σε μιαν άλλη εποχή καύσης άνθρακα;
<P>
Για να ολοκληρώσω με μια πιο αισιόδοξη νότα, το δυνατό σημείο της έκθεσης έγκειται, κατά τη γνώμη μου, στην πρότασή της για το Ευρωπαϊκό Στρατηγικό Σχέδιο Ενεργειακής Τεχνολογίας. Το σχέδιο πρέπει να εξετάσει την απαραίτητη διαφοροποίηση των πηγών ενέργειας μέχρι το 2020, το 2030 και το 2050 και πρέπει επίσης να αντανακλά τη σημασία της χρήσης πόρων σε περιφερειακό επίπεδο.
<SPEAKER ID="179" NAME="Wiesław Stefan Kuc" AFFILIATION="UEN">
(PL) Κύριε Πρόεδρε, από τις πηγές ενέργειας που απαριθμούνται στην έκθεση, μόνο ο άνθρακας, είτε πρόκειται για λιθάνθρακα είτε για λιγνίτη, είναι διαθέσιμος σε τεράστιες ποσότητες στην Ευρωπαϊκή Ένωση. Κατά μέγα μέρος, είμαστε αναγκασμένοι να εισάγουμε τα άλλα καύσιμα για ενέργεια. Οι ενεργειακές απαιτήσεις θα αυξηθούν συμβαδίζοντας με την ανάπτυξη. Επί του παρόντος, δεν είναι σαφές πόσο επιτυχώς θα αναπτύξουμε την παραγωγή από ανανεώσιμες πηγές ενέργειας ή από κυψέλες καυσίμου υδρογόνου, αλλά και αυτές χρειάζονται ενεργειακό εφοδιασμό. Για τον λόγο αυτόν, παρά τις τεράστιες προσπάθειες, δεν πρέπει να εγκαταλείψουμε υπερβολικά πρόωρα τον άνθρακα ως προσπελάσιμη πηγή ενέργειας. Δεν κάνουμε αρκετά για να αναπτύξουμε καθαρή ενέργεια από τον άνθρακα. Πρέπει να δοθούν περισσότεροι πόροι για την επεξεργασία του άνθρακα και τη βελτίωση της αποδοτικότητας των καυστήρων και των γεννητριών. Πρέπει να διατηρήσουμε την ενεργειακή ασφάλεια και ένα από τα στοιχεία αυτής αποτελεί ο άνθρακας, που είναι διαθέσιμος σε όλες σχεδόν τις χώρες της ΕΕ. Δεν έχουμε την πολυτέλεια να επιδεικνύουμε απαρέσκεια στα φυσικά μας πλούτη.
<P>
Τέλος, θέλω να συγχαρώ τον Herbert Reul και τους συναδέλφους του για την έξοχη και ισορροπημένη έκθεση, την οποία υποστηρίζω πλήρως.
<SPEAKER ID="180" NAME="Alyn Smith" AFFILIATION="Verts/ALE">
(EN) Κύριε Πρόεδρε, κύριε Επίτροπε, είναι ωραίο να σας βλέπουμε να εργάζεστε μαζί μας σε τόσο προχωρημένη ώρα.
<P>
Στην Ευρώπη έχουμε ένα τεράστιο δυναμικό ανανεώσιμων πηγών ενέργειας. Στη Σκοτία το γνωρίζουμε αυτό καλύτερα από οτιδήποτε άλλο. Όπως είπε η κ. Harms, η ομάδα μου αντιμετωπίζει ορισμένες δυσκολίες με την υποστήριξη των θετικών πυρηνικών πτυχών αυτής της έκθεσης. Αλλά η δική μου άποψη είναι ότι πρέπει επίσης να διασφαλίσουμε ότι πραγματοποιούμε έρευνα σε άλλες, μη πυρηνικές πηγές ενέργειας και έρευνα όσον αφορά τους τρόπους να τις βελτιώσουμε.
<P>
Στην παράγραφο 47, η δέσμευση άνθρακα είναι πειραματική αλλά είναι ελπιδοφόρα, και στην παράγραφο 47 καλούμε την Επιτροπή να καθορίσει, το συντομότερο δυνατόν, σαφείς πολιτικές κατευθυντήριες γραμμές για την προώθηση της έρευνας για τη δέσμευση και την αποθήκευση άνθρακα. Κύριε Επίτροπε, χαίρομαι που ακούω ότι πρόκειται να το πράξετε αυτό. Είναι σημαντικό γιατί, αν αρκεστούν στα δικά τους μέσα, τα κράτη μέλη δεν θα τα καταφέρουν.
<P>
Στη Σκοτία, είχαμε στο Peterhead μια πρωτοποριακή σε παγκόσμιο επίπεδο πρόταση για μια εγκατάσταση επίδειξης. Λόγω της πολιτικής αβεβαιότητας που έχει προκληθεί από το γεγονός ότι δεν αποτέλεσε προτεραιότητα για την κυβέρνηση του Λονδίνου, το σχέδιο προχωράει - και προχωράει στην Καλιφόρνια.
<P>
" Ευρώπη μπορεί να ηγηθεί σε αυτό· μπορούμε να είμαστε συνολικά αξιόλογοι όσον αφορά το ενεργειακό δυναμικό που διαθέτουμε, αλλά πρέπει να προχωρήσουμε σε πραγματική δράση. Με χαρά μου διαπιστώνω ότι αυτή η έκθεση έχει κάποιες ιδέες τις οποίες προωθεί η Επιτροπή.
<SPEAKER ID="181" NAME="Miloslav Ransdorf" AFFILIATION="GUE/NGL">
(CS) Θα ήθελα να επισημάνω 10 σημεία όσον αφορά την έκθεση του κ. Reul. Είναι μια έξοχη και ισορροπημένη έκθεση, που, κατά τη γνώμη μου, είναι γραμμένη στο πνεύμα των λόγων του Antoine de Saint Exupéry για το μέλλον: καθήκον μας δεν είναι να το προβλέψουμε, αλλά να το καταστήσουμε εφικτό.
<P>
" έκθεση απαριθμεί πρακτικά όλες τις συμβατικές πηγές ενέργειας, εκτός ίσως, για να ικανοποιήσω τους Πρασίνους εδώ, από τις ράβδους εβονίτη και τις ουρές αλεπούς. Πέρα από την πλάκα, αναγνωρίζω τον εξαντλητικό τρόπο, με τον οποίο η έκθεση καλύπτει τις γενικές ρυθμίσεις, που διέπουν τον τομέα της ενέργειας. Όπως επιβεβαιώνουν τα ιστορικά πορίσματα του καθηγητή Semjonov, από την προϊστορική και αρχαϊκή περίοδο ισχύουν οι ίδιοι βασικοί κανόνες: από τη μια πλευρά οι άνθρωποι προσπάθησαν να μειώσουν την ενεργειακή ένταση των τεχνολογιών, ενώ από την άλλη μεριά αγωνίστηκαν να παράγουν περισσότερη ενέργεια.
<P>
Κατά τη γνώμη μου, σήμερα είναι ζωτικής σημασίας ο αποτελεσματικός συνδυασμός πηγών ενέργειας και διαφοροποίησης των εισαγωγών φυσικού αερίου. Πρέπει να αυξηθεί το βάρος της ευρωπαϊκής ενιαίας αγοράς ως παράγοντας κατοχύρωσης της σταθερότητας και αξιοπιστίας του εφοδιασμού.
<P>
Υφίστανται βεβαίως περιβαλλοντικοί κίνδυνοι σε σχέση με αυτό, για τους οποίους πρέπει να γίνει προσεκτική εκτίμηση. Ο εισηγητής, ο κ. Reul, αναφέρει, για παράδειγμα, την αρκτική υφαλοκρηπίδα, που, σύμφωνα με ορισμένες εκτιμήσεις, αντιπροσωπεύει μέχρι και το 25% των νέων πηγών φυσικού αερίου και πετρελαίου.
<P>
Αναμφίβολα θα ζητηθεί από την Επιτροπή να λάβει μέτρα για τη μείωση της έντασης της ενέργειας ανά μονάδα του ΑΕγχΠ. Ένας άλλος βασικός στόχος είναι η εκπόνηση μιας λογικής πολιτικής μεταφοράς τεχνολογίας.
<P>
(Ο Πρόεδρος διακόπτει τον ομιλητή)
<SPEAKER ID="182" NAME="Ján Hudacký" AFFILIATION="PPE-DE">
(SK) Επιτρέψτε μου να συγχαρώ τον εισηγητή, τον κ. Reul, για την εξαίρετη έκθεσή του. Αυτή η έκθεση αποτυπώνει την παγιωμένη κατάσταση στον τομέα των συμβατικών πηγών ενέργειας και τεχνολογιών, ταυτόχρονα δε, εφιστά την προσοχή, με έναν περίπλοκο τρόπο, σε πολλές πτυχές της περαιτέρω χρήσης τους στο πλαίσιο τόσο της διασφάλισης του ενεργειακού εφοδιασμού όσο και της ανάγκης συνεχούς αύξησης των εκπομπών.
<P>
Αφού υπάρχει αυξανόμενη ανάγκη για ενέργεια σε παγκόσμια κλίμακα, η Ευρωπαϊκή Ένωση δεν μπορεί να διαθέτει την πολυτέλεια της πλήρους εξάλειψης των ορυκτών καυσίμων, καθώς διαδραματίζουν σημαντικό ρόλο στη συνολική παραγωγή ενέργειας, μολονότι τα κοιτάσματά τους βαίνουν μειούμενα. Παρά το γεγονός ότι η Ευρωπαϊκή Ένωση είναι κατά μέσο όρο σχετικά αποτελεσματική στην παραγωγή ενέργειας από αυτές τις συμβατικές πηγές, ορισμένα κράτη μέλη θα μπορούσαν να κάνουν πολύ περισσότερα στον τομέα της θέσπισης και της υποστήριξης νέων, αποτελεσματικότερων τεχνολογιών και της ανάπτυξης νέων, αποτελεσματικότερων μονάδων συνεργασίας. Ούτε θα πρέπει να δημιουργήσουν τα κράτη μέλη περιττά εμπόδια για νέες επενδύσεις στη χρήση ορυκτών κοιτασμάτων μέσω των πλέον προηγμένων διαθέσιμων τεχνολογιών.
<P>
Ένα άλλο ζήτημα, στο οποίο θέλω να επικεντρωθώ, είναι η πυρηνική ενέργεια. Όπως γνωρίζουμε, η πυρηνική ενέργεια στην πράξη έχει μηδενικές εκπομπές διοξειδίου του άνθρακα και είμαι πεπεισμένος ότι αργά ή γρήγορα θα βρει τη θέση που της αναλογεί ακόμη και σε εκείνα τα κράτη μέλη, που για την ώρα τάσσονται εναντίον της για ιδεολογικούς μάλλον παρά για πραγματιστικούς λόγους. Αφού οι νέες τεχνολογίες, όπως οι αντιδραστήρες τέταρτης γενιάς, αναπτύσσονται διαρκώς (ακόμη και στη Ρωσία, κυρία Harms), υπάρχουν τώρα διαθέσιμες επιλογές για περαιτέρω βελτιώσεις σε ό,τι αφορά την επιχειρησιακή τους ασφάλεια και την ασφαλή αποθήκευση του χρησιμοποιημένου πυρηνικού καυσίμου.
<P>
Για να ολοκληρώσω, θέλω να πω ότι εκτιμώ το γεγονός ότι με το έργο της Επιτροπής πραγματοποιείται μια απτή στροφή προς μια πιο ανοικτή και αντικειμενική άποψη και αξιολόγηση των ωφελειών της πυρηνικής ενέργειας, καταλήγοντας σε πρωτοβουλίες όπως είναι το Ευρωπαϊκό Φόρουμ Πυρηνικής Ενέργειας, η εναρκτήρια συνεδρίαση του οποίου θα πραγματοποιηθεί στη Μπρατισλάβα τον προσεχή Νοέμβριο, όπως αναφέρθηκε σε αυτό το Σώμα. Έλειπε για καιρό από την Ευρώπη μια σταθερή πλατφόρμα για συζητήσεις, που θα συμβάλουν στην ανταλλαγή γνώσεων, πληροφοριών και απόψεων. Αυτού του είδους η ανταλλαγή θα είναι χρήσιμη τόσο στους εμπειρογνώμονες όσο και στο κοινό εν γένει και υποθέτω ότι θα είναι χρήσιμη και στους Πράσινους.
<SPEAKER ID="183" NAME="Hannes Swoboda" AFFILIATION="PSE">
(DE) Κύριε Πρόεδρε, θέλω να θίξω δύο σημεία. Το πρώτο είναι ένα θέμα για το οποίο ελπίζω και πιστεύω ότι όλοι είμαστε σταθερά ενωμένοι, η άποψη δηλαδή ότι οι συμβατικές πηγές και μορφές ενέργειας και η συμβατική τεχνολογία θα συνεχίζουν να διαδραματίζουν μείζονα ρόλο στο μέλλον. " ιδέα ότι μπορούμε να αντικαταστήσουμε τα πάντα με ενέργεια από εναλλακτικές πηγές αποτελεί αυταπάτη. Πρέπει, ωστόσο, να καταστήσουμε τη συμβατική τεχνολογία πιο φιλική προς το περιβάλλον -αυτό είναι απολύτως βασικό- και πρέπει επίσης να διασφαλίσουμε ότι οι συμβατικές μορφές τεχνολογίας θα καταστούν αποδοτικότερες. Αυτές είναι οι απόψεις που συμμεριζόμαστε και απ' αυτής της πλευράς μπορούμε να υποστηρίξουμε με σθένος την έκθεση.
<P>
" κατάσταση είναι ίσως κάπως διαφορετική σε ό,τι αφορά την πυρηνική τεχνολογία. Πρέπει να καταστεί απολύτως σαφές, χωρίς αστερίσκους και υποσημειώσεις, ότι κάθε χώρα μπορεί να επιλέξει τις δικές της μορφές τεχνολογίας, με άλλα λόγια, μπορεί να επιλέξει την πυρηνική τεχνολογία ή να επιλέξει να πορευτεί χωρίς προσφυγή στην πυρηνική επιλογή.
<P>
Μια άλλη αρχή που πρέπει να είναι κοινή για όλους μας είναι η πρωτοκαθεδρία της ασφάλειας - όχι μόνο της ασφάλειας στη διαδικασία παραγωγής ενέργειας αλλά, βεβαίως, της ασφαλούς τελικής διάθεσης των αποβλήτων και, εκείνο που είναι λίαν σημαντικό στον σημερινό κόσμο, εκεί όπου αυξάνεται συνεχώς η σημασία της παγκόσμιας διάστασης, της μη εξάπλωσης της πυρηνικής τεχνολογίας, που μπορεί να χρησιμοποιηθεί για στρατιωτικούς σκοπούς.
<P>
Θα επιθυμούσα η έκθεση να είχε εστιάσει μάλλον με πιο αιχμηρό τρόπο σε αυτά τα θέματα. Ομολογουμένως, τα έχουμε εξετάσει σε άλλες εκθέσεις και πιστεύω ότι η Ευρώπη πρέπει να θέσει το καλύτερο παράδειγμα σε αυτό το πεδίο. Ασχέτως αυτού που μπορεί να αποκληθεί η ιδεολογική στάση -είτε τασσόμαστε υπέρ είτε κατά της πυρηνικής τεχνολογίας- η ασφάλεια πρέπει οπωσδήποτε να είναι πρωταρχικής σημασίας. Ελπίζω ότι εμείς στο Ευρωπαϊκό Κοινοβούλιο και βεβαίως η Επιτροπή θα επιδείξουμε αυξανόμενη εγρήγορση, προκειμένου να διασφαλίσουμε ότι όλα τα θέματα ασφαλείας, περιλαμβανομένης της μη εξάπλωσης, θα παραμείνουν στο προσκήνιο, ειδάλλως θα αποτύχουμε ως προς την ευθύνη μας έναντι της ανθρωπότητας και της ειρήνης στον κόσμο. Ελπίζω ότι αυτό το μήνυμα θα αποτυπωθεί ευκρινέστερα αύριο σε ορισμένες τροπολογίες σε σύγκριση με ό,τι συμβαίνει στην έκθεση του κ. Reul.
<SPEAKER ID="184" NAME="Mariela Velichkova Baeva" AFFILIATION="ALDE">
(BG) Γεωπολιτικά συμφέροντα και οι προσπάθειες εξισορροπήσεων, το επίπεδο τεχνολογικής ανάπτυξης και ο αντίκτυπός του στην οικονομία δημιουργούν τις αναγκαίες συνθήκες για μια δεύτερη ευκαιρία στην πυρηνική ενέργεια, ως ένα σημαντικό στοιχείο του ενεργειακού μείγματος. Αυτό το θέμα είναι πολύ σημαντικό και επίκαιρο, αν το δούμε στο πλαίσιο της φορτισμένης συζήτησης για την κλιματική αλλαγή, για την ασφάλεια του ενεργειακού εφοδιασμού και της εναλλακτικής λύσης για την παραγωγή ηλεκτρικής ενέργειας.
<P>
Στη χώρα μου, τη Βουλγαρία, ο πυρηνικός σταθμός του Kozlodui κάλυπτε το 43% της συνολικής παραγωγής ενέργειας στη χώρα, συμβάλλοντας στην αειφόρο ανάπτυξη της οικονομίας το 2006. Βέβαια, αυτοί οι αριθμοί αφορούν την περίοδο πριν από το κλείσιμο των μονάδων τρία και τέσσερα του πυρηνικού σταθμού στις 31 Δεκεμβρίου 2006. Αναλύσεις αποκαλύπτουν ότι στις αμέσως επόμενες δεκαετίες η κατανάλωση ηλεκτρικής ενέργειας θα διπλασιαστεί σε παγκόσμιο επίπεδο. Σε ολόκληρο τον κόσμο, είναι υπό κατασκευή 31 αντιδραστήρες, ενώ άλλοι βρίσκονται στη φάση σχεδίασης. Αυτή η δυναμική διαδικασία έρχεται να δείξει ότι γίνονται ενεργές προσπάθειες για να εξευρεθούν λύσεις, προκειμένου να αντεπεξέλθουμε στις προκλήσεις που αντιμετωπίζουν οι σύγχρονες οικονομίες, να παράσχουμε φθηνή και καθαρή ενέργεια, να αντιμετωπίσουμε την κλιματική αλλαγή, να τηρήσουμε τις ποσοστώσεις εκπομπών αερίων που προκαλούν το φαινόμενο του θερμοκηπίου βάσει του Πρωτοκόλλου του Κιότο, να διαφυλάξουμε την ασφάλεια του εφοδιασμού και να μειώσουμε την εξάρτηση από το εισαγόμενο φυσικό αέριο και το πετρέλαιο. Αν μάλιστα υπενθυμίσω ακόμη ένα γεγονός, ότι δηλαδή επί του παρόντος οι πυρηνικοί σταθμοί παράγουν το ένα τρίτο της ηλεκτρικής ενέργειας στην Ευρωπαϊκή Ένωση, τότε καταλήγω στο συμπέρασμα ότι ενδεχομένως ήλθε η ώρα για μια πυρηνική Αναγέννηση.
<SPEAKER ID="185" NAME="Vladimír Remek" AFFILIATION="GUE/NGL">
(CS) Κυρίες και κύριοι, η έκθεση είναι αξιέπαινη, διότι περιλαμβάνει όλους τους τομείς του ενεργειακού μείγματος, ενώ εξετάζει ιδιαίτερα τις συμβατικές πηγές. Πρέπει αναμφίβολα να κλιμακώσουμε την αποτελεσματικότητα της χρήσης των ορυκτών καυσίμων.
<P>
Ωστόσο, είμαι πεπεισμένος ότι υπάρχουν αρκετοί λόγοι, για τους οποίους δεν μπορούμε να τα καταφέρουμε χωρίς την πυρηνική ενέργεια. " αειφόρος ανάπτυξη, η διατήρηση της ανταγωνιστικότητας υπό την ευρύτερη δυνατή έννοια, η πραγματική προστασία του περιβάλλοντος και οι μειώσεις των εκπομπών αερίων είναι μόνο μερικοί από τους λόγους αυτούς. Αρχίζουμε επιτέλους να συζητάμε για την πυρηνική ενέργεια χωρίς να αφήνουμε να μας συμπαρασύρουν περιττά αισθήματα και συναισθηματισμοί, αν και μερικές από τις τροπολογίες που υποβλήθηκαν, ακόμη και μερικές από τις ομιλίες, εξακολουθούν να μην το επιβεβαιώνουν αυτό.
<P>
Επομένως, χαίρομαι που ακούω ρεαλιστικές φωνές από την Επιτροπή και από άλλα θεσμικά όργανα της ΕΕ, που λένε ότι πρέπει να ενσωματώσουμε την πυρηνική ενέργεια ακόμη και στο μέλλον. Σε πολλές χώρες η πυρηνική ενέργεια αποτελεί ήδη καίρια πηγή και είναι εχέγγυο της πολυσυζητημένης έννοιας της ενεργειακής ανεξαρτησίας και ασφάλειας. Φαίνεται επιτέλους ότι επιδιώκοντας ποσοστώσεις και ποσοστά δεν θα καταλήξουμε να κάνουμε εκείνο που ένα τσέχικο ρητό περιγράφει εύγλωττα ως το "να πετάξουμε το μωρό μαζί με το νερό του μπάνιου".
<SPEAKER ID="186" NAME="Alejo Vidal-Quadras" AFFILIATION="PPE-DE">
(ES) Κύριε Πρόεδρε, η έκθεση ιδίας πρωτοβουλίας, που θα ψηφίσουμε αύριο, είναι η τρίτη και τελική έκθεση, που εκπονεί το Σώμα και ολοκληρώνει την απάντηση του Κοινοβουλίου στην ενεργειακή αναθεώρηση, που υπέβαλε η Επιτροπή στις αρχές του χρόνου.
<P>
Ο συνάδελφός μας, ο Herbert Reul, επιτέλεσε ένα έξοχο έργο καθ' όλη τη διάρκεια της συζήτησης στην επιτροπή και παρουσίασε ένα συνεκτικό, συνεπές κείμενο, που λαμβάνει πλήρως υπόψη τις ανησυχίες της πλειονότητας των βουλευτών του ΕΚ.
<P>
Για πολύ καιρό, τα ορυκτά καύσιμα και η πυρηνική ενέργεια θα συνεχίσουν να είναι ο κορμός του ενεργειακού μας μείγματος και παρά τους φιλόδοξους στόχους που έχουμε καθορίσει οι ίδιοι αναφορικά με τις ανανεώσιμες πηγές ενέργειας, η συμβολή τους δεν θα είναι πραγματικά ουσιαστική για αρκετές δεκαετίες. Επομένως, δεν πρέπει να μετριάσουμε τις προσπάθειες για την έρευνα, την ανάπτυξη και την καινοτομία σε συμβατικές πηγές, αφού η εκπλήρωση των δεσμεύσεών μας σε σχέση με την κλιματική αλλαγή, την ασφάλεια του εφοδιασμού και την ανταγωνιστικότητα, συνεπάγεται την επίτευξη πιο αειφόρου χρήσης αυτών των πηγών.
<P>
Το αποτέλεσμα της ψηφοφορίας στην επιτροπή ήταν άριστο, αφού υπογράμμιζε την πρόοδο που σημειώθηκε όσον αφορά τον έλεγχο της δέσμευσης του διοξειδίου του άνθρακα, τη βελτίωση της ενεργειακής αποδοτικότητας στην παραγωγή ηλεκτρικής ενέργειας, τη συμβολή των συνθετικών καυσίμων για τις μεταφορές και τον ανταγωνισμό στον τομέα της πυρηνικής ενέργειας.
<P>
Μια Ομάδα σε αυτό το Σώμα υπέβαλε σχεδόν 40 τροπολογίες στο τμήμα για την πυρηνική ενέργεια, επιδιώκοντας να αλλάξει κάθε αντικειμενική και πραγματιστική αναφορά στα πυρηνικά καύσιμα με αναφορές σε ανανεώσιμες πηγές ενέργειας. Θέλω να τους υπενθυμίσω ότι για το ίδιο θέμα διεξήχθη ήδη ψηφοφορία στην προηγούμενη συνεδρίαση της Ολομέλειας και επιτρέψτε μου σας παρακαλώ να πω στην ενδιαφερόμενη ομάδα ότι μπορεί κάποιος ελεύθερα να ζει σε έναν κόσμο αποκομμένος από την πραγματικότητα, αλλά ότι όλοι μας θα υποφέρουμε από τις συνέπειες, αν οι εμμονές τους οδηγήσουν τελικά στο να κατισχύσουν τα επιχειρήματά τους. Στην πλειονότητά τους τα μέλη του Σώματος προτιμούν να εργάζονται βάσει γεγονότων και να χρησιμοποιούν αυτά τα γεγονότα για να εκπονούν λογικές πολιτικές, που δεν οδηγούν την κοινωνία μας σε συλλογική κατάρρευση.
<SPEAKER ID="187" NAME="Atanas Paparizov" AFFILIATION="PSE">
(BG) Επιτρέψτε μου, πρώτα και κύρια, να συγχαρώ τον εισηγητή, τον κ. Reul, για την αντικειμενική και ισορροπημένη του έκθεση. Ένα μείζον διακριτό χαρακτηριστικό της έκθεσης είναι η καθαρή σκιαγράφηση του ρόλου των συμβατικών πηγών ενέργειας, η ανάγκη για την ολοένα και αποδοτικότερη χρήση τους μέσω νέων τεχνολογιών προς επίτευξη της ενεργειακής ασφάλειας της Ευρωπαϊκής Ένωσης με τη μέγιστη δυνατή συμμόρφωση προς τους αειφόρους αναπτυξιακούς στόχους και την καταπολέμηση της κλιματικής αλλαγής. Θέλω να υποστηρίξω το συμπέρασμα ότι οι αυξανόμενες επενδύσεις σε ενεργειακές τεχνολογίες σε ευρωπαϊκό και εθνικό επίπεδο δεν θα συμβάλουν μόνο στην επίτευξη των ενεργειακών στόχων της ΕΕ, αλλά θα ενισχύσουν επίσης τις ικανότητές της να εξαγάγει εξοπλισμό σύμφωνα με τις υψηλότερες προδιαγραφές αποδοτικότητας και ασφάλειας.
<P>
Θέλω να ξεχωρίσω το τμήμα της έκθεσης, που αναφέρεται στην πυρηνική ενέργεια, όχι μόνο λόγω της ηγετικής της θέσης στην παραγωγή ενέργειας από συμβατικές πηγές, αλλά και λόγω της ζωτικής σημασίας της πυρηνικής ενέργειας για την τήρηση των υψηλότερων πυρηνικών προδιαγραφών ασφαλείας. Υπ' αυτή την έννοια, η στήριξη της έκκλησης της Επιτροπής για τη θέσπιση κοινών επιπέδων αναφοράς για την πυρηνική ασφάλεια στην Ευρωπαϊκή Ένωση είναι καίρια πτυχή της έκθεσης. Θέλω να δώσω ιδιαίτερη έμφαση στο γεγονός ότι η Βουλγαρία, που προτίθεται να κατασκευάσει έναν νέο πυρηνικό σταθμό, ενδιαφέρεται ιδιαίτερα για τον ενισχυμένο ρόλο της Ευρωπαϊκής Ένωσης στην τήρηση υψηλών προδιαγραφών για την πυρηνική ασφάλεια, καθώς και για τη δημιουργία ευνοϊκού επενδυτικού περιβάλλοντος για εκείνα τα πολύ μεγάλης κλίμακας έργα, που απαιτούν μεγάλους οικονομικούς, υλικούς και διανοητικούς πόρους. Το έργο της Ευρωπαϊκής Ένωσης, περιλαμβανομένου του έργου της Ομάδας Υψηλού Επιπέδου για την Πυρηνική Ασφάλεια και τη Διαχείριση Αποβλήτων και του υφιστάμενου Φόρουμ Πυρηνικής Ενέργειας, θα συμβάλει στην ενσωμάτωση της πυρηνικής ενέργειας στις πολιτικές της ΕΕ κατά τρόπο αντικειμενικότερο.
<SPEAKER ID="188" NAME="Markus Pieper" AFFILIATION="PPE-DE">
(DE) Κύριε Πρόεδρε, όσο αναγκαία και αν είναι η ενεργοποίηση μέτρων για την καταπολέμηση της κλιματικής αλλαγής και την προώθηση των ανανεώσιμων πηγών ενέργειας, είναι άκρως σημαντικό ότι το Κοινοβούλιο πρέπει να ασχοληθεί επίσης με το μέλλον των συμβατικών πηγών ενέργειας. " έκθεση Reul τονίζει με έμφαση την τεράστια σημασία του άνθρακα και της πυρηνικής ενέργειας για την περιφερειακή οικονομία. Έχουμε 300 000 ευρωπαϊκές θέσεις απασχόλησης μόνο στον τομέα της εξόρυξης του άνθρακα. Πρόσθετη οικονομική ενίσχυση παρέχεται από τους σταθμούς παραγωγής ενέργειας και μέσω φορολογικών εσόδων. Περίπου το 60% της παραγωγής μας ηλεκτρικής ενέργειας βασίζεται στην ευρωπαϊκή παραγωγή άνθρακα ή πυρηνικής ενέργειας. Βεβαίως και πρέπει να αυξήσουμε την αποδοτικότητα και την ασφάλεια αυτών των ενεργειακών πηγών. Βεβαίως και πρέπει επίσης να επιδιώξουμε να προστατεύσουμε το περιβάλλον, μέσω της επεξεργασίας πρόσθετων νομικών διατάξεων, που διέπουν θέματα όπως οι εκπομπές άνθρακα.
<P>
Από την άλλη πλευρά, δεν πρέπει να σφίξουμε τη νομοθετική βίδα τόσο πολύ, ώστε ο άνθρακας να χάσει τη διεθνή του ανταγωνιστικότητα. Γεγονός είναι ότι οι ανανεώσιμες πηγές ενέργειας δεν θα μπορούν να αναπτυχθούν τόσο γρήγορα όσο θα επιθυμούσαμε. Αντιμετωπίζουμε την απειλή των περιορισμών στην ανεξαρτησία μας στο πεδίο της εξωτερικής πολιτικής και των αυθαίρετων δράσεων εκ μέρους του ενεργειακού μας εφοδιασμού. Ο μόνος τρόπος αποφυγής της απειλής στο μέλλον είναι μέσω ενός στρατηγικού ενεργειακού μείγματος, που περιλαμβάνει επίσης τον άνθρακα και την πυρηνική ενέργεια.
<SPEAKER ID="189" NAME="Andres Tarand" AFFILIATION="PSE">
(ET) Αν επιδιώκουμε πραγματικά να θέσουμε υπό έλεγχο την κλιματική αλλαγή, είναι σημαντικό σχεδόν να μηδενίσουμε τις εκπομπές άνθρακα από την καύση ορυκτών καυσίμων. Ωστόσο, για να αποτρέψουμε και να μετριάσουμε τις ανεπιθύμητες συνέπειες της κλιματικής αλλαγής πρέπει να αναλάβουμε δράση στον ενεστώτα χρόνο. " Ευρωπαϊκή Ένωση πρέπει να μειώσει αισθητά τις τρέχουσες εκπομπές αερίων που προκαλούν το φαινόμενο του θερμοκηπίου και αυτό πρέπει να παραμείνει ο ακρογωνιαίος λίθος της πολιτικής μας για το κλίμα. Χαίρομαι που η Προσωρινή Επιτροπή του Ευρωπαϊκού Κοινοβουλίου για την Αλλαγή του Κλίματος ενέκρινε πρόσφατα μια αυστηρή γραμμή όσον αφορά τις διαπραγματεύσεις μας ενόψει της Διάσκεψης του Μπαλί για το Κλίμα τον Δεκέμβριο.
<P>
Σε ό,τι αφορά την τεχνολογία καθαρού άνθρακα, μπορούν βεβαίως να αυξηθούν οι πόροι που είναι διαθέσιμοι επί του παρόντος για την απαραίτητη έρευνα, διότι πρέπει να γίνουν έρευνες για το θέμα. Ωστόσο, δεν μπορούμε να περιμένουμε δεκαετίες εν αναμονή ερευνητικών πορισμάτων χωρίς να κάνουμε τίποτε άλλο και, επομένως, πρέπει τώρα να επικεντρωθούμε στα μέτρα που πρέπει να εφαρμοστούν αμέσως, στη μείωση δηλαδή των εκπομπών διοξειδίου του άνθρακα, σε μέτρα εξοικονόμησης ενέργειας και σε μια γενική μετάβαση σε ανανεώσιμες πηγές ενέργειας.
<P>
" ψηφοφορία στην Επιτροπή Βιομηχανίας, Έρευνας και Ενέργειας κατέληξε στο να δοθεί υπερβολικά μεγάλη έμφαση στην πυρηνική ενέργεια στην έκθεση Reul και έγινε ελάχιστη συζήτηση για τις ανανεώσιμες πηγές ενέργειας. Επομένως, υποστηρίζω πλήρως τις τροπολογίες που κατατέθηκαν στο Σώμα, καθώς συμβάλλουν στην εξισορρόπηση της έκθεσης. Σας ζητώ ιδίως να στηρίξετε τις προτεινόμενες τροπολογίες, με τις οποίες συστήνεται να θέσει η Ευρωπαϊκή Επιτροπή τις ανανεώσιμες πηγές ενέργειας στο επίκεντρο του δικού της Ευρωπαϊκού Στρατηγικού Σχεδίου Ενεργειακής Τεχνολογίας.
<SPEAKER ID="190" NAME="Vladimir Urutchev" AFFILIATION="PPE-DE">
(EN) Κύριε Πρόεδρε, καταρχάς θα ήθελα να επαινέσω τον κ. Reul που οδήγησε την έκθεσή του μέσω περίπου 200 τροπολογιών που εξετάστηκαν σε επιτροπή για να παράσχει στο Κοινοβούλιο μια πολύ ισορροπημένη, συμπαγή και ειλικρινή έκθεση που είναι εξαιρετικά σχετική με τις προκλήσεις που αντιμετωπίζουμε σήμερα και στο μέλλον. Πολλές από αυτές τις αμφιλεγόμενες τροπολογίες εμφανίστηκαν εκ νέου την τελευταία στιγμή και εμείς που βρισκόμαστε στην ολομέλεια πρέπει να τις απορρίψουμε πάλι. Οι τροπολογίες δεν καταστρέφουν μόνο την έκθεση: τελικά, καταστρέφουν το περιβάλλον που ορισμένες από τις προτάσεις ισχυρίζονται πως απεικονίζουν.
<P>
Χρησιμοποιώ τη λέξη "ειλικρινής" πιο ελεύθερα επειδή ο κ. Reul χρησιμοποίησε πραγματικές λέξεις όπως "άνθρακας" και "πυρηνικός" και δεν κρύφτηκε πίσω από τις γενικότητες του τι μπορεί ή δεν μπορεί να είναι βιώσιμο ή ανανεώσιμο, και είναι σαφές ότι θα συνεχίσουμε να βασιζόμαστε στα ορυκτά καύσιμα για τις επόμενες γενιές. Ασφαλώς στηρίζουμε τις ανανεώσιμες πηγές ενέργειας. Το κάνουμε γιατί παρέχουν την απαραίτητη, καθαρή ενέργεια. Ωστόσο, στα περισσότερα κράτη μέλη, οι ανανεώσιμες πηγές δεν μπορούν να ανταποκριθούν ούτε στους περιβαλλοντικούς μας στόχους, ούτε στις απαιτήσεις ενισχυμένης ενέργειας, ούτε στην ανάγκη μας να παραμείνουμε ανταγωνιστικοί στις παγκόσμιες αγορές. Ως υπεύθυνοι πολιτικοί, πρέπει να αγνοήσουμε τα δόγματα του παρελθόντος και να αναγνωρίσουμε ότι οι καθαρές τεχνολογίες έχουν έναν ρόλο να διαδραματίσουν. Απλώς, πρέπει να διατηρήσουμε και να ενισχύσουμε το πυρηνικό μέρος - και για την ώρα δεν το έχουμε κάνει σε ικανοποιητικό βαθμό. Στη χώρα μου, τη Βουλγαρία, αναγκαστήκαμε χωρίς λόγο να κλείσουμε 2 000 MW ασφαλούς, καθαρής πυρηνικής ενέργειας.
<SPEAKER ID="191" NAME="Joan Calabuig Rull" AFFILIATION="PSE">
(ES) Κύριε Πρόεδρε, παρά τους φιλόδοξους στόχους που θέσαμε οι ίδιοι για μας, φαίνεται πως όλοι συμφωνούμε ότι οι συμβατικές πηγές ενέργειας θα συνεχίσουν να αποτελούν σημαντικό κομμάτι του ενεργειακού μας μείγματος. Κατά συνέπεια, η πυρηνική ενέργεια θα συνεχίσει να διαδραματίζει σημαντικό ρόλο, καθώς εξακολουθεί να είναι αναγκαία για να διασφαλίσουμε την ασφάλεια και τη σταθερότητα του εφοδιασμού σε πολλές χώρες.
<P>
Για τον σκοπό αυτόν, είναι λογικό να διεξαχθεί έρευνα σε τομείς, όπου είναι προφανέστερες οι αδυναμίες της πυρηνικής ενέργειας, όπως είναι η ασφάλεια ή η επεξεργασία των αποβλήτων, πρέπει όμως να σημειώσουμε ότι η έκθεση ασπάζεται σαφώς την ιδέα ότι η πυρηνική επιλογή εμπίπτει στην αποκλειστική αρμοδιότητα των κρατών μελών, όπως σημείωσε στην αρχή ο κ. Reul.
<P>
Ωστόσο, φαίνεται ότι ορισμένοι επιθυμούν να εμπιστευθεί η Ευρώπη το μέλλον της σχεδόν αποκλειστικά στην πυρηνική ενέργεια, θέτοντας σε δεύτερη μοίρα την ανάπτυξη ανανεώσιμων πηγών ενέργειας, την αυξημένη αποδοτικότητα και την έρευνα. Υπάρχει μια μικρή λεπτομέρεια, που πρέπει να σταθμίσουμε: ποιες είναι οι απόψεις της κοινής γνώμης επ' αυτού;
<P>
Λάβαμε και με το παραπάνω υπόψη την πραγματικότητα της κατάστασης, βεβαίως όμως, πρέπει να έχουμε σαφείς προτεραιότητες και σε σχέση με αυτό πρέπει να σημειωθεί ότι η σημασία του Ευρωπαϊκού Στρατηγικού Σχεδίου Ενεργειακής Τεχνολογίας, που υποχρεούται να μας υποβάλει σύντομα η Επιτροπή είναι μια πολύ σημαντική πτυχή αυτού του πράγματος.
<P>
Πιστεύουμε ότι ο κύριος στόχος πρέπει να είναι η μείωση του κόστους των ανανεώσιμων πηγών ενέργειας, η βελτίωση της ενεργειακής αποδοτικότητας των κτιρίων, της βιομηχανίας και των μεταφορών και η πρόοδος όσον αφορά τις τεχνολογίες που εξασφαλίζουν χαμηλά επίπεδα άνθρακα. " Ευρώπη και τα κράτη μέλη πρέπει να καταστήσουν αυτούς τους στόχους πολιτική τους προτεραιότητα και το επίκεντρο των προσπαθειών τους για την οικοδόμηση μιας μελλοντικής ενεργειακής πολιτικής.
<SPEAKER ID="192" NAME="Silvia-Adriana Ţicău" AFFILIATION="PSE">
(RO) " ακαθάριστη εγχώρια παραγωγή της Ευρωπαϊκής Ένωσης επιτυγχάνεται με βάση διάφορες πηγές ενέργειας: 31% πυρηνική ενέργεια, 29% άνθρακα, 19% φυσικό αέριο, 14% ανανεώσιμες πηγές ενέργειας και 5% πετρέλαιο.
<P>
" Ρουμανία παράγει το 13,5% της ενέργειάς της από το πετρέλαιο, το 15,3% από τον άνθρακα και τον οπτάνθρακα και το 5,9% είναι υδροηλεκτρική και πυρηνική ενέργεια. Σε ό,τι αφορά την πυρηνική ενέργεια, είναι βασικό να διασφαλίσουμε την ασφάλειά της και ιδίως την κατάλληλη διαχείριση των αποβλήτων. Τα συστήματα πυρηνικής ενέργειας τέταρτης γενιάς θα επιτρέψουν την καλύτερη διαχείριση των πυρηνικών αποβλήτων και θα μειώσουν την ποσότητά τους. Ωστόσο, ένα άκρως σημαντικό στοιχείο για την περιβαλλοντική προστασία πρέπει να αφορά την επεξεργασία του ύδατος, που χρησιμοποιείται για την ψύξη των αντιδραστήρων. Για τον λόγο αυτόν, οι επενδύσεις στην ασφάλεια και την επεξεργασία των ραδιενεργών αποβλήτων πρέπει να αποτελεί προτεραιότητα για τις χώρες, που παράγουν πυρηνική ενέργεια. " περιοχή της Μαύρης Θάλασσας είναι άκρως σημαντική για τη διαφοροποίηση των πηγών ενέργειας της Ευρωπαϊκής Ένωσης. " περιοχή έχει στρατηγική σημασία, όχι μόνο για τη μεταφορά υδρογονανθράκων από την περιοχή της Κασπίας Θάλασσας προς την Ευρωπαϊκή Ένωση, αλλά και για τα υφιστάμενα κοιτάσματα άνθρακα στη Ρουμανία, τη Βουλγαρία, την Τουρκία, την Ουκρανία και τη Ρωσία. Είναι σημαντικό η βιομηχανία άνθρακα να παράσχει ασφάλεια και υγιεινή στην εργασία. Για όσο ο άνθρακας θα αποτελεί πηγή ενέργειας, είναι σημαντικό να γίνονται οι αναγκαίες επενδύσεις, προκειμένου να παρέχεται ασφάλεια στον εργασιακό χώρο.
<SPEAKER ID="193" NAME="Edit Herczog" AFFILIATION="PSE">
(HU) Κύριε Πρόεδρε, κυρίες και κύριοι, συγχαίρω τον εισηγητή και όλους τους σκιώδεις εισηγητές. Αποτελεί ιδιαίτερο επίτευγμα αυτής της έκθεσης ότι το Ευρωπαϊκό Κοινοβούλιο αντιλήφθηκε χωρίς να μείνει καμία σκιά αμφιβολίας και αποδέχθηκε ότι οι ιδεολογικές ανησυχίες δεν μπορούν να υπερκεράσουν την περιβαλλοντική και οικονομική αναγκαιότητα. Ορισμένα από τα τωρινά κράτη μέλη επιχείρησαν να κάνουν αυτό ακριβώς το πράγμα πριν από μισό αιώνα, όπως όμως γνωρίζουμε, απέτυχαν. Το 1956 η Ουγγαρία εγκατέλειψε τη μάταιη πολιτική αντίληψη ότι θα μπορούσε να είναι χώρα του σιδήρου και του χάλυβα. Ευτυχώς η Ευρωπαϊκή Ένωση δεν χρειάστηκε να φθάσει σε αυτά τα άκρα για να αντιληφθεί και να αναγνωρίσει ότι θα απαιτηθεί όλη μας η γνώση και όλοι μας οι πόροι, αν πράγματι θέλουμε να ικανοποιήσουμε τις ενεργειακές μας ανάγκες με ασφαλή τρόπο τον 21ο αιώνα. Αυτό επιτάσσει τη μέγιστη δυνατή διαφοροποίηση από πλευράς πόρων και τεχνολογιών. " ιδεολογία δεν μπορεί να αποφασίσει σε τι είδους βάση θα στηρίζεται ο ενεργειακός εφοδιασμός της Ευρώπης σε 10, 20 ή 50 χρόνια· πρέπει να αποφασίσει η επιστήμη. Ο ρόλος των πολιτικών είναι να απαιτούν ασφάλεια, να συντονίζουν τους πόρους και να τονώνουν την αποδοχή εκ μέρους της κοινής γνώμης. Για την αποστολή αυτή εύχομαι σε όλους μας -όπως θα έλεγαν οι ούγγροι ανθρακωρύχοι- 'jó szerencsét', είθε να βγούμε με ασφάλεια στο τέλος της ημέρας!
<SPEAKER ID="194" NAME="Andris Piebalgs" LANGUAGE="EN">
Κύριε Πρόεδρε, όπως αναφέρθηκε, αυτή είναι η τρίτη έκθεση όσον αφορά την απόφαση της Επιτροπής και την τελευταία απόφαση του Ευρωπαϊκού Συμβουλίου. " έκθεση Vidal-Quadras μας βοήθησε να διαμορφώσουμε το πακέτο της εσωτερικής αγοράς. " έκθεση Thomsen θα έχει τεράστια επιρροή στις προτάσεις μας όσον αφορά τις ανανεώσιμες πηγές ενέργειας. Μπορώ επίσης να υποσχεθώ πως θα παρακολουθήσουμε πολύ προσεκτικά την ψηφοφορία όσον αφορά την έκθεση Reul, γιατί το αποτέλεσμα αυτής της έκθεσης θα επηρεάσει την προσέγγιση της CCS -πρώτα από όλα τη νομική πρόταση και επίσης την έκθεση- και επίσης το Στρατηγικό Σχέδιο Ενεργειακής Τεχνολογίας και τη μελλοντική μας πολιτική, εφόσον η Συνθήκη Ευρατόμ μας δίνει εντολή για την πυρηνική ενέργεια. Αυτός είναι ο λόγος για τον οποίο η Επιτροπή θα παρακολουθήσει πολύ προσεκτικά αυτήν την ψηφοφορία.
<P>
Την ίδια στιγμή θα ήθελα να επισημάνω δύο σημεία. Αναφέρθηκε ότι πρέπει να εκσυγχρονιστεί ο ενεργειακός τομέας. Αν θυμάμαι -τώρα, το 2007- την πρώτη συζήτηση το 2004, πιστεύω πως επιτύχαμε πολλά. Σαφώς, η ασφάλεια του εφοδιασμού και των κλιματικών αλλαγών συνδέονται στενά, με μια ίσως βασική διαφορά σε αυτό το στάδιο, το οποίο είναι το κόστος για τον διαχωρισμό του άνθρακα, αλλά πιστεύω πως θα βοηθήσουν οι εξελίξεις στην τιμή του πετρελαίου.
<P>
Την ίδια στιγμή, αναφέρθηκαν οι κλιματικές αλλαγές. Δεν επενδύουμε σε επαρκείς πόρους. Πρέπει πραγματικά να αποφασίσουμε τις προτεραιότητές μας. Χωρίς μαζικές επενδύσεις στην έρευνα και την ανάπτυξη στον ενεργειακό τομέα δεν θα πετύχουμε. Πιστεύω πως η τριετής συζήτηση υπήρξε εξαιρετικά χρήσιμη για να προετοιμάσει το έδαφος. Τώρα όμως είναι η στιγμή να αντιμετωπιστούν τα ζητήματα. Πως μπορεί κάποιος να ισχυριστεί για παράδειγμα, πως ορισμένα κράτη μέλη εξαρτώνται από τρίτες χώρες όταν τα διαρθρωτικά ταμεία χρησιμοποιούνται ελάχιστα για την ενέργεια, ή πρακτικά καθόλου!
<P>
Θα έλεγα επίσης πως το τμήμα στους εθνικούς προϋπολογισμούς για την έρευνα και την ανάπτυξη είναι μικρό. Αυτά λοιπόν είναι κρίσιμα ζητήματα που πρέπει να αντιμετωπίσουμε. Φοβάμαι πως δεν έχει απομείνει πολύς χρόνος έως ότου υπάρξει σοβαρή αναστάτωση στην αγορά. Πρέπει λοιπόν να ενεργήσουμε και πρέπει να το πράξουμε τώρα, στη βάση στην οποία έχει εργαστεί έως τώρα το Κοινοβούλιο.
<P>
Υπήρξε επίσης αναφορά σε ένα συγκεκριμένο ζήτημα: πως χρειαζόμαστε επαρκείς ενεργειακούς πόρους. Επαρκείς πόροι απαιτούν διαχείριση της ενεργειακής ζήτησης. Και πάλι εδώ, το Κοινοβούλιο προχώρησε και η Επιτροπή προχώρησε, και την ίδια στιγμή έπρεπε να ξεκινήσω 12 υποθέσεις παραβιάσεων για τη μη ανακοίνωση σχεδίων δράσης για την ενεργειακή αποδοτικότητα, τη βάση δράσης όσον αφορά την ενεργειακή ζήτηση.
<P>
Όσον αφορά τη ζήτηση και την εξάρτηση από τρίτες χώρες, υπάρχει επίσης κάτι που πρέπει να αντιμετωπίσουμε. Πιστεύω πως η έκθεση Saryusz-Wolski υπήρξε μια θαρραλέα προσπάθεια να το επιτύχει. Αν σε κάποιο κράτος μέλος ασκηθεί εκβιασμός από κάποιον προμηθευτή, το κράτος αυτό θα πρέπει να μιλήσει για αυτό. Γιατί ο βασικός λόγος είναι ότι έχουμε κοινή εξωτερική πολιτική και πολιτική ασφάλειας (CFSP) που θα μπορούσε να δημιουργήσει τις κατάλληλες προϋποθέσεις για κοινή δράση και πιστεύω πως οποιαδήποτε χώρα που έχει αρκετό κουράγιο να εκβιάσει οποιαδήποτε από τις χώρες της ΕΕ θα το σκεφτεί ξανά ή δεν θα εκβιάσει ξανά, αν αυτό ειπωθεί ή συζητηθεί στο Συμβούλιο.
<P>
Το τελευταίο κομμάτι της παρέμβασής μου θα είναι η πυρηνική ενέργεια. Είναι απολύτως σαφές ότι, βάσει της Μεταρρυθμιστικής Συνθήκης, το ενεργειακό μίγμα προκύπτει κάτω από την εθνική διαδικασία λήψης αποφάσεων. Αυτό σημαίνει πως η απόφαση όσον αφορά την πυρηνική ενέργεια πρέπει να γίνει από κάθε κράτος μέλος ξεχωριστά. Θα πρέπει επίσης να γίνει κατανοητό ότι οι συνθήκες τώρα απαιτούν ασφαλώς η ισχύουσα νομοθεσία να διασφαλίσει διαφάνεια και προβλεψιμότητα γιατί πρόκειται για μια εξαιρετικά μακροπρόθεσμη επένδυση.
<P>
Ο κ. Swoboda ανέφερε επίσης ζητήματα μη εξάπλωσης. Τα βλέπουμε αυτά αλλά κατά τη γνώμη μου, είναι εξαιρετικά σαφές ότι η ΚΕΠΠΑ έχει την προτεραιότητα και η Ευρατόμ θα έπρεπε να συμπληρώνει και να βοηθά. Είναι σαφώς η ΚΕΠΠΑ που θα πρέπει να οδηγεί τις δραστηριότητές μας όσον αφορά τη μη εξάπλωση.
<P>
Δύο πολύ συγκεκριμένες απαντήσεις. Καταρχάς το Mochovce. " Slovenske Elektrarne ενημέρωσε πράγματι για την πρόθεσή της να κατασκευάσει ένα εργοστάσιο πυρηνικής ενέργειας. Πρόκειται για έναν αντιδραστήρα VVR 440/213 αλλά δεν είναι τύπου Τσερνομπίλ. " Επιτροπή, σύμφωνα με το άρθρο 41 της Συνθήκης Ευρατόμ, θα προετοιμάσει μια γνώμη, λαμβάνοντας πλήρως υπόψη όλες τις προκλήσεις που θέτει αυτή η απόφαση. Αυτό θα πάρει χρόνο αλλά μπορείτε να είστε σίγουροι ότι η Επιτροπή θα πραγματοποιήσει τη σωστή εκτίμηση και δεν θα διστάσει αν έχουμε οποιαδήποτε αμφιβολία για την ασφάλεια αυτού του εξοπλισμού.
<P>
Όσον αφορά το γεγονός ότι ήρθαμε εδώ για να μιλήσουμε για το κλείσιμο ορισμένων πυρηνικών μονάδων, μια συζήτηση όσον αφορά αυτό το ζήτημα δεν θα ήταν παραγωγική. Το ζήτημα συμφωνήθηκε από τους εμπειρογνώμονες που προετοίμασαν το έδαφος. Συζητήθηκε σε πολιτικό επίπεδο και συμφωνήθηκε σε επίπεδο κυβερνήσεων και σφραγίστηκε με ένα δημοψήφισμα σε όλα τα κράτη μέλη, συμπεριλαμβανόμενων των χωρών όπου βρίσκονται αυτοί οι αντιδραστήρες. Παρακαλώ μην επιστρέψετε σε αυτό, γιατί μας αποσπά την προσοχή από τις μελλοντικές εξελίξεις. Δεν υπάρχει τρόπος να λάβουν οι αντιδραστήρες αυτοί το πράσινο φως για να παρατείνουν τον χρόνο λειτουργίας τους. Πρόκειται για αδιέξοδο. Αντιληφθείτε, παρακαλώ, πως δεν θα υπάρξει εξέλιξη.
<P>
Γνωρίζω πως ίσως έχετε προσωπικές απόψεις όσον αφορά αυτό αλλά δεν θα αναλυθεί ασφαλώς, τουλάχιστον από την Ευρωπαϊκή Επιτροπή. " άποψη έχει διαμορφωθεί. Συμφωνήθηκε δημοκρατικά και ας διατηρήσουμε και τιμήσουμε τη δέσμευση.
<P>
Εκτιμώ εξαιρετικά την έκθεση που συντάχθηκε. Πρόκειται για μια πολύ δύσκολή έκθεση και πιστεύω πως έχει δώσει σημασία εκεί που πρέπει. Ελπίζω η ψηφοφορία να μας βοηθήσει να ολοκληρώσουμε το έγγραφο που πρέπει να προετοιμάσουμε έως το τέλος του έτους.
<SPEAKER ID="195" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 24 Οκτωβρίου.

<CHAPTER ID="022">
Τα κρατικά ραδιοτηλεοπτικά μέσα στην ψηφιακή εποχή: το μέλλον του διττού συστήματος (συνοπτική παρουσίαση) 
<SPEAKER ID="231" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Belet, εξ ονόματος της Επιτροπής Πολιτισμού και Παιδείας, σχετικά με τα κρατικά ραδιοτηλεοπτικά μέσα στην ψηφιακή εποχή: το μέλλον του διττού συστήματος.
<SPEAKER ID="232" NAME="Ivo Belet" LANGUAGE="NL">
Κυρία Πρόεδρε, καλησπέρα κυρία Επίτροπε, κυρίες και κύριοι, το ψήφισμα το οποίο ευελπιστούμε ότι θα εγκριθεί εδώ την Πέμπτη αποστέλλει, κατά τη γνώμη μου, ένα πολύ σημαντικό μήνυμα, ένα μήνυμα που αποδεικνύει ότι υπάρχει μεγάλη στήριξη σε αυτό το Σώμα όσον αφορά το τυπικό ευρωπαϊκό μοντέλο των μέσων ενημέρωσης, το οποίο δίνει χώρο τόσο σε εμπορικούς ραδιοτηλεοπτικούς οργανισμούς, αφενός, όσο και σε δημόσιους ραδιοτηλεοπτικούς οργανισμούς, αφετέρου. Αυτό το μοντέλο, κυρία Πρόεδρε, είναι τυπικά ευρωπαϊκό, διότι το συναντά κανείς μόνο περιστασιακά στις "νωμένες Πολιτείες ή την Ιαπωνία, πολύ δε λιγότερο στην Κίνα. Στα περισσότερα κράτη μέλη της Ευρωπαϊκής Ένωσης, αυτό το διττό σύστημα μέσων ενημέρωσης έχει αποδειχθεί ότι προσφέρει τις βέλτιστες διασφαλίσεις όσον αφορά την πολυφωνία των μέσων ενημέρωσης, την ανεξαρτησία των συντακτών και την ελευθερία του Τύπου γενικότερα. Ωστόσο, το εν λόγω μοντέλο δέχεται, δυστυχώς, μεγάλη πίεση στην Ευρωπαϊκή Ένωση. " πίεση αυτή οφείλεται σε διαφόρους λόγους. Είναι αποτέλεσμα των μεγάλων περικοπών που υφίστανται οι αρμόδιες αρχές, εθνικές ή περιφερειακές, αλλά ασκείται επίσης μεγάλη πίεση από ιδιωτικές εταιρείες μέσων ενημέρωσης στους δημόσιους ραδιοτηλεοπτικούς οργανισμούς. Θεωρούν ότι οι δημόσιοι ραδιοτηλεοπτικοί οργανισμοί αντιπροσωπεύουν τον αθέμιτο ανταγωνισμό, κυρίως όσον αφορά το Διαδίκτυο. Λόγω αυτής της γενικότερης κατάστασης, οι δημόσιοι ραδιοτηλεοπτικοί οργανισμοί σε πολλά κράτη μέλη της Ευρωπαϊκής Ένωσης παλεύουν πραγματικά να επιβιώσουν. Αυτό θέτει υπό αμφισβήτηση τη λεπτή ισορροπία του διττού συστήματος που διακυβεύεται. Πρέπει να πράξουμε ό,τι μπορούμε προκειμένου να εξασφαλίσουμε ότι το ευρωπαϊκό μοντέλο των μέσων ενημέρωσης που διαθέτουμε θα παραμείνει ανέπαφο σε αυτούς τους ταραχώδεις καιρούς και ότι θα του εξασφαλίσουμε επίσης γερά θεμέλια για το μέλλον. Απαιτούνται πολλές παρεμβάσεις για τον σκοπό αυτόν, τις οποίες διατυπώνουμε στο ψήφισμα. " πρώτη παρατήρηση που θα ήθελα να κάνω, και δεν είμαι βέβαιος εάν το Σώμα το γνωρίζει, είναι ότι, κάποτε, όλα τα κράτη μέλη της Ευρωπαϊκής Ένωσης δεσμεύτηκαν επισήμως να διασφαλίσουν την ελευθερία του Τύπου στο πλαίσιο του Συμβουλίου της Ευρώπης. Αυτό περιλαμβάνει μια σαφώς οριζόμενη αποστολή και χρηματοδότηση των δημόσιων ραδιοτηλεοπτικών οργανισμών. " μακροπρόθεση χρηματοδότηση είναι σημαντική. Είναι καιρός, ως Ευρωπαϊκό Κοινοβούλιο, να υπενθυμίσουμε και στα 27 κράτη μέλη ότι ανέλαβαν τότε αυτές τις δεσμεύσεις και ότι πρέπει επίσης να τις τηρήσουν. " δεύτερη παρατήρησή μου είναι ότι η πολυφωνία στα μέσα ενημέρωσης, και η ελευθερία του Τύπου γενικότερα, αποτελούν σημαντικό συστατικό της δημοκρατίας μας. Για τον λόγο αυτόν, θέλουμε να θεσπίσουμε τον ρόλο του παρατηρητηρίου για τον πλουραλισμό των μέσων ενημέρωσης. Αυτό, κυρία Επίτροπε, είναι ένα εργαλείο που αναπτύχθηκε με πρωτοβουλία της Επιτροπής. Είναι ένα πολύ χρήσιμο εργαλείο, το οποίο μπορεί να εξυπηρετήσει ως μέσο καθοδήγησης σε πολλά κράτη μέλη, σε πολλές περιοχές όπου η πολυμορφία και η πολυφωνία των μέσων ενημέρωσης κινδυνεύουν να υποστούν πιέσεις. Τελευταίο αλλά όχι έσχατο, θεωρώ ότι η μεγαλύτερη πρόκληση για όλα τα μέσα ενημέρωσης είναι να εξασφαλίσουν διαδικτυακή παρουσία, ψηφιακή παρουσία στο Διαδίκτυο. " αυξανόμενη νευρικότητα -ή, θα μπορούσε κανείς να πει, η αυξανόμενη εχθρικότητα- απέναντι στις πρωτοβουλίες των δημόσιων ραδιοτηλεοπτικών οργανισμών σχετικά με το Διαδίκτυο είναι ανησυχητική. Ορισμένα άτομα της πολιτικής, και ιδιαίτερα σε εθνικό επίπεδο, και επίσης των μέσων ενημέρωσης, φαίνεται ότι λησμονούν πως έγιναν σαφείς συμφωνίες πέρυσι σχετικά με τις διαδικτυακές δράσεις των δημόσιων ραδιοτηλεοπτικών οργανισμών, και είναι σημαντικό να γίνουν σεβαστές. Εάν ακολουθήσουμε αυτό το επιχείρημα, κυρία Πρόεδρε, θεωρώ ότι πρέπει επίσης να αναπτύξουμε μοντέλα που θα επιτρέψουν στις μηχανές αναζήτησης και τους παρόχους διαδικτυακών υπηρεσιών να διαδραματίσουν τον ρόλο τους. Εν κατακλείδι, φρονώ ότι δεν έχουμε πλέον την πολυτέλεια να μείνουμε αμέτοχοι, ειδάλλως κάποια στιγμή θα συνειδητοποιήσουμε ότι το Google και το YouTube, καθώς και η Apple, έχουν καταλάβει τον χώρο που αναλογεί στα μέσα ενημέρωσής μας. Κάτι τέτοιο, βεβαίως, θα ήταν εντελώς ανεπιθύμητο.
<SPEAKER ID="233" NAME="Miroslav Mikolášik" AFFILIATION="PPE">
(SK) Κυρία Πρόεδρε, πρέπει να κάνουμε βήματα στην Ευρωπαϊκή Ένωση προκειμένου να εξασφαλίσουμε την ισορροπία και την πολυφωνία απόψεων, κάτι στο οποίο θα συμβάλει σημαντικά η ισορροπία μεταξύ των δημόσιων και των εμπορικών ραδιοτηλεοπτικών οργανισμών στην αγορά. Όσον αφορά τη διατήρηση της πολιτιστικής πολυμορφίας, της ελευθερίας της έκφρασης και του υγιούς ανταγωνισμού, δεν πρέπει, βεβαίως, να υιοθετήσουμε μια κοινή για όλους λύση, και πρέπει, ως εκ τούτου, να σεβαστούμε τις προσπάθειες των μεμονωμένων κρατών μελών να αντιμετωπίσουν το θέμα της αύξησης του μεριδίου των δημόσιων ραδιοτηλεοπτικών οργανισμών σε εθνικό επίπεδο.
<P>
Κατά τη γνώμη μου, μια ισορροπημένη αναλογία μεταξύ δημόσιων και εμπορικών ραδιοτηλεοπτικών οργανισμών και στο Διαδίκτυο θα πρέπει να αποτελέσει προτεραιότητα τόσο για εθνικές στρατηγικές όσο και για την ευρωπαϊκή πολιτική για τα μέσα ενημέρωσης στο άμεσο μέλλον. Είναι επίσης απαραίτητο να ενθαρρύνουμε τα ενδιαφερόμενα μέρη να συνεργαστούν δημιουργικά, προκειμένου να βελτιωθεί η ποιότητα των πληροφοριών που παρέχονται στην αγορά των μέσων ενημέρωσης και να υπάρξουν καινοτομίες σε αυτόν τον τομέα. Θα ήθελα να ολοκληρώσω λέγοντας ότι η πολυφωνία και η ελευθερία των μέσων ενημέρωσης είναι ο θεμέλιος λίθος της δημοκρατίας.
<SPEAKER ID="234" NAME="Martin Ehrenhauser" AFFILIATION="NI">
(DE) Κυρία Πρόεδρε, θεωρώ και εγώ ότι το διττό σύστημα των μέσων ενημέρωσης μπορεί επίσης να επιτύχει εδώ στην Ευρώπη και ότι είναι σημαντικό να έχουμε δημόσιους ραδιοτηλεοπτικούς οργανισμούς, αφενός, και ιδιωτικούς σταθμούς, αφετέρου, που να λειτουργούν σε συνθήκες ελεύθερου ανταγωνισμού, σε μια ελεύθερη οικονομία της αγοράς. Δυστυχώς, η πραγματικότητα είναι κάπως διαφορετική. Υπάρχουν ενδείξεις για μια τεράστια τάση προς το μονοπώλιο, ιδιαίτερα στον ιδιωτικό τομέα. Πρέπει να λάβουμε μέτρα για να αντιμετωπίσουμε αυτήν την κατάσταση. Αυτή η τάση είναι ιδιαίτερα επικίνδυνη, διότι εμφανίζεται σε ένα πλαίσιο μεγάλης οικονομικής δυσχέρειας.
<P>
Αφενός, διαθέτουμε δημόσιες ραδιοτηλεοπτικές εταιρείες που δεν ανταποκρίνονται στα καθήκοντα του δημόσιου οργανισμού επιτρέποντας σε προπαγανδιστές και χειραγωγούς να αποφασίζουν για τα θέματα και το περιεχόμενο των άρθρων τους. Βεβαίως, αυτό δεν μπορούμε να το επιτρέψουμε. Επιτρέψτε μου να χρησιμοποιήσω το παράδειγμα του ORF στην Αυστρία: αυτός ο ραδιοτηλεοπτικός οργανισμός λειτουργεί σαν παράρτημα του δημοσίου, αλλά όχι όσον αφορά την οικονομική του επάρκεια. Επί του παρόντος, δεν υπάρχει φιλελευθερισμός ή πολυφωνία στα μέσα ενημέρωσης ούτε συντακτική ελευθερία, ή τουλάχιστον όχι όσο θα έπρεπε. Τι μπορεί να κάνει η ΕΕ για αυτό; Είμαι πεπεισμένος ότι το σύστημα έγκαιρης προειδοποίησης για τον εντοπισμό των μονοπωλίων που έχει ήδη στο παρελθόν παρουσιαστεί στο Ευρωπαϊκό Κοινοβούλιο είναι μια καλή λύση σε αυτό το πρόβλημα.
<SPEAKER ID="235" NAME="Zuzana Roithová" AFFILIATION="PPE">
(CS) Κυρία Πρόεδρε, θα ήθελα να κάνω δύο ακόμη σχόλια όσον αφορά τη συζήτηση. " οδηγία που εγκρίθηκε νωρίτερα σχετικά με τις οπτικοακουστικές υπηρεσίες βελτιώνει τη συνεργασία μεταξύ των εποπτικών οργάνων και παρέχει ένα υψηλό επίπεδο προστασίας των παιδιών από ακατάλληλες εκπομπές και διαφημίσεις. Ωστόσο, τα κράτη μέλη δεν συμμορφώνονται όσον αφορά την εφαρμογή της. Για παράδειγμα, στη χώρα μου, εφαρμόζεται μόλις από τον Ιούνιο. Έχουμε επίσης την ελλιπή εναρμόνιση του νόμου περί πνευματικών δικαιωμάτων. Πρέπει να γίνει ευκολότερη η χορήγηση διασυνοριακών αδειών για οπτικοακουστικά έργα από ομάδα δημιουργών και η ελευθέρωση του αρχείου των οπτικοακουστικών έργων αβέβαιης πνευματικής ιδιοκτησίας στην περίπτωση των λεγόμενων ορφανών έργων. Έχω επιβεβαιώσει ότι η Επιτροπή θα υποβάλει νέα νομοθεσία το ερχόμενο έτος, αλλά θέλει να περιορίσει τη νομοθεσία μόνο σε μουσικά έργα και όχι σε οπτικοακουστικά έργα. Συνεπώς, καλώ την Επιτροπή να δηλώσει εάν θα διορθώσει αυτό το θεμελιώδες λάθος ή εάν θα πρέπει να το διορθώσουμε ως μέλη των επιτροπών. Το πρόβλημα αυτό σχετίζεται με την παράγραφο 33 της έκθεσης.
<SPEAKER ID="236" NAME="Jaroslav Paška" AFFILIATION="EFD">
(SK) Κυρία Πρόεδρε, θα ήθελα να ξεκινήσω στηρίζοντας τις προσπάθειες του εισηγητή να ξεκινήσει μια συζήτηση στο Ευρωπαϊκό Κοινοβούλιο σχετικά με το περιβάλλον των μέσων ενημέρωσης. Φρονώ ότι πρόκειται για ένα πολύ χρήσιμο θέμα, ιδιαίτερα στην περίοδο ψηφιοποίησης, μια περίοδο όπου συντελούνται επαναστατικές αλλαγές σε αυτό το περιβάλλον.
<P>
Το περιβάλλον των μέσων ενημέρωσης οπωσδήποτε διαφέρει από χώρα σε χώρα. Υπάρχουν χώρες όπου στο περιβάλλον των μέσων ενημέρωσης κυριαρχούν τα εμπορικά μέσα ενημέρωσης, ενώ οι δημόσιοι ραδιοτηλεοπτικοί οργανισμοί αποτελούν ουσιαστικά μόνο ένα είδος υποβάθρου. Σε ορισμένα μέρη, οι εμπορικοί ραδιοτηλεοπτικοί οργανισμοί είναι πιο αδύναμοι ή εξασθενημένοι και διασκορπισμένοι, ώστε δεν ασκούν συγκεντρωτική πίεση ή δεν δημιουργούν ένα συγκεντρωτικό περιβάλλον μέσων ενημέρωσης, και έτσι οι δημόσιοι ραδιοτηλεοπτικοί οργανισμοί είναι πιο ικανοί να παρέχουν περισσότερες πληροφορίες και να επηρεάζουν την κοινή γνώμη σε μεγαλύτερο βαθμό.
<P>
Εν πάση περιπτώσει, ωστόσο, βλέπουμε ότι οι πολιτικοί φορείς συχνά παρεμβαίνουν στις δραστηριότητες ιδιαίτερα των δημόσιων ραδιοτηλεοπτικών οργανισμών, όπως ακριβώς οι ιδιοκτήτες παρεμβαίνουν στις δραστηριότητες των εμπορικών ραδιοτηλεοπτικών οργανισμών, και έτσι η ενημέρωση και η αντίληψη που έχουμε για τα πράγματα επηρεάζονται σε σημαντικό βαθμό.
<P>
Προκειμένου να επιτευχθεί η ελευθερία των μέσων ενημέρωσης, η πραγματική ελευθερία που είναι ανεξάρτητη από χρήματα, είτε ιδιωτικά είτε κρατικά, είναι απαραίτητο να παλέψουμε σκληρά ώστε οι δημοσιογράφοι να είναι ελεύθεροι και να μην υπόκεινται σε κάποιο είδος παρακολούθησης ή αυτοπαρακολούθησης που, στην πραγματικότητα, θα τους υποχρέωνε να είναι πιστοί στους εργοδότες τους. Κατά τη γνώμη μου, αυτό είναι το μεγαλύτερο πρόβλημα που προκύπτει στα μέσα ενημέρωσης αυτήν την εποχή, και πρέπει να προβούμε στο μέλλον σε αλλαγές σε αυτόν τον τομέα.
<SPEAKER ID="237" NAME="Μαρία Δαμανάκη" LANGUAGE="EN">
Κυρία Πρόεδρε, η Επιτροπή επιδοκιμάζει την έκθεση του Ευρωπαϊκού Κοινοβουλίου με τίτλο "Κρατικά ραδιοτηλεοπτικά μέσα στην ψηφιακή εποχή: το μέλλον του διττού συστήματος". " έκθεση είναι ένα πολύ ισορροπημένο κείμενο, καθώς στηρίζει το υφιστάμενο διττό σύστημα, το οποίο βασίζεται στη συνύπαρξη δημόσιων και εμπορικών ραδιοτηλεοπτικών οργανισμών στην Ευρώπη. Όπως αναφέρει η οδηγία για τα οπτικοακουστικά μέσα σε μία από τις αιτιολοτικές σκέψεις της, αυτή η συνύπαρξη αποτελεί διακριτικό στοιχείο της ευρωπαϊκής αγοράς οπτικοακουστικών μέσων και η έκθεση το αναγνωρίζει αυτό πλήρως.
<P>
Το πρωτόκολλο σχετικά με το σύστημα των δημόσιων ραδιοτηλεοπτικών οργανισμών στα κράτη μέλη, το οποίο βρίσκεται στο παράρτημα των συνθηκών της ΕΕ, αναγνωρίζει την ελευθερία των κρατών μελών να ορίζουν την αποστολή των μέσων ενημέρωσης δημόσιας υπηρεσίας και τη χρηματοδότησή τους, εφόσον αυτή η χρηματοδότηση δεν επηρεάζει τις εμπορικές συνθήκες και τον ανταγωνισμό στην Κοινότητα. Συνεπώς, τα κράτη μέλη καθορίζουν τη μορφή και τις συνθήκες χρηματοδότησης των μέσων ενημέρωσης δημόσιας υπηρεσίας, εφόσον γίνονται σεβαστοί οι κοινοτικοί κανόνες για τις κρατικές ενισχύσεις.
<P>
Συμφωνούμε με το κύριο θέμα της έκθεσης, ότι δηλαδή η δημόσια ραδιοτηλεόραση θα πρέπει να μπορεί να χρησιμοποιεί τις ευκαιρίες που παρέχουν η ψηφιοποίηση και η διαφοροποίηση των πλατφορμών διανομής σε τεχνολογικά ουδέτερη βάση. Αυτό αναγνωρίστηκε στην αναθεωρημένη ανακοίνωση της Επιτροπής το 2009 σχετικά με την εφαρμογή των κανόνων για τις κρατικές ενισχύσεις στη δημόσια ραδιοτηλεόραση. Θα θέλαμε να κάνουμε ορισμένα σχόλια ιδιαίτερα όσον αφορά δύο σημεία της έκθεσης.
<P>
Καταρχάς, όσον αφορά την παρακολούθηση των προτύπων του Συμβουλίου της Ευρώπης, η ΕΕ δεν είναι υπεύθυνη για την πολιτική ανεξαρτησία των δημόσιων ραδιοτηλεοπτικών μέσων. Επιπλέον, τα κράτη μέλη της ΕΕ δεν μπορούν να δώσουν εντολή στο Ευρωπαϊκό Παρατηρητήριο του Οπτικοακουστικού Τομέα χωρίς τη σύμφωνη γνώμη των κρατών που δεν είναι μέλη της ΕΕ. Ούτε η Επιτροπή θα μπορούσε να κάνει κάτι τέτοιο.
<P>
Δεύτερον, η έκθεση επισημαίνει ότι ορισμένα κράτη μέλη δεν έχουν αναλάβει δράση όσον αφορά την προώθηση ευρωπαϊκών έργων στα ραδιοτηλεοπτικά μέσα. Αυτό δεν μπορεί να στηριχθεί από τα στοιχεία της τελευταίας έκθεσης της Επιτροπής σχετικά με την εφαρμογή των διατάξεων της οδηγίας. Σύμφωνα με αυτήν την έκθεση, οι ραδιοτηλεοπτικοί σταθμοί σε όλη την Ευρώπη παρουσιάζουν καλή εικόνα συνολικά όσον αφορά την προώθηση των ευρωπαϊκών προγραμμάτων.
<P>
Οι δημόσιοι ραδιοτηλεοπτικοί σταθμοί θα πρέπει να είναι πρωτοπόροι στην καινοτομία, ανοίγοντας τον δρόμο για την ανάπτυξη νέων μορφοτύπων και ποιότητας, όσον αφορά τόσο το ίδιο το πρόγραμμα όσο και από τεχνικής άποψης, προκειμένου να ανταποκριθούν στις τάσεις και τις προκλήσεις που προέρχονται από αλλού. Φαίνεται ότι συμφωνούμε πλήρως σε αυτά τα ζητήματα και προσβλέπω στη συνεργασία με το Κοινοβούλιο επί των θεμάτων αυτών στο νομικό πλαίσιο που παρέχουν οι συνθήκες.
<SPEAKER ID="238" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 25 Νοεμβρίου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="239" NAME="Iosif Matula" LANGUAGE="RO">
Την εποχή της μετάβασης από το αναλογικό στο ψηφιακό σύστημα τηλεόρασης, σε συνδυασμό με την αυξανόμενη σπουδαιότητα των νέων μέσων ενημέρωσης, συμπεριλαμβανομένου του τρισδιάστατου μορφότυπου, πρέπει να λάβουμε υπόψη μια σειρά παραγόντων στις πολιτικές που καταρτίζουμε. Καταρχάς, πιστεύω ότι είναι χρήσιμο να λάβουμε μέτρα για τη διευκόλυνση της μετάβασης στο ψηφιακό σύστημα, λαμβάνοντας επίσης υπόψη τη δυνατότητα προσφοράς κουπονιών ή άλλων μέτρων για την αποζημίωση των πολιτών. Άλλο ένα σημαντικό μέτρο θα ήταν η οργάνωση εκπαιδευτικών προγραμμάτων για τους δημοσιογράφους και τους διευθυντές των δημόσιων ραδιοτηλεοπτικών οργανισμών, δεδομένων των ποσών που σταθερά διανέμονται σε αυτόν τον τομέα από τα ιδιωτικά μέσα ενημέρωσης. Επιπλέον, φρονώ ότι αξίζει να λάβουμε υπόψη στο μέλλον την ευκαιρία για την ίδρυση μιας ευρωπαϊκής υπηρεσίας δημόσιων ραδιοτηλεοπτικών οργανισμών. Ταυτόχρονα, πιστεύω ότι θα ήταν χρήσιμο για τους δημόσιους ραδιοτηλεοπτικούς οργανισμούς των κρατών μελών να συμμετέχουν σε προγράμματα ευρωπαϊκού ενδιαφέροντος για τους κοινοτικούς τηλεοπτικούς σταθμούς Euronews. Με δεδομένη όχι μόνο την ευρεία διάδοση των τρισδιάστατων παραγωγών, αλλά και τις προειδοποιήσεις των ιατρών σχετικά με τις επιπτώσεις στην υγεία των τηλεθεατών, καλώ την Ευρωπαϊκή Επιτροπή να συντάξει επειγόντως μια μελέτη που θα λαμβάνει υπόψη τους πιθανούς κινδύνους τους οποίους μπορεί να θέσει η τρισδιάστατη τηλεόραση για την υγεία των Ευρωπαίων υπό τις σημερινές τεχνικές συνθήκες.
<SPEAKER ID="240" NAME="Emil Stoyanov" LANGUAGE="BG">
Θα ήθελα, καταρχάς, να συγχαρώ τον Ivo Belet για αυτήν την εξαίρετη έκθεση σχετικά με το εν λόγω εξαιρετικά σημαντικό θέμα. Θα ήθελα επίσης να τον ευχαριστήσω για το γεγονός ότι υιοθέτησε τις ιδέες μου και τις προτάσεις μου επ' αυτού. Πιστεύω ότι καταλήξαμε σε μια ισορροπημένη έκθεση, η οποία έχει ως στόχο τη διασφάλιση του δίκαιου ανταγωνισμού μεταξύ των δημοσίων και των ιδιωτικών μέσων ενημέρωσης.
<P>
Δυνάμει μιας μακράς παράδοσης, οι εθνικοί προϋπολογισμοί, ήτοι οι φορολογούμενοι, στηρίζουν τους δημόσιους ραδιοτηλεοπτικούς σταθμούς βάσει της αντίληψης ότι οι δημόσιοι τηλεοπτικοί σταθμοί υφίστανται μόνο για να προστατεύουν το δημόσιο συμφέρον, ενώ οι ιδιωτικοί ραδιοτηλεοπτικοί οργανισμοί υφίστανται για να προστατεύουν τα ιδιωτικά, εμπορικά συμφέροντα. Ωστόσο, η πρακτική στη Βουλγαρία και σε ολόκληρη την Ευρώπη έχει εδώ και καιρό αποδείξει ότι αυτό δεν είναι εντελώς αληθές για τα δημόσια ή ιδιωτικά μέσα ενημέρωσης.
<P>
Βασιζόμενος σε πολλά χρόνια εμπειρίας στον τομέα των μέσων ενημέρωσης, πρότεινα ορισμένες τροπολογίες επί της εν λόγω έκθεσης, η οποία έχει ως στόχο να θέσει τα δημόσια και ιδιωτικά μέσα ενημέρωσης σε ίση βάση, προκειμένου να τους δώσει τη δυνατότητα να παρέχουν καλύτερη ποιοτική ενημέρωση εξέχουσας σημασίας για το κοινό. Οι ευρωπαίοι πολίτες έχουν το δικαίωμα να λαμβάνουν τη βέλτιστη ενημέρωση τόσο επί ευρωπαϊκών όσο και επί εθνικών θεμάτων. Αυτό απαιτεί την προσπάθεια τόσο των δημόσιων όσο και των ιδιωτικών μέσων ενημέρωσης, ενώ οι ρυθμιστικές αρχές πρέπει να εξασφαλίσουν τη λειτουργία τους με ίσους όρους ανταγωνισμού. Σας ευχαριστώ για την προσοχή σας.

<CHAPTER ID="011-02">
2. Βενεζουέλα, ειδικότερα η υπόθεση της Maria Lourdes Afiuni
<SPEAKER ID="414" NAME="Πρόεδρος">
" ημερήσια διάταξη προβλέπει τη συζήτηση επτά προτάσεων ψηφίσματος σχετικά με τη Βενεζουέλα και ιδίως την υπόθεση της Maria Lourdes Afiuni.
<SPEAKER ID="415" NAME="Santiago Fisas Ayxela">
συντάκτης. - (ES) Κυρία Πρόεδρε, η δικαστής Afiuni διέταξε την υπό όρους αποφυλάκιση του Eligio Cedeño, σύμφωνα με τη νομοθεσία της Βενεζουέλας και ακολουθώντας γνωμοδότηση της ομάδας εργασίας των "νωμένων Εθνών για τις αυθαίρετες κρατήσεις. Αυτό είχε ως αποτέλεσμα τον εγκλεισμό της σε φυλακή υψίστης ασφαλείας και υπό συνθήκες που θέτουν σε κίνδυνο τη ζωή της. Ο πρόεδρος Chávez ζήτησε δημοσίως από τον εισαγγελέα να επιβάλει τη μέγιστη ποινή και από την Εθνοσυνέλευση να θεσπίσει νέο νόμο με τον οποίο να γίνεται αυστηρότερη ποινή της και ο οποίος να έχει αναδρομική ισχύ.
<P>
" Διεθνής Αμνηστία και ο Ύπατος Αρμοστής των "νωμένων Εθνών για τα Ανθρώπινα Δικαιώματα εξέφρασαν την έντονη ανησυχία τους.
<P>
Κυρίες και κύριοι, δεν πρόκειται για μεμονωμένο περιστατικό. Αντιθέτως, καταδεικνύει την αυταρχική και απολυταρχική εκτροπή ενός καθεστώτος το οποίο, παρά τις κατ' επίφασιν δημοκρατικές εκλογές, προβαίνει στο κλείσιμο των μέσων ενημέρωσης που εκφράζουν την αντίθεσή τους, διατάσσει κατασχέσεις και συλλήψεις πολιτικών αντιπάλων, επιδεικνύοντας έλλειψη σεβασμού προς τα ανθρώπινα δικαιώματα και το κράτος δικαίου.
<P>
Ως εκ τούτου, ζητούμε την άμεση απελευθέρωση της δικαστού Afiuni.
<SPEAKER ID="416" NAME="Renate Weber">
συντάκτρια. - (EN) Κυρία Πρόεδρε, για άλλη μία φορά, συζητούμε στο παρόν Κοινοβούλιο την κατάσταση στη Βενεζουέλα - όχι επειδή το θέλουμε, αλλά επειδή επιβάλλεται.
<P>
Τα πράγματα δεν έχουν παρουσιάσει βελτίωση από το προηγούμενο ψήφισμά μας· το αντίθετο μάλιστα. " ίδια η έννοια του κράτους δικαίου βαίνει πλέον προς εξαφάνιση υπό το βάρος των τεράστιων πιέσεων που δέχονται οι δικαστές και η δικαστική εξουσία, γεγονός που επηρεάζει αρνητικά την άσκηση ευρέος φάσματος ανθρωπίνων δικαιωμάτων, από την ελευθερία του λόγου -ιδίως δε την ελευθερία των μέσων ενημέρωσης- έως την ιδιωτική ιδιοκτησία.
<P>
Το άρθρο 26 του συντάγματος της Βενεζουέλας είναι σαφέστατο, ορίζοντας ότι η δικαστική εξουσία είναι ανεξάρτητη και ότι ο πρόεδρος είναι ο θεματοφύλακας της ανεξάρτητης δικαιοσύνης. Παρ' όλα αυτά, μέσω των δημόσιων ομιλιών του, ο πρόεδρος Hugo Chavez υπαγορεύει ολοένα περισσότερο στους εισαγγελείς και τους δικαστές πώς να ενεργούν και να εκδίδουν αποφάσεις.
<P>
Αρκετοί δικαστές έχουν πέσει θύματα αυτής της συμπεριφοράς του προέδρου. Κάποιοι απαλλάχθηκαν από τα καθήκοντά τους· άλλοι εγκατέλειψαν τη χώρα. " υπόθεση της δικαστού Maria Lourdes Afiuni είναι η πλεόν πρόσφατη και προβεβλημένη, υπό την έννοια ότι φυλακίσθηκε μία δικαστής, κατηγορούμενη για απόφαση που εξέδωσε. Πώς θα μπορούσαν οι δικαστές που έχουν επιληφθεί της υπόθεσής της να ενεργήσουν με ανεξάρτητο τρόπο, όταν ο πρόεδρος της χώρας, αντί να περιμένει τη δίκη και την ανάλυση των αποδεικτικών στοιχείων από τη δικαστική εξουσία, αποκαλεί δημοσίως τη δικαστή Afiuni κακοποιό και ζητεί τη μέγιστη ποινή;
<P>
Τους τελευταίους επτά μήνες, η Maria Lourdes Afiuni βρίσκεται σε έναν χώρο στον οποίο απειλείται η σωματική της ακεραιότητα, ακόμα δε και η ζωή της. Βρίσκεται σε μία φυλακή με περισσότερες από 20 συγκρατούμενες, τις οποίες είχε η ίδια καταδικάσει κατά το παρελθόν για πολύ σοβαρά εγκλήματα. Δεν υπάρχει αμφιβολία ότι το εν λόγω μέτρο ελήφθη με στόχο να την ταπεινώσει και να την τρομοκρατήσει.
<P>
Δεδομένου ότι δεν τρέφω ιδιαίτερες προσδοκίες για τα δικαστήρια της Βενεζουέλας, τολμώ να ζητήσω από τον πρόεδρο Chavez να επιτρέψει την απελευθέρωσή της.
<P>
(ES) Πρόεδρε Chávez, η δικαστής Afiuni πρέπει να απελευθερωθεί άμεσα. Επιβάλλεται να διεξαχθεί άμεσα δίκαιη δίκη, με όλες τις απαιτούμενες διασφαλίσεις, ούτως ώστε να είναι σε θέση να υπερασπισθεί η ίδια τον εαυτό της έναντι του κατηγορητηρίου του εισαγγελέα. Κάτι τέτοιο δεν θα ήταν μόνο δίκαιο εκ μέρους σας, αλλά θα αποτελούσε και αξιοσημείωτη ανθρωπιστική χειρονομία.
<SPEAKER ID="418" NAME="Véronique De Keyser" LANGUAGE="FR">
Κυρία Πρόεδρε, στην υπόθεση της Maria Lourdes Afiuni στη Βενεζουέλα, το ζητούμενο είναι η καταπολέμηση της διαφθοράς, σύμφωνα με την επίσημη εκδοχή, ή η δίωξη ενός πολιτικού αντιπάλου, σύμφωνα με την εκδοχή του ανταποκριτή των New York Times, Simon Romero;
<P>
Οπωσδήποτε αξίζει να τεθεί το ερώτημα, δεδομένου ότι αμφότερα τα ενδεχόμενα είναι συνήθη στα σκληροπυρηνικά καθεστώτα. " Ομάδα μου, πάντως, απέσυρε την υπογραφή της από τον συμβιβασμό και είναι πρόθυμη να υποβάλει δικό της ψήφισμα. Φρονώ ότι θελήσατε να υπερβείτε τα εσκαμμένα, κυρίες και κύριοι, αλλά εγώ δεν θέλω να εκμεταλλευτώ την παρούσα υπόθεση -η οποία πιστεύω πως χρήζει αποσαφηνίσεων- για να επικρίνω ολόκληρο το καθεστώς της Βενεζουέλας, πράγμα που εσείς επιδιώκετε.
<P>
Τι διακυβεύεται εν προκειμένω; Κάνοντας χρήση μίας έκτακτης διαδικασίας, η δικαστής Afiuni επέτρεψε την απελευθέρωση ενός τραπεζίτη, ο οποίος κατηγορείται για υπεξαίρεση 27 εκατομμυρίων δολαρίων από κρατική υπηρεσία, χρησιμοποιώντας πλαστή σύμβαση εισαγωγής. Συνεπεία της εν λόγω απελευθέρωσης, η δικαστής συνελήφθη και τέθηκε υπό κράτηση. Είναι γεγονός ότι οι συνθήκες κράτησής της είναι εξαιρετικά δεινές, όπως εξάλλου και σε όλες τις φυλακές της Βενεζουέλας. Ωστόσο, δεν διεξάγουμε εν προκειμένω συζήτηση κατεπείγοντως σχετικά με τις φυλακές. Ως εκ τούτου, η παρούσα υπόθεση ουδόλως καθιστά τη δικαστή ακτιβίστρια των ανθρωπίνων δικαιωμάτων - δεν έχει εκφράσει ποτέ την άποψή της σχετικά.
<P>
Όπως και εσείς, ζητώ τη διεξαγωγή δίκαιης και ταχείας δίκης, με όλες τις σχετικές διασφαλίσεις υπεράσπισης, τη συνέχιση της καταπολέμησης της διαφθοράς που διαπιστώνεται εντός του δικαστικού συστήματος, καθώς και την αυστηρή διάκριση της πολιτικής από τη δικαστική εξουσία. Ως προς αυτό, συμφωνώ μαζί σας· όχι όμως και ως προς τα υπόλοιπα.
<SPEAKER ID="419" NAME="Raül Romeva i Rueda">
συντάκτης. - (ES) Κυρία Πρόεδρε, είμαι της ίδιας άποψης με την κ. De Keyser. Όταν μας ζητήθηκε προ ολίγων ημερών να συζητήσουμε το εν λόγω θέμα ως υπόθεση κατεπείγοντος, δήλωσα ότι η συγκεκριμένη υπόθεση της δικαστού Afiuni έχρηζε προσοχής. Ίσως όχι υπό τη μορφή ψηφίσματος κατεπείγοντος. Ενδεχομένως υπό τη μορφή επιστολής, την οποία θα μπορούσαν να υπογράψουν διάφοροι βουλευτές, εκφράζοντας την ανησυχία μας και διατυπώνοντας λεπτομερώς το αίτημα στο οποίο προβαίνουμε -ή μάλλον στο οποίο θα έπρεπε να προβούμε και δεν το έχουμε πράξει ακόμη- για τις νομικές εγγυήσεις που πρέπει να τηρούνται σε όλες τις δίκες, συμπεριλαμβανομένης της υπόθεσης της δικαστού Afiuni.
<P>
Αυτή ήταν η πρόθεση, και με αυτήν την πρόθεση κατέθεσε η Ομάδα μας πρόταση ψηφίσματος, στην οποία θίξαμε πολλά ζητήματα που συμπίπτουν με ορισμένες από τις απόψεις που εκφράσθηκαν, και που πιστεύω ότι είναι σημαντικό να υπενθυμίσουμε.
<P>
Διαπιστώσαμε, εντούτοις, κατά τη διαδικασία αυτή ότι, αντί ενός ψηφίσματος σχετικά με συγκεκριμένη υπόθεση παραβίασης ανθρωπίνων δικαιωμάτων ή με τη συγκεκριμένη κατάσταση που βιώνει η δικαστής επί του παρόντος, διατυπώθηκε μία καταγγελία με τους ισχυρισμούς της αντιπολίτευσης της Βενεζουέλας.
<P>
Αναμφίβολα δεν θα έχει διαφύγει της προσοχής κανενός το γεγονός ότι επίκεινται εκλογές. Ούτε, βεβαίως, θα έχει διαφύγει της προσοχής κανενός ότι το παρόν ψήφισμα θα χρησιμοποιηθεί πολιτικά -πολιτικά!- στη Βενεζουέλα.
<P>
Δηλώνω ξεκάθαρα ότι δεν μου αρέσει καθόλου ο κ. Chávez και δεν τρέφω καμία πολιτική συμπάθεια για το πρόσωπό του· απολύτως καμία. Μολαταύτα, δεν επιθυμώ το Ευρωπαϊκό Κοινοβούλιο να χρησιμοποιηθεί για τη διεξαγωγή εκστρατείας υπέρ της αντιπολίτευσης, η οποία εκμεταλλεύεται, επί του παρόντος, μία μεμονωμένη περίπτωση για να παραβλάψει την αξιοπιστία μίας ολόκληρης πολιτικής, με την οποία ενδέχεται μεν να συμφωνούμε σε διαφορετικό βαθμό, αλλά την οποία πρέπει να συζητούμε πάντα σε πολιτικό επίπεδο. Δεν είναι αυτή η συζήτηση που διεξάγουμε σήμερα, και η οποία ενδέχεται πιθανώς να πρέπει να λάβει χώρα σε άλλο πλαίσιο· οπωσδήποτε όμως όχι σήμερα, όχι εδώ και όχι τώρα.
<P>
Το ψήφισμα σχετικά με υποθέσεις παραβιάσεων των ανθρωπίνων δικαιωμάτων, της δημοκρατίας και του κράτους δικαίου έχει πολύ συγκεκριμένη εντολή και πολύ συγκεκριμένο σκοπό, αλλά εσείς δαπανήσατε πολύ χρόνο χρησιμοποιώντας αυτόν τον χώρο για άλλα θέματα, τα οποία ουδεμία σχέση έχουν με μεμονωμένες και συγκεκριμένες πληροφορίες περί παραβίασης των ανθρωπίνων δικαιωμάτων. Έχω την αίσθηση ότι απαιτείται κάποιος χρόνος, ώστε ολόκληρο το Σώμα, όλες οι Ομάδες, να προβληματιστούν επί του θέματος αυτού, για το καλό των ανθρωπίνων δικαιωμάτων.
<SPEAKER ID="420" NAME="Charles Tannock">
συντάκτης. - (EN) Κυρία Πρόεδρε, φαίνεται ότι οι κατάφωρες δημαγωγικές πρακτικές του προέδρου της Βενεζουέλας, Hugo Chávez, δεν γνωρίζουν σύνορα. Έχει βάλει πλέον στο στόχαστρο την ανεξαρτησία της δικαστικής εξουσίας ως το επόμενο εμπόδιο στην εκ μέρους του ανάληψη της απόλυτης εξουσίας. " σύλληψη και φυλάκιση της δικαστού María Lourdes Afiuni Mora αποτελεί την πλέον θρασεία και αναίσχυντη απόπειρά του να φιμώσει τις διαφωνίες και να υπονομεύσει τη διάκριση των εξουσιών και το κράτος δικαίου.
<P>
Αδυνατώ να συλλάβω πώς είναι δυνατόν η δικαστής αυτή να προσβλέπει σε δίκαιη δίκη. Ο Chávez την έχει ήδη χαρακτηρίσει κακοποιό, την κατηγόρησε για δωροδοκία, και δήλωσε ότι πρέπει να εκτίσει τριαντακονταετή ποινή φυλάκισης. Δήλωσε επίσης ότι ο Σιμόν Μπολιβάρ θα είχε διατάξει την εκτέλεσή της, πράγμα που αποτελεί εξαιρετικά εμπρηστική δήλωση στο ολοένα και πιο δικτατορικό καθεστώς του Chávez και, κατά την άποψή μου, απερίσκεπτη υποκίνηση βίας.
<P>
Παρ' όλα αυτά, ο Chávez παραμένει ατιμώρητος για τη συμπεριφορά αυτή, εν πολλοίς, διότι εξακολουθεί να είναι ένας υστερικός επικριτής των "νωμένων Πολιτειών και, ως τέτοιος, είναι δημοφιλής σε μεγάλη μερίδα της Αριστεράς στην Ευρώπη και στο παρόν Σώμα. Αυτό το παράδοξο φαινόμενο εξακολουθεί να υπονομεύει τις συλλογικές προσπάθειες της ΕΕ να αποκαλύψει την ανησυχητική τάση της Βενεζουέλας προς τον ολοκληρωτισμό.
<P>
(Χειροκροτήματα)
<SPEAKER ID="421" NAME="Bernd Posselt" AFFILIATION="PPE">
(DE) (Ερώτηση με "γαλάζια κάρτα", σύμφωνα με το άρθρο 149, παράγραφος 8, του Κανονισμού, προς τον κ. Romeva i Rueda) Κυρία Πρόεδρε, θα ήθελα να ρωτήσω τον κ. Romeva εάν γνωρίζει όχι μόνο ότι ο Κανονισμός αναφέρει τα ανθρώπινα δικαιώματα, αλλά και ότι η δημοκρατία και το κράτος δικαίου αποτελούν επίσης αντικείμενο της παρούσας συζήτησης. Επιπροσθέτως, γνωρίζει ότι ο κ. Chávez αποτελεί κίνδυνο για τη δημοκρατία και το κράτος δικαίου;
<SPEAKER ID="422" NAME="Raül Romeva i Rueda" LANGUAGE="ES">
Κύριε Posselt, είναι θέμα προτεραιοτήτων. Πριν από δύο μήνες, συζητούσαμε ακριβώς το ίδιο θέμα στο παρόν Σώμα, στο πλαίσιο ψηφίσματος κατεπείγοντος για τη Βενεζουέλα. Αυτό που λέω συγκεκριμένα είναι ότι πρέπει να ξεκαθαρίσουμε τι είναι σημαντικό και ποιες είναι οι προτεραιότητες. Εάν πρέπει να διεξαγάγουμε συζήτηση για τη Βενεζουέλα στην Επιτροπή Εξωτερικών Υποθέσεων, ας την διεξαγάγουμε· δεν θα πρέπει, όμως, να χρησιμοποιήσουμε την παρούσα σύνοδο για θέματα που ουδεμία σχέση έχουν με τη θεμελιώδη, συγκεκριμένη και έγκαιρη αναφορά των παραβιάσεων των ανθρωπίνων δικαιωμάτων.
<SPEAKER ID="423" NAME="Joe Higgins">
συντάκτης. - (EN) Κυρία Πρόεδρε, το παρόν ψήφισμα, το οποίο υποτίθεται ότι αφορά τα ανθρώπινα δικαιώματα στη Βενεζουέλα, αποκαλύπτει μία τεράστια υποκρισία των δεξιών κομμάτων του Κοινοβουλίου. Ο πραγματικός στόχος εν προκειμένω δεν είναι η υπεράσπιση των ανθρωπίνων δικαιωμάτων αλλά, στην πραγματικότητα, η ανατροπή της κυβέρνησης του Hugo Chávez στη Βενεζουέλα και η συμπαράσταση προς τη δεξιά αντιπολίτευση της χώρας, η οποία τάσσεται υπέρ των μεγάλων επιχειρήσεων και εξακολουθεί να ελέγχει μεγάλη μερίδα των ιδιωτικών μέσων ενημέρωσης και της βιομηχανίας, καθώς και εκτάσεων γης, και στην οποία περιλαμβάνονται εκείνοι που προέβησαν σε απόπειρα ανοικτού πραξικοπήματος σχεδόν πριν από δέκα μόλις χρόνια.
<P>
" κυβέρνηση Chávez έλαβε ορισμένα προοδευτικά μέτρα που βελτίωσαν τη ζωή των πλέον φτωχών στρωμάτων της κοινωνίας, αλλά αυτό σημαίνει ότι ο Chávez αντιτάχθηκε στις νεοφιλελεύθερες οικονομικές πολιτικές που η Ευρωπαϊκή Ένωση και οι "νωμένες Πολιτείες έχουν επιβάλει σε πολλές χώρες της Λατινικής Αμερικής: πολιτικές, όπως η απορρύθμιση, η απελευθέρωση και η ιδιωτικοποίηση των οικονομιών τους, οι οποίες ωφελούν πρωταρχικά τις μεγάλες πολυεθνικές εταιρείες με έδρα την ΕΕ και τις "νωμένες Πολιτείες. Αυτός είναι ο λόγος της παρούσας συκοφαντικής εκστρατείας.
<P>
Απαιτώ η δικαστής Afiuni και όλοι οι κρατούμενοι στη Βενεζουέλα να τυγχάνουν αξιοπρεπούς μεταχείρισης και να έχουν επιμελώς δίκαιη δίκη. Εγώ και οι σοσιαλιστές συνάδελφοί μου στη Βενεζουέλα, από το κόμμα Socialismo Revolucionario για παράδειγμα, έχουμε πράγματι σοβαρά προβλήματα με ορισμένες από τις πτυχές των πολιτικών Chávez: αυξανόμενη τάση προς γραφειοκρατικοποίηση και μία σταλινικού τύπου τάση κακομεταχείρισης και απαξίωσης της αντιπολίτευσης που προέρχεται από την Αριστερά της Βενεζουέλας και το Εργατικό Κίνημα. Επιθυμούμε τη μεταβίβαση των βασικών πόρων της Βενεζουέλας στην ιδιοκτησία του δημοσίου, αλλά υπό πραγματικό καθεστώς δημοκρατικού ελέγχου και διαχείρισης από τους εργαζομένους, το οποίο θα αποτελέσει τη βάση για επαρκή πλούτο και παροχή υπηρεσιών, ώστε να αλλάξει η ζωή της πλειονότητας του λαού της Βενεζουέλας, με την εξάλειψη τρομακτικών προβλημάτων, όπως η φτώχεια και η εγκληματικότητα, και με την εκχώρηση πλήρων δημοκρατικών, κοινωνικών και ανθρωπίνων δικαιωμάτων για όλους.
<SPEAKER ID="424" NAME="Bogusław Sonik" LANGUAGE="PL">
Κυρία Πρόεδρε, στην παρούσα Αίθουσα, θέτουμε συχνά στον εαυτό μας το ερώτημα που μάς τίθεται και στις περιφέρειές μας: κατά πόσον είναι αποτελεσματικό το έργο σας στον τομέα της προστασίας των ανθρωπίνων δικαιωμάτων; Χαίρομαι όταν ακούω τον κομμουνιστή συνάδελφο βουλευτή, ο οποίος επισημαίνει ότι οι ομιλίες που εκφωνούνται εδώ ενδέχεται να οδηγήσουν στην ανατροπή ενός καθεστώτος, και θα ήθελα να καταρρεύσουν, συνεπεία όσων λέγονται στην Αίθουσα αυτή, τα δικτατορικά καθεστώτα στη Λευκορωσία, τη Ζιμπάμπουε και οπουδήποτε αλλού υποφέρουν άνθρωποι εξαιτίας τους.
<P>
Παράλληλα, όμως, αισθάνομαι βαθιά θλίψη λόγω της στάσης της κ. De Keyser και του κ. Romeva i Rueda. Πριν από δύο μήνες είπατε τα ίδια - ότι δεν πρόκειται ούτε για το κατάλληλο βήμα ούτε για την κατάλληλη στιγμή να συζητούμε για τη Βενεζουέλα. Και όμως, πρόκειται και για την κατάλληλη στιγμή και και για τον κατάλληλο χώρο· και θα έπρεπε να προστατεύουμε αυτούς τους ανθρώπους ανεξαρτήτως των διαφορετικών μας πολιτικών συμπαθειών. Ο Πρόεδρος Chávez και ο μηχανισμός που ελέγχει επιδίδονται σε μόνιμη βάση σε πράξεις πολιτικών διώξεων και παρενόχλησης των εκπροσώπων της δημοκρατικής αντιπολίτευσης. Σε αυτό το πλαίσιο, απαιτώ την απελευθέρωση της δικαστού Afiuni και απευθύνω έκκληση προς την Ύπατη Εκπρόσωπο της Ένωσης για θέματα εξωτερικής πολιτικής και πολιτικής ασφάλειας να υποβάλει -και ολοκληρώνω με αυτό- αίτημα στις αρχές της Βενεζουέλας, στο οποίο στην θα εκφράζονται οι φόβοι της Ευρωπαϊκής Ένωσης σχετικά με τις παραβιάσεις των ανθρωπίνων δικαιωμάτων, των δημοκρατικών αρχών και της έννομης τάξης στη Βενεζουέλα.
<SPEAKER ID="425" NAME="Anneli Jäätteenmäki">
εξ ονόματος της Ομάδας ALDE. - (EN) Κυρία Πρόεδρε, είμαι ευτυχής που το Ευρωπαϊκό Κοινοβούλιο συμπεριέλαβε την υπόθεση της δικαστού Afiuni στην ημερήσια διάταξή του και υψώνει τη φωνή του κατά των παραβιάσεων των ανθρωπίνων δικαιωμάτων στη Βενεζουέλα.
<P>
Επιπλέον, καλώ την κυβέρνηση της Βενεζουέλας να σεβασθεί τον λαό της χώρας, καθώς και τους διεθνείς χάρτες των ανθρωπίνων δικαιωμάτων, και να λάβει κατάλληλα μέτρα για την επίτευξη πραγματικής δημοκρατίας, όπου τα ανθρώπινα δικαιώματα και το κράτος δικαίου γίνονται και θα εξακολουθήσουν να γίνονται σεβαστά.
<P>
" υπόθεση της δικαστού Afiuni αποτελεί θλιβερή υπενθύμιση της αρνητικής στάσης της Βενεζουέλας έναντι των ανθρωπίνων δικαιωμάτων. " φυλάκισή της συνιστά παραβίαση των βασικών ατομικών της δικαιωμάτων και σοβαρότατη απειλή κατά της ανεξαρτησίας της δικαστικής εξουσίας.
<SPEAKER ID="426" NAME="Eija-Riitta Korhola" AFFILIATION="PPE">
(FI) Κυρία Πρόεδρε, είχαμε την ευκαιρία να συζητήσουμε τη συνεχιζόμενη διάβρωση της δημοκρατίας στη Βενεζουέλα πριν από έξι μήνες. Ιδιαιτέρως ανησυχητική και ορατή εξέλιξη αποτελούν οι επιθέσεις της κυβέρνησης κατά του Τύπου και της ελευθερία του Διαδικτύου, καθώς και το κλείσιμο εφημερίδων, ραδιοφωνικών και τηλεοπτικών σταθμών, καθώς και ιστοσελίδων. Πιθανώς δεν γνωρίζουμε όλα τα γεγονότα, όμως πρέπει, παρ' όλα αυτά, να εξετάσουμε τα προβλήματα και τις αρχές που σχετίζονται με την κατάσταση. Διώκοντας ανοικτά την Afiuni, ο πρόεδρος Chávez ανέλαβε έναν ρόλο, βάσει του οποίου επιτίθεται στην ανεξαρτησία της δικαστικής εξουσίας, αν και θα έπρεπε να είναι ο υπ' αριθμόν ένα προστάτης της.
<P>
" διάκριση των εξουσιών αποτελεί τη βάση της δημοκρατίας και του συνταγματικού κράτους, και η ελευθερία των μέσων ενημέρωσης είναι απαραίτητη για τη δημοκρατία, αλλά και για τον σεβασμό προς τις θεμελιώδεις ελευθερίες. " ελεύθερη δημόσια έκφραση της γνώμης και των ιδεών συνιστά εγγύηση της συμμετοχής στη δημοκρατική διαδικασία και καθιστά εφικτή τη διεξαγωγή ελεύθερων και δίκαιων εκλογών, καθώς και τη χρηστή διακυβέρνηση. Αισιοδοξούμε ότι ουδείς ισχυρίζεται το αντίθετο.
<SPEAKER ID="427" NAME="Monica Luisa Macovei" AFFILIATION="PPE">
(EN) Κυρία Πρόεδρε, η δημοκρατία στη Βενεζουέλα διατρέχει κίνδυνο, και θα ήθελα να προσθέσω άλλη μία περίπτωση που σχετίζεται με τον περιορισμό της ελευθερίας του λόγου και τον έλεγχο της κοινωνίας των πολιτών από την κυβέρνηση.
<P>
Πρόσφατο περιστατικό, με επιπτώσεις σε ολόκληρη την περιοχή, αποτελεί η απόπειρα της Βενεζουέλας τον Ιούνιο του 2010 να τροποποιήσει σχέδιο ψηφίσματος σχετικά με τη συμμετοχή της κοινωνίας των πολιτών στον Οργανισμό Αμερικανικών Κρατών. " Βενεζουέλα ήθελε να υπαγάγει τη συμμετοχή της κοινωνίας των πολιτών στο εθνικό δίκαιο. Υπάρχει κακό προηγούμενο. Παρόμοια ρήτρα της συνθήκης εφαρμογής της διαμερικανικής σύμβασης κατά της διαφθοράς χρησιμοποιήθηκε από τη Βενεζουέλα, προκειμένου να μην μπορούν οι ΜΚΟ να παρέχουν πληροφορίες σχετικά με τη διαφθορά στη χώρα.
<P>
" Επιτροπή και το Συμβούλιο πρέπει να στηρίξουν ανοικτά και με σθένος την κοινωνία των πολιτών στη Βενεζουέλα και να παρακολουθήσουν με μεγάλη προσοχή τις επερχόμενες κοινοβουλευτικές εκλογές. " νομιμότητα του επόμενου Κοινοβουλίου είναι κρίσιμη σε αυτούς τους καιρούς της θνήσκουσας δημοκρατίας. Τέλος, θα ήθελα να προσθέσω κι εγώ τη φωνή μου στο αίτημα για την απελευθέρωση της δικαστού.
<SPEAKER ID="428" NAME="Corina Creţu" AFFILIATION="S&amp;D">
(RO) Θα ήθελα να επαναλάβω ότι η προστασία των ανθρωπίνων δικαιωμάτων ανέκαθεν αποτελούσε και εξακολουθεί να αποτελεί προτεραιότητά μας. Είανι φυσικό, λοιπόν, να ανησυχούμε για τις συνθήκες υπό τις οποίες διεξάγονται τέτοιες δίκες, καθώς και για το καθεστώς κράτησης.
<P>
Φρονώ ότι πρέπει να διασφαλίσουμε πως η δίκη θα είναι δίκαιη, διαφανής και σύμφωνη προς τους θεμελιώδεις κανόνες του κράτους δικαίου. Με το ίδιο σκεπτικό, όμως, θεωρώ ότι δεν είναι δέον να χρησιμοποιούμε υποθέσεις που δεν γνωρίζουμε πάντα πολύ καλά ως πρόσχημα για εσωτερικές πολιτικές αντιπαραθέσεις.
<SPEAKER ID="429" NAME="Miroslav Mikolášik" AFFILIATION="PPE">
(SK) Εξοργίζομαι με τον τρόπο διακυβέρνησης της Βενεζουέλας από τον πρόεδρο Chávez. Το στυλ της αριστερής διακυβέρνησής του θυμίζει τις χειρότερες κομμουνιστικές κυβερνήσεις της ανατολικής και κεντρικής Ευρώπης την περίοδο πριν από την πτώση του Τείχους του Βερολίνου.
<P>
" Maria Lourdes Afiuni φυλακίσθηκε αδίκως και παραβιάσθηκαν τα βασικά της δικαιώματα, όπως και η ελευθερία της να λαμβάνει αποφάσεις ως δικαστής. Στην υπόθεση αυτή είναι σαφές ότι η δικαστική εξουσία δεν είναι ανεξάρτητη, ενώ η Βενεζουέλα και ο Chávez γελοιοποιούν τη δημοκρατία.
<SPEAKER ID="430" NAME="Gabriel Mato Adrover" AFFILIATION="PPE">
(ES) Κυρία Πρόεδρε, δεν είναι η πρώτη φορά που μιλώ για τη Βενεζουέλα και τις παραβιάσεις των ανθρωπίνων δικαιωμάτων σε αυτήν την πανέμορφη χώρα, και φοβούμαι ότι δεν θα είναι και η τελευταία.
<P>
Στην προηγούμενη ομιλία μου, αναφέρθηκα στους δημοσιογράφους. Σήμερα αναφέρομαι σε δικαστές όπως η δικαστής Afiuni, αλλά, όπως πάντα, και στους απλούς πολίτες της Βενεζουέλας, οι οποίοι θέλουν απλώς, όπως και τα χιλιάδες καναρίνια που ζουν εκεί, να ζουν ειρηνικά και ελεύθερα. Οι άνθρωποι αυτοί φιλοδοξούν να διαφυλάξουν τη γη και τις δουλειές τους, χωρίς τη μόνιμη αβεβαιότητα του "τι θα συμβεί αύριο".
<P>
" Βενεζουέλα υπήρξε για πολλούς "τόπος ασυλίας". Σήμερα, δυστυχώς, είναι μία χώρα όπου η ελευθερία της έκφρασης και οι λοιπές ελευθερίες και τα δικαιώματα αποτελούν απλώς αναμνήσεις. Συζητούμε σήμερα για τα ανθρώπινα δικαιώματα και όσους τα παραβιάζουν. Είθε η υποστήριξή μας να φθάσει έως τη δικαστή Afiuni και όλους όσοι ζουν στη Βενεζουέλα, μαζί με την ελπίδα μας να γίνουν οι πολιτικές ελευθερίες και πάλι πραγματικότητα.
<SPEAKER ID="431" NAME="Kristalina Georgieva">
μέλος της Επιτροπής. - (EN) Κυρία Πρόεδρε, η ΕΕ παρακολουθεί εκ του σύνεγγυς την κατάσταση στη Βενεζουέλα. Από την άποψη αυτή, θα ήθελα να επισημάνω ότι συμμεριζόμαστε τις ανησυχίες που εκφράσθηκαν εν προκειμένω σχετικά με τις συνθήκες σύλληψης και κράτησης της δικαστού María Lourdes Afiuni και τις συνακόλουθες δηλώσεις των αρχών της Βενεζουέλας σχετικά με τη σύλληψή της.
<P>
Είναι σημαντικό να παρατηρηθεί ότι ο ειδικός εισηγητής των "νωμένων Εθνών για την ανεξαρτησία των δικαστών και των δικηγόρων και η ομάδα εργασίας του Ο"Ε για τις αυθαίρετες κρατήσεις χαρακτήρισαν τη σύλληψη της δικαστού María Lourdes Afiuni εξαιρετικά δυσάρεστο πλήγμα κατά της ανεξαρτησίας της δικαστικής εξουσίας. Οι εμπειρογνώμονες του Ο"Ε προχώρησαν περαιτέρω με τη δήλωσή τους ότι τα αντίποινα για την άσκηση των συνταγματικά κατοχυρωμένων καθηκόντων τους και τη δημιουργία κλίματος φόβου στον κύκλο των δικαστών και των δικηγόρων δεν εξυπηρετεί κανέναν σκοπό πέραν της υπονόμευσης του κράτους δικαίου και της παρακώλυσης της δικαιοσύνης, υποστηρίζοντας ότι η άμεση και άνευ όρων απελευθέρωση της δικαστού Afiuni είναι επιτακτική. " Διαμερικανική Επιτροπή για τα Ανθρώπινα Δικαιώματα εξέδωσε προστατευτικό μέτρο υπέρ της δικαστού María Lourdes Afiuni, τονίζοντας την ευθύνη για την προστασία της ζωής και της σωματικής ακεραιότητάς της, καθώς και για τη μεταφορά της σε ασφαλή χώρο. Παρότι οι αρχές της Βενεζουέλας δήλωσαν ότι κρατείται ξεχωριστά από τον γενικό πληθυσμό των φυλακών, όπως αναφέρθηκε στο παρόν Σώμα, εξακολουθεί να είναι φυλακισμένη στο Εθνικό Ίδρυμα Προσανατολισμού Γυναικών, μεταξύ των κρατουμένων του οποίου ενδέχεται στις να συγκαταλέγονται και γυναίκες που η ίδια καταδίκασε.
<P>
Στο πλαίσιο του διαλόγου μας με τις αρχές της Βενεζουέλας, τονίζουμε πάντα τη σημασία του πλήρους σεβασμού των διεθνών υποχρεώσεων και δεσμεύσεων σχετικά με τα ανθρώπινα δικαιώματα, συμπεριλαμβανομένης της ελευθερίας της έκφρασης, του σεβασμού προς το κράτος δικαίου και, ιδίως, του σεβασμού προς τη δικαστική ανεξαρτησία. Τα θέματα αυτά έχουν τεθεί ξεκάθαρα στο πλαίσιο του διαλόγου μας με τις αρχές της Βενεζουέλας και, παρότι οι αρχές υποστηρίζουν πως η φυλάκιση αυτή είναι σύμφωνη προς τη νομοθεσία της χώρας, έχουμε την αίσθηση ότι πρόκεται για ένα θέμα που δικαίως μας ανησυχεί ιδιαιτέρως, βάσει της γνωμοδότησης του Ο"Ε και της Διαμερικανικής Επιτροπής για τα Ανθρώπινα Δικαιώματα, καθώς και βάσει των δικών μας εκτιμήσεων.
<P>
Παρακολουθούμε με προβληματισμό την επανεμφάνιση της τάσης για πολιτική πόλωση στη χώρα. Οι κοινοβουλευτικές εκλογές του Σεπτεμβρίου θεωρούνται ευρέως ορόσημο για το μέλλον της χώρας, ενώ τώρα είναι η κατάλληλη στιγμή η ΕΕ να υπογραμμίσει τη σημασία της διεξαγωγής των εν λόγω εκλογών σε ειρηνικό, διαφανές και απολύτως δημοκρατικό κλίμα. Θα ήθελα να εκμεταλλευθώ αυτήν την ευκαιρία για να τονίσω ότι η ΕΕ ενθαρρύνει όλους τους παράγοντες να συμμετάσχουν στην εκλογική διαδικασία με πνεύμα ανεκτικότητας, κοινωνικής συνείδησης και σεβασμού προς την πολυφωνία των απόψεων.
<P>
Θα εξακολουθήσουμε να παρακολουθούμε εκ του σύνεγγυς τις εξελίξεις στη Βενεζουέλα στο πλαίσιο και τη βάση της δέσμευσής μας να στηρίζουμε και να ενισχύουμε τη δημοκρατία και την προαγωγή των ανθρωπίνων δικαιωμάτων και των θεμελιωδών ελευθεριών οπουδήποτε στον κόσμο, μεταξύ άλλων, και στη Βενεζουέλα.
<P>
(Χειροκροτήματα)
<SPEAKER ID="432" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σύντομα.
<P>
Γραπτές δηλώσεις (άρθρο 149 του Κανονισμού)
<SPEAKER ID="433" NAME="Cristian Dan Preda  " LANGUAGE="RO">
" υπόθεση της Maria Lourdes Afiuni είναι ειδεχθής για οιονδήποτε υπερασπίζεται τις δημοκρατικές αξίες. Καταδεικνύει το γεγονός ότι το κράτος δικαίου αποτελεί απλώς και μόνο μία έννοια άνευ σημασίας στη Βενεζουέλα. " πολιτικοποίηση της δικαστικής εξουσίας εντάθηκε από τότε που ανέλαβε την εξουσία ο Hugo Chávez. Οι δικαστικές αρχές δεν τολμούν συνήθως να εκφρασθούν κατά της κυβέρνησης. Όταν όμως συμβαίνει κάτι τέτοιο, οι συνέπειες είναι δραματικές. Είναι απαράδεκτο μία δικαστής που επιτελεί απλώς το καθήκον της υπέρ της διασφάλισης των θεμελιωδών δικαιωμάτων των πολιτών να υφίσταται τέτοιου είδους αντίποινα. " κυβέρνηση της Βενεζουέλας πρέπει να απελευθερώσει άμεσα τη δικαστή Afiuni και να σταματήσει τις επιθέσεις της κατά της ανεξαρτησίας της δικαστικής εξουσίας.
<P>
Παράλληλα, πρέπει να τοποθετήσουμε την υπόθεση αυτή στο πλαίσιο των κοινοβουλευτικών εκλογών του Σεπτεμβρίου. " πρακτική της ποινικοποίησης των πράξεων των επικριτών της κυβέρνησης πρέπει να σταματήσει, όπως και όλες οι απόπειρες περιορισμού της ελευθερίας της έκφρασης και του Τύπου. " απολυταρχική τάση του καθεστώτος Chávez είναι εξαιρετικά ανησυχητική και νομίζω ότι δεν πρέπει να φοβούμαστε να το δηλώνουμε αυτό.

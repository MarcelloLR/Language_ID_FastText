<CHAPTER ID="023">
Απαιτήσεις διπλού κύτους ή ισοδύναμου σχεδιασμού για τα πετρελαιοφόρα μονού κύτους (συζήτηση) 
<SPEAKER ID="463" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Le Rachinel, εξ ονόματος της Επιτροπής Μεταφορών και Τουρισμού, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την τροποποίηση του κανονισμού (ΕΚ) αριθ. 417/2002 για την εσπευσμένη σταδιακή καθιέρωση απαιτήσεων διπλού κύτους ή ισοδύναμου σχεδιασμού για τα πετρελαιοφόρα μονού κύτους και για την κατάργηση του κανονισμού (ΕΚ) αριθ. 2978/94 του Συμβουλίου - C6-0104/2006 -.
<SPEAKER ID="464" NAME="Jacques Barrot">
Αντιπρόεδρος της Επιτροπής. (FR) Κύριε Πρόεδρε, κυρίες και κύριοι, είμαι ευτυχής που σας παρουσιάζω σήμερα την τροπολογία επί του κανονισμού σχετικά με τα πετρελαιοφόρα διπλού κύτους. Αυτή η πρόταση προορίζεται να ευθυγραμμίσει τον κανονισμό με την πολιτική δήλωση την οποία έκανε στον Διεθνή Ναυτιλιακό Οργανισμό τον Δεκέμβριο του 2003 η Προεδρία της Ευρωπαϊκής Ένωσης εξ ονόματος των κρατών μελών και της Ευρωπαϊκής Επιτροπής. " δήλωση αυτή ήταν εξαιρετικά σαφής. Σκοπό είχε να δείξει σε όλα τα μέρη που υπογράφουν τη Σύμβαση MARPOL ότι κανένα κράτος μέλος της ΕΕ δεν θα έδινε άδεια σε πετρελαιοφόρα που φέρουν τη σημαία του να κάνουν χρήση μίας εκ των εξαιρέσεων που ορίζονται στη Σύμβαση, ήτοι αυτής που σχετίζεται με τη χρήση πλοίων μονού κύτους για τη μεταφορά πετρελαίου.
<P>
Όσον αφορά την απαγόρευση μεταφοράς βαρέων κλασμάτων πετρελαίου σε πλοία μονού κύτους, ο παρών κανονισμός ισχύει μόνο για πλοία που εισέρχονται σε ύδατα υπό κοινοτική δικαιοδοσία. Αυτό σημαίνει ότι ένα κράτος μέλος μπορεί θεωρητικά, και αντίθετα προς τη δημόσια δέσμευση του 2003, να επιτρέψει τη μεταφορά βαρέων κλασμάτων πετρελαίου σε δεξαμενόπλοια μονού κύτους που φέρουν τη σημαία του δηλαδή, μία από τις ευρωπαϊκές σημαίες ενόσω αυτά τα πλοία αναπτύσσουν δραστηριότητες εκτός των κοινοτικών υδάτων.
<P>
Αυτή η κατάσταση, κυρίες και κύριοι, είναι απαράδεκτη. Είναι εύκολο να φανταστούμε τις συνέπειες, σε μια τρίτη χώρα, μιας πετρελαιοκηλίδας που προκαλείται από πετρελαιοφόρο που φέρει κοινοτική σημαία, και αυτό σε μια στιγμή που η Ευρώπη, από την πλευρά της, διαμαρτύρεται κατά τέτοιων ενδεχομένων. Θα πρόσθετα ότι σχεδόν όλα τα κράτη μέλη έχουν ήδη επίσημα ενημερώσει το Διεθνή Ναυτιλιακό Οργανισμό ότι δεν θα έκαναν χρήση αυτής της επιλογής.
<P>
Οι πολιτικές δεσμεύσεις μας προς τους εταίρους μας προς όφελος της ασφάλειας της ναυτιλίας πρέπει να αποκτήσουν πρακτική μορφή και να είναι εγγυημένες νομικά. Αυτός είναι ο σκοπός αυτής της πρότασης. Θα ήθελα να ευχαριστήσω τον κ. Le Rachinel και την Επιτροπή Μεταφορών και Τουρισμού για τη στήριξη που παρείχαν στην πρόταση αυτή.
<SPEAKER ID="465" NAME="Fernand Le Rachinel " AFFILIATION="NI">
εισηγητής. - (FR) Κύριε Πρόεδρε, κύριε Επίτροπε, κυρίες και κύριοι, θα ήθελα καταρχάς να ευχαριστήσω, ιδιαίτερα, τη γραμματεία της Επιτροπής Μεταφορών και Τουρισμού για το εξαιρετικό έργο της προπαρασκευής και συνεννόησης με τα ενδιαφερόμενα μέρη στο πλαίσιο αυτού του σημαντικού θέματος.
<P>
Αυτό που κυρίως μας απασχολεί εδώ είναι η προστασία του περιβάλλοντος από τη θαλάσσια ρύπανση. " έκθεση που σας υποβάλλω σήμερα αφορά την εσπευσμένη καθιέρωση απαιτήσεων διπλού κύτους ή ισοδύναμου σχεδιασμού για τα πετρελαιοφόρα μονού κύτους.
<P>
Ιδιαίτερα, πρόκειται για την κατάργηση των εξαιρέσεων που υπάρχουν από το 2002. Πράγματι, μετά το ναυάγιο του πετρελαιοφόρου Prestige, το 2002, η Επιτροπή αποφάσισε, σύμφωνα με τον κανονισμό του Δεκεμβρίου του 2002, να επισπεύσει την απόσυρση των πετρελαιοφόρων μονού κύτους. Επρόκειτο επίσης να απαγορευτεί, με άμεση ισχύ, η μεταφορά βαρέων κλασμάτων πετρελαίου σε πετρελαιοφόρα μονού κύτους με προορισμό ή αναχώρηση από λιμένες κράτους μέλους της Ευρωπαϊκής Ένωσης. Σήμερα, η διεθνής ναυτιλιακή νομοθεσία ορίζει ότι πλοίο που φέρει σημαία κράτους μέλους μπορεί να επωφεληθεί από τις εξαιρέσεις από αυτήν την απαγόρευση, στον βαθμό που και αυτό είναι αυτονόητο αναπτύσσει δραστηριότητες εκτός ευρωπαϊκών λιμανιών.
<P>
Όπως μόλις ανέφερε και ο κ. Barrot, κατά τη διάρκεια συνόδου του Διεθνούς Ναυτιλιακού Οργανισμού η ιταλική Προεδρία της ΕΕ, εξ ονόματος των 15 κρατών μελών, είχε δηλώσει ότι τα τελευταία δεν θα επέτρεπαν στα πετρελαιοφόρα τους να κάνουν χρήση αυτής της εξαίρεσης από το κανόνα 13H. Σύμφωνα με την Επιτροπή, άρμοζε η τροποποίηση του κανονισμού του 2002 καταργώντας την τελευταία εξαίρεση στον κανόνα 13H και, κατά συνέπεια, απαγορεύοντας τη μεταφορά βαρέων κλασμάτων πετρελαίου σε πετρελαιοφόρα μονού κύτους υπό σημαία κράτους μέλους, όποια δικαιοδοσία και αν ισχύει στους λιμένες, στις εξέδρες ανοικτής θάλασσας ή σε θαλάσσια περιοχή όπου αυτά αναπτύσσουν δραστηριότητα.
<P>
Μόνο μία ευρωπαϊκή χώρα η Ελλάδα είχε αρνηθεί να αποδεχθεί αυτήν την πολιτική θέση που ενέκρινε η ιταλική Προεδρία, πιστεύοντας ότι αυτή η δήλωση δεν ήταν δεσμευτική για αυτήν. Επιθυμούσε, φαίνεται, να εξακολουθεί να επιτρέπει στα πετρελαιοφόρα της μονού κύτους να αναπτύσσουν δραστηριότητες εκτός ευρωπαϊκών λιμένων φορτωμένα, φυσικά, με βαρέα κλάσματα πετρελαίου.
<P>
Τέλος, αυτή η ένσταση δεν ανανεώθηκε κατά τη διάρκεια των εργασιών της Επιτροπής Μεταφορών και Τουρισμού. Τα 25 κράτη μέλη της Ευρωπαϊκής Ένωσης έχουν τώρα συμφωνήσει ότι κανένα πετρελαιοφόρο που μεταφέρει βαρέα κλάσματα πετρελαίου δεν θα επιτρέπεται πλέον να φέρει σημαία κράτους μέλους αν είναι μονού κύτους. Στην πραγματικότητα, αυτό επιβεβαιώνει μόνο αυτό που ήδη τηρείται και εφαρμόζεται από τη μεγάλη πλειοψηφία των κρατών μελών. " απόλυτη απαίτηση για συμμόρφωση με τον στόχο της μέγιστης θαλάσσιας ασφάλειας έχει επικρατήσει εκ νέου σε αυτό το θέμα, όπως ακριβώς η απαίτηση για μείωση των κινδύνων ρύπανσης από υδρογονάνθρακες.
<P>
Υπάρχουν πολλοί κίνδυνοι ρύπανσης, οι οποίοι μπορεί να ποικίλουν ως προς τη φύση τους. Μόλις προ πέντε ημερών, στην περιφέρειά μου, τοξικά βαρέλια εξόκειλαν ανάμεσα στο Cotentin και τον Ατλαντικό. Κατά τη διάρκεια της νύχτας της περασμένης Παρασκευής, αυτά τα βαρέλια παρασύρθηκαν από καταιγίδα από το κατάστρωμα ελβετικού κοντέινερ ενώ αυτό είχε αποπλεύσει από την Αμβέρσα με προορισμό την Πορτογαλία. Ομολογουμένως, η νέα νομοθεσία για τα πετρελαιοφόρα διπλού κύτους αποτελεί αξιοσημείωτη πρόοδο στον τομέα της πρόληψης της θαλάσσιας ρύπανσης, ωστόσο είναι ανάγκη να συνεχιστεί η έκδοση προτύπων που θα δίνουν τη δυνατότητα στα πετρελαιοφόρα και στα εμπορικά πλοία να προσφέρουν τον μέγιστο αριθμό ασφαλιστικών δικλείδων. Οι θαλάσσιοι αυτοκινητόδρομοι είναι ένας τρόπος ανακούφισης της κυκλοφορίας, όμως η ασφάλεια των σκαφών δεν πρέπει σε καμία περίπτωση να παραμελείται. Αυτό που διακυβεύεται εδώ είναι το μέλλον ολόκληρου του πλανήτη.
<P>
Κύριε Πρόεδρε, κύριε Επίτροπε, θα ήθελα να υπογραμμίσω ότι καταθέτω μια τεχνική τροπολογία, η οποία έχει επίσης τη στήριξη της Ευρωπαϊκής Επιτροπής, με την οποία αποφεύγεται η ανάγκη τροποποίησης μιας σειράς παραπομπών. Όντας γλωσσικής φύσεως, αυτή η τροπολογία αφορά μόνο την αγγλική έκδοση. " τροπολογία δεν αλλάζει την ουσία του κειμένου, και η φινλανδική Προεδρία μάς έχει επιβεβαιώσει ότι αυτή δεν παρουσιάζει οιοδήποτε πρόβλημα στο Συμβούλιο.
<SPEAKER ID="466" NAME="Georg Jarzembowski">
εξ ονόματος της Ομάδας PPE-DE. - (DE) Κύριε Πρόεδρε, κύριε Αντιπρόεδρε, κυρίες και κύριοι, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ευχαριστεί τον εισηγητή διότι εκπόνησε την έκθεσή του άμεσα, γρήγορα, με σαφήνεια και ακρίβεια, και μπορούμε να την υποστηρίξουμε. Ελπίζω επίσης ότι το Συμβούλιο θα εγκρίνει την τροπολογία μας, όπως υποσχέθηκε, έτσι ώστε να καταφέρουμε να ολοκληρώσουμε αυτόν τον φάκελο σε πρώτη ανάγνωση.
<P>
Κύριε Αντιπρόεδρε, έχετε απόλυτο δίκιο. Πρέπει να άρουμε την παρέκκλιση που ισχύει ακόμα ως προς το να μην χρησιμοποιούνται δεξαμενόπλοια διπλού κύτους. Θεωρώ απόλυτα κλασική την τελευταία πρόταση που πήραμε από τον εισηγητή ως τροπολογία. Αναφέρει ξεκάθαρα ότι στα δεξαμενόπλοια που μεταφέρουν βαρέα κλάσματα πετρελαίου, ανεξαρτήτως σημαίας -όχι μόνο με σημαία κρατών μελών- δεν θα επιτρέπεται η παραμονή σε λιμένες ή υπεράκτιους τερματικούς σταθμούς ή σε περιοχές που ανήκουν στην επικράτεια ενός κράτους μέλους παρά μόνο αν είναι δεξαμενόπλοια διπλού κύτους. Αυτό είναι σημαντικό, καθώς ήδη αντιμετωπίσαμε ορισμένες πολύ δύσκολες καταστάσεις στη Βαλτική, και ελπίζω ότι τώρα θα επιβληθεί επιτέλους αυτό που είπαμε το 2003 - ότι δηλαδή τα βαρέα κλάσματα πετρελαίου πρέπει να μεταφέρονται μόνο από δεξαμενόπλοια διπλού κύτους.
<P>
Προκειμένου να ολοκληρώσουμε πραγματικά γρήγορα σε πρώτη ανάγνωση την πρόταση της Επιτροπής με την τροποποίηση, θα πρέπει να υπενθυμίσουμε στο Συμβούλιο ότι τον επόμενο χρόνο θα πρέπει να ασχοληθούμε με επτά διαφορετικές προτάσεις της δέσμης Erika 3. Ελπίζω ότι το Συμβούλιο θα εργαστεί μαζί μας το ίδιο γρήγορα εδώ προκειμένου να βελτιωθούν οι έλεγχοι του κράτους σημαίας, του κράτους λιμένα, καθώς και το θέμα της ευθύνης. Είμαι περίεργος αν το Συμβούλιο θα δείξει τον επόμενο χρόνο το ίδιο θάρρος με την Επιτροπή και το Κοινοβούλιο και αν θα λάβει δραστικά μέτρα για την πρόληψη της ρύπανσης του περιβάλλοντος στις θάλασσες.
<SPEAKER ID="467" NAME="Willi Piecyk">
εξ ονόματος της Ομάδας PSE. - (DE) Κύριε Πρόεδρε, αν θέλουμε να μάθουμε για τις συνέπειες και τις επιπτώσεις κακών και παλιών δεξαμενοπλοίων μονού κύτους, πρέπει να πάμε στις ακτές της Βρετάνης και της Γαλικίας και να μιλήσουμε με τους κατοίκους. Τα ονόματα Erika και Prestige ξυπνούν εκεί φρικτές μνήμες.
<P>
Οι δέσμες Erika της Επιτροπής ήταν μια εύλογη αντίδραση σε αυτές τις καταστροφές. Περιλαμβάνουν τον κανονισμό 417/2002 με την ταχύτερη καθιέρωση των δεξαμενοπλοίων διπλού κύτους και την απαγόρευση μεταφοράς αργού πετρελαίου από και προς τους ευρωπαϊκούς λιμένες με δεξαμενόπλοια μονού κύτους. " πρόταση της Επιτροπής ότι τώρα τα δεξαμενόπλοια μεταφοράς βαρέων κλασμάτων πετρελαίου με ευρωπαϊκή σημαία πρέπει να είναι διπλού κύτους είναι συνεπής και επιφέρει κάπως μεγαλύτερη ασφάλεια για τα πλοία και τις θάλασσες. Βλέπετε, κύριε Επίτροπε, ότι το Κοινοβούλιο ασφαλώς μπορεί να δεχτεί και να επαινέσει προτάσεις σας. Τώρα που πλησιάζουν Χριστούγεννα, πρέπει να επαινέσουμε και πάλι την Επιτροπή για τέτοιες καλές προτάσεις, στις οποίες κανένας δεν μπορεί να φέρει αντίρρηση!
<P>
Το Κοινοβούλιο δεν χρειάζεται να στενοχωρηθεί γιατί η Διεθνής Ένωση Ανεξαρτήτων Ιδιοκτητών Δεξαμενοπλοίων, Intertanko, δεν χαίρεται για την πρόταση της Επιτροπής. Ο εισηγητής κ. Le Rachinel, που θέλω στο σημείο αυτό να ευχαριστήσω θερμά εξ ονόματος της Ομάδας μου, έπραξε σωστά δίνοντας προτεραιότητα στην ασφάλεια των θαλασσών και όχι στον Intertanko. Ως εκ τούτου, περιμένω ότι αύριο θα έχουμε γενικά μια καλή ψηφοφορία στο Σώμα και θα κάνουμε έτσι κάπως πιο ασφαλείς τις θάλασσές μας.
<SPEAKER ID="468" NAME="DanutBudreikaitė">
εξ ονόματος της Ομάδας ALDE. - (LT) Κύριε Πρόεδρε, κυρίες και κύριοι, μετά από αρκετές καταστροφές στις οποίες εμπλέκονταν πετρελαιοφόρα μονού κύτους στις ακτές της Γαλλίας και της Ισπανίας, οι εμπειρογνώμονες κατέληξαν στο συμπέρασμα ότι τα μονά κύτη δεν προστατεύουν τα πλοία επαρκώς, ότι χρησιμοποιούνται ακατάλληλες μέθοδοι για τον έλεγχο των πλοίων, και επιπλέον, ότι είναι ουσιώδες να αντιμετωπιστεί αποτελεσματικότερα το θέμα των "σημαιών ευκαιρίας" σημαίες των χωρών εκείνων που δεν συμμορφώνονται με τις απαιτήσεις ασφάλειας της ΕΕ.
<P>
Το 2002, η ΕΕ ενέκρινε κανονισμό που ορίζει απαιτήσεις διπλού κύτους ή ισοδύναμου σχεδιασμού για τα πετρελαιοφόρα μονού κύτους, ορίζοντας ότι τα πετρελαιοφόρα μονού κύτους θα πρέπει να αποσυρθούν σταδιακά από τα ύδατα της ΕΕ. Το αργότερο έως το 2015 αυτά πρέπει να αντικατασταθούν από πολύ ασφαλέστερα πλοία διπλού κύτους.
<P>
Ο κανονισμός ορίζει ότι ένα έτος μετά την ημερομηνία περάτωσης ναυπήγησης του πλοίου, τα πετρελαιοφόρα μονού κύτους απαγορεύεται να πλέουν υπό σημαία κράτους μέλους της ΕΕ. Ο κανονισμός ορίζει επίσης ότι μετά από αυτήν την ημερομηνία κανένα πετρελαιοφόρο, ανεξάρτητα από τη σημαία υπό την οποία πλέει, δεν θα επιτρέπεται να καταπλέει σε οιοδήποτε λιμένα δικαιοδοσίας οιασδήποτε χώρας της ΕΕ, με εξαίρεση τα πετρελαιοφόρα διπλού κύτους.
<P>
Τον Οκτώβριο του 2003, ετέθη σε ισχύ νέος κανονισμός που αντικαθιστούσε εν μέρει τον κανονισμό του 2002, απαγορεύοντας τη μεταφορά πετρελαίου σε πετρελαιοφόρα μονού κύτους προς και από λιμένες υπό τη δικαιοδοσία κρατών μελών της ΕΕ.
<P>
Στον προτεινόμενο κανονισμό του ΕΚ και του Συμβουλίου του 2006 συνιστώνται περισσότερες αλλαγές. Συνιστάται η αύξηση των απαιτήσεων σχετικά με τη μεταφορά προϊόντων αργού πετρελαίου με πλοία που πλέουν υπό τη σημαία κράτους μέλους της ΕΕ και τους τομείς εφαρμογής, απαγορεύοντας τη μεταφορά προϊόντων αργού πετρελαίου από όλα τα πλοία μονού κύτους που πλέουν υπό τη σημαία κράτους μέλους της ΕΕ, ανεξάρτητα από τη δικαιοδοσία των λιμένων, τις θαλάσσιες εξέδρες ανοικτής θάλασσας ή τη θαλάσσια περιοχή στην οποία ασκούν τη δραστηριότητα τους. Συνιστάται η επιβολή συνολικής απαγόρευσης σε επίπεδο ΕΕ και να αφεθούν οι τρίτες χώρες μόνες τους να αποφασίσουν αν δέχονται ή όχι την είσοδο πετρελαιοφόρων μονού κύτους στους λιμένες τους.
<P>
Θα ήθελα να τονίσω το θέμα των "σημαιών ευκαιρίας", με άλλα λόγια, τη δυνατότητα νηολόγησης πλοίων σε χώρες όπου οι τιμές είναι χαμηλές και όπου δεν εφαρμόζονται πρότυπα τεχνικής ασφάλειας και περιβαλλοντικά πρότυπα. Σε περίπτωση πετρελαιοκηλίδας είναι δύσκολο να προσδιοριστεί ποιος είναι ο πλοιοκτήτης και ποιος ο ρυπαίνων. Ένα παράδειγμα αυτού θα μπορούσε να είναι η τοξική ρύπανση στην Ακτή Ελεφαντοστού. Πιστεύω ότι το θέμα μιας τέτοιας νηολόγησης θα πρέπει να συζητηθεί χωριστά στο Κοινοβούλιο.
<P>
Ένα άλλο θέμα τα προσόντα των εργαζομένων στο πλοίο. Σε πλοία νηολογημένα σε χώρες της ΕΕ, το ένα τρίτο των πληρωμάτων είναι πολίτες τρίτων χωρών, και, σύμφωνα με γνώμη εμπειρογνωμόνων, τα περισσότερα ατυχήματα επί του πλοίου συμβαίνουν λόγω έλλειψης προσόντων του πληρώματος.
<P>
" χώρα μου, η Λιθουανία, εισάγει πετρέλαιο χρησιμοποιώντας εξέδρα στη Βαλτική Θάλασσα κατά συνέπεια, ανησυχούμε τόσο για την ασφάλεια των πλοίων όσο και για την ασφάλεια του περιβάλλοντος.
<SPEAKER ID="469" NAME="Erik Meijer">
εξ ονόματος της Ομάδας GUE/NGL. - (NL) Κύριε Πρόεδρε, προ 10 ετών, η ιδέα των σκληρών μέτρων για να τεθεί τέλος σε πετρελαιοφόρα μονού κύτους δεν ήταν ακόμη ρεαλιστική. Τα προβλήματα υποτιμήθηκαν και ήταν το κόστος αλλαγής τους που έλαβε τη μεγαλύτερη προσοχή. Έπρεπε να γίνουν πρώτα οι καταστροφές που αφορούσαν πετρελαιοφόρα και η εκτεταμένη καταστροφή του θαλάσσιου και του παράκτιου περιβάλλοντος πριν υπάρξει συνειδητοποίηση ότι η Ευρώπη θα πρέπει μάλλον να ηγείται παρά να ακολουθεί. Τα πετρελαιοφόρα μονού κύτους για τη μεταφορά τύπων βαρέως πετρελαίου είναι επικίνδυνα και θα πρέπει να καταργηθούν το συντομότερο δυνατόν. Χρειάστηκε μια αμερικανική απαγόρευση και η απειλή όλα τα παλαιά πετρελαιοφόρα να κατευθυνθούν από την Αμερική προς την Ευρώπη για να διαμορφωθεί πλειοψηφία υπέρ μιας τέτοιας πολιτικής απόσυρσης.
<P>
Δυστυχώς, ο κανονισμός του 2002 δεν φαίνεται να είναι αρκετά σαφής. Τα πετρελαιοφόρα μονού κύτους υπό ευρωπαϊκή σημαία, ιδιαίτερα 20 παλαιά ελληνικά πετρελαιοφόρα, μπορούν ακόμη να προκαλούν καταστροφές σε άλλα μέρη του κόσμου. Πρέπει επειγόντως να κλείσουμε αυτό το κενό . " Ευρώπη δεν μπορεί να θέλει πετρελαιοφόρα μονού κύτους από άλλους λιμένες στους δικούς της λιμένες, ούτε όμως θα πρέπει να στέλνουμε πετρελαιοφόρα μονού κύτους σε λιμένες άλλων χωρών. " ελευθερία για τα υπάρχοντα πετρελαιοφόρα μονού κύτους να συνεχίσουν να μεταφέρουν βαρείς τύπους πετρελαίου έως το 2015 θα μπορούσε κάλλιστα να προκαλέσει σημαντικά προβλήματα. Ενώ αυτό το πρόβλημα δεν επιλύεται, είναι θετικό που αντιμετωπίζουμε τώρα το άλλο πρόβλημα.
<P>
Οι ενστάσεις που ήγειρε η Intertanko, η Διεθνής Ένωση Ανεξάρτητων Ιδιοκτητών Δεξαμενοπλοίων, και η Ελλάδα, θα πρέπει να είναι δευτερεύουσες στην προστασία του θαλάσσιου, του παράκτιου και του λιμενικού περιβάλλοντός μας. " Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών θα στηρίξει αυτήν την πρόταση και σε δεύτερη ανάγνωση.
<SPEAKER ID="470" NAME="Ρόδη Κράτσα-Τσαγκαροπούλου" AFFILIATION="PPE-DE">
Κύριε Πρόεδρε, κύριε Επίτροπε, κυρίες και κύριοι συνάδελφοι, θα ήθελα να ευχαριστήσω τον εισηγητή για την αποφασιστική του θέση να διασφαλίσει τις συνθήκες αποτροπής ναυτικών ατυχημάτων με τρομερές επιπτώσεις στη θαλάσσια ρύπανση. Είναι ένα καθήκον ηθικό και πολιτικό, τόσο για την Ευρωπαϊκή Ένωση, τα κράτη μέλη της, όσο και για τους διεθνείς οργανισμούς.
<P>
Για τη χώρα μου, την Ελλάδα, μια και αναφέρθηκαν δύο συνάδελφοι σ' αυτήν, η προστασία του περιβάλλοντος αποτελεί ιδιαίτερο στόχο, αφού είναι μια χώρα με ακτές, νησιά, μεγάλη τουριστική οικονομία και φιλοδοξεί να γίνει διαμετακομιστικό κέντρο στην Ανατολική Μεσόγειο, κάτι που σημαίνει αυξημένη κυκλοφορία πλοίων και αυξημένους κινδύνους ρύπανσης και ατυχημάτων. " στρατηγική αυτή εκφράζεται τόσο με την πολιτική της κυβέρνησης, όσο και με τις τεράστιες επενδύσεις των Ελλήνων πλοιοκτητών σε σύγχρονα πλοία. Παράλληλα όμως λόγω του μεγάλου εμπορικού μας στόλου είμαστε και η χώρα που αντιμετωπίζει τα μεγαλύτερα προβλήματα προσαρμογής σε ένα νέο κανονισμό, που παρεκκλίνει από τις διεθνείς συμβάσεις και οδηγεί αναπόφευκτα σε γρήγορες αλλαγές με οικονομικές επιπτώσεις. " επιχειρησιακή ικανότητα και οι θέσεις εργασίας που κινδυνεύουν να χαθούν είναι παράμετροι που καμιά άλλη χώρα δεν αντιμετωπίζει τόσο σοβαρά όσο η Ελλάδα. Γι' αυτό θα επιθυμούσαμε ο κανονισμός να λαμβάνει υπόψη του, ως προς το χρονοδιάγραμμα, τις εμπορικές δραστηριότητες εν εξελίξει και τις δεσμεύσεις συμβολαίων που έχουν τα πετρελαιοφόρα πλοία. Εξάλλου όλοι γνωρίζουμε ότι κανένα μεμονωμένο μέτρο δεν είναι αρκετό. Έχουν μεγάλη ευθύνη οι νηογνώμονες. Παίζει μεγάλο ρόλο η εκπαίδευση του προσωπικού, η συνεννόηση και ο συντονισμός των κρατών μελών, η διαθεσιμότητα σε λιμένες καταφυγής. Θα προσπαθήσουμε, μέσα στους γενικούς στόχους της Ευρωπαϊκής Ένωσης, κύριε Επίτροπε, κυρίες και κύριοι συνάδελφοι, να συνδυάσουμε με τον καλύτερο τρόπο την προστασία του περιβάλλοντος, την ανταγωνιστικότητα του ευρωπαϊκού μας στόλου και της οικονομίας μας.
<SPEAKER ID="471" NAME="Jacques Barrot">
Αντιπρόεδρος της Επιτροπής. (FR) Κύριε Πρόεδρε, κυρίες και κύριοι, θα ήθελα ακόμη μία φορά να ευχαριστήσω τον κ. Le Rachinel και την Επιτροπή Μεταφορών και Τουρισμού για το εξαιρετικό έργο τους, το οποίο θα καταστήσει δυνατή την έγκριση της πρότασης σε πρώτη ανάγνωση. Θα ήθελα επίσης να ευχαριστήσω τους βουλευτές του Ευρωπαϊκού Κοινοβουλίου οι οποίοι έλαβαν τον λόγο προκειμένου να υπογραμμίσουν τον βαθμό στον οποίο αυτή η υποχρέωση ήταν αναπόσπαστο τμήμα των προσπαθειών μας προς όφελος της ασφάλειας της ναυτιλίας.
<P>
" τροπολογία που έχετε προτείνει, κύριε Le Rachinel, και η οποία υπερψηφίστηκε ομόφωνα από την Επιτροπή Μεταφορών και Τουρισμού δεν είναι λιγότερο σημαντική επειδή είναι τεχνικής φύσεως, καθώς βοηθά να γίνει το κείμενο ακόμη σαφέστερο. Μπορώ, κατά συνέπεια, να την δεχθώ.
<P>
Κύριε Πρόεδρε, αξιότιμοι βουλευτές, θα ευχαριστήσω το Κοινοβούλιο που ακόμη μία φορά συμμετείχε σε αυτήν την πολιτική ασφάλειας της ναυτιλίας, η οποία όπως υπογράμμισε ένας από τους ομιλητές είναι ακόμη πιο απαραίτητη για τον λόγο ότι η ανάπτυξη των θαλάσσιων αυτοκινητοδρόμων και της θαλάσσιας κυκλοφορίας θα απαιτήσουν ακόμη μεγαλύτερη επαγρύπνηση στον τομέα της ασφάλειας.
<SPEAKER ID="472" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, στις 11.00.

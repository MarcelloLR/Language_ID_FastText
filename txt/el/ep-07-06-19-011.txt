<CHAPTER ID="011">
Σύνθεση του Κοινοβουλίου
<SPEAKER ID="242" NAME="Πρόεδρος">
Κυρίες και κύριοι, οι αρμόδιες αρχές της Ιρλανδίας με ενημέρωσαν ότι από σήμερα, 19 Ιουνίου 2007, ο κ. Colm Burke διορίστηκε μέλος του Ευρωπαϊκού Κοινοβουλίου αντικαθιστώντας τον κ. Coveney. Θα ήθελα να καλωσορίσω θερμά στο Ευρωπαϊκό Κοινοβούλιο τον κ. Burke και εύχομαι η εργασία του εδώ να του προσφέρει μεγάλη χαρά.
<SPEAKER ID="243" NAME="Avril Doyle" AFFILIATION="PPE-DE">
(EN) Κύριε Πρόεδρε, θέλω να καλωσορίσω και εγώ τον Colm εδώ, ο οποίος αντικαθιστά τον συνάδελφό μας Simon Coveney, ο οποίος εξελέγη στο ιρλανδικό κοινοβούλιο. Δράττομαι αυτής της ευκαιρίας για να ευχηθώ στον Simon κάθε επιτυχία στο μέλλον στην εθνική πολιτική σκηνή. Έχουμε έναν εξαιρετικό αντικαταστάτη στο πρόσωπο του Colm Burke, ο οποίος προέρχεται από την εκλογική περιφέρεια του Simon, το Cork South.
<SPEAKER ID="244" NAME="Πρόεδρος">
Σας ευχαριστούμε πολύ, κυρία Doyle. Με τις καλές ευχές σας, πρέπει να είναι επιτυχής!
<SPEAKER ID="245" NAME="Πρόεδρος">
Βάσει του άρθρου 3, παράγραφος 2, του Κανονισμού, για όσο χρονικό διάστημα δεν έχει ελεγχθεί η εντολή του ή εκδοθεί απόφαση σε περίπτωση διαφοράς, ο κ. Burke καταλαμβάνει την έδρα του στο Κοινοβούλιο και συμμετέχει στα όργανά του με πλήρη δικαιώματα, υπό τον όρο ότι έχει προηγουμένως προβεί στη δήλωση ότι δεν κατέχει οποιοδήποτε αξίωμα ασυμβίβαστο με την ιδιότητα του βουλευτή του Ευρωπαϊκού Κοινοβουλίου.

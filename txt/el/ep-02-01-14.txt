<CHAPTER ID=1>
Επανάληψη της συνόδου
<SPEAKER ID=1 NAME="Πρόεδρος">
Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί στις 17 Δεκεμβρίου 2001.
<P>
Επιτρέψτε μου, κυρίες και κύριοι βουλευτές, αγαπητοί συνάδελφοι, προτού προχωρήσουμε στη διάταξη των εργασιών, να χρησιμοποιήσω ένα λεπτό, ένα μόνο λεπτό για να συμπαραταχθώ και εγώ πολύ ειλικρινά με το φόρο τιμής που απηύθυναν όλες οι κοινοβουλευτικές ομάδες, κατά τη συνεδρίαση της 17ης Δεκεμβρίου, προς την απερχόμενη Πρόεδρο κ. Nicole Fontaine. Ήμουν ένας από τους ανταγωνιστές της πριν δύο χρόνια, όπως θα θυμάστε ακόμη. Με μεγάλη χαρά λοιπόν αναγνωρίζω σήμερα, εδώ, και τη συγχαίρω για την αξιοπρέπεια, την ανιδιοτέλεια, την αποτελεσματικότητα και την εξαιρετική κομψότητα που επέδειξε κατά την άσκηση της θητεία της, υπηρετώντας την Ευρωπαϊκή Ένωση και ενισχύοντας το κύρος του Κοινοβουλίου μας.
<P>
(Ζωηρά χειροκροτήματα)

<CHAPTER ID=2>
Διάταξη των εργασιών
<SPEAKER ID=2 NAME="Πρόεδρος">
Μετά τις αποφάσεις που ελήφθησαν από τη Διάσκεψη των Προέδρων στις 10 Ιανουαρίου, διανεμήθηκε το τελικό σχέδιο της ημερήσιας διάταξης.
<P>
Επιθυμώ, ωστόσο, να επιστήσω την προσοχή του Σώματος στο γεγονός ότι η διάταξη των εργασιών της παρούσας περιόδου συνόδου θα καθοριστεί την Τετάρτη το πρωί στις 9.00 .

<CHAPTER ID=3>
Ανακοίνωση των υποψηφιοτήτων για την εκλογή Προέδρου
<SPEAKER ID=3 NAME="Πρόεδρος">
. Σύμφωνα με τον Κανονισμό, η εκλογή του Προέδρου θα διεξαχθεί αύριο στις 10.00.
<P>
Υπενθυμίζω ότι, σύμφωνα με τον Κανονισμό, δεν μπορεί να διεξαχθεί υπό την προεδρία του πρεσβυτέρου βουλευτή καμία συζήτηση με αντικείμενο άσχετο προς την εκλογή του Προέδρου ή τον έλεγχο της εντολής για την επαλήθευση των εξουσιών.
<P>
Σύμφωνα με το άρθρο 13 του Κανονισμού, οι υποψηφιότητες για την Προεδρία του Ευρωπαϊκού Κοινοβουλίου πρέπει να υποβληθούν - με τη συναίνεση των ενδιαφερομένων - από πολιτική ομάδα ή από 32 τουλάχιστον βουλευτές.
<P>
Σύμφωνα με τον Κανονισμό υποβλήθηκαν οι ακόλουθες υποψηφιότητες για την Προεδρία του Ευρωπαϊκού Κοινοβουλίου:
<P>
κ. Bonde,
<P>
κ. Cox,
<P>
κ. David Martin,
<P>
κ. Onesta,
<P>
κ. Wurtz.
<P>
Οι υποψήφιοι μου ανακοίνωσαν ότι αποδέχονται τις υποψηφιότητές τους. Υπενθυμίζω ότι, σύμφωνα με το άρθρο 14 παράγραφος 1 του Κανονισμού, για να εκλεγεί ένας υποψήφιος, πρέπει να λάβει, στους τρεις πρώτους γύρους, την απόλυτη πλειοψηφία των εκπεφρασμένων ψήφων. Τα λευκά και άκυρα ψηφοδέλτια δεν λαμβάνονται υπόψη για την καταμέτρηση των ψήφων.
<P>
Προκειμένου να επιταχυνθούν οι αυριανές εργασίες, προτείνω να προχωρήσουμε από τώρα στην κλήρωση των έξι ψηφολεκτών.
<P>
(Ο Πρόεδρος προχωρά στην κλήρωση των ψηφολεκτών) Κατά συνέπεια, ορίστηκαν ως ψηφολέκτες οι βουλευτές Patsy Sφrensen, Dieter-Lebrecht Kock, Giuseppe Nistico, Reinhard Rack, Ilkka Suominen και Alima Boumediene-Thiery.
<P>
(Η συνεδρίαση διακόπτεται στις 18.14)


<CHAPTER ID="009">
Αιτιολογήσεις ψήφου (συνέχεια) 
<SPEAKER ID="099" NAME="Zuzana Roithová" AFFILIATION="PPE-DE">
(CS) Κυρία Πρόεδρε, χαιρετίζω το συμβιβασμό, ο οποίος θα αναγκάσει τις κυβερνήσεις των χωρών της ΕΕ να δημιουργήσουν ένα χρονοδιάγραμμα και να καταρτίσουν σχέδια δράσης για να περιοριστούν οι κίνδυνοι από τη χρήση φυτοφαρμάκων. Οι περιορισμοί των αεροψεκασμών αναμφίβολα θα χαιρετιστούν από τους πολίτες της ΕΕ, όπως επίσης και οι ζώνες ασφαλείας για την προστασία του πόσιμου νερού και των υδρόβιων οργανισμών. Ψήφισα υπέρ της οδηγίας, γιατί ταυτίζεται με τις απόψεις μου για την προστασία της υγείας.
<SPEAKER ID="100" NAME="Mairead McGuinness" AFFILIATION="PPE-DE">
Κυρία Πρόεδρε, ψήφισα υπέρ του παρόντος συμβιβασμού, γιατί δεν είναι παράλογο να γίνεται βιώσιμη χρήση των φυτοφαρμάκων. Πιστεύω ότι το πραγματικό πρόβλημα είναι η ύπαρξη τόσων διαφορετικών κανόνων μεταξύ των κρατών μελών: ορισμένες χώρες εφαρμόζουν προγράμματα κατάρτισης και εκπαίδευσης των χειριστών με πολύ αυστηρό τρόπο και, για το λόγο αυτό, έχουν καλή βιώσιμη χρήση των φυτοφαρμάκων, αλλά αυτό δεν γίνεται σε όλες τις χώρες. Πιστεύω ότι αυτό το νομοθέτημα θα εξασφαλίσει υψηλότερες προδιαγραφές σε ολόκληρη την Ευρωπαϊκή Ένωση. Αυτό είναι καλό και για εκείνους που χειρίζονται τα φυτοφάρμακα και για εκείνους που έρχονται σε επαφή με αυτά.
<P>
Πιστεύω ότι όλοι μιλάμε για ένα πολύ ευαίσθητο πακέτο εν προκειμένω, συνεπώς χάρηκα πολύ που το υποστήριξα και συγχαίρω την εισηγήτρια.
<SPEAKER ID="101" NAME="Avril Doyle" AFFILIATION="PPE-DE">
Κυρία Πρόεδρε, και εγώ υποστήριξα αυτήν την ψηφοφορία. Δεν υπάρχει αμφιβολία ότι χρειαζόμαστε ένα κανονιστικό σύστημα για τα φυτοφάρμακα. Αυτό δεν μπορεί να αμφισβητηθεί. " έκθεση Klaß επεκτείνει το εύρος των ελέγχων και περιορίζει τη χρήση φυτοφαρμάκων στην απολύτως απαραίτητη.
<P>
Το ενδιαφέρον είναι ότι, ενώ πραγματοποιήθηκε ένας διάλογος γεμάτος εκνευρισμό για απειλές έναντι κινδύνων για την έκθεση Breyer, πάντα είχα την αίσθηση ότι αυτό το ζήτημα αφορά περισσότερο την πραγματική χρήση ανεξάρτητα από τη διάθεση στην αγορά - ήτοι, αυτήν την έκθεση. Ένα ευρύ φάσμα συνηθισμένων προϊόντων μπορούν να αποτελούν απειλή, εάν ο χειρισμός και οι οδηγίες χρήσης τους αγνοηθούν. " ίδια η διάθεση στην αγορά δεν αποτελεί από μόνη της κίνδυνο για τον καταναλωτή, το περιβάλλον ή το χρήστη αυτών των προϊόντων. Τα φυτοφάρμακα καθίστανται απειλητικά εάν ο χειριστής τους δεν γνωρίζει τη δουλειά του ή της, εάν ο εξοπλισμός εφαρμογής είναι ελαττωματικός, εάν το υδάτινο περιβάλλον αγνοηθεί ή εάν δεν φυλάσσονται κατάλληλα και δεν χρησιμοποιούνται στα πλαίσια ενός ολοκληρωμένου σχεδίου καταπολέμησης επιβλαβών οργανισμών. " ιδέα της μείωσης της ποσοτικής χρήσης χρειάζεται προσεκτική διαχείριση, καθώς θα μπορούσε να οδηγήσει σε λιγότερο συχνούς ψεκασμούς με υψηλότερη συγκέντρωση φυτοφάρμακου.
<P>
Σε τελική ανάλυση, αυτές οι ουσίες πρέπει να χρησιμοποιούνται όσο το λιγότερο γίνεται, όπως γνωρίζει κάθε αγρότης.
<SPEAKER ID="103" NAME="Zuzana Roithová" AFFILIATION="PPE-DE">
(CS) Κυρία Πρόεδρε, θα ήθελα να κάνω και πάλι μια δήλωση για τη συζήτηση της χτεσινής ολομέλειας. Υποστήριξα το νέο κανονισμό, γιατί κατά τη γνώμη μου αποτελεί ένα εργαλείο υιοθέτησης νέων και ασφαλέστερων εναλλακτικών στη φυτοπροστασία. Θεωρώ την αμοιβαία αναγνώριση εγκεκριμένων φυτοφαρμάκων ανάλογα με τις γεωγραφικές ζώνες ένα σημαντικό επίτευγμα του Κοινοβουλίου μας. " κατάρτιση ενός καταλόγου απαγορευμένων ουσιών επίσης αποτελεί ένα βήμα μπροστά - σε αυτές συμπεριλαμβάνονται καρκινογόνες, τοξικές για την αναπαραγωγή ουσίες κι επίσης ουσίες με νευροτοξικές και ανοσοτοξικές επιδράσεις - και βασίζεται σε επιστημονικές γνώσεις. Όπως είπε ο Επίτροπος χθες, φαίνεται ότι ισχύει για ένα σχετικά μικρό ποσοστό των ουσιών που χρησιμοποιούνται ακόμα σήμερα. Θα ήθελα να αναφέρω ότι πρέπει να εφαρμόσουμε αυτές τις απαιτήσεις αυστηρά και στα εισαγόμενα προϊόντα. Επίτροπε, ήθελα να κάνω κάποιες δηλώσεις και για άλλες εκθέσεις αλλά δεν μου δόθηκε ο λόγος. Αυτές οι εκθέσεις έχουν ήδη χρησιμοποιηθεί για επεξηγηματικούς σκοπούς ή έχουν ήδη συζητηθεί από το Σώμα, οπότε πιστεύω ότι θα εγκριθούν στη γραπτή τους μορφή.
<SPEAKER ID="104" NAME="Diana Wallis" AFFILIATION="ALDE">
Κυρία Πρόεδρε, θα ήθελα να εκμυστηρευτώ κάτι. Από την παιδική μου ηλικία υπάρχει ένα λαχανικό το οποίο απεχθάνομαι: ο αρακάς. Αλλά έχω την ατυχία να εκπροσωπώ μια περιοχή της Βρετανίας με τη μεγαλύτερη παραγωγή αρακά και αυτό μου έχει δημιουργήσει ένα τεράστιο πρόβλημα με την έκθεση Breyer. Συμφωνώ με τους στόχους αυτής της έκθεσης. Συμφωνώ με τους στόχους του νομοθετήματος που προάγει την υγεία του περιβάλλοντός μας, τη δική μας υγεία ως άτομα, αλλά πραγματικά μπορεί να απειλήσει μια τεράστια αγροτική βιομηχανία στην περιοχή μου.
<P>
Μετά από βαθύ προβληματισμό, απείχα, αλλά θα ήθελα να ξεκαθαρίσω ότι πιστεύω ότι η νομοθετική μας διαδικασία για το συγκεκριμένο σκοπό υπήρξε εσφαλμένη. Καταλήξαμε με τόσες πολλές πληροφορίες στο τέλος - αντικρουόμενες και άλλες - που εγώ, και πιστεύω και πολλοί άλλοι, θα χαιρέτιζα τη δυνατότητα μιας τρίτης ανάγνωσης, ή συνδιαλλαγής, ούτως ώστε να διασφαλίσουμε την προστασία όλων των συμφερόντων.
<SPEAKER ID="105" NAME="Marian Harkin" AFFILIATION="ALDE">
Κυρία Πρόεδρε, κι εμένα μου φάνηκε μια ιδιαίτερα δύσκολη απόφαση. Είχα την αίσθηση ότι η έκθεση ήταν, εν γένει, πολύ ισορροπημένη και εποικοδομητική και σίγουρα σχεδιάστηκε για να εξασφαλίσει ένα υψηλό επίπεδο προστασίας της ανθρώπινης υγείας, της υγείας των ζώων και του περιβάλλοντος.
<P>
Εντούτοις, προβληματίζομαι για την κατάσταση όπου λαμβάνουμε αποφάσεις για την έγκριση μιας συγκεκριμένης ουσίας με βάση το κατά πόσο η συγκεκριμένη ουσία είναι επικίνδυνη ή όχι και δεν λαμβάνουμε υπόψη την πιθανή έκθεση. Πιστεύω ότι χρειαζόμαστε μελέτες επιπτώσεων οι οποίες να διεξαχθούν σε επιστημονική βάση.
<P>
Μία από τις ανησυχίες μου είναι ότι, όταν μιλάω στους πολίτες για την ΕΕ, ένα από τα ζητήματα που δεν παύουν ποτέ να θίγουν είναι ότι, κατά καιρούς, η νομοθεσία της ΕΕ είναι ασύμμετρη. Ενώ πιστεύω ότι υπάρχει ευελιξία σε αυτήν την έκθεση, πιστεύω ότι χρειαζόμασταν κάπως περισσότερα, αλλά ουσιαστικά χρειαζόμασταν περισσότερα επιστημονικά στοιχεία για να υποστηρίξουμε την υπόθεση. Ναι, υπάρχει η αρχή της προφύλαξης και χρειάζεται να έχουμε επίγνωση αυτής, αλλά οι αποφάσεις χρειάζεται επίσης να βασίζονται σε στοιχεία και θα επιθυμούσα λίγα περισσότερα στοιχεία για το συγκεκριμένο ζήτημα.
<SPEAKER ID="106" NAME="Neena Gill" AFFILIATION="PSE">
Κυρία Πρόεδρε, η αποδοτική και αποτελεσματική χρήση φυτοφαρμάκων αποτελεί αναγκαιότητα. Ενώ η προστασία του περιβάλλοντος και η προφύλαξη της δημόσιας υγείας είναι αλληλεξαρτημένες, πιστεύω ότι πρέπει να ισορροπήσουμε τις ανάγκες των καταναλωτών και των παραγωγών. Ενώ χαιρετίζω τους στόχους της έκθεσης Breyer να μειώσει τη γραφειοκρατία, δεν είμαι σε θέση να την υποστηρίξω.
<P>
Έχω συναντήσει αρκετούς ειδικούς και αγρότες καθώς και εκπροσώπους της Εθνικής Ένωσης Αγροτών (NFU) στην εκλογική μου περιφέρεια της West Midlands οι οποίοι όλοι τους έχουν έντονες επιφυλάξεις για τις επιπτώσεις που αυτή η έκθεση θα έχει στην απόδοση των καλλιεργειών. Συμμερίζομαι τις ανησυχίες τους. " μεγαλύτερη ανησυχία μου είναι ότι δεν διενεργήθηκε κατάλληλη μελέτη επιπτώσεων από την Επιτροπή και δεν υπάρχει καμία σαφής ένδειξη του τι συνεπάγεται αυτή η έκθεση για τη γεωργία.
<P>
Σε μια εποχή που οι τιμές των τροφίμων ανεβαίνουν σε ολόκληρο τον πλανήτη, δεν πιστεύω ότι τώρα είναι η κατάλληλη στιγμή για εμάς να αντιδράσουμε σπασμωδικά και να εισάγουμε μέτρα τα οποία μπορεί να έχουν αρνητικές επιπτώσεις στην παραγωγή τροφίμων. Για το λόγο αυτό η αντιπροσωπεία μου εισήγαγε μια τροποποίηση για μια ενδελεχή και εκκρεμούσα εδώ και πολύ καιρό μελέτη επιπτώσεων.
<SPEAKER ID="107" NAME="Mairead McGuinness" AFFILIATION="PPE-DE">
Κυρία Πρόεδρε, ομοίως με άλλους συναδέλφους, θα ήθελα να πω ότι αυτός ήταν ένας πολύ δύσκολος φάκελος. Ενώ η Diana Wallis προβληματιζόταν για τον αρακά, μπορείτε να φανταστείτε ότι, στην Ιρλανδία, το μενού και η ατζέντα περιλάμβανε ασφαλώς την πατάτα. Συνολικά, ωστόσο, πιστεύω ότι αυτό που ψηφίσαμε είναι μια πολύ καλύτερη πρόταση και πακέτο από αυτό που τέθηκε αρχικά στο τραπέζι - και συγχαίρω αυτούς που εργάστηκαν πάνω σε αυτό.
<P>
Πρώτα θα πω λίγα λόγια γι' αυτό - και θα ολοκληρώσω με το κεντρικό μου επιχείρημα. Νομίζω ότι βρισκόμαστε πλέον στη θέση όπου οι αγρότες χρειάζεται να πιέσουν τη βιομηχανία αγροχημικών προϊόντων να παράγει πιο ασφαλείς εναλλακτικές ουσίες, ούτως ώστε να μπορούν να συνεχίσουν να παράγουν τρόφιμα και πιστεύω θα πρέπει να διοχετευτεί τόση ενέργεια σε αυτήν την πίεση όση δόθηκε έως τώρα
<P>
Ως προς τις εισαγωγές τροφίμων, η Επιτροπή χρειάζεται να αντιμετωπίσει τις βάσιμες ανησυχίες των αγροτών και των παραγωγών της ΕΕ στους οποίους θα απαγορευτεί να χρησιμοποιούν ορισμένες ουσίες, ενώ οι τρίτες χώρες συνεχίζουν να τις χρησιμοποιούν. Οφείλουμε να δώσουμε εξηγήσεις γι' αυτό προκειμένου να έχουμε τους αγρότες με το μέρος μας.
<SPEAKER ID="108" NAME="Ashley Mote" AFFILIATION="NI">
Κυρία Πρόεδρε, καταψήφισα αυτήν την έκθεση απλά, γιατί την πρόταση οικειοποιήθηκαν ουσιαστικά η Επιτροπή Περιβάλλοντος, Δημόσιας Υγείας και Ασφάλειας των Τροφίμων και οι Επίτροποι. Οι εισηγητές χτες υπερηφανεύονταν για την τυποποίηση, ενώ υποτίθεται ότι έχουμε να κάνουμε με μια Ένωση της διαφορετικότητας. Εάν υπάρχει ένας κλάδος όπου να απαιτούνται κριτική σκέψη, διακριτικότητα και διαφορετικότητα, είναι ακριβώς αυτός.
<P>
Ουσιαστικά το ζήτημα αυτό ήταν αγροτικό, αλλά ο Δανός Επίτροπος γεωργίας δεν φάνηκε πουθενά και ποτέ και αυτό είναι ντροπή. Ο λόγος, ασφαλώς, είναι λόγω σύγκρουσης συμφερόντων, γιατί οι Δανοί δεν επεξεργάζονται το πόσιμο νερό τους αφού το αντλήσουν από το έδαφος.
<P>
Οι αγρότες από τη δική μου γειτονιά του κόσμου αισθάνονται απόλυτα απογοητευμένοι και ειλικρινά προσβεβλημένοι από το γεγονός ότι κάποιοι εδώ πέρα εικάζουν ότι δεν ξέρουν τι κάνουν και ότι κάποιος πρέπει να τους πει. Βασικά έχετε προσθέσει ακόμα μια κοινωνική ομάδα σε αυτές του ".Β. που ουσιαστικά απεχθάνονται την ανάμειξη της Ευρωπαϊκής Ένωσης.
<SPEAKER ID="109" NAME="Avril Doyle" AFFILIATION="PPE-DE">
Κυρία Πρόεδρε, έχουν ακουστεί υπερβολικοί ισχυρισμοί και φόβοι από όλες τις μεριές για τη συγκεκριμένη έκθεση. Ήταν δύσκολο να διακρίνει κανείς την πραγματικότητα από τη φαντασία και να αποφασίσει τι να ψηφίσει.
<P>
Ενώ αναγνωρίζω τις ανησυχίες της βιομηχανίας σαρκωδών καρπών, της βιομηχανίας της πατάτας και των αγροτών δημητριακών στην Ιρλανδία οι οποίοι μου μίλησαν για αυτό το θέμα, υποστήριξα το συμβιβασμό. Αισθάνομαι ότι οι βελτιώσεις που έγιναν άξιζαν την υποστήριξή μας, παρ' όλο που ακόμα διατηρώ κάποιες ανησυχίες. Ψήφισα υπέρ καθώς, κατά την άποψή μου, η χειρότερη από όλες τις εκβάσεις θα ήταν η παρούσα έκθεση να καταλήξει στη συνδιαλλαγή. " πενταετής παρέκκλιση, η οποία δύναται να παραταθεί εάν είναι απαραίτητο για ουσιαστικά σχέδια φυτοπροστασίας, αποτελεί μια σημαντική δικλείδα ασφαλείας κι επίσης ενθαρρύνει τη βιομηχανία αγροχημικών να διερευνήσει και να παράγει εναλλακτικές λύσεις.
<SPEAKER ID="110" NAME="Syed Kamall" AFFILIATION="PPE-DE">
Κυρία Πρόεδρε, πιστεύω ότι, όταν σκέφτεται κανείς το ευρωπαϊκό σχέδιο, υπάρχει ένας λογικός συλλογισμός στον πυρήνα του. Μιλάμε για δημοκρατία, κι όμως αγνοούμε τη δημοκρατική βούληση όπως αυτή εκφράστηκε στα δημοψηφίσματα της Γαλλίας, των Κάτω Χωρών και της Ιρλανδίας. Μιλάμε για ασφάλεια των τροφίμων κι όμως ψηφίζουμε για μια έκθεση η οποία ενδέχεται να υπονομεύσει την παραγωγή τροφίμων στην Ευρωπαϊκή Ένωση. Λέμε ότι θα βοηθήσουμε τους πολίτες και τους αγρότες των φτωχότερων χωρών, κι όμως μετά από αυτήν τη ψηφοφορία θα απαιτηθεί να απαγορευτούν οι εισαγωγές από αγρότες οι οποίοι έχουν χρησιμοποιήσει φυτοφάρμακα που είναι πλέον απαγορευμένα στην Ευρωπαϊκή Ένωση.
<P>
Έχω απλά μια έκκληση να απευθύνω στους συναδέλφους μου στο Κοινοβούλιο και στην Επιτροπή: σας παρακαλώ, στο μέλλον επιτρέψτε μας να σκεφτούμε τις μη σκόπιμες συνέπειες της νομοθεσίας μας. Συμφωνώ με την κυρία Wallis σχετικά με τη νομοθετική διαδικασία και ότι θα έπρεπε να ακολουθήσει και τρίτη ανάγνωση. Συμφωνώ ότι εξετάστηκε με βιασύνη και πιστεύω ότι όλοι συμφωνούμε ότι ήταν ανεπαρκής η μελέτη των επιπτώσεων σε επιστημονική βάση. Ας φροντίσουμε να μην επαναληφθεί ξανά κάτι τέτοιο.
<SPEAKER ID="111" NAME="Christopher Heaton-Harris" AFFILIATION="PPE-DE">
Κυρία Πρόεδρε, προσπάθησα να υπονομεύσω το συμβιβασμό ψηφίζοντας κατά εκείνων των σκελών της παρούσας έκθεσης. Θα εξηγήσω το γιατί διαβάζοντας μια επιστολή που μου απηύθυνε ο James Mowbray, ο οποίος είναι ένας αγρότης κοντά στο Skegness στην περιοχή μου.
<P>
Γράφει τα εξής: "Ασχολούμαι προσωπικά με την εφαρμογή φυτοπροστατευτικών προϊόντων στις καλλιέργειες εδώ και πάνω από 40 χρόνια. Πάντα χρησιμοποιούσα προϊόντα με ευαισθησία για τον συνάνθρωπο καθώς και την άγρια φύση. Δεν υπέστηκα κάποια φανερή βλάβη στην υγεία μου ή στο περιβάλλον. Επομένως με αναστάτωσε ότι η πιθανή απόσυρση πολλών προϊόντων, συμπεριλαμβανομένων των μυκητοκτόνων τριαζόλη, βασίζεται σε κάτι λιγότερο από επιστημονικά επιχειρήματα και θα καταστήσει την επιχείρησή μου όχι ιδιαίτερα βιώσιμη και θα μειώσει τη διαθεσιμότητα τροφίμων παραγόμενων στο σπίτι".
<P>
Έλαβα αυτά τα σχόλια από αυτόν τον άνθρωπο και από κυριολεκτικά εκατοντάδες άλλους ανθρώπους, από την εταιρεία Empire World Trade, με έδρα το Spalding στο Lincolnshire, τον John Manby της Parker Farms στο Leicester, τον John Clark, με έδρα στο Nottinghamshire, τον Jonathan Reading και εκατοντάδες ακόμα ονόματα. Για το λόγο καταψήφισα για να υπονομεύσω το συμβιβασμό.
<SPEAKER ID="112" NAME="Kathy Sinnott" AFFILIATION="IND/DEM">
Κυρία Πρόεδρε, τώρα που αυτή η ψηφοφορία ολοκληρώθηκε και έχουν εκφραστεί τα επιχειρήματα, θα ήθελα να επανέλθω σε κάτι το οποίο θίχτηκε ακροθιγώς στη συζήτηση εδώ και στην επιτροπή. Πρόκειται για την αξιοσημείωτη δυσπιστία για τους αγρότες και μια υπόθεση πολλών ότι οι αγρότες είναι κατά κάποιο τρόπο εχθροί της υγείας και του περιβάλλοντος. Σύμφωνα με τη δική μου εμπειρία ισχύει το ακριβώς αντίθετο. Οι αγρότες στην Ιρλανδία είναι, και ήταν από πάντα, διαχειριστές της γης οι οποίοι για χιλιάδες χρόνια προστάτευαν και προφύλασσαν το περιβάλλον, διατηρώντας το ζωντανό, καθαρό και παραγωγικό. Παρομοίως, οι αγρότες αποτελούν τη βάση της υγείας μας. Παράγουν τα καλά τρόφιμα που αποτελούν τη βάση της καλής μας υγείας. Σας συνιστώ να ανανεώσουμε την πίστη μας στους αγρότες, οι οποίοι καταβάλλουν φιλότιμες προσπάθειες για να μας θρέφουν υπό πολύ δύσκολες καταστάσεις, καιρικές συνθήκες, παράσιτα και, ασφαλώς, την πολιτική της ΕΕ.
<P>
Γραπτές αιτιολογήσεις ψήφου
<SPEAKER ID="995" NAME="John Attard-Montalto  " AFFILIATION="PSE">
γραπτώς. - Μόλις ψηφίσαμε σχετικά με μία συμφωνία για την ασφάλεια της πολιτικής αεροπορίας. Αν και το αεροπλάνο είναι ένας από τους ασφαλέστερους τρόπους να ταξιδέψεις, ωστόσο, το μέτρα για την ασφάλεια δεν μπορούν ποτέ να θεωρηθούν υπερβολικά.
<P>
Με αυτήν τη συζήτηση συνδέεται επίσης και το θέμα της ασφάλειας. Μετά τη φρικιαστική τρομοκρατική επίθεση των δίδυμων πύργων, έχουν υιοθετηθεί αμέτρητα μέτρα ασφαλείας. Όπως και με το θέμα της ασφάλειας των αεροπλάνων έτσι και με την ασφάλεια από τρομοκρατικές ενέργειες δεν μπορεί ποτέ κανείς να λάβει αρκετά μέτρα. Μάλιστα, ακριβώς όταν αισθανόμαστε πολύ ασφαλείς είναι που η τρομοκρατία καταφέρει νέα πλήγματα.
<P>
Ασφαλώς, πρέπει κανείς να βρει μια ισορροπία ανάμεσα στις πολιτικές ελευθερίες και τα δικαιώματα και τα μέτρα ασφαλείας. Εντούτοις, όταν καλούμαστε να λάβουμε αποφάσεις, θα πρέπει να θέτουμε προτεραιότητες. Για παράδειγμα, υπήρξε μεγάλος αντίλογος για την ανταλλαγή λιστών επιβατών επί τη βάσει της προστασίας δεδομένων. Αλλά ασφαλώς τέτοια μέτρα ασφαλείας θα καταστήσουν δυνατή μια σε βάθος ανάλυση η οποία δεν είναι εφικτό να γίνεται στα σύνορα
<P>
Ζούμε σε μια νέα εποχή. Αθώοι πολίτες γίνονται σκόπιμα στόχοι και οι πολίτες ορισμένων χωρών επιλέγονται εκ των προτέρων. Σε ένα τέτοιο περιβάλλον, δεν αναμένουμε βεβαίως αυτές οι χώρες να απέχουν από το να κάνουν ότι είναι δυνατό για να προστατέψουν τα συμφέροντα των πολιτών τους.
<SPEAKER ID="115" NAME="Dragoş Florin David  " LANGUAGE="RO">
Ψήφισα υπέρ αυτής της έκθεσης γιατί η βιομηχανία της αεροπορίας στη Ρουμανία θα επωφεληθεί άμεσα επίσης. " συμφωνία που αποτέλεσε αντικείμενο της διαπραγμάτευσης αντικατοπτρίζει εν γένει τη δομή μιας συμβατικής συμφωνίας για την ασφάλεια της αεροπορίας. Βασίζεται στην αμοιβαία εμπιστοσύνη για το σύστημα του καθενός και στη σύγκριση κανονιστικών διαφορών. Αυτό συνεπάγεται υποχρεώσεις και μεθόδους συνεργασίας μεταξύ εξάγουσας και εισάγουσας αρχής. Ωστόσο, τα μέσα επίτευξης αυτού του στόχου, ήτοι της συνεργασίας και της αμοιβαίας αποδοχής των πορισμάτων πιστοποίησης των δύο μερών στον τομέα της αξιοπλοΐας και της συντήρησης, ορίζονται στα παραρτήματα της συμφωνίας, αντίθετα από ότι συμβαίνει στις συμβατικές συμφωνίες, όπου αυτά τα μέτρα συνήθως ορίζονται σε ξεχωριστές μη δεσμευτικές συμφωνίες σε επίπεδο αρχών πολιτικής αεροπορίας. Τα παραρτήματα αντικατοπτρίζουν εν γένει το περιεχόμενο των κοινοτικών εκτελεστικών κανόνων για την αξιοπλοΐα (κανονισμός της Επιτροπής αριθ. 1702/2003) και τη συντήρηση (κανονισμός της Επιτροπής αριθ. 2042/2003) τροποποιούνται από τα μέρη μέσω απόφασης του Διμερούς Συμβουλίου Επιτήρησης.
<SPEAKER ID="994" NAME="Pedro Guerreiro  " LANGUAGE="PT">
" προέλευση των συμφωνιών για την αεροπορία μεταξύ της Ευρωπαϊκής Κοινότητας και των "νωμένων Πολιτειών ("ΠΑ) έγκειται και βασίζεται στην απελευθέρωση των αερομεταφορών.
<P>
Αυτές οι συμφωνίες οι οποίες καθιερώθηκαν σε επίπεδο ΕΕ (ή μάλλον, από την Ευρωπαϊκή Κοινότητα - το μοναδικό φορέα που υφίσταται νομικά - και την ενιαία της κοινοτική αγορά, την οποία θέλουν να απελευθερώσουν πλήρως) αποσκοπούν να υπερισχύουν οποιωνδήποτε διμερών συμφωνιών που έχουν συναφθεί μεταξύ διαφόρων κρατών μελών και των "ΠΑ.
<P>
Όπως και σε άλλα ψηφίσματα που εγκρίθηκαν παλαιότερα από το Ευρωπαϊκό Κοινοβούλιο, θα επισημαίναμε ότι είμαστε προφανώς οι πρώτοι που ενδιαφέρονται να εξασφαλίσουν ένα 'υψηλό επίπεδο ασφάλειας στην πολιτική αεροπορία' και μέτρα 'για να ελαχιστοποιηθούν τα οικονομικά εμπόδια στη βιομηχανία της αεροπορίας και τους επιχειρηματίες από την υπερβολική κανονιστική επιτήρηση'. Εντούτοις, οφείλουμε να προφυλάξουμε δύο σημαντικές πτυχές: (1) η αντικειμενική και εικαζόμενη βάση αυτών των διαδικασιών δεν πρέπει να είναι η δημιουργία και η διευκόλυνση των συνθηκών για την αύξηση της απελευθέρωσης των αερομεταφορών, μέσω της εναρμόνισης των προδιαγραφών, (2) αυτές οι διαδικασίες δεν πρέπει να προάγουν την εναρμόνιση μειώνοντας τις προδιαγραφές και τους κανόνες ασφάλειας, ιδιαίτερα όπου, όταν η ασφάλεια, η ελαχιστοποίηση των εμποδίων και η απελευθέρωση συνδέονται μεταξύ τους, το κέρδος και η συγκέντρωση είναι αυτά που κυριαρχούν.
<P>
Πιστεύουμε ότι πρέπει να υπερασπιστούμε τις αερομεταφορές ως δημόσια υπηρεσία, την οποία προσφέρουν δημόσιες εταιρείες σε κάθε χώρα, οι οποίες εγγυώνται την ποιότητα και την ασφάλεια των υπηρεσιών που προσφέρονται στους πολίτες.
<SPEAKER ID="116" NAME="Jörg Leichtfried  " LANGUAGE="DE">
Συμφωνώ κατ' αρχήν με την έκθεση του Paolo Costa για την πολιτική αεροπορία.
<P>
Είναι σημαντικό για την ΕΕ και τις "ΠΑ να συμφωνήσουν σε μια κοινή γραμμή με τη βοήθεια της παρούσας συμφωνίας. Ωστόσο, έχει ζωτική σημασία για αυτήν την υπερπόντια συνεργασία να είμαστε πραγματικοί εταίροι, και όχι μόνο στα χαρτιά. Πρέπει να βρεθούν κριτήρια τα οποία να τηρούν και τα δύο μέρη.
<P>
Σε περίπτωση παραβίασης είτε από πλευράς ΕΕ είτε από τις "ΠΑ, θα είναι απαραίτητη μια ακυρώσιμη μεταβολή της συμφωνίας.
<SPEAKER ID="993" NAME="Bogusław Liberadzki  " LANGUAGE="PL">
Ψήφισα υπέρ της έκθεσης σχετικά με την πρόταση απόφασης του Συμβουλίου που αφορά τη σύναψη συμφωνίας μεταξύ της Ευρωπαϊκής Κοινότητας και των "νωμένων Πολιτειών Αμερικής για τη συνεργασία όσον αφορά την κανονιστική ρύθμιση της ασφάλειας της πολιτικής αεροπορίας. Συμφωνώ με την πρόταση του εισηγητή αναφορικά με τη σύναψη αυτής της συμφωνίας.
<P>
Πιστεύω ότι οι στόχοι της συμφωνίας, ήτοι η διευκόλυνση του εμπορίου προϊόντων και υπηρεσιών που καλύπτεται από τη συμφωνία, ο μέγιστος περιορισμός των επικαλύψεων σε αξιολογήσεις, οι δοκιμές και οι έλεγχοι επί σημαντικών κανονιστικών διαφορών και η χρήση του συστήματος πιστοποίησης εκατέρου των μερών για να ελεγχθεί η συμμόρφωση με τις απαιτήσεις του άλλου μέρους αποτελούν θεμιτούς στόχους.
<P>
Ελπίζω η πίστη στην αμοιβαία εμπιστοσύνη στα συστήματα του άλλου μέρους να ευνοήσει την εφαρμογή της παρούσας συμφωνίας.
<SPEAKER ID="117" NAME="Marian-Jean Marinescu  " LANGUAGE="RO">
Ως εισηγητής του Ευρωπαϊκού Κοινοβουλίου για τη νομοθετική έκθεση που αφορά την επέκταση των εξουσιών του Ευρωπαϊκού Οργανισμού Ασφάλειας της Αεροπορίας (EASA), χαιρετίζω τη συμφωνία που αποτέλεσε αντικείμενο διαπραγμάτευσης με τις "νωμένες Πολιτείες για τη διευκόλυνση της αμοιβαίας αποδοχής των πιστοποιητικών ασφαλείας της πολιτικής αεροπορίας.
<P>
Αυτή η συμφωνία σηματοδοτεί ένα σημαντικό βήμα στην επέκταση της υπερατλαντικής συνεργασίας, η οποία αποτελεί ένα στόχο πρώτης προτεραιότητας της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Καθιερώνει υγιείς συνθήκες για την ώθηση του εμπορίου προϊόντων και υπηρεσιών στον τομέα της πολιτικής αεροπορίας μεταξύ της Ευρωπαϊκής Ένωσης και των "νωμένων Πολιτειών, κάτι το οποίο δίχως αμφιβολία ωφελεί την Ευρώπη. " συμφωνία προσφέρει ενισχυμένες εγγυήσεις όσον αφορά την ασφάλεια και την ενίσχυση της ανταγωνιστικότητας των προϊόντων, των εξαρτημάτων και των αεροσκαφών με τις αυξημένες απαιτήσεις προστασίας του περιβάλλοντος. Υπό αυτές τις συνθήκες, μπορούμε να ελπίζουμε ότι οι αρχές του Ευρωπαϊκού Ενιαίου Ουρανού θα επεκταθούν στο μέλλον και θα εφαρμοστούν στην υπερατλαντική συνεργασία και ότι η συνεργασία θα διευρυνθεί στον τομέα της έρευνας, καθώς επίσης και στην υλοποίηση νέων τεχνολογιών σε αυτόν τον τομέα, με βάση τη συνεργασία μεταξύ των SESAR και NextGen.
<P>
Πιστεύω ότι αυτή η συμφωνία θα διευκολύνει μακροπρόθεσμα την αμοιβαία ωφέλιμη επέκταση του πλαισίου συνεργασίας ανάμεσα στον EASA και τον FAA κι έτσι θα ωφεληθούν άμεσα οι αεροπορικές εταιρείες, η βιομηχανία της αεροπορίας και, το σημαντικότερο, οι επιβάτες.
<SPEAKER ID="118" NAME="Luís Queiró  " LANGUAGE="PT">
Το μέλλον της εξωτερικής πολιτικής μεταφορών απαιτεί καλές σχέσεις ανάμεσα στην Ευρωπαϊκή Κοινότητα και τις "νωμένες Πολιτείες. Κατά συνέπεια, ένα από τα θεμελιώδη σημεία της παρούσας συμφωνίας συνεργασίας για την κανονιστική ρύθμιση της ασφάλειας της πολιτικής αεροπορίας είναι η αμοιβαία εμπιστοσύνη στο σύστημα του καθενός και στη σύγκριση κανονιστικών διαφορών. Ο σκοπός της παρούσας συμφωνίας είναι να διευκολύνει το εμπόριο προϊόντων και υπηρεσιών στον τομέα της αεροπορίας, περιορίζοντας κατά το μέγιστο δυνατό την επικάλυψη αξιολογήσεων, δοκιμών και ελέγχων επί σημαντικών κανονιστικών διαφορών μεταξύ των δύο μερών. Για το λόγο αυτό πιστεύουμε ότι δημιουργείται ένα πλαίσιο το οποίο θα λειτουργεί ομαλά σε καθημερινή βάση και το οποίο θα επιτρέψει την επίλυση τεχνικών προβλημάτων που προκύπτουν από την υλοποίησή του μέσω ενός συστήματος διαρκούς συνεργασίας και διαβούλευσης. " παρούσα συμφωνία αποτελεί ένα ακόμα βασικό βήμα για την εξωτερική διάσταση της ευρωπαϊκής πολιτικής μεταφορών και για αυτόν το λόγο ψήφισα υπέρ της παρούσας έκθεσης.
<SPEAKER ID="992" NAME="Luca Romagnoli  " LANGUAGE="IT">
Κυρία Πρόεδρε, κυρίες και κύριοι, θα ήθελα να δηλώσω ότι ψήφισα υπέρ της έκθεση του κυρίου Costa για τη σύναψη της συμφωνίας μεταξύ της Ευρωπαϊκής Κοινότητας και των "νωμένων Πολιτειών Αμερικής για τη συνεργασία όσον αφορά την κανονιστική ρύθμιση της ασφάλειας της πολιτικής αεροπορίας, όπως ορίζεται στην πρόταση απόφασης του Συμβουλίου.
<P>
Συμφωνώ με τον εισηγητή ότι πρέπει να λάβουμε υπόψη ότι το Κοινοβούλιο πρέπει να ταχθεί υπέρ της σύναψης της συμφωνίας, γιατί αυτό σαφώς και θα διευκολύνει το εμπόριο προϊόντων και υπηρεσιών μεταξύ των μερών στον τομέα της αξιοπλοΐας και της συντήρησης, αποφεύγοντας τις υπερβολικές επικαλύψεις αξιολογήσεων και ελέγχων για τη συμμόρφωση με τις απαιτήσεις ασφάλειας, οι οποίοι έως τώρα έπρεπε να επαναλαμβάνονται ακόμα κι αν έχουν πάρα πολλές ομοιότητες μεταξύ τους. Πιστεύω, ωστόσο, ότι η συμφωνία θα πρέπει αρχικά να εφαρμοστεί προσωρινά, ούτως ώστε να μπορέσουμε να αναγνωρίσουμε τυχόν πρακτικές δυσκολίες και δυσκολίες στην υλοποίηση και να τις αντιμετωπίσουμε προτού προχωρήσουμε στην οριστική έγκριση.
<SPEAKER ID="120" NAME="Dragoş Florin David  " LANGUAGE="RO">
Ψήφισα υπέρ αυτής της έκθεσης για την καλύτερη κανονιστική ρύθμιση των εταιρειών εντός της ΕΕ.
<SPEAKER ID="121" NAME="Nicolae Vlad Popa  " LANGUAGE="RO">
Ψήφισα υπέρ της έκθεσης που αφορά το κοινό φορολογικό καθεστώς για τις συχγωνεύσεις, διασπάσεις, μερικές διασπάσεις, εισφορές ενεργητικού και ανταλλαγές μετοχών που αφορούν εταιρείες διαφορετικών κρατών μελών καθώς αυτές οι νομικές πράξεις συνεπάγονται θεμελιώδεις μεταβολές για το νομικό καθεστώς των εμπορικών επιχειρήσεων. " Ευρωπαϊκή Ένωση χρειάζεται επίσης να λάβει τα αναγκαία μέτρα για να εξασφαλίσει ενιαία, εναρμονισμένη αλλά και αποτελεσματική ρύθμιση.
<P>
Την υποστήριξα επίσης γιατί είμαι δικηγόρος και θα συνεχίσω να υποστηρίζω στο Ευρωπαϊκό Κοινοβούλιο κάθε προσπάθεια που καταβάλλεται για να εναρμονιστούν και να κωδικοποιηθούν σε ευρωπαϊκό επίπεδο οι φορολογικοί, οικονομικοί, αστικοί και ποινικοί κανονισμοί.
<SPEAKER ID="123" NAME="Dragoş Florin David  " LANGUAGE="RO">
Ψήφισα υπέρ αυτής της έκθεσης καθώς ο Κανονισμός Διαδικασίας του Πρωτοδικείου των Ευρωπαϊκών Κοινοτήτων στερείται οποιασδήποτε διάταξης όσον αφορά τη γλώσσα που απαιτείται να χρησιμοποιείται στις αιτήσεις αναιρέσεως (κατά των αποφάσεων του Δικαστηρίου Δημόσιας Διοίκησης). Μάλιστα, δεν υπάρχει κάποιο άρθρο ισοδύναμο με το άρθρο 110 του Κανονισμού Διαδικασίας του Δικαστηρίου των Ευρωπαϊκών Κοινοτήτων.
<SPEAKER ID="991" NAME="Adam Bielan  " LANGUAGE="PL">
Κυρία Πρόεδρε, μετά την τελευταία ένοπλη σύρραξη στα Βαλκάνια, τα ευρωπαϊκά κράτη έκαναν πολύ διαφορετικές δηλώσεις επί του θέματος. Εντούτοις, με την ενεργό της ενασχόληση με την επικρατούσα κατάσταση, η ΕΕ επιβεβαίωσε ότι τα Βαλκάνια είναι μια σημαντική περιοχή για μας και αποτελούν αναπόσπαστο κομμάτι της Ευρώπης. Έχουμε επομένως την υποχρέωση να στηρίξουμε αυτές τις χώρες στις προσπάθειές τους να επιτύχουν σταθερότητα και πλήρη δημοκρατία. Προσυπέγραψα την έκθεση Belder γιατί υπογραμμίζει την ανάγκη να βοηθήσουμε τα βαλκανικά κράτη, αντιμετωπίζοντάς τα παράλληλα ως μεμονωμένους, ανεξάρτητους εταίρους.
<P>
Άλλωστε, είναι θετικό το ότι η έκθεση υπογραμμίζει την ανάγκη θέσπισης μιας κοινής ενεργειακής πολιτικής. Απαιτείται επειγόντως η διαφοροποίηση των πηγών και αυτό δεν θα βοηθούσε μόνο την ΕΕ αλλά και ολόκληρη την Ευρώπη.
<SPEAKER ID="990" NAME="Avril Doyle  " AFFILIATION="PPE-DE">
γραπτώς. - " έκθεση του κυρίου Belder εξετάζει τη σημερινή κατάσταση των εμπορικών και οικονομικών σχέσεων της Ευρωπαϊκής Ένωσης με αυτήν την ολοένα και περισσότερο σταθερή περιοχή, όπου πολλές χώρες είναι υποψήφιες για προσχώρηση στην ΕΕ. Ο ρόλος της ΕΕ ως κύριου εταίρου για την περιοχή στη συντήρηση των εμπορικών και οικονομικών σχέσεων προωθώντας παράλληλα τη σταθερή και διαρκή ειρήνη στην περιοχή είναι εξαιρετικά κρίσιμος.
<P>
" δύναμη της ΕΕ ως οικονομικού εταίρου, αλλά επίσης ως μοντέλου για μια ισχυρή κοινωνία των πολιτών, κυβέρνηση και δυναμικούς θεσμούς, θα πρέπει να χρησιμοποιηθεί για να προαχθεί η ανάπτυξη της περιοχής. Μια τριπλή και διαφοροποιημένη προσέγγιση, που λαμβάνει υπόψη τις σχετικές διαφορές ανάμεσα στις χώρες της περιοχής καθώς και συμφωνίες σύνδεσης και περαιτέρω υποστήριξη προσφέρουν έναν ξεκάθαρο τρόπο αντιμετώπισης προβλημάτων υπο-ανάπτυξης και προώθησης της έντονης περιφερειακής και διεθνούς οικονομικής συνεργασίας.
<P>
Ως μέσο εδραίωσης μιας διαρκούς ειρήνης και προώθησης των ιδανικών στα οποία έχουμε δεσμευτεί όλοι μας, υποστηρίζω την έκθεση του κυρίου Belder.
<SPEAKER ID="989" NAME="Bruno Gollnisch  " AFFILIATION="NI">
γραπτώς. - (FR) Γνωρίζω ότι η έκθεση Belder αφορά μόνο τις οικονομικές και εμπορικές σχέσεις με τα δυτικά Βαλκάνια και την προφανή ανάγκη η Ευρωπαϊκή Ένωση να συνδράμει στην ανοικοδόμησή τους, στο τομέα της οικονομίας, του δικαίου, της πολιτικής και της κοινωνίας.
<P>
Εκπλήσσομαι, όμως, που παρά τη δήλωση ότι αυτή η αρωγή, καθώς και οι διαδικασίες προσχώρησης, πρέπει να διαφοροποιηθούν και να προσαρμοστούν σε κάθε χώρα, η έκθεση δεν λαμβάνει πραγματικά υπόψη της τη συγκεκριμένη κατάσταση που επικρατεί σε κάθε χώρα. Για παράδειγμα, δεν γίνεται καν αναφορά στη Σερβία.
<P>
Πάνω απ' όλα, ενώ αυτό το Κοινοβούλιο πάντα σπεύδει να καταδικάσει παραβιάσεις των ανθρωπίνων δικαιωμάτων ανά τον πλανήτη ή να απαιτήσει όρους περί 'ανθρωπίνων δικαιωμάτων' σε διεθνείς συμφωνίες συνεργασίας, κατάφερε το τελικό κτύπημα ψηφίζοντας μια έκθεση για τα Βαλκάνια χωρίς να αναφέρει ούτε μία φορά τη δραματική και απαράδεκτη κατάσταση που βιώνουν οι πληθυσμοί των Σέρβων στο Κόσσοβο, οι οποίοι έχουν καταντήσει παρίες στην ιστορική γη των προγόνων τους. Εντωμεταξύ, συγχαίρει εαυτό για τις εκατοντάδες χιλιάδες ευρώ που δόθηκαν στις αρχές που προκαλούν, διοργανώνουν ή ανέχονται αυτήν την κατάσταση.
<SPEAKER ID="125" NAME="Vural Öger  " LANGUAGE="DE">
" εδραίωση των οικονομικών σχέσεων με τα δυτικά Βαλκάνια έχει εξαιρετική σημασία και για την ΕΕ και για τα δυτικά Βαλκάνια. Για το λόγο αυτό χαιρετίζω το γεγονός ότι το Ευρωπαϊκό Κοινοβούλιο εργάζεται εντατικά πάνω σε αυτό το θέμα και ότι υιοθετήσαμε την έκθεση Belder σήμερα. Υπό το πρίσμα του γεγονότος ότι το μέλλον των χωρών των Δυτικών Βαλκανίων βρίσκεται στην ΕΕ, η οικονομική και πολιτική τους προσέγγιση προς την ΕΕ είναι πολύ σημαντική. Προκειμένου να συνδέσουμε αυτές τις χώρες με την ΕΕ μακροπρόθεσμα, πρέπει να καλλιεργηθεί η ανάπτυξη των οικονομικών της αγοράς τους και η περιφερειακή συνεργασία.
<P>
Για τον ίδιο λόγο είναι επίσης σημαντικό να υπάρχουν δημιουργικά και θετικά σήματα από το Ευρωπαϊκό Κοινοβούλιο. Είναι προς το συμφέρον της ΕΕ να προασπίζεται την πολιτική σταθερότητα, τη νομική ασφάλεια κι επομένως πρόσφορες συνθήκες για να πλαισιώσουν ξένες επενδύσεις σε αυτές τις χώρες. " έκθεση Belder υπογραμμίζει το γεγονός ότι το επίπεδο των οικονομικών σχέσεων εξαρτάται από την πρόοδο κάθε μεμονωμένης χώρας. Επίσης, θα πρέπει να αποτελεί στόχο της ΕΕ να διαφοροποιήσει τις εθνικές οικονομίες των χωρών των Δυτικών Βαλκανίων. Όλες αυτές οι σημαντικές πτυχές αντικατοπτρίζονται στην έκθεση. Είμαι πεισμένος ότι μια θετική εξέλιξη των οικονομικών σχέσεων μεταξύ της ΕΕ και των Δυτικών Βαλκανίων θα είναι προς όφελος όλων των χωρών της ευρωπαϊκής ηπείρου και ανυπομονώ να δω τις προτάσεις μας να υλοποιούνται.
<SPEAKER ID="988" NAME="Luca Romagnoli  " LANGUAGE="IT">
Κυρία Πρόεδρε, κυρίες και κύριοι, ψήφισα υπέρ της έκθεσης του κυρίου Belder για τις εμπορικές και οικονομικές σχέσεις με τα δυτικά Βαλκάνια.
<P>
Συμφωνώ με τον συνάδελφο Βουλευτή ότι πρέπει να λάβουμε υπόψη ότι η Ευρωπαϊκή Ένωση καλείται να διαδραματίσει πρωταγωνιστικό ρόλο στη διαδικασία της οικονομικής και πολιτικής αναβίωσης των χωρών στην περιοχή των δυτικών Βαλκανίων, με απώτερο σκοπό την προσχώρησή τους στην Ευρωπαϊκή Ένωση, πρώτον ως προς τη σταθεροποίηση της πολιτικής κατάστασης και δεύτερον σε θέματα οικονομίας και εμπορίου.
<P>
Θα ήθελα ωστόσο να τονίσω την ανάγκη η Ένωση να προβεί σε μια ενδελεχή ανάλυση της κατάστασης όσον αφορά το σεβασμό των ανθρωπίνων δικαιωμάτων και των δημοκρατικών αρχών εντός κάθε χώρας. Αναφέρομαι ιδιαίτερα στην Κροατία και τους πολλούς Ιταλούς απόδημους, οι οποίοι συνεχίζουν σαφώς να γίνονται θύματα διακρίσεων σε αυτήν τη χώρα, παρά την επίσημη αίτηση της Κροατίας για προσχώρηση στην ΕΕ. Αυτή η πτυχή, κατά την άποψή μου, έρχεται σε αντίφαση με την κατάσταση της Σερβίας, μιας χώρας στην οποία αναγνωρίστηκε μόνο το καθεστώς της πιθανούς υποψήφιας χώρας και προς την οποία η Ένωση θα έπρεπε να είναι πιο ανοιχτή από ότι ήταν μέχρι σήμερα.
<SPEAKER ID="987" NAME="Flaviu Călin Rus  " LANGUAGE="RO">
Ψήφισα υπέρ αυτής της έκθεσης για τις εμπορικές και οικονομικές σχέσεις με τα δυτικά Βαλκάνια καθώς η πρόταση ψηφίσματος του Ευρωπαϊκού Κοινοβουλίου περιλαμβάνει επίσης τη γνωμοδότηση της Επιτροπής Εξωτερικών Υποθέσεων και τη γνωμοδότηση της Επιτροπής Περιφερειακής Ανάπτυξης στην οποία και συμμετέχω.
<P>
" οικονομική μεγέθυνση και ανάπτυξη στην περιφέρεια των δυτικών Βαλκανίων θα εξασφαλίσει τις συνθήκες για δημιουργικές συνεργασίες με τα ανατολικά κράτη μέλη της ΕΕ, στα οποία συγκαταλέγεται σε τελική ανάλυση και η Ρουμανία.
<P>
Ταυτόχρονα, συνδέοντας τις οικονομικές και εμπορικές πολιτικές των χωρών στα δυτικά Βαλκάνια με την πολιτική της Ευρωπαϊκής Ένωσης θα στηρίξει τις συμφωνίες σταθεροποίησης και σύνδεσης που υπογράφτηκαν μεταξύ της ΕΕ και αυτών των χωρών.
<P>
Ψήφισα υπέρ αυτής της έκθεσης, γιατί η οικονομική σταθερότητα μπορεί επίσης να οδηγήσει σε πολιτική σταθερότητα στην περιοχή αυτή, η οποία έχει ζήσει εξαιρετικά ταραχώδεις περιόδους στο παρελθόν.
<SPEAKER ID="126" NAME="Czesław Adam Siekierski  " LANGUAGE="PL">
" ΕΕ θα πρέπει να χρησιμοποιήσει κάθε διαθέσιμο μέσο, προκειμένου να παρακινήσει την περιοχή των δυτικών Βαλκανίων και να την πείσει να προβεί σε ουσιαστικές μεταρρυθμίσεις. " επέκταση της περιφερειακής οικονομικής συνεργασίας φαίνεται να είναι ιδιαίτερα σημαντική σε αυτό το πλαίσιο, όπως επίσης είναι η προοπτική της προσχώρησης για τα κράτη στην περιοχή. Οι εκτενείς και σταθερές οικονομικές επαφές μεταξύ συγκεκριμένων χωρών θα μπορούσαν να οδηγήσουν σε συγκεκριμένη οικονομική ολοκλήρωση, η οποία ασφαλώς και θα βοηθούσε στον περιορισμό της απειλής συγκρούσεων στο μέλλον. Μια ρεαλιστική προοπτική προσχώρησης μπορεί επίσης να αποτρέψει κάτι τέτοιο. Τα Βαλκάνια έχουν ήδη σημειώσει μεγάλη πρόοδο στην πορεία προς τη συμφιλίωση με την ΕΕ, αλλά η προοπτική της προσχώρησης είναι βέβαιο ότι θα ενθαρρύνει τα κράτη να συνεχίσουν τις προσπάθειές τους για να ενσωματωθούν στην Κοινότητα.
<P>
Θα ήθελα να υπογραμμίσω, όμως, ότι παράλληλα με τις πράξεις οικονομικής στήριξης, οι πρωτοβουλίες που στοχεύουν στην ενσωμάτωση της βαλκανικής κοινωνίας στην ΕΕ είναι εξίσου σημαντικές. Για το λόγο αυτό η εισαγωγή αλλαγών, οι οποίες θα πρέπει να είναι όσο πιο ριζικές γίνεται και οι οποίες θα διευκολύνουν τη μετακίνηση των ανθρώπων είναι πολύ σημαντικές, όπως επίσης και η ευρεία υποστήριξη στη νεολαία της περιοχής. Μόνο εάν οι λαοί των Βαλκανίων αισθάνονται ότι έχουν ίσα δικαιώματα με τους υπόλοιπους πολίτες της Ευρώπης θα είμαστε σε θέση να πούμε ότι έχουμε πετύχει το σκοπό μας.
<SPEAKER ID="127" NAME="Bart Staes  " AFFILIATION="Verts/ALE">
γραπτώς. - (NL) Συμφωνώ απόλυτα με τα όσα είχε να πει ο κύριος Belder και με τις συστάσεις του για τον τρόπο βελτίωσης των εμπορικών και οικονομικών σχέσεων με τα δυτικά Βαλκάνια. " ΕΕ καλείται να παίξει ένα πρωταγωνιστικό ρόλο στην ανάκαμψη αυτής της περιοχής. Οι συμφωνίες σταθεροποίησης και σύνδεσης, οι εμπορικές προτιμήσεις και η τεχνική και οικονομική συνδρομή αποτελούν τους τρεις πυλώνες βάσει των οποίων η ΕΕ ελπίζει να φέρει σταθερότητα σε αυτήν την περιοχή. Αληθεύει ότι το επίπεδο της ανάπτυξης και υιοθέτησης του κοινοτικού κεκτημένου δεν είναι το ίδιο σε όλες τις χώρες αυτής της περιοχής, κι επομένως, αψηφώντας της ύπαρξης μιας ενιαίας στρατηγικής, είναι απαραίτητο να επιλέξουμε συγκεκριμένες προσεγγίσεις, οι οποίες πρέπει να είναι προσαρμοσμένες στις εν λόγω ανάγκες. " Αλβανία δεν είναι Μαυροβούνιο και η Βοσνία-Ερζεγοβίνη δεν είναι Κόσσοβο.
<P>
" πρόοδος των διαπραγματεύσεων προσχώρησης (ή η έναρξη αυτών στην περίπτωση πιθανών υποψήφιων κρατών) με τα κράτη των δυτικών Βαλκανίων θα πρέπει, προφανώς, να εξαρτάται από την απόλυτη συμμόρφωση με τα κριτήρια της Κοπεγχάγης και την άνευ όρων τήρηση των αρχών της δημοκρατίας και των ανθρωπίνων δικαιωμάτων. Ας είναι σαφές, όμως, ότι όλες αυτές οι χώρες έχουν μέλλον στην ΕΕ και ότι η προσχώρησή τους θα εξασφαλίσει ότι οι φρικτές συγκρούσεις οι οποίες χαρακτήριζαν για αιώνες αυτήν την περιοχή ανήκουν πλέον στο παρελθόν.
<SPEAKER ID="986" NAME="Andrzej Jan Szejna  " LANGUAGE="PL">
" Ευρωπαϊκή Ένωση έχει διαδραματίσει έναν εξαιρετικά σημαντικό ρόλο στη διαδικασία της οικονομικής και πολιτικής ανοικοδόμησης των χωρών της πρώην Γιουγκοσλαβίας. Εντούτοις, έχει αναλάβει μια τεράστια ευθύνη όσον αφορά ολόκληρη την περιοχή των δυτικών Βαλκανίων. Σε σχέση με αυτό, η ΕΕ βρίσκεται πλέον αντιμέτωπη με το δύσκολο εγχείρημα της ανοικοδόμησης ολόκληρης της περιοχής.
<P>
" ΕΕ έχει εξελιχθεί στο βασικό εμπορικό εταίρο όλων των χωρών στα δυτικά Βαλκάνια. Οι τρεις βασικότεροι πυλώνες αυτής της συνεργασίας περιλαμβάνουν τους εξής: Συμφωνίες σταθεροποίησης, εμπορικές προτιμήσεις και τεχνική και οικονομική υποστήριξη. " διαδικασία της σταθεροποίησης θα πρέπει πάνω απ' όλα να είναι στραμμένη στην άνοδο του βιοτικού επιπέδου και την εξασφάλιση σταθερής οικονομικής ανάπτυξης στα κράτη της Βαλκανικής. Για την υλοποίηση των ενεργειών της, όμως, η ΕΕ πρέπει να έχει κατά νου την προσχώρηση ορισμένων από αυτές τις χώρες στην ΕΕ και το καθεστώς των άλλων ως πιθανές υποψήφιες χώρες.
<P>
Είναι δύσκολο να διαφωνήσει κανείς με τον εισηγητή ότι η βασική συνθήκη για την ανάπτυξη των εξεταζόμενων χωρών είναι η προσχώρηση στον Παγκόσμιο Οργανισμό Εμπορίου (η Κροατία, η Αλβανία και η πρώην Γιουγκοσλαβία είναι ήδη μέλη). Για να πραγματοποιηθεί η πλήρης ενσωμάτωση στο παγκόσμιο σύστημα εμπορίου, έχει ουσιαστική σημασία η Βοσνία και η Ερζεγοβίνη, η Σερβία και το Μαυροβούνιο επίσης να προσχωρήσουν στον ΠΟΕ.
<P>
Ενώ εκτιμούμε την πρόοδο που έχει ήδη επιτευχθεί από άποψη εκσυγχρονισμού στην περιοχή, πρέπει να επιδιώξουμε την πλήρη ενσωμάτωση των δυτικών Βαλκανίων στο οικονομικό σύστημα της ΕΕ.
<SPEAKER ID="129" NAME="Jan Andersson, Göran Färm, Anna Hedh, Inger Segelström και Åsa Westlund  " AFFILIATION="PSE">
γραπτώς. - (SV) " έκθεση σχετικά με την κοινή γεωργική πολιτική και την παγκόσμια επισιτιστική ασφάλεια θίγει σημαντικά ζητήματα όπως οι συνέπειες της ανόδου των τιμών των τροφίμων σε φτωχές και πλούσιες χώρες και τη σημασία διασφάλισης της πρόσβασης στα τρόφιμα σε όλους.
<P>
Εμείς οι σουηδοί Σοσιαλδημοκράτες αποφασίσαμε να ψηφίσουμε κατά της έκθεσης, καθώς περιέχει προβληματικές διατυπώσεις σε σχέση με τη γεωργική πολιτική. Μεταξύ άλλων, θα θέλαμε να δούμε μια μείωση της αναλογίας του προϋπολογισμού της ΕΕ που καταμερίζεται στη γεωργική πολιτική, τη διατήρηση και την ανάπτυξη της πολλαπλής συμμόρφωσης και την προσαρμογή του συστήματος στην αγορά. " έκθεση δεν είναι σύμφωνη με αυτές τις απόψεις και για το λόγο αυτό την καταψηφίζουμε.
<SPEAKER ID="130" NAME="Liam Aylward  " AFFILIATION="UEN">
γραπτώς. - " διασφάλιση βιώσιμης προσφοράς τροφίμων είναι μία από τις μεγαλύτερες προκλήσεις που αντιμετωπίζουμε. Αυτή η πρόκληση θα συνεχίσει να αποκτά διαστάσεις καθώς ο παγκόσμιος πληθυσμός διογκώνεται. Ο σημερινός ρυθμός αύξησης του πληθυσμού ξεπερνά τα 70 εκατομμύρια το χρόνο. Αυτό σημαίνει ότι κάθε χρόνο θα πρέπει να εξασφαλίζουμε τροφή για επιπλέον 70 εκατομμύρια ανθρώπους. Πώς θα καταφέρουμε κάτι τέτοιο όταν ήδη πάνω από 850 εκατομμύρια άνθρωποι στον πλανήτη υποσιτίζονται;
<P>
Ενώ η διασφάλιση βιώσιμης προσφοράς τροφίμων αποτελεί μία από τις μεγαλύτερες προκλήσεις, η ΕΕ είναι μία από τις μεγαλύτερες επιτυχίες της σύγχρονης εποχής, έχοντας εξασφαλίσει την ειρήνη, τη σταθερότητα και την ευημερία στην περιοχή. " ΕΕ είναι ο μεγαλύτερος δωρητής ΕΑΒ και αποτελεί πρότυπο διεθνούς συνεργασίας και μπορεί να παρέχει αυτήν της την εμπειρία για ορθή αξιοποίηση σε παγκόσμιο επίπεδο.
<P>
" ΕΕ δεν έχει τα περιθώρια να ακολουθήσει μυωπικές γραμμές πολιτικής. Ακριβώς όπως οι μοίρες των ανθρώπων διεθνώς διαπλέκονται μεταξύ τους, ολοένα και περισσότερο αλληλεπικαλύπτονται και οι τομείς πολιτικής. " παρούσα έκθεση αποτελεί παραδοχή αυτού του γεγονότος και αναγνώριση ότι οι υψηλές προδιαγραφές της ΕΕ και ο πλούτος της γεωργικής εμπειρίας μπορούν να έχουν ευρύτερη αξία για την αντιμετώπιση της παγκόσμιας επισιτιστικής ασφάλειας, εξασφαλίζοντας τόσο χρηματοδότηση για λιπάσματα και σπόρους υψηλής απόδοσης όσο και κατάρτιση και πρακτική στήριξη των αγροτών και των παραγωγών τροφίμων.
<SPEAKER ID="131" NAME="Niels Busk and Anne E. Jensen  " AFFILIATION="ALDE">
γραπτώς. - (DA) " Anne E. Jensen και ο Niels Busk ψήφισαν υπέρ της έκθεσης ιδίας πρωτοβουλίας της κυρίας McGuinness για την κοινή γεωργική πολιτική και την παγκόσμια επισιτιστική ασφάλεια, καθώς το μεγαλύτερο κομμάτι της έκθεσης είναι εξαιρετικό και είτε υπέρ είτε κατά μπορεί να ψηφίσει κανείς. Εντούτοις, δεν μπορούμε να υποστηρίξουμε τις παραγράφους 63 και 64, οι οποίες δημιουργούν αμφιβολίες για το ελεύθερο εμπόριο γεωργικών προϊόντων. Είμαστε θερμοί οπαδοί του ελεύθερου εμπορίου και πιστεύουμε ότι το σωστό είναι να καταβάλλουμε προσπάθειες για να δημιουργήσουμε μια κατάσταση στην οποία το εμπόριο γεωργικών προϊόντων θα βασίζεται στις αρχές της ελεύθερης αγοράς.
<SPEAKER ID="132" NAME="Ole Christensen, Dan Jørgensen, Poul Nyrup Rasmussen, Christel Schaldemose και Britta Thomsen  " AFFILIATION="PSE">
γραπτώς. - (DA) Οι δανοί βουλευτές της Σοσιαλιστικής Ομάδας στο Ευρωπαϊκό Κοινοβούλιο ψήφισαν κατά της έκθεσης ιδίας πρωτοβουλίας για την κοινή γεωργική πολιτική και την παγκόσμια επισιτιστική ασφάλεια, καθώς η έκθεση είναι αντίθετη με την απελευθέρωση της γεωργικής πολιτικής και ασκεί κριτική στους κανόνες της ΕΕ για τον περιορισμό των φυτοφαρμάκων. Πιστεύουμε ότι είναι απαραίτητο να υπάρχει ισορροπημένη πρόσβαση στην παγκόσμια προσφορά τροφίμων, αλλά σε αυτό δεν συνδράμει ούτε η διατήρηση ούτε η επέκταση της γεωργικής βοήθειας της ΕΕ.
<SPEAKER ID="133" NAME="Κωνσταντίνος Δρούτσας  " LANGUAGE="EL">
Το παγκόσμιο επισιτιστικό πρόβλημα, αντί να συρρικνώνεται, μεγαλώνει και αφορά όλα τα λαϊκά στρώματα όχι μόνο στις λιγότερο ανεπτυγμένες χώρες αλλά ακόμα και στις πιο ανεπτυγμένες.
<P>
H πραγματικότητα αυτή έχει σαν κύρια αιτία ότι βασικό κριτήριο παραγωγής των αγροτικών προϊόντων- τροφίμων είναι το κέρδος και όχι οι παγκόσμιες επισιτιστικές ανάγκες.
<P>
" ένταξη των τροφίμων στα διεθνή χρηματιστήρια είχε σαν αποτέλεσμα κατακόρυφες αυξήσεις των τιμών και, αντίστοιχα, των κερδών των πολυεθνικών τροφίμων, τη συνειδητή μείωση της αγροτικής παραγωγής και των παγκόσμιων αποθεμάτων τροφίμων και την αύξηση των υποσιτιζόμενων ανθρώπων.
<P>
Για την αντιμετώπιση αυτής της απαράδεκτης κατάστασης, που καταδικάζει στον υποσιτισμό και τη λιμοκτονία 1 δισ. ανθρώπους, η έκθεση περιορίζεται σε ευχολόγια που ακυρώνονται από την εμμονή της στην συνέχιση της ίδιας πολιτικής: τη στήριξη της KAΠ, των αναθεωρήσεων της και του "διαγνωστικού ελέγχου", την ολοκλήρωση των διαπραγματεύσεων στον ΠOΕ, την αποσύνδεση των ενισχύσεων από την παραγωγή, τη συνέχιση της παραγωγής βιοκαυσίμων, με πρόσχημα το περιβάλλον, χρησιμοποιώντας γη που θα μπορούσε να χρησιμοποιηθεί για την παραγωγή τροφίμων.
<P>
Δεν θέτει καν τις αρχές της τροφικής κυριαρχίας και ασφάλειας, του δικαιώματος στην τροφική αυτάρκεια.
<P>
Οι ευρωβουλευτές του KKΕ καταψηφίζουν την έκθεση γιατί, παρά τις διαπιστώσεις και "ευχές", στηρίζει την αντιλαϊκή φιλομονοπωλιακή πολιτική που καταδικάζει στον υποσιτισμό και τη λιμοκτονία όλο και περισσότερους ανθρώπους.
<SPEAKER ID="134" NAME="Lena Ek  " AFFILIATION="ALDE">
γραπτώς. - (SV) Είναι σημαντικό να καταπολεμήσουμε και να εξαλείψουμε την πείνα. Σε αυτήν την έκθεση, χαιρετίζω το περιεχόμενο της έκθεσης ιδίας πρωτοβουλίας της κυρίας McGuinness σχετικά με την κοινή γεωργική πολιτική και την παγκόσμια επισιτιστική ασφάλεια.
<P>
Εντούτοις, επέλεξα να απέχω, γιατί η έκθεση είχε κάποια σημεία έντονου προστατευτισμού. " επιδότηση και η ρύθμιση της εγχώριας γεωργίας μας δεν προάγει το στόχο μας για μια ανοιχτή, πράσινη, ασφαλή και δυναμική ΕΕ. Μια πιο ελεύθερη παγκόσμια αγορά για τα γεωργικά προϊόντα θα διευκόλυνε τους ανθρώπους στις φτωχές χώρες να αναπτύξουν τη γεωργία τους. Αυτό το βλέπουμε ιδιαίτερα σήμερα σε μεγάλα τμήματα της Αφρικής.
<SPEAKER ID="135" NAME="Ilda Figueiredo  " LANGUAGE="PT">
Συμφωνούμε με διάφορες πτυχές τις οποίες επισημαίνει η έκθεση, συγκεκριμένα:
<P>
το γεγονός ότι η αλλαγή πολιτικής είχε ως αποτέλεσμα να χαθούν ενδεχόμενες ευκαιρίες της αγοράς για τους παραγωγούς της ΕΕ και οδήγησε σε αύξηση της εξάρτησης από την εισαγωγή τροφίμων από χώρες εκτός Ευρωπαϊκής Ένωσης, τα οποία παράγονται σύμφωνα με πολύ διαφορετικά πρότυπα παραγωγής, θέτοντας έτσι τα γεωργικά προϊόντα της ΕΕ σε μειονεκτική θέση,
<P>
την ανησυχία ότι μεγάλες αυξήσεις του κόστους της γεωργικής παραγωγής μπορεί να συνεπάγονται μικρότερη αξιοποίηση και μειωμένη παραγωγή, κάτι το οποίο θα επιδεινώσει την επισιτιστική κρίση στην Ευρώπη και τον πλανήτη,
<P>
την ανάγκη για μέσα πολιτικής τα οποία θα στοχεύουν στην αποτροπή τέτοιων μεγάλων και επιζήμιων διακυμάνσεων των τιμών,
<P>
την ανησυχία ότι η αυξανόμενη επικέντρωση της αγοράς στο λιανικό εμπόριο τροφίμων, η οποία έχει οδηγήσει στην ανάπτυξη μονοπωλίων και την ανάγκη για εναλλακτικές λύσεις στις διαπραγματεύσεις με τους εμπόρους λιανικής, υπέρ των μικρών αγροτών.
<P>
Εντούτοις, υπάρχουν επίσης και πτυχές με τις οποίες δεν μπορούμε να συμφωνήσουμε:
<P>
τον αυξημένο προσανατολισμό της κοινής γεωργικής πολιτικής προς την αγορά και την υποτίμηση της επισιτιστικής κυριαρχίας, με την έμφαση να δίνεται αποκλειστικά στην επισιτιστική κυριαρχία ξεχνώντας ότι αυτό είναι δύσκολο χωρίς την επισιτιστική κυριαρχία.
<P>
Για το λόγο αυτό απείχαμε.
<SPEAKER ID="136" NAME="Duarte Freitas  " LANGUAGE="PT">
" έκθεση McGuinness αντιμετωπίζει ένα ζήτημα το οποίο προσωπικά θεωρώ στρατηγικής σημασίας: την επισιτιστική ασφάλεια και τη σημασία της ισχυρής και ανταγωνιστικής ευρωπαϊκής γεωργίας σε ένα παγκοσμιοποιημένο πλανήτη.
<P>
Μετά την πρόσφατη κρίση στις τιμές των τροφίμων, η επισιτιστική ασφάλεια θα πρέπει να αποτελεί προτεραιότητα της ΕΕ. Παρά το γεγονός ότι άλλη κρίση λόγω έλλειψης τροφίμων δεν είναι δυνατόν να προβλεφθεί βραχυπρόθεσμα, υπάρχει πιθανότητα να συμβεί στο μέλλον, εάν λάβουμε υπόψη μας τις αρνητικές επιδράσεις της κλιματικής αλλαγής στη γεωργική παραγωγή και τη συνεχώς αυξανόμενη ζήτηση.
<P>
Έχοντας κατά νου ότι οι αναπτυσσόμενες χώρες κατά πάσα πιθανότητα δεν θα μπορέσουν να παράγουν τρόφιμα σε επαρκείς ποσότητες για να προμηθεύσουν στους αυξανόμενους πληθυσμούς τους, οι βιομηχανοποιημένες χώρες θα συνεχίσουν να έχουν τη σημαντική αποστολή της παραγωγής και εξαγωγής τροφίμων.
<P>
" κοινή γεωργική πολιτική πρέπει επομένως να καταστεί για μία ακόμα φορά μια ευρωπαϊκή προτεραιότητα και να αποτελέσει τη βάση της ευρωπαϊκής πολιτικής επισιτιστικής ασφάλειας, δεδομένου ότι, σε μια εποχή χρηματοπιστωτικής και οικονομικής κρίσης, είναι πιο σημαντική από ποτέ.
<SPEAKER ID="137" NAME="Jeanine Hennis-Plasschaert, Jules Maaten, Toine Manders και Jan Mulder  " AFFILIATION="ALDE">
γραπτώς. - (NL) " αντιπροσωπεία του ολλανδικού Λαϊκού Κόμματος για την Ελευθερία και τη Δημοκρατία (VVD) ψήφισε υπέρ της έκθεσης McGuinness σχετικά με την κοινή γεωργική πολιτική και την παγκόσμια επισιτιστική ασφάλεια, παρά το γεγονός ότι διαφωνεί με ένα μέρος του περιεχομένου αυτής της έκθεσης. " αντιπροσωπεία του κόμματος VVD θα ήθελε να δει στην έκθεση σαφή διατύπωση ότι τα εμπόδια στο εμπόριο με τον αναπτυσσόμενο κόσμο θα πρέπει να εξαλειφθούν και από τις δύο πλευρές. Παράλληλα με αυτό, θα επιθυμούσε η έκθεση να συμφωνούσε υπέρ μιας ειδικής, ταχύτερης διαδικασίας έγκρισης των ενδογονιδιακών προϊόντων. Αυτά εξακολουθούν να υπάγονται στην ίδια διαδικασία όπως τα συνηθισμένα προϊόντα βιοτεχνολογίας, παρά το γεγονός ότι αξιοποιούν γενετικό υλικό από το ίδιο είδος.
<SPEAKER ID="138" NAME="Ian Hudghton  " AFFILIATION="Verts/ALE">
γραπτώς. - " έκθεση McGuinness θίγει ζητήματα τεράστιας παγκόσμιας σημασίας. Μέσα σε δύο χρόνια, οι τιμές των τροφίμων παγκοσμίως αυξήθηκαν πάνω από 80% και τα αποθέματα δημητριακών έχουν πέσει σε επικίνδυνα χαμηλά επίπεδα. " πίεση που ασκείται στα παγκόσμια αποθέματα τροφίμων επίσης οφείλεται σε σχετικά νέες πηγές, όπως η στροφή προς την αυξημένη χρήση βιοκαυσίμων. Χαιρετίζω τη γενική ώθηση αυτής της έκθεσης και για αυτό ψήφισα υπέρ.
<SPEAKER ID="139" NAME="Anneli Jäätteenmäki  " LANGUAGE="FI">
Κυρία Πρόεδρε, ψήφισα υπέρ της έγκρισης της έκθεσης της κυρίας McGuinness, αλλά θα ήθελα να επιστήσω την προσοχή ιδιαιτέρως στα εξής ζητήματα.
<P>
Για πρώτη φορά από τη δεκαετία του 70, είμαστε αντιμέτωποι με μια οξεία παγκόσμια επισιτιστική κρίση. Αυτή η κρίση ξεκίνησε μάλιστα πριν την τρέχουσα παγκόσμια οικονομική κρίση, σε μια εποχή όταν οι τιμές του καλαμποκιού και του σιταριού παγκοσμίως εκτοξεύτηκαν στα ύψη μέσα σε πολύ σύντομο διάστημα. " επισιτιστική ασφάλεια μπορεί να έχει αλλάξει όνομα σε οικονομική κρίση, αλλά η πρώτη δυστυχώς δεν έχει εξαφανιστεί. Είναι τρομακτικό αν σκεφτούμε ότι, ακόμα και πριν από τα προβλήματα που θέτει η τρέχουσα επισιτιστική κρίση, περίπου ένα δισεκατομμύριο άνθρωποι παγκοσμίως υπέφεραν από χρόνια πείνα και υποσιτισμό.
<P>
" επισιτιστική ασφάλεια - ήτοι η πρόσβαση σε επαρκή, ασφαλή και θρεπτικά τρόφιμα - πρέπει πλέον να καταστεί μια κρίσιμη πολιτική προτεραιότητα και εδώ και αλλού. Δεν μπορούμε να ανεχτούμε μια κατάσταση όπου, ενώ η παγκόσμια πείνα αυξάνεται και οι τιμές των τροφίμων εκτοξεύονται στα ύψη, εμείς εδώ στην Ευρώπη συρρικνώνουμε τη γεωργία δραστικά και για τους πιο ακατανόητους λόγους. Στην Φινλανδία, όπως και στα άλλα κράτη μέλη, οι άνθρωποι πρέπει να έχουν το δικαίωμα να ασχοληθούν με την επικερδή γεωργία και τώρα και στο μέλλον.
<P>
" βιομηχανία τροφίμων έχει μαζική επίδραση στην απασχόληση, καθώς προσφέρει εργασία σε πάνω από τέσσερα εκατομμύρια ανθρώπους στην Ευρώπη. Ολόκληρη η αλυσίδα των τροφίμων στην Φινλανδία εκτιμάται ότι απασχολεί κατά προσέγγιση 300 000 ανθρώπους, το οποίο αντιστοιχεί περίπου στο 13% του απασχολούμενου δυναμικού. Υπάρχει μια αδιαμφισβήτητη ανάγκη να προστατέψουμε τις δουλειές αυτών των ανθρώπων σε αυτήν την εποχή της επισιτιστικής και οικονομικής κρίσης.
<SPEAKER ID="140" NAME="Nils Lundgren  " AFFILIATION="IND/DEM">
γραπτώς. - (SV) Έχει ενδιαφέρον να σημειώσουμε ότι η Επιτροπή για τη Γεωργία και την Αγροτική Ανάπτυξη δεν επέλεξε να συμπεριλάβει στην έκθεσή της ένα κρίσιμο ζήτημα που πρότεινε η Επιτροπή Ανάπτυξης, το οποίο έχει ως εξής: 'το Ευρωπαϊκό Κοινοβούλιο καλεί το Συμβούλιο και την Επιτροπή, σε στενή συνεργασία με τις χώρες ΑΚΕ, να δώσουν προτεραιότητα στο ζήτημα του αντίκτυπου που έχουν στις χώρες ΑΚΕ οι ευρωπαϊκές επιδοτήσεις κατά την εξαγωγή γεωργικών προϊόντων της ΕΕ και να δεσμευτούν να δώσουν συγκεκριμένες, βιώσιμες λύσεις που να στοχεύουν στο να αποφεύγεται το ντάμπινγκ, σύμφωνα με τις δεσμεύσεις που έχουν ληφθεί σε αυτόν τον τομέα.'
<P>
Εντούτοις, στην έκθεση υπάρχει ο ισχυρισμός ότι η ΕΕ έχει αντιμετωπίσει τα στοιχεία της γεωργικής πολιτικής της ΕΕ που ενδέχεται να διαστρεβλώσουν το εμπόριο και που μπορεί να έχουν αρνητική επίδραση στους αγρότες στον αναπτυσσόμενο κόσμο. " έκθεση διαμαρτύρεται ότι οι χώρες εκτός ΕΕ παράγουν τρόφιμα με πολύ διαφορετικές προδιαγραφές παραγωγής, εκθέτοντας έτσι τα γεωργικά προϊόντα της ΕΕ σε άνισους όρους ανταγωνισμού.
<P>
Αυτοί οι δύο ισχυρισμοί στην έκθεση είναι αντιφατικοί, το λιγότερο που μπορεί να πει κανείς, και δεν θα συμφωνούσαν όλες οι πολιτικές δυνάμεις στην ΕΕ με αυτές. Εάν ίσχυε κάτι τέτοιο, δεν θα μπορούσε και η γνωμοδότηση της Επιτροπής Ανάπτυξης να συμπεριληφθεί στο κείμενο αυτής της έκθεσης;
<P>
" έκθεση διαφωνεί επίσης με τις μειώσεις των ενισχύσεων στήριξης στη γεωργία και είναι αντίθετη με οποιαδήποτε μεταρρύθμιση της κοινής γεωργικής πολιτικής. Επιπροσθέτως, προτείνει μια πολιτική ενημέρωσης των πολιτών όσον αφορά την κοινή γεωργική πολιτική, την οποία θεωρώ πολιτική προπαγάνδα για ένα σύστημα άκρως αμφιλεγόμενο, ιδιαίτερα στη χώρα μου.
<P>
Για το λόγο αυτό ψήφισα κατά αυτής της έκθεσης.
<SPEAKER ID="141" NAME="Luís Queiró  " LANGUAGE="PT">
" πρόσφατη ασυνήθιστη εκτίναξη των τιμών των τροφίμων δικαιολογημένα έδωσε το έναυσμα για να ξεκινήσει ένας διάλογος για τις γεωργικές πολιτικές, την επισιτιστική ασφάλεια και την ανάπτυξη. Είναι λυπηρό ότι το ζήτημα του διεθνούς εμπορίου συχνά δεν θίγεται σε αυτές τις συζητήσεις, έτσι οδηγούμαστε στην αναζήτηση λύσεων που αγνοούν τις θετικές δυνατότητες που η αυξημένη παγκόσμια κατανάλωση μπορεί να έχει.
<P>
Αν και αρχικά αυτή η διακύμανση των τιμών των τροφίμων θέτει την απειλή της πείνας για χώρες και πληθυσμούς χωρίς πόρους και απαιτεί αυξημένη ανθρωπιστική βοήθεια, ακολούθως ωθεί μια παγκόσμια αύξηση της ικανότητας παραγωγής τροφίμων και μια άνοδο του παγκόσμιου εμπορίου. Είναι μια ευκαιρία για τους αγροτικούς πληθυσμούς του πλανήτη, την οποία πρέπει να εκμεταλλευτούμε απόλυτα.
<P>
Όσο για την Ευρώπη και την κοινή γεωργική πολιτική, η προσαρμογή μας σε αυτό το νέο παγκόσμιο πλαίσιο - με ενδεχομένως πιο αργή μεγέθυνση από την αναμενόμενη - δεν πρέπει να συμβεί με τίμημα είτε τον προστατευτισμό και νέα εμπόδια στο εμπόριο ή τη διαστρέβλωση της αγοράς. " μεσοπρόθεσμη και μακροπρόθεσμη αποδοτικότητα της ευρωπαϊκής γεωργίας και της αγροτικής ανάπτυξης θα πρέπει να αποτελούν τα κριτήρια που θα χρησιμοποιηθούν στην κοινή γεωργική πολιτική και τη μεταρρύθμιση αυτής.
<SPEAKER ID="142" NAME="Zuzana Roithová  " LANGUAGE="CS">
Αυτή η έκθεση μοιάζει περισσότερο να υπερασπίζεται την τρέχουσα κοινή γεωργική πολιτική παρά να αποτελεί μια περιεκτική επισκόπηση της επισιτιστικής ασφάλειας σε έναν κόσμο που πεινά. Παρά αυτό το γεγονός την υποστήριξα, γιατί εφιστά την προσοχή στη σπουδαιότητα της διασφάλισης πρόσβασης σε πιστώσεις στους αγρότες των αναπτυσσόμενων χωρών ούτως ώστε να μπορούν να εκσυγχρονίσουν τη γεωργική παραγωγή και να αυξήσουν την παραγωγή και την ποιότητα των τροφίμων τους. Μετανιώνω που η έκθεση έδωσε ελάχιστη προσοχή στους κινδύνους εξαγοράς γης στις πιο φτωχές χώρες του πλανήτη για την καλλιέργεια και την εξαγωγή των φτηνότερων δυνατών τροφίμων στον υπόλοιπο πλανήτη, εις βάρος της οικονομικής ανάπτυξης και των αναγκών των τοπικών πληθυσμών σε χώρες που υποφέρουν από χρόνια έλλειψη τροφίμων.
<SPEAKER ID="985" NAME="Luca Romagnoli  " LANGUAGE="IT">
Κυρία Πρόεδρε, κυρίες και κύριοι, ψήφισα υπέρ της έκθεσης της κυρίας McGuinness σχετικά με την κοινή γεωργική πολιτική και την παγκόσμια επισιτιστική ασφάλεια.
<P>
Συμμερίζομαι τις ανησυχίες που εκφράστηκαν από τον συνάδελφό μου και εφιστώ την προσοχή στην ανάγκη, η οποία είναι πιο πιεστική από ποτέ, για τη λήψη κατάλληλων μέτρων που να εγγυώνται σε όλους τους πολίτες πρόσβαση σε υγιή, θρεπτικά τρόφιμα, είτε κατοικούν στην Ευρωπαϊκή Ένωση είτε αλλού στον πλανήτη. Επιθυμώ να τονίσω ότι οι προσπάθειές μας πρέπει να προσεγγιστούν από μια μεσοπρόθεσμη έως μακροπρόθεσμη προοπτική και να μην εστιάζουν μόνο στο άμεσο μέλλον.
<P>
Δεν θα είναι αρκετό να προβλέψουμε επαρκή χρηματοδότηση των φτωχών και αναπτυσσόμενων χωρών εκτός κι αν αυτή συνοδεύεται από μια σοβαρή δέσμευση των βιομηχανοποιημένων χωρών να αποτρέψουν την κερδοσκοπία με τις τιμές βασικών τροφίμων την οποία βιώσαμε πρόσφατα και να εισάγουν διεθνείς συμφωνίες που να λαμβάνουν υπόψη τους τις πολύ διαφορετικές καταστάσεις των χωρών που ανήκουν στον Παγκόσμιο Οργανισμό Εμπορίου. Ειδάλλως οι διαπραγματεύσεις, οι οποίες έχουν ήδη καταρρεύσει, θα συνεχίσουν να έχουν μικρές πιθανότητες να πετύχουν.
<SPEAKER ID="143" NAME="Catherine Stihler  " AFFILIATION="PSE">
γραπτώς. - Το ζήτημα της ΚΑΠ και της παγκόσμιας επισιτιστικής ασφάλειας είναι σημαντικό. Πρέπει να διασφαλίσουμε ότι θα παίξουμε το ρόλο που να αναλογεί στην ΕΕ για να εξασφαλίσουμε ότι οι πεινασμένοι σε κάθε γωνία του πλανήτη έχουν τροφή. Είναι ντροπή να υπάρχουν άνθρωποι σε αυτόν τον κόσμο που να πεθαίνουν από την πείνα λόγω του γεγονότος ότι στερούμαστε πολιτικού συντονισμού.
<SPEAKER ID="984" NAME="Andrzej Jan Szejna  " LANGUAGE="PL">
Ο σκοπός της κοινής γεωργικής πολιτικής δεν είναι μόνο να αυξήσει τη γεωργική παραγωγικότητα και να εξασφαλίσει ορθολογική ανάπτυξη της γεωργικής παραγωγής μέσω της βέλτιστης αξιοποίησης των παραγωγικών συντελεστών, ειδικά του εργατικού δυναμικού, αλλά επίσης να παρέχει στους αγροτικούς πληθυσμούς ένα καλό επίπεδο διαβίωσης, να εγγυηθεί την ασφάλεια της προσφοράς και να εξασφαλίσει προϊόντα σε λογικές τιμές για τους καταναλωτές.
<P>
" πρόσβαση σε επαρκείς προμήθειες ασφαλών και θρεπτικών τροφίμων είναι σήμερα μια κρίσιμη πολιτική προτεραιότητα σε επίπεδο ΕΕ καθώς και σε παγκόσμιο επίπεδο.
<P>
Είναι ενοχλητικό οι τιμές των τροφίμων να είναι υψηλότερες σε σχέση με παλαιότερα χρόνια και τα παγκόσμια αποθέματα τροφίμων να έχουν πέσει σε ένα δραματικά χαμηλό επίπεδο. Υπάρχει κίνδυνος η παγκόσμια χρηματοπιστωτική κρίση να οδηγήσει τις αναπτυγμένες χώρες να μην τηρήσουν τις υποχρεώσεις τους στον τομέα της βοήθειας προς τις αναπτυσσόμενες χώρες.
<P>
Απαιτούνται μεσοπρόθεσμες και μακροπρόθεσμες ενέργειες για να διασφαλιστεί η παγκόσμια παραγωγή τροφίμων και να στηριχθούν εκείνοι οι λαοί οι οποίοι πλήττονται πιο σοβαρά ως προς την κάλυψη βασικών διατροφικών αναγκών.
<P>
" μεγαλύτερη πρόκληση σήμερα είναι να αναπτυχθεί μια πολιτική για τη γεωργία και τα τρόφιμα που θα ανταποκρίνονται στις ανάγκες του συνεχώς αυξανόμενου παγκόσμιου πληθυσμού, ο οποίος, σύμφωνα με τους υπολογισμούς, έως το έτος 2050 θα έχει αυξηθεί κατά 40%, ενώ η παγκόσμια ζήτηση τροφίμων αναμένεται να διπλασιαστεί στο ίδιο διάστημα.
<P>
" ανάπτυξη μιας πολιτικής η οποία θα εξασφαλίσει στους αγρότες ένα αξιοπρεπές εισόδημα από τα τρόφιμα που παράγουν αποτελεί ένα κρίσιμο πολιτικό ζήτημα. Αυτό έχει θεμελιώδη σημασία για τη διασφάλιση της παραγωγής τροφίμων. Εάν η αγορά δεν είναι σε θέση να το εξασφαλίσει, θα πρέπει να γίνει μέσω κατάλληλων πολιτικών.
<SPEAKER ID="144" NAME="Glenis Willmott  " AFFILIATION="PSE">
γραπτώς. - " αντιπροσωπεία των Εργατικών θα ψηφίσει υπέρ της έκθεσης για την ΚΑΠ και την Παγκόσμια Επισιτιστική Ασφάλεια, παρά τις έντονες επιφυλάξεις που διατηρούμε για τη στάση που υιοθετείται απέναντι στην ΚΑΠ.
<P>
Δεν συμφωνούμε με τον προεξέχοντα ρόλο που δίνεται στην ΚΑΠ για την εξασφάλιση της επισιτιστικής ασφάλειας ούτε με την κριτική που ασκείται στη μεταρρύθμιση της ΚΑΠ, η οποία βίωσε μια στροφή από την ποσοτική προς την ποιοτική παραγωγή, με τον υπαινιγμό ότι αυτή υπονόμευσε την επισιτιστική μας ασφάλεια. " θέση μας είναι ότι χρειάζεται να εκσυγχρονίσουμε τη γεωργική μας πολιτική και όχι να επιστρέψουμε σε μια πολιτική με βάση την παραγωγή η οποία προέτρεπε στη μαζική υπερπαραγωγή και μια διαστρέβλωση των αγορών, υπονομεύοντας την ικανότητα άλλων χωρών να παράγουν και να εμπορευτούν γεωργικά προϊόντα.
<P>
Εντούτοις, αισθανόμαστε ότι η έκθεση αγγίζει πολλά πολύ σημαντικά σημεία για το ζήτημα της παγκόσμιας επισιτιστικής ασφάλειας, όπως η αναγνώριση της σημασίας της επισιτιστικής ασφάλειας ως μια κρίσιμη πολιτική προτεραιότητα για την ΕΕ, ζητώντας περισσότερη συνεργασία σε παγκόσμιο επίπεδο, απευθύνοντας έκκληση για περισσότερες επενδύσεις στις αναπτυσσόμενες χώρες, προκειμένου να αυξήσουν τις παραγωγικές τους ικανότητες και παροτρύνοντας η γεωργία να τεθεί στην καρδιά της αναπτυξιακής ατζέντας της ΕΕ. Όλα αυτά τα σημεία είναι εξίσου σημαντικά και απαιτούν να δούμε πέρα από την κοντόφθαλμη ματιά αυτών που χρησιμοποιούν αυτό το ζήτημα για να δικαιολογήσουν μια περισσότερο παρεμβατική και προστατευτική ΚΑΠ και να υποστηρίξουμε την έκθεση.
<SPEAKER ID="146" NAME="Jan Andersson, Göran Färm και Åsa Westlund  " AFFILIATION="PSE">
γραπτώς. - (SV) Εμείς οι σουηδοί Σοσιαλδημοκράτες ψηφίσαμε υπέρ της έκθεσης της κυρίας Grabowska σχετικά με τις προοπτικές ανάπτυξης του διαλόγου των πολιτών στο πλαίσιο της Συνθήκης της Λισαβόνας. " ενίσχυση του διαλόγου στην κοινωνία των πολιτών είναι σημαντική για τη δημιουργία μιας ΕΕ που αφουγκράζεται και εκπροσωπεί τις απόψεις των πολιτών της. Συμφωνούμε επίσης με τις απαιτήσεις που διατυπώνονται στην έκθεση οι εργασίες του Συμβουλίου να είναι περισσότερο ανοικτές, προκειμένου η κοινωνία των πολιτών να μπορεί να συμμετέχει στο διάλογο με ουσιαστικό τρόπο.
<P>
Εντούτοις, θα θέλαμε να καταστήσουμε σαφές ότι πιστεύουμε ότι είναι λάθος οι εκκλησίες και οι θρησκευτικές κοινότητες να έχουν ένα ειδικό καθεστώς μεταξύ των οργανώσεων της κοινωνίας των πολιτών. Οι εκκλησίες και οι θρησκευτικές κοινότητες θα πρέπει να συμμετέχουν στο διάλογο με τα θεσμικά όργανα της Ένωσης κατά τον ίδιο τρόπο που γίνεται και με όλες τις άλλες οργανώσεις.
<SPEAKER ID="983" NAME="Adam Bielan  " LANGUAGE="PL">
Κυρία Πρόεδρε, κάθε πρωτοβουλία η οποία στοχεύει στο να φέρει πιο κοντά τους πολίτες με τα θεσμικά όργανα που ενεργούν για λογαριασμό τους θα πρέπει να χαίρει υποστήριξης. Εντούτοις, θα πρέπει να δοθεί προσοχή ώστε να εξασφαλιστεί ότι η προτεινόμενη πρωτοβουλία δεν θα μετατραπεί από δική της φόρα σε ένα ακόμα θεσμικό όργανο. Προσυπέγραψα την έκθεση γιατί κάθε βήμα που λαμβάνεται για να φέρει τους πολίτες πιο κοντά στις αρχές που λαμβάνουν τις αποφάσεις για λογαριασμό τους είναι ένα βήμα προς μια καλύτερη και με μεγαλύτερη διαφάνεια δημοκρατία. Εντούτοις, θα ήθελα να υπογραμμίσω ότι,όπως ισχύει σε κάθε διάλογο, τόσο και σε αυτόν που αφορά τη Συνθήκη της Λισαβόνας θα πρέπει να ληφθεί υπόψη η άποψη κάθε κόμματος.
<SPEAKER ID="147" NAME="Martin Callanan  " AFFILIATION="PPE-DE">
γραπτώς. - Αυτή η έκθεση αναφέρεται στη Συνθήκη της Λισαβόνας, η οποία, θα ήθελα να σας υπενθυμίσω, δεν έχει τεθεί σε ισχύ. Είναι επομένως εξαιρετικά αυθάδες, αν όχι αλαζονικό, να επικαλούμαστε το όνομα της Συνθήκης της Λισαβόνας σαν να επρόκειτο ήδη για ένα γεγονός της ζωής.
<P>
Σε περίπτωση που το είχατε ξεχάσει: " Συνθήκη της Λισαβόνας καταποντίστηκε από τη δημοκρατική βούληση του λαού της Ιρλανδίας. Έβαλαν φρένο στο σχέδιο, γιατί ήθελαν ένα διαφορετικό είδος Ευρώπης. Ψηφίζοντας με τον τρόπο που ψήφισαν, ο λαός της Ιρλανδίας εξέφρασε επίσης την άποψη των πολιτών κάθε άλλου κράτους μέλους, και του δικού μου συμπεριλαμβανομένου, οι οποίοι στερήθηκαν τη διεξαγωγή δημοψηφίσματος από τις κυβερνήσεις τους.
<P>
Ασκείται εκφοβισμός στην Ιρλανδία να διενεργήσει και δεύτερο δημοψήφισμα, αλλά ο ιρλανδικός λαός είναι απίθανο να δεχτεί θετικά να τον αντιμετωπίζουν με τέτοια περιφρόνηση.
<P>
Στο μέλλον, θα πρέπει να αποφύγουμε να περιάγουμε εαυτούς σε ανυποληψία συζητώντας υποθετικά σενάρια όπως η συνθήκη της Λισαβόνας. Το μόνο στο οποίο εξυπηρετεί είναι να εκθέτει την αλαζονική περιφρόνηση της ΕΕ για τη δημοκρατική άποψη.
<P>
Ψήφισα κατά αυτής της έκθεσης.
<SPEAKER ID="148" NAME="Koenraad Dillen" AFFILIATION="NI">
γραπτώς. - (NL) Ίσως ζω σε άλλον πλανήτη, αλλά μου φαίνεται ότι και ο ολλανδικός και ο γαλλικός λαός απέρριψαν το ευρωπαϊκό Σύνταγμα σε ένα δημοκρατικό δημοψήφισμα το 2005. Αυτό το Σύνταγμα απεβίωσε και ενταφιάστηκε, τουλάχιστον εάν θέλουμε να θεωρούμαστε δημοκράτες. " καταραμένη Συνθήκη της Λισαβόνας, η οποία δεν είναι τίποτα άλλο παρά μια ελαφρά παραλλαγμένη έκδοση του Συντάγματος, είχε ακριβώς την ίδια τύχη, την απέρριψε, ως είχε, σε ένα δημοκρατικό δημοψήφισμα ο λαός της Ιρλανδίας.
<P>
" Ευρώπη ωστόσο αρνείται να αποδεχτεί την άποψη του λαού και θέλει να κάνει τους Ευρωπαίους να καταπιούν το Σύνταγμα με ύπουλο τρόπο, προσποιούμενη ότι όλα είναι ρόδινα κι ωραία και μιλώντας για έναν δήθεν 'διάλογο με τον πολίτη στο πλαίσιο της Συνθήκης της Λισαβόνας' με το μεγαλύτερο κυνισμό.
<P>
Υποτίθεται ότι πρόκειται για έναν 'διάλογο με τον πολίτη', 'μια ισχυρή κουλτούρα διαβούλευσης και διαλόγου', μέσω του οποίου η εισηγήτρια, με τον κυνισμό της, παραπέμπει για μία ακόμα φορά στο Άρθρο 10 της Συνθήκης για την Ευρωπαϊκή Ένωση: 'Κάθε πολίτης έχει το δικαίωμα να συμμετέχει στο δημοκρατικό βίο της Ένωση'. Αυτό μπορεί να είναι αλήθεια, αλλά η Ευρώπη δεν δίνει καμία σημασία στη δημοκρατική φωνή των λαών.
<SPEAKER ID="982" NAME="Avril Doyle  " AFFILIATION="PPE-DE">
γραπτώς. - " έκθεση αυτή της Genowefa Grabowska προβλέπει τη θέσπιση περισσότερων μηχανισμών συμμετοχής και οχημάτων διαλόγου των πολιτών μέσα στα πλαίσια της Ευρωπαϊκής Ένωσης. Απευθύνεται στο χάσμα μεταξύ των μελών της Ένωσης και στη σχέση που αυτά έχουν με τους θεσμούς που τα υπηρετούν. Αναγνωρίζει την ανάγκη αύξησης του διαλόγου των πολιτών, ουτωσώστε να διατηρηθεί πραγματική δέσμευση απέναντι στους στόχους του Ευρωπαϊκού σχεδίου.
<P>
" πρόσφατη απόρριψη της συνθήκης της Λισαβόνας στην Ιρλανδία οφείλεται εν μέρει στις διαφορές μεταξύ της αντίληψης της Ένωσης και της πραγματικότητας της Ένωσης. " αντιμετώπιση της γενικευμένης έλλειψης πληροφόρησης είναι καίρια για μια αυθεντικά δημοκρατική σύμπραξη. Κεντρικό μέρος της πρότασης αυτής είναι η έμφαση στο ότι ο διάλογος είναι αμοιβαίος, ότι οι απόψεις που εκφράζονται πρέπει να λαμβάνονται σοβαρά υπόψη και να γίνονται αντικείμενο σεβασμού.
<P>
Για την έκθεση αυτή, η κυρία Grabowska υπογραμμίζει τόσο τη διαφάνεια όσο και την αντιπροσωπευτικότητα ως απαραίτητα συστατικά στοιχεία ενός ενεργού διαλόγου των πολιτών και μιας αυθεντικά συμμετοχικής δημοκρατίας. Ένα πιο ανοιχτό και προσιτό Συμβούλιο, αυξημένη και πιο ολοκληρωμένη διοργανική συνεργασία, η καλύτερη χρήση νέων μέσων ως εργαλείου για τη σύνδεση με τους πολίτες και την παροχή υποστήριξης σε θεσμούς της κοινωνίας των πολιτών, θα βοηθήσουν στη συσπείρωση της Ευρώπης. Για τους λόγους αυτούς, υποστηρίζω την έκθεση της κυρίας Grabowska.
<SPEAKER ID="149" NAME="Bairbre de Brún και Mary Lou McDonald  " AFFILIATION="GUE/NGL">
γραπτώς. - Υποστηρίζουμε οιαδήποτε και όλες τις προσπάθειες να ενδυναμωθούν οι πολίτες, οι κοινότητες και οι οργανώσεις της κοινωνίας των πολιτών σχετικά με τις διαδικασίες λήψης πολιτικών αποφάσεων, συμπεριλαμβανομένης της ΕΕ.
<P>
Εντούτοις, δεν πιστεύουμε ότι η Συνθήκη της Λισαβόνας προσφέρει κάποια πραγματική εξέλιξη στον εν λόγω τομέα. Επιπλέον, πιστεύουμε ότι προκειμένου η προτεινόμενη Πρωτοβουλία των Πολιτών να έχει νόημα, η Επιτροπή πρέπει να δεσμεύεται νομικά ως προς την υποχρέωση να συντάξει μια Λευκή Βίβλο που θα περιγράφει τις γενικές γραμμές μιας απάντησης στην πρόταση, ή τη βάση της Συνθήκης για τη μη λήψη δράσης.
<SPEAKER ID="150" NAME="Ilda Figueiredo  " LANGUAGE="PT">
Πρόκειται για μια ακόμα έκθεση που έρχεται αντιμέτωπη με την πλειοψηφία του Ευρωπαϊκού Κοινοβουλίου στην προσπάθειά του να επιχειρήσει να "πουλήσει" το σχέδιο της Συνθήκης της Λισαβόνας ανεξαρτήτως κόστους, προσπάθεια που δεν έχει αποδειχθεί εύκολη εάν κρίνουμε από τα αποτελέσματα προγενέστερων δημοψηφισμάτων. Οι επανειλημμένες αυτές προσπάθειες έχουν τουλάχιστον ένα όφελος: καταδεικνύουν πόσο δύσκολο, ή και επίπονο, είναι για τους συνηγόρους της Συνθήκης να βρουν επιχειρήματα για την προώθησή της.
<P>
Δεν υφίσταται προπαγάνδα - και αυτό είναι το θέμα της έκθεσης - που να μπορεί να συγκαλύψει την αντιδημοκρατική φύση της επιμονής των ηγετών της ΕΕ να επιβάλουν ένα ακόμα δημοψήφισμα στην Ιρλανδία προκειμένου να επιβάλουν την προτεινόμενη Συνθήκη. Δεν συμμεριζόμαστε τη στενόμυαλη άποψη ότι αρκεί η ανάπτυξη "διαλόγου των πολιτών" ή "πρωτοβουλίας των πολιτών" για να αντιμετωπιστεί η φύση της πρότασης, η οποία, στο σύνολό της, εμποδίζει τους πολίτες κάθε κράτους μέλους να ορίσουν το συλλογικό τους μέλλον, και η οποία εμμένει σε μέτρα που καταλήγουν σε επισφαλή απασχόληση, αυξημένα ωράρια, ευκολότερες περικοπές σε προσωπικό και στην ιδιωτικοποίηση δημόσιων υπηρεσιών.
<P>
Δεν υφίσταται προπαγάνδα που να μπορεί να συγκαλύψει το νεοφιλελεύθερο, φεντεραλιστικό, μιλιταριστικό περιεχόμενο της Συνθήκης αυτής. Για το λόγο αυτό ψηφίσαμε κατά.
<SPEAKER ID="151" NAME="Bruno Gollnisch  " AFFILIATION="NI">
γραπτώς. - (FR) " έκθεση της κυρίας Grabrowska προτείνει το μόνιμο διάλογο μεταξύ όλων των ευρωπαϊκών θεσμών και των "αντιπροσώπων" της κοινωνίας των πολιτών προκειμένου να προσδιοριστούν οι πολιτικές και να καταρτιστεί η νομοθεσία σε επίπεδο ΕΕ, δηλαδή, την υποχρεωτική και επίσημη οργάνωση συμμετοχικής "δημοκρατίας" σε επίπεδο Ένωσης.
<P>
Το θέμα είναι ότι η συμμετοχική "δημοκρατία" αποτελεί απλώς ένα πρόσχημα για όσους απορρίπτουν την πραγματική δημοκρατία: δίνει τη δυνατότητα να περιοριστεί ο διάλογος στις πιο δραστήριες οργανώσεις, οι οποίες είναι σπανίως και οι αντιπροσωπευτικότερες, και μοιάζει να εξετάζει τις απόψεις των πολιτών προκαταβολικά, προκειμένου να αρνηθεί καλύτερα να τις συμβουλευτεί στη συνέχεια.
<P>
Εάν η Ευρώπη των Βρυξελλών επιθυμεί να ακούσει τους πολίτες, ας λάβει υπόψη το γαλλικό και ολλανδικό "όχι" στο Ευρωπαϊκό Σύνταγμα και ας εγκαταλείψει τη συνθήκη της Λισαβόνας, η οποία αποτελεί απλό αντίγραφο του Συντάγματος. Εάν πρέπει να ληφθούν υπόψη έρευνες της κοινής γνώμης, όπως υποστηρίζει η εισηγήτρια, διακόψτε τις διαπραγματεύσεις για την ένταξη της Τουρκίας, διότι η πλειοψηφία των πολιτών της Ευρώπης είναι αντίθετη. Εάν είναι ορθό να τηρηθεί η αρχή ότι οι αποφάσεις πρέπει να λαμβάνονται όσο το δυνατόν εγγύτερα στον πολίτη, ας πάψει να ορίζει η Ευρώπη την καθημερινότητά μας. Θα είναι, τότε, αξιόπιστη όταν θα μιλά για δημοκρατία.
<SPEAKER ID="152" NAME="Anna Hedh  " AFFILIATION="PSE">
γραπτώς. - (SV) Ψήφισα υπέρ της έκθεσης της κυρίας Grabowska σχετικά με την προοπτική ανάπτυξης διαλόγου των πολιτών υπό τη Συνθήκη της Λισαβόνας. Πιστεύω ότι είναι σημαντικό να ενδυναμωθεί ο διάλογος με την κοινωνία των πολιτών προκειμένου να δημιουργηθεί μια ΕΕ που θα ακούει και θα αντιπροσωπεύει τις απόψεις των πολιτών της. Συμφωνώ επίσης με τις απαιτήσεις της έκθεσης σχετικά με την πιο ανοιχτή φύση των εργασιών του Συμβουλίου ώστε να μπορεί η κοινωνία των πολιτών να συμμετέχει στο διάλογο με ουσιαστικό τρόπο. Πιστεύω, ωστόσο, ότι η ενσωμάτωση της Συνθήκης της Λισαβόνας ήταν περιττή, εφόσον αυτή η τελευταία δεν αφορά το ζήτημα μετά από το ιρλανδικό "όχι" στο δημοψήφισμα.
<P>
Είναι επίσης λάθος να αποδίδεται ειδικό καθεστώς σε εκκλησίες και θρησκευτικές κοινότητες μεταξύ των οργανώσεων της κοινωνίας των πολιτών. Οι εκκλησίες και οι θρησκευτικές κοινότητες θα πρέπει να συμμετέχουν στο διάλογο με τα όργανα της ΕΕ, υπό τις ίδιες συνθήκες όπως και όλες οι υπόλοιπες οργανώσεις.
<SPEAKER ID="153" NAME="Jörg Leichtfried  " LANGUAGE="DE">
Συμφωνώ με την έκθεση σχετικά με την προοπτική ανάπτυξης διαλόγου των πολιτών υπό τη Συνθήκη της Λισαβόνας.
<P>
Θεωρώ το διάλογο των πολιτών πολύ σημαντικό, ώστε να μπορούν οι πολίτες της ΕΕ να αποκτήσουν μια εικόνα για τις δραστηριότητες των εκλεγμένων αντιπροσώπων τους.
<P>
Θα ήθελα να επισημάνω το σχόλιο ότι ο διάλογος μεταξύ της ΕΕ και των πολιτών της Ένωσης θα πρέπει να είναι αμφίδρομος, καθώς δεν αρκεί να ενημερώνουμε τις πατρίδες μας σχετικά με την εφαρμογή σχεδίων, πρέπει επίσης να ακούμε μεμονωμένους ανθρώπους και να λαμβάνουμε σοβαρά υπόψη την άποψή τους.
<SPEAKER ID="154" NAME="Nils Lundgren  " AFFILIATION="IND/DEM">
γραπτώς. - (SV) " Συνθήκη της Λισαβόνας δεν έχει υιοθετηθεί. Απορρίφθηκε από τους ψηφοφόρους της Ιρλανδίας σε δημοψήφισμα και επομένως πρέπει να θεωρείται άκυρη. Αυτό που συνίστατο, ουσιαστικά, στο ίδιο σχέδιο συνθήκης είχε ήδη απορριφθεί σε δημοψηφίσματα στη Γαλλία και την Ολλανδία.
<P>
Εντούτοις, η φεντεραλιστική πλειοψηφία του Ευρωπαϊκού Κοινοβουλίου δεν προτίθεται να ακούσει, εμμένοντας, σε αντίθεση, σε μια Ένωση που θα κυβερνάται, σε ευρύτερη κλίμακα, σε υπερεθνικό επίπεδο, παρά το γεγονός ότι οι πολίτες της έχουν δείξει το σκεπτικισμό τους σε πολλαπλά δημοψηφίσματα και ότι, δοθείσης της ευκαιρίας, θα έδειχναν τον ίδιο σκεπτικισμό σε ακόμα περισσότερες χώρες.
<P>
Ο τρόπος εργασίας που επιδεικνύει η φεντεραλιστική πλειοψηφία του Ευρωπαϊκού Κοινοβουλίου, δείχνει το είδος διαλόγου των πολιτών που επιθυμεί. Επιθυμούν να ακούσουν μόνο τα μέρη αυτά της κοινωνίας των πολιτών που προσαρμόζονται στο φεντεραλιστικό καλούπι.
<P>
Πέρα από τη νομοθετική διαδικασία, η έκθεση που έχουμε ενώπιον μας δεν είναι ιδιαιτέρως εντυπωσιακή. " παράγραφος 9 της έκθεσης αναφέρει ότι όλα τα όργανα της ΕΕ πρέπει να διατηρούν ενημερωμένους καταλόγους όλων των σχετικών μη κυβερνητικών οργανώσεων. Αυτό συνεπάγεται περιττή αύξηση γραφειοκρατίας που δεν οδηγεί πουθενά. Επιπλέον, η παράγραφος 11 της έκθεσης μιλά για την προώθηση "ενεργά ευρωπαϊκής νοοτροπίας" μεταξύ των πολιτών της ΕΕ. Πώς θα μπορούσε να οριστεί η νοοτροπία αυτή;
<P>
Εντούτοις, η χείριστη πτυχή της έκθεσης είναι η προτροπή, στην παράγραφο 22, να αποδοθεί στις ευρωπαϊκές οργανώσεις και τις ευρωπαϊκές οργανώσεις της κοινωνίας των πολιτών, κοινή νομική βάση σε επίπεδο ΕΕ. " πρόταση αυτή αποτελεί ακόμα ένα βήμα προς την οικοδόμηση κράτους της ΕΕ.
<P>
Ψήφισα συνεπώς κατά της έκθεσης.
<SPEAKER ID="155" NAME="Andreas Mölzer  " LANGUAGE="DE">
Μπορεί να ακούγεται όμορφα να μιλάμε για δημόσια συζήτηση σχετικά με τη Συνθήκη της Λισαβόνας σε όλες τις γλώσσες. Παρά τους χειρισμούς συγκάλυψης, ο κόσμος έχει κατανοήσει πλήρως ότι μια συνθήκη που είναι κατά το 95% όμοια με το απορριφθέν Ευρωπαϊκό Σύνταγμα, δεν αποτελεί και το αυγό του Κολόμβου, ακόμα και εάν η ΕΕ προσπαθεί να την προωθήσει ως τέτοιο.
<P>
Παρουσιάζει επίσης ενδιαφέρον, δεδομένου ότι θέλουμε να διεξάγουμε το διάλογο αυτό σε όλες τις γλώσσες, το ότι δεν είμαστε καν σε θέση να διασφαλίσουμε το να έχει ο Προεδρεύων του Συμβουλίου έναν ολοκληρωμένο ιστότοπο στις πιο ευρέως ομιλούμενες γλώσσες της Ένωσης, δηλαδή τα Αγγλικά, τα Γαλλικά και τα Γερμανικά. Θα πρέπει να φαινόμαστε ιδιαιτέρως φαιδροί στους πολίτες μας όταν επαινούμε τις νέες πρωτοβουλίες των πολιτών που προβλέπονται στο Σύνταγμα ως βήμα εκδημοκρατισμού, δεδομένου ότι δημοψηφίσματα επαναλαμβάνονται μέχρι να προκύψει το επιθυμητό από την ΕΕ αποτέλεσμα. Καθώς η πρωτοβουλία αυτή δεν μπορεί να συνιστά παρά μια ακόμα εκστρατεία υπέρ του Συντάγματος της Ευρώπης, για την οποία έχουν ήδη δαπανηθεί πολλά χρήματα, ψήφισα κατά της έκθεσης της κυρίας Grabowska.
<SPEAKER ID="156" NAME="Nicolae Vlad Popa  " LANGUAGE="RO">
Ψήφισα υπέρ της εν λόγω έκθεσης καθώς η κοινωνία των πολιτών παίζει σημαντικό ρόλο στην Ευρώπη στη διαδικασία της ευρωπαϊκής ολοκλήρωσης, μεταφέροντας τις απόψεις και τα αιτήματα των πολιτών της ΕΕ στους ευρωπαϊκούς θεσμούς.
<P>
Προκειμένου να μπορεί η Ευρωπαϊκή Ένωση να εκπληρώσει τους σκοπούς και τους στόχους της, χρειάζεται ευρύτερη δημόσια συζήτηση, πιο αποτελεσματικός διάλογος των πολιτών και ανάπτυξη πολιτικής συνείδησης, πτυχές που θίγονται στην εν λόγω έκθεση.
<P>
" έκθεση υπογραμμίζει επίσης τη σημασία της εμπειρογνωσίας που προσφέρει η κοινωνία των πολιτών στα όργανα και δίνει έμφαση στο ρόλο και τη σημασία των λειτουργιών του διαλόγου των πολιτών που ωφελούν την ενημέρωση και την καλλιέργεια συνείδησης .
<P>
Ελπίζω ότι η τρέχουσες πρωτοβουλίες της ΕΕ, οι οποίες προωθούν την αυξανόμενη εμπλοκή της κοινωνίας των πολιτών στη διαδικασία ευρωπαϊκής ολοκλήρωσης, θα συνεχιστούν και στο μέλλον. Αναφέρομαι σε πρωτοβουλίες όπως η Ευρώπη μέσω Δορυφόρου, η Αγορά των Πολιτών και άλλα φόρουμ των πολιτών για διάφορα θέματα.
<P>
Ελπίζω η αναφορά αυτή να ενθαρρύνει το Συμβούλιο της Ευρωπαϊκής Ένωσης να διευκολύνει και να απλοποιήσει την πρόσβαση στις διαδικασίες του, καθώς αυτό αποτελεί βασική προϋπόθεση για την έναρξη γόνιμου διαλόγου με την κοινωνία των πολιτών.
<SPEAKER ID="157" NAME="Zuzana Roithová  " LANGUAGE="CS">
Κυρίες και κύριοι, επικροτώ το γεγονός ότι η έκθεση εφιστά την προσοχή στην ανάγκη διαλόγου των πολιτών, τη στιγμή που ευρωπαϊκές χώρες αντιμετωπίζουν δημοκρατική κρίση. Ο κόσμος είτε δεν καταλαβαίνει, είτε δεν ενδιαφέρεται για θέματα που δεν αφορούν τις καθημερινές τους ανησυχίες. " χαμηλή προσέλευση στις ευρωεκλογές είναι λογική συνέπεια του γεγονότος ότι οι ευρωπαίοι πολίτες δεν γνωρίζουν τη θετική συνεισφορά που μπορεί να έχει η ευρωπαϊκή νομοθεσία στις ζωές τους και δεν πιστεύουν ότι η ψήφος τους μπορεί να επηρεάσει. Δεν είναι ευρέως γνωστό ότι η συνθήκη της Λισαβόνας ενδυναμώνει τη συμμετοχική δημοκρατία. Συμφωνώ με την κυρία Grabowska ότι τα κράτη μέλη πρέπει να παρέχουν πιο θεμελιώδη υποστήριξη στις μη κυβερνητικές οργανώσεις. Εντούτοις, είναι σημαντικό να διασφαλιστεί ότι αυτές οι τελευταίες είναι αντιπροσωπευτικές και διαφανείς. Υποστήριξα και εγώ την έκθεση, γιατί περιλαμβάνει το αίτημα προς την Επιτροπή να δημοσιεύσει καταλόγους των μη κυβερνητικών οργανώσεων που έχουν καταθέσει τις προτάσεις τους κατά τις νομοθετικές προετοιμασίες. Αυτό θα μειώσει αναμφισβήτητα την ανωνυμία της όλης διαδικασίας και θα συμβάλει στην αυξημένη αντιπροσωπευτικότητα των μη κυβερνητικών οργανώσεων. Συμμερίζομαι επίσης την άποψη ότι η προεκλογική εκστρατεία για το Ευρωπαϊκό Κοινοβούλιο, προσφέρει μια εξαιρετική ευκαιρία για τους υπεύθυνους ευρωβουλευτές να εξηγήσουν ποιες είναι οι αποφάσεις που λαμβάνουμε στο Στρασβούργο, πώς η κοινωνία των πολιτών συμμετέχει στη δουλειά μας και πώς θα μπορεί να συμμετέχει μετά την υιοθέτηση της Συνθήκης της Λισαβόνας.
<SPEAKER ID="981" NAME="Andrzej Jan Szejna  " LANGUAGE="PL">
" Συνθήκη της Λισαβόνας αποδίδει στο διάλογο με τους πολίτες επιτακτικό χαρακτήρα. Αυτό είναι δεσμευτικό για όλες τις πολιτικές και τις σφαίρες δραστηριοτήτων της ΕΕ .
<P>
" επιτυχία του διαλόγου εξαρτάται από την αντιπροσωπευτικότητα, και επομένως τη σταθερή δέσμευση νευραλγικών οντοτήτων. Οι εθνικές, περιφερειακές και τοπικές αρχές πρέπει να χρησιμοποιούν το διάλογο, ώστε να βιώσουν οι πολίτες την αντιπροσωπευτική δημοκρατία στην πράξη.
<P>
Πρέπει να αναγνωριστεί ότι η Ευρωπαϊκή Ένωση έχει πολλά περιθώρια προόδου στον τομέα της επικοινωνίας, και ιδιαιτέρως στον τομέα του διαλόγου με τους πολίτες.
<P>
Οι πολίτες της ΕΕ πρέπει να διασφαλίσουν ότι καμία απόφαση σε ευρωπαϊκό επίπεδο δεν θα λαμβάνεται χωρίς την εμπλοκή τους, και ότι μέσω της συμμετοχής στις εκλογές θα ασκούν πραγματική επιρροή στη μορφή των αποφάσεων αυτών.
<P>
Υποστηρίζω πλήρως την προτροπή της εισηγήτριας να υποστηριχθεί η προώθηση πρωτοβουλιών στον τομέα του διαλόγου με τους πολίτες.
<SPEAKER ID="158" NAME="Charles Tannock  " AFFILIATION="PPE-DE">
γραπτώς. - Είναι πρόωρο να μιλάμε για το τι θα συμβεί όταν τεθεί σε ισχύ η Συνθήκη της Λισαβόνας. " συνθήκη παραμένει σε εκκρεμότητα και εξακολουθεί να υπόκειται σε ένα ενδεχόμενο "όχι" των ιρλανδών πολιτών σε μεταγενέστερο δημοψήφισμα μέσα στη χρονιά.
<P>
Όσο ισχύει αυτή η κατάσταση, δεν πρέπει να ενεργούμε σαν να ισχύει ήδη η Συνθήκη της Λισαβόνας. Αυτή η πρακτική μας εκθέτει σε κατηγορίες για αλαζονεία και περιφρόνηση της δημοκρατικής διαδικασίας, η οποία πρέπει ακόμα να ολοκληρωθεί με τον ένα ή τον άλλο τρόπο.
<P>
Επιπλέον, δεν συμφωνώ με τη δαπάνη κονδυλίων της ΕΕ για την προώθηση της Συνθήκης της Λισαβόνας μέσω του διαλόγου των πολιτών ή τυχόν άλλου τρόπου. Διαθέτουμε ελεύθερα μέσα επικοινωνίας και ισχυρές δημοκρατίες στα κράτη μέλη και είμαστε αρκετά ικανοί για να διεξάγουμε τη συζήτηση αυτή με τους όρους μας, χωρίς τις προσπάθειες της Επιτροπής να επηρεάσει τα πράγματα. Στην πραγματικότητα, στη χώρα μου, το "νωμένο Βασίλειο, οι απόπειρες της Επιτροπής να προωθήσει περαιτέρω την ολοκλήρωση της ΕΕ τείνουν να έχουν αντίστροφα αποτελέσματα.
<P>
Προσωπικά, όπως και άλλοι βρετανοί συντηρητικοί, επιθυμούμε να δούμε την Ευρωπαϊκή Ένωση να στραφεί προς διαφορετική κατεύθυνση, πράττοντας λιγότερα και αποτελεσματικότερα.
<P>
Ψήφισα, συνεπώς, κατά της έκθεσης.
<SPEAKER ID="159" NAME="Frank Vanhecke  " LANGUAGE="NL">
" έκθεση της κυρίας Grabowska αποτελεί ένα ακόμα παράδειγμα του σκανδαλώδους τρόπου, με τον οποίο χειρίζεται το Κοινοβούλιο αυτό τις αρχές που διατείνεται ότι υπηρετεί. "Διάλογος με τους πολίτες στο πλαίσιο της Συνθήκης της Λισαβόνας": τι αστείο! " Συνθήκη της Λισαβόνας, που είναι το πρώην Ευρωπαϊκό Σύνταγμα μεταμφιεσμένο, εστάλη στον κάλαθο των αχρήστων σε δημοψηφίσματα στην Ολλανδία και τη Γαλλία, και έπειτα και στην Ιρλανδία. Άλλες χώρες δεν τολμούν καν να οργανώσουν δημοψήφισμα.
<P>
Εάν είναι ο διάλογος με τους πολίτες αυτό που επιδιώκει η Ευρώπη, τότε θα πρέπει να ξεκινήσει να σέβεται τη δημοκρατία. Σε περίπτωση που το αποτέλεσμα ενός δημοψηφίσματος δεν ταιριάζει με τις ευρωκρατικές ονοματολογίες, αυτό δεν σημαίνει αναγκαστικά ότι το σώμα των ψηφοφόρων στερείται εγκεφαλικών κυττάρων. Το αντίθετο αληθεύει! Ψήφισα εμφατικά κατά της έκθεσης αυτής και πάλι. Nec spe, nec metu ή ούτε από ελπίδα, ούτε από φόβο.
<SPEAKER ID="980" NAME="Anna Záborská  " LANGUAGE="FR">
Οι ευρωπαϊκές αρχές πρέπει να είναι ανοιχτές στο διάλογο και τη συνεργασία με τους πολίτες και με οργανώσεις της κοινωνίας των πολιτών. Ο καθένας μπορεί να συμβάλει στο κοινό όφελος.
<P>
Ωστόσο, συγκεκριμένες ομάδες συμφερόντων, ομάδες που δεν αντιπροσωπεύουν το κοινό όφελος, δεν θα πρέπει να αποκτούν τη δυνατότητα να εισχωρούν στη νομοθετική διαδικασία υπό την πρόφαση διαλόγου με την κοινωνία των πολιτών. " πρόσβαση στο διάλογο θα πρέπει να είναι δίκαιη.
<P>
Επιμένω ότι ο διάλογος θα πρέπει να γίνεται κυρίως με οργανώσεις που δίνουν το λόγο στα φτωχότερα άτομα και τις οικογένειες. " μάχη κατά της ακραίας φτώχιας και των κοινωνικών ανισοτήτων δεν πρόκειται να έχει μακροπρόθεσμα αποτελέσματα χωρίς σταθερό διάλογο με τα άτομα και τις οικογένειες που βιώνουν ακραία φτώχια στη ζωή τους. Ο διάλογος αυτός είναι δύσκολος αλλά και αναγκαίος. Οι ευρωπαϊκές, εθνικές, περιφερειακές και τοπικές αρχές δεν μπορούν να διαλέξουν τον εύκολο δρόμο στην οικοδόμηση μιας ενιαίας κοινωνίας και μιας Ευρώπης για όλους. Αξίζει να αναγνωρίσουμε το έργο της Ευρωπαϊκής Οικονομικής και Κοινωνικής Επιτροπής και του διεθνούς κινήματος ATD για τον Τέταρτο Κόσμο, που από το 1989, οργανώνουν τις ευρωπαϊκές συνεδριάσεις των λαϊκών πανεπιστημίων από τον Τέταρτο Κόσμο, οι οποίες επιτρέπουν το δομημένο διάλογο μεταξύ αντιπροσώπων των αρχών και ανθρώπων που έχουν βιώσει άμεσα την ακραία φτώχια.
<SPEAKER ID="979" NAME="Gerard Batten  " AFFILIATION="IND/DEM">
γραπτώς. - Απείχα από την ψηφοφορία αυτή διότι, αν και εγώ προσωπικά και το Κόμμα Ανεξαρτησίας του "Β υποστηρίζουμε πλήρως την ισότητα μεταξύ ανδρών και γυναικών, το "Β διαθέτει ήδη σχετική νομοθεσία, η οποία μπορεί να τροποποιηθεί ή να βελτιωθεί εφόσον χρειαστεί από το δικό μας δημοκρατικά εκλεγμένο και υπόλογο κοινοβούλιο. " ΕΕ είναι μη δημοκρατική και αντιδημοκρατική και δεν αποτελεί νόμιμο θεματοφύλακα των δικαιωμάτων κανενός.
<SPEAKER ID="161" NAME="Sylwester Chruszcz  " LANGUAGE="PL">
Συνυπογράφω την έκθεση Weiler και εκφράζω την υποστήριξη σε μέτρα που αποσκοπούν στη μεταφορά της οδηγίας σχετικά με τις αθέμιτες εμπορικές πρακτικές των επιχειρήσεων προς τους καταναλωτές στην εσωτερική αγορά. " ιδέα δημιουργίας μαύρης λίστας των αθέμιτων εμπορικών πρακτικών, όχι μόνο για τις σχέσεις επιχειρήσεων προς τους καταναλωτές αλλά και για τις σχέσεις επιχειρήσεων με επιχειρήσεις, είναι αξιέπαινη. Υποστηρίζω επίσης τους μηχανισμούς για την παρακολούθηση και την επιβολή της εφαρμογής των νομικών κανονισμών στον τομέα της προστασίας του καταναλωτή σχετικά με αθέμιτες εφαρμογές, και στηρίζω την πρωτοβουλία να ανοίξει μια ελεύθερης δημόσιας πρόσβασης βάση δεδομένων των εθνικών μέτρων που υιοθετήθηκαν από τη μεταφορά της οδηγίας σχετικά με τις αθέμιτες εμπορικές πρακτικές. Από την οπτική του πολωνού και του ευρωπαίου καταναλωτή, η πρωτοβουλία είναι πολύτιμη.
<SPEAKER ID="162" NAME="Bruno Gollnisch  " LANGUAGE="FR">
Απείχαμε από την ψηφοφορία για την έκθεση Weiler σχετικά με την προστασία των καταναλωτών και των εταιρειών κατά των αθέμιτων πρακτικών και της παραπλανητικής διαφήμισης καθώς έχουμε σοβαρές ενστάσεις επ' αυτής.
<P>
" πρώτη είναι ότι η ευρωπαϊκή νομοθεσία για τα ζητήματα αυτά παρουσιάζεται ως οδηγία, δηλαδή τα κράτη μέλη είναι σχετικά ελεύθερα αναφορικά με τα μέσα που χρησιμοποιούν για την εκπλήρωση των στόχων που τους έχουν τεθεί. " επιθυμία της εισηγήτριας για ενοποίηση, τόσο ως προς το περιεχόμενο όσο και ως προς τη μορφή των εθνικών νομοθεσιών, θα παραμείνει επιθυμία εκτός και αν υπάρξει η απαράδεκτη ανάμειξη της Ευρωπαϊκής Ένωσης στα νομικά και διοικητικά συστήματα των κρατών μελών, χωρίς πραγματικά οφέλη για τους καταναλωτές.
<P>
" δεύτερη είναι ότι η βασική προστιθέμενη αξία που η Ευρωπαϊκή Ένωση αποφέρει στους τομείς αυτούς, είναι η βοήθεια στην επίλυση διασυνοριακών διαφορών. Ωστόσο, το ζήτημα δεν επιλύεται πραγματικά ούτε στα ισχύοντα κείμενα ούτε σε αυτά που συζητούνται.
<P>
Ο κύριος στόχος της εν λόγω νομοθεσίας δεν θα έπρεπε να είναι η ίδια της η ύπαρξη, αλλά η προστασία καταναλωτών και εταιρειών.
<SPEAKER ID="163" NAME="Małgorzata Handzlik  " LANGUAGE="PL">
" οδηγία σχετικά με τις αθέμιτες εμπορικές πρακτικές και η οδηγία σχετικά με την παραπλανητική και συγκριτική διαφήμιση έχουν τεράστια σημασία στο βαθμό που προσφέρουν στους καταναλωτές περισσότερη σιγουριά και εγγυώνται την ασφάλεια δικαίου για επιχειρήσεις στην εσωτερική αγορά. Αυτό έχει ιδιαίτερη σημασία για τις διασυνοριακές συναλλαγές, οι οποίες είναι ολοένα και πιο συχνές στην ευρωπαϊκή αγορά. Οι εθνικές αρχές προστασίας του καταναλωτή εξακολουθούν να αντιμετωπίζουν δυσκολίες στη λήψη κατάλληλης δράσης στην εκάστοτε χώρα σε περίπτωση παρόμοιων συναλλαγών.
<P>
" ορθή μεταφορά, εφαρμογή και επιβολή των οδηγιών αυτών είναι σημαντικές για την επίτευξη των στόχων των οδηγιών. Δυστυχώς, ορισμένα κράτη μέλη δεν πληρούν ακόμα αυτή την υποχρέωση, γεγονός που δεν συμβάλλει στην οικοδόμηση κατάλληλων σχέσεων μεταξύ επιχειρήσεων και καταναλωτών.
<P>
Το 2007, η Ευρωπαϊκή Επιτροπή χρησιμοποίησε για πρώτη φορά τη μέθοδο σάρωσης της ΕΕ, ως εργαλείο για τον έλεγχο και την επιβολή της εφαρμογής της νομοθεσίας για την προστασία του καταναλωτή, σχετικά με τους ιστότοπους αεροπορικών εταιρειών. Παρατηρήθηκαν παρατυπίες στο 43,6% των ιστότοπων που εξετάσθηκαν, γεγονός που επιβεβαιώνει την ανάγκη περισσότερης παρακολούθησης της επιβολής των υφιστάμενων διατάξεων.
<P>
Χαιρετίζω την πρωτοβουλία της Επιτροπής για τη δημιουργία δημόσιας πρόσβασης βάσης δεδομένων των εθνικών μέτρων που υιοθετήθηκαν από τη μεταφορά των εν λόγω οδηγιών.
<SPEAKER ID="164" NAME="Ian Hudghton  " AFFILIATION="Verts/ALE">
γραπτώς. - " ΕΕ έχει κάνει σημαντική πρόοδο στη βελτίωση των δικαιωμάτων των καταναλωτών. Είναι απογοητευτικό το γεγονός ότι ορισμένα κράτη μέλη δεν έχουν ακόμα μεταφέρει την οδηγία για τις αθέμιτες εμπορικές πρακτικές, και το παρόν κοινοβούλιο έστειλε σήμερα ένα σαφές μήνυμα ότι τα εν λόγω κράτη μέλη πρέπει να επιληφθούν της κατάστασης σύντομα.
<SPEAKER ID="165" NAME="Andreas Mölzer  " LANGUAGE="DE">
Υιοθετήσαμε μια ευρωπαϊκή οδηγία που προστατεύει τους καταναλωτές από αθέμιτες εμπορικές πρακτικές και την παραπλανητική διαφήμιση, το 2005. Εντούτοις, εξακολουθούμε να αρνούμαστε να προστατέψουμε τους καταναλωτές από κλήσεις του διαδικτύου, ανεπιθύμητες διαφημιστικές κλήσεις, εταιρείες απατεώνων. Εταιρίες που ληστεύουν κρύβονται πίσω από ταχυδρομικά πακέτα, ανθρώπους βιτρίνες και αλλαγές ονομάτων.
<P>
Εάν καταφέρετε να πιάσετε κάποια από τις εταιρείες αυτές, καταδικάζονται σε γελοία μικρά πρόστιμα, τα οποία δεν έχουν το παραμικρό αποτρεπτικό αποτέλεσμα. Τα πρόστιμα πρέπει να αυξηθούν δραστικά εν προκειμένω, ειδικά σε περιπτώσεις υποτροπής. Είναι σημαντικό για τους καταναλωτές που έχουν εξαπατηθεί να μπορούν να καταθέσουν αγωγή για αποζημίωση, διαφορετικά απλά τους εγκαταλείπουμε. Οι σχεδιαζόμενες αλλαγές θα βελτιώσουν την κατάσταση για τους καταναλωτές, για το λόγο αυτό ψήφισα υπέρ.
<SPEAKER ID="166" NAME="Zuzana Roithová  " LANGUAGE="CS">
Χαιρετίζω τη συζήτηση σχετικά με την έκθεση για τη μεταφορά, εφαρμογή και επιβολή της οδηγίας 2005/29/EΚ αναφορικά με τις αθέμιτες εμπορικές πρακτικές των επιχειρήσεων προς τους καταναλωτές στην εσωτερική αγορά, και της οδηγίας 2006/114/EΚ αναφορικά με την παραπλανητική και συγκριτική διαφήμιση. Καθώς οι εν λόγω οδηγίες αποτελούν τη ραχοκοκαλιά της προστασίας του καταναλωτή στην ΕΕ, πρέπει να εφαρμόζονται επιμελώς στα κράτη μέλη, ιδιαιτέρως για αγορές στο διαδίκτυο. " εσωτερική αγορά δεν πρέπει να διαιρείται και οι επιχειρήσεις και οι καταναλωτές πρέπει να υπόκεινται στους ίδιους κανόνες και στην ίδια προστασία, ανεξαρτήτως από τη χώρα στην οποία συναλλάσσονται. Οφείλω να εστιάσω την προσοχή σας στο γεγονός ότι ορισμένα κράτη μέλη, συμπεριλαμβανομένης της Τσεχίας, έχουν καθυστερήσει να μεταφέρουν τις οδηγίες στο εθνικό τους δίκαιο. Το σημαντικότερο πράγμα αυτή τη στιγμή είναι το κατά πόσο οι εθνικές εποπτικές αρχές θα υποχρεώσουν τις αθέμιτες επιχειρήσεις να εφαρμόσουν τους εν λόγω κανόνες. Οι πωλήσεις μετά την περίοδο των Χριστουγέννων αποτελούν θαυμάσια ευκαιρία για έλεγχο. Είναι εξίσου σημαντικό για τα ευρωπαϊκά όργανα να υποστηρίξουν την πιο εντατική συνεργασία μεταξύ των εθνικών ραδιοτηλεοπτικών συμβουλίων, τα οποία οφείλουν να παρακολουθούν τη συμμόρφωση των μέσων με τις οδηγίες, και είναι προς όφελός μας η εποπτεία να εφαρμοστεί στο σύνολο της Ευρώπης με συνέπεια.
<SPEAKER ID="978" NAME="Luca Romagnoli  " LANGUAGE="IT">
Κυρία Πρόεδρε, κυρίες και κύριοι, ψηφίζω υπέρ της έκθεσης της κυρίας Weiler σχετικά με τη μεταφορά, εφαρμογή και επιβολή της οδηγίας 2005/29/EΚ για τις αθέμιτες εμπορικές πρακτικές των επιχειρήσεων προς τους καταναλωτές στην εσωτερική αγορά, και της οδηγίας 2006/114/EΚ για την παραπλανητική και συγκριτική διαφήμιση.
<P>
Είμαι πεπεισμένη ότι η ορθή εφαρμογή της οδηγίας θα δώσει τη δυνατότητα στο κοινό να ενημερωθεί πλήρως για τα δικαιώματά του. " επέκταση των δικαιωμάτων των καταναλωτών μέσω της οδηγίας για τις αθέμιτες εμπορικές πρακτικές, πρέπει να υποστηριχθεί από τα μέτρα που απαιτούνται για τη διευκόλυνση της άσκησης των δικαιωμάτων αυτών.
<P>
Συμφωνώ με τη δήλωση της εισηγήτριας ότι η ορθή μεταφορά, εφαρμογή και επιβολή των οδηγιών για τις αθέμιτες εμπορικές πρακτικές των επιχειρήσεων προς τους καταναλωτές και για την παραπλανητική και συγκριτική διαφήμιση, έχουν πρωταρχική σημασία για την επίτευξη των στόχων που τίθενται στις οδηγίες, ειδικά με δεδομένο το διαφορετικό τρόπο εφαρμογής των μεθόδων και συστημάτων που χρησιμοποιούνται στα κράτη μέλη, την πολυπλοκότητα ορισμένων νομικών εννοιών που περιέχονται στις οδηγίες, την ποσότητα και εξαντλητική φύση των εθνικών προτύπων που διέπουν τις αθέμιτες εμπορικές πρακτικές και την παραπλανητική διαφήμιση, καθώς και το εκτεταμένο πεδίο εφαρμογής της οδηγίας. Τέλος, είμαι ενθουσιασμένος με την πρωτοβουλία της συναδέλφου μου, σκοπός της οποίας είναι η νομική ρύθμιση ενός ζητήματος νευραλγικής σημασίας για την Κοινότητα.
<SPEAKER ID="977" NAME="Andrzej Jan Szejna  " LANGUAGE="PL">
Ασφαλώς συνυπογράφω την έκθεση της Barbara Weiler σχετικά με τη μεταφορά, εφαρμογή και επιβολή της οδηγίας για τις αθέμιτες εμπορικές πρακτικές στην εσωτερική αγορά και της οδηγίας για την παραπλανητική και συγκριτική διαφήμιση.
<P>
Το ζήτημα της παραπλανητικής και συγκριτικής διαφήμισης στις συναλλαγές των επιχειρήσεων μεταξύ τους έχει ρυθμιστεί με την εισαγωγή μιας ενιαίας, ενοποιημένης οδηγίας. Το ζήτημα των αθέμιτων εμπορικών πρακτικών στις σχέσεις των επιχειρήσεων προς τους πελάτες έχει ρυθμιστεί με την οδηγία 2005/29/EΚ.
<P>
Οι οδηγίες προετοιμάστηκαν προκειμένου να προσφέρουν στους καταναλωτές περισσότερη σιγουριά (η προστασία τους έχει ισχυροποιηθεί χάρη στην κατάρτιση "μαύρης λίστας" εμπορικών πρακτικών που πρέπει να απαγορεύονται, και χάρη στην καλύτερη εναρμόνιση της προστασίας των καταναλωτών κατά των αθέμιτων πρακτικών) καθώς και για να παρέχουν στις επιχειρήσεις μεγαλύτερη ασφάλεια δικαίου.
<P>
Πιο αυξημένη προστασία θα μπορούσε να έχει επιτευχθεί εάν οι διατάξεις της οδηγίας συνοδεύονταν από νομικά έγγραφα που επέτρεπαν την αποτελεσματική αναγκαστική εκτέλεση. Τα κράτη μέλη πρέπει επομένως να εξετάσουν τα νομικά τους συστήματα και να αυξήσουν τη σαφήνεια της διαδικασίας μεταφοράς.
<P>
Οι εισηγμένες αλλαγές πρέπει να υποστηριχθούν με σαφείς διαδικασίες για εφαρμογή και αποτελεσματικά μέτρα για αποκατάσταση, τα οποία θα δίνουν το δικαίωμα στους καταναλωτές να καταθέτουν αγωγές αποζημιώσεως για απώλειες που προκλήθηκαν από αθέμιτες εμπορικές πρακτικές, όπως είναι οι μηχανισμοί παρακολούθησης της προστασίας των καταναλωτών σχετικά με ιστότοπους αεροπορικών εταιρειών, οι οποίοι χρησιμοποιήθηκαν για πρώτη φορά το 2007. Σε επίπεδο κρατών μελών πρέπει να εξετασθεί η προοπτική εκστρατειών ενημέρωσης και εκστρατειών που θα βελτιώνουν το επίπεδο κατάρτισης των καταναλωτών στο ζήτημα των δικαιωμάτων που αυτοί έχουν και της χρήσης τους.
<SPEAKER ID="976" NAME="Jan Andersson, Göran Färm, Anna Hedh, Inger Segelström και Åsa Westlund  " AFFILIATION="PSE">
γραπτώς. - (SV) Εμείς οι σουηδοί σοσιαλδημοκράτες, ψηφίσαμε κατά της έκθεσης για την προσέγγιση διαχείρισης της αλιείας με βάση το οικοσύστημα. Πιστεύουμε ότι η έκθεση δεν διευκρινίζει ότι η πολιτική αλιείας πρέπει να σχεδιάζεται με περιβαλλοντικά κριτήρια και κριτήρια βιωσιμότητας, σαν πρώτη παρατήρηση. Επιπλέον, η έκθεση εστιάζει υπερβολικά στο να συγκρατήσει τις απαραίτητες μεταρρυθμίσεις στην πολιτική αλιείας και προστατεύει τα συμφέροντα του αλιευτικού κλάδου μεγάλης κλίμακας.
<SPEAKER ID="168" NAME="Duarte Freitas  " LANGUAGE="PT">
Εν περιλήψει, αυτή η έκθεση πρωτοβουλίας του Ευρωπαϊκού Κοινοβουλίου αποσκοπεί στην ενσωμάτωση των απαιτήσεων της Κοινότητας για τη διατήρηση του θαλάσσιου περιβάλλοντος στην κοινή αλιευτική πολιτική (ΚΑλΠ), η οποία έχει μεταξύ άλλων ως λειτουργικό στόχο τη σταδιακή εφαρμογή προσέγγισης διαχείρισης της αλιείας με βάση το οικοσύστημα.
<P>
Το βασικό σημείο της έκθεσης που επιθυμώ να επισημάνω είναι το γεγονός ότι θεωρεί ότι το σημερινό σύστημα συνολικών επιτρεπόμενων αλιευμάτων και ποσοστώσεων δεν εξυπηρετεί τους στόχους της αναδιαμορφωμένης ΚΑλΠ, έχοντας αποδειχτεί ανεπαρκές τόσο για τον κοινοτικό τομέα αλιείας όσο και για τη διατήρηση του ιχθυαποθέματος.
<P>
Εναλλακτικά συστήματα διαχείρισης πρέπει να καθιερωθούν σύντομα και, μέσα σε αυτό το πλαίσιο, θεωρώ ότι η ΕΕ πρέπει να προβεί γρηγορότερα στη συζήτηση εναλλακτικών προσεγγίσεων, δεδομένου ότι ορισμένες, όπως η διαχείριση βάσει των αλιευτικών δικαιωμάτων (για παράδειγμα), αποτελούν τον ακρογωνιαίο λίθο σε ορισμένες χώρες όπως οι "νωμένες Πολιτείες, η Νέα Ζηλανδία, η Νορβηγία και η Ισλανδία, όλες με ισχυρή παράδοση και εξαιρετικές δυνατότητες στον αλιευτικό τομέα.
<P>
" αναδιατύπωση του σχεδίου αποκατάστασης για το μπακαλιάρο και τον αστακό, αποτελούν ένα ακόμα βασικό σημείο που θα έπρεπε να ληφθεί υπόψη.
<P>
Ψήφισα υπέρ της έκθεσης αυτής.
<SPEAKER ID="169" NAME="Pedro Guerreiro  " LANGUAGE="PT">
Αν και δεν συμφωνώ με όλο το περιεχόμενο του ψηφίσματος, περιλαμβάνει μια σειρά σημαντικών στόχων και αρχών που θα έπρεπε να διέπουν μια αλιευτική πολιτική.
<P>
Είναι πολύ σημαντικό να αναδιατυπωθούν και να υποστηριχθούν οι εν λόγω στόχοι και αρχές (όπως επίμονα κάνει το Πορτογαλικό Κομουνιστικό Κόμμα), πολλοί εκ των οποίων δεν τηρούνται από την κοινή αλιευτική πολιτική (ΚΑλΠ) (αν και ορισμένοι περιλαμβάνονται σε αυτήν), όταν η Ευρωπαϊκή Επιτροπή θα ανακοινώσει την παρουσίαση πράσινης βίβλου για το μέλλον της κοινής αλιευτικής πολιτικής, αναφέροντας πιθανή μεταρρύθμιση της πολιτικής μέχρι το 2012.
<P>
Δεδομένων των στόχων και των προθέσεων που έχουν τεθεί από την Ευρωπαϊκή Επιτροπή και άλλα όργανα της ΕΕ για το μέλλον του αλιευτικού κλάδου, ο εν λόγω τομέας στην Πορτογαλία - που γνωρίζει μεγάλη κρίση, αιτία της οποίας είναι οι επαχθείς πολιτικές που ακολουθήθηκαν για δεκαετίες σε εθνικό και κοινοτικό επίπεδο -, πρέπει να είναι σε ετοιμότητα και να δράσει κατά νέων και επαχθέστερων μέτρων. Εάν υιοθετηθούν και εφαρμοστούν, θα επιφέρουν την καταστροφή μεγάλου μέρους του στρατηγικού αυτού τομέα, με αρνητικές συνέπειες για την Πορτογαλία.
<P>
Μια τέτοια πολιτική δεν είναι μονόδρομος.
<P>
Υπάρχουν εναλλακτικές πολιτικές για τον αλιευτικό κλάδο στην Πορτογαλία.
<P>
Πρόκειται για πολιτικές που το Κομουνιστικό Κόμμα της Πορτογαλίας προτείνει και υπερασπίζεται τόσο σε εθνικό επίπεδο όσο και στο Ευρωπαϊκό Κοινοβούλιο.
<SPEAKER ID="170" NAME="Ian Hudghton  " AFFILIATION="Verts/ALE">
γραπτώς. - Ψήφισα υπέρ της έκθεσης του κυρίου Guerreiro. " έκθεση αναφέρει εύστοχα ότι η αλιευτική πολιτική της ΕΕ θα έπρεπε να προωθεί τον εκσυγχρονισμό και την αειφόρο ανάπτυξη του αλιευτικού κλάδου, διασφαλίζοντας την κοινωνικοοικονομική του βιωσιμότητα και την αειφορία των αλιευτικών πόρων, και εξασφαλίζοντας την προμήθεια αλιευμάτων στο κοινό, την επισιτιστική κυριαρχία και ασφάλεια, και τη διατήρηση θέσεων εργασίας και βελτιωμένων συνθηκών διαβίωσης των αλιέων. Πρόκειται για το αντίθετο από όσα πέτυχε η ΚΑλΠ κατά τις τρεις τελευταίες δεκαετίες, και συνεπώς υποστηρίζω τον επαναπατρισμό της αλιευτικής διαχείρισης.
<SPEAKER ID="975" NAME="Luca Romagnoli  " LANGUAGE="IT">
Κυρία Πρόεδρε, κυρίες και κύριοι, ψήφισα υπέρ της έκθεσης του κυρίου Guerreiro για την ΚΑλΠ (κοινή αλιευτική πολιτική) και την προσέγγιση διαχείρισης της αλιείας με βάση το οικοσύστημα. Είναι θεμελιώδους σημασίας το να μην γίνεται σύγχυση μεταξύ της πολιτικής για τη θάλασσα ή τους ωκεανούς και της αλιευτικής πολιτικής: συμφωνώ απόλυτα με τον εισηγητή επ'αυτού.
<P>
Μια αλιευτική πολιτική πρέπει να βασίζεται στην αρχή ότι υφίσταται αλληλεξάρτηση μεταξύ της υγιούς κατάστασης της αλιευτικής κοινότητας και της αειφορίας των οικοσυστημάτων, των οποίων αποτελούν αναπόσπαστο κομμάτι, αναγνωρίζοντας ιδίως την ιδιαίτερη φύση και σημασία της παράκτιας αλιείας μικρής κλίμακας και της παραδοσιακής αλιείας.
<P>
Συμφωνώ επίσης με το συνάδελφό μου στη δήλωσή του ότι το βασικό και κυρίαρχο καθήκον της διαχείρισης της αλιείας, ως δραστηριότητας που εμπλέκει την εκμετάλλευση ανανεώσιμης πηγής, είναι να ελέγχει (άμεσα ή έμμεσα) τη συνολική αλιευτική προσπάθεια προκειμένου να διασφαλίζει τη μέγιστη βιώσιμη ποσότητα αλιευμάτων. Εάν υιοθετήσουμε την προσέγγιση αυτή, θα πλησιάσουμε περισσότερο προς την εκπλήρωση των στόχων που έχουν τεθεί από την ΕΕ.
<SPEAKER ID="172" NAME="Ilda Figueiredo  " LANGUAGE="PT">
Και σε αυτή την περίπτωση, ο τελικός συμβιβασμός κατέληξε να λαμβάνει υπόψη αρκετές από τις επικρίσεις που κάναμε για την αρχική πρόταση, ιδιαίτερα αναφορικά με τους δείκτες και τους στόχους μείωσης, τα μέτρα και τα χρονοδιαγράμματα για τη μείωση των κινδύνων που συνδέονται με τα φυτοφάρμακα και την εξάρτηση από αυτά. Κατά τη γνώμη μας, είναι πιο εύλογο να μην ποσοτικοποιηθούν οι στόχοι αυτοί από την αρχή, ώστε να μην δημιουργηθούν ακόμα περισσότερα εμπόδια για τη γεωργία μικρής κλίμακας.
<P>
Χαιρετίζουμε επίσης το γεγονός ότι η εξαίρεση από την υποχρεωτική επιθεώρηση του εξοπλισμού και των εξαρτημάτων που καλύπτεται από την αρχική πρόταση της Επιτροπής διατηρείται, και ότι η υποχρεωτική επιθεώρηση των πάντων, συμπεριλαμβανομένων του εξοπλισμού και των εξαρτημάτων που χρησιμοποιούνται σε μικρής κλίμακας οικογενειακές εκμεταλλεύσεις αποσύρθηκε.
<P>
Θεωρούμε ότι αυτή η διαφοροποίηση - επί του πρακτέου και επί της αρχής - μεταξύ οικογενειακών εκμεταλλεύσεων και εντατικής γεωργικής βιομηχανίας, πρέπει να λαμβάνεται υπόψη σε όλες τις αποφάσεις. Παρεμπιπτόντως, θα πρέπει να μην λησμονείται το γεγονός ότι δεν ήταν οι οικογενειακές εκμεταλλεύσεις και οι μη εντατικές μέθοδοι παραγωγής που οδήγησαν στη σπογγώδη εγκεφαλοπάθεια των βοοειδών, στις διοξίνες, στα νιτροφουράνια και σε άλλες επισιτιστικές καταστροφές ...
<P>
Για το λόγο αυτό ψηφίσαμε υπέρ του συμβιβασμού.
<SPEAKER ID="173" NAME="Duarte Freitas  " LANGUAGE="PT">
Συμφωνώ με την εισηγήτρια και τη συγχαίρω για την τελική έκθεση.
<P>
" έναρξη ισχύος της οδηγίας αυτής θα είναι πολύ σημαντική για την αύξηση πίεσης για την επείγουσα τροποποίηση της πολιτικής για τη μείωση των κινδύνων από τα φυτοφάρμακα, η οποία χαρακτηρίστηκε στην ΕΕ από σχετική έλλειψη πληροφόρησης και ελέγχου των πρακτικών και των προϊόντων. Για την προστασία της ανθρώπινης υγείας και του περιβάλλοντος, είναι ζωτικό να ενισχύσουμε την αλλαγή στην προσέγγιση των γεωργικών φυτοφαρμάκων.
<P>
Το έγγραφο αυτό είναι θεμελιώδες διότι προβλέπει κανόνες για την πληροφόρηση και την κατάρτιση του κόσμου που χρησιμοποιεί φυτοφάρμακα και απαιτεί τον έλεγχο του εξοπλισμού. Απαγορεύει επίσης τον αεροψεκασμό (που επιτρέπεται σε περιπτώσεις απόλυτης ανάγκης και όπου δεν υπάρχουν εναλλακτικές). Μια ακόμα θετική πλευρά είναι η δυνατότητα κάθε κράτους μέλους να ορίζει τις ζώνες προστασίας και κινδύνου.
<SPEAKER ID="174" NAME="Robert Goebbels  " LANGUAGE="FR">
Απείχα από την ψηφοφορία για το "πακέτο φυτοφαρμάκων" για να διαμαρτυρηθώ για την αντιδημοκρατική μέθοδο κατάθεσης συμβιβασμών προς το Ευρωπαϊκό Κοινοβούλιο που έχουν γίνει αντικείμενο διαπραγματεύσεων σε ανεπίσημες τριμερείς διαβουλεύσεις μεταξύ του Συμβουλίου, της Επιτροπής και αντιπροσώπων του Κοινοβουλίου, και που βασίζονται αποκλειστικά σε συμβιβασμούς που επιτεύχθηκαν στα πλαίσια μίας μόνο κοινοβουλευτικής επιτροπής. Στην πραγματικότητα, η παράκαμψη του αληθινού δημοκρατικού διαλόγου σε πρώτη ανάγνωση, όχι μόνο ακυρώνει το δικαίωμα κάθε μέλους να προτείνει τροπολογίες, αλλά οδηγεί και σε μια ευρωπαϊκή νομοθεσία που διαμορφώνεται αψηφώντας κάθε δημοκρατική διαφάνεια.
<P>
Επιπλέον, η νομοθεσία που υιοθετήθηκε τελικά είναι σε πολλά σημεία υπερβολική, γραφειοκρατική και αντιπαραγωγική.
<SPEAKER ID="974" NAME="Eija-Riitta Korhola  " LANGUAGE="FI">
Κυρία Πρόεδρε, θεωρώ τις εκθέσεις που υιοθετήθηκαν για τα φυτοφάρμακα και τα φυτοπροστατευτικά προϊόντα τις καλύτερες, ρεαλιστικότερες και πιο αποδοτικές δυνατές, και για το λόγο αυτό έχουν την υποστήριξή μου.
<P>
Αν και την τελευταία στιγμή στην ολομέλεια μερικά μέλη κατέθεσαν τροπολογίες, οι οποίες πίστευαν ότι θα διασφάλιζαν ότι η νομοθεσία θεμελιώνεται σε ισχυρότερα επιστημονικά στοιχεία, επιτρέποντας ταυτόχρονα τη δυνατότητα παρεκκλίσεων για μεμονωμένα κράτη μέλη, κατέστη σαφές στην πλειοψηφία ότι θα ήταν απερίσκεπτο να παραβλέψει το αποτέλεσμα διαπραγματεύσεων μεταξύ του Κοινοβουλίου και του Συμβουλίου, ακόμα και αν οι τροπολογίες ήταν έγκυρες.
<P>
Ήταν η έκθεση για τη διάθεση φυτοπροστατευτικών προϊόντων στην αγορά που προκάλεσε τις περισσότερες αντιδράσεις. Διαφορετικά εθνικά συμφέροντα και προσεγγίσεις και η απουσία συναίνεσης στο Συμβούλιο διαφάνηκαν στη διάθεση του Κοινοβουλίου. " συζήτηση ήταν θερμή και μέσα στα πλαίσια της ομάδας μας. Εντούτοις, τα στοιχεία που έρχονται από φορείς στον τομέα, δείχνουν ότι η νομοθεσία είναι συνεπής και θα κάνει δυνατή την πραγματοποίηση πανευρωπαϊκών στόχων που τους αφορούν, για τη βελτίωση και την προστασία τόσο του περιβάλλοντος όσο και της δημόσιας υγείας.
<SPEAKER ID="175" NAME="Carl Lang  " LANGUAGE="FR">
Οι μελέτες επιπτώσεων που διενέργησαν γαλλικά τεχνικά ινστιτούτα και κέντρα, δείχνουν ότι το σχέδιο αναθεώρησης της ευρωπαϊκής οδηγίας για τα φυτοφάρμακα μπορεί να οδηγήσει στην εξαφάνιση πολλών προϊόντων που διατίθενται αυτή τη στιγμή στην αγορά.
<P>
Είναι σημαντικό το εν λόγω σχέδιο να δίνει στους γεωργούς της Ένωσης τα μέσα για την προστασία των καλλιεργειών τους. Σε αντίθετη περίπτωση, η πτώση της παραγωγής θα είναι αξιοσημείωτη και είναι πιθανό να υπάρξει και ένας μη αμελητέος αντίκτυπος στην κτηνοτροφία.
<P>
Ολόκληροι τομείς της γεωργίας θα καταδικάζονταν στη Γαλλία και στην Ευρώπη, και ο ίδιος ο ρόλος της γεωργίας, που συνίσταται στο να τροφοδοτήσει τους πολίτες με υγιεινά και ποίκιλλα προϊόντα, θα απειλείτο.
<P>
Χωρίς να αμφισβητείται η ανάγκη προστασίας των καταναλωτών και των χρηστών, ο νέος κανονισμός δεν πρέπει να απειλεί την καινοτομία ή την ποικιλότητα των χημικών οικογενειών. Πρέπει επομένως να συμπεριλάβει αμέσως εναλλακτικές λύσεις.
<P>
Πρόκειται για τη μόνη λύση για την αποφυγή μετανάστευσης μεγάλου μέρους γεωργικής παραγωγής που εξασφαλίζει θέσεις εργασίας και πλούτο.
<P>
Αντιμέτωποι με τις κρίσιμες αυτές προκλήσεις για τους γεωργούς, ως παραγωγοί οπωροκηπευτικών και δημητριακών, οφείλουμε να παραμείνουμε άγρυπνοι απέναντι στις τρέχουσες μεταρρυθμίσεις και τα μέτρα που λαμβάνονται για την εφαρμογή τους σε εθνικό επίπεδο.
<SPEAKER ID="176" NAME="Astrid Lulling  " LANGUAGE="DE">
Ψήφισα υπέρ και των δύο συμβιβασμών που επιτεύχθηκαν στις δύσκολες τριμερείς διαπραγματεύσεις μεταξύ του Κοινοβουλίου, του Συμβουλίου και της Επιτροπής.
<P>
Τα φυτοφάρμακα είναι αναπόφευκτα στη σύγχρονη γεωργία. Εξασφαλίζουν τη βέλτιστη χρήση των γεωργικών εκτάσεων στην Ευρώπη, και ως εκ τούτου υψηλή ποιότητα παραγωγής τροφίμων.
<P>
Είμαι, ασφαλώς, ικανοποιημένη που ελήφθη υπόψη το ψήφισμά μου του Νοεμβρίου, για τη λήψη ειδικής μέριμνας στην αδειοδότηση φυτοφαρμάκων που είναι τοξικά για τις μέλισσες, ώστε να διασφαλιστεί ότι τα φυτοφάρμακα που αποδεικνύονται επιβλαβή για τις μέλισσες να μην αδειοδοτούνται.
<P>
Στόχος είναι η αποτελεσματικότητα, πράγμα που σημαίνει όσα περισσότερα απαιτούνται και όσα λιγότερα δυνατά. Μια γραμμική μείωση του αριθμού των προϊόντων θα ήταν παράλογη. Οι γεωργοί χρειάζονται επαρκή διαφορετικά προϊόντα, τουλάχιστον για να αποφευχθεί η συσσώρευση ανθεκτικότητας.
<P>
Εξακολουθώ βεβαίως να ανησυχώ για τις πραγματικές επιπτώσεις του κανονισμού στη γεωργία, στην οινοποιητική και στη φυτοκομία, στο επίπεδο της προμήθειάς τους με φυτοφάρμακα και των τιμών τους, και παραμένουμε στο σκοτάδι σχετικά με τις επιπτώσεις στους βιομηχανικούς τομείς που επηρεάζονται. Στην προκειμένη περίπτωση, μια επαναληπτική αξιολόγηση είναι απαραίτητη.
<P>
Είμαι ενθουσιασμένη που το Λουξεμβούργο βρίσκεται πια στην ίδια ζώνη με το Βέλγιο και τη Γερμανία, με τους γεωργούς και τους οινοπαραγωγούς να μπορούν να χρησιμοποιήσουν τα ίδια προϊόντα και στις δύο πλευρές των συνόρων. Το πρόβλημα με τη Γαλλία πρέπει να λυθεί με συνεννόηση.
<SPEAKER ID="973" NAME="Luca Romagnoli  " LANGUAGE="IT">
Κυρία Πρόεδρε, κυρίες και κύριοι, ψήφισα υπέρ της έκθεσης που παρουσιάστηκε από την κυρία Klaß σχετικά με την οδηγία πλαίσιο για την αειφόρο χρήση φυτοφαρμάκων. " υιοθέτησης της οδηγίας του Ευρωπαϊκού Κοινοβουλίου και του Συμβουλίου με βρίσκει πλήρως σύμφωνο.
<P>
Σκοπός της οδηγίας είναι να μειώσει τον αντίκτυπο των φυτοφαρμάκων στην ανθρώπινη υγεία και το περιβάλλον: μια ποσοτική μείωση στη χρήση φυτοφαρμάκων θα πρέπει επομένως να αποτελεί πρακτικό ζητούμενο που θα επιτευχθεί με τον ορισμό συγκεκριμένων στόχων και την εφαρμογή εθνικών σχεδίων δράσης. Οι έλεγχοι πρέπει επίσης να είναι πολύ πιο περιοριστικοί προκειμένου να προστατεύουν πλήρως τη δημόσια υγεία. Πιστεύω επίσης ότι οι ετικέτες που τοποθετούνται σε τέτοια προϊόντα θα πρέπει να είναι σαφείς και κατανοητές σε όλους, ώστε να γνωστοποιούνται οι επιπλοκές που σχετίζονται με τη χρήση κάθε επιμέρους στοιχείου.
<SPEAKER ID="177" NAME="Bart Staes  " LANGUAGE="NL">
Εχθές, ανέφερα κατά τη συζήτηση ότι θεωρώ τον παρόντα συμβιβασμό τίμιο και ότι η Ομάδα των Πρασίνων/ Ευρωπαϊκής Ελεύθερης Συμμαχίας του Ευρωπαϊκού Κοινοβουλίου θα τον υποστηρίξει. Επιθυμώ να επισημάνω, ωστόσο, ότι προκειμένου να επιτευχθεί συμφωνία με το γεωργικό κλάδο και τη βιομηχανία φυτοφαρμάκων, έπρεπε να προβούμε σε ορισμένες υποχωρήσεις. Εξακολουθώ να λυπάμαι για το γεγονός ότι δεν πραγματοποιήθηκε ο στόχος του 50%.
<P>
Ως αποτέλεσμα, όλα αφήνονται στις φιλοδοξίες των κρατών μελών. Τα κράτη μέλη θα μπορούσαν κάλλιστα να μην είναι ιδιαίτερα φιλόδοξα, γεγονός που θα οδηγήσει σε υπερβολική επιφυλακτικότητα. Επιπλέον, το αποτέλεσμα που επιτεύχθηκε σε σχέση με τη θέσπιση λωρίδων απομόνωσης παρακείμενων σε πλωτές οδούς ήταν πιο μετριοπαθές. Και αυτό αφήνεται τώρα πλέον στα κράτη μέλη. Μια ευρωπαϊκή ελάχιστη απόσταση θα ήταν προτιμότερη σε σχέση με το περιβάλλον και τη δημόσια υγεία. Το θετικό είναι, ωστόσο, ότι δημόσιοι χώροι όπου συχνάζουν ευαίσθητες κοινωνικές ομάδες (πάρκα, αθλητικοί χώροι και χώροι αναψυχής, σχολεία κ.λπ.) θα προστατεύονται καλύτερα. Ο τομέας αυτός είχε ήδη αντιμετωπιστεί με προσοχή στη Φλάνδρα και πρόκειται πλέον να συμβεί το ίδιο και από όλες τις ευρωπαϊκές κυβερνήσεις.
<SPEAKER ID="179" NAME="Martin Callanan  " AFFILIATION="PPE-DE">
γραπτώς. - " νομοθεσία αυτή φωνάζει από παντού ΕΕ - μια κλασική περίπτωση υπερβάλλοντα ζήλου. Οι επιπτώσεις της στις γεωργικές και φυτοκομικές επιχειρήσεις στη βορειοανατολική Αγγλία, την περιοχή που εκπροσωπώ, θα είναι σημαντικές.
<P>
Αναμφισβήτητα, οι επιχειρήσεις θα καταργήσουν θέσεις εργασίας και πιθανόν να σταματήσουν το εμπόριο γενικά. Αναμφισβήτητα, οι γεωργικές σοδειές θα μειωθούν. Το γεγονός ότι συζητάμε επίσης την παγκόσμια επισιτιστική ασφάλεια αυτή την εβδομάδα, είναι επομένως πολύ ειρωνικό. Τα φυτοφάρμακα είναι βασικά για την καλλιέργεια τροφίμων και υπόκεινται ήδη σε αυστηρό καθεστώς ασφάλειας.
<P>
Κανείς δεν αμφισβητεί τη σημασία της προστασίας του περιβάλλοντος, αλλά η νομοθεσία αυτή δεν είναι ισορροπημένη. Είναι υπερβολικά περιοριστική και στερείται ευελιξίας. " Επιτροπή δεν κατάφερε να διεξάγει μια επαρκώς περιεκτική και ενημερωμένη μελέτη εκτίμησης επιπτώσεων.
<P>
Για τους λόγους αυτούς ψήφισα κατά της έκθεσης.
<SPEAKER ID="180" NAME="Charlotte Cederschiöld, Christofer Fjellner, Gunnar Hökmark και Anna Ibrisagic  " AFFILIATION="PPE-DE">
γραπτώς. - (SV) Ψηφίσαμε σήμερα υπέρ της έκθεσης της κυρίας Breyer για τη διάθεση φυτοπροστατευτικών προϊόντων στην αγορά. Ο κανονισμός, που επιδιώκει να βελτιώσει τόσο την επισιτιστική ασφάλεια όσο και τον περιβαλλοντικό αντίκτυπο των φυτοπροστατευτικών προϊόντων, είναι τεκμηριωμένος και σημαντικός.
<P>
Από την πρώτη του ανάγνωση στο Ευρωπαϊκό Κοινοβούλιο, αναλύσεις έδειξαν ότι υπήρχε κίνδυνος να είναι εξαιρετικά μεγαλεπήβολος και άκαμπτος, και ότι μπορεί να κάνει την καλλιέργεια για εμπορικούς σκοπούς κοινών καλλιεργειών (όπως καρότα και κρεμμύδια, για παράδειγμα) αδύνατη στη Σουηδία. " κατάσταση δεν βελτιώνεται από το γεγονός ότι οι εκτιμήσεις επιπτώσεων των κανόνων διαφέρουν σε επίπεδο σημαντικών συμπερασμάτων, για παράδειγμα μεταξύ της Σουηδικής Επιθεώρησης Χημικών και της αντίστοιχης βρετανικής, της Διεύθυνσης Ασφάλειας Φυτοφαρμάκων. Λυπούμαστε για το γεγονός ότι στη δεύτερη αυτή ανάγνωση στο Κοινοβούλιο δεν δόθηκε η ευκαιρία να γίνει ψηφοφορία για να υπάρξουν διευκρινίσεις, αλλά σημειώνουμε ταυτόχρονα ότι το κείμενο που υιοθετήθηκε περιέχει σχετικές βελτιώσεις σε σχέση με την πρώτη ανάγνωση του Κοινοβουλίου.
<P>
Θα επιθυμούσαμε να ληφθεί υπόψη η συμφωνία που επιτεύχθηκε μεταξύ του Ευρωπαϊκού Κοινοβουλίου και του Συμβουλίου, η οποία θα αποσαφήνιζε τον κανονισμό ώστε η επικίνδυνη χρήση να απαγορεύεται σαφέστερα ενώ η απαραίτητη, υπεύθυνη και ασφαλής φυτοπροστασία - που κινδυνεύει τώρα να απαγορευθεί - να εξακολουθεί να επιτρέπεται.
<SPEAKER ID="181" NAME="Ilda Figueiredo  " LANGUAGE="PT">
Ο συμβιβασμός που επιτεύχθηκε εντέλει στο Ευρωπαϊκό Κοινοβούλιο αντανακλά υποχώρηση από τις μαξιμαλιστικές προτάσεις που διατυπώθηκαν για την εξάλειψη δραστικών ουσιών, ιδίως από τις αρνητικές επιπτώσεις που οι προτάσεις αυτές θα είχαν αναφορικά με τα εντομοκτόνα και τα φυτοφάρμακα. Αυτό ισχύει ακόμα περισσότερο σε χώρες όπως η Πορτογαλία, η οποία επηρεάζεται σοβαρά από επιβλαβή έντομα σε καλλιέργειες φρούτων, λαχανικών, πατάτας και ελαιόδεντρων και από ορισμένες ασθένειες όπως ο νηματώδης σκώληκας των κωνοφόρων και το έλκος της καστανιάς, και όπου, λόγω επίσης της έλλειψης αποτελεσματικών εκστρατειών φυτοπροστασίας, τα έντομα και οι ασθένειες αυτές προκαλούν σοβαρές ζημιές, ιδίως σε οικογενειακές εκμεταλλεύσεις.
<P>
Αν και διατηρούμε πολλές αμφιβολίες για ορισμένες συγκεκριμένες πτυχές του συμβιβασμού, όπως τα ζητήματα των μη χημικών μεθόδων ελέγχου ή πρόληψης και της διαχείρισης επιβλαβών οργανισμών και καλλιεργειών, αισθανόμαστε ότι αρμόζει να εφαρμοστεί η αρχή της αμοιβαίας αναγνώρισης των αδειών φυτοπροστατευτικών προϊόντων και η δημιουργία ζωνών με περιοχές παρόμοιου εδάφους και κλιματικών χαρακτηριστικών.
<P>
Εντούτοις, επιμένουμε στην ανάγκη να γίνουν μελέτες που θα μας δώσουν πραγματική εικόνα των συνεπειών των μέτρων αυτών στην παραγωγικότητα και, ως εκ τούτου, στα εισοδήματα των γεωργών, ώστε το κόστος αυτό να μπορεί να μοιραστεί από το σύνολο της κοινωνίας, δεδομένου ότι αναφερόμαστε σε περιβαλλοντικές και σχετικές με την επισιτιστική ασφάλεια απαιτήσεις.
<SPEAKER ID="182" NAME="Glyn Ford  " AFFILIATION="PSE">
γραπτώς. - Ψήφισα κατά των τροπολογιών της έκθεσης Breyer. Υπήρξε αρκετή ανούσια κινδυνολογία στη Βρετανία για την έκθεση αυτή που είναι "το τέλος της συμβατικής γεωργίας όπως τη γνωρίζαμε". Οι γεωργοί άλλων κρατών μελών δεν το αντιμετωπίζουν έτσι.
<P>
Εντούτοις, ο πραγματικός αντίκτυπος δεν γίνεται σαφής με την αδυναμία να υπάρξει ικανοποιητική εκτίμηση επιπτώσεων της πρότασης ως αυτή έχει. Υποστηρίζω επομένως την ιδέα παρέκκλισης μετά το 2015 όταν οι τρέχουσες άδειες λήξουν, σε περίπτωση που κάποιο κράτος μέλος έχει σοβαρές ανησυχίες σχετικά με τη διαθεσιμότητα κάποιου φυτοφαρμάκου με σοβαρές επιπτώσεις στις σοδειές των καλλιεργειών.
<SPEAKER ID="183" NAME="Duarte Freitas  " LANGUAGE="PT">
Το έγγραφο αυτό θα βοηθήσει την εναρμόνιση της νομοθεσίας για τα φυτοφάρμακα.
<P>
Συμφωνώ με την έκθεση που υιοθετήθηκε, ιδιαιτέρως γιατί η εφαρμογή της αρχής της αμοιβαίας αναγνώρισης των αδειών προϊόντων φυτοπροστασίας θα δώσει ένα τέλος στις ανταγωνιστικές ανισορροπίες που υπάρχουν μεταξύ διαφορετικών κρατών μελών (με διαφορετικά μεγέθη αγορών) και θα μειώσει ειδικά τις περιβαλλοντικές και τις σχετικές με την επισιτιστική ασφάλεια ανησυχίες. " δημιουργία τριών ζωνών που περιλαμβάνουν περιοχές με παρόμοιο έδαφος και κλιματικά χαρακτηριστικά είναι πολύ θετική. Θα υπήρχε ο κίνδυνος να συμψηφιστούν εντελώς διαφορετικές καταστάσεις.
<P>
Το ζήτημα των ουσιών που διαταράσσουν την ενδοκρινική λειτουργία έχει, κατά τη γνώμη μου, θεμελιώδη βάση: το προτεινόμενο κείμενο βασίζεται σε επιστημονική γνωμοδότηση. Το πρόβλημα με αυτές τις ουσίες είναι ότι, αντίθετα με τα καρκινογόνα και τα μεταλλαξιγόνα, δεν έχουν τοξικολογικές παραμέτρους, αλλά παράγουν ποίκιλλα συμπτώματα, από ήπιες ορμονικές διαταραχές έως γεννητικές δυσπλασίες και/ή καρκίνο.
<P>
Είναι σημαντικό να ρυθμιστούν οι ουσίες που έχουν τεκμηριωμένα παρενέργειες στην ανθρώπινη υγεία.
<P>
" ρύθμιση έχει τριπλή νομική βάση (γεωργία, εσωτερική αγορά και δημόσια υγεία), η οποία, κατά τη γνώμη μου, είναι πολύ θετική.
<SPEAKER ID="184" NAME="Andreas Mölzer  " LANGUAGE="DE">
Κατά το πρόσφατο παρελθόν η Ένωση σταθερά αύξανε τις τιμές ορίων και επομένως η μείωση ήταν επιβεβλημένη. Το γεγονός ότι τα φυτοφάρμακα που βλάπτουν σοβαρά την υγεία μπορούν τώρα να απαγορευθούν αποτελεί πρόοδο, ωστόσο, η έρευνα εξακολουθεί να είναι ελάχιστη. " συσσωρευμένη χρήση φυτοφαρμάκων, που μπορεί να καταστρατηγήσει τα προαναφερθέντα όρια, εξακολουθεί να προκαλεί ανησυχία. Γνωρίζουμε πολύ λίγα για τις πιθανές αλληλεπιδράσεις και οι νομικές προδιαγραφές έχουν στην προκειμένη περίπτωση καθυστερήσει.
<P>
Ο βαθμός στον οποίο η τεκμηρίωση και η ιχνηλασιμότητα μπορούν να είναι πραγματικά αποτελεσματικές είναι υπό συζήτηση. Τα σκάνδαλα του κρέατος κατά τα πρόσφατα χρόνια δείχνουν ξεκάθαρα πόσο εύκολη είναι η εξαπάτηση στις ετικέτες. Τελευταίο αλλά εξίσου σημαντικό πρόβλημα είναι το γεγονός ότι παρόλο που επιβάλλουμε προδιαγραφές για τα φυτοφάρμακα στους παραγωγούς και τους γεωργούς μας, εισάγουμε στη συνέχεια προϊόντα από χώρες με πιο ελαστικές απαιτήσεις. Το ζήτημα των κινέζικων παιχνιδιών θα πρέπει να μας γίνει μάθημα. Οι σχεδιαζόμενοι κανονισμοί είναι ένα βήμα προς τη σωστή κατεύθυνση, και για το λόγο αυτό ψήφισα υπέρ τους, αλλά απαιτούνται περισσότερα.
<SPEAKER ID="185" NAME="Bill Newton Dunn  " AFFILIATION="ALDE">
γραπτώς. - Ψήφισα κατά των συμπερασμάτων και των συστάσεων των τριμερών διαβουλεύσεων μεταξύ του Συμβουλίου, της Επιτροπής και του Κοινοβουλίου διότι:
<P>
η νομοθεσία αυτή έπρεπε να περάσει πολύ βιαστικά, γιατί τόσο το Κοινοβούλιο όσο και η Επιτροπή ολοκληρώνουν τις θητείες τους το ερχόμενο καλοκαίρι, γεγονός που δεν επαρκεί για να νομοθετεί κανείς βιαστικά·
<P>
δεν έγινε εκτίμηση επιπτώσεων για τις προτάσεις·
<P>
οι συστάσεις δεν βασίζονται σε επιστημονική τεκμηρίωση, αλλά περισσότερο σε συναισθηματικές φοβίες για τις αιτίες της ανησυχητικής, παγκόσμιας εξαφάνισης μελισσών και για την ανθρώπινη υγεία·
<P>
οι γεωργοί, τους οποίους εκπροσωπώ στο Λινκολνσάιρ και στην ανατολική κεντρική περιφέρεια της Βρετανίας, μου ζήτησαν ομόφωνα να καταψηφίσω τις προτάσεις, και καθώς πρόκειται για πρακτικούς ανθρώπους που καλλιεργούν την τροφή μας, η γνώμη τους πρέπει να ακουστεί.
<SPEAKER ID="972" NAME="Luca Romagnoli  " LANGUAGE="IT">
Κυρία Πρόεδρε, κυρίες και κύριοι, ψήφισα υπέρ της έκθεσης που παρουσίασε η κυρία Breyer για τη διάθεση φυτοπροστατευτικών προϊόντων στην αγορά. Συμφωνώ με τους σκοπούς και τους στόχους που αφορούν στη διασφάλιση υψηλότερου επιπέδου προστασίας της ανθρώπινης υγείας και του περιβάλλοντος.
<P>
" Ευρωπαϊκή Ένωση πάντα απέδιδε ιδιαίτερη έμφαση σε θέματα σχετικά με το περιβάλλον και ο κανονισμός αυτός αποτελεί μια ακόμα στρατηγική προς την επίτευξη του στόχου αυτού. Είμαι επίσης πεπεισμένος ότι είναι σωστό να προβλεφθεί σχετικά με τα πειράματα σε ζώα ο περιορισμός τους στο ελάχιστο και η διεξαγωγή τους μόνο σε περίπτωση απόλυτης ανάγκης, καθώς και να προωθηθεί η χρήση εναλλακτικών μεθόδων ώστε να μην υποφέρουν άσκοπα τα ζώα.
<SPEAKER ID="186" NAME="Brian Simpson  " AFFILIATION="PSE">
γραπτώς. - Αποφάσισα να ψηφίσω κατά της έκθεση αυτής για δύο λόγους.
<P>
Πρώτον, είναι ανάγκη να δώσουμε στους γεωργούς μας τα εργαλεία που χρειάζονται για να κάνουν τη δουλειά τους και η πρόταση αυτή θα μειώσει σημαντικά την ικανότητά τους, ειδικά των γεωργών που εργάζονται σε πιο υγρά κλίματα και χρειάζονται τη χρήση φυτοφαρμάκων για την προστασία των καλλιεργειών και του τρόπου ζωής τους. Δεν γνωρίζω κανένα γεωργό που να θέλει να χρησιμοποιήσει φυτοφάρμακα, αλλά αποτελούν σημαντικό κομμάτι της διασφάλισης τροφής για τον πληθυσμό σε προσιτές τιμές.
<P>
Δεύτερον, δεν πραγματοποιήθηκε εκτίμηση επιπτώσεων της νομοθεσίας αυτής, γεγονός που βρίσκω σκανδαλώδες δεδομένων των σοβαρών επιπτώσεων για τον τομέα της γεωργίας.
<SPEAKER ID="187" NAME="Bart Staes  " LANGUAGE="NL">
Εχθές ανέφερα κατά τη συζήτηση ότι θεωρώ τον παρόντα συμβιβασμό τίμιο και ότι η Ομάδα των Πρασίνων/ Ευρωπαϊκής Ελεύθερης Συμμαχίας στο Ευρωπαϊκό Κοινοβούλιο θα τον υποστηρίξει. Θέλω να επισημάνω, ωστόσο, ότι προκειμένου να επιτευχθεί συμφωνία με το γεωργικό κλάδο και τη βιομηχανία φυτοφαρμάκων, έπρεπε να γίνουν μερικές υποχωρήσεις. Όπως και να το εξετάσουμε, ό,τι επιτεύχθηκε σε επίπεδο αποκλεισμού οδήγησε σε ένα μετριοπαθές αποτέλεσμα σε σχέση με τη θέση του ΕΚ σε πρώτη ανάγνωση.
<P>
Επιλογές παρέκκλισης δημιουργήθηκαν ρητά για 12 ουσίες. Είχαμε επίσης επιφυλάξεις σχετικά με την προσέγγιση των ζωνών. " ιδέα τριών ζωνών για μια τόσο μεγάλη έκταση μας φαίνεται προβληματική διότι οι περιβαλλοντικές συνθήκες μέσα σε οποιαδήποτε από τις ζώνες αυτές ποικίλλουν υπερβολικά. Είναι θετικό, ωστόσο, το γεγονός ότι η νομική βάση θεμελιώνεται πάνω στη γεωργία, την εσωτερική αγορά και τη δημόσια υγεία, με τη μέριμνα της δημόσιας υγείας να έχει την απόλυτη προτεραιότητα στα σχετικά αιτιολογικά και στο άρθρο 1. Επίσης, τα κριτήρια αποκλεισμού για ουσίες με μη αποδεκτές επιδράσεις σε μέλισσες αποτελούν ευπρόσδεκτη προσθήκη. " ανάγκη να αντικατασταθούν επικίνδυνα προϊόντα με ασφαλείς εναλλακτικές συντομότερα, ικανοποιήθηκε επίσης. Αν και το αποτέλεσμα θα μπορούσε να είναι καλύτερο, ψηφίσαμε έναν αποδεκτό συμβιβασμό.
<SPEAKER ID="188" NAME="Catherine Stihler  " AFFILIATION="PSE">
γραπτώς. - Απογοητεύτηκα όταν είδα ότι η κοινή θέση τροποποιήθηκε. Θα προτιμούσα την κοινή θέση, καθώς θα έδινε καλύτερη ισορροπία μεταξύ της δημόσιας υγείας και της παραγωγής τροφίμων.
<SPEAKER ID="189" NAME="Glenis Willmott  " AFFILIATION="PSE">
γραπτώς. - " συνεχής έλλειψη μιας εις βάθος εκτίμησης επιπτώσεων σημαίνει ότι η αντιπροσωπεία του βρετανικού εργατικού κόμματος στο Ευρωπαϊκό Κοινοβούλιο (EPLP) δεν είναι σε θέση να υποστηρίξει το πακέτο συμβιβασμού που έγινε αντικείμενο διαπραγματεύσεων μεταξύ του Συμβουλίου και της εισηγήτριας του Ευρωπαϊκού Κοινοβουλίου, καθώς δεν υπάρχουν σαφείς ενδείξεις για τις επιπτώσεις του στην παραγωγή τροφίμων.
<P>
Οι βουλευτές του εργατικού κόμματος επιθυμούν βέβαια να δουν καλύτερα και ασφαλέστερα φυτοφάρμακα, αλλά έχουμε επίσης την ευθύνη απέναντι τόσο στους παραγωγούς όσο και στους καταναλωτές να είμαστε σίγουροι για τις πιθανές επιπτώσεις των εν λόγω προτάσεων στη γεωργική παραγωγή και στις τιμές των τροφίμων.
<P>
Αν και η συμφωνία δεν πρόκειται να έχει ασφαλώς τα καταστροφικά αποτελέσματα που προβλέφθηκαν σε ορισμένους χώρους, η εμπλεκόμενη αβεβαιότητα επαρκεί ώστε το EPLP να μην μπορεί να υποστηρίξει το πακέτο συμβιβασμού.
<SPEAKER ID="191" NAME="Liam Aylward, Brian Crowley, Seán Ó Neachtain και Eoin Ryan  " AFFILIATION="UEN">
γραπτώς. - Σήμερα απείχαμε από την ψηφοφορία για τη φυτοπροστατευτική αυτή νομοθεσία.
<P>
Πρόκειται για πολύ δύσκολη ψήφο. Συμμετείχαμε σε όλα τα μέρη των έντονων διαπραγματεύσεων για το αμφιλεγόμενο αυτό πακέτο έως τώρα.
<P>
" νομοθεσία δίνει σαφή έμφαση στην υγεία και τη σχέση μεταξύ των χημικών ουσιών και του καρκίνου. Οι γεωργοί επηρεάζονται περισσότερο λόγω της άμεσης επαφής. Ενώ το πακέτο επιδιώκει τη μείωση της διαθεσιμότητας καρκινογόνων, τα κράτη μέλη μπορούν να επιτρέπουν ουσίες στην αγορά όταν υπάρχει σοβαρή απειλή για την υγεία των φυτών. " πρόταση επιδιώκει την προστασία των μελισσών και τη μείωση της γραφειοκρατίας για την αδειοδότηση ουσιών. Με σταδιακή απόσυρση ουσιών μέχρι το 2016, προτρέπουμε τη βιομηχανία να οδηγηθεί σε βιολογικά άρτια και αποτελεσματικά προϊόντα.
<P>
Δεν μπορούμε να ψηφίσουμε υπέρ της νομοθεσίας αυτής. Παρά τις επανειλημμένες εκκλήσεις για μια πιο πρόσφατη εκτίμηση επιπτώσεων, καμιά δεν διατέθηκε από την Επιτροπή. Δεν μπορούμε να νομοθετούμε αορίστως! Προϊόντα θα απαγορευτούν βάσει κινδύνων που δεν είναι επιστημονικά τεκμηριωμένοι, που δεν βασίζονται δηλαδή στη χρήση και στην έκθεση. Επιπλέον, ο ορισμός της ουσίας που διαταράσσει την ενδοκρινική λειτουργία δεν έχει συμφωνηθεί σε επιστημονικό επίπεδο και καταθέσαμε τροπολογίες αναμένοντας τη γνώμη εμπειρογνωμόνων της Επιτροπής επί του θέματος.
<SPEAKER ID="971" NAME="Michel Teychenné  " LANGUAGE="FR">
Με το κείμενο αυτό που περιορίζει την παραγωγή και διάθεση των φυτοφαρμάκων, και το συνοδευτικό κείμενο που καταρτίζει το πλαίσιο της χρήσης τους, η Ευρώπη πέτυχε εντέλει παραδειγματικά πρότυπα για τα φυτοφάρμακα. " έκθεση της Hiltrud Breyer κινείται στη σωστή γραμμή. Ενώ επιτρέπει τη διάθεση προϊόντων χαμηλής επικινδυνότητας, απαγορεύει 22 ουσίες που κρίνονται ως πολύ επιβλαβείς.
<P>
Εάν θέλουμε να ελπίζουμε ότι θα έχουμε κάποτε ορθολογιστική γεωργία ανά τον κόσμο, πρέπει να καλωσορίσουμε το βήμα αυτό της Ευρωπαϊκής Ένωσης. " ευρωπαϊκή γεωργία, που χρησιμοποιεί άφθονα φυτοπροστατευτικά προϊόντα, δεν θα αποδυναμωθεί. Εντούτοις, με τα κείμενα αυτά, η ΕΕ θα έχει την αυστηρότερη νομοθεσία στην καταπολέμηση των τοξικών φυτοφαρμάκων.
<SPEAKER ID="969" NAME="Avril Doyle  " AFFILIATION="PPE-DE">
γραπτώς. - Το νομοθετικό καθεστώς για τα πανευρωπαϊκά επενδυτικά κεφάλαια, οργανισμοί συλλογικών επενδύσεων σε κινητές αξίες (ΟΣΕΚΑ), υποβλήθηκε σε σημαντική επανεξέταση. Πρόκειται για προϊόντα που διαμορφώνονται από συλλογικά επενδυτικά προγράμματα, τα οποία αφού έχουν εγκριθεί σε ένα κράτος μέλος, μπορούν να χρησιμοποιήσουν το διαβατήριο αυτό σε όλη την Ένωση χωρίς να χρειάζεται περαιτέρω έλεγχος. Στους καιρούς αυτούς της γενικευμένης χρηματοοικονομικής ανασφάλειας, η ρύθμιση χρηματοοικονομικών συναλλαγών πρέπει να εφαρμόζεται σταθερά και με συνέπεια προκειμένου να ενισχυθεί η εμπιστοσύνη στον τομέα.
<P>
" έκθεση του Wolf Klinz προτείνει την εισαγωγή "διαβατηρίων" για εταιρείες διαχείρισης που απασχολούνται από φορείς που προωθούν ΟΣΕΚΑ. " πρόταση αυτή επιτρέπει τη διασυνοριακή διαχείριση κεφαλαίων χωρίς την τρέχουσα προϋπόθεση για σύσταση πλήρως λειτουργικών εταιρειών διαχείρισης. Είναι ζωτικό να υπάρχουν αρκετοί διαχειριστές κεφαλαίων ώστε να διατηρηθεί η σωστή εποπτεία των διαβατηρίων των εταιρειών διαχείρισης.
<P>
Ο κύριος Klinz παρουσίασε ένα συμβιβαστικό έγγραφο που μπορώ να στηρίξω.
<SPEAKER ID="968" NAME="Andrzej Jan Szejna  " LANGUAGE="PL">
Ο ΟΣΕΚΑ (οργανισμός συλλογικών επενδύσεων σε κινητές αξίες) είναι ένα εναρμονισμένο προϊόν επενδυτικού κεφαλαίου, το οποίο επενδύει σύμφωνα με καθορισμένες επενδυτικές πολιτικές. " οδηγία πλαίσιο ΟΣΕΚΑ, στην οποία αναφέρεται η έκθεση του κυρίου Klinz, διασφαλίζει διαφάνεια του κόστους - κάτι που είναι ιδιαιτέρως σημαντικό σε μια εποχή οικονομικής και χρηματοπιστωτικής κρίσης στην ΕΕ - και υψηλό επίπεδο προστασίας των επενδυτών. " οδηγία ορίζει τις βασικές απαιτήσεις σχετικά με την οργάνωση, διαχείριση και την εποπτεία των επενδυτικών κεφαλαίων.
<P>
Είναι αλήθεια ότι σε σύγκριση με την αμερικανική αγορά, τα ευρωπαϊκά επενδυτικά κεφάλαια χαρακτηρίζονται από το μικρό τους μέγεθος, συνέπεια του οποίου είναι τα μεγάλα κόστη για τους επενδυτές. Είναι ανάγκη επομένως να επανεξεταστεί το πακέτο ΟΣΕΚΑ, να προσαρμοστεί στις ανάγκες των επενδυτών και να διασφαλιστεί η ανταγωνιστικότητα του επενδυτικού κλάδου της ΕΕ.
<P>
Οι αλλαγές που προτείνονται από τον εισηγητή είναι πρωταρχικά η εισαγωγή καινούργιων διατάξεων σχετικά με τις συγχωνεύσεις κεφαλαίων (ώστε να αντιμετωπίζονται ως εγχώριες συγχωνεύσεις και να διατηρούν φορολογική ουδετερότητα), η εισαγωγή βασικού εγγράφου πληροφοριών (που θα αντικαταστήσει το υφιστάμενο απλουστευμένο ενημερωτικό δελτίο) και η απλούστευση της υπάρχουσας διαδικασίας κοινοποίησης μέσω μιας προσέγγισης μεταξύ ρυθμιστικών αρχών.
<SPEAKER ID="193" NAME="Jan Andersson, Göran Färm και Åsa Westlund  " AFFILIATION="PSE">
γραπτώς. - (SV) Υποστηρίζουμε την έκθεση, καθώς πιστεύουμε ότι τα βιώσιμα δημόσια οικονομικά είναι πολύ σημαντικά. Εντούτοις, διαφωνούμε με τη διατύπωση της παραγράφου 8, που αναφέρει ότι πρέπει να εισήχθη σταδιακή και αποτελεσματική μείωση της φορολογικής πίεσης στα μικρομεσαία εισοδήματα και στις συντάξεις -με φοροαπαλλαγές, αναθεώρηση φορολογικών συντελεστών και επιστροφή της δημοσιονομικής απορρόφησης. Πιστεύουμε ότι πρόκειται για θέματα που δεν πρέπει να αντιμετωπίζονται σε επίπεδο ΕΕ, αλλά για τα οποία τα κράτη μέλη πρέπει να αποφασίζουν ανεξάρτητα.
<SPEAKER ID="194" NAME="Kωvσταντίνος Δρούτσας  " AFFILIATION="GUE/NGL">
γραπτώς. - H έκθεση για τα δημόσια οικονομικά στην ONΕ υιοθετεί τις αντεργατικές αποφάσεις του Συμβουλίου και της Επιτροπής που έχουν σαν στόχο την ενίσχυση της ανταγωνιστικότητας των μονοπωλιακών επιχειρήσεων για τη διασφάλιση των κερδών του κεφαλαίου ρίχνοντας τα βάρη της βαθειάς καπιταλιστικής κρίσης στις πλάτες των εργαζομένων.
<P>
Το αντιλαϊκό πλαίσιο που έχει διαμορφώσει η ΕΕ, με το Σύμφωνο Σταθερότητας και την στρατηγική της Λισσαβόνας, για την άσκηση της δημοσιονομικής πολιτικής των κρατών μελών, ιδιαίτερα της ONΕ, ενισχύεται.
<P>
Το ΕK, όπως και η Επιτροπή, προσπαθεί να περιορίσει τις φυγόκεντρες τάσεις και την λογική του "ο σώζων εαυτόν σωθήτω", ζητώντας ακόμα μεγαλύτερη προσήλωση στην ολοκλήρωση της εσωτερικής αγοράς, την φορολογική εναρμόνιση, την ενίσχυση του ανταγωνισμού και τους κανόνες της αγοράς.
<P>
Οι κριτικές για το γεγονός ότι τα τεράστια ποσά που έχουν διατεθεί για την αντιμετώπιση της κρίσης δεν φτάνουν στις μικρομεσαίες επιχειρήσεις και πολύ περισσότερο στους εργαζόμενους είναι ψευδεπίγραφες. Τα ξεπερασμένα και αποτυχημένα μοντέλα κρατικής παρέμβασης που καλύπτουν τις ανεπάρκειες της αγοράς αποτελούν ευχολόγια και προσπάθεια αποπροσανατολισμού των εργαζομένων αποζητώντας κοινωνική συναίνεση σε ένα σάπιο σύστημα.
<P>
H μόνη λύση είναι ο αγώνας των εργαζομένων για λαϊκή εξουσία και λαϊκή οικονομία για την ανατροπή της καπιταλιστικής βαρβαρότητας.
<SPEAKER ID="195" NAME="Ilda Figueiredo  " LANGUAGE="PT">
Είναι στην πραγματικότητα αρκετά ενδιαφέρον το γεγονός ότι η έκθεση αναγνωρίζει ότι από την ανάλυση της δημόσιας χρηματοπιστωτικής κατάστασης κατά το 2007 και το πρώτο μέρος του 2008 "προκύπτει με σαφήνεια η αλλαγή της τάσης και η απειλή προοπτικών επιβράδυνσης της οικονομίας και της ανάπτυξης, παράλληλα με συνεχή χαμηλότερα ποσοστά πληθωρισμού και εντεινόμενες εισοδηματικές ανισότητες".
<P>
Εντούτοις, για να αντιμετωπιστεί η κρίση, η έκθεση ανατρέχει ουσιαστικά στις ίδιες μεθόδους που οδήγησαν στην τρέχουσα κατάσταση, αντί να εκμεταλλευτεί την ευκαιρία αυτή για να προτείνει αλλαγές στις νεοφιλελεύθερες και μονεταριστικές πολιτικές που συνετέλεσαν στην τρέχουσα σοβαρή κοινωνική κατάσταση αυξανόμενης ανισότητας, ανεργίας, επισφαλούς και χαμηλόμισθης εργασίας, και φτώχιας.
<P>
Επιμένει επομένως στη νομισματική σταθερότητα και το Σύμφωνο Σταθερότητας και Ανάπτυξης, αλλά με ένα βαθμό ευελιξίας, και στη στρατηγική της Λισαβόνας, η οποία, όπως γνωρίζουμε, χρησιμοποιήθηκε ως πρόσχημα προκειμένου να επιδιωχθεί η ιδιωτικοποίηση και να μετατοπιστεί η ευθύνη κοινωνικών λειτουργιών από το κράτος. " προσέγγιση αυτή εμπλέκει επίσης την ιδέα του ελάχιστου δυνατού κράτους και της μεγαλύτερης αποτελεσματικότητας του ιδιωτικού τομέα, με σκοπό την επιβολή της αποδοχής της αποκαλούμενης συρρίκνωσης των εισοδημάτων, που τελικά καταλήγει στην απώλεια της αγοραστικής δύναμης που αντιστοιχεί στα εισοδήματα.
<P>
Για το λόγο αυτό ψηφίσαμε κατά.
<SPEAKER ID="196" NAME="Bruno Gollnisch  " LANGUAGE="FR">
Αυτό που συγκρατώ από την έκθεση της κυρίας Gottardi για τα δημόσια οικονομικά είναι ότι δεν συγκρατεί κανένα μάθημα από την παγκόσμια κρίση.
<P>
" κυρία Gottardi αξιολογεί ως "αποτυχία της αγοράς" και "ανεπάρκεια παρακολούθησης" αυτό που στην πραγματικότητα είναι η αποτυχία ενός συστήματος, το οποίο εδώ και χρόνια μας επιβλήθηκε: αυτό της αποκανονικοποίησης, της υπερπληθώρας παγκόσμιων συναλλαγών, της παράλογης χρηματοπιστωτικής προσέγγισης της οικονομίας, του συστήματος όπου η αγορά κυβερνά και υποτίθεται ότι αυτορυθμίζεται. Οι αόριστες αισθητικές επεμβάσεις που αποφασίζονται στους G20 ή στις Βρυξέλλες, δεν πρόκειται να αλλάξουν ριζικά την κατάσταση. Πρέπει να εξετάσουμε τα οικονομικά δόγματα, τα οποία υφιστάμεθα ακόμα. " κρίση έδειξε ότι η απόλυτη ελευθερία μετακίνησης αγαθών, υπηρεσιών, κεφαλαίου και ανθρώπων δεν οδηγεί στην ευημερία αλλά στην καταστροφή. Έδειξε επίσης ότι το κράτος έθνος είναι το κατάλληλο και αποτελεσματικό επίπεδο για τη λήψη αποφάσεων, δράσης και αντίδρασης, ακόμα και εάν ο κύριος Sarkozy αισθάνθηκε ότι έπρεπε να συνοδεύεται παντού από τον κύριο Barroso, ώστε να κάνει τον κόσμο να πιστέψει ότι η Ευρωπαϊκή Ένωση στάθηκε χρήσιμη στην περίσταση αυτή.
<P>
Στο πλαίσιο αυτό, οι αγαθές συμβουλές της εισηγήτριας για τη διαχείριση των δημόσιων οικονομικών και η έκκλησή της για συμμόρφωση με το Σύμφωνο Σταθερότητας και Ανάπτυξης, είναι δυστυχώς περιορισμένης χρησιμότητας.
<SPEAKER ID="197" NAME="Mary Lou McDonald  " AFFILIATION="GUE/NGL">
γραπτώς. - Χαιρετίζουμε ορισμένα θετικά στοιχεία της έκθεσης, και ιδίως την αναγνώριση της ανάγκης να κατανεμηθεί το φορολογικό βάρος πιο δίκαια, της σημασία των δημόσιων δαπανών και της άρτιας οικονομικής διακυβέρνησης. Απείχα, ωστόσο, από την ψηφοφορία λόγω της υποστήριξης της έκθεσης στην ελαττωματική στρατηγική της Λισαβόνας, της έμφασης στην ανταγωνιστικότητα, της υποστήριξης στην ευελιξία με ασφάλεια και της υπονοούμενης απειλής για τα συνταξιοδοτικά προγράμματα, τη δημόσια υγεία και τη μακροχρόνια περίθαλψη υπό τη μορφή "δομικής μεταρρύθμισης".

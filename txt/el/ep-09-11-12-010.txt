<CHAPTER ID="010">
Υποδοχή
<SPEAKER ID="100" NAME="Πρόεδρος">
Με μεγάλη μου χαρά καλωσορίζω την αντιπροσωπεία πολιτικών εκπροσώπων και άλλων επισκεπτών από το καναδικό κοινοβούλιο και από την καναδική αποστολή στην Ευρωπαϊκή Ένωση στο θεωρείο των επισήμων. Τα μέλη της αντιπροσωπείας βρίσκονται στις Βρυξέλλες για να συναντήσουν τους ομολόγους τους στο Ευρωπαϊκό Κοινοβούλιο, επ' ευκαιρία της 32ης διακοινοβουλευτικής συνάντησης μεταξύ του Ευρωπαϊκού Κοινοβουλίου και του Καναδά.
<P>
Τη Δευτέρα και την Τρίτη αυτής της εβδομάδας είχαν την ευκαιρία να συνομιλήσουν με πολλούς από τους βουλευτές μας και, εχθές, επισκέφθηκαν την πόλη Ypres για τον εορτασμό της "μέρας της Εκεχειρίας που σήμανε τη λήξη του Πρώτου Παγκοσμίου Πολέμου. Εύχομαι στην αντιπροσωπεία καλή διαμονή στην Ευρωπαϊκή Ένωση.

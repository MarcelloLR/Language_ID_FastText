<CHAPTER ID="006-14">
14. Πρωτόκολλο σχετικά με την εκτέλεση της Σύμβασης των Άλπεων στον χώρο των μεταφορών (
<P>
- Πριν από την ψηφοφορία:
<SPEAKER ID="102" NAME="Reinhard Rack" LANGUAGE="DE">
Κύριε Πρόεδρε, η ένταξη της ΕΕ στο Πρωτόκολλο Μεταφορών της Σύμβασης των Άλπεων αποτελεί ένα μικρό αλλά άρτια σχηματισμένο κομμάτι στο παζλ της νέας πολιτικής μεταφορών στην Ευρώπη. Απομένουν ακόμη τα θέματα της αποτελεσματικότητας, της ρευστότητας και της ασφάλειας των μεταφορών, και σε αυτά προσθέτουμε τις ανησυχίες σχετικά με τους ανθρώπους που ζουν κοντά και το γύρω περιβάλλον των οδών. Αυτό αποτελεί ένα σημαντικό μήνυμα. Ιδιαίτερα έπειτα από 15 χρόνια συμμετοχής στην Ευρωπαϊκή Ένωση, εμείς οι Αυστριακοί νιώθουμε δικαιωμένοι από το γεγονός ότι εμείς ήμασταν που μυήσαμε την Ευρωπαϊκή Κοινότητα σε πολλά από αυτά τα ζητήματα, και αυτό οδήγησε την Ευρώπη να ασχοληθεί με αυτά.
<P>
Πολλά ευχαριστώ σε όλους τους συναδέλφους που συνέβαλαν σε αυτό.

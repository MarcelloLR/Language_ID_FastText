<CHAPTER ID="015">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="165" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού σύμφωνα με το άρθρο 150 του Κανονισμού.
<P>
Το άρθρο 150 ορίζει ότι μπορούμε να αφιερώσουμε μέγιστο χρονικό διάστημα 30 λεπτών για τα εν λόγω ζητήματα. Υποβλήθηκαν άνω των 74 αιτήσεων για αγόρευση επί αυτών των θεμάτων. Είναι σαφές ότι δεν θα καταστεί δυνατόν να μιλήσουν όλοι. Είναι απλώς αδύνατον να παραχωρηθούν τριάντα λεπτά για 74 ομιλητές με χρόνο αγόρευσης ενός λεπτού.
<P>
Συνεπώς, είναι η πρώτη φορά που έχουμε επιλέξει εκ των προτέρων τους βουλευτές οι οποίοι θα λάβουν χρόνο ομιλίας χρησιμοποιώντας σαφή κριτήρια, ήτοι θα δοθεί τώρα χρόνος ομιλίας, εφόσον είναι δυνατόν, σε όσους ζήτησαν να λάβουν χρόνο αγόρευσης σε άλλη συζήτηση με παρεμβάσεις ενός λεπτού, αλλά δεν είχαν την ευκαιρία να λάβουν τον λόγο, ενώ δεν θα δοθεί χρόνος ομιλίας σε εκείνους οι οποίοι έχουν ήδη λάβει τον λόγο σε άλλες συζητήσεις.
<P>
Όλοι εκείνοι στους οποίους δεν έχει δοθεί χρόνος ομιλίας ενημερώθηκαν σχετικά εκ των προτέρων με ηλεκτρονικό μήνυμα. Συνεπώς, δεν χρειάζεται να παρευρίσκονται και να περιμένουν ματαίως τον χρόνο αγόρευσής τους. Ελπίζω να το καταλαβαίνετε αυτό. Ήταν ο μόνος δυνατός τρόπος ώστε να προχωρήσει εύρυθμα η συζήτηση.
<P>
Κατά συνέπεια, οι βουλευτές στους οποίους έχει δοθεί χρόνος ομιλίας μπορούν να λάβουν τον λόγο αμέσως.
<SPEAKER ID="166" NAME="Alf Svensson" AFFILIATION="PPE">
(SV) Κυρία Πρόεδρε, στις 11 Απριλίου, το Σουδάν προτίθεται να εκλέξει πρόεδρο και κοινοβούλιο καθώς και περιφερειακές συνελεύσεις. Είναι οι πρώτες εκλογές στο Σουδάν εδώ και 24 χρόνια και παρακολουθούμε τις εξελίξεις στη χώρα με μεγάλο ενδιαφέρον.
<P>
Το Διεθνές Ποινικό Δικαστήριο της Χάγης έχει εκδώσει ένταλμα σύλληψης εις βάρος του σουδανού προέδρου, Omar Hassan Ahmad al-Bashir, ο οποίος ανήλθε στην εξουσία με πραξικόπημα, για εγκλήματα κατά της ανθρωπότητας. Όλοι γνωρίζουμε πόσο υπέφερε το Σουδάν υπό το κράτος βίας που είχε επιβάλει ο εν λόγω πρόεδρος. Μόνο κατά τους πρώτους μήνες του τρέχοντος έτους, έχουν σκοτωθεί περισσότεροι από 400 άνθρωποι στο νότιο Σουδάν. Είναι δύσκολο να πούμε πόσο ελεύθερες θα είναι αυτές οι εκλογές. Τη Δευτέρα, ο al-Bashir απείλησε να απελάσει τους διεθνείς παρατηρητές των εκλογών. Δήλωσε ότι αν αναμιχθούν στις υποθέσεις του Σουδάν θα τους κόψει τα δάκτυλα.
<P>
Γνωρίζουμε ότι το Σουδάν είναι μία χώρα που χρήζει βοήθειας. Στη διεθνή διάσκεψη χρηματοδοτών που συνήλθε στο Κάιρο την περασμένη Κυριακή, ο εκπρόσωπος της Αιγύπτου είπε ότι οι χώρες του κόσμου θα χρειαστεί να συγκεντρώσουν κάτι περισσότερο από 1,4 δισεκατομμύρια ευρώ για την ανοικοδόμηση της σουδανικής περιοχής του Νταρφούρ. Ελπίζω οι εκλογές στο Σουδάν να δημιουργήσουν τις συνθήκες για ...
<P>
(" Πρόεδρος διακόπτει τον ομιλητή)
<SPEAKER ID="167" NAME="Zigmantas Balčytis" AFFILIATION="S&amp;D">
(LT) Πρόσφατα, έγινε πολύς λόγος για την ανάκαμψη της οικονομίας της ΕΕ, αλλά τα περισσότερα κράτη μέλη δεν έχουν δει ακόμη το τέλος της κρίσης. Δημόσια, η συζήτηση της κρίσης περιορίζεται στην κατάσταση των δημοσιονομικών, παρότι η ραγδαία αυξανόμενη ανεργία σε ορισμένα κράτη μέλη της ανατολικής Ευρωπαϊκής Ένωσης έχει ήδη φθάσει σε κρίσιμα επίπεδα. Είναι παράξενο να ακούμε υψηλόβαθμους αξιωματούχος της ΕΕ και της ΕΚ να επαινούν ορισμένες κυβερνήσεις για το εξαίρετο έργο τους όταν, κάθε μήνα, ο αριθμός των ανέργων σε αυτές τις χώρες αυξάνεται με καταστροφικούς ρυθμούς, οι κοινωνικές εγγυήσεις περιορίζονται και ο αριθμός των ανθρώπων που ζουν κάτω από το όριο της φτώχειας πολλαπλασιάζεται. Καθίσταται ιδιαίτερα δύσκολο για τους ανθρώπους σε αυτές τις χώρες να καταλάβουν αν η Ευρωπαϊκή Ένωση εφαρμόζει πολιτική μείωσης της φτώχειας ή αυξάνει στην πραγματικότητα τη φτώχεια στον κοινωνικό τομέα. Κατά τη γνώμη μου, οι κυβερνήσεις που αποδείχθηκαν ανίκανες να επιλύσουν τα προβλήματα σταθεροποίησης της ανεργίας δεν πρέπει να δέχονται επαίνους. " Ευρωπαϊκή Επιτροπή πρέπει να αναλάβει μεγαλύτερη ευθύνη και να εποπτεύει υπεύθυνα την εφαρμογή σχεδίων διαχείρισης κρίσεων των εθνικών κυβερνήσεων, ιδιαίτερα δε στον τομέα των κοινωνικών μεταρρυθμίσεων, και να αξιολογεί τις επιπτώσεις που έχουν στον πληθυσμό αυτές οι μεταρρυθμίσεις.
<SPEAKER ID="168" NAME="Sonia Alfano" AFFILIATION="ALDE">
(IT) Κυρία Πρόεδρε, κυρίες και κύριοι, 16 άτομα τα οποία έχουν καταδικαστεί για διαφόρων ειδών αδικήματα έχουν εκλεγεί στο ιταλικό κοινοβούλιο και, στις τελευταίες ευρωπαϊκές εκλογές, η Ιταλία έστειλε στο ΕΚ τρεις βουλευτές οι οποίοι είχαν καταδικαστεί τελεσίδικα.
<P>
Δεν υπάρχει νόμος στην Ευρώπη που να απαγορεύει σε άτιμα τα οποία έχουν καταδικαστεί τελεσίδικα ή αναμένουν περαιτέρω ένδικες διαδικασίες να υποβάλουν υποψηφιότητα σε εκλογές· τα πάντα εναπόκεινται στη διακριτική ευχέρεια των κρατών μελών. Ιταλοί πολίτες έχουν παρουσιάσει το πρόγραμμα "Καθαρό κοινοβούλιο". Συνεπώς καλούμε την Επιτροπή Συνταγματικών Υποθέσεων να τροποποιήσει τον νόμο που αφορά την εκλογή αντιπροσώπων του Ευρωπαϊκού Κοινοβουλίου με άμεση καθολική ψηφοφορία, προκειμένου να θέτει ως προϋπόθεση για τους υποψηφίους στις εκλογές του Ευρωπαϊκού Κοινοβουλίου να μην έχουν οιαδήποτε ποινική καταδίκη, περιλαμβανομένων των υποθέσεων οι οποίες δεν έχουν ακόμη τελεσιδικήσει.
<P>
Ο Πρόεδρος της Επιτροπής Συνταγματικών Υποθέσεων του προηγούμενου Κοινοβουλίου, κ. Leinen, ανέλαβε να το πράξει, αλλά η υπόθεση μεταβιβάστηκε εντέλει στον διάδοχό του, κ. Casini, ο οποίος έχει ήδη δηλώσει ότι η Επιτροπή Συνταγματικών Υποθέσεων δεν θα επιδιώξει αυτήν την τροποποίηση.
<P>
Θα θέλαμε να επισημάνουμε ότι το συγκεκριμένο ζήτημα δεν αποτελεί μόνο ευθύνη της Επιτροπής Συνταγματικών Υποθέσεων, αλλά και ότι το άρθρο 223 (πρώην 190) της Συνθήκης για τη λειτουργία της Ευρωπαϊκής Ένωσης ορίζει, για την ακρίβεια ότι το Ευρωπαϊκό Κοινοβούλιο πρέπει να εφαρμόζει ενιαία εκλογική διαδικασία σε ολόκληρη την Ευρωπαϊκή Ένωση.
<SPEAKER ID="169" NAME="Catherine Grèze" AFFILIATION="Verts/ALE">
(FR) Κυρία Πρόεδρε, το αεροδρόμιο της Hondarribia κατατάσσεται από την υπηρεσία πολιτικής αεροπορίας ως ένα από τα πλέον επικίνδυνα αεροδρόμια της χώρας. Οι διάδρομοί του βρίσκονται πάνω από τα κέντρα των πόλεων Hendaye και Irún, και η γαλλοϊσπανική συνθήκη που ορίζει τον αριθμό των επιτρεπόμενων πτήσεων δεν τηρείται. Ωστόσο, σχεδιάζεται η επέκταση του αεροδρομίου παρά τις συστάσεις των περιοίκων και των εκλεγμένων αντιπροσώπων σε αμφότερες τις πλευρές των συνόρων, οι οποίοι αντιτίθενται ήδη στη διατήρηση των ισχυόντων επιπέδων εναέριας κυκλοφορίας.
<P>
Εγκρίνει η Ευρωπαϊκή Επιτροπή την καταστροφή των προστατευόμενων φυσικών περιοχών του κόλπου Chingoudy -ο οποίος αποτελεί ζώνη της Σύμβασης Ramsar και τοποθεσία του δικτύου Natura 2000- την αναγέννηση των οποίων χρηματοδοτεί η ίδια η Επιτροπή;
<P>
Επιπλέον, η βασκική "Ευρωπόλη" ("Eurocity") Bayonne-San Sebastián έχει ήδη έναν υποχρησιμοποιούμενο διεθνή αερολιμένα, ο οποίος βρίσκεται μακριά από οιεσδήποτε ευάλωτες φυσικές περιοχές. Δεν θα ήταν προτιμότερο να βελτιωθούν οι υπηρεσίες που παρέχονται στο Biarritz με την εισαγωγή μη ρυπογόνων μέσων μεταφοράς; Θα ήθελα να μάθω ποια μέτρα προτίθεται να λάβει ο Πρόεδρος της Επιτροπής αναφορικά με την εν λόγω επέκταση.
<SPEAKER ID="170" NAME="Marek Henryk Migalski" AFFILIATION="ECR">
(PL) Κυρία Πρόεδρε, θα ήθελα να εγείρω το ζήτημα της δολοφονίας του ρώσου δημοσιογράφου Maxim Zuev. Ο κ. Zuev δολοφονήθηκε στο Καλίνινγκραντ πριν από μία περίπου εβδομάδα. Ήταν πολύ γνωστός δημοσιογράφος και συντάκτης ιστολογίων. Δεν είναι η πρώτη περίπτωση δολοφονίας δημοσιογράφου στη Ρωσία. Από το έτος 2000, έχουν υπάρξει τουλάχιστον δώδεκα τέτοιες περιπτώσεις. Πρόκειται για ανησυχητικό φαινόμενο, διότι γνωρίζουμε ότι αν δεν υπάρχει ελευθερία του λόγου, και αν οι δημοσιογράφοι δεν έχουν τη δυνατότητα να εργάζονται, τότε δεν υπάρχει καθόλου ελευθερία, ούτε και δημοκρατία. Στο πλαίσιο του διαλόγου μας με τη Ρωσία, πρέπει να εφιστούμε πάντοτε την προσοχή στο ζήτημα αυτό.
<P>
Ευελπιστώ να διοργανώσω εφέτος ένα σεμινάριο στο Ευρωπαϊκό Κοινοβούλιο, υπό την προϋπόθεση ότι θα λάβω τη συγκατάθεση της αντιπροσωπείας για τις ρωσικές υποθέσεις, στην οποία ανήκω, και της Επιτροπής Εξωτερικών Υποθέσεων. Φρονώ ότι, στις συζητήσεις σε διάφορα επίπεδα με τους ρώσους εταίρους μας, έκαστος εξ ημών οφείλει να τονίζει ότι η ελευθερία των μέσων ενημέρωσης και η ελευθερία των δημοσιογράφων να επιτελούν το έργο τους αποτελεί θεμέλιο για τον διάλογο και την ελευθερία τόσο στη Ρωσία όσο και στην Ευρωπαϊκή Ένωση.
<SPEAKER ID="171" NAME="Νικόλαος Χουντής" AFFILIATION="GUE/NGL">
Κυρία Πρόεδρε, θέλω να σας αναφέρω το γεγονός ότι πρόσφατα δημοσιεύματα αναφέρουν ότι Aμερικάνοι εισαγγελείς απήγγειλαν κατηγορίες εναντίον της γερμανικής εταιρίας Daimler για δωροδοκία ξένων αξιωματούχων, στην οποία προέβη προκειμένου να εισπράξει και να υπογράψει κρατικά συμβόλαια. Το κατηγορητήριο αναφέρει ότι η επιχείρηση είναι αναμεμειγμένη σε μακρόχρονη διαδικασία δωροδοκιών. Το ίδιο θέμα είχε προκύψει και με τη Siemens η οποία ακολούθησε την ίδια πρακτική και διέφθειρε τις κυβερνήσεις τριάντα χωρών προκειμένου να έχει προμήθειες στις δημόσιες επιχειρήσεις, ένα σκάνδαλο που εξακολουθεί να συγκλονίζει και την Ελλάδα.
<P>
Κατόπιν τούτου, εκτός από τη χρηματοπιστωτική κρίση, έχουμε και κρίση ηθική. " γερμανική κυβέρνηση μέχρι πρόσφατα δεν καταδίωκε τη δωροδοκία εκτός των συνόρων· προσποιείτο ότι δεν ήξερε τα γεγονότα. Τέλος, η Ευρωπαϊκή Επιτροπή αντί να ενεργήσει, αντί να ενεργοποιήσει την Επιτροπή κατά της Απάτης, δεν υπερασπίζεται τη νομιμότητα και σε πολλές περιπτώσεις δεν περιφρουρεί τα χρήματα των ευρωπαίων πολιτών.
<SPEAKER ID="172" NAME="Νικόλαος Σαλαβράκος" AFFILIATION="EFD">
Κυρία Πρόεδρε, οφείλω να καταγγείλω στο Ευρωπαϊκό Κοινοβούλιο ότι σήμερα, στις 2.15 το πρωί, η τουρκική κορβέτα Μπάφρα παραβίασε τα ελληνικά χωρικά ύδατα, φθάνοντας 18 μόλις μίλια από τις ακτές της Αθήνας, και μάλιστα ζήτησε να κάνει νηοψία σε παραπλέον ελληνικό εμπορικό πλοίο.
<P>
Αποδεικνύεται λοιπόν ότι όσα ελέχθησαν στο πρώτο μέρος της συζήτησης σχετικά με το λεγόμενο οικονομικό πρόβλημα της Ελλάδας δεν είναι και τόσο ακριβή. Το πρόβλημα της Ελλάδας είναι κυρίως πολιτικό. Προέρχεται από το γεγονός ότι η γειτονική αυτή χώρα επισείει casus belli κατά της Ελλάδας και προκαλεί συστηματικά τις ελληνικές ένοπλες δυνάμεις όχι μόνο με παραβιάσεις των υδάτων αλλά και του εναερίου χώρου.
<P>
(" Πρόεδρος διαπιστώνει ότι υπάρχει πρόβλημα μικροφώνου)
<P>
... Πρέπει να γίνει γνωστό ότι η Ελλάδα έλαβε αυστηρά μέτρα, που σε τελευταία ανάλυση καταπνίγουν στην κυριολεξία τα ελληνικά νοικοκυριά και οι Έλληνες πλέον είναι εκτός των ορίων τους. Έχει εξαντλήσει τις αντοχές της ελληνικής κοινωνίας και τις οικονομικές αντοχές των Ελλήνων.
<P>
Το πρόβλημά της, όπως είπα, είναι κυρίως πολιτικό. Δεν ζητάμε χρήματα από κανέναν Ευρωπαίο πολίτη. Ζητούμε τη συμπαράσταση της Ευρωπαϊκής Ένωσης σαν οντότητας εις τρόπον ώστε να ξεπεράσουμε τις αρρυθμίες αυτές των αγορών που επιτίθενται κατά του ευρώ.
<SPEAKER ID="173" NAME="Franz Obermayr" AFFILIATION="NI">
(DE) Κυρία Πρόεδρε, προ δέκα περίπου ετών, τα τότε υπόλοιπα 14 κράτη μέλη επέβαλαν τις αποκαλούμενες "κυρώσεις" τους στη χώρα μου, την Αυστρία. Επί έντεκα μήνες, επικρατούσε η "εποχή των παγετώνων". Στους αυστριακούς υπουργούς δεν επιτρεπόταν πλέον η συμμετοχή στις άτυπες συνόδους του Συμβουλίου, παρότι στην Αυστρία εξακολουθούσε να επιτρέπεται η καταβολή εισφορών υπό την ιδιότητα του καθαρού χρηματοδότη. Εντούτοις, πέραν των κυρώσεων, η έκβαση ήταν θετική. " ανεξάρτητη έκθεση σοφών, η οποία αποφάνθηκε σαφώς ότι η συμμετοχή του Κόμματος της Ελευθερίας στην κυβέρνηση δεν δημιουργούσε οιονδήποτε κίνδυνο για τη δημοκρατία και τα ανθρώπινα δικαιώματα. Το συμπέρασμα ήταν ότι οι κυρώσεις της ΕΕ, οι οποίες είχαν βαπτιστεί "διμερή μέτρα", στερούνταν νομικής βάσης. Συνιστούσαν αδικαιολόγητη παραβίαση της αυστριακής εθνικής κυριαρχίας. Πιστεύω, ωστόσο, ότι η ΕΕ αποκόμισε από αυτήν την ιστορία το δίδαγμα ότι πρέπει να σέβεται την πολιτική γνώμη των άλλων και την εθνική κυριαρχία των κρατών μελών και των πολιτών τους, και αυτό είναι βέβαια θετικό. Επιπλέον, ενόψει της ειρήνης στα ανατολικά, ευελπιστώ ένας από τους κύριους ερευνητές, ο νυν βουλευτής του ΕΚ, Louis Michel, να αισθανθεί, μετά από δέκα χρόνια, ότι μπορεί και πάλι να πηγαίνει διακοπές στην Αυστρία.
<SPEAKER ID="174" NAME="Véronique Mathieu" AFFILIATION="PPE">
(FR) Κυρία Πρόεδρε, εχθές η Γαλλία απέτισε φόρο τιμής σε έναν από τους αξιωματικούς της αστυνομίας της, τον Jean-Serge Nérin, γάλλο αρχιφύλακα της αστυνομίας, ο οποίος δολοφονήθηκε με τον πλέον άνανδρο τρόπο από την ETA στις 16 Μαρτίου, κατά τη διάρκεια ανταλλαγής πυρών στην περιοχή του Παρισιού.
<P>
Παρότι η εν λόγω τρομοκρατική οργάνωση ευθύνεται για τον θάνατο σχεδόν 830 ανθρώπων σε 40 χρόνια, είναι η πρώτη φορά που επιτίθεται σε γάλλο αστυνομικό. Ο θάνατος του Jean-Serge Nérin μας υπενθυμίζει το καθήκον μας να συνεργαζόμαστε στην καταπολέμηση της τρομοκρατίας.
<P>
Από πολύ νωρίς, η γαλλοϊσπανική συνεργασία αποδείχθηκε υποδειγματική στον τομέα της εντός της Ευρωπαϊκής Ένωσης. " Γαλλία και η Ισπανία ήταν τα πρώτα κράτη μέλη που συγκρότησαν κοινές ομάδες ερευνών εντός του ευρωπαϊκού δικαστικού χώρου. " εφαρμογή ευρωπαϊκών ενταλμάτων σύλληψης αποδείχθηκε επίσης πολύ αποτελεσματική.
<P>
Δυστυχώς, αυτές οι προσπάθειες συνεργασίας μεταξύ των αστυνομικών και των δικαστών μας δεν στάθηκαν ικανές να προλάβουν τον φόνο του Jean-Serge Nérin. Κατά συνέπεια, πρέπει να ενισχύσουμε τη συνεργασία μας αν θέλουμε να καταπολεμήσουμε την τρομοκρατία αποτελεσματικότερα.
<SPEAKER ID="175" NAME="Joe Higgins" AFFILIATION="GUE/NGL">
(EN) Κυρία Πρόεδρε, μία ευρεία εκστρατεία λαϊκής βάσης στη Val di Susa της νοτιοδυτικής Ιταλίας επιδιώκει να σταματήσει ένα έργο κατασκευής σιδηροδρόμου υψηλής ταχύτητας, γνωστού ως TAV.
<P>
Εκτεινόμενη από τα γαλλικά σύνορα έως το Τορίνο, η πολύ όμορφη Val di Susa έχει πλάτος μόνο ενός ή δύο χιλιομέτρων, αλλά διαθέτει ήδη έναν μεγάλο αυτοκινητόδρομο, άλλη μία κύρια οδική αρτηρία και σιδηροδρομική γραμμή.
<P>
" εκστρατεία "Όχι TAV" έχει ήδη δείξει ότι δεν δικαιολογείται η κατασκευή TAV. Και τούτο διότι χρησιμοποιείται μόνο το 38% της υφιστάμενης σιδηροδρομικής ικανότητας. Το έργο ενδέχεται να προκαλέσει μαζική ζημία στο περιβάλλον, καταστροφή ή ρύπανση των υδροφόρων οριζόντων και απελευθέρωση επικίνδυνων συγκεντρώσεων αμιάντου και ουρανίου από τις εκσκαφές σηράγγων.
<P>
Οι μόνοι που αναμένεται να επωφεληθούν είναι οι μεγάλες επιχειρήσεις και τα μείζονα κατασκευαστικά συμφέροντα. Δεκάδες χιλιάδες άνθρωποι έχουν κινητοποιηθεί εκφράζοντας την αντίθεσή τους στο εν λόγω έργο και, σκανδαλωδώς, προς εκφοβισμό της εκστρατείας, χρησιμοποιείται αστυνομική βία.
<P>
Απευθύνω έκκληση στην ΕΕ να αποσύρει κάθε χρηματοδότηση για το έργο κατασκευής του TAV και τη ματαίωση του TAV. Το σύνθημα της εκστρατείας "Όχι TAV" είναι "Sarà dura". Δεν θα υποχωρήσουμε. " νίκη της λαϊκής ισχύος στη Val di Susa θα ισοδυναμούσε με νίκη της κοινής λογικής και του περιβάλλοντος.
<SPEAKER ID="176" NAME="Paul Nuttall" AFFILIATION="EFD">
(EN) Κυρία Πρόεδρε, με ανησυχεί ολοένα και περισσότερο ο τρόπος με τον οποίο τα τοπικά δημοτικά συμβούλια στην εκλογική μου περιφέρεια, στη νοτιοδυτική Αγγλία, χρησιμοποιούν τις χρεώσεις για τις θέσεις στάθμευσης, προκειμένου να ενισχύουν τα έσοδά τους.
<P>
Ας πάρουμε, για παράδειγμα, τη μικρή πόλη Congleton, η οποία είναι μία μικρή ημιαγροτική κοινότητα. " επιβολή χρεώσεων στάθμευσης θα ζημιώσει σοβαρά την τοπική βιομηχανία, ενώ η πτώση των εμπορικών συναλλαγών θα έχει ως αποτέλεσμα την απώλεια εσόδων, αναγκάζοντας τις ήδη σκληρά δοκιμαζόμενες ΜΜΕ να κηρύξουν πτώχευση ή να κλείσουν.
<P>
Κάποιοι επιρρίπτουν την ευθύνη στη βρετανική κυβέρνηση, άλλοι στο ενωτικό δημοτικό συμβούλιο και ορισμένοι κατηγορούν το τοπικό δημοτικό συμβούλιο της πόλης, αλλά, όπως πάντα, στο βάθος βρίσκεται το "σκοτεινό χέρι" της Ευρωπαϊκής Ένωσης, διότι όλοι εργάζονται με στόχο το πλαίσιο που ορίζεται στην πολιτική μεταφορών της Ευρωπαϊκής Ένωσης για το 2010.
<P>
Βλέπετε, αυτό είναι το δαιμόνιο πνεύμα της ΕΕ: κάθε φορά απομακρύνεται ένα άτομο. Είτε πρόκειται για το κλείσιμο ταχυδρομικού γραφείου είτε για την ανά δεκαπενθήμερο περισυλλογή των απορριμμάτων, οι καταγγελίες αφορούν πάντα κάτι άλλο και η επιρροή της διαφθοράς που ασκούν οι Βρυξέλλες παραμένει αόρατη.
<SPEAKER ID="177" NAME="Nicole Sinclaire" AFFILIATION="NI">
(EN) Κυρία Πρόεδρε, προέρχομαι από την περιοχή West Midlands, και το 20% της συνολικής της επιφάνειας ταξινομείται ως πράσινη ζώνη.
<P>
" πράσινη ζώνη προστατεύει επιτυχώς την ομορφιά της υπαίθρου μας και έχει αναχαιτίσει την άναρχη αστική επέκταση. Ωστόσο, με την ενθάρρυνση της Ευρωπαϊκής Ένωσης, η κυβέρνηση του "νωμένου Βασιλείου έχει αυξήσει τον ρυθμό ανέγερσης κατοικιών, θέτοντας σε κίνδυνο την πράσινη ζώνη, η οποία μου είναι ιδιαίτερα προσφιλής, διότι βρίσκεται πλησίον του τόπου όπου κατοικώ, στο Meriden Gap.
<P>
Αυτή η κατάσταση δείχνει έλλειψη σεβασμού για τον πολιτισμό και τις παραδόσεις μας, αλλά εσάς γιατί να σας ενδιαφέρει; Από τότε που το "νωμένο Βασίλειο προσχώρησε στην Ευρωπαϊκή Ένωση -ή, προγενέστερα, στην ευρωπαϊκή κοινή αγορά- έχετε επιδείξει κατάφωρη έλλειψη σεβασμού προς τον πολιτισμό και τις παραδόσεις μας, και δεν προσδοκάται πλέον τίποτα λιγότερο από εσάς.
<SPEAKER ID="178" NAME="Elena Oana Antonescu" AFFILIATION="PPE">
(RO) Λαμβάνω σήμερα τον λόγο ενώπιόν σας, κυρίες και κύριοι συνάδελφοι, για να εκφράσω την άποψή μου ότι η Ευρώπη χρειάζεται νέα, πολύ πιο ολοκληρωμένη στρατηγική για την επίλυση του προβλήματος της βίας εις βάρος των γυναικών.
<P>
Με αυτό το ζήτημα ασχολούνται ολοένα και περισσότερα ευρωπαϊκά κράτη μέλη σε δικομματική βάση μεταξύ κομμάτων που έχουν πολύ διαφορετικές απόψεις για την κοινωνία γενικά. Ο λόγος για την εν λόγω πρόταση έγκειται στο γεγονός ότι το πρόβλημα της οικογενειακής βίας εκτείνεται πέραν του χώρου της ιδεολογίας και αποτελεί σαφές και άμεσο τμήμα του ανθρώπινου και πολιτικού οράματος για μία πιο δίκαιη και ισορροπημένη κοινωνία.
<P>
Επιθυμώ να τονίσω την ανάγκη ανάληψης δράσης για την πρόληψη της ψυχολογικής βίας, καθώς και της βίας εις βάρος των γυναικών. Πρόσφατες μελέτες κατέδειξαν ότι η βία αυτού του είδους αποτελεί πάντοτε προπομπό πράξεων σωματικής βίας.
<P>
Επιδοκιμάζω το γεγονός ότι η ισπανική Προεδρία επιλήφθηκε το ζήτημα της καταπολέμησης διαφόρων τύπων βίας εις βάρος των γυναικών μέσω των πολιτικών προτεραιοτήτων της Ευρωπαϊκής Ένωσης. Ωστόσο, αυτά τα μέτρα πρέπει να συνεχιστούν. " δημιουργία ευρωπαϊκού παρατηρητηρίου για τη βία μεταξύ των φύλων και η καθιέρωση ενταλμάτων προστασίας, αλλά και τηλεφωνικού αριθμού έκτακτης ανάγκης αποσκοπούν στον περιορισμό της επέλευσης αυτού του φαινομένου στην Ευρωπαϊκή Ένωση, παρέχοντας παράλληλα υποστήριξη στην καταπολέμηση της βίας και εκτός της ΕΕ.
<SPEAKER ID="179" NAME="Vilija Blinkevičiūt" AFFILIATION="S&amp;D">
(LT) Χαίρομαι για το γεγονός ότι η Ευρωπαϊκή Ένωση και τα κράτη μέλη έχουν δεσμευτεί να καταπολεμήσουν τη φτώχεια κηρύσσοντας το 2010 Ευρωπαϊκό Έτος για την καταπολέμηση της φτώχειας και του κοινωνικού αποκλεισμού, δεδομένου ότι σχεδόν 80 εκατομμύρια κατοίκων της Ευρώπης ζουν κάτω από το όριο της φτώχειας. Πολλοί Ευρωπαίοι, ακόμη και αυτοί που εργάζονται, παλεύουν καθημερινά με τη φτώχεια και δεν έχουν ευκαιρίες να απολαύσουν μία αξιοπρεπή ζωή. Έχει διατεθεί ποσό 17 εκατομμυρίων ευρώ για την εφαρμογή της προγραμματισμένης δράσης της Ευρώπης το 2010 και αυτός ο προϋπολογισμός θα χρησιμοποιηθεί για τη διοργάνωση σεμιναρίων ενημέρωσης, ομάδων εργασίας και δημόσιων διαβουλεύσεων, προκειμένου να υπερβληθούν τα στερεότυπα που ισχύουν για τη φτώχεια. Πρόκειται για μία εξαιρετική πρωτοβουλία, πώς μπορούμε, όμως, να διασφαλίσουμε ότι αυτά τα κονδύλια θα χρησιμοποιηθούν αποτελεσματικά και με διαφάνεια και θα φθάσουν απευθείας στους πολίτες που έχουν περισσότερο ανάγκη αυτήν τη βοήθεια; Θα ήθελα να τονίσω ότι είναι αδύνατον να περιορίσουμε την αυξανόμενη φτώχεια σε ένα μόνο έτος. Κατά συνέπεια, θα ήθελα να ζητήσω από τις δομές της ΕΕ και τα κράτη μέλη να λάβουν συγκεκριμένα μέτρα και να προβούν σε μακροπρόθεσμες δεσμεύσεις σε όλα τα επίπεδα εξουσίας, ώστε να διασφαλιστεί η διαφανής και στοχευμένη διάθεση κονδυλίων που προορίζονται να βοηθήσουν απευθείας τα άτομα που αντιμετωπίζουν το φάσμα της φτώχειας.
<SPEAKER ID="180" NAME="Γεώργιος Τούσσας" AFFILIATION="GUE/NGL">
" απόφαση της ισραηλινής κυβέρνησης να προχωρήσει το σχέδιο για την κατασκευή 1600 νέων κατοικιών στην Ανατολική Ιερουσαλήμ, την επέκταση του εποικισμού στη Δυτική Όχθη, τη συνέχιση του αποκλεισμού της Λωρίδας της Γάζας και γενικότερα την κλιμάκωση των επιθέσεων του ισραηλινού στρατού στα κατεχόμενα παλαιστινιακά εδάφη αποκαλύπτει και στον πιο δύσπιστο τα εγκληματικά σχέδια του Ισραήλ και γενικότερα των ιμπεριαλιστών ενάντια στον παλαιστινιακό λαό και στους λαούς της ευρύτερης περιοχής.
<P>
Το Ισραήλ εξαπολύει νέο γύρο δολοφονικών επιθέσεων σε βάρος του παλαιστινιακού λαού, έχοντας εξασφαλίσει τη στήριξη και αναβάθμιση των σχέσεών του με την Ευρωπαϊκή Ένωση, τις "ΠΑ και το ΝΑΤΟ σε συνθήκες έντασης των ενδο-ιμπεριαλιστικών ανταγωνισμών στο Κουαρτέτο. Τη στήριξη αυτή επανέλαβαν με ιδιαίτερη έμφαση και ζήλο οι "νωμένες Πολιτείες της Αμερικής κατά τη διάρκεια της πρόσφατης επίσκεψης του Πρωθυπουργού του Ισραήλ σε αυτή τη χώρα, τονίζοντας ότι το Ισραήλ είναι κάτι παραπάνω από πρώτη προτεραιότητα για τα γεωστρατιωτικά ιμπεριαλιστικά σχέδια των "ΠΑ στην ευρύτερη περιοχή.
<P>
Παλεύουμε με όλους τους εργαζόμενους για τη δημιουργία ...
<P>
(" Πρόεδρος διακόπτει τον ομιλητή)
<SPEAKER ID="181" NAME="Jaroslav Paška" AFFILIATION="EFD">
(SK) Μετά τον Β' Παγκόσμιο Πόλεμο και την επαναχάραξη των συνόρων, 400.000 περίπου Σλοβάκοι παρέμειναν στην Ουγγαρία και παρόμοιος αριθμός Ούγγρων στη Σλοβακία.
<P>
Επί του παρόντος, η ουγγρική μειονότητα στη Σλοβακία εξακολουθεί να ανέρχεται στον ίδιο αριθμό, αλλά στην Ουγγαρία, η κατάσταση είναι διαφορετική. " σλοβακική μειονότητα έχει αποδεκατιστεί, και από τους αρχικούς 400.000 Σλοβάκους έχουν μείνει λιγότεροι από 33.000, με άλλα λόγια, ούτε καν το ένα δέκατο του αρχικού αριθμού. Αυτό εξηγείται από το γεγονός ότι η σλοβακική κυβέρνηση παρέχει στη σλοβακική μειονότητα εκπαίδευση στη μητρική της γλώσσα σε περισσότερα από 700 σχολεία, ενώ η ουγγρική κυβέρνηση επιτρέπει για τους Σλοβάκους της Ουγγαρίας τη λειτουργία ενός μόνο σχολείου πρωτοβάθμιας εκπαίδευσης.
<P>
Αυτός είναι ο λόγος για τον οποίο η πρόσφατη κριτική αναφορικά με την εκπαίδευση των ουγγρικών μειονοτήτων σε γειτονικές χώρες από τον πρόεδρο Sólyom -έναν άνδρα που παραμένει εφησυχασμένος και παθητικός παρατηρητής των διοικητικών αρχών του κράτους του, οι οποίες καταπιέζουν τις εθνοτικές μειονότητες στην ίδια του τη χώρα- μπορεί να περιγραφεί μόνο ως απεχθής, υποκριτική και κακόβουλη πρόκληση των Σέρβων, των Ρουμάνων και των Σλοβάκων οι οποίοι, σε αντίθεση με τους Ούγγρους, μεριμνούν πραγματικά για τις εθνοτικές μειονότητες στις δικές τους χώρες. Άλλωστε, ο ίδιος ο ούγγρος Διαμεσολαβητής για τις εθνοτικές μειονότητες προειδοποιεί επίσης ότι η Ουγγαρία συνεχίζει τη δράση της με στόχο την πλήρη αφομοίωση των εθνοτικών μειονοτήτων.
<SPEAKER ID="182" NAME="Rareş-Lucian Niculescu" AFFILIATION="PPE">
(RO) " Ευρωπαϊκή Ένωση έχει εξαιρετικά αυστηρούς κανονισμούς για την ασφάλεια των τροφίμων, και οι παραγωγοί είναι υποχρεωμένοι να επενδύουν τεράστια χρηματικά ποσά προκειμένου να συμμορφώνονται με αυτούς τους κανονισμούς.
<P>
Παρά ταύτα, σύμφωνα με πρόσφατη μελέτη που διεξήγαγε η Ευρωπαϊκή Αρχή για την Ασφάλεια των Τροφίμων, άνω του 75% των κοτόπουλων που σφάζονται συνολικά στην Ευρωπαϊκή Ένωση είναι μολυσμένα με βακτηρίδια.
<P>
Σαλμονέλα και καμπυλοβακτηρίδια, δύο από τα πλέον τοξικά βακτηρίδια, ανιχνεύονται στα σφάγια των τριών τετάρτων των κοτόπουλων που εκτρέφονται στις ευρωπαϊκές πτηνοτροφικές μονάδες.
<P>
" δημοσίευση τέτοιων μελετών στα μέσα ενημέρωσης εγείρει φυσικά ανησυχίες μεταξύ των καταναλωτών. Λαμβάνοντας υπόψη αυτήν την κατάσταση, πρέπει να θέσουμε στον εαυτό μας δύο ερωτήματα. Πρώτον, ποια μέτρα μπορούμε να συνεχίσουμε να λαμβάνουμε ώστε να διασφαλίσουμε ότι οι Ευρωπαίοι θα έχουν πρόσβαση σε ασφαλή τρόφιμα καλής ποιότητας; Δεύτερον, ενδέχεται οι κανόνες που ισχύουν επί του παρόντος να μην είναι οι καταλληλότεροι, παρότι είναι αυστηροί και, παρεμπιπτόντως, εξαιρετικά γραφειοκρατικοί;
<SPEAKER ID="183" NAME="Csaba Sándor Tabajdi" AFFILIATION="S&amp;D">
(HU) Επί του παρόντος, τα νέα κράτη μέλη εφαρμόζουν την κοινή οργάνωση αγοράς στον αμπελοοινικό τομέα του 2007. Κατά την εν λόγω διαδικασία, η Ευρωπαϊκή Ένωση ενήργησε κατά παράβαση του νόμου -δυστυχώς δεν παρίσταται κανείς σήμερα εδώ- όταν καταχώρισε παράνομα την ετικέτα "Tokaj", κατόπιν αιτήματος της Σλοβακίας, τόσο ως προστατευμένη ονομασία προέλευσης όσο και ως έχουσα προστατευόμενη γεωγραφική ένδειξη. Αυτό αντίκειται στους κανονισμούς της ΕΕ, διότι ο συγκεκριμένος οίνος μπορεί να ανήκει είτε στη μία κατηγορία είτε στην άλλη. Το σλοβακικό αίτημα δεν βρίσκεται πλέον στη βάση δεδομένων E-Bacchus της Κοινότητας μεταξύ των προστατευόμενων ονομασιών προέλευσης. Με τον τρόπο αυτόν, η Επιτροπή έθεσε τέλος σε αυτήν την παράνομη κατάσταση, και την ευχαριστώ για αυτό. Υπάρχει, ωστόσο, μία άλλη παρατυπία, διότι η σλοβακική εθνική ονομασία επί της οποίας βασίζεται η καταχώριση δεν υφίσταται πλέον, δεδομένου ότι η Σλοβακία την έχει καταργήσει. Για τον λόγο αυτόν, ζητώ από την Επιτροπή να διορθώσει αυτήν την παρατυπία.
<SPEAKER ID="184" NAME="Zbigniew Ziobro" AFFILIATION="ECR">
(PL) Κυρία Πρόεδρε, η Ευρωπαϊκή Υπηρεσία Εξωτερικής Δράσης θα αποτελέσει το διπλωματικό σώμα το οποίο θα εκπροσωπεί την Ένωση και θα βοηθά την Ύπατη Εκπρόσωπο της Ένωσης για τις Εξωτερικές Υποθέσεις. Στο έργο αυτής της υπηρεσίας, πρέπει να δοθεί προσοχή στην πολιτισμική και εθνική διαφοροποίηση που υπάρχει εντός της Ένωσης. Κάθε χώρα πρέπει έχει την αίσθηση ότι τα δικά της συμφέροντα, ο δικός της πολιτισμός και η δική της εμπειρία εκπροσωπούνται στην υπηρεσία με τον δέοντα τρόπο.
<P>
Για να επιτευχθεί αυτός ο σκοπός, απαιτείται οπωσδήποτε μερισμός, ή συμμετοχή, σε ίση βάση. Εν τω μεταξύ, με ποιον τρόπο συγκροτείται το σώμα της Ευρωπαϊκής Υπηρεσίας Εξωτερικής Δράσης; Αναμένεται να αποτελείται από προσωπικό των αρμόδιων υπηρεσιών της Γενικής Γραμματείας του Συμβουλίου και της Επιτροπής, καθώς και από προσωπικό που θα προέρχεται από τις εθνικές διπλωματικές υπηρεσίες. Οι διπλωμάτες που προτείνονται από τα κράτη μέλη πρέπει να αποτελούν μόνο το ένα τρίτο ολοκλήρου του σώματος. Ωστόσο, ανεξάρτητα από την προέλευση του προσωπικού και την πορεία του στην υπηρεσία, πρέπει να τηρείται η αρχή της αναλογικής αντιπροσώπευσης όλων των πολιτών των κρατών μελών. Εξάλλου, η στελέχωση όλων των οργάνων της Ένωσης πραγματοποιείται σύμφωνα με αυτήν την αρχή. Δεν βλέπω κανένα λόγο γιατί σε αυτήν την περίπτωση πρέπει να ισχύουν διαφορετικοί κανόνες.
<SPEAKER ID="185" NAME="Nuno Teixeira" AFFILIATION="PPE">
(PT) Πρόσφατα, η Ευρωπαϊκή Ένωση συνήψε συμφωνία με τις χώρες της Λατινικής Αμερικής υπό την αιγίδα του Παγκόσμιου Οργανισμού Εμπορίου με την οποία δεσμεύθηκε να μειώσει σημαντικά και σταδιακά τους δασμούς στις εισαγωγές μπανανών από τις αντίστοιχες χώρες. Θα ήθελα να επιστήσω την προσοχή σας στο γεγονός ότι αυτή η συμφωνία έχει άμεσες αρνητικές επιπτώσεις στους ευρωπαίους παραγωγούς μπανάνας, ιδιαίτερα δε στους παραγωγούς της Μαδέρα, στην Πορτογαλία. Θα είναι δε ακόμη πιο επιζήμια για τους παραγωγούς μπανάνας στις Καναρίους Νήσους, στην Ισπανία.
<P>
Θα ήθελα να σας υπενθυμίσω ότι η κατάσταση των παραγωγών σε αυτές τις χώρες είναι ήδη ιδιαίτερα δυσχερής λόγω των φυσικών χαρακτηριστικών και του ορεινού εδάφους των νήσων, καθώς και του μεγέθους των καλλιεργειών τους, πράγμα που σημαίνει ότι αντιμετωπίζουν μόνιμα δυσκολίες που εμποδίζουν την ανάπτυξή τους.
<P>
Κατά συνέπεια, πρέπει να ληφθούν επείγοντα μέτρα, προκειμένου να βοηθηθούν οι παραγωγοί μπανάνας από τη Μαδέρα και τις Καναρίους Νήσους, ενόψει των σοβαρών και άμεσων επιπτώσεων που θα επιφέρει η νέα Συμφωνία της Γενεύης στην ευρωπαϊκή αγορά εισαγωγών και, συνακολούθως, στην παραγωγή και διάθεση στην αγορά μπανανών που προέρχονται από αυτές τις εξόχως απόκεντρες περιφέρειες.
<SPEAKER ID="186" NAME="Nessa Childers" AFFILIATION="S&amp;D">
(EN) Κυρία Πρόεδρε, έχει παρέλθει ένα και πλέον έτος από τότε που η εταιρεία συντήρησης αεροσκαφών "SR Technics" ανακοίνωσε ότι κλείνει τις εγκαταστάσεις της στον αερολιμένα του Δουβλίνου, με συνέπεια την απώλεια χιλίων και πλέον θέσεων εργασίας. Τον Οκτώβριο του 2009, σε μία προσπάθεια αντιστάθμισης της εν λόγω απώλειας, υποβλήθηκε αίτηση στο Ευρωπαϊκό Ταμείο Προσαρμογής στην Παγκοσμιοποίηση (ΕΤΠ) εξ ονόματος των εργαζομένων της "SR Technics". Ωστόσο, το έντυπο της αίτησης απορρίφθηκε από την Επιτροπή ως "ελλιπές", και μπορώ να επιβεβαιώσω ότι, σχεδόν πέντε μήνες αργότερα, η ιρλανδική κυβέρνηση ακόμη δεν έχει αποστείλει δεόντως συμπληρωμένη αίτηση.
<P>
Ενώ την προσοχή της ιρλανδικής κυβέρνησης έχει αποσπάσει η οικονομική κατάρρευση της χώρας και το πλήθος παραιτήσεων υπουργών τους τελευταίους μήνες, το έντυπο αίτησης που μπορεί να αλλάξει τη ζωή εκατοντάδων ανθρώπων εξακολουθεί να βρίσκεται στο γραφείο του υπουργού.
<P>
Το παρόν Σώμα αντιλαμβάνεται ότι τα ταμεία του ιρλανδικού κράτους είναι άδεια. Θα συγχωρούνταν ενδεχομένως η κυνική σκέψη ότι η αδράνεια της κυβέρνησης μπορεί να σχετίζεται με τη δική της δυσκολία να εισφέρει το μερίδιο που της αναλογεί αν εξασφαλιστούν τελικά οι πληρωμές του ΕΤΠ. Θα ήταν διατεθειμένη η ιρλανδική κυβέρνηση να κάνει κάτι σχετικά με αυτό;
<SPEAKER ID="187" NAME="Artur Zasada" AFFILIATION="PPE">
(PL) Κυρία Πρόεδρε, κυρίες και κύριοι, θα ήθελα να απευθυνθώ σε όλους εσάς και, ιδιαίτερα, στον κ. Potočnik, για ένα ζήτημα το οποίο προκαλεί ανησυχία στους ανθρώπους που συμμετέχουν σε αγώνες ταχύτητας μοτοσικλετών ("speedway"), ένα δημοφιλές άθλημα σε πολλά κράτη μέλη της ΕΕ. Το θέμα αφορά την εφαρμογή της οδηγίας 2002/49/ΕΚ σχετικά με την αξιολόγηση και τη διαχείριση του περιβαλλοντικού θορύβου.
<P>
" εφαρμογή αυτής της οδηγίας σημαίνει ότι οι μοτοσικλετιστές υποχρεούνται να προσαρμόσουν νέους σιγαστήρες στις μοτοσικλέτες τους. Από τη μία πλευρά, οι εν λόγω σιγαστήρες συνεπάγονται μείωση της ελκυστικότητας του ίδιου του θεάματος, επειδή ο θόρυβος είναι εγγενές χαρακτηριστικό του αθλήματος. Από την άλλη, οι σιγαστήρες ενέχουν μεγαλύτερο κίνδυνο, κίνδυνο για τους ίδιους τους μοτοσικλετιστές, κίνδυνο πρόκλησης βλάβης στην υγεία τους ή απώλεια της ζωής τους. Σε σχέση με αυτό, θα παρακαλούσα θερμά τον κ. Potočnik να εξετάσει το ενδεχόμενο υποβολής πρότασης τροπολογίας για την εξαίρεση των αγώνων ταχύτητας μοτοσικλετών από την οδηγία 2002/49/ΕΚ.
<SPEAKER ID="188" NAME="László Tőkés" AFFILIATION="PPE">
(HU) Κυρία Πρόεδρε, στην επαρχία Βοϊβοδίνα της χώρας του Slobodan Milošević, της Σερβίας, οι Ούγγροι εξακολουθούν να δέχονται επιθέσεις. Οι δράστες αθωώνονται ή, ορισμένες φορές, δεν απαγγέλλονται καν κατηγορίες εις βάρος τους. Πριν από δεκαετίες, στη Βοϊβοδίνα ζούσαν περίπου 400.000 Ούγγροι, αποτελώντας το ένα τρίτο του πληθυσμού. " υποχρεωτική μετανάστευση και ο μαζικός εποικισμός από μέλη της εθνικής πλειονότητας μείωσαν με την πάροδο των ετών τον αριθμό τους σε 290.000, και το ποσοστό τους στον συνολικό πληθυσμό έχει μειωθεί στο 13%. " μέθοδος με την οποία πραγματοποιούνται μαζικές επιθέσεις εις βάρος των μειονοτήτων εισήχθη από την περιώνυμη σερβική μυστική υπηρεσία, την UDBA, η οποία είχε ως κύριο στόχο τους εθνοτικούς Αλβανούς. " αυτόβουλη παρακαταθήκη αυτής της πρακτικής συνεχίζεται σήμερα εις βάρος των Ούγγρων. Κυρία Πρόεδρε, το Ευρωπαϊκό Κοινοβούλιο πρέπει να αναλάβει αποφασιστική δράση ώστε να θέσει τέρμα στην τρομοκρατία εις βάρος των Ούγγρων στη Σερβία. Προϋπόθεση για την προσχώρηση της τελευταίας στην Ευρωπαϊκή Ένωση πρέπει να είναι η απονομή δικαιοσύνης για τις πολλές δεκάδες χιλιάδες θυμάτων μαζικών δολοφονιών από τον Β' Παγκόσμιο Πόλεμο, καθώς και η απαγόρευση της βίας εις βάρος των Ούγγρων η οποία συνεχίζεται έως σήμερα.
<SPEAKER ID="189" NAME="Joanna Senyszyn" AFFILIATION="S&amp;D">
(PL) Κυρία Πρόεδρε, στην επιστήμη και την επιστημονική έρευνα οι γυναίκες υποεκπροσωπούνται. Στην Ευρώπη, αντιπροσωπεύουν το 30% των ερευνητών και μόνον το 18% των διδασκόντων. Μεταξύ των συμμετεχόντων στη διαχείριση της έρευνας, αντιστοιχούμε στο 27%. " Πολωνία, όπου το μερίδιο των γυναικών μελών σε διοικητικά συμβούλια ιδρυμάτων ανώτατης εκπαίδευσης και επιστημονικών ιδρυμάτων ανέρχεται στο 7%, κατατάσσεται στην προτελευταία θέση μεταξύ των 27 κρατών μελών της Ένωσης.
<P>
Αυτός είναι ο λόγος για τον οποίο είναι τόσο σημαντικό το ερευνητικό πρόγραμμα "Γυναίκες στην Επιστήμη" που κατάρτισε το Ίδρυμα Ακαδημαϊκής Επιχειρηματικότητας ("Academic Enterprise Foundation") με έδρα την Πολωνία. Το πρόγραμμα αφορά την έρευνα για τις αιτίες ύπαρξης διακρίσεων και για τη θέσπιση αποτελεσματικών μέτρων κατά των διακρίσεων. Προγράμματα πολιτών, τα οποία υποβάλλονται από τους ίδιους τους πολίτες και απευθύνονται στους πολίτες, έχουν περισσότερες πιθανότητες επιτυχίας. Απευθύνω έκκληση στην Ευρωπαϊκή Επιτροπή για ειδική στήριξη και πρακτική βοήθεια σε κοινωνικές οργανώσεις οι οποίες ασχολούνται με τέτοια ζητήματα. Οι επιστολές που αποστέλλουν οι πολίτες της Ένωσης στην Επιτροπή, δεν πρέπει να παραμένουν αναπάντητες.
<SPEAKER ID="190" NAME="Jim Higgins" AFFILIATION="PPE">
(GA) Κυρία Πρόεδρε, όπως προανέφερα, χάρηκα πάρα πολύ όταν άκουσα την πρώην Επίτροπο, κ. Kuneva, να δηλώνει ότι απαιτείται αναθεώρηση της οδηγίας 90/314/ΕΟΚ. Και για ποιον λόγο; Διότι παρουσιάζει πολλά σφάλματα.
<P>
" εν λόγω οδηγία δεν λαμβάνει υπόψη τους πολίτες οι οποίοι κάνουν οι ίδιοι τις κρατήσεις των διακοπών τους στο Διαδίκτυο, χωρίς να καταφεύγουν στις υπηρεσίες ταξιδιωτικών γραφείων. " οδηγία δεν παρέχει καμία προστασία στους καταναλωτές που διαμένουν σε μία χώρα και αγοράζουν ένα προϊόν ή κάνουν κράτηση σε πτήση ή κατάλυμα σε χώρα εκτός της Ευρωπαϊκής Ένωσης.
<P>
Επιπλέον, η οδηγία δεν κάνει καμία αναφορά σε προγραμματισμένες πτήσεις. Παρουσιάζει πολλές ελλείψεις και με χαρά δηλώνω ότι η πρώην Επίτροπος, κ. Kuneva, ορθώς ανέφερε ότι απαιτείται πραγματικά νέα οδηγία.
<SPEAKER ID="191" NAME="Ioan Mircea Paşcu" AFFILIATION="S&amp;D">
(EN) Κυρία Πρόεδρε, προ εικοσαετίας, οι Ρουμάνοι θα θυσίαζαν και τη ζωή τους για την ελευθερία, περιλαμβανομένης της ελευθερίας στην εκπαίδευση, η οποία αποτελούσε, έως τότε, αντικείμενο αυστηρού πολιτικού ελέγχου. Ως αποτέλεσμα των θυσιών τους, τα πανεπιστήμια ανέκτησαν και αυτά την ελευθερία τους, την οποία έκτοτε απολαμβάνουν.
<P>
Θα ήταν, κατά συνέπεια, τραγική ειρωνεία να στεφθεί ,με επιτυχία η τρέχουσα προσπάθεια του ρουμάνου υπουργού Παιδείας για την εσπευσμένη έγκριση νέας νομοθεσίας, η οποία πρακτικά καταργεί αυτήν την ελευθερία και ανοίγει τον δρόμο για την εκ νέου πολιτικοποίηση του εκπαιδευτικού συστήματος.
<P>
Στο σχέδιο νόμου, για παράδειγμα, η εκλογή των πρυτάνεων πρέπει να επικυρώνεται από τον υπουργό, ο οποίος αποτελεί πολιτικά διορισμένο πρόσωπο, και τα πανεπιστήμια θα αναγκάζονται να συγχωνευθούν βάσει αυθαίρετων κριτηρίων ή ακόμα και να κλείνουν, με ανακατανομή των περιουσιακών τους στοιχείων.
<P>
Ως καθηγητής ο ίδιος, και ως βουλευτής του ΕΚ, θεωρώ καθήκον μου προς τους συναδέλφους καθηγητές του παρόντος Σώματος να εκθέσω τέτοιες σχεδιαζόμενες μη δημοκρατικές πρακτικές, οι οποίες έρχονται σε καταφανή αντίθεση προς τη στρατηγική της Λισαβόνας για την εκπαίδευση και δεν μπορούν να είναι ανεκτές σε κράτος μέλος της ΕΕ.
<SPEAKER ID="192" NAME="Πρόεδρος">
" συζήτηση έληξε.
<P>
Σας ευχαριστώ όλους για την κατανόησή σας και την πειθαρχημένη διαδικασία. Ελπίζω ότι όλοι όσοι δεν είχαν τη δυνατότητα να λάβουν τον λόγο αυτήν τη φορά θα έχουν την ευκαιρία να το πράξουν την επόμενη φορά.

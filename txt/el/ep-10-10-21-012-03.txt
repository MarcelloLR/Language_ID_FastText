<CHAPTER ID="012-03">
3. Βόρειος Καύκασος, ειδικότερα η περίπτωση του Oleg Orlov (
<SPEAKER ID="351" NAME="Bernd Posselt" LANGUAGE="DE">
Κύριε Πρόεδρε, ο κ. Landsbergis, ο οποίος γνωρίζει τον Βόρειο Καύκασο καλύτερα από οποιονδήποτε άλλον, άφησε μερικές σύντομες προφορικές τροπολογίες που καθιστούν το κείμενο πιο αυστηρό και θα σας ζητήσω να τις υποστηρίξετε. Σας τις παρουσιάζω εξ ονόματός του.
<P>
Στην παράγραφο 3, θέλουμε να εισαχθεί η λέξη "πραγματική" μετά το "αναγνωρίζει το δικαίωμα της Ρωσίας να καταπολεμήσει" και πριν από τη λέξη "τρομοκρατία" προκειμένου να καταστεί πιο σαφές, διότι η τρομοκρατία χρησιμοποιείται συχνά ως πρόσχημα. Στην παράγραφο 5, θα θέλαμε να εισαχθεί η λέξη "συνεχιζόμενη", ώστε να γίνει "τονίζει ότι η συνεχιζόμενη ατιμωρησία στην Τσετσενία". Στην παράγραφο 15, θέλουμε να προστεθεί η λέξη "εκφοβιστικές" ώστε το κείμενο να λέει "καταδικάζει τις εκφοβιστικές έρευνες στα γραφεία των οργανώσεων ανθρωπίνων δικαιωμάτων".
<P>
Οι αλλαγές αυτές έχουν απλά ως στόχο να καταστήσουν ακριβέστερη τη διατύπωση της έκθεσης και θα ζητήσω από το Σώμα να τις εγκρίνει.

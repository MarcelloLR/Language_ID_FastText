<CHAPTER ID="005-03">
3. Ευρωπαϊκός Οργανισμός Ασφάλειας της Αεροπορίας (ψηφοφορία) 
<P>
- Πριν από την ψηφοφορία:
<SPEAKER ID="102" NAME="Jörg Leichtfried " AFFILIATION="PSE">
εισηγητής. - (DE) Κύριε Πρόεδρε, πρόκειται για μια παρατήρηση που αφορά τη μετάφραση της τροπολογίας 10 για το άρθρο 1, σημείο 5 του άρθρου 6β, παράγραφος 4. Εδώ προφανώς έγινε ένα λάθος στην τελική έκθεση για την ψηφοφορία στην Ολομέλεια κατά τη μεταφορά της ψηφοφορίας στην επιτροπή. Στο πρωτότυπο η τροπολογία αναφέρει - παραθέτω στα αγγλικά:
<P>
(EN) "those involved in commercial operations shall hold an attestation as referred to in"
<P>
(DE) Όμως, το κείμενο που εγκρίθηκε στην επιτροπή αναφέρει:
<P>
(EN) "Τα άτομα που εμπλέκονται σε εμπορικές δραστηριότητες πρέπει να διαθέτουν βεβαίωση όπως αρχικά περιγράφεται στο"
<P>
(DE) κλπ, και ζητώ να ληφθεί αυτό υπόψη.
<P>
(Το Σώμα εγκρίνει το αίτημα)
<P>
- Πριν από την ψηφοφορία επί του Παραρτήματος II:
<SPEAKER ID="108" NAME="Jaromír Kohlíček" AFFILIATION="GUE/NGL">
(CS) Κύριε Πρόεδρε, κατά την αντιγραφή, φαίνεται ότι παραλείφθηκε εκ παραδρομής μια αράδα του κειμένου της παραγράφου Ε του Παραρτήματος II, συγκεκριμένα το σημείο 7· παραθέτω: "600 kg για πολύ ελαφριά αεροσκάφη για μη εμπορική δραστηριότητα".
<P>
(Το Σώμα εγκρίνει την προφορική τροπολογία)

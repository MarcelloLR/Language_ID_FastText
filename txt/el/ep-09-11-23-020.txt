<CHAPTER ID="020">
Μακροοικονομική χρηματοδοτική συνδρομή στη Γεωργία - Μακροοικονομική χρηματοδοτική συνδρομή στην Αρμενία - Μακροοικονομική χρηματοδοτική συνδρομή στη Σερβία - Μακροοικονομική χρηματοδοτική συνδρομή στη Βοσνία-Ερζεγοβίνη (συζήτηση)
<SPEAKER ID="145" NAME="Πρόεδρος">
" ημερήσια διάταξη προβλέπει την κοινή συζήτηση:
<P>
της έκθεσης του κ. Moreira, εξ ονόματος της Επιτροπής Διεθνούς Εμπορίου, σχετικά με την πρόταση απόφασης του Συμβουλίου για τη χορήγηση μακροοικονομικής χρηματοδοτικής συνδρομής στη Γεωργία - C7-0269/2009 -
<P>
της έκθεσης του κ. Moreira, εξ ονόματος της Επιτροπής Διεθνούς Εμπορίου, σχετικά με την πρόταση απόφασης του Συμβουλίου που αφορά τη χορήγηση μακροοικονομικής χρηματοδοτικής συνδρομής στην Αρμενία - C7-0268/2009 -
<P>
της έκθεσης του κ. Ransdorf, εξ ονόματος της Επιτροπής Διεθνούς Εμπορίου, σχετικά με την πρόταση απόφασης του Συμβουλίου που αφορά τη χορήγηση μακροοικονομικής χρηματοδοτικής συνδρομής στη Σερβία - C7-0270/2009 -
<P>
και
<P>
της έκθεσης του κ. Winkler, εξ ονόματος της Επιτροπής Διεθνούς Εμπορίου, σχετικά με την πρόταση απόφασης του Συμβουλίου για τη χορήγηση μακροοικονομικής χρηματοδοτικής συνδρομής στη Βοσνία-Ερζεγοβίνη - C7-0278/2009 -
<SPEAKER ID="146" NAME="Vital Moreira" LANGUAGE="PT">
Κυρία Πρόεδρε, κύριε Επίτροπε, κυρίες και κύριοι, καθώς αυτή είναι η πρώτη φορά που λαμβάνω τον λόγο ενώπιον συνόδου της Ολομέλειας του Ευρωπαϊκού Κοινοβουλίου, επιτρέψτε μου να σας χαιρετίσω όλες και όλους και να σας εκφράσω την ιδιαίτερη χαρά, τον ενθουσιασμό και το αίσθημα ευθύνης που με διακατέχουν για τη συμμετοχή μου σε αυτήν τη συνέλευση, η οποία εκπροσωπεί όλους τους ευρωπαίους πολίτες.
<P>
Όσο για το θέμα που με φέρνει σήμερα εδώ, μου έχει ανατεθεί να σας παρουσιάσω δύο εκθέσεις σχετικά με τη χορήγηση μακροοικονομικής χρηματοδοτικής συνδρομής στη Γεωργία και την Αρμενία, με σκοπό την άμβλυνση των δημοσιονομικών προβλημάτων και τη χρηματοδότηση του εξωτερικού ισοζυγίου πληρωμών των δύο αυτών χωρών του Καυκάσου. Και οι δύο αυτές χώρες είναι εταίροι μας στο πλαίσιο της ευρωπαϊκής πολιτικής γειτονίας, και έχουν πληγεί σοβαρά από την παγκόσμια χρηματοπιστωτική και οικονομική κρίση των τελευταίων δύο ετών.
<P>
Στην περίπτωση της Γεωργίας, ο αντίκτυπος της κρίσης είναι εντονότερος λόγω των άμεσων και έμμεσων συνεπειών της στρατιωτικής σύγκρουσης του περασμένου έτους με τη Ρωσία, όπως ο εκτοπισμός μεγάλου αριθμού ανθρώπων στο εσωτερικό της χώρας.
<P>
" οικονομία της γειτονικής Αρμενίας επλήγη επίσης από τον συνδυασμό της οικονομικής ύφεσης και, κυρίως, της ταχείας επιδείνωσης της ρωσικής οικονομίας, λόγω της μεγάλης εξάρτησης της αρμενικής οικονομίας από το εμπόριο με τον μεγάλο προς Βορρά γείτονά της. Αυτά τα προβλήματα οδήγησαν στην πολύ δύσκολη οικονομική, χρηματοπιστωτική και κοινωνική κατάσταση που επικρατεί πλέον στις δύο χώρες.
<P>
Οι δύο προτάσεις χορήγησης έκτακτης οικονομικής βοήθειας τις οποίες συζητούμε σήμερα θα μειώσουν το δημοσιονομικό έλλειμμα και θα έχουν άμεσο θετικό αντίκτυπο στα δημόσια οικονομικά και το ισοζύγιο πληρωμών της Γεωργίας και της Αρμενίας, υπό την προϋπόθεση ότι θα υλοποιηθούν αμέσως. Για τον λόγο αυτόν, στις δύο εκθέσεις μας υποστηρίζεται πλήρως η ανάγκη εξασφάλισης αυτής της οικονομικής βοήθειας προς τη Γεωργία και την Αρμενία.
<P>
Επιπλέον, με την ιδιότητα του προέδρου της Επιτροπής Διεθνούς Εμπορίου, πρότεινα στους συναδέλφους μου που μετέχουν στην επιτροπή να εγκρίνουν τις δύο αυτές προτάσεις χωρίς τροπολογίες, βάσει της απλουστευμένης διαδικασίας, και η πρόταση εγκρίθηκε ομοφώνως.
<P>
Ωστόσο, στις εκθέσεις τις οποίες παρουσιάσαμε στην Ολομέλεια, καταγγέλλουμε την καθυστέρηση και τον πολύ λίγο χρόνο που μας διέθεσε η Επιτροπή προκειμένου να συζητήσουμε αυτές τις συμφωνίες. Στο μέλλον, θα θεωρούμε τέτοιες καθυστερήσεις απαράδεκτες, παρότι αναγνωρίζουμε ότι είναι αναπόφευκτο να επεξεργαζόμαστε με πολύ πιο γοργούς ρυθμούς τέτοιου είδους θέματα, δεδομένου του έκτακτου χαρακτήρα τους.
<P>
" θέση μας επί του θέματος δεν σημαίνει ότι εγώ ή οι συνάδελφοί μου δεν διατηρούμε επιφυλάξεις και ανησυχίες σχετικά με τις ίδιες τις προτεινόμενες συμφωνίες. Επιπλέον, ορισμένοι εξ ημών, αν είχαμε τέτοια δυνατότητα, πιθανότατα θα χρησιμοποιούσαμε αυτήν την ευκαιρία για να καταθέσουμε τροπολογίες, στις οποίες θα υπογραμμιζόταν, λόγου χάρη, η σπουδαιότητα ορισμένων προϋποθέσεων και κριτηρίων σε σχέση με τη βοήθεια, έτσι ώστε να βελτιωθεί η διαφάνεια του περιεχομένου της και η υλοποίηση.
<P>
Αυτό, όμως, θα σήμαινε -σχεδόν τελείωσα, κυρία Πρόεδρε- ότι δεν θα μπορούσαμε να εγκρίνουμε τις συμφωνίες σχετικά με τις δύο αυτές χώρες.
<P>
Ενόψει αυτών, και λαμβάνοντας υπόψη τα πραγματικά περιστατικά και τη στρατηγική σπουδαιότητα των δύο αυτών χωρών στο πλαίσιο της ευρωπαϊκής πολιτικής γειτονίας, απευθύνω έκκληση σε όλες και όλους τους παρόντες να εγκρίνουν τις δύο αυτές προτάσεις χορήγησης μακροοικονομικής χρηματοδοτικής συνδρομής χωρίς τροπολογίες, όπως συνέστησε η Ευρωπαϊκή Επιτροπή.
<SPEAKER ID="147" NAME="Miloslav Ransdorf" LANGUAGE="CS">
" έκθεση αυτή συζητήθηκε από την αρμόδια επιτροπή και προτάθηκε η εφαρμογή απλουστευμένης διαδικασίας καθόσον πρόκειται για εξαιρετικά επείγον θέμα. Το θέμα της έκθεσής μου είναι η χορήγηση μακροοικονομικής χρηματοδοτικής συνδρομής στη Σερβία, η οποία εκτιμώ ότι είναι η κεντρική οικονομία των Βαλκανίων. Κατά τη γνώμη μου, υπάρχουν πολλοί λόγοι για τους οποίους πρέπει να προσφέρουμε ουσιαστική βοήθεια στη χώρα αυτή καθώς επιδιώκει την ένταξή της στην ΕΕ κατά τη διάρκεια μιας δύσκολης περιόδου που χαρακτηρίζεται από τεράστια οικονομική αστάθεια. Τα κρατικά έσοδα έχουν σημειώσει κάμψη, ασκούνται πληθωριστικές πιέσεις και η χώρα είναι, βεβαίως, αντιμέτωπη με ένα ολόκληρο φάσμα συνεπειών περασμένων ενεργειών, όπως για παράδειγμα το σοβαρό πρόβλημα των περιβαλλοντικών καταστροφών που προκλήθηκαν την περίοδο των αεροπορικών επιθέσεων του ΝΑΤΟ. Υφίσταται επίσης ανθρωπιστικό πρόβλημα, καθόσον στη χώρα υπάρχουν 750 χιλιάδες πρόσφυγες οι οποίοι προέρχονται από άλλες περιοχές της πρώην Γιουγκοσλαβίας, ενώ, όπως είναι φυσικό, η τρέχουσα οικονομική κρίση έχει αναδείξει όλες τις διαρθρωτικές αδυναμίες της σερβικής οικονομίας. Επιπλέον, ο πόλεμος του 1999 και οι αεροπορικές επιθέσεις μείωσαν το μερίδιο της τελικής παραγωγής στο συνολικό παραγωγικό δυναμικό της Σερβίας, κάτι που έχει οδηγήσει σε επιδείνωση του εμπορικού ισοζυγίου. Σε όλα αυτά προστέθηκε η κακή σοδειά του περασμένου έτους, η οποία αποδυνάμωσε περαιτέρω τα δημόσια έσοδα της Σερβίας. " κατάσταση είναι πλέον πολύ σοβαρή.
<P>
Εκτιμώ ότι είναι αναγκαίο να επιταχύνουμε αυτήν τη βοήθεια, έτσι ώστε να μπορεί να τεθεί σε εφαρμογή έως τις αρχές του προσεχούς έτους, γι' αυτό πρότεινα μέσω του προέδρου της επιτροπής μας την εφαρμογή της απλουστευμένης διαδικασίας. Θέλω να υπογραμμίσω ότι η βοήθεια αυτή είναι επίσης προς το συμφέρον των γειτόνων της Σερβίας, περιλαμβανομένων ορισμένων χωρών οι οποίες δεν είναι ακόμη μέλη της ΕΕ, όπως η Βοσνία-Ερζεγοβίνη και η Κροατία, αλλά έχουν υποβάλει αίτηση ένταξης. Ωστόσο, υπάρχουν επίσης χώρες οι οποίες είναι ήδη μέλη της ΕΕ, όπως η Ουγγαρία, η Ρουμανία και η Βουλγαρία, αλλά ενδέχεται να απειληθούν εξίσου από τυχόν αστάθεια στη Σερβία. Προς όφελος της σταθερότητας αυτού του τμήματος της ΕΕ, και προς όφελος της εσωτερικής σταθερότητας της Σερβίας, με έμφαση στην ενίσχυση της εδαφικής ακεραιότητας της χώρας, προτείνω να επιταχύνουμε όντως την υλοποίηση της μακροοικονομικής συνδρομής.
<SPEAKER ID="148" NAME="Csaba Sógor" LANGUAGE="EN">
Κυρία Πρόεδρε, έχω την τιμή να παρουσιάσω στο Κοινοβούλιο την έκθεση της Επιτροπής Διεθνούς Εμπορίου σχετικά με τη χορήγηση μακροοικονομικής χρηματοδοτικής συνδρομής (ΜΧΣ) στη Βοσνία-Ερζεγοβίνη.
<P>
Όπως και στις υπόλοιπες χώρες στις οποίες η Επιτροπή έχει προτείνει να χορηγηθεί ΜΧΣ, η οικονομία της Βοσνίας-Ερζεγοβίνης έχει πληγεί πολύ σοβαρά από την τρέχουσα οικονομική και χρηματοπιστωτική κρίση. " οικονομία της βρίσκεται σε κρίσιμη κατάσταση και είναι σαφές ότι πρέπει να βρεθεί λύση για την έξοδο από αυτήν την κρίση. Έτσι, η Βοσνία-Ερζεγοβίνη υπέβαλε αίτηση χορήγησης βοήθειας από την ΕΕ, και η Επιτροπή πρότεινε να παράσχει αυτήν τη βοήθεια υπό μορφή δανείου ύψους έως 100 εκατομμύρια ευρώ, το οποίο θα διατεθεί σε δύο δόσεις κατά τη διάρκεια του 2010.
<P>
Τώρα πρέπει να αποφασίσουμε αν στηρίζουμε ή όχι αυτήν την αίτηση. Βάσει των ισχυουσών Συνθηκών, πραγματοποιείται απλή διαβούλευση με το Κοινοβούλιο. Κατά συνέπεια, από τη μια πλευρά, θα μπορούσε κανείς να υποστηρίξει: γιατί να μην περιμένουμε να τεθεί σε ισχύ η Συνθήκη της Λισαβόνας ώστε να διαχειριστούμε μια τροποποιημένη πρόταση που υπάγεται ήδη στο καθεστώς της συνήθους νομοθετικής διαδικασίας; Από την άλλη πλευρά, παρά την ενίσχυση του ρόλου μας όταν τεθεί σε ισχύ η Συνθήκη της Λισαβόνας, εκτιμώ ότι, ως Κοινοβούλιο, οφείλουμε να επιδείξουμε υπευθυνότητα και πολιτική βούληση, και να ανταποκριθούμε στο καθήκον μας παρέχοντας σε αυτήν τη χώρα των Βαλκανίων, ήδη από τις αρχές του προσεχούς έτους, τη βοήθεια που χρειάζεται τώρα, αντί να συζητούμε το θέμα επί μακρόν για να διαθέσουμε εν τέλει αυτήν τη βοήθεια κάποια άγνωστη ακόμη στιγμή στο μέλλον.
<P>
Για τους προαναφερθέντες λόγους, η σύσταση της Επιτροπής Διεθνούς Εμπορίου είναι να εγκρίνουμε την πρόταση χορήγησης ΜΧΣ στη Βοσνία-Ερζεγοβίνη προτού τεθεί σε ισχύ η Συνθήκη της Λισαβόνας, και χωρίς την κατάθεση τροπολογιών βάσει της απλουστευμένης διαδικασίας.
<P>
Οι συνάδελφοί μου στην αρμόδια επιτροπή υποστήριξαν ομοφώνως αυτήν την πρόταση, και τώρα ζητώ την υποστήριξη και της Ολομέλειας του Σώματος.
<SPEAKER ID="149" NAME="Siim Kallas" LANGUAGE="EN">
Κυρία Πρόεδρε, πρωτίστως, θέλω να επισημάνω ότι η Επιτροπή χαιρετίζει θερμά τη θετική και εποικοδομητική στάση του Κοινοβουλίου έναντι της διαδικασίας έγκρισης των προτάσεων της Επιτροπής για χορήγηση μακροοικονομικής χρηματοδοτικής συνδρομής σε τέσσερις χώρες εταίρους: την Αρμενία, τη Γεωργία, τη Σερβία, και τη Βοσνία-Ερζεγοβίνη.
<P>
" Ευρωπαϊκή Επιτροπή εκτιμά το γεγονός ότι το Ευρωπαϊκό Κοινοβούλιο επέλεξε μια διαδικασία η οποία καθιστά δυνατή την ψηφοφορία -η οποία μπορεί να διεξαχθεί αύριο κιόλας- επί των εκθέσεων για τις τέσσερις αυτές χώρες χωρίς τροπολογίες στις προτάσεις της Επιτροπής. " ταχεία και αποφασιστική αντίδραση του Κοινοβουλίου θα επιτρέψει στο Συμβούλιο να εγκρίνει τις αναγκαίες αποφάσεις για τις τέσσερις επιχειρήσεις εντός των επομένων ημερών, οπότε η Επιτροπή θα είναι σε θέση να αρχίσει την εφαρμογή των προγραμμάτων.
<P>
" μακροοικονομική χρηματοδοτική συνδρομή είναι, από τη φύση της, ένα βραχυπρόθεσμο μέσο για την άμεση αντιμετώπιση κρίσεων, γι' αυτό οι προτάσεις για χορήγηση τέτοιου είδους βοήθειας απαιτούν συνήθως την ταχεία λήψη μέτρων. Αυτό ακριβώς συμβαίνει στις περιπτώσεις των χωρών που μας απασχολούν σήμερα. " Αρμενία, η Γεωργία, η Σερβία και η Βοσνία είναι μεταξύ των χωρών που υπέστησαν με εντονότερο τρόπο τις συνέπειες της κρίσης, ανεξαρτήτως των διαφορών ως προς τη διάρθρωση των οικονομικών συστημάτων τους και τα επίπεδα ανάπτυξής τους. Συγκαταλέγονται επίσης μεταξύ των χωρών οι οποίες εφαρμόζουν αυστηρά προγράμματα προσαρμογής με τη στήριξη του Διεθνούς Νομισματικού Ταμείου και έχουν ζητήσει οικονομική βοήθεια από την ΕΕ. " Επιτροπή είναι άλλωστε της άποψης ότι πληρούνται εξ ολοκλήρου οι προϋποθέσεις για τη χορήγηση μακροοικονομικής συνδρομής στις χώρες αυτές.
<P>
Επιτρέψτε μου τώρα να αναφερθώ στο μέσο μακροοικονομικής χρηματοδοτικής συνδρομής και στη μελλοντική του εξέλιξη βάσει της Συνθήκης της Λισαβόνας. Οι αλλαγές που επιφέρει η Συνθήκη της Λισαβόνας προβλέπουν για τη μακροοικονομική χρηματοδοτική συνδρομή την εφαρμογή της συνήθους νομοθετικής διαδικασίας, με ισότιμη συμμετοχή του Ευρωπαϊκού Κοινοβουλίου και του Συμβουλίου.
<P>
Συγχρόνως, νομίζω ότι μπορούμε όλοι να δεχτούμε ότι η εφαρμογή μιας παρατεταμένης νομοθετικής διαδικασίας που περιλαμβάνει μια επαναληπτική διαδικασία μεταξύ των διαφόρων οργάνων δεν ενδείκνυται για το μέσο μακροοικονομικής χρηματοδοτικής συνδρομής αλλά και για οποιαδήποτε κατάσταση κρίσης.
<P>
Συνεπώς, η Επιτροπή εκτιμά ότι έχει κρίσιμη σημασία να εξετάσουμε τον τρόπο χειρισμού της μακροοικονομικής συνδρομής στο μέλλον, ιδίως στο πλαίσιο της Συνθήκης της Λισαβόνας. Θέλουμε δε να το πράξουμε σε στενή συνεργασία με το Ευρωπαϊκό Κοινοβούλιο, έτσι ώστε να διασφαλιστεί ότι, στο μέλλον, οι προτάσεις χορήγησης μακροοικονομικής συνδρομής θα αντιμετωπίζονται βάσει διαδικασιών οι οποίες θα είναι, αφενός, γρήγορες ώστε να επιτρέπεται η αποτελεσματική ανταπόκριση σε κρίσεις και, αφετέρου, σύμφωνες με τις απαιτήσεις της Συνθήκης της Λισαβόνας για λεπτομερή κοινοβουλευτικό έλεγχο στο πλαίσιο της διαδικασίας συναπόφασης.
<P>
" Επιτροπή τάσσεται παραδοσιακά υπέρ ενός κανονισμού πλαισίου που να διέπει τη λειτουργία του μέσου μακροοικονομικής χρηματοδοτικής συνδρομής. Οι υπηρεσίες της Επιτροπής έχουν ξεκινήσει διαδικασίες μελέτης σε τεχνικό επίπεδο σχετικά με το περιεχόμενο ενός τέτοιου κανονισμού πλαισίου βάσει της Συνθήκης της Λισαβόνας.
<P>
Ένας τέτοιος κανονισμός πλαίσιο θα μπορούσε να προσφέρει ορισμένα σημαντικά πλεονεκτήματα. Μέχρις ότου εγκριθεί ένας τέτοιος τύπος κανονισμού πλαισίου, οι επιμέρους προτάσεις της Επιτροπής για προγράμματα μακροοικονομικής χρηματοδοτικής συνδρομής θα καθορίζονται κατά περίπτωση στο πλαίσιο συναπόφασης από το Ευρωπαϊκό Κοινοβούλιο και το Συμβούλιο. Οι προτάσεις αυτές -αρχής γενομένης από την προσφάτως εγκριθείσα πρόταση της Επιτροπής για την Ουκρανία- θα αποτελέσουν μια καλή δοκιμή του συστήματος διοργανικής συνεργασίας. Ευελπιστώ ότι το Κοινοβούλιο και το Συμβούλιο θα καταλήξουν σύντομα σε συμφωνία.
<P>
Τέλος, θέλω να επισημάνω ότι η Επιτροπή είναι πρόθυμη να συμφωνήσει με τις προτάσεις του Κοινοβουλίου για τη βελτίωση της ροής πληροφοριών σχετικά με τα προγράμματα μακροοικονομικής χρηματοδοτικής συνδρομής. " Ευρωπαϊκή Επιτροπή είναι έτοιμη να καταβάλει κάθε δυνατή προσπάθεια ώστε να παράσχει περισσότερη ανάντη ενημέρωση στο Κοινοβούλιο για τα προγράμματα ΜΧΣ.
<SPEAKER ID="150" NAME="George Sabin Cutaş" LANGUAGE="RO">
Επιτρέψτε μου καταρχάς να συγχαρώ τους εισηγητές για το εξαιρετικό έργο που έχουν επιτελέσει. Εκφράζω επίσης την εκτίμησή μου για τις πρωτοβουλίες αυτές της Ευρωπαϊκής Επιτροπής και του Συμβουλίου, οι οποίες αποβλέπουν στην παροχή μακροοικονομικής χρηματοδοτικής συνδρομής στη Βοσνία-Ερζεγοβίνη και τη Σερβία. Αυτή η χρηματοδοτική στήριξη από την Ευρωπαϊκή Ένωση προσφέρεται σε μια εξαιρετικά δύσκολη περίοδο κρίσης και για τις δύο χώρες.
<P>
Μετά τις τρομερές δοκιμασίες που έζησαν οι χώρες των Βαλκανίων τη δεκαετία του 1990, και το άφθονο αίμα που χύθηκε, η περιοχή εισήλθε σε μια φάση ανοικοδόμησης η οποία, ωστόσο, έχει επιβραδυνθεί λόγω της τρέχουσας οικονομικής κρίσης. Και οι δύο αυτές χώρες έχουν υποστεί πολύ έντονα τις συνέπειες της ύφεσης, στο πλαίσιο ενός δημοσιονομικού ελλείμματος και ποσοστών ανεργίας που ήταν ήδη υψηλά. " κρίση έχει αναγκάσει τους ξένους επενδυτές να αποσύρουν τις επενδύσεις τους από πολλές χώρες της Ανατολικής Ευρώπης, και η Σερβία είναι μια από τις χώρες που επλήγησαν σοβαρότερα από το έλλειμμα που προκάλεσε η μαζική εκροή ξένων κεφαλαίων. " κατάρρευση της οικονομικής μεγέθυνσης, σε συνδυασμό με την ανάγκη ταχύτερης εκπλήρωσης των υποχρεώσεων των χωρών αυτών για την αποπληρωμή βραχυπρόθεσμων οφειλών, έχει αυξήσει την ανάγκη για εξωτερική χρηματοδότηση.
<P>
Κατά συνέπεια, αυτή η στήριξη της Ευρωπαϊκής Ένωσης παρέχεται σε μια περίοδο κατά την οποία γίνεται αισθητός ο πλήρης αντίκτυπος του ελλείμματος εξωτερικής χρηματοδότησης, για να μην αναφέρουμε καν τις δυσοίωνες οικονομικές και κοινωνικές προοπτικές. Εκτιμάται ότι το μέγιστο ποσοστό ανεργίας επίκειται να καταγραφεί κατά τα προσεχή δύο ή τρία τρίμηνα.
<P>
Γνωρίζουμε πολύ καλά ότι η κοινωνική δυσαρέσκεια μπορεί να επηρεάσει αρνητικά τη σταθερότητα σε μια χώρα, ιδίως όταν προστίθεται σε ήδη υφιστάμενες εντάσεις και έχει τις ρίζες της σε ένα ευαίσθητο πεδίο όπως η εθνοτική καταγωγή. Γι' αυτό χαιρετίζω τις συγκεκριμένες προτάσεις χορήγησης μακροοικονομικής χρηματοδοτικής συνδρομής. Οφείλω δε να υπογραμμίσω ότι είναι απολύτως αναγκαίες, πρωτίστως ως παράγοντας διατήρησης και εδραίωσης της σταθερότητας σε μια περιοχή η οποία επλήγη σοβαρά και προσπαθεί να διατηρήσει εύθραυστες ισορροπίες. Δεν νοείται άλλωστε να μην λάβουμε υπόψη τις προοπτικές διεύρυνσης της Ευρωπαϊκής Ένωσης στα Βαλκάνια, οι οποίες προσφέρουν έναν περαιτέρω λόγο για τον οποίο είναι καθήκον μας να στηρίξουμε αυτά τα κράτη που φιλοδοξούν να γίνουν μέλη της ΕΕ.
<P>
Πριν ολοκληρώσω την ομιλία μου, επιτρέψτε μου να υπογραμμίσω τον επείγοντα χαρακτήρα αυτής της οικονομικής βοήθειας, ενόψει της οικονομικής κατάστασης της Σερβίας και της Βοσνίας-Ερζεγοβίνης, η οποία επιδεινώνεται με επιταχυνόμενους ρυθμούς. Ο επείγοντας χαρακτήρας αυτής της βοήθειας πρέπει, κατά τη γνώμη μου να υπερισχύσει των όποιων διαδικαστικών μελημάτων συνδέονται με την επικείμενη θέση σε ισχύ της Συνθήκης της Λισαβόνας. Ως εκ τούτου, στηρίζω την πρόταση των δύο εισηγητών για έγκαιρη διάθεση κοινοτικών πόρων, ώστε να αποφευχθούν οι καθυστερήσεις τις οποίες προκαλεί η ανάγκη τροποποίησης της οικείας νομικής βάσης από την Ευρωπαϊκή Επιτροπή.
<SPEAKER ID="151" NAME="Paweł Robert Kowal" LANGUAGE="PL">
Κυρία Πρόεδρε, είμαστε υπεύθυνοι, ως κράτη μέλη της Ευρωπαϊκής Ένωσης, για την κατάσταση στη Γεωργία. Πολύ ορθώς οι συντάκτες του ψηφίσματος μας υπενθύμισαν ότι η οικονομική κατάσταση στη Γεωργία ήταν πολύ καλή πριν από την έναρξη της σύγκρουσης. " σύγκρουση του 2008 στη Γεωργία είχε ως αποτέλεσμα τη σοβαρή επιδείνωση της οικονομικής κατάστασης της εν λόγω χώρας. Έχουμε να κάνουμε με μια χώρα η οποία φιλοδοξεί να συνεργαστεί στενά με την Ευρωπαϊκή Ένωση και, στο μέλλον, να της δοθεί επίσης η δυνατότητα ανάπτυξης της ευρωπαϊκής της προοπτικής.
<P>
Θέλω να επιστήσω την προσοχή στο γεγονός ότι οι ρωσικές κυρώσεις, η εν γένει κατάσταση στον Καύκασο και οι συνέπειες της περυσινής σύγκρουσης δεν επιτρέπουν στη Γεωργία να αναπτυχθεί φυσιολογικά ή να οικοδομήσει μια φυσιολογική οικονομία. Αυτός είναι ένας πρόσθετος και ιδιαίτερος λόγος, και πρέπει να το υπογραμμίσουμε αυτό, για τον οποίο η Γεωργία πρέπει να λάβει μακροοικονομική χρηματοδοτική συνδρομή, και για τον οποίο πρέπει να ενισχυθεί ο προϋπολογισμός της χώρας - έτσι ώστε να δοθεί στη Γεωργία η δυνατότητα να αναπτυχθεί οικονομικά σύμφωνα με τις πραγματικές της φιλοδοξίες. Στο μέτρο του δυνατού, και εφόσον είναι αναγκαίο, η βοήθεια αυτή προς τη Γεωργία πρέπει να αυξηθεί ακόμη περισσότερο, και αυτό θέλω να το υπογραμμίσω με ιδιαίτερη έμφαση. Ένα κρίσιμο ζήτημα είναι η χορήγηση οικονομικής βοήθειας το 2009. Κατά τη γνώμη μας, τα διαδικαστικά ζητήματα και οι διάφορες συναφείς λεπτομέρειες δεν πρέπει σε καμία περίπτωση να μας αποτρέψουν από το να παράσχουμε βοήθεια εφέτος στη Γεωργία.
<P>
" Γεωργία αξίζει τη στήριξή μας. Έχουμε καθήκον να της προσφέρουμε αυτήν τη στήριξη ως Ευρωπαϊκή Ένωση, δεδομένου ιδίως ότι δεν υλοποιείται το σχέδιο Sarkozy για τη Γεωργία, ενώ δεν είμαστε σε θέση να εγγυηθούμε, ως διαμεσολαβητές, ως Ευρωπαϊκή Ένωση, τη ρύθμιση των σχέσεων μεταξύ Γεωργίας και Ρωσίας βάσει των αρχών του διεθνούς δικαίου.
<SPEAKER ID="152" NAME="Tomasz Piotr Poręba" LANGUAGE="PL">
Κυρία Πρόεδρε, η μακροοικονομική χρηματοδοτική συνδρομή την οποία προτείνει η Επιτροπή για τη Γεωργία, την Αρμενία, τη Βοσνία-Ερζεγοβίνη και τη Σερβία αποτελεί ασφαλώς βήμα προς τη σωστή κατεύθυνση. Ωστόσο, η έκταση αυτής της βοήθειας υπολείπεται πάρα πολύ των πραγματικών αναγκών. Αναφέρομαι ιδιαίτερα στην περίπτωση της Γεωργίας, η οποία πρόκειται να λάβει 46 εκατομμύρια ευρώ. Ενόψει των πραγματικών προβλημάτων που αντιμετωπίζει η χώρα, της οικονομικής κρίσης αλλά και των προβλημάτων που προκάλεσε ο πόλεμος με τη Ρωσία, ο οποίος αποδυνάμωσε σημαντικά τη δυναμική της οικονομικής ανάπτυξης στη Γεωργία, είναι σίγουρο ότι η βοήθεια αυτή δεν είναι ιδιαίτερα σημαντική.
<P>
Δεν πρέπει εξάλλου να λησμονούμε ότι χώρες όπως η Γεωργία, η Αρμενία, το Αζερμπαϊτζάν και το Καζακστάν δεν είναι απλώς σημαντικές από πολιτική άποψη χώρες για την Ευρωπαϊκή Ένωση, αλλά έχουν επίσης στρατηγική σημασία από την άποψη της ενεργειακής ασφάλειας. Διότι αυτές είναι οι χώρες που θα αποφασίσουν, όπως αποφασίζουν άλλωστε ήδη, ποια θα είναι στο μέλλον η μορφή της διαφοροποίησης του ενεργειακού εφοδιασμού της Ευρωπαϊκής Ένωσης.
<P>
Αν δεν τις στηρίξουμε οικονομικά και πολιτικά σήμερα, αν δεν τους δώσουμε τη δυνατότητα να αναπτυχθούν, τότε θα το πράξει πιο γρήγορα από εμάς η Ρωσία, μιας και οι χώρες αυτές εξακολουθούν να έχουν εξαιρετικά αυξημένη και στρατηγική σπουδαιότητα για τη Ρωσία. Συνεπώς, εκτιμώ ότι η πρόταση της Επιτροπής είναι εποικοδομητική και θετική. Παρ' όλα αυτά, το επίπεδο οικονομικής στήριξης που παρέχεται είναι υπερβολικά χαμηλό.
<SPEAKER ID="153" NAME="Siim Kallas" LANGUAGE="EN">
Κυρία Πρόεδρε, η πολιτική γειτονίας την οποία εφαρμόζουμε επιτρέπει, σε μεγάλο βαθμό, την παροχή οικονομικής βοήθειας σε γειτονικές μας χώρες οι οποίες αντιμετωπίζουν προβλήματα, γι' αυτό χαίρομαι ιδιαίτερα που οι βουλευτές του ΕΚ στήριξαν τόσο ομόφωνα αυτήν την πρόταση της Επιτροπής. Κάνουμε ό,τι είναι δυνατόν για να στηρίξουμε τις γειτονικές μας χώρες.
<P>
Σε μία παρέμβαση αναφέρθηκε ότι οι διαδικαστικές λεπτομέρειες δεν πρέπει να αποτελέσουν εμπόδιο εν προκειμένω, ωστόσο οι διαδικασίες πρέπει να εγγυώνται την ορθή χρήση των πόρων. Πρέπει πάντα να επιδιώκουμε την κατάλληλη ισορροπία μεταξύ επίτευξης των στόχων και τήρησης των διαδικασιών. Είναι σημαντικό να εφαρμόσουμε σαφείς κανόνες κατά την παροχή αυτής της βοήθειας.
<P>
Όπως προανέφερα, θα εξετάσουμε στο εγγύς μέλλον το ενδεχόμενο ανάπτυξης της συμφωνίας πλαισίου η οποία προσφέρει έναν μηχανισμό διαχείρισης της βοήθειας αυτού του είδους, και με βάση αυτό το πλαίσιο παροχής βοήθειας θα μπορούμε στη συνέχεια να παρέχουμε ταχεία βοήθεια. Ένα μείζον πρόβλημα σήμερα είναι ότι: αποφασίζουμε πάντα κατά περίπτωση, και αυτό απαιτεί πάρα πολύ χρόνο, όπως και πολλές άλλες διαδικασίες στη μεγάλη μας Ευρωπαϊκή Ένωση.
<P>
Αυτό θα είναι το κεντρικό ζήτημα που πρέπει να αντιμετωπίσουμε. Θα υπάρχει μια συμφωνία πλαίσιο και στη συνέχεια θα χρησιμοποιείται ένας μηχανισμός ταχείας λήψης αποφάσεων για τον καθορισμό του ύψους της βοήθειας. Τα κράτη μέλη επιβάλλουν πάντοτε όρια, και αυτό δεν πρόκειται να πάψει να συμβαίνει. Ποτέ δεν υπάρχουν απεριόριστες δυνατότητες παροχής βοήθειας σε τρίτες χώρες δεδομένου ότι προσπαθούμε, συγχρόνως, να εξασφαλίζουμε τη χρηματοδότηση και των δικών μας προγραμμάτων.
<SPEAKER ID="154" NAME="Vital Moreira" LANGUAGE="PT">
Κυρία Πρόεδρε, επιτρέψτε μου με την ευκαιρία αυτής της παρέμβασης να επισημάνω τρία τελευταία πράγματα.
<P>
Πρώτον, η μακροοικονομική χρηματοδοτική συνδρομή προς γειτονικές χώρες της ΕΕ είναι εύλογη για δύο λόγους: πρώτον, έχει καθαυτή πολιτική αξία ως μέθοδος προώθησης του κύρους της Ένωσης με την παροχή βοήθειας σε χώρες που αντιμετωπίζουν προβλήματα, στο πλαίσιο μιας πολιτικής καλής γειτονίας.
<P>
Δεύτερον, δικαιολογείται διότι είναι προς το συμφέρον της ίδιας της ΕΕ να συμβάλλει στην οικονομική, κοινωνική και πολιτική σταθερότητα των γειτονικών της χωρών ως προϋπόθεση ανάπτυξής τους και εδραίωσης της δημοκρατίας, πράγμα που αποτελεί επίσης προϋπόθεση για τη δική μας πολιτική σταθερότητα.
<P>
" δεύτερη επισήμανσή μου είναι ότι η μακροοικονομική συνδρομή πρέπει, ωστόσο, να συνδέεται προσεκτικά με την εκπλήρωση δύο προϋποθέσεων: η βοήθεια πρέπει να αποβλέπει στην αντιμετώπιση εξαιρετικών και προσωρινών οικονομικών δυσχερειών στις χώρες αυτές, και όχι σε άλλους σκοπούς. Επιπλέον, οι χώρες αυτές δεν πρέπει να διαθέτουν τους πόρους τους οποίους τους παρέχουμε για σκοπούς οι οποίοι είναι ασύμβατοι με το σκεπτικό στο οποίο στηρίζεται η βοήθεια της ΕΕ, και μάλιστα για την αύξηση των στρατιωτικών δαπανών.
<P>
Ως τρίτη και τελευταία επισήμανση, θέλω να υπογραμμίσω τη σημασία και την αναγκαιότητα ενός γενικού ρυθμιστικού πλαισίου που να διέπει τη διάθεση μακροοικονομικής χρηματοδοτικής συνδρομής και την εφαρμογή των αντίστοιχων συμφωνιών με τις οικίες χώρες, αναγνωρίζω δε και επικροτώ το ανελλιπές ενδιαφέρον του Επιτρόπου Kallas για το συγκεκριμένο ζήτημα.
<P>
Ευελπιστώ εξάλλου ότι ο επόμενος Επίτροπος θα είναι διατεθειμένος να ακολουθήσει το παράδειγμά του, και ότι θα αποκτήσουμε πολύ σύντομα έναν γενικό κανονισμό για τη μακροοικονομική χρηματοδοτική συνδρομή.
<SPEAKER ID="155" NAME="Miloslav Ransdorf" LANGUAGE="CS">
Ένας σπουδαίος συγγραφέας είχε πει κάποτε ότι οι χώρες των Βαλκανίων έχουν επωμιστεί περισσότερες ιστορικές ευθύνες από όσες τους επιτρέπουν οι δυνάμεις τους να αντέξουν. Κατά τον ίδιο τρόπο θα μπορούσε να λεχθεί για τα κράτη του Καυκάσου ότι έχουν επωμιστεί περισσότερη ιστορία από όση τους επιτρέπουν οι δυνάμεις τους να αντέξουν. Κατά τη γνώμη μου, λοιπόν, η ΕΕ πρέπει να τα απαλλάξει από ένα μέρος αυτού του ιστορικού βάρους. Αυτό θα ήταν ωφέλιμο και για τα ίδια και για εμάς, καθότι η ΕΕ δεν είναι ολοκληρωμένη χωρίς τα Βαλκάνια· δεδομένου δε ότι οι Σέρβοι αστειεύονται τελευταία ότι οι μόνοι φίλοι τους είναι ο Θεός και οι Έλληνες, πρέπει, κατά τη γνώμη μου, να τους δείξουμε ότι έχουν επίσης φίλους στο Ευρωπαϊκό Κοινοβούλιο.
<SPEAKER ID="156" NAME="Csaba Sógor" LANGUAGE="EN">
Κυρία Πρόεδρε, και οι τέσσερις χώρες στις οποίες προτείνει σήμερα η Επιτροπή να χορηγηθεί μακροοικονομική συνδρομή έχουν πληγεί σοβαρά από την τρέχουσα οικονομική και χρηματοπιστωτική κρίση. Οι οικονομίες τους βρίσκονται σε κρίσιμη κατάσταση και είναι σαφές ότι πρέπει να βρεθεί λύση για την έξοδο από αυτήν την κρίση.
<P>
Στην περίπτωση της Γεωργίας, η προτεινόμενη μακροοικονομική συνδρομή ύψους 46 εκατομμυρίων ευρώ με τη μορφή δόσεων αποβλέπει να υποστηρίξει την ανάκαμψη της Γεωργίας ενόψει της σοβαρής οικονομικής ύφεσης που έπληξε τη χώρα μετά την οικονομική σύγκρουση με τη Ρωσία και την παγκόσμια οικονομική κρίση.
<P>
Τα 100 εκατομμύρια ευρώ που διατίθενται στην Αρμενία προβλέπεται να έχουν άμεσο αντίκτυπο στο ισοζύγιο πληρωμών της χώρας, και θα συμβάλουν έτσι στην άμβλυνση των οικονομικών περιορισμών ως προς την υλοποίηση του οικονομικού προγράμματος της κυβέρνησης και τη χρηματοδότηση του δημοσιονομικού ελλείμματος.
<P>
" Σερβία, όσο σοβαρά και αν έχει πληγεί από τη χρηματοπιστωτική και οικονομική κρίση, ανακτά με γοργούς ρυθμούς την πολιτική της σταθερότητα. Ως χώρα των Βαλκανίων, είναι δυνητικά υποψήφια για ένταξη στην ΕΕ, ενώ έχει υπογράψει συμφωνία σταθεροποίησης και σύνδεσης. Για τον λόγο αυτόν, πρέπει επίσης να της χορηγηθεί βοήθεια.
<P>
Από πολιτική άποψη, η Βοσνία-Ερζεγοβίνη είναι δυνητικά υποψήφια προς ένταξη χώρα η οποία έχει επίσης υπογράψει συμφωνία σταθεροποίησης και σύνδεσης, είναι λοιπόν προς το συμφέρον της Ευρωπαϊκής Ένωσης να την βοηθήσει.
<P>
Εν κατακλείδι, επαναλαμβάνω την πεποίθησή μου ότι, ως Ευρωπαϊκό Κοινοβούλιο, οφείλουμε να επιδείξουμε υπευθυνότητα και πολιτική βούληση προσφέροντας αμέσως στις χώρες αυτές τη μακροοικονομική χρηματοδοτική συνδρομή την οποία έχουν ανάγκη, αντί να συζητούμε το θέμα επί μακρόν στο πλαίσιο της συνήθους νομοθετικής διαδικασίας. Για τους προαναφερθέντες λόγους, εξ ονόματος της Ομάδας PPE, συνιστώ να εγκρίνουμε τώρα αυτήν την πρόταση χορήγησης μακροοικονομικής χρηματοδοτικής συνδρομής στις εν λόγω χώρες. Καλώ όλες και όλους τους συναδέλφους μου να την εγκρίνουν παμψηφεί.
<SPEAKER ID="157" NAME="Πρόεδρος">
" κοινή συζήτηση έληξε.
<P>
" ψηφοφορία θα διεξαχθεί αύριο, στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="996" NAME="Cristian Silviu BuΊoi  " LANGUAGE="RO">
Θα ήθελα καταρχάς να δηλώσω ότι συμφωνώ καταρχήν με την παροχή μακροοικονομικής χρηματοδοτικής συνδρομής στην Αρμενία. Θεωρώ ότι η πρωτοβουλία αυτή είναι μέρος της ευρωπαϊκής πολιτικής γειτονίας. " Αρμενία, η οποία αντιμετωπίζει ιδιαίτερα σοβαρά οικονομικά προβλήματα λόγω της οικονομικής κρίσης, χρειάζεται επειγόντως αυτούς τους πόρους, οι οποίοι θα μπορούσαν να την βοηθήσουν να αντεπεξέλθει στις υποχρεώσεις που έχει αναλάβει στο πλαίσιο της συμφωνίας εν αναμονή με το ΔΝΤ. Χαιρετίζω το γεγονός ότι ο εισηγητής κατανόησε τον επείγοντα χαρακτήρα αυτής της ανάγκης και επέλεξε ως λύση την εκπόνηση γνωμοδότησης χωρίς τροπολογίες. Συμφωνώ, ωστόσο, επίσης με τις αντιρρήσεις που μπορούν να διατυπωθούν από διαδικαστική άποψη. Το άρθρο 308 της Συνθήκης για τη λειτουργία της Ευρωπαϊκής Ένωσης αφορά τα μέτρα που υιοθετούνται στο πλαίσιο της εσωτερικής αγοράς, τα οποία δεν προβλέπονται άμεσα σε καμία Συνθήκη και δεν είναι οπωσδήποτε παρόμοια με αυτά που πρέπει να υιοθετηθούν για την παροχή ΜΧΣ σε τρίτες χώρες. Φρονώ ότι απαιτείται να διευκρινιστούν οι διοργανικές διαδικασίες για τη λήψη μέτρων ΜΧΣ τα οποία να είναι προσαρμοσμένα σε κάθε χρονικό πλαίσιο, προκειμένου, στο μέλλον, να μην υποχρεωθεί εκ νέου το Κοινοβούλιο να κάνει εξαιρέσεις από τη χρήση της συνήθους διαδικασίας. Επιπλέον, θα θεωρούσα φυσιολογικό να αναλαμβάνει πολύ πιο έγκαιρη δράση το Συμβούλιο της ΕΕ, χωρίς να αγνοεί τον ρόλο του Κοινοβουλίου σε τέτοιες διαδικασίες.
<SPEAKER ID="158" NAME="Indrek Tarand  " LANGUAGE="EN">
Θέλω να εκφράσω τη δυσαρέσκειά μας για την εφαρμογή της λεγόμενης απλουστευμένης διαδικασίας κατά την παροχή μακροοικονομικής συνδρομής στη Γεωργία και την Αρμενία. Ενώ το Κοινοβούλιο έχει διαχειριστεί με ικανοποιητική ταχύτητα στο παρελθόν περιπτώσεις ΜΧΣ, η Επιτροπή και το Συμβούλιο λειτουργούν αργά. " απλουστευμένη διαδικασία σχεδόν αγνοεί το Κοινοβούλιο. Μπορείτε, σας παρακαλώ, να μας εξηγήσετε γιατί η Επιτροπή -η οποία γνώριζε ότι η πρώτη δόση ήταν καταβλητέα ήδη πριν από το 2009- έχει καθυστερήσει; " Ομάδα των Πρασίνων έχει υποστηρίξει ότι πρέπει να διασφαλίζουμε ότι η ΜΧΣ δεν θα χρησιμοποιείται για στρατιωτικούς σκοπούς, και αυτό με βρίσκει σύμφωνο. Συγχρόνως, όμως, ένα γαλλικό ελικοπτεροφόρο εισέρχεται στο λιμάνι της Αγίας Πετρούπολης ως επισφράγιση της μεγαλύτερης συμφωνίας πώλησης όπλων στη Ρωσία από ένα κράτος μέλος της ΕΕ. Είναι παραπάνω από προφανές ότι η Ρωσία είναι η κύρια υπεύθυνη για το γεγονός ότι η Γεωργία αντιμετωπίζει τόσο σοβαρή ανάγκη χρηματοδοτικής συνδρομής. Με το να ζητούμε λοιπόν από τον έναν εμπλεκόμενο στη σύγκρουση να μειώσει τους εξοπλισμούς του ενώ, συγχρόνως, πωλούμε υπερσύγχρονη στρατιωτική τεχνολογία στην άλλη πλευρά, δεν αποσταθεροποιούμε απλώς τις στρατηγικές ισορροπίες στην περιοχή του Ευξείνου Πόντου, αλλά ενδεχομένως προκαλούμε επίσης σοβαρές συνέπειες στην περιοχή της Βαλτικής.
<P>
(" συνεδρίαση διακόπτεται στις 21.10 και συνεχίζεται στις 21.20)

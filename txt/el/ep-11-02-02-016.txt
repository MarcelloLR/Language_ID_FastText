<CHAPTER ID="016">
Διενέργεια δημοψηφίσματος για το μελλοντικό καθεστώς του Νοτίου Σουδάν (συζήτηση) 
<SPEAKER ID="195" NAME="Πρόεδρος">
" ημερήσια διάταξη προβλέπει τη δήλωση της Αντιπροέδρου της Επιτροπής και Ύπατης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφαλείας σχετικά με το δημοψήφισμα για το μελλοντικό καθεστώς του Νοτίου Σουδάν.
<SPEAKER ID="196" NAME="Catherine Ashton">
Αντιπρόεδρος της Επιτροπής/ Υπάτη Εκπρόσωπος της Ένωσης για Θέματα Εξωτερικής Πολιτικής και Πολιτικής Ασφάλειας. - (EN) Κυρία Πρόεδρε, θα διαβάσω τη δήλωση και, στη συνέχεια, έχω τη χαρά να δηλώσω ότι ο συνάδελφός μου, Michel Barnier, θα συνεχίσει και θα κλείσει τη συζήτηση, για λόγους τους οποίους πιστεύω ότι κατανοούν όλες και όλοι οι αξιότιμοι βουλευτές.
<P>
Παρακολουθούμε εξελίξεις οι οποίες είναι ιστορικής σημασίας για το Σουδάν, αλλά και για ολόκληρη την Αφρική. Ο λαός του Νοτίου Σουδάν περίμενε για μεγάλο χρονικό διάστημα την ευκαιρία να ασκήσει το δικαίωμά του στην αυτοδιάθεση. " έγκαιρη, ειρηνική και αξιόπιστη διενέργεια του δημοψηφίσματος αποτέλεσε εξαιρετική επιτυχία για την οποία όλοι πρέπει να αισθανόμαστε υπερήφανοι.
<P>
Τα προκαταρκτικά αποτελέσματα του δημοψηφίσματος στις 10 νότιες επαρχίες ανακοινώθηκαν στις 30 Ιανουαρίου και κατέδειξαν ότι η συντριπτική πλειονότητα του πληθυσμού (99,5%) τάσσεται υπέρ της απόσχισης. Θα περιμένουμε τα τελικά αποτελέσματα, τα οποία θα ανακοινωθούν τις προσεχείς εβδομάδες.
<P>
Συγχαίρουμε τον λαό του Νοτίου Σουδάν για την αποφασιστικότητα, την αξιοπρέπεια και την υπομονή με την οποία προσήλθε μαζικά στις κάλπες. Συγχαίρουμε επίσης τους νότιους συμβαλλομένους στη Συνολική Ειρηνευτική Συμφωνία για την ηγεσία τους, αλλά και τις αρμόδιες για το δημοψήφισμα αρχές του Σουδάν για το εξαίρετο έργο που επιτέλεσαν κατά τη διοργάνωση του δημοψηφίσματος παρά τις τεράστιες προκλήσεις που αντιμετώπισαν.
<P>
" επιτυχία αυτού του δημοψηφίσματος είναι, πάνω απ' όλα, σουδανικό επίτευγμα, αλλά αντικατοπτρίζει και την υποστήριξη που προσέφερε η Αφρικανική Ένωση και η ομάδα υψηλού επιπέδου της Αφρικανικής Ένωσης υπό την ηγεσία του Προέδρου Mbeki, ο οποίος βοήθησε τα δύο μέρη να σημειώσουν πρόοδο, καθώς και τη διαρκή διπλωματική υποστήριξη που έλαβε από τη διεθνή κοινότητα, περιλαμβανομένων του Ο"Ε των "ΠΑ και, φυσικά, της Ευρωπαϊκής Ένωσης.
<P>
Τους τελευταίους μήνες το Σουδάν κατέχει κεντρική θέση στην πολιτική ατζέντα μας στις Βρυξέλλες. Συζητήσαμε το θέμα στο Συμβούλιο Εξωτερικών Υποθέσεων τον Νοέμβριο και τον Δεκέμβριο. Και πάλι την τρέχουσα εβδομάδα συμφωνήσαμε στην έκδοση σχετικών συμπερασμάτων από το Συμβούλιο Εξωτερικών Υποθέσεων και θα συνεχίσουμε να παρακολουθούμε την κατάσταση.
<P>
Πρωτίστως, όμως, θέλω να ευχαριστήσω τη Véronique de Keyser, επικεφαλής των εκλογικών παρατηρητών για το δημοψήφισμα στο Νότιο Σουδάν, και την ομάδα της στην αποστολή παρακολούθησης της ΕΕ, για τον σημαντικό ρόλο που διαδραμάτισαν στην τόνωση της εμπιστοσύνης του πληθυσμού του Σουδάν γι' αυτή τη διαδικασία. " ανάπτυξη μιας πολυπρόσωπης και πεπειραμένης αποστολής παρακολούθησης αποτέλεσε σημαντική και απτή συνεισφορά της Ευρώπης, για την οποία θέλω να σας ευχαριστήσω ειλικρινώς, διότι γνωρίζω ότι διαδραματίσατε προσωπικά πολύ σημαντικό ρόλο, ο οποίος μάλιστα έχει αναγνωριστεί.
<P>
Παρείχαμε επίσης τεχνική εμπειρογνωμοσύνη και χρηματοδοτική στήριξη στις αρχές διενέργειας του δημοψηφίσματος στο Σουδάν.
<P>
Καθώς περιμένουμε την ανακοίνωση των τελικών αποτελεσμάτων, θέλω να επαναλάβω ότι η ΕΕ θα σεβαστεί στο αποτέλεσμα του δημοψηφίσματος ως έκφραση των επιθυμιών του λαού του Νοτίου Σουδάν. Μας ενθαρρύνει η δήλωση του Προέδρου al-Bashir στη Τζούμπα, στις 4 Ιανουαρίου, η οποία επαναβεβαιώθηκε στη μικρή διάσκεψη κορυφής στην Αντίς Αμπέμπα του Σουδάν, στις 31 Ιανουαρίου, ότι η κυβέρνηση του Σουδάν θα αποδεχτεί τα αποτελέσματα του δημοψηφίσματος, θα είναι η πρώτη που θα αναγνωρίσει το νέο κράτος και θα συνεργαστεί πλήρως μαζί του. Απευθύνουμε έκκληση προς όλους τους ενδιαφερόμενους να συνεχίσουν να επιδεικνύουν αυτοσυγκράτηση, να διασφαλίσουν τη γενική ηρεμία και να μεριμνήσουν για την προστασία και την ασφάλεια όλων των πληθυσμών του Σουδάν.
<P>
Αν και το δημοψήφισμα για την αυτοδιάθεση του Νοτίου Σουδάν υπήρξε εξαιρετικά επιτυχημένο, δεν έχουμε περιθώρια εφησυχασμού. Μας περιμένουν τεράστιες προκλήσεις.
<P>
Το δημοψήφισμα για την περιοχή Abyei, το οποίο επρόκειτο να διεξαχθεί ταυτόχρονα με το δημοψήφισμα για το Νότιο Σουδάν, δεν έχει ακόμη πραγματοποιηθεί. Μας ανησυχεί η βία που εκδηλώθηκε στην περιοχή Abyei τις παραμονές του δημοψηφίσματος και απευθύνουμε έκκληση στους εμπλεκόμενους να αποτρέψουν περαιτέρω επεισόδια βίας και να συμφωνήσουν σε μια ουσιαστική λύση η οποία θα δημιουργήσει τις βάσεις για τη μακροπρόθεσμη συνύπαρξη μεταξύ των τοπικών κοινοτήτων.
<P>
Υπάρχουν άλλα εκκρεμή ζητήματα όσον αφορά τη Συνολική Ειρηνευτική Συμφωνία, όπως η χάραξη των συνόρων μεταξύ Βορρά και Νότου και η διενέργεια δημοσίων διαβουλεύσεων στον Γαλάζιο Νείλο και στο Νότιο Kordofan. Ευελπιστούμε ότι οι εμπλεκόμενοι θα επικεντρώσουν τώρα την ενέργειά τους στην επίλυση αυτών των ζητημάτων, καθώς και καίριων ζητημάτων που εγείρονται μετά το δημοψήφισμα, όπως η ιθαγένεια, η ασφάλεια, τα πετρελαϊκά έσοδα και άλλες οικονομικές πτυχές. Μας ενθαρρύνει το γεγονός ότι και οι δύο πλευρές έχουν συμφωνήσει επί μιας σειράς αρχών, συγκεκριμένα να εργαστούν για δύο βιώσιμα κράτη με "χαλαρά" σύνορα και να καλλιεργήσουν εποικοδομητικές σχέσεις. Ωστόσο, πρέπει να γίνουν ακόμα πολλά και πρέπει να συνεχίσουμε να στηρίζουμε τις διαμεσολαβητικές προσπάθειες του Προέδρου Mbeki.
<P>
Βρισκόμαστε επίσης αντιμέτωποι με μια σοβαρή ανθρωπιστική πρόκληση. Καθημερινά περί τα 2.000 άτομα επιστρέφουν στο Νότιο Σουδάν από τον Βορρά και χρειάζονται βοήθεια για να επανενταχθούν στις τοπικές κοινότητές τους.
<P>
Εξακολουθεί να με ανησυχεί σοβαρά η αυξανόμενη βία στο Νταρφούρ, η οποία οδήγησε στην πρόσφατη εκτόπιση δεκάδων χιλιάδων ατόμων και στις σοβαρές συνέπειες που έχει αυτή για τις επιχειρήσεις ανθρωπιστικής βοήθειας. Τρεις ευρωπαίοι πολίτες εξακολουθούν να κρατούνται όμηροι.
<P>
Συνεχίζει επίσης να μας ανησυχεί η κράτηση υπερασπιστών των ανθρωπίνων δικαιωμάτων, δημοσιογράφων, πολιτικών της αντιπολίτευσης και φοιτητών που μετείχαν σε ειρηνικές διαδηλώσεις. Μια από τις βασικές αρχές της Συνολικής Ειρηνευτικής Συμφωνίας ήταν η εδραίωση δημοκρατικού καθεστώτος διακυβέρνησης με βάση τον σεβασμό της πολυμορφίας και των ελευθεριών και θέλουμε να δούμε σεβασμό για τις θεμελιώδεις ελευθερίες και γνήσια δημοκρατική διακυβέρνηση χωρίς αποκλεισμούς τόσο στον Βορρά όσο και στον Νότο.
<P>
Σας διαβεβαιώνω ότι, και στο μέλλον, το θέμα αυτό θα συνεχίσει να αποτελεί κορυφαία προτεραιότητά μας. Θα συνεχίσουμε να συνεργαζόμαστε και με το Χαρτούμ και με την Τζούμπα. Είμαστε έτοιμοι να ενισχύσουμε τη συνεργασία μας με το Χαρτούμ και να ενδυναμώσουμε τον μεταξύ μας διάλογο. Εμμένουμε στη δέσμευση να προσφέρουμε βοήθεια στον πληθυσμό του Βορρά, ιδίως σε περιοχές που επλήγησαν από πολεμικές συγκρούσεις όπως στα ανατολικά, στη Μεταβατική Ζώνη και στο Νταρφούρ. Το Νότιο Σουδάν δεν θα εξασφαλίσει τη σταθερότητά του αν δεν είναι σταθερό το Βόρειο Σουδάν, και αντιστρόφως. Οι υπουργοί Εξωτερικών της ΕΕ έχουν δηλώσει ότι είναι διατεθειμένοι να εξετάσουν προσεκτικά το θέμα της παροχής στήριξης από την ΕΕ υπέρ της ελάφρυνσης του διεθνούς χρέους του Σουδάν, ανάλογα με την πολιτική πρόοδο.
<P>
Στο Νότιο Σουδάν, η ΕΕ μπορεί να συμβάλει ουσιαστικά στη σταθεροποίηση, την ανάπτυξη και την οικοδόμηση θεσμικών ικανοτήτων. Προσφέρουμε ήδη στήριξη για βασικές υπηρεσίες και για τη γεωργική ανάπτυξη -πέρα από τα σημαντικά διμερή προγράμματα των κρατών μελών- και εξετάζουμε τη μακροπρόθεσμη στρατηγική μας για την αναπτυξιακή συνεργασία με το Νότιο Σουδάν.
<P>
Αναγνωρίζουμε, όμως, επίσης ότι το Νταρφούρ αξίζει το ίδιο υψηλό επίπεδο προσοχής με αυτό που επιδείχθηκε πρόσφατα για την εφαρμογή της Συνολικής Ειρηνευτικής Συμφωνίας. Απευθύνουμε, συνεπώς, έκκληση σε όλους τους εμπλεκομένους να σταματήσουν τις εχθροπραξίες, να συνάψουν συμφωνία εκεχειρίας και να κινηθούν προς μια συνολική και δίκαιη πολιτική διευθέτηση και εμείς από την πλευρά μας θα εντείνουμε τις προσπάθειές μας, προκειμένου να ενθαρρυνθούν όλες οι πλευρές να συμβάλουν σοβαρά στην ειρηνευτική διαδικασία της Ντόχα.
<P>
Τέλος, ένα σχόλιο σχετικά με τη δικαιοσύνη: δεν μπορεί να επιτευχθεί διαρκής ειρήνη στο Νταρφούρ χωρίς δικαιοσύνη και συμφιλίωση. Πρέπει να τεθεί τέλος στην ατιμωρησία. Το Συμβούλιο έχει επιστήσει επανειλημμένως προσοχή στην υποχρέωση της κυβέρνησης του Σουδάν να συνεργαστεί πλήρως με το Διεθνές Ποινικό Δικαστήριο.
<P>
Εκτιμώ ότι η ΕΕ μπορεί να διαδραματίσει σημαντικό ρόλο ως προς την υποστήριξη ενός ειρηνικού, σταθερού και δημοκρατικού μέλλοντος για τον σουδανικό λαό, είτε σε μία είτε σε δύο χώρες. Έχουμε καθήκον απέναντι στον σουδανικό λαό, τόσο στον Βορρά όσο και στον Νότο, να σταθούμε στο πλευρό του και να του προσφέρουμε υποστήριξη και ενθάρρυνση σε αυτήν την κρίσιμη συγκυρία.
<SPEAKER ID="197" NAME="Mariya Nedelcheva" LANGUAGE="FR">
Κυρία Πρόεδρε, βαρόνη Ashton, κυρίες και κύριοι, η σουδανική κυβέρνηση στο Χαρτούμ στέλνει θετικά μηνύματα, μεταξύ των οποίων περιλαμβάνονται η ομαλή διεξαγωγή του δημοψηφίσματος και η προθυμία αποδοχής των αποτελεσμάτων του δημοψηφίσματος στο Νότιο Σουδάν.
<P>
Μετά από εμφύλιο πόλεμο δεκαετιών, δεν νομίζω ότι υπερβάλλω λέγοντας ότι ζούμε μια ιστορική στιγμή για την Αφρική. Όμως οι ιστορικές στιγμές είναι παροδικές - δεν διαρκούν για πάντα. Αν θέλουμε να γυρίσουμε σελίδα και να περάσουμε σε μια νέα ιστορική περίοδο, οι φορείς της αλλαγής δεν πρέπει να επαναπαυτούν στις δάφνες τους. Πρέπει να δημιουργήσουν σαφή, υγιή και βιώσιμα θεμέλια που θα διασφαλίσουν ένα καλύτερο μέλλον.
<P>
Το Νότιο Σουδάν διέρχεται μια μεταβατική περίοδο, καθώς μπορούν να συμβούν ακόμη πολλά από σήμερα έως την 9η Ιουλίου, ημερομηνία κατά την οποία θα αποκτήσει επισήμως την ανεξαρτησία του. Τα δύο κράτη πρέπει να διευθετήσουν πολλά εκκρεμή ζητήματα. Το πιο επείγον από τα ζητήματα αυτά είναι η χάραξη των συνόρων. Το καθεστώς της περιοχής Abyei παραμένει αβέβαιο. Πρέπει να βρεθεί μια λύση, έτσι ώστε να αποφευχθούν τυχόν συγκρούσεις.
<P>
Υπάρχει επίσης το ζήτημα των επαναπατριζόμενων. Ποια υποδοχή θα επιφυλαχθεί σε αυτούς τους ανθρώπους; Θα καταφέρει αυτό το νεαρό κράτος να ενσωματώσει τόσο πολλούς ανθρώπους σε τόσο σύντομο χρονικό διάστημα; Πρέπει να δημιουργηθούν σταθεροί θεσμοί -δικαιοσύνη, αστυνομία, στρατός και ολοκληρωμένο διοικητικό σύστημα- προκειμένου να διασφαλιστεί η δυνατότητα αυτών των ατόμων να απολαμβάνουν πλήρες καθεστώς ιθαγένειας, να βρουν εργασία και να εξασφαλίσουν αξιοπρεπείς συνθήκες διαβίωσης.
<P>
Εντούτοις, το δημοψήφισμα αποτελεί επίσης ουσιαστική πρόκληση για τον Βορρά: οι αρχές θα χρειαστεί να προσαρμοστούν στη νέα πολιτική πραγματικότητα. Αυτό το Σαββατοκύριακο ήδη πραγματοποιήθηκαν διαδηλώσεις στο βόρειο τμήμα της χώρας. Θα ενθαρρύνει η κυβέρνηση την πολιτική, εθνοτική, πολιτισμική και θρησκευτική πολυμορφία; Ένα πράγμα είναι βέβαιο: δεν έχουμε την πολυτέλεια να επαναλάβουμε τα λάθη του παρελθόντος.
<P>
Και για τις δύο χώρες, το κλειδί για την επιτυχία συνίσταται στην εγγύηση μιας πολυφωνικής πολιτικής αρένας που θα χαρακτηρίζεται από εθνοτική και θρησκευτική πολυμορφία και θα διέπεται από το κυρίαρχο κράτος δικαίου. Μόνον τότε θα αποτελούν οι δύο αυτές χώρες πραγματικές δημοκρατίες.
<P>
Θέλω να προσθέσω κάτι τελευταίο. " οικονομική, κοινωνική και πολιτική αλληλεξάρτηση πρέπει να ενθαρρύνει τις αρχές και των δύο χωρών να αναπτύξουν διαρκή διάλογο και συνεργασία. Από την πλευρά της, μέσω της υλοποίησης γνήσιων αναπτυξιακών προγραμμάτων, η Ευρωπαϊκή Ένωση θα αποτελέσει ζωτικό εταίρο για το μέλλον και των δύο χωρών.
<SPEAKER ID="198" NAME="Véronique De Keyser" LANGUAGE="FR">
Κυρία Πρόεδρε, ως συνέχεια των συζητήσεων για την Τυνησία, την Αίγυπτο και άλλες χώρες στις οποίες προβάλλεται σήμερα το αίτημα για ελευθερία, θέλω να επισημάνω ότι η αποστολή παρατηρητών μας στο Νότιο Σουδάν κατά τη διεξαγωγή του δημοψηφίσματος υπήρξε εξαιρετική και υποδειγματική εμπειρία. Το δημοψήφισμα διοργανώθηκε με υποδειγματικό τρόπο καθώς σημείωσε επιτυχία, παρά την καταστροφολογία που είχε προηγηθεί. Αποτέλεσε επίσης εξαίρετη εμπειρία διότι φάνηκε ότι ο λαός του Νοτίου Σουδάν προσερχόταν στις κάλπες με δάκρυα στα μάτια -καθώς περίμενε τη στιγμή αυτή για πολύ μεγάλο διάστημα (για περισσότερα από 50 χρόνια σε ορισμένες περιπτώσεις), ενώ είχε προηγηθεί ένας εμφύλιος πόλεμος- και υποδεχόταν την ειρηνική μετάβαση με απερίγραπτη χαρά.
<P>
Είναι αλήθεια ότι οι προσεχείς μήνες θα είναι δύσκολοι, όμως πρέπει να γιορτάσουμε αυτό το σημείο καμπής. Οφείλω να επισημάνω ότι, στο πλαίσιο των μέσων που έχει στη διάθεσή της Ευρωπαϊκή Ένωση και της έντονης κριτικής που έχω ασκήσει σχετικά με άλλες αποστολές εκλογικών παρατηρητών οι οποίες δεν είχαν θετική έκβαση, η αποστολή στην οποία συμμετείχα αποδείχθηκε πραγματική ευλογία.
<P>
Στις 9 Ιουλίου το Νότιο Σουδάν θα γίνει το πεντηκοστό τέταρτο κράτος της Αφρικής. Σήμερα βρίσκεται αντιμέτωπο με μια σειρά προκλήσεων, τις οποίες περιέγραψε η βαρόνη Ashton.
<P>
Καταρχάς, υπάρχει το πετρέλαιο στην περιοχή Abyei, η οποία βρίσκεται στα σύνορα μεταξύ Βορρά και Νότου, για την οποία όμως δεν έχουν καθοριστεί σαφή όρια και στην οποία δεν διεξήχθη δημοψήφισμα. Πρέπει λοιπόν να βρεθεί μια λύση για την περιοχή Abyei, προς το παρόν όμως το ζήτημα εκκρεμεί. Κατά τη διάρκεια του δημοψηφίσματος εκδηλώθηκαν φαινόμενα βίας στην περιοχή, όπως άλλωστε και στο κράτος Unity και στο Νότιο Kordofan. " περιοχή αυτή είναι δυνατόν να αποσταθεροποιήσει ολόκληρη τη χώρα.
<P>
Υπάρχει επίσης το ζήτημα που επεσήμαναν η Mariya Nedelcheva -την οποία θέλω να ευχαριστήσω για τη συμμετοχή της στην αποστολή παρατηρητών- και η βαρόνη Ashton: η ιθαγένεια. Πολίτες του Νοτίου Σουδάν οι οποίοι ζούσαν και εργάζονταν στον Βορρά, έχοντας αποκτήσει ακόμη και ακίνητη περιουσία εκεί, αναγκάστηκαν να καταφύγουν στον Νότο κατά δεκάδες, ακόμη και εκατοντάδες, χιλιάδες. Τώρα ίσως θα χρειαστεί να επανενταχθούν στην οικονομία του Νότου. Δεν εμπιστεύονται τον Βορρά, δεν γνωρίζουν αν θα μπορέσουν να κρατήσουν τις θέσεις εργασίας τους -είναι σχεδόν βέβαιο ότι δεν θα μπορέσουν, εάν οι θέσεις αυτές ανήκουν στον δημόσιο τομέα- και αυτό είναι σοβαρό πρόβλημα.
<P>
Τέλος, υπάρχει το πρόβλημα του Διεθνούς Ποινικού Δικαστηρίου. Ο Salva Kiir, πρόεδρος του Νοτίου Σουδάν, επιθυμεί να καλλιεργήσει σχέσεις συνεργασίας με τον Βορρά, υπό την προϋπόθεση ότι θα αναγνωρίσει το αποτέλεσμα του δημοψηφίσματος. Κατάφερε ήδη να πείσει τον Πρόεδρο al-Bashir να επισκεφθεί τον Νότο, όπου έγινε επισήμως δεκτός στην Τζούμπα. " κίνηση αυτή ήταν εκπληκτική, αντιπροσωπευτική της συμφιλίωσης και της έναρξης μιας νέας εποχής. Ο Salva Kiir μας πληροφορεί ότι, αν υπέγραφε σήμερα το Καταστατικό της Ρώμης, θα ήταν υποχρεωμένος να συλλάβει τον Πρόεδρο al-Bashir στην επόμενη επίσκεψή του. Διερωτάται πώς θα ήταν δυνατή η συνεργασία τους υπό τους όρους αυτούς, πώς θα μπορούσαν να επιτύχουν την πολυπόθητη συμφιλίωση μεταξύ Βορρά και Νότου. "Μην μας ζητάτε να κάνουμε κάτι τέτοιο", μας λέει λοιπόν. Προφανώς, παραμένουμε προσηλωμένοι στον ρόλο του Διεθνούς Ποινικού Δικαστηρίου, συγχρόνως όμως αντιλαμβανόμαστε ότι η συνεργασία Βορρά-Νότου είναι το κλειδί για την ειρήνη.
<P>
Φοβάμαι, λοιπόν, ότι υπάρχουν πολλά προβλήματα που μένουν ακόμη ανεπίλυτα. Όπως προανέφερα, η αποστολή αποτέλεσε εξαιρετική εμπειρία, όμως το Σουδάν παραμένει ενιαία χώρα έως την 9η Ιουλίου.
<SPEAKER ID="200" NAME="Charles Goerens">
εξ ονόματος της Ομάδας ALDE. - (FR) Κύριε Πρόεδρε, για περισσότερα από είκοσι χρόνια γνωρίζουμε ότι ο πληθυσμός του Νοτίου Σουδάν δεν επιθυμεί την επιβολή του νόμου της Σαρία από το Χαρτούμ. Γι' αυτό προκλήθηκε ένας εμφύλιος πόλεμος ο οποίος κόστισε τη ζωή δύο εκατομμυρίων ανθρώπων. " Συνολική Ειρηνευτική Συμφωνία που συνήφθη το 2005 έθεσε τέλος σε αυτόν τον πόλεμο.
<P>
Την περασμένη εβδομάδα, η βούληση του λαού του Νοτίου Σουδάν εκφράστηκε επίσημα: ανεξαρτησία, απόσχιση από τον Βορρά. Όμως η βούληση για ανεξαρτησία δεν αρκεί: η χώρα πρέπει επίσης να μπορεί να διαχειριστεί την ανεξαρτησία της σε καθημερινή βάση.
<P>
Το νέο κράτος δεν διαθέτει ακόμη επίσημα σύνορα με τον Βορρά. Ούτε γνωρίζουμε πώς θα μοιραστούν τα κέρδη από την εξόρυξη του πετρελαίου. Χιλιάδες άνθρωποι συνεχίζουν να μετακινούνται από τον Βορρά προς τον Νότο. Μέχρι στιγμής, οι δυνατότητες ανάπτυξης παραμένουν μάλλον ασαφείς, λόγω των περιορισμένων πόρων του Νοτίου Σουδάν, αφενός, και των απίστευτα χαμηλών επιπέδων εκπαίδευσης, αφετέρου. Κατ' ουσίαν, το νέο αυτό κράτος πρέπει να δημιουργηθεί εκ του μηδενός.
<P>
Αν και η δημιουργία νέου κράτους είναι πρωτίστως ζήτημα του λαού του Νοτίου Σουδάν, η ανεξαρτησία θα πυροδοτήσει ορισμένες θεμελιώδεις αλλαγές. Εφεξής, κάθε σύγκρουση μεταξύ Βορρά και Νότου θα είναι διεθνής υπόθεση και όχι εσωτερικό πρόβλημα, όπως ίσχυε στο παρελθόν. Επομένως, για το Συμβούλιο Ασφαλείας του Ο"Ε, οι κανόνες αλλάζουν.
<P>
Χρειαζόμαστε επειγόντως μια σαφή στρατηγική που θα προσδιορίζει τις κύριες πολιτικές και οικονομικές προτεραιότητες που θα βγάλουν τον λαό του Νοτίου Σουδάν από την ακραία φτώχεια. Σεβόμενη πάντα το δικαίωμα όλων των λαών για αυτοδιάθεση, ως επίσημος βασικός χορηγός βοήθειας, η Ευρωπαϊκή Ένωση πρέπει να μπορεί να ανταποκριθεί στις πραγματικές προσδοκίες του λαού της περιοχής. " Ευρωπαϊκή Ένωση πρέπει επίσης να αναλάβει τον ρόλο του ηγέτη όλων εκείνων που θα εργαστούν υπό όρους εταιρικής σχέσης με το νέο κράτος στο ηράκλειο έργο της μεταρρύθμισης αυτής της περιοχής της Αφρικής.
<SPEAKER ID="201" NAME="Judith Sargentini">
εξ ονόματος της Ομάδας Verts/ALE. - (NL) Κύριε Πρόεδρε, είμαστε μάρτυρες της γέννησης ενός νέου κράτους. Αυτό με ευχαριστεί ιδιαίτερα, όμως διατηρώ και ορισμένες επιφυλάξεις. Εξάλλου, το Νότιο Σουδάν είναι μια από τις φτωχότερες χώρες της Αφρικής. Είναι επίσης μια χώρα με μεγάλο πετρελαϊκό πλούτο στην επικράτειά της. Επιπλέον, είναι μια χώρα στην οποία επιστρέφει μεγάλος αριθμός ατόμων, προσφύγων οι οποίοι δεν έχουν πού αλλού να ζήσουν, χωρίς τροφή και χωρίς δουλειά. Αυτή είναι συνταγή για καταστροφή, ακόμη και συνταγή για ένοπλη σύγκρουση.
<P>
Εάν όσοι έχουν τον έλεγχο των πετρελαϊκών πόρων στο Νότιο Σουδάν και των λιμανιών στο βόρειο τμήμα της χώρας, μέσω των οποίων θα μεταφέρεται αυτό το πετρέλαιο, δεν καταλήξουν σε συμφωνία, τότε όντως, όπως επεσήμανε ο συνάδελφός μου κ. Goerens, θα βρεθούμε αντιμέτωποι με μια διεθνή σύγκρουση. Τι μπορούμε, λοιπόν, να κάνουμε;
<P>
" Ευρώπη πρέπει να εδραιώσει την παρουσία της και να παραμείνει στην περιοχή. Θα μπορούσαμε ίσως να στείλουμε μια αποστολή της EUPOL στο Νότιο Σουδάν προκειμένου να συμβάλει στην εδραίωση του κράτους δικαίου και να προσφέρει στη χώρα μια νέα ευκαιρία υγιούς οργάνωσης και, ποιος ξέρει, ίσως αυτή η χώρα να αποδειχθεί πρότυπο για την υπόλοιπη Αφρική. Ευελπιστώ ειλικρινώς ότι έτσι ακριβώς θα εξελιχθούν τα πράγματα.
<SPEAKER ID="202" NAME="Charles Tannock">
εξ ονόματος της Ομάδας ECR. - (EN) Κύριε Πρόεδρε, ποτέ δεν αμφέβαλα ότι η διαίρεση του Σουδάν είναι ο μόνος τρόπος για να διασφαλιστούν η ειρήνη, η δικαιοσύνη και η ανάπτυξη στο Νότιο Σουδάν. Χαίρομαι λοιπόν που οι κάτοικοι του Νότου ψήφισαν με τόσο μεγάλη αποφασιστικότητα υπέρ ενός κυρίαρχου, ανεξάρτητου μέλλοντος.
<P>
Το γεγονός ότι πάνω από το 99% των ψηφοφόρων τάχθηκε υπέρ της απόσχισης ισοδυναμεί με καταδικαστική απόφαση για τις προσπάθειες που κατέβαλε το Χαρτούμ και ο Πρόεδρος Bashir επί σειρά δεκαετιών, προκειμένου να κατακτήσει και να υποτάξει τον χριστιανικό και ανιμιστικό Νότο στον αυστηρό ισλαμισμό και το δίκαιο της Σαρία.
<P>
Το Νότιο Σουδάν πρέπει τώρα να μετατραπεί στην υπ' αριθμόν ένα προτεραιότητα της ΕΕ στο πεδίο της ανθρωπιστικής ανάπτυξης. Το δημοψήφισμα δεν είναι το τέρμα της διαδικασίας, αλλά η αφετηρία της. Το Νότιο Σουδάν πρέπει να λάβει εγγυήσεις για το πλήρες και αδιάκοπο ενδιαφέρον της ΕΕ και ένα από τα πράγματα που καλώ την Ύπατη Εκπρόσωπο να διασφαλίσει είναι να μεταφερθούν αμέσως στο νέο κράτος, προτού ακόμη επικυρώσει τη συμφωνία του Κοτονού, όλοι οι πόροι που έχει αποφασιστεί να διατεθούν από το ΕΤΑ.
<P>
Καλώς επίσης και τα 27 κράτη μέλη της ΕΕ να αναγνωρίσουν αμέσως αυτό το νέο αφρικανικό κράτος στις 9 Ιουλίου, όπως ορίζεται στη Συνολική Ειρηνευτική Συμφωνία. Διαφορετικά, η πρόοδος την οποία σημείωσε τα τελευταία χρόνια το Νότιο Σουδάν θα είναι μάταιη. Ένας νέος πόλεμος θα είχε ανυπολόγιστες συνέπειες για ολόκληρη την Αφρική.
<P>
Τέλος, ελπίζω να λαμβάνονται μέτρα προκειμένου να διασφαλιστεί η διάθεση επαρκούς προσωπικού και χρηματοδοτικών πόρων στην αντιπροσωπεία της ΕΕ στην Τζούμπα.
<P>
Ελπίζω επίσης ότι η Ύπατη Εκπρόσωπος θα μπορέσει να επισκεφθεί προσεχώς το Νότιο Σουδάν. Με χαροποιεί εξάλλου, ιδίως ως βρετανό πολίτη, η δέσμευση της νέας κυβέρνησης στην Τζούμπα να αναγνωρίσει την ανεξαρτησία της Δημοκρατίας της Σομαλιλάνδης -του πρώην βρετανικού Προτεκτοράτου της Σομαλιλάνδης- και είμαι πεπεισμένος ότι πολλά άλλα αφρικανικά και ευρωπαϊκά κράτη θα ακολουθήσουν σύντομα το παράδειγμά της.
<P>
Επιτρέψτε μου επίσης να χαιρετίσω την παρουσία του δρα Francis G. Nazario στα θεωρεία, ο οποίος είναι επικεφαλής της Αποστολής του Νοτίου Σουδάν στην ΕΕ και θα γίνει σύντομα ο πρέσβης της νέας χώρας. Θα μπορούσατε ίσως να σηκωθείτε, δρ Nazario, όπως και τα μέλη της αντιπροσωπείας του Νοτίου Σουδάν, που έχουν επίσης λάβει θέση στα θεωρεία.
<P>
(Χειροκροτήματα προς τιμήν του δρα Nazario και της αντιπροσωπείας του Νοτίου Σουδάν)
<SPEAKER ID="203" NAME="Sabine Lösing" LANGUAGE="DE">
Κύριε Πρόεδρε, θα βελτιωθεί τώρα η κατάσταση για τον λαό του Νοτίου Σουδάν ή μήπως η διάσπαση εξυπηρετεί περισσότερο τα συμφέροντα της Δύσης, με σκοπό να ελέγξουμε τα πετρελαϊκά αποθέματα; Εν πάση περιπτώσει, ο Νότος θα βρεθεί αντιμέτωπος με τεράστιες προκλήσεις στο εγγύς μέλλον. Χωρίς λειτουργικές υποδομές και με την τρέχουσα καταστροφική οικονομική κατάσταση, θα χρειαστεί να συνεχιστεί για μεγάλο χρονικό διάστημα η παροχή πολιτικής και ανθρωπιστικής βοήθειας.
<P>
Δυστυχώς, μάλλον δεν έχει εκλείψει με βεβαιότητα ο κίνδυνος βίαιων συγκρούσεων. Ωστόσο, οι εμπειρογνώμονες εκτιμούν ότι το πρόβλημα δεν μπορεί να επιλυθεί με στρατιωτικά μέσα. Απεναντίας, η εστίαση στα στρατιωτικά μέσα εμποδίζει την εξεύρεση πραγματικής λύσης στις συγκρούσεις. " αναγκαία πολιτική βοήθεια μπορεί να παρασχεθεί πολύ πιο αποτελεσματικά χωρίς στρατιωτική εμπλοκή. " μεταβίβαση πολιτικών καθηκόντων στο στρατιωτικό προσωπικό εμποδίζει τη βιώσιμη ανάπτυξη πολιτικών υποδομών.
<P>
Ένα παράδειγμα είναι το Νταρφούρ. Ένας τεράστιος στρατιωτικός μηχανισμός έχει πλέον αναλάβει τα καθήκοντα των ανθρωπιστικών και αναπτυξιακών οργανώσεων στην περιοχή, εξέλιξη την οποία έχουν επικρίνει έντονα οι εν λόγω οργανώσεις. Το αίτημά μας είναι να επικεντρωθούν όλες οι προσπάθειες σε αμιγώς πολιτικές μεθόδους διαχείρισης κρίσεων και μέτρα παροχής βοήθειας, με άλλα λόγια να περιοριστεί η αποστολή του Ο"Ε στις πολιτικές της συνιστώσες και να μην χρησιμοποιηθούν ομάδες μάχης της ΕΕ. Επιπλέον, από την άποψη της αναπτυξιακής προοπτικής, ζητούμε να διαγραφεί το χρέος του Σουδάν.
<SPEAKER ID="204" NAME="Bastiaan Belder">
εξ ονόματος της Ομάδας EFD. - (NL) Κύριε Πρόεδρε, σύμφωνα με όλες τις ενδείξεις, το αποτέλεσμα του δημοψηφίσματος της 9ης Ιανουαρίου στο Νότιο Σουδάν θα είναι η σχεδόν ομόφωνη υποστήριξη της ανεξαρτησίας. Αυτό είναι απολύτως κατανοητό και εύλογο και ασφαλώς πρέπει να χαιρετιστεί.
<P>
Εξάλλου, το Νότιο Σουδάν προσφάτως άφησε πίσω του 23 χρόνια εμφυλίου πολέμου με τον αραβικό Βορρά, στον οποίο έχασαν τη ζωή τους 2,5 εκατομμύρια άνθρωποι και εκτοπίστηκαν πάνω από 4 εκατομμύρια. Όλα αυτά χωρίς να αναφερθεί καν η δουλεία στον Βορρά, της οποίας έπεσαν θύματα εκατοντάδες χιλιάδες γυναίκες και παιδιά από το Νότιο Σουδάν. Σε αυτό το ιστορικό πλαίσιο, εξυπακούεται ότι αυτό το νεοσύστατο κράτος έχει ανάγκη όλη τη διεθνή βοήθεια που μπορεί να του παρασχεθεί ώστε να οικοδομήσει τους θεσμούς του.
<P>
" διαδικασία αυτή απαιτεί οπωσδήποτε μια αξιόπιστη αστυνομική δύναμη. Μόλις την περασμένη εβδομάδα, έλαβα ορισμένες ανησυχητικές πληροφορίες σε σχέση με αυτό το θέμα, συγκεκριμένα πληροφορίες για σοβαρές καταχρήσεις στη νέα αστυνομική ακαδημία στη Ρατζάφ. Ζητώ, λοιπόν, να εστιάσει την προσοχή της η Ευρώπη και να καταβάλει προσπάθειες για την αντιμετώπιση αυτών των προβλημάτων και να συνδράμει συγχρόνως το Νότιο Σουδάν στις επείγουσες κρατικές υποθέσεις που θα κληθεί να διαχειριστεί.
<SPEAKER ID="205" NAME="Martin Ehrenhauser" AFFILIATION="NI">
(DE) Κύριε Πρόεδρε, δύο πράγματα αποκόμισα από την επίσκεψή μου στο Σουδάν: πρώτον, την πίστη στη βιωσιμότητα του Νοτίου Σουδάν και, δεύτερον, το γεγονός ότι δεν υπάρχει εναλλακτική αντί αυτής της πίστης στη βιωσιμότητα του Νοτίου Σουδάν. Ωστόσο, όπως και με τα μικρά παιδιά, είναι αναγκαίο να υποστηρίξουμε αυτό το νεαρό κράτος έως ότου μπορέσει να γίνει ανεξάρτητο. Αυτό ακριβώς καλείται να πράξει η διεθνής κοινότητα.
<P>
Θέλω να σχολιάσω δύο ζητήματα. Πρώτον, τη διαγραφή του χρέους. Ως αυστριακός βουλευτής του ΕΚ, ενδιαφέρομαι ιδιαίτερα για το θέμα αυτό, δεδομένου άλλωστε ότι η Αυστρία είναι ο μεγαλύτερος πιστωτής της Λέσχης του Παρισιού. Εκτιμώ ότι στην προκειμένη περίπτωση πρέπει να ηγηθούμε διά του παραδείγματος και, ενώ η σχετική αρμοδιότητα ανήκει στα κράτη μέλη, είναι ωστόσο πολύ σημαντικό, υπό την εποπτεία της Ευρωπαϊκής Ένωσης, να υπάρξει εξαιρετικός συντονισμός των κρατών μελών.
<P>
Το δεύτερο ζήτημα που θέλω να σχολιάσω στο σημείο αυτό είναι η κατάσταση αδιεξόδου στην οποία βρισκόμαστε σήμερα: αφενός, υπάρχει το ένταλμα σύλληψης που εξέδωσε το Διεθνές Ποινικό Δικαστήριο και, αφετέρου, η επιθυμία και η ανάγκη καταβολής χρημάτων από το 10ο Ευρωπαϊκό Ταμείο Ανάπτυξης. Φρονώ ότι ως προς το θέμα αυτό χρειαζόμαστε μια ταχεία αλλά πολύ ρεαλιστική λύση.
<SPEAKER ID="206" NAME="Filip Kaczmarek" AFFILIATION="PPE">
(PL) Κύριε Πρόεδρε, θεωρούμε πολύ ευχάριστη την ειρηνική διεξαγωγή του δημοψηφίσματος στο Νότιο Σουδάν. Οι παρατηρητές μας επιδοκιμάζουν ομοφώνως τις διαδικασίες τις οποίες παρακολούθησαν κατά τη διάρκεια της αποστολής παρατήρησης. Αξιολόγησαν επίσης θετικά το ίδιο το δημοψήφισμα από την άποψη των προτύπων τα οποία προάγουμε. Το δημοψήφισμα ήταν αξιόπιστο και διοργανώθηκε ομαλά, προσέφερε δε στους ψηφοφόρους την ευκαιρία να προβάλουν τις απόψεις τους και αυτές να γίνουν σεβαστές. " σημασία που απέδιδαν οι πολίτες του Νοτίου Σουδάν σε αυτό το δημοψήφισμα ήταν επίσης εμφανής, καθώς έως την τέταρτη ημέρα είχε επιτευχθεί προσέλευση σε ποσοστό 60%. Αυτό μαρτυρεί με αδιαμφισβήτητο τρόπο την απόφαση του λαού να ταχθεί υπέρ της αυτοδιάθεσης.
<P>
Ο Πρόεδρος Bashir έχει επικριθεί συχνά σε τούτο το Σώμα, όμως αυτή τη φορά πρέπει να του αποδώσουμε εύσημα για τη δήλωσή του στις 24 Ιανουαρίου στην Τζούμπα, στην οποία αναφέρθηκε η κ. Ashton. Ανακοίνωσε ότι θα αναγνωρίσει όποια απόφαση ληφθεί με βάση το δημοψήφισμα, ακόμη και αν συνεπάγεται την απόσχιση του Νοτίου Σουδάν, και όλα δείχνουν ότι οι κάτοικοι της εν λόγω περιοχής εξέφρασαν με απόλυτη ευκρίνεια την επιθυμία τους. Συμμερίζομαι τις ελπίδες και τις ευχές που εξέφρασαν οι προηγούμενοι ομιλητές, ότι δηλαδή, αν το Σουδάν χωριστεί όντως σε δύο χώρες, η συνύπαρξή τους θα είναι ειρηνική.
<P>
Τώρα είναι σημαντικό το ειρηνικό κλίμα που επικράτησε κατά τη διάρκεια του δημοψηφίσματος να ακολουθηθεί από μια ειρηνική περίοδο κατά την οποία θα μπορέσουν να ανακοινωθούν τα αποτελέσματα και να μετασχηματιστούν εσωτερικά τα δύο κράτη. Πολλοί παρατηρητές φοβούνται ότι το τρέχον κύμα διαδηλώσεων και αιτημάτων για δημοκρατία σε πολλές χώρες, περιλαμβανομένου του Σουδάν, μπορεί να χρησιμεύσουν ως προφάσεις ώστε να παγώσει η ειρηνευτική διαδικασία και να καταστεί αδύνατη η πρακτική εφαρμογή φιλόδοξων σχεδίων. Από την άλλη πλευρά, οι προοπτικές σε ορισμένους χώρους είναι θετικές, για παράδειγμα στην Αφρικανική Ένωση, η οποία είναι γνωστό ότι είναι πρόθυμη να αναγνωρίσει την ανεξαρτησία του νέου αφρικανικού κράτους. Πρέπει επίσης να λάβουμε υπόψη ότι το δημοψήφισμα δεν τερματίζει τη διαδικασία και ότι η τελική επιτυχία προϋποθέτει να γίνουν πράξη οι επιθυμίες των κατοίκων του Σουδάν. Όπως γνωρίζουμε, οι επιθυμίες τους ενδέχεται να εκπληρωθούν την 9η Ιουλίου 2011, όταν θα ανακηρυχθεί η ανεξαρτησία του Σουδάν, και μόνον τότε θα μπορούμε να εορτάσουμε το τέλος αυτής της αιματηρής και μακρόχρονης σύγκρουσης.
<SPEAKER ID="207" NAME="Corina Creţu" AFFILIATION="S&amp;D">
(RO) Κύριε Πρόεδρε, μετά από τέσσερις δεκαετίες εμφυλίου πολέμου, με τον αριθμό των θυμάτων να υπερβαίνει τα 2 εκατομμύρια νεκρών και 4 εκατομμύρια τραυματιών, η απόσχιση του Νοτίου Σουδάν αποτελεί αντίδραση σε μια κατάσταση εθνοτικής και θρησκευτικής μισαλλοδοξίας, μετά την έκθεση του 2005 και το δημοψήφισμα που διεξήχθη πριν από έναν μήνα. Οι εμπλεκόμενοι συμφώνησαν σε αυτή τη διάσπαση και πιστεύω ακράδαντα ότι αυτό θα επιταχύνει και θα διευκολύνει την αποδοχή του Νοτίου Σουδάν στους κόλπους της διεθνούς κοινότητας. Ωστόσο, υπάρχει κίνδυνος αλυσιδωτών συνεπειών σε μια ήπειρο που φέρει ορατά τα τραύματα των πολέμων τους οποίους προκάλεσαν τα τεχνητά σύνορα που της κληροδότησε η εποχή της αποικιοκρατίας. Γι' αυτό η εξάμηνη μεταβατική περίοδος έως την οριστική διάσπαση είναι κρίσιμη για τον καθορισμό της μελλοντικής πορείας του νέου κράτους.
<P>
Από τη μία πλευρά, βρίσκεται αντιμέτωπο με στρατιωτικές και στρατηγικές προκλήσεις, με την επανεμφάνιση φαινομένων βίας μεταξύ πρώην στρατιωτικών ηγετών του αποσχιστικού κινήματος, τις παρεμβολές ορισμένων πολιτοφυλακών, την ιδιωτικοποίηση της εσωτερικής ασφάλειας, τις μεθοριακές συγκρούσεις με το μουσουλμανικό Σουδάν και το ζήτημα της κατανομής των πετρελαϊκών εσόδων με το τελευταίο. Από την άλλη πλευρά, υπάρχει ένα τεράστιο ανθρωπιστικό πρόβλημα και εκτιμώ ότι η Ευρωπαϊκή Ένωση πρέπει να καταβάλει εκτεταμένες προσπάθειες για την αντιμετώπισή του. Διαφορετικά, θα βρεθούμε αντιμέτωποι με μια καταστροφή που θα τροφοδοτήσει περαιτέρω την αστάθεια στην περιοχή. Στο Σουδάν ένα στα δέκα παιδιά πεθαίνουν κατά το πρώτο έτος της ζωής και ένα στα επτά πεθαίνουν πριν από την ηλικία των πέντε ετών. " πρόσβαση σε πόσιμο νερό και υπηρεσίες υγειονομικής περίθαλψης είναι περιορισμένη, ενώ τα τέσσερα πέμπτα του πληθυσμού είναι αναλφάβητοι. Ο μισός πληθυσμός στον Νότο είναι ηλικίας κάτω των 18 ετών και, αν ξεφύγει από τη μάστιγα της παιδικής θνησιμότητας, κινδυνεύει, εξαιτίας της φτώχειας και της έλλειψης προοπτικών, να καταλήξει ως τροφή των κανονιών στις συγκρούσεις που ενδέχεται να απειλήσουν την ανεξαρτησία του νέου κράτους.
<P>
Ευελπιστώ ότι η Ευρωπαϊκή Ένωση θα λάβει υπόψη τον πολυσύνθετο χαρακτήρα αυτού του ζητήματος.
<SPEAKER ID="208" NAME="Marielle De Sarnez" AFFILIATION="ALDE">
(FR) Κύριε Πρόεδρε, χαίρομαι που δόθηκε στον λαό του Νοτίου Σουδάν η ελευθερία να επιλέξει το μέλλον του. Με υπερηφάνεια μπορώ να πω ότι το τελικό αδιαμφισβήτητο αποτέλεσμα επιτεύχθηκε χάρη στην ισχυρή υποστήριξη της διεθνούς κοινότητας και της Ευρωπαϊκής Ένωσης.
<P>
Πλησιάζουμε σε ένα ιστορικό σημείο καμπής: την επίτευξη διαρκούς ειρήνης και την ίδρυση ενός νέου κράτους σε μια χώρα η οποία βίωσε σχεδόν 40 χρόνια εμφυλίου πολέμου κατά τα 55 έτη που ακολούθησαν την ανεξαρτησία της. Ξεκινά έτσι μια νέα εποχή, η εποχή των διαπραγματεύσεων μεταξύ Βορρά και Νότου σχετικά με τα ζητήματα που πρέπει να επιλυθούν για να εφαρμοστεί η Συνολική Ειρηνευτική Συμφωνία του 2005: ιθαγένεια, χάραξη των συνόρων, απόφαση για το κατά πόσον η περιοχή Abyei θα τεθεί υπό τον έλεγχο του Βορρά ή του Νότου, κατανομή των πετρελαϊκών πόρων και διευθέτηση του χρέους.
<P>
Φυσικά, η Ευρωπαϊκή Ένωση θα χρειαστεί να υποστηρίξει τόσο αυτήν την πολιτική διαδικασία όσο και την ανάπτυξη του νέου κράτους. " διεθνής κοινότητα και η Ευρωπαϊκή Ένωση δεν πρέπει να λησμονήσουν το Βόρειο Σουδάν, όπως δεν πρέπει να λησμονήσουμε και το Νταρφούρ, όπου η σύγκρουση απέχει ακόμη πολύ από τη διευθέτησή της και όπου η βία εντάθηκε σημαντικά τους τελευταίους 12 μήνες, καθώς πάνω από 270.000 άτομα αναγκάστηκαν να εγκαταλείψουν τις εστίες τους και πάνω από τρία εκατομμύρια ζουν ακόμη σε καταυλισμούς.
<SPEAKER ID="209" NAME="Oriol Junqueras Vies" AFFILIATION="Verts/ALE">
(ES) Κύριε Πρόεδρε, η θεμελιώδης αρχή της Ευρωπαϊκής Ένωσης είναι η δημοκρατία και, δεδομένου ότι η συντριπτική πλειονότητα των κατοίκων του Νοτίου Σουδάν ψήφισε δημοκρατικά υπέρ της ανεξαρτησίας, η Ευρωπαϊκή Ένωση οφείλει να υποστηρίξει την άμεση σύσταση του νέου κράτους. Πρέπει δε να το πράξουμε επειδή, μεταξύ άλλων λόγων, η δημοκρατία είναι το θεμέλιο της σταθερότητας, της ασφάλειας και της ευημερίας στην Αφρική, όπως και στη Μεσόγειο. Στο ίδιο πνεύμα, θέλω επίσης να υπογραμμίσω τη διεθνή σημασία που αποκτά το δικαίωμα αυτοδιάθεσης ως εργαλείο στις διεθνείς σχέσεις: το είδαμε στο Κοσσυφοπέδιο και το βλέπουμε τώρα στο Νότιο Σουδάν.
<P>
Το ίδιο το Διεθνές Ποινικό Δικαστήριο κατέληξε στο πόρισμα ότι οι δημοκρατικές διαδικασίες που οδηγούν στην ανεξαρτησία είναι απολύτως νόμιμες με βάση το διεθνές δίκαιο. Οι διαδικασίες καθορισμού συνόρων επιστρέφουν στην αρχή στην οποία οφείλουν να υπόκεινται: τη δημοκρατία. Ως εκ τούτου, προκειμένου να ενισχυθεί η ίδια η Ένωση, η ΕΕ πρέπει επίσης να είναι διατεθειμένη να αναγνωρίσει το δικαίωμα αυτοδιάθεσης όλων των ευρωπαϊκών χωρών -όπως η Καταλονία, η Σκωτία ή η Φλάνδρα- οι οποίες επιλέγουν με δημοκρατικό τρόπο την ανεξαρτησία.
<SPEAKER ID="210" NAME="Peter van Dalen" AFFILIATION="ECR">
(NL) Κύριε Πρόεδρε, ζούμε τις έσχατες των ημερών. Από τη Μαυριτανία ως το Ομάν, οι λαοί βρίσκονται σε αναταραχή. Σε όλο τον κόσμο, χιλιάδες άνθρωποι πεθαίνουν από φυσικές καταστροφές. Στην Αμερική και την Ευρώπη, ο χορός γύρω από τον χρυσούν μόσχον του ευρώ και του δολαρίου γίνεται ολοένα και πιο ξέφρενος. Οι Χριστιανοί υφίστανται διώξεις σε πολλές χώρες.
<P>
Κανείς δεν γνωρίζει πότε θα έλθει η συντέλεια του κόσμου, όμως η Βίβλος μας προστάζει να επαγρυπνούμε και να είμαστε έτοιμοι.
<P>
Ωστόσο, εν μέσω αυτής της παγκόσμιας αναταραχής, γινόμαστε μάρτυρες μιας θαυμάσιας εξέλιξης: της γέννησης του Νοτίου Σουδάν. Μετά από πολλά χρόνια καταπίεσης και πολέμου, ο λαός του Νοτίου Σουδάν απελευθερώνεται από τη δουλεία. Ο λαός του Νοτίου Σουδάν απελευθερώνεται από τον οίκο της δουλείας του οποίου ηγείται ο καταζητούμενος διεθνώς εγκληματίας Omar Al Bashir. Είναι κάτι για το οποίο πρέπει να είμαστε ευγνώμονες και χαρούμενοι.
<P>
Συγχαίρω θερμά τους φίλους μου από το Νότιο Σουδάν που είναι σήμερα παρόντες στην αίθουσα. Προσεύχομαι η νέα αυτή χώρα να έχει τη σύνεση που απαιτείται ώστε να ανθήσουν σε αυτήν ο νόμος και η δικαιοσύνη. Είθε να είναι μια χώρα στην οποία θα συνυπάρξουν αρμονικά το έλεος και η πίστη. Είθε να εξελιχθεί σε ένα έθνος στο οποίο η ειρήνη και η δικαιοσύνη θα είναι άρρηκτα συνδεδεμένες.
<P>
Καλώ ιδιαίτερα την Επιτροπή, την οποία εκπροσωπεί στο Σώμα ο κ. Barnier, να αναγνωρίσει το νέο κράτος του Νοτίου Σουδάν αμέσως, με άλλα λόγια το ταχύτερο δυνατόν. " δε αναγνώριση αυτή πρέπει να ακολουθηθεί από πρακτικά μέτρα. Να υποστηρίξει το Νότιο Σουδάν με όποιον τρόπο είναι αυτό δυνατόν. Να αποτελέσει η χώρα αυτή προτεραιότητα της εξωτερικής σας πολιτικής. Αναμένω με ενδιαφέρον τη συγκεκριμένη απάντησή σας σε αυτό μου το αίτημα.
<SPEAKER ID="211" NAME="Gay Mitchell" AFFILIATION="PPE">
(EN) Κύριε Πρόεδρε, σήμερα ο λαός του Σουδάν, τόσο στον Βορρά όσο και στον Νότο, έχει την ευκαιρία να εστιάσει την προσοχή του στην ανάπτυξη της οικονομίας του και την αξιοποίηση του πλούτου που μπορούν να προσφέρουν οι πετρελαϊκοί του πόροι με σκοπό τη διατροφή και την εκπαίδευση του πληθυσμού, όμως πρέπει να βοηθήσουμε και εμείς, και μάλιστα χωρίς καθυστερήσεις.
<P>
Σήμερα το 80% των κατοίκων του Νότου δεν έχει πρόσβαση σε εγκαταστάσεις αποχέτευσης. Ένα στα δέκα παιδιά πεθαίνει πριν από τα πρώτα του γενέθλια. Στις φτωχότερες περιοχές του Νότου, λιγότερο από το ένα τοις εκατό των παιδιών ολοκληρώνει την πρωτοβάθμια εκπαίδευση. Κάθε χρόνο το Σουδάν εξάγει πετρέλαιο αξίας δισεκατομμυρίων δολαρίων. Αν ο Βορράς και ο Νότος μπορέσουν να καταλήξουν σε μια διπλωματική και ειρηνική λύση -και μπορούν- τότε και οι δύο πλευρές θα καταφέρουν να αξιοποιήσουν τους πλούσιους φυσικούς πόρους τους ώστε να ξεφύγουν από την έσχατη φτώχεια στην οποία ζουν -τη φτώχεια που μαστίζει τη γη τους- με λίγη βοήθεια από τους φίλους τους.
<P>
Βεβαίως, το μέλλον και των δύο κυβερνήσεων θα εξαρτηθεί από θέματα όπως η χάραξη των συνόρων, η κατανομή των πετρελαϊκών εσόδων και το καθεστώς της περιοχής Abyei, της διαφιλονικούμενης πετρελαιοπαραγωγής περιοχής στα σύνορα μεταξύ Βορρά και Νότου. Απευθύνω έκκληση στην Ύπατη Εκπρόσωπο και στην Επιτροπή να ενθαρρύνουν την εσπευσμένη διεξαγωγή διπλωματικών διαπραγματεύσεων μεταξύ Βορρά και Νότου για την επίλυση των εκκρεμών ζητημάτων το συντομότερο δυνατόν και, κυρίως, να διατηρήσουν αυτό το ζήτημα στις κορυφαίες θέσεις της ατζέντας της Ευρωπαϊκής Ένωσης.
<P>
Με μεγάλη χαρά θα καλωσορίσω κοινοβουλευτικούς εκπροσώπους και των δύο πλευρών, οι οποίοι θα εκπροσωπούν τις αντίστοιχες χώρες, σε μια προσεχή συνεδρίαση της Κοινοβουλευτικής Συνέλευσης Ίσης Εκπροσώπησης των χωρών ΑΚΕ με το Ευρωπαϊκό Κοινοβούλιο. Κάτι τέτοιο θα αποτελέσει ένδειξη εδραίωσης της κρατικής τους υπόστασης. Εκτιμώ δε ότι είναι κάτι που πρέπει να ενθαρρύνουμε όσο το δυνατόν συντομότερα.
<SPEAKER ID="212" NAME="Guido Milana" AFFILIATION="S&amp;D">
(IT) Κύριε Πρόεδρε, κυρίες και κύριοι, δεν θέλω να διαταράξω αυτήν την εορταστική ατμόσφαιρα.
<P>
Είναι αλήθεια ότι φτάσαμε στο τέλος της φάσης που ξεκίνησε το 2005, κατά τη διάρκεια της οποίας η διπλωματία συνέβαλε στο να διασφαλιστεί η όσο το δυνατόν πιο ομαλή εξέλιξη των γεγονότων. Ωστόσο, εξακολουθούν να υπάρχουν πολλά ανεπίλυτα προβλήματα. Έχουμε να κάνουμε με μια νεαρή χώρα, η οποία θα συνεχίσει να είναι νεαρή και όταν οριστικοποιηθεί η απόσχιση. Είναι μια χώρα που ακόμη δεν έχει χαράξει τα σύνορά της, δεν έχει επιλύσει το πρόβλημα των συγκρούσεων στην περιοχή Abyei που ακούσαμε να θίγεται επανειλημμένως, το ζήτημα του πετρελαιαγωγού, που είναι το σημαντικότερο για τη χώρα αυτή, καθώς και το καθεστώς διεθνούς βοήθειας.
<P>
Θέλω, λοιπόν, να απευθύνω μια πολύ απλή επισήμανση στον κ. Επίτροπο. Υπάρχουν δύο ή τρία πράγματα που πρέπει οπωσδήποτε να κάνουμε. Πρέπει να χαράξουμε μια στρατηγική για το Νότιο Σουδάν και να αναγνωρίσουμε αυτό το νέο κράτος στις 7 Φεβρουαρίου, χωρίς να περιμένουμε ώς τις 9 Ιουλίου, οπότε θα επισημοποιηθούν τα αποτελέσματα των εκλογών. Πρέπει επίσης να κινητοποιήσουμε αμέσως την υπηρεσία εξωτερικής δράσης μας, και να εγκαταστήσουμε αντιπροσωπεία στο Νότιο Σουδάν.
<P>
Μόνον έτσι μπορεί να υποστηριχθεί αυτή η διαδικασία· μόνον έτσι μπορεί μια ευφυής, στρατηγική διπλωματία να υποστηρίξει αυτή τη χώρα στην πορεία εκδημοκρατισμού της. Επισημαίνω ότι το πρώτο πράγμα που πρέπει να πράξει η χώρα είναι να καταρτίσει το σύνταγμά της, και η Ευρώπη μπορεί να προσφέρει σημαντική βοήθεια σε αυτόν τον τομέα.
<SPEAKER ID="213" NAME="Niccolò Rinaldi" AFFILIATION="ALDE">
(IT) Κύριε Πρόεδρε, κύριε Επίτροπε, κυρίες και κύριοι, άρχισα να εργάζομαι στο Ευρωπαϊκό Κοινοβούλιο ως πολιτικός σύμβουλος το 1991 και ήδη από τότε η σύγκρουση μεταξύ βορείου και νοτίου Σουδάν αποτελούσε επαναλαμβανόμενη κρίση. Επιτέλους, μετά από 20 χρόνια, φαίνεται να βλέπουμε λίγο φως στην άκρη ενός μεγάλου, επίπονου τούνελ.
<P>
Όπως επεσήμαναν ο κ. Milana και άλλοι ομιλητές, μένουν ακόμη να γίνουν πολλά, όμως πολλοί εξ ημών προετοιμαζόμασταν για το χειρότερο και προβλέπαμε την επανέναρξη του εμφυλίου πολέμου. Επομένως, συγχαίρω τον Βορρά και τον Νότο της χώρας γι' αυτό το αρχικό αποτέλεσμα του δημοψηφίσματος. Πλέον, κάθε ημέρα που περνά μας φέρνει πιο κοντά στην κήρυξη της ανεξαρτησίας. Σε κανέναν δεν επιτρέπονται απρόσεκτες κινήσεις, είτε στο Χαρτούμ, είτε στην Τζούμα, στις Βρυξέλλες ή στην Αφρικανική Ένωση στην Αντίς Αμπέμπα. Για παράδειγμα, η ιδέα της εγκατάστασης αντιπροσωπείας της ΕΕ υπό ειδικό καθεστώς έως την κήρυξη της ανεξαρτησίας είναι οπωσδήποτε ευπρόσδεκτη. Το Σουδάν μπορεί πολύ σύντομα να μας διδάξει -να διδάξει στη διεθνή κοινότητα- ένα θαυμάσιο μάθημα σχετικά με τον κυνισμό και τις κρίσεις τις οποίες, περισσότερο λόγω παραίτησης, θεωρούμε συχνά ανυπέρβλητες.
<SPEAKER ID="214" NAME="Frank Engel" AFFILIATION="PPE">
(FR) Κύριε Πρόεδρε, χαιρετίζω την επικείμενη ανεξαρτησία του Νοτίου Σουδάν και συγχαίρω τον λαό της περιοχής γι' αυτό το επίτευγμα.
<P>
Όπως μόλις ανέφερε ο συνάδελφός μας, κ. Goerens, ο οποίος είχε την καλοσύνη να με προσεγγίσει με την ευκαιρία αυτή, έχει κανείς το δικαίωμα να μην ζει υπό το καθεστώς της Σαρία. Είναι ένα δικαίωμα το οποίο οφείλουμε να σεβαστούμε. Ωστόσο, πρέπει συγχρόνως να επισημάνω ότι υπάρχουν ορισμένοι πληθυσμοί που ευλογήθηκαν με την ευκαιρία να κατακτήσουν το δικαίωμα σε αυτήν την ελευθερία. Πολύ κοντά, ο λαός της Σομαλιλάνδης δεν έχει αυτήν την ευκαιρία.
<P>
Επιθυμώ επίσης να αναθεωρήσουμε την πολιτική μας, η οποία, μέχρι στιγμής, συνίστατο στη μη αναγνώριση των προσπαθειών του λαού της Δημοκρατίας της Σομαλιλάνδης που δημιούργησε ένα ελεύθερο και δημοκρατικό μουσουλμανικό κράτος στην περιοχή, απέναντι στο οποίο όμως συμπεριφερόμαστε σαν να μην υπάρχει.
<P>
Κύριε Πρόεδρε, σε σχέση με το Νότιο Σουδάν, θέλω επίσης να πω λίγα λόγια για το καθεστώς της χώρας. Το Νότιο Σουδάν παραμένει η φτωχότερη χώρα στην Αφρική παρά το γεγονός ότι, κατά την τελευταία πενταετία, απέκτησε πρόσβαση στο ήμισυ των πετρελαϊκών πόρων ολόκληρου του Σουδάν. Αντιλαμβάνομαι ότι αντιμετώπισε ξεκάθαρο πρόβλημα υπανάπτυξης, το οποίο, μέχρι σήμερα, οφειλόταν κατά κύριο λόγο στην παραμέληση της περιοχής από το Χαρτούμ.
<P>
Ωστόσο, στο εξής, θα ήθελα η Ευρωπαϊκή Ένωση να επιμείνει στην ανάγκη ορθής διακυβέρνησης και ανάπτυξης και όχι να βοηθήσει στη χρηματοδότηση της υπανάπτυξης που υπάρχει κίνδυνος να δημιουργηθεί στο Νότιο Σουδάν στο μέλλον.
<SPEAKER ID="215" NAME="Jarosław Leszek Wałęsa" AFFILIATION="PPE">
(PL) Κύριε Πρόεδρε, πρέπει να αντισταθούμε στον πειρασμό της επίδειξης υπέρμετρης αισιοδοξίας κατά τη διάρκεια της σημερινής συζήτησης. Οι προβλέψεις των εξελίξεων στο Σουδάν δεν είναι τίποτε άλλο παρά αβάσιμες προφητείες. Παρά τις ελπίδες που γέννησε το πρόσφατο δημοψήφισμα, δεν πρέπει να υποτεθεί ότι το ζήτημα έχει ήδη επιλυθεί. Αυτό απέχει πολύ από την αλήθεια και κανείς δεν γνωρίζει ακόμη αν η χώρα θα διαιρεθεί σύμφωνα με τις επιθυμίες των κατοίκων του Νότου.
<P>
Ένα επιπλέον ζήτημα είναι το γεγονός ότι το νότιο τμήμα της χώρας είναι σήμερα ενωμένο λόγω της αντιπάθειάς του προς τον μουσουλμανικό Βορρά. Όταν αυτό το αίσθημα εκλείψει και έρθει η στιγμή της δημιουργίας κρατικών θεσμών, η ισορροπία μεταξύ των τριών πολιτισμικά και γλωσσικά διαφορετικών φυλών θα γίνει πολύ γρήγορα εμφανής. Αυτό το ζήτημα θα αποκτήσει τεράστια σημασία και πρέπει να μας απασχολήσει από τώρα.
<P>
Το επόμενο ερώτημα που πρέπει να θέσουμε, και στο οποίο πρέπει να δώσουμε απάντηση, είναι το εξής: γιατί εκφράζουμε σήμερα ελπίδες για ειρηνική επίλυση μιας σύγκρουσης που διήρκεσε μισό αιώνα; " απάντηση είναι σαφής: αργό πετρέλαιο. Τόσο τα ξένα συμφέροντα, χωρίς τα οποία θα ήταν αδύνατη η εξόρυξη του πετρελαίου σε μια τόσο φτωχή χώρα, όσο και οι εκπρόσωποι των δύο πλευρών της χώρας οσμίστηκαν πετροδολάρια.
<P>
Ας ελπίσουμε ότι δεν θα μας τυφλώσει η απληστία και ότι η επιθυμία μας να βοηθήσουμε δεν θα διασφαλίσει απλώς τη χρηματοδότηση μέτρων δημιουργίας κρατικών δομών, αλλά θα μας επιτρέψει να εφαρμόσουμε προγράμματα που θα ωφελήσουν την κοινωνία.
<SPEAKER ID="216" NAME="Anna Záborská" AFFILIATION="PPE">
- (SK) Κύριε Πρόεδρε, πριν από το δημοψήφισμα μας ανησυχούσε πολύ το ενδεχόμενο ταραχών και χαίρομαι για το γεγονός ότι η διεξαγωγή του ήταν ειρηνική και το αποτέλεσμά του έγκυρο. Εντούτοις, είναι αναγκαίο να διασφαλίσουμε, όπως επεσήμανε η βαρόνη Ashton, την ορθή διενέργεια συμπληρωματικού δημοψηφίσματος στην περιοχή Abyei, καθώς και στην περιοχή όπου βρίσκεται το πετρέλαιο. Σε αυτή τη συμπληρωματική ψηφοφορία θα είναι επίσης αναγκαία η αποστολή παρατηρητών του Ευρωπαϊκού Κοινοβουλίου.
<P>
Ακόμη και μετά την κήρυξη της ανεξαρτησίας του, το Νότιο Σουδάν δεν θα πάψει να είναι μια από τις φτωχότερες χώρες του κόσμου. Στην περιοχή δραστηριοποιούνται πολλές σλοβακικές ΜΚΟ και είναι σημαντικό να επικρατούν κατάλληλες συνθήκες για την υλοποίηση του έργου τους. Θέλω επίσης να υπογραμμίσω τον ρόλο της τοπικής εκκλησίας και των εκκλησιαστικών οργανώσεων, οι οποίες αξίζουν επίσης τη στήριξή μας. Έχουν ιδρύσει και διευθύνουν πολλά σχολεία και εγκαταστάσεις υγειονομικής περίθαλψης και χαίρουν μεγάλου σεβασμού στην περιοχή.
<P>
Θέλω να ολοκληρώσω αυτήν την παρέμβαση επισημαίνοντας ότι, μετά τη διχοτόμηση του Σουδάν, δεν πρέπει να λησμονήσουμε τη μειονότητα των κατοίκων του Νοτίου Σουδάν που προσέφυγαν στον Βορρά μετά τις διώξεις τις οποίες υπέστησαν και ζουν εκεί για πολλά χρόνια. Αν το Βόρειο Σουδάν δεν αναγνωρίσει το καθεστώς διπλής ιθαγένειας, όπως έχει υποσχεθεί ο Πρόεδρος al-Bashir, θα ισχύει ο νόμος της Σαρία, οπότε κινδυνεύουν να μετατραπούν σε πολίτες δεύτερης κατηγορίας.
<SPEAKER ID="217" NAME="María Muñiz De Urquiza" AFFILIATION="S&amp;D">
(ES) Κύριε Πρόεδρε, συζητούμε ένα επιτυχημένο εγχείρημα: το γεγονός ότι, μετά από πολυετείς συγκρούσεις, το Σουδάν κατάφερε με ειρηνικό και δημοκρατικό τρόπο να εφαρμόσει μια πολυσύνθετη διαδικασία απόσχισης, σύμφωνα με τα κριτήρια που ορίζει το διεθνές δίκαιο· το δικαίωμα αυτοδιάθεσης κάθε πληθυσμού που υπόκειται σε ξένη, αποικιοκρατική ή ρατσιστική κυριαρχία και κάθε πληθυσμού που συμφωνεί στην απόσχιση βάσει ψηφίσματος του Συμβουλίου Ασφαλείας του Οργανισμού "νωμένων Εθνών ή συμφωνίας μεταξύ των μερών.
<P>
Το εγχείρημα αυτό αποτελεί επίσης επιτυχία για την Ευρωπαϊκή Ένωση, η οποία υποστήριξε και παρακολούθησε την εκλογική διαδικασία, κάτι που θα πράξει άλλωστε σύντομα στο Τσαντ και στην Ουγκάντα. Ας ελπίσουμε ότι η Ευρωπαϊκή Ένωση θα αναλάβει ηγετικό ρόλο στους κόλπους της διεθνούς κοινότητας υπέρ της υποστήριξης του κράτους που θα προκύψει από το δημοψήφισμα στο Νότιο Σουδάν, έτσι ώστε να επιλυθούν όλα τα εκκρεμή ζητήματα που εθίγησαν στη σημερινή συζήτηση, από τα επαναπατριζόμενα άτομα έως τους φυσικούς πόρους. Ας ελπίσουμε ότι η Ευρωπαϊκή Ένωση θα παράσχει την πλήρη στήριξή της σε αυτή τη διαδικασία.
<SPEAKER ID="218" NAME="Izaskun Bilbao Barandica" AFFILIATION="ALDE">
(ES) Κύριε Πρόεδρε, θέλω από το βήμα αυτό να αποδώσω εύσημα για την ολοκλήρωση του δημοψηφίσματος στο Νότιο Σουδάν. Χάρη σε μια δημοκρατική διαδικασία, μια σύνθετη κοινωνία, με εθνοτικές και θρησκευτικές διαφορές, και με σοβαρές οικονομικές αντιπαραθέσεις, έθεσε τέλος σε μια σύγκρουση που κόστισε δύο εκατομμύρια ζωές. Θέλω, λοιπόν, να συγχαρώ τους βασικούς συντελεστές της διαδικασίας και να αναγνωρίσω τον ρόλο του Οργανισμού "νωμένων Εθνών, ο οποίος εκπλήρωσε την ειρηνευτική του αποστολή. Επιπλέον, θέλω να εκφράσω την ευχή να ακολουθηθεί το ίδιο παράδειγμα και σε άλλες συγκρούσεις, ευελπιστώ δε ότι ορισμένα κράτη στην περιοχή μας θα εγκαταλείψουν τους φόβους τους έναντι αρχών όπως το δικαίωμα των λαών στην επιλογή και η άσκηση του δικαιώματος στην αυτοδιάθεση.
<P>
" φιλοδοξία, η αδιαλλαξία, η μη αναγνώριση των μειονοτήτων και των δικαιωμάτων τους και η μη αποδοχή της πολυμορφίας αποτελούν αιτία πολλών εντάσεων. Ο διάλογος και οι πολιτικές διαδικασίες οδηγούν στην επίλυση αυτών των εντάσεων. " έγκαιρη προσφυγή στον διάλογο και σε πολιτικές διαδικασίες προλαμβάνει τις συγκρούσεις, αλλά όταν αρνούμαστε να δεχτούμε την πραγματικότητα και επιχειρούμε να ξεπεράσουμε αυτές τις συγκρούσεις χωρίς να λέμε την αλήθεια, βρισκόμαστε σε δρόμο που είναι βέβαιο ότι θα οδηγήσει αργότερα σε μεταμέλεια.
<SPEAKER ID="219" NAME="Χαράλαμπος Αγγουράκης" AFFILIATION="GUE/NGL">
Κύριε Πρόεδρε, δυστυχώς δεν συμμερίζομαι τη μεγάλη αισιοδοξία που εκφράστηκε από τους περισσότερους ομιλητές στην αίθουσα αυτή. Κατ' αρχάς, γιατί πρέπει να αναρωτηθούμε για ποιό λόγο, ειδικά το Νότιο Σουδάν, απέκτησε 'τόσο εύκολα' την ανεξαρτησία του τη στιγμή που η Δυτική Σαχάρα έχει ένα καθεστώς - όπως αυτό που γνωρίζουμε - και δεν της αναγνωρίζεται αυτό το δικαίωμα. Για εμένα και το Κομμουνιστικό Κόμμα Ελλάδας η απάντηση είναι πολύ απλή. Το Νότιο Σουδάν είχε την τύχη να έχει πετρέλαια.
<P>
Εμείς ευχόμαστε το πετρέλαιο να μην καταντήσει να είναι κατάρα για το λαό του Νότιου Σουδάν, όπως ήταν για το λαό του Ιράκ ή άλλων λαών. Υπάρχουν ακόμη σοβαρά, άλυτα προβλήματα. Πιστεύουμε, δυστυχώς, ότι θα ενταθεί ο ανταγωνισμός των μεγάλων δυνάμεων για την περιοχή αυτή και κάνουμε έκκληση στους εργαζόμενους του Νότιου Σουδάν να μην υποκύψουν στο διαίρει και βασίλευε, αλλά μαζί με τους εργαζόμενους του Βορείου Σουδάν να χαράξουν μια άλλη προοπτική για τη χώρα τους.
<SPEAKER ID="220" NAME="Franz Obermayr" AFFILIATION="NI">
(DE) Κύριε Πρόεδρε, στο πρόσφατο δημοψήφισμα που διεξήχθη στο Νότιο Σουδάν, ο λαός αποφάσισε ότι τα παλαιά, αυθαίρετα αποικιοκρατικά σύνορα πρέπει να καταρριφθούν. Τον Ιούλιο, ιδρύεται επισήμως το 193ο κράτος του κόσμου. 3,8 εκατομμύρια άνθρωποι ψήφισαν υπέρ της δημιουργίας ενός ανεξάρτητου κράτους και μόλις 45.000 ψήφισαν υπέρ του να παραμείνουν τα πράγματα ως έχουν· αυτό σημαίνει ότι η συντριπτική πλειονότητα τάχθηκε υπέρ της άσκησης του δικαιώματος στην αυτοδιάθεση και τούτο πρέπει να μας χαροποιεί.
<P>
Ωστόσο, η διαίρεση καθαυτή δεν πρόκειται να εξασφαλίσει τη σταθερότητα της χώρας. Το Σουδάν εξακολουθεί να είναι ταραγμένη περιοχή, ενώ στον Βορρά είναι πανταχού παρών ο ριζοσπαστικός ισλαμισμός. Εκτός από τα υπόλοιπα μέτρα, είναι συνεπώς σημαντικό να αναπτυχθούν διοικητικές δομές, διότι τα νέα σύνορα απαιτούν διαχείριση και εποπτεία.
<P>
Αυτό προϋποθέτει μια αποτελεσματική πολιτική ασφάλειας στο σύνολο της ευρύτερης περιοχής - στη Σομαλία, στο Σουδάν και στο Νότιο Σουδάν. " Ύπατη Εκπρόσωπος της ΕΕ καλείται, σε συνεργασία με τους διεθνείς παράγοντες, να προωθήσει την ασφάλεια και τη σταθερότητα σε αυτήν την περιοχή και, πάνω απ' όλα, να καταπολεμήσει τις ριζοσπαστικές τάσεις και να υποστηρίξει με γενναιότητα το Νότιο Σουδάν.
<SPEAKER ID="221" NAME="Seán Kelly" AFFILIATION="PPE">
(EN) Κύριε Πρόεδρε, επιτέλους, μέσα στο γενικό κλίμα κατήφειας και καταστροφολογίας, έχουμε και μια ευχάριστη είδηση. Είναι μια ευχάριστη είδηση στην οποία με υπερηφάνεια μπορώ να δηλώσω ότι η Ευρωπαϊκή Ένωση συνέβαλε πολύ σημαντικά - συγχαρητήρια, λοιπόν, στη βαρόνη Ashton και στους συναδέλφους της, καθώς και στους βουλευτές του Κοινοβουλίου που παρακολούθησαν τη διεξαγωγή του δημοψηφίσματος.
<P>
Βεβαίως, μόλις τώρα αρχίζει η ουσιαστική προσπάθεια για τη μετάβαση στην ελευθερία και την ανεξάρτητη κρατική υπόσταση του Νοτίου Σουδάν. " διαδικασία αυτή θα είναι πολύ δύσκολη και η παγκόσμια Ιστορία έχει δείξει ότι οδηγεί συχνά σε εμφυλίους πολέμους.
<P>
Ωστόσο, η Ευρωπαϊκή Ένωση μπορεί να διαδραματίσει κρίσιμο ρόλο διασφαλίζοντας την ομαλή ολοκλήρωση της μετάβασης, έτσι ώστε ο λαός του Νοτίου Σουδάν να αποκτήσει τα βασικά ανθρώπινα δικαιώματα στα οποία αναφέρθηκε ο κ. Mitchell, όπως η εκπαίδευση, ακόμη και οι εγκαταστάσεις αποχέτευσης.
<P>
Εκτιμώ ότι, ειδικότερα, τα σύνορα και η κατανομή των πετρελαϊκών πόρων θα είναι θέματα καίριας σημασίας. Ένας διάσημος ιρλανδός ήρωας, ο Michael Collins, είχε πει κάποτε ότι τα σύνορα πάντα έφερναν και πάντα θα φέρνουν μπελάδες.
<P>
" Ευρωπαϊκή Ένωση, ως ανεξάρτητος και αντικειμενικός παράγοντας, μπορεί να διαδραματίσει καίριο ρόλο στην υλοποίηση της τόσο αναγκαίας διαδικασίας μετάβασης. Σας ευχαριστώ πολύ. Ευχόμαστε στον λαό του Σουδάν καλή επιτυχία.
<SPEAKER ID="222" NAME="Michel Barnier" LANGUAGE="FR">
Κύριε Πρόεδρε, η βαρόνη Ashton μου ζήτησε να ακούσω όλες τις παρεμβάσεις σας και σας άκουσα προσεκτικά. Θέλω να σας ευχαριστήσω για την κατανόησή σας, καθώς η βαρόνη Ashton όφειλε να αποχωρήσει από την Αίθουσα λόγω επειγουσών υποχρεώσεών της, αφού προηγουμένως παρουσίασε τη θέση της, ως Υπάτης Εκπροσώπου, σχετικά με το άκρως ευαίσθητο ζήτημα του Σουδάν.
<P>
Σε αυτήν την αχανή περιοχή της Αφρικής, είναι σαφές -και προκύπτει από όλες τις ομιλίες σας, κυρίες και κύριοι- πως, ό,τι συμβαίνει σε μια χώρα, μπορεί να επηρεάσει όλες τις υπόλοιπες χώρες στα πεδία της ανάπτυξης, της ειρήνης και της σταθερότητας. Δεν πρέπει να λησμονείται ότι το Σουδάν συνορεύει με εννέα χώρες. Γι' αυτό είναι τόσο σημαντικό αυτό που επιτεύχθηκε μέσω του δημοψηφίσματος.
<P>
" κ. De Keyser, την οποία θέλω να συγχαρώ για τον ρόλο της ως επικεφαλής των εκλογικών παρατηρητών, υπενθύμισε, όπως άλλωστε και η βαρόνη Ashton, την επιτυχία αυτού του δημοψηφίσματος - μιας υποδειγματικής διαδικασίας και μιας διαδικασίας μετάβασης η οποία πρέπει να είναι ειρηνική. Καθώς το έπραξε και η ίδια, επιτρέψτε μου να ευχαριστήσω και εγώ τα μέλη του Ευρωπαϊκού Κοινοβουλίου και άλλους για την καλή συνεργασία κατά τη διάρκεια αυτής της διαδικασίας μεταξύ των ευρωπαϊκών οργάνων και, κυρίως, του Ευρωπαϊκού Κοινοβουλίου.
<P>
Κυρίες και κύριοι, σε αρκετές παρεμβάσεις αναφέρατε το θέμα του Νταρφούρ. Από την πλευρά μου, δεν έχω λησμονήσει την περίοδο κατά την οποία, το 2004, οπότε κορυφώθηκε η κρίση, ως υπουργός Εξωτερικών της Γαλλίας τότε, είχα επισκεφθεί το Al-Fashir στα βάθη του Νταρφούρ, καθώς και τα όσα άκουσα και είδα εκεί.
<P>
Γι' αυτό λοιπόν χαίρομαι που μου δόθηκε σήμερα η ευκαιρία να σχολιάσω αυτήν την κατάσταση εκ μέρους της βαρόνης Ashton. Μας απασχολεί σε εξαιρετικό βαθμό αυτή η κατάσταση και, ασφαλώς, παρακολουθούμε τις εξελίξεις με μεγάλη ανησυχία για τα όσα συμβαίνουν σήμερα εκεί, ενώ, όπως είναι φυσικό, μας λυπούν οι πολυάριθμες παραβιάσεις των ανθρωπίνων δικαιωμάτων και η απαγωγή προσωπικού των "νωμένων Εθνών. Γι' αυτό καλούμε όλες τις πλευρές να συμμετάσχουν σε αυτήν την ειρηνευτική διαδικασία. Φυσικά, πρέπει να υποστηρίξουμε αυτήν την ειρηνευτική διαδικασία. Αυτός είναι ο στόχος της πολιτικής μας δράσης, όλων των προσπαθειών που καταβάλλονται για τη διαμόρφωση συνθηκών σταθερότητας και, ακόμη πιο συγκεκριμένα, της ανθρωπιστικής βοήθειας την οποία παρέχουμε.
<P>
Κύριε Πρόεδρε, θέλω να επισημάνω ότι, από το 2003, η Ευρωπαϊκή Ένωση έχει συνεισφέρει 776 εκατ. ευρώ υπέρ της ανθρωπιστικής συνεργασίας με το Σουδάν, και συγκεκριμένα στο Νταρφούρ, το οποίο την χρειάζεται επειγόντως, και στο Νότιο Σουδάν. Θέλω επίσης να επισημάνω ή να επιβεβαιώσω ότι η υπηρεσία ανθρωπιστικής βοήθειας και πολιτικής προστασίας της Επιτροπής (ECHO) θα συνεχίσει να δρα προληπτικά και θέλω να ευχαριστήσω όλο το προσωπικό που έχει συνεργαστεί με την ECHO για την επανένταξη του πληθυσμού που επιστρέφει στο Νότιο Σουδάν από τον Βορρά, σε συνεργασία με τον Οργανισμό "νωμένων Εθνών.
<P>
Όσον αφορά τη συνεργασία με το Νότιο Σουδάν, η Ευρωπαϊκή Ένωση θα προσφέρει περισσότερη βοήθεια σε αυτήν την πολύ συγκεκριμένη περιοχή, έτσι ώστε να προαγάγει τις δυνατότητές της στους τομείς της ανάπτυξης της υπαίθρου και της γεωργικής παραγωγής, τις οποίες τόσο χρειάζονται αυτοί οι πληθυσμοί για να μην είναι για πάντα εξαρτημένοι από τις εισαγωγές, το κόστος των οποίων αυξάνεται λόγω της αστάθειας των τιμών. Όσοι με γνωρίζουν προσωπικά, γνωρίζουν την αμέριστη προσήλωσή μου σε αυτούς τους στόχους, σήμερα ως Επίτροπος και προηγουμένως υπό άλλες ιδιότητες. " Επιτροπή έθιξε εκτεταμένα το θέμα αυτό στην ανακοίνωση που εξέδωσε σήμερα το πρωί. Κατά συνέπεια, στους ζωτικούς τομείς της ανάπτυξης της υπαίθρου, της γεωργικής ανάπτυξης, των βασικών υπηρεσιών, της εκπαίδευσης και της υγείας, η Επιτροπή θα συνεχίσει να αυξάνει τη βοήθεια που χορηγεί. Επί του παρόντος σχεδιάζουμε να συστήσουμε ειδικά ταμεία ύψους περίπου 150 εκατ. ευρώ για τις πιο ευάλωτες ομάδες του πληθυσμού στο Σουδάν και, φυσικά, στο Νότιο Σουδάν.
<P>
Αυτά ήθελα να σας μεταφέρω. Πολύ σύντομα, θα προσθέσω τρία ακόμη σχόλια. Ως προς το θέμα της ιθαγένειας, το οποίο έθιξαν πολλοί βουλευτές, θέλω να πω ότι υποστηρίζουμε πλήρως το έργο της επιτροπή της οποίας ηγείται ο Πρόεδρος Mbeki, η οποία διευκολύνει τις διαπραγματεύσεις σχετικά με τη μελλοντική ιθαγένεια και άλλα ζητήματα που σχετίζονται με αυτό το σοβαρό πρόβλημα.
<P>
Ως προς το θέμα του διεθνούς δικαστηρίου, η Ευρωπαϊκή Ένωση θα συνεχίσει να υποστηρίζει χωρίς επιφυλάξεις το Διεθνές Ποινικό Δικαστήριο. Έχουμε επανειλημμένως καλέσει όλες τις αρχές, και ειδικότερα τις αρχές του Σουδάν, να συνεργαστούν πλήρως με το Διεθνές Ποινικό Δικαστήριο.
<P>
Κύριε Πρόεδρε, επιτρέψτε μου ένα τελευταίο σχόλιο για ένα θέμα που έθιξαν πολλοί από τους ομιλητές, δηλαδή το θέμα του χρέους. Σας υπενθυμίζω τα τελευταία συμπεράσματα του Συμβουλίου, τα οποία ήταν σαφέστατα: η Ευρωπαϊκή Ένωση θα υποστηρίξει την ελάφρυνση του χρέους αυτής της χώρας λαμβάνοντας υπόψη, όπως και άλλοι εταίροι, την πρόοδο που αναμένουμε να σημειωθεί, την οποία θέλουμε να ενισχύσουμε και να ενθαρρύνουμε πολιτικά και οικονομικά ώστε να διασφαλιστεί η σταθερότητα της χώρας.
<P>
Αυτές είναι οι απαντήσεις που ήθελα να δώσω στο Σώμα εξ ονόματος της βαρόνης Ashton.
<SPEAKER ID="223" NAME="Πρόεδρος">
" συζήτηση έληξε.
<SPEAKER ID="224" NAME="Indrek Tarand" AFFILIATION="Verts/ALE">
γραπτώς. - (EN) " κατάσταση στο σύνολο της Βόρειας Αφρικής είναι όντως επικίνδυνη, αλλά και ελπιδοφόρα συγχρόνως. Τα περιφερειακά χαρακτηριστικά επιτάσσουν να δοθεί ιδιαίτερη έμφαση στις ανθρωπιστικές και στρατιωτικές ικανότητες, προκειμένου να παρασχεθεί ασφάλεια και σταθερότητα. Εντούτοις, καθώς βλέπουμε ότι η ΕΕ πωλεί προηγμένα οπλικά συστήματα όπως πολεμικά πλοία τύπου Mistral στη Ρωσία, λαμβάνει κανείς υπόψη το γεγονός ότι η Ρωσία δεν έχει ακόμη βιώσει αντίστοιχες δημοκρατικές επαναστάσεις;
<SPEAKER ID="225" NAME="Andreas Mölzer" LANGUAGE="DE">
" ψήφος του Νοτίου Σουδάν, στο δημοψήφισμα, υπέρ της απόσχισης ήταν αναμενόμενη. Ήταν επίσης αναμενόμενο ότι αυτό δεν θα οδηγούσε σε καμία περίπτωση στον τερματισμό των προβλημάτων της περιοχής. Καταρχάς, ο Νότος παραμένει ασταθής και πρέπει να αποδείξει πρώτα ότι μπορεί να σταθεί ως ανεξάρτητο κράτος. Αυτό ενδέχεται να συμβεί πριν από την προβλεπόμενη ημερομηνία τον Ιούλιο, καθώς η απώλεια του 25% της έκτασης και του 20% του πληθυσμού δεν θα πλήξει το Βόρειο Σουδάν τόσο έντονα όσο το να εκχωρήσει ένα σημαντικό μέρος των πετρελαϊκών εσόδων του. Γι' αυτό, η ΕΕ πρέπει να βοηθήσει το νέο κράτος να διατηρήσει την ανεξαρτησία του και να προστατέψει την κυριαρχία του, διότι η αναπτυξιακή βοήθεια προς το Νότιο Σουδάν μπορεί να διαδραματίσει σημαντικό ρόλο και στον μελλοντικό εφοδιασμό της Ευρώπης με πετρέλαιο. " ΕΕ πρέπει λοιπόν να αντλήσει διδάγματα από την Κίνα, δεδομένου ιδίως ότι το Πεκίνο συνδυάζει με έξυπνο τρόπο την αναπτυξιακή βοήθεια με την προμήθεια πρώτων υλών. Έτσι, και οι δύο πλευρές βγαίνουν κερδισμένες από το κινεζικό μοντέλο. Δεν πρέπει να αγνοηθεί ούτε το πρόβλημα της παράνομης μετανάστευσης προς την Ευρώπη. Ως εκ τούτου, πρέπει να συναφθεί μια συμφωνία με την κυβέρνηση του Νοτίου Σουδάν σχετικά με την επανεισδοχή των υπηκόων της χώρας οι οποίοι έχουν εισέλθει παρανόμως στην Ευρωπαϊκή Ένωση. Εν συνεχεία θα πρέπει να παρακολουθήσουμε προσεκτικά το κατά πόσον το Νότιο Σουδάν είναι πραγματικά διατεθειμένο να τηρήσει αυτή τη συμφωνία.

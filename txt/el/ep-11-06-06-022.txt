<CHAPTER ID="022">
Διασφάλιση ανεξάρτητων εκτιμήσεων αντικτύπου (σύντομη παρουσίαση) 
<SPEAKER ID="209" NAME="Πρόεδρος">
" ημερήσια διάταξη προβλέπει τη συζήτηση της έκθεσης (Α7-0159/2011) της κ. Niebler, εξ ονόματος της Επιτροπής Νομικών Θεμάτων, σχετικά με τη διασφάλιση ανεξάρτητων εκτιμήσεων αντικτύπου.
<SPEAKER ID="210" NAME="Angelika Niebler" LANGUAGE="DE">
Κύριε Πρόεδρε, κυρία Reding, κυρίες και κύριοι, επιτρέψτε μου να αναφέρω μερικά παραδείγματα ως εισαγωγή στο θέμα. " Ελλάδα και άλλα κράτη είναι υπερχρεωμένα, παρότι δισεκατομμύρια από τα διαρθρωτικά ταμεία έχουν εισρεύσει σε αυτές τις χώρες επί πολλά χρόνια. Πώς μπορούμε να βελτιώσουμε τη χρήση αυτών των πόρων και πώς μπορεί να ελέγχεται καλύτερα η χρησιμοποίηση αυτών των πόρων;
<P>
Το δεύτερο παράδειγμά μου αφορά τα ευρωομόλογα. Τι επίδραση θα έχουν στον ευρωπαϊκό προϋπολογισμό;
<P>
Τρίτον, αν επρόκειτο να εισαγάγουμε φόρο επί των χρηματοπιστωτικών συναλλαγών στην Ευρώπη, ποιες θα ήταν οι συνέπειες; Για όλα αυτά τα ζητήματα, το Κοινοβούλιο ζητεί στις εκθέσεις του τη διενέργεια εκτίμησης αντικτύπου από τις συνέπειες των νομοθετικών μέτρων. Στο κάτω-κάτω, χρειαζόμαστε στοιχεία για να είμαστε σε θέση να λαμβάνουμε πολιτικά ορθές αποφάσεις. Αυτό πραγματεύεται η έκθεσή μου σχετικά με τη βελτίωση της διασφάλισης ανεξάρτητων εκτιμήσεων αντικτύπου.
<P>
Δεν πρόκειται για νέο ζήτημα. Μας έχει απασχολήσει, μαζί με άλλα ζητήματα σχετικά με τη βελτίωση της νομοθεσίας, για περισσότερα από δέκα χρόνια. Ωστόσο, παρά τις όποιες προσπάθειες της Επιτροπής να βελτιώσει τη δική της μέθοδο εκτίμησης επιπτώσεων καθώς και αυτές τις οποίες καταβάλαμε σε σχέση με αυτό στο Ευρωπαϊκό Κοινοβούλιο, η ποιότητα των εκτιμήσεων αντικτύπου χρειάζεται ακόμη βελτίωση. " έκθεσή μου διατυπώνει προτάσεις για το πώς μπορούμε να επιφέρουμε αυτή τη βελτίωση, όσον αφορά την Ευρωπαϊκή Επιτροπή και τις εκτιμήσεις αντικτύπου τις οποίες διενεργεί, καθώς και όσον αφορά τις μελέτες εκτίμησης αντικτύπου του Κοινοβουλίου.
<P>
Όσον αφορά το περιεχόμενό της, η έκθεση χωρίζεται σε τέσσερα μέρη. Πρώτον, υπάρχουν γενικές απαιτήσεις για τις εκτιμήσεις αντικτύπου σε ευρωπαϊκό επίπεδο. Το δεύτερο μέρος περιέχει προτάσεις οι οποίες απευθύνονται στην Ευρωπαϊκή Επιτροπή και απαριθμεί δυνητικούς τομείς στους οποίους μπορούν να γίνουν βελτιώσεις. Στο τρίτο μέρος, συζητώ τον τρόπο με τον οποίο εμείς στο Ευρωπαϊκό Κοινοβούλιο μπορούμε να βελτιστοποιήσουμε τις εκτιμήσεις αντικτύπου ως ρυθμιστικό εργαλείο. Στο τελευταίο μέρος, προτείνω εμείς στο Ευρωπαϊκό Κοινοβούλιο να δημιουργήσουμε μια αυτόνομη δομή εκτίμησης αντικτύπου.
<P>
Όσον αφορά τις γενικές απαιτήσεις σχετικά με τις εκτιμήσεις αντικτύπου σε ευρωπαϊκό επίπεδο, είναι σημαντικό να σημειώσουμε ότι χρειάζεται να απομακρυνθούμε από την καθαρή ανάλυση κόστους προς μια εξέταση των οικονομικών, κοινωνικών και επί της υγείας επιπτώσεων της νομοθεσίας σε ευρωπαϊκό επίπεδο. Δεύτερον, πιστεύω ότι είναι σημαντικό να διενεργήσουμε "τεστ ΜΜΕ" σε σχέση με όλες τις κανονιστικές εκτιμήσεις αντικτύπου καθώς και να εξετάσουμε την επίδραση στη βιομηχανική ανταγωνιστικότητα στην Ευρώπη. Τρίτον, σε αυτή την έκθεση, προτείνουμε την έγκαιρη δημοσίευση από την Επιτροπή οδικών χαρτών της προτεινόμενης νομοθεσίας για να δώσουμε στο Κοινοβούλιο και στους ενδιαφερόμενους παράγοντες την ευκαιρία να διατυπώσουν τη γνώμη τους κατά τη διάρκεια της περιόδου διαβούλευσης.
<P>
Όσον αφορά την Ευρωπαϊκή Επιτροπή, ζητούμε, ιδιαίτερα, από τα μέλη της επιτροπής εκτίμησης αντικτύπου η οποία συστάθηκε πριν από λίγο καιρό στην Επιτροπή να είναι ανεξάρτητα και οι κοινοβουλευτικές επιτροπές να συμμετέχουν στο έργο σε πρώιμο στάδιο. Όσον αφορά το Κοινοβούλιο, πιστεύουμε ότι είναι σημαντικό εμείς να χρησιμοποιήσουμε την εκτίμηση αντικτύπου ως μέσο. Έως τώρα, λίγες επιτροπές την χρησιμοποιούν, όμως πιστεύω ότι χρειάζεται να κάνουμε εκτενέστερη χρήση αυτού του μέσου στις συζητήσεις μας στο Κοινοβούλιο. Αν πετύχουμε να αναπτύξουμε τους ίδιους πόρους του Κοινοβουλίου και να θεσπίσουμε αυτόνομη δομή υπό την ηγεσία των βουλευτών αυτού του Κοινοβουλίου για να αναπτύξουμε μέθοδο η οποία θα μας επιτρέπει να διενεργούμε επαγγελματικές κανονιστικές εκτιμήσεις αντικτύπου εντός του Ευρωπαϊκού Κοινοβουλίου, τότε πιστεύω ότι θα έχουμε πετύχει πάρα πολλά με αυτή την έκθεση. Ελπίζω ότι θα έχει την στήριξή σας αύριο στην ψηφοφορία.
<SPEAKER ID="211" NAME="Anna Záborská" AFFILIATION="PPE">
(FR) Κύριε Πρόεδρε, βαρόνη Ashton, οι εκτιμήσεις αντικτύπου μας δίδουν τη δυνατότητα να επιτελέσουμε τον ρόλο μας ως νομοθέτες. " κακή τους φήμη εξηγείται εν μέρει από τον κίνδυνο χειραγώγησης. Εμείς μπορούμε να τις ζητήσουμε υπό το φως της κοινής γνώμης. Αυτές μπορούν να είναι σοβαρές και επιστημονικά ορθές. Ας πάρουμε επί παραδείγματι, την εκτίμηση αντικτύπου την οποία η Επιτροπή Δικαιωμάτων των Γυναικών και Ισότητας των Φύλων παρήγγειλε για τους σκοπούς της οδηγίας σχετικά με την άδεια μητρότητας. Ήταν τόσο άχρηστη ώστε λυπηθήκαμε που δαπανήσαμε τα χρήματα των φορολογουμένων.
<P>
Σας ευχαριστώ, κυρία Niebler, για το έργο που επιτελέσατε στην προετοιμασία αυτού του ψηφίσματος. Οι προσπάθειές σας μας βοηθούν να νομοθετούμε καλύτερα προς όφελος των πολιτών των κρατών μελών.
<SPEAKER ID="212" NAME="Richard Falbr" AFFILIATION="S&amp;D">
(CS) Κύριε Πρόεδρε, καταθέτω μια έκθεση για την εξωτερική διάσταση της Ευρωπαϊκής Ένωσης και για την εταιρική κοινωνική ευθύνη. Υιοθέτησα μια εξαιρετικά κριτική προσέγγιση όταν συνέτασσα αυτή την έκθεση επειδή συμβαίνει πολύ συχνά να εγκρίνονται υποκριτικές θέσεις κατά τη διάρκεια διαπραγματεύσεων με χώρες οι οποίες δεν είναι κράτη μέλη της ΕΕ. Αν θέλουμε να ζητούμε να τηρούν τις ίδιες αρχές τις οποίες τηρούμε στην Ευρωπαϊκή Ένωση, τότε είναι επιτακτικό να κάνουμε το ίδιο. Δεν μπορούμε να ζητούμε συμμόρφωση με τις θεμελιώδεις συμβάσεις της Διεθνούς Οργάνωσης Εργασίας και έπειτα να επιτρέπουμε αυτές οι συμβάσεις να παραβιάζονται από ορισμένα κράτη μέλη. Αναφέρω επίσης στην έκθεση ότι ...
<P>
(Ο Πρόεδρος διακόπτει τον ομιλητή)
<SPEAKER ID="213" NAME="Tatjana Ždanoka" AFFILIATION="Verts/ALE">
(EN) Κύριε Πρόεδρε, ευχαριστώ θερμά τον εισηγητή μας, κ. Falbr, για το έργο του και παρά τις αρχικές ανησυχίες του, η έκθεση παραμένει πολύ ισχυρή. Μιλώντας εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, θα τονίσω ακόμη μια φορά ότι ο ρόλος της Διεθνούς Οργάνωσης Εργασίας πρέπει να ενισχυθεί. " εθελοντική εταιρική κοινωνική ευθύνη είναι καλό πράγμα όμως ο πρωταρχικός ρόλος για την προαγωγή και την προστασία των ανθρωπίνων δικαιωμάτων ανήκει στα κράτη και στους διεθνείς οργανισμούς.
<P>
Δεν πιστεύουμε ότι νομικά δεσμευτικά πρότυπα πρέπει να αποφεύγονται στον τομέα της εταιρικής ευθύνης: στην Ευρώπη, πρέπει να δημιουργήσουμε πρόσθετα πρότυπα για την υποβολή εκθέσεων από τις εταιρείες. Από την άλλη πλευρά, η παραβίαση θεμελιωδών αρχών και δικαιωμάτων στον χώρο εργασίας δεν μπορεί να χρησιμοποιείται ως νόμιμο συγκριτικό πλεονέκτημα. " Ευρώπη πρέπει να προαγάγει το δικό της κοινωνικό μοντέλο και να βελτιώσει, αντί να μειώσει, τα κοινωνικά πρότυπα τόσο εσωτερικά όσο και εξωτερικά.
<SPEAKER ID="214" NAME="Angelika Niebler" AFFILIATION="PPE">
(DE) Κύριε Πρόεδρε, ζητώ συγγνώμη που λαμβάνω τον λόγο ακόμη μια φορά, όμως πιστεύω ότι έχει δημιουργηθεί κάποια σύγχυση, επειδή οι συνάδελφοί μου βουλευτές δεν συζητούν αυτή τη στιγμή την έκθεσή μου, αλλά την έκθεση σχετικά με την κοινωνική ευθύνη, η οποία θα συζητηθεί αργότερα.
<P>
Ίσως θα μπορούσαμε να ολοκληρώσουμε τη συζήτηση για το θέμα των εκτιμήσεων αντικτύπου -νομίζω ότι ο κ. Baldassarre είχε ζητήσει να λάβει τον λόγο για το θέμα της δικής μου έκθεσης- και έπειτα μπορούμε να προχωρήσουμε στην επόμενη έκθεση.
<SPEAKER ID="215" NAME="Πρόεδρος">
Σας ευχαριστώ, κυρία Niebler. Βαθμιαία το πρόβλημα έγινε αντιληπτό και σε εμένα, επίσης. Έχουμε ένα μικρό διαδικτυακό πρόβλημα. Ούτε εγώ έχω τον σωστό κατάλογο των ομιλητών. Ο ενδεικτικός πίνακας δείχνει ακόμη την έκθεση Klinz. Γι' αυτό υποθέτω ορισμένοι βουλευτές ήταν λιγάκι εκνευρισμένοι. Έτσι, τώρα συζητούμε την έκθεση της κ. Niebler σχετικά με τη διασφάλιση ανεξάρτητων εκτιμήσεων αντικτύπου.
<SPEAKER ID="216" NAME="Gerard Batten" AFFILIATION="EFD">
(EN) Κύριε Πρόεδρε, ναι συμφωνώ, είναι πολύ σημαντικό το γεγονός ότι έχουμε ανεξάρτητες εκτιμήσεις οικονομικού αντικτύπου των ενωσιακών ρυθμίσεων Αυτές επιβάλλουν σημαντικό κόστος στις επιχειρήσεις, στην οικονομία και, φυσικά, στις τσέπες των απλών πολιτών.
<P>
Τώρα πρόσφατα δημοσίευσα την τελευταία προσθήκη της περιοδικής μελέτης μου, "Πόσο κοστίζει η Ευρωπαϊκή Ένωση στην Βρετανία;" (How Much Does the European Union Cost Britain?), η οποία διατίθεται από τον ιστότοπό μου. Ένα μόνο στοιχείο αυτού του κόστους είναι, φυσικά, η ενωσιακή υπερβολική ρύθμιση. Τώρα, χρησιμοποιώντας τα ίδια τα στοιχεία της κυβέρνησης -τα ίδια τα στοιχεία της κυβέρνησης του "Β- η δεξαμενή σκέψης Open Europe υπολογίζει το κόστος μόνο των 99 σημαντικότερων οδηγιών που είναι αυτή τη στιγμή σε ισχύ σε περισσότερο από 20 δισεκατομμύρια βρετανικές λίρες ετησίως.
<P>
Το 2006, ο Επίτροπος Günter Verheugen προσδιόρισε το κόστος της ενωσιακής νομοθεσίας κατά μέσο όρο στο 3,5% του ΑΕγχΠ· το 3,5% του ΑΕγχΠ του "Β αντιστοιχεί σε σχεδόν 49 δισεκατομμύρια βρετανικές λίρες ετησίως. Αυτό είναι ένα τεράστιο βάρος για τις επιχειρήσεις και τους καταναλωτές. " ανεξάρτητη εκτίμηση αντικτύπου θα πρέπει, φυσικά, να διενεργείται σε εθνικό επίπεδο όμως, εκτός Ευρωπαϊκής Ένωσης, η Βρετανία θα ήταν ελεύθερη να αποφασίζει το δικό της επίπεδο ρυθμίσεων και βεβαίως αυτό δεν θα ανερχόταν σε 49 δισεκατομμύρια βρετανικές λίρες.
<SPEAKER ID="217" NAME="Gay Mitchell" AFFILIATION="PPE">
(EN) Κύριε Πρόεδρε, θα είμαι σύντομος. Καταρχάς, πιστεύω ότι πρόκειται για σημαντική πρόταση. Αυτή η εκτίμηση αντικτύπου είναι σημαντική για εμάς για δύο λόγους. Ο ένας είναι για να διασφαλίζεται ότι εγκρίνουμε νομοθεσία η οποία είναι απαραίτητη και αποτελεσματική, αλλά επίσης για να παύσουμε να επιρρίπτουμε το φταίξιμο σε αυτό που ονομάζεται Βρυξέλλες για οτιδήποτε πηγαίνει στραβά. Οι εθνικές κυβερνήσεις και τα κοινοβούλια αναλαμβάνουν την ευθύνη όταν όλα βαίνουν καλώς, αλλά όταν πηγαίνουν στραβά επιρρίπτουν την ευθύνη στις Βρυξέλλες. Πιστεύω ότι αυτές οι εκτιμήσεις αντικτύπου θα πρέπει να δείχνουν μόνο ποιος είναι υπεύθυνος και πού έγκειται η ευθύνη, επειδή είναι πάρα πολύ εύκολο να το κάνουμε. Επιπλέον, όταν κοιτάμε πίσω σε ό,τι συνέβη πριν από την Ευρωπαϊκή Ένωση, το κόστος αυτού ήταν απολύτως καταστροφικό.
<SPEAKER ID="218" NAME="Viviane Reding" LANGUAGE="EN">
Κύριε Πρόεδρε, η Επιτροπή χαιρετίζει την έκθεση, καθώς στηρίζει την ατζέντα μας για έξυπνη νομοθεσία και στοχεύει στην ενίσχυση της κοινής ευθύνης των θεσμικών οργάνων της ΕΕ σε αυτόν τον τομέα.
<P>
" Επιτροπή χαιρετίζει επίσης το γεγονός ότι η έκθεση στηρίζει ορισμένες από τις προτάσεις της οι οποίες απευθύνθηκαν στο Ευρωπαϊκό Κοινοβούλιο μέσω της ανακοίνωσης σχετικά με την έξυπνη νομοθεσία, αλλά γνωρίζουμε επίσης για τις λίγες εξαιρετικά προβληματικές προτάσεις. " Επιτροπή έχει ήδη καταστήσει σαφές στην ανακοίνωσή της για την έξυπνη νομοθεσία ότι δεν μπορεί και δεν θα δεχθεί αιτήματα τα οποία θα επηρέαζαν την αυτονομία της στη διενέργεια εκτιμήσεων αντικτύπου -επί παραδείγματι η εξωτερίκευση της επιτροπής εκτίμησης αντικτύπου- ή τα οποία διαφορετικά θα επηρέαζαν το δικό της δικαίωμα πρωτοβουλίας.
<P>
Επιτρέψτε μου να υπενθυμίσω ότι το Ευρωπαϊκό Ελεγκτικό Συνέδριο, σε πρόσφατη ειδική έκθεση σχετικά με τις εκτιμήσεις αντικτύπου στα θεσμικά όργανα της ΕΕ, έχει επιβεβαιώσει ότι το σύστημα εκτίμησης αντικτύπου της Επιτροπής υπήρξε αποτελεσματικό στην στήριξη λήψης αποφάσεων εντός των θεσμικών οργάνων της ΕΕ και στη βελτίωση της ποιότητας των προτάσεών μας. Το Ελεγκτικό Συνέδριο διαπίστωσε επίσης ότι η Επιτροπή έχει εφαρμόσει τις δομές οι οποίες χρειάζονται για έξυπνη νομοθεσία και ότι η επιτροπή εκτίμησης αντικτύπου σαφώς συμβάλει στη βελτίωση της ποιότητας των δικών μας εκτιμήσεων αντικτύπου.
<P>
" Επιτροπή θα λάβει θέση σχετικά με την έκθεση μετά την έγκριση του ψηφίσματος.
<SPEAKER ID="219" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 7 Ιουνίου στις 12.00 το μεσημέρι.
<P>
Θα ζητήσω από τους βουλευτές να επιδείξουν υπομονή αναφορικά με τις τρέχουσες διαφορές ως προς τη σειρά ομιλίας, καθώς ο πίνακας δεν λειτουργεί.
<P>
Γραπτές δηλώσεις (άρθρο 149 του Κανονισμού)
<SPEAKER ID="219" NAME="Véronique Mathieu" LANGUAGE="FR">
Οι εκτιμήσεις αντικτύπου έχουν σημαντική επίδραση στις νομοθετικές δραστηριότητες, γι' αυτό χρειάζονται νέες εξελίξεις, με τη σύσταση μηχανισμού ανεξάρτητου από αυτές τις εκτιμήσεις. Συνεπώς, αυτές δεν πρέπει να αιτιολογούν μια νομοθετική πρόταση, αλλά μάλλον να επιτρέπουν την αντικειμενική εξέταση των δεδομένων. Αυτό ισχύει επίσης και για τις επιστημονικές γνωμοδοτήσεις της Ευρωπαϊκής Αρχής για την Ασφάλεια των Τροφίμων (ΕΑΑΤ), η μεθοδολογία της οποίας έχει αμφισβητηθεί σε αρκετές περιπτώσεις, και για τις δημόσιες διαβουλεύσεις, όπου η διατύπωση των ερωτήσεων μπορεί να οδηγήσει κάποιον να αναμένει απαντήσεις τις οποίες οι υπηρεσίες της Επιτροπής θέλουν να ακούσουν. Για να καταπολεμηθούν αυτές οι καταχρήσεις στη νομοθετική διαδικασία, ζητούμε σαφή μεθοδολογία, ανάλυση εναλλακτικών και την επιλογή μη ανάληψης δράσης, καθώς και μέγιστη διαφάνεια και τη στενή συμμετοχή του Κοινοβουλίου.

<CHAPTER ID="020">
Κυρώσεις για σοβαρές παραβάσεις των κοινωνικών κανόνων στον τομέα των οδικών μεταφορών (συνοπτική παρουσίαση)
<SPEAKER ID="193" NAME="Πρόεδρος">
" ημερήσια διάταξη προβλέπει τη συνοπτική παρουσίαση της έκθεσης της κ. Hella Ranner, εξ ονόματος της Επιτροπής Μεταφορών και Τουρισμού, σχετικά με τις κυρώσεις για σοβαρές παραβάσεις των κοινωνικών κανόνων στον τομέα των οδικών μεταφορών.
<SPEAKER ID="194" NAME="Hella Ranner" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, θα ήθελα καταρχάς να ευχαριστήσω όλα τα μέλη της επιτροπής για την εποικοδομητική συνεργασία τους. " παρούσα έκθεση αφορά ένα σημαντικό ζήτημα. Επηρεάζει όποιον ταξιδεύει στους δρόμους της Ευρώπης. Αφορά τη συμμόρφωση με τις ώρες οδήγησης και τις περιόδους ανάπαυσης κατά τη μεταφορά εμπορευμάτων, η οποία χρήζει σημαντικών βελτιώσεων.
<P>
Οι συζητήσεις μας στην επιτροπή -σε συνδυασμό με τις πολλές συζητήσεις που διεξήχθησαν με ένα ευρύ φάσμα ενδιαφερομένων από όλες τις πλευρές, καθώς και τις συζητήσεις με εκπροσώπους των κρατών μελών- κατέδειξαν ότι είναι επιτακτική η άμεση βελτίωση της εφαρμογής των κανόνων για τις ώρες οδήγησης και τις περιόδους ανάπαυσης.
<P>
Οι κανόνες για τους ταχογράφους επίσης χρήζουν βελτίωσης. Τον Μάιο του 2009, η Επιτροπή υπέβαλε μια έκθεση που ανέλυε την εφαρμογή των κοινωνικών κανόνων όσον αφορά τις οδικές μεταφορές στα κράτη μέλη. Πρέπει να σημειωθεί ότι τα αποτελέσματα ήταν μάλλον απογοητευτικά. Οι κυρώσεις για την ίδια παράβαση σε διαφορετικά κράτη μέλη ποίκιλαν από 500 ευρώ έως 5.000 ευρώ. Κατά συνέπεια, όσο αυτό είναι δυνατόν -κυρίως, δηλαδή, στα σύνορα- οι οδηγοί φυσικά καταφεύγουν σε κράτη όπου οι κυρώσεις είναι μικρότερες. Αυτή η κατάσταση δεν μπορεί να συνεχιστεί. Οι διαφορές στη συχνότητα των ελέγχων οδηγεί επίσης σε μεγάλη αβεβαιότητα μεταξύ των οδηγών και των επιχειρήσεων.
<P>
Όχι μόνο υπάρχουν διαφορές στο επίπεδο των προστίμων, αλλά υπάρχει και μεγάλη απόκλιση στα είδη των διαθέσιμων κυρώσεων και στην κατηγοριοποίηση των μεμονωμένων παραβάσεων. Αυτή η κατάσταση δεν μπορεί να συνεχιστεί, διότι ο στόχος τέτοιων κανόνων δεν είναι μόνο η οδική ασφάλεια και η προστασία των εργαζομένων, αλλά -και αυτό οφείλουμε να το θυμόμαστε- και ο θεμιτός ανταγωνισμός. Σε περιόδους κρίσης, οι επιχειρήσεις δέχονται αυξανόμενες πιέσεις. Υπάρχει πίεση στις τιμές. " ασφάλεια όλων όσοι βρίσκονται στον δρόμο και, ασφαλώς, και των άμεσα εμπλεκόμενων οδηγών πρέπει, συνεπώς, να διασφαλίζεται.
<P>
Όπως όλοι γνωρίζουμε, αυτό μπορεί να επιτευχθεί μόνο εάν διαθέτουμε ένα αποτελεσματικό ποινικό σύστημα. Οι κυρώσεις πρέπει να είναι σαφείς, διαφανείς και κυρίως, συγκρίσιμες. Εάν επιθυμούμε ο κανονισμός για τις ώρες οδήγησης και τις περιόδους ανάπαυσης να είναι επιτυχής, τότε οι κανονισμοί πρέπει να μεταφερθούν με λογικό τρόπο στα κράτη μέλη - και αυτό είναι το σημαντικότερο σημείο στην έκθεση. Εν πάση περιπτώσει, χρειαζόμαστε συχνότερους και καλύτερους ελέγχους, καθώς και ενημέρωση για τους κανονισμούς, όχι μόνο για τους οδηγούς από τα κράτη μέλη μας αλλά και για τους οδηγούς από τρίτες χώρες. Φυσικά, αυτοί δεν είναι πάντοτε εξοικειωμένοι με τα συστήματά μας.
<P>
Συνεπώς, είναι σημαντικό να επιτευχθεί ανταλλαγή πληροφοριών, και αυτό πρέπει να έχει τη βάση του στην Επιτροπή. Ένας οργανισμός με γενικές αρμοδιότητες για την οδική ασφάλεια θα μπορούσε να είναι υπεύθυνος γι' αυτό. Στο πλαίσιο αυτό, θεωρώ ότι δεν έχει σημασία ποια υπηρεσία ασχολείται με τη συνένωση ελέγχων και αποτελεσμάτων. Ένα πράγμα είναι σαφές, ωστόσο: είναι απαραίτητη η ύπαρξη μιας τέτοιας υπηρεσίας. Το άρθρο 83(2) της Συνθήκης της Λισαβόνας μας επιτρέπει να παρεμβαίνουμε στους κανόνες των κρατών μελών και να ελέγχουμε εάν οι νομικές διατάξεις εναρμονίζονται ανάλογα. Δεν υπήρχε αμφιβολία στην επιτροπή -ήταν αδιαμφισβήτητο- ότι είναι προς το συμφέρον μας και προς το συμφέρον της ασφάλειάς μας να αξιοποιήσουμε αυτήν τη δυνατότητα.
<P>
Υπάρχει ένας ακόμη σημαντικός παράγοντας που θα ήθελα να αναφέρω πριν ολοκληρώσω τις παρατηρήσεις μου. Εάν επιθυμούμε οι οδηγοί να συμμορφώνονται με τις περιόδους ανάπαυσης, τότε πρέπει να τους παρέχουμε την αναγκαία υποδομή. Σε πολλά κράτη μέλη, δεν υπάρχουν επαρκείς ασφαλείς χώροι στάθμευσης. Εναπόκειται στα κράτη μέλη να τους παράσχουν, διότι μόνο τότε θα μπορούν οι κανόνες να επιφέρουν πραγματικά το επιθυμητό αποτέλεσμα.
<P>
Ευελπιστώ ότι η Επιτροπή θα συνεχίσει να λαμβάνει σοβαρά υπόψη αυτό το πρόβλημα και είμαι πεπεισμένη ότι το Κοινοβούλιο πρέπει να συμφωνήσει και θα συμφωνήσει με αυτό. " παρούσα έκθεση δεν πρέπει να αποτελέσει το τέλος αυτής της εργασίας. Ίσως να είναι μόνο η αρχή. Είναι ένα ζήτημα συνένωσης δυνάμεων για την επίτευξη καλύτερου ελέγχου και εναρμόνισης, και αναμένω από την Επιτροπή να υποβάλει μια έκθεση εντός του προσεχούς έτους για πιθανά μέτρα εναρμόνισης, συμπεριλαμβανομένων αυτών βάσει του νέου κανόνα στη Συνθήκη της Λισαβόνας.
<SPEAKER ID="195" NAME="Γεώργιος Παπανικολάου" AFFILIATION="PPE">
Κύριε Πρόεδρε, θέλω πραγματικά να συγχαρώ την εισηγήτρια για την εξαιρετική έκθεση. Είναι γεγονός ότι οι διαφορές σε ό,τι αφορά τις κυρώσεις, τους τύπους των κυρώσεων, τα πρόστιμα, την κατάταξη των παραβάσεων -και εδώ είναι που θέλω να δώσω έμφαση σε αυτήν την παρέμβαση- σε κάθε κράτος μέλος είναι μεγάλες. Και ακριβώς για αυτόν τον λόγο, δίδεται πολύ σωστά μεγάλη έμφαση στην έκθεση αυτή, και πολύ σωστά η εισηγήτρια αναφέρει στο τέλος της τοποθέτησής της ότι πρέπει σύντομα να έχουμε συγκεκριμένα μέτρα εναρμόνισης από την Επιτροπή.
<P>
Κύριε Πρόεδρε, κυρίες και κύριοι συνάδελφοι, στην Ελλάδα τα ατυχήματα είναι πολλά και συχνά, οι παραβάσεις είναι αρκετές και είναι δεδομένο ότι, αν δεν καταφέρουμε σε ευρωπαϊκό επίπεδο να συντονίσουμε τις νομοθεσίες, αν δεν καταφέρουμε να υπάρχει μια εναρμόνιση των πρακτικών και, εντέλει, οι έλεγχοι να γίνονται με πιο συγκεκριμένο και πιο συντονισμένο τρόπο σε ευρωπαϊκό επίπεδο, τότε δυστυχώς δεν θα μπορέσουμε να περιορίσουμε αυτό το μεγάλο πρόβλημα.
<P>
Ειδικά για τη χώρα μας, αυτό είναι ένα πολύ ευαίσθητο ζήτημα και για αυτό πιστεύουμε ότι η έκθεση αυτή θα αποτελέσει σημαντική αφετηρία για τη συνέχεια.
<SPEAKER ID="196" NAME="Antonio Tajani">
Αντιπρόεδρος της Επιτροπής. - (FR) Κύριε Πρόεδρε, κυρίες και κύριοι, θα ήθελα καταρχάς να ευχαριστήσω -τόσο προσωπικά όσο και εξ ονόματος του συναδέλφου μου, κ. Kallas, τον οποίο αντικαθιστώ- την κ. Ranner για την έκθεσή της επί μιας τόσο σημαντικής πτυχής των κοινωνικών κανόνων στις οδικές μεταφορές.
<P>
" αρχική έκθεση της Επιτροπής υπογράμμιζε τις πολύ σημαντικές διαφορές μεταξύ των κυρώσεων που επιβάλλονται στα κράτη μέλη για σοβαρές παραβάσεις των κοινωνικών κανόνων στις οδικές μεταφορές. Οι κυρώσεις ποικίλλουν όσον αφορά το είδος και την κατηγορία της σοβαρότητας, καθώς και το επίπεδο των προστίμων. Για παράδειγμα, ένας οδηγός που υπερβαίνει τον μέγιστο ημερήσιο χρόνο οδήγησης διακινδυνεύει ένα πρόστιμο το οποίο μπορεί να είναι 10 φορές υψηλότερο στην Ισπανία απ' ό,τι στην Ελλάδα.
<P>
" Επιτροπή επικροτεί την απόφαση του Κοινοβουλίου να δώσει συνέχεια στην έκθεση που συνέταξε. Το Κοινοβούλιο επισημαίνει ότι η υφιστάμενη κατάσταση δεν είναι ικανοποιητική, δεδομένου ότι οι οδηγοί και οι μεταφορείς μπορεί να θεωρήσουν εσφαλμένα ότι το να διαπράξουν μια παράβαση σε ένα κράτος μέλος είναι λιγότερο σοβαρό απ' ό,τι σε κάποιο άλλο. Προφανώς, αυτό μπορεί να αποβεί επιζήμιο για την οδική ασφάλεια και τον ανταγωνισμό. " έκθεση του Κοινοβουλίου, συνεπώς, συμβάλλει σημαντικά στις προσπάθειες της Επιτροπής να συντονίσει την εναρμονισμένη εφαρμογή των ισχυόντων κανόνων.
<P>
" έκθεση του Κοινοβουλίου αναφέρει, μεταξύ άλλων, τη θέσπιση ελάχιστων και μέγιστων κυρώσεων για κάθε παράβαση των κοινωνικών κανόνων και υπογραμμίζει ότι το άρθρο 83 της Συνθήκης της Λισαβόνας προβλέπει τη δυνατότητα καθορισμού ελάχιστων κανόνων όσον αφορά τις κυρώσεις, όπως είπε η εισηγήτρια. " Επιτροπή πρόκειται σύντομα να ελέγξει σε ποιον βαθμό και με ποιον τρόπο μπορούν να χρησιμοποιηθούν αυτές οι νέες διατάξεις της συνθήκης, προκειμένου να βελτιωθεί η εφαρμογή των κοινωνικών κανόνων στις οδικές μεταφορές.
<P>
Σας είμαι ευγνώμων για αυτήν την εξαιρετικά εποικοδομητική έκθεση και μπορώ να σας διαβεβαιώσω ότι τα θέματα που τέθηκαν και οι προτάσεις που υποβλήθηκαν από το Ευρωπαϊκό Κοινοβούλιο θα εξετασθούν από την Επιτροπή.
<SPEAKER ID="197" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο Τρίτη, 18 Μαΐου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="993" NAME="Artur Zasada  " LANGUAGE="PL">
" σημερινή συζήτηση μας πληροφόρησε για τις σημαντικές αποκλίσεις στις κυρώσεις για σοβαρές παραβάσεις των κοινωνικών κανόνων στις οδικές μεταφορές, όπως προβλέπονται στη νομοθεσία των 27 κρατών μελών. Συνεπώς, θεωρώ πολύτιμη ιδέα να προετοιμαστεί ένα πολύγλωσσο φυλλάδιο το οποίο θα παρείχε στους οδηγούς και τις επιχειρήσεις σαφείς πληροφορίες για τους κοινωνικούς κανόνες σε διαφορετικά κράτη μέλη. Το φυλλάδιο πρέπει να περιέχει έναν κατάλογο με εκτιμήσεις των κυρώσεων που μπορεί να επιβληθούν σε έναν οδηγό για την παράβαση ενός συγκεκριμένου κανόνα. Άλλο ένα ενδιαφέρον σημείο είναι η χρήση τεχνολογίας RDS-TMC αντί του GPS, προκειμένου να ενημερώνονται οι οδηγοί σε πραγματικό χρόνο για τις κυρώσεις που ισχύουν στη χώρα όπου βρίσκονται τη συγκεκριμένη στιγμή.

<CHAPTER ID="004-06">
6. O αντίκτυπος της εκτεταμένης αστικοποίησης στην Ισπανία στα ατομικά δικαιώματα των ευρωπαίων πολιτών, το περιβάλλον και την εφαρμογή του δικαίου της ΕΕ, βάσει των αναφορών που ελήφθησαν (
<P>
- Πριν από την ψηφοφορία
<SPEAKER ID="072" NAME="Michael Cashman" AFFILIATION="PSE">
Κύριε Πρόεδρε, θα ήθελα να πληροφορήσω το Κοινοβούλιο ότι, για λόγους αρχής, θα ήθελα να αποσύρω το όνομά μου από την εναλλακτική πρόταση ψηφίσματος της Σοσιαλιστικής Ομάδας σχετικά με την έκθεση Auken. Επιπλέον, μετά από πέντε χρόνια εργασίας επάνω σε αυτό το ζήτημα, θα ήθελα να πληροφορήσω τους Βουλευτές ότι θα καταψηφίσω και τις δύο εναλλακτικές προτάσεις ψηφίσματος και θα υπερψηφίσω την έκθεση Auken.
<P>
(Χειροκροτήματα)
<SPEAKER ID="073" NAME="Margrete Auken">
εισηγήτρια. - (DA) Κύριε Πρόεδρε, κυρίες και κύριοι, πολίτες της ΕΕ, αυτή έκθεση είναι το αποτέλεσμα εκτεταμένης εργασίας της Επιτροπής Αναφορών, με τη συμμετοχή Βουλευτών από όλες τις πολιτικές ομάδες. Θα ήθελα να ευχαριστήσω και τον Πρόεδρο και τους σκιώδεις εισηγητές για την εξαιρετική εργασία τους. Ως εισηγητής γνωμοδότησης της επιτροπής, προσωπικά υπήρξα απόλυτα αφοσιωμένη σε αυτό το ζήτημα. Φυσικά, είχε τεράστια επίδραση στις ζωές δεκάδων χιλιάδων πολιτών της ΕΕ που ζουν στην Ισπανία και επηρέασε και την ισπανική ύπαιθρο και την ισπανική οικονομία. " έκθεση έχει τώρα εγκριθεί από την επιτροπή αφού ψηφίστηκε από πλειοψηφία των δύο τρίτων. Πρόκειται για ένα πλήρες κείμενο που διαφοροποιεί μεταξύ των πολλών διαφορετικών απόψεων της ισπανικής αστικοποίησης.
<P>
Υπάρχει το πρόβλημα των θεμελιωδών δικαιωμάτων των Ευρωπαίων πολιτών, που συμπεριλαμβάνει το δικαίωμα στην νόμιμα αποκτηθείσα περιουσία. Το Ευρωπαϊκό Κοινοβούλιο έχει ήδη δεσμευτεί να σέβεται αυτά τα δικαιώματα και όλα τα κράτη μέλη δεσμεύονται από αυτά. Υπάρχει το πρόβλημα της καταστροφικής επίδρασης της εκτεταμένης αστικοποίησης στο περιβάλλον, ειδικότερα σε παράκτιες περιοχές και στα νησιά της Ισπανίας, αλλά και σε άλλες περιοχές όπως γύρω από τη Μαδρίτη. Υπάρχει το πρόβλημα της αναβίωσης του ισπανικού νόμου του 1988 για τις παράκτιες περιοχές, που τώρα ξαφνικά δεν αναγνωρίζει σε πολλούς ανθρώπους το δικαίωμα να κατοικήσουν στα σπίτια τους - και σε ορισμένες περιπτώσεις είχε σαν αποτέλεσμα ακόμα και την κατεδάφιση αυτών των σπιτιών. Μετά υπάρχει το πρόβλημα των συνεπειών των χιλιάδων υποτιθέμενα παράνομων οικιών που οικοδομήθηκαν με την έγκριση των δήμων αλλά στη συνέχεια ανακηρύχτηκαν παράνομα, όπου ο αθώος αγοραστής γίνεται το θύμα των διεφθαρμένων πρακτικών αστικοποίησης. Τέλος, υπάρχει το πρόβλημα της έλλειψης νομικής βεβαιότητας και της κατάλληλης αποζημίωσης για τα θύματα των σκανδάλων ιδιοκτησίας.
<P>
Δεν έχω αμφιβολία για το ποιος έχει την ευθύνη για αυτές τις εκτεταμένες παρανομίες και λυπάμαι που αυτές οι παραβάσεις από τις δημοτικές και περιφερειακές αρχές έχουν υπονομεύσει τις απόπειρες πολλών άλλων για τη δημιουργία αειφόρου ανάπτυξης, όπου μια υγιής οικονομία βαδίζει χέρι με χέρι με σεβασμό για το περιβάλλον και την πολιτιστική κληρονομιά. " έκθεση αξίζει μια ορθή συζήτηση όπου όλες οι απόψεις μπορούν να ακουστούν. Είναι απαράδεκτο το ότι οι νέοι μας κανονισμοί το απαγορεύουν. Αυτοί οι κανονισμοί πρέπει να τροποποιηθούν όσο το δυνατό συντομότερα, ειδικά όταν πρόκειται για εκθέσεις που αφορούν καταγγελίες Ευρωπαίων πολιτών. Σας ζητώ να απορρίψετε τα δύο εναλλακτικά ψηφίσματα. Παρόλο που βασίζονται στην έκθεσή μου, δεν είναι αμερόληπτα. Δεν αντικατοπτρίζουν τις λεπτομερείς και τεκμηριωμένες εκτιμήσεις τις οποίες ψήφισε η επιτροπή.

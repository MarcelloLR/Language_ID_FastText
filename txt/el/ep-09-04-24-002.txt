<CHAPTER ID="002">
25η ετήσια έκθεση της Επιτροπής για τον έλεγχο της εφαρμογής του κοινοτικού δικαίου (2007) (συζήτηση) 
<SPEAKER ID="006" NAME="Πρόεδρος">
Το επόμενο σημείο είναι η έκθεση της κ. Frassoni, εξ ονόματος της Επιτροπής Νομικών Υποθέσεων, σχετικά με την 25η ετήσια έκθεση της Επιτροπής για τον έλεγχο της εφαρμογής του κοινοτικού δικαίου (2007).
<SPEAKER ID="007" NAME="Monica Frassoni">
εισηγήτρια. - (IT) Κυρία Πρόεδρε, κυρίες και κύριοι, πρόκειται για την τρίτη έκθεση που αναλαμβάνω σχετικά με την εφαρμογή του κοινοτικού δικαίου και οφείλω να ομολογήσω ότι -με όλο το σεβασμό προς το σημαντικό έργο που επιτελέσαμε, σε συνεργασία με την Επιτροπή- δεν πιστεύω ότι μπορούμε να θεωρήσουμε τους εαυτούς μας ιδιαιτέρως ικανοποιημένους. Τρία είναι, κατά τη γνώμη μου, τα βασικότερα προβλήματα τα οποία θα ήθελα να αναφέρω και τα οποία τράβηξαν την προσοχή μας και ιδιαιτέρως την προσοχή της Επιτροπής στην έκθεσή μας.
<P>
Σε σύγκριση με το αρχικό στάδιο, διακρίνω μια τάση της Επιτροπής να δίνει λιγότερη προσοχή στα όσα κάνει και ερωτά το Κοινοβούλιο, δεδομένου ότι σε αντίθεση με την πρακτική του παρελθόντος, δεν λάβαμε σχεδόν καμία απάντηση στα ερωτήματα που θέσαμε κατά τη σύνταξη των δύο τελευταίων εκθέσεων. Πρέπει να πω ότι αυτό προκαλεί κάποια απογοήτευση, από τη στιγμή που όλοι είχαμε συμφωνήσει ότι το ζήτημα της εφαρμογής του κοινοτικού δικαίου αποτελούσε προτεραιότητα στα πλαίσια του στόχου της "βελτίωσης της νομοθεσίας".
<P>
Συναντήσαμε τα ακόλουθα προβλήματα: τα τρία θεμελιώδη ζητήματα τα οποία συζητήσαμε με την Επιτροπή ήταν η διαφάνεια, οι πόροι και η διάρκεια των διαδικασιών.
<P>
Βλέπουμε ότι, όσον αφορά το νέο σημείο που αναπτύξαμε από κοινού, με άλλα λόγια το ζήτημα της διαφάνειας, η πρόοδος που σημειώθηκε υπήρξε μάλλον αργή και στην πραγματικότητα, με τους νέους κανονισμούς σχετικά με την πρόσβαση στα έγγραφα, η ευκαιρία για όσους διεξάγουν διαδικασία επί παραβάσει, όσους ζητούν την εκκίνηση μιας τέτοιας διαδικασίας ή προσπαθούν να κατανοήσουν το λόγο για τον οποίο κινήθηκε ή έκλεισε μια υπόθεση παράβασης, μειώνεται βάσει κάθε κριτηρίου.
<P>
Δεύτερον, θα ήθελα να αναφερθώ στο ζήτημα του καθορισμού των προτεραιοτήτων: ο καθορισμός των προτεραιοτήτων, ο σεβασμός και η διεξαγωγή των διαδικασιών επί παραβάσει πρέπει να γίνονται βάσει όχι απλώς τεχνικών αλλά και πολιτικών αποφάσεων. Δυστυχώς σε αυτό το σημείο βλέπουμε ότι παρά το ότι έχουν περάσει τρία ή τέσσερα χρόνια από τότε που αρχίσαμε να ασχολούμαστε με το ζήτημα, ακόμη αντιμετωπίζουμε προβλήματα σχετικά με τον έλεγχο και τον μηχανισμό διαφάνειας, όχι μόνο εσωτερικά, δηλαδή όσον αφορά την Επιτροπή, αλλά και σε εξωτερικό επίπεδο.
<P>
Θα ήθελα να σας παραθέσω δύο παραδείγματα που αφορούν ειδικότερα το περιβαλλοντικό κοινοτικό δίκαιο. Γνωρίζουμε ότι αποτελεί το βασικότερο πρόβλημα όσον αφορά την εφαρμογή του ευρωπαϊκού δικαίου. Ωστόσο, τόσο από πλευράς πόρων, όσο και από πλευράς προτεραιοτήτων, παρατηρούμε ακόμη σημαντικές υστερήσεις στον τομέα αυτό.
<P>
Ένα από τα σημαντικότερα ζητήματα, το οποίο συζητήθηκε με την Επιτροπή υπό τους πιο θετικούς όρους, υπήρξε η μείωση της χρονικής διάρκειας των διαδικασιών μέσω ενός συνόλου μηχανισμών, οι οποίοι προτάθηκαν και εν μέρει συμφωνήθηκαν με την Επιτροπή. Εντούτοις, και σε αυτό το ζήτημα έχουμε οδηγηθεί σε αδιέξοδο λόγω κάποιας αδράνειας η οποία, ελπίζω, να ξεπεραστεί στο μέλλον.
<P>
Επίσης, ένα άλλο ζήτημα το οποίο συζητήθηκε εκτενώς με την Επιτροπή, ήταν το "πιλοτικό πρόγραμμα": πρόκειται για ένα πρόγραμμα σύμφωνα με το οποίο όταν ένας πολίτης υποβάλει μια καταγγελία στην Επιτροπή, η καταγγελία του προωθείται στο κράτος μέλος το οποίο καλείται να απαντήσει. Ωστόσο, η αξιολόγηση που δόθηκε από ορισμένα κράτη μέλη, και ιδιαιτέρως τον Επίτροπο κ. Tajani, σχετικά με τη λειτουργία του παραπάνω πιλοτικού προγράμματος, είναι σχετικά ανεπαρκής. Το γεγονός ότι η Επιτροπή έχει σταματήσει να απευθύνεται γραπτώς απευθείας προς όσους κατηγορούνται για πιθανή παράβαση, ελαττώνει ουσιαστικά το κίνητρο μιας τυχόν υπαίτιας διοίκησης να απαντήσει.
<P>
Έτσι έχουν τα πράγματα: εάν μια υπηρεσία ενός ιταλικού υπουργείου γράψει σε μια περιφέρεια, η ενέργεια αυτή θα είναι πολύ λιγότερο αποτελεσματική από ότι θα ήταν εάν η επιστολή αποστελλόταν κατευθείαν από την Επιτροπή. Αυτά είναι τα ζητήματα τα οποία θίγει η κριτική σχετικά με το πιλοτικό πρόγραμμα. Δυστυχώς όμως η Επιτροπή δεν έχει δώσει ικανοποιητικές απαντήσεις. Κυρία Πρόεδρε, επιφυλάσσομαι του δικαιώματος να επανέλθω στο δεύτερο μέρος της συζήτησης προκειμένου να απαντήσω στα σχόλια που είμαι σίγουρη ότι θα κάνει ο Αντιπρόεδρος Tajani.
<SPEAKER ID="008" NAME="Antonio Tajani">
Αντιπρόεδρος της Επιτροπής. - (FR) Κυρία Πρόεδρε, βρίσκομαι σήμερα εδώ εξ ονόματος του Προέδρου Barroso, ο οποίος μου ζήτησε να απολογηθώ εκ μέρους του για την αδυναμία του να παραστεί στη συζήτηση αυτή σχετικά με την ετήσια έκθεση για τον έλεγχο της εφαρμογής του κοινοτικού δικαίου για το έτος 2007.
<P>
" Επιτροπή χαιρετίζει τη στήριξη του Κοινοβουλίου στην προσέγγιση που αποτυπώθηκε στην ανακοίνωση της Επιτροπής "Μια Ευρώπη αποτελεσµάτων - εφαρµογή του κοινοτικού δικαίου", το 2007.
<P>
" Επιτροπή Barroso δίνει ιδιαίτερη έμφαση στην ορθή εφαρμογή του κοινοτικού δικαίου, θέτοντάς τη στην κορυφή των προτεραιοτήτων της. Για το λόγο αυτό, η Επιτροπή κάνει μεγάλες προσπάθειες να βελτιώσει τις μεθόδους εργασίας της προς όφελος των πολιτών και των επιχειρήσεων, όπως αναφέρεται και στην ανακοίνωση του 2007.
<P>
Προηγούμενα ψηφίσματα του Κοινοβουλίου ενέπνευσαν μεγάλο μέρος των πρωτοβουλιών που απαριθμούνται στην ανακοίνωση. Πρώτον, τον περασμένο Ιανουάριο, εισάγαμε συχνότερη λήψη αποφάσεων για τις διαδικασίες επί παραβάσει με σκοπό την ταχύτερη επίλυση των υποθέσεων. Δεύτερον, τον περασμένο Απρίλιο έγινε η εκκίνηση του "ευρωπαϊκού πιλοτικού προγράμματος" σε 15 κράτη μέλη προκειμένου να δοκιμαστεί μια νέα μέθοδος για τη βελτίωση της διαδικασίας επίλυσης προβλημάτων και της διαθεσιμότητας των πληροφοριών. Τρίτον, κύρια επιδίωξη της πρωτοβουλίας, η οποία συνάδει με τα συμφέροντα του Κοινοβουλίου, είναι η καλύτερη εξυπηρέτηση των συμφερόντων των πολιτών και των επιχειρήσεων όσον αφορά την εφαρμογή του κοινοτικού δικαίου καθώς και τις παραβάσεις αυτού. Τέταρτον, η Επιτροπή θα εξακολουθήσει να αποφασίζει επί της δίωξης των παραβάσεων σε περιπτώσεις μη συμμόρφωσης με το πλαίσιο του "πιλοτικού προγράμματος", κυρίως μέσω της διαδικασίας επί παραβάσει. Πέμπον, ο Πρόεδρος Barroso απέστειλε, το Δεκέμβριο του 2008, γραπτή επιστολή προς τον Πρόεδρο της Επιτροπής Νομικών Υποθέσεων του Κοινοβουλίου, κ. Gargani, στην οποία αναλύονται λεπτομερώς οι επιδώσεις του πιλοτικού προγράμματος. Στην ίδια επιστολή, επιβεβαιώνεται η πρόθεση της Επιτροπής να αποστείλει στο Κοινοβούλιο λεπτομερή έκθεση σχετικά με το πρώτο έτος λειτουργίας του προγράμματος και ήδη έχει αρχίσει η σχετική προπαρασκευαστική εργασία.
<P>
Σε συνέχεια της παραπάνω ανακοίνωσης, η Επιτροπή ενέκρινε μια πιο πολιτική ετήσια έκθεση η οποία, ενώ επίσης επισημαίνει το έργο που έχει συντελεστεί κατά τα τελευταία χρόνια, επιχειρεί, ταυτόχρονα, να καθορίσει προτεραιότητες σχετικά με την εφαρμογή του κοινοτικού δικαίου και να διαμορφώσει ένα πρόγραμμα για την υλοποίηση των προτεραιοτήτων αυτών.
<P>
" έκθεση αποτελεί σημαντική και στρατηγική τοποθέτηση της Επιτροπής επί μιας βασικής πλευράς του προγράμματος για "βελτίωση της νομοθεσίας". Ένας από τους στόχους της πρωτοβουλίας αυτής είναι η παροχή χρησιμότερων πληροφοριών προς το Κοινοβούλιο, ούτως ώστε να διαμορφωθεί ένα καλύτερο πλαίσιο για τη διεξαγωγή διοργανικών συζητήσεων.
<P>
Το Κοινοβούλιο έχει χαιρετίσει τον καθορισμό των προτεραιοτήτων που περιλαμβάνονται στην ετήσια έκθεση για το 2008 και ιδιαιτέρως όσες αναφέρονται στα θεμελιώδη δικαιώματα και την ποιότητα ζωής. Για πρώτη φορά, η Επιτροπή χρησιμοποίησε την ετήσια έκθεσή της για τον καθορισμό πιο συγκεκριμένων προτεραιοτήτων ανά τομέα. Στόχος μας είναι να επικεντρωθούμε σε δράσεις οι οποίες θα επιφέρουν επαρκέστερα αποτελέσματα προς όφελος όλων των πολιτών και των επιχειρήσεων.
<P>
Οι δράσεις που ελήφθησαν βάσει των προτεραιοτήτων που καθορίστηκαν πέρυσι και η πρόοδος που σημειώθηκε, θα συμπεριληφθούν στην φετινή ετήσια έκθεση μαζί με τις νέες προτεραιότητες για την περίοδο 2009-2010.
<P>
Σας ευχαριστώ. Θα ήθελα πολύ να ακούσω τα όσα έχουν να συνεισφέρουν οι βουλευτές στη συζήτηση και θα απαντήσω στην κ. Frassoni κατά το τέλος της συζήτησης.
<SPEAKER ID="009" NAME="Diana Wallis">
εισηγήτρια της γνωμοδότησης της Επιτροπής Αναφορών. - Κυρία Πρόεδρε, θα ήθελα να συγχαρώ την κ. Frassoni για την έκθεσή της. Πιστεύω ότι και η ίδια, όπως εγώ, έχει απολαύσει τη συνεργασία μας, κατά τα τελευταία δύο ή τρία χρόνια, στα πλαίσια της έκθεσης αυτής του Κοινοβουλίου. Απόλαυσα τη συνεργασία. Δεν απόλαυσα, ωστόσο, το γεγονός ότι κάθε χρόνο καταλήγουμε να επαναλαμβανόμαστε και να γυρνάμε συνεχώς γύρω από τα ίδια θέματα.
<P>
Τα πράγματα θα έπρεπε να είναι πολύ απλά, διότι το ζήτημα είναι να καταστούν οι πολίτες μας ικανοί να δουν τι είναι το ευρωπαϊκό δίκαιο, να γνωρίσουν τη διαδικασία επιβολής του σε περίπτωση που ανακύψει πρόβλημα και, τελικά, να διαπιστώσουν τα αποτελέσματα της επιβολής του. Εντούτοις, υπό τις παρούσες συνθήκες, φαίνεται ότι πρέπει να συνεχίσουμε να ανακαλύπτουμε συνεχώς νέους μηχανισμούς για το χειρισμό μιας διαδικασίας η οποία αν και ήδη υφίσταται, δεν είναι ούτε εμφανής ούτε διάφανη.
<P>
Έχει σημειωθεί κάποια πρόοδος, υπό την έννοια ότι η αρχή της διαδικασίας, η ανάγκη, δηλαδή, να καταστεί κατανοητό το κοινοτικό δίκαιο, έχει υιοθετηθεί από την Επιτροπή και είμαι χαρούμενη που πλέον βλέπουμε, σχεδόν τακτικά, νομοθετικές πράξεις να προλογίζονται από τις αποκαλούμενες περιλήψεις για τους πολίτες. Με αυτόν τον τρόπο μπορούμε να δούμε, τόσο εμείς όσο και αυτοί τους οποίους εκπροσωπούμε, προς ποιά κατεύθυνση πρέπει να πορευτούμε και ποιό στόχο πρέπει να επιτύχει η νομοθεσία.
<P>
Αντιθέτως, όταν φθάνουμε στη διαδικασία επιβολής του δικαίου, βρισκόμαστε σε μια θέση όπου η απόφαση για την επιβολή ή μη -γιατί η τάδε απόφαση μπορεί ή δεν μπορεί να ληφθεί- παραμένει λιγότερο από εμφανής και οι πολίτες συχνά μένουν με την απορία. Πρόσφατα λάβαμε μια επιστολή από κάποιον ο οποίος προσπαθούσε μάταια να λάβει μια εφαρμοστέα νομοθετική πράξη και πλέον δηλώνει τόσο αηδιασμένος από το όλο ευρωπαϊκό οικοδόμημα, ώστε από υπέρμαχος της Ευρωπαϊκής Ένωσης κατέληξε να στηρίζει ένα αντι-ευρωπαϊκό κόμμα.
<P>
Αυτό είναι το μείζον ζήτημα: εάν η κατάσταση δεν διορθωθεί, θα ρίξουμε σε ανυποληψία τόσο το ευρωπαϊκό δίκαιο όσο και το σύνολο των θεσμών μας. Είναι τόσο σοβαρό πράγματι. Όλοι οι βουλευτές, τις τελευταίες αυτές ημέρες της θητείας μας, περνούμε το χρόνο μας τρέχοντας μανιωδώς από τριμερή σύσκεψη σε τριμερή σύσκεψη και από συμφωνία σε πρώτη ανάγνωση σε συμφωνία σε πρώτη ανάγνωση, επιχειρηματολογώντας επί των διατυπώσεων και φράσεων των νομοθετικών πράξεων. Αυτό είναι πολύ καλό. Αλλά, εάν στο τέλος όσα αποφασίζουμε δεν εφαρμόζονται με τον τρόπο που αναμένουν οι πολίτες, αναρωτιόμαστε: ποιό τελικά είναι το νόημα όλων αυτών;
<P>
Όλα τα θεσμικά όργανα είναι υπεύθυνα για το έλεγχο του ευρωπαϊκού δικαίου. Εσείς, η Επιτροπή, έχετε την πρωταρχική ευθύνη και εύχομαι, κατά κάποιον τρόπο, να πάψουμε να επαναλαμβάνουμε την ίδια συζήτηση, στο ίδιο ύφος κάθε χρόνο.
<SPEAKER ID="010" NAME="Tadeusz Zwiefka" LANGUAGE="PL">
Κυρία Πρόεδρε, μία από τις βασικές αρχές λειτουργίας της Ευρωπαϊκής Ένωσης είναι ότι τα κράτη μέλη αποδέχονται την υποχρέωση μεταφοράς και εφαρμογής του κοινοτικού δικαίου. " αρχή αυτή είναι θεμελιώδης για τη διαδικασία ολοκλήρωσης. Αναμφίβολα υφίσταται ανάγκη συνεχούς και ενεργούς συνεργασίας μεταξύ της Επιτροπής και των κρατών μελών προκειμένου να δοθούν γρήγορες και επαρκείς απαντήσεις στα ερωτήματα των πολιτών, να ασκηθεί κριτική και να αποκατασταθούν οι παραβάσεις κατά την εφαρμογή του κοινοτικού δικαίου. Χαιρετίζω τη δήλωση της Επιτροπής για στενότερη συνεργασία με το Ευρωπαϊκό Κοινοβούλιο σχετικά με την υποβολή εκθέσεων και την εφαρμογή του κοινοτικού δικαίου.
<P>
Τα εθνικά δικαστήρια παίζουν θεμελιώδη ρόλο στην εφαρμογή του κοινοτικού δικαίου και, επομένως, στηρίζω πλήρως τις προσπάθειες της Επιτροπής να ορίσει πρόσθετες απαιτήσεις κατάρτισης για δικαστές, νομικούς και δημοσίους υπαλλήλους στα κράτη μέλη. Ωστόσο, η αποτελεσματική εφαρμογή του κοινοτικού δικαίου εξακολουθεί να αντιμετωπίζει σοβαρές προκλήσεις, περιλαμβανομένων μεγάλων καθυστερήσεων στην μεταφορά των οδηγιών.
<P>
Ένας από τους σημαντικότερους μηχανισμούς που επιτρέπουν την εξακρίβωση του τρόπου εφαρμογής του ευρωπαϊκού δικαίου, είναι το σύστημα αίτησης για την έκδοση προδικαστικής αποφάσεως, σκοπός της οποίας είναι να εξασφαλιστεί από τα εθνικά δικαστήρια η ομοιόμορφη ερμηνεία και εφαρμογή του ευρωπαϊκού δικαίου σε όλα τα κράτη μέλη.
<P>
Βασικό πρόβλημα της διαδικασίας αίτησης για την έκδοση προδικαστικής αποφάσεως είναι ο χρόνος που απαιτείται έως ότου ληφθεί η απάντηση του Δικαστηρίου των Ευρωπαϊκών Κοινοτήτων, ο οποίος δυστυχώς εξακολουθεί να ανέρχεται γύρω στους 20 μήνες. Ο λόγος είναι πάντοτε ο ίδιος - η μετάφραση του φακέλου της υπόθεσης σε όλες τις γλώσσες της ΕΕ. Αυτό παίρνει περίπου εννέα μήνες. Φυσικά, οι μεταφράσεις αυτές είναι εξαιρετικά σημαντικές διότι εξασφαλίζουν ευρεία πρόσβαση στις πιο πρόσφατες και σημαντικότερες ευρωπαϊκές αποφάσεις, κάτι που ενισχύει την ασφάλεια δικαίου στην Ευρωπαϊκή Ένωση. Ωστόσο, η επιτυχία ή αποτυχία της αποτελεσματικής εισαγωγής του κοινοτικού δικαίου καθορίζεται τελικά από το θεωρούμενο ως κατάλληλο θεσμικό πλαίσιο. " γνώση και τα μέσα δεν αρκούν. Αυτό που χρειάζεται είναι η ανάληψη δράσης.
<SPEAKER ID="011" NAME="Lidia Joanna Geringer de Oedenberg" LANGUAGE="PL">
Κυρία Πρόεδρε, όπως και στο παρελθόν, η Επιτροπή δεν απάντησε στα ζητήματα που έθεσε το περσινό ψήφισμα σχετικά με τον έλεγχο της εφαρμογής του κοινοτικού δικαίου, συντάκτρια του οποίου ήμουν η ίδια. Τρία είναι τα θεμελιώδη ζητήματα για τα οποία η έλλειψη βελτίωσης παραμένει αιτία ανησυχίας: η διαφάνεια, οι πόροι και η διάρκεια των διαδικασιών.
<P>
Από τις νέες υποθέσεις παράβασης το 2007, οι 1196 αφορούσαν την αδυναμία κοινοποίησης των εθνικών μέτρων που σχετίζονταν με τη μεταφορά κοινοτικών οδηγιών στο εθνικό δίκαιο. Είναι ανεπίτρεπτο το γεγονός ότι η Επιτροπή χορηγεί στον εαυτό της περίοδο 12 μηνών για την επεξεργασία παρόμοιων, απλών υποθέσεων, οι οποίες, εκτός από την ανάγκη ταχείας αντιμετώπισης, δεν απαιτούν περαιτέρω ανάλυση ή αξιολόγηση. Το "ευρωπαϊκό πιλοτικό πρόγραμμα" το οποίο άρχισε να εφαρμόζεται από πέρυσι σε 15 κράτη μέλη με σκοπό να δοκιμάσει μια νέα μέθοδο αντίδρασης στις καταγγελίες, θα μπορούσε να επεκταθεί και στα υπόλοιπα κράτη μέλη. Ωστόσο, η έλλειψη πληροφοριών σχετικά με την αξιολόγηση του συγκεκριμένου προγράμματος, δεν επιτρέπει, δυστυχώς, στο Κοινοβούλιο να προβεί σε σχόλια πάνω στο θέμα.
<P>
Με λύπη μου διαπιστώνω ότι, κατά την τρέχουσα κοινοβουλευτική θητεία, δεν πραγματοποιήθηκε ουσιαστική πρόοδος όσον αφορά το ρόλο του Κοινοβουλίου στον έλεγχο της εφαρμογής του κοινοτικού δικαίου. Στο πλαίσιο αυτό, γίνεται έκκληση για την ταχεία εφαρμογή των σχετικών μεταρρυθμίσεων που πρότεινε η ομάδα εργασίας για την κοινοβουλευτική μεταρρύθμιση, για τη βελτίωση της ικανότητας του Κοινοβουλίου να ελέγχει την εφαρμογή του κοινοτικού δικαίου στα κράτη μέλη.
<SPEAKER ID="012" NAME="Manuel Medina Ortega" AFFILIATION="PSE">
(ES) Κυρία Πρόεδρε, για μια φορά είμαι ευτυχής που δεν είμαι ο αρμόδιος και που εδώ σήμερα βρίσκεται ο κ. Τajani, διότι ο κ. Tajani έχει το πλεονέκτημα του ότι έχει υπάρξει μέλος του Ευρωπαϊκού Κοινοβουλίου. Γνωρίζω ότι ως πρώην μέλος του Σώματος έχετε βιώσει την απογοήτευση που νιώθουν οι βουλευτές σχετικά με το ζήτημα της εφαρμογής του κοινοτικού δικαίου.
<P>
Θεωρώ, επίσης, ότι ως Κοινοβούλιο έχουμε την τάση να τα βάζουμε με την Επιτροπή και ότι στην παρούσα περίπτωση της αναθέτουμε μια αδύνατη αποστολή και αυτό διότι ολόκληρο το κοινοτικό δίκαιο και η εφαρμογή του βασίζονται στην έμμεση εφαρμογή.
<P>
Με άλλα λόγια, η Επιτροπή δεν διαθέτει παρά πολύ λίγους υπαλλήλους στην κεντρική έδρα της όπου λαμβάνει κάποιες καταγγελίες και διαθέτει ορισμένες επιλογές ανάληψης δράσης. Ωστόσο, ταυτόχρονα, υπάρχει μια τάση υπέρ του περιορισμού των εξουσιών επί του προϋπολογισμού κάτι που ανακόπτει τη δυνατότητα δράσης της Επιτροπής.
<P>
Ολόκληρο το κοινοτικό δίκαιο και η εφαρμογή του βασίζονται στη δράση των εθνικών αρχών: των εθνικών κοινοβουλίων, των εθνικών δικαστηρίων και των εθνικών δημοσίων υπαλλήλων.
<P>
Επομένως, σε αυτή την περίπτωση, δεν μπορούμε να ζητούμε πολλά από την Επιτροπή. Αυτό που μπορούμε να κάνουμε είναι να βοηθήσουμε την Επιτροπή και θεωρώ ότι η έκθεση της κ. Frassoni περιλαμβάνει αρκετά σημεία τα οποία μπορούν να αποδειχθούν χρήσιμα προκειμένου να γίνει πραγματικότητα η εφαρμογή του κοινοτικού δικαίου. Αναφέρομαι στα σημεία που αφορούν τη συσχέτιση των εθνικών μέτρων με τις οδηγίες, τη συνεργασία των εθνικών Κοινοβουλίων και τη δράση των εθνικών δικαστηρίων.
<SPEAKER ID="013" NAME="Christopher Beazley" AFFILIATION="PPE-DE">
Κυρία Πρόεδρε, διερωτώμαι εάν ο Επίτροπος Tajani θα συμφωνούσε με το επιχείρημα ότι, κατά μία έννοια, το μεγαλύτερο εμπόδιο στην ορθή παρακολούθηση του κοινοτικού δικαίου είναι στην πραγματικότητα οι εθνικές μας κυβερνήσεις.
<P>
Θα παραθέσω μοναχά ένα παράδειγμα. Πριν από περίπου 20 χρόνια, συμφωνήσαμε στη θέσπιση των τεσσάρων ελευθεριών σε ολόκληρη την Ευρωπαϊκή Ένωση. Στην περιφέρειά μου ζουν αρκετοί πολίτες ιταλικής καταγωγής, ένας εκ των οποίων είναι δάσκαλος και, προφανώς, κατέχει πολύ καλά την ιταλική γλώσσα. Επιστρέφοντας στο πατρικό του σπίτι στην Ιταλία, του απαγορεύτηκε το δικαίωμα να διδάξει στη χώρα καταγωγής της οικογένειάς του διότι η εκπαίδευσή του είχε πραγματοποιηθεί στην Αγγλία. Αν και αυτό σίγουρα δεν είναι σωστό δεν μπορεί να γίνει κάτι ώστε να ανατραπεί αυτή η κατάσταση διότι σύμφωνα με τις ιταλικές αρχές το δικαίωμα αυτό περιορίζεται -για οποιονδήποτε λόγο- στους ιταλούς υπηκόους.
<P>
" συμπεριφορά της βρετανικής κυβέρνησης στα αεροδρόμια μου δίνει επίσης την εντύπωση μιας κατάφωρης παράβασης των περισσότερων ευρωπαϊκών συμφωνιών. Υπάρχει κάτι που μπορεί να κάνει η Επιτροπή -ίσως με την υποβολή έκκλησης κατά την επόμενη σύνοδο κορυφής- προκειμένου οι εθνικές κυβερνήσεις να επιδείξουν λίγο περισσότερη ευρωπαϊκή αλληλεγγύη;
<SPEAKER ID="014" NAME="David Hammerstein" AFFILIATION="Verts/ALE">
(ES) Κυρία Πρόεδρε, κατά τη διάρκεια των τελευταίων πέντε ετών, ως βουλευτής και μέλος της Επιτροπής Αναφορών του Ευρωπαϊκού Κοινοβουλίου, έχω εξετάσει εκατοντάδες αναφορών, καταγγελιών και ερωτήσεων σχετικών με το περιβάλλον και έχω διαπιστώσει την πολύ περιορισμένη συνεργασία των εθνικών αρχών. Θα μπορούσε να ισχυριστεί κανείς ότι ορισμένα κράτη μέλη έχουν ξεκινήσει μια αληθινή επανάσταση εναντίον της εφαρμογής της οδηγίας για την διατήρηση των φυσικών ενδιαιτημάτων και άλλων περιβαλλοντικών οδηγιών.
<P>
Διαπιστώνουμε την ανεπάρκεια των υπηρεσιών της Επιτροπής οι οποίες δεν διαθέτουν ούτε τους απαραίτητους πόρους ούτε την πολιτική βούληση να εφαρμόσουν το κοινοτικό δίκαιο ακόμη και στις πιο απλές των περιπτώσεων. Αυτή η τακτική συνεχίζεται εδώ και τόσα πολλά χρόνια έτσι ώστε όταν, στην πλειοψηφία των περιπτώσεων, οι διαδικασίες επί παραβάσει φθάνουν στο Δικαστήριο των Ευρωπαϊκών Κοινοτήτων, να ενεργούμε "στο χείλος του θανάτου" με συνέπεια η νομοθεσία, σε μη αναστρέψιμες περιπτώσεις που αφορούν το περιβάλλον, να μην χρησιμεύει πλέον σε τίποτα.
<SPEAKER ID="015" NAME="Antonio Tajani">
Αντιπρόεδρος της Επιτροπής. - (FR) Κυρία Πρόεδρε, κυρίες και κύριοι, τα σχέδια ψηφισμάτων που τίθενται υπό συζήτηση σήμερα, αποδίδουν ιδιαίτερη σημασία στα συμφέροντα των πολιτών, ιδιαιτέρως δε των καταγγελόντων, όσον αφορά την εφαρμογή του κοινοτικού δικαίου.
<P>
Εντός του πλαισίου που ορίζει η υποχρέωση τήρησης της εμπιστευτικότητας, η Επιτροπή εργάζεται για την επίτευξη όσο γίνεται περισσότερης διαφάνειας και για τη συμπερίληψη περισσότερων πληροφοριών στην αλληλογραφία της και στην έκθεση που δημοσιεύει κάθε χρόνο στον ιστότοπο Europa.
<P>
" Επιτροπή βρίσκεται στη φάση ανάπτυξης μιας ενιαίας δικτυακής πύλης για την εξυπηρέτηση των πολιτών. Επιδιώκει να βρει την καλύτερη μέθοδο παροχής χρήσιμων πληροφοριών στους πολίτες και παραπομπής τους προς τις πληροφορίες που ανταποκρίνονται καλύτερα στα συμφέροντά τους.
<P>
" Επιτροπή ολοκληρώνει το έργο που έχει αναλάβει για την επεξήγηση της αρχής της κρατικής ευθύνης για παράβαση του κοινοτικού δικαίου, το οποίο αναμένεται να βοηθήσει όσους πολίτες διεκδικούν στα εθνικά δικαστήρια αποκατάσταση για τις ζημιές που υπέστησαν.
<P>
Όσον αφορά τις καταγγελίες, η Επιτροπή επαναλαμβάνει τη σημασία που αποδίδει στην τήρηση του τύπου για την αποτελεσματική επεξεργασία των καταγγελιών και στην ενημέρωση των καταγγελόντων σχετικά με την πρόοδο της καταγγελίας τους. Επιπλέον, επιβεβαιώνει την επιθυμία της για την εξεύρεση λύσεων κατά το ταχύτερο δυνατό.
<P>
Τέλος, θα ήθελα να επισημάνω, όπως ορθώς έκαναν η κ. Wallis και ο κ. Medina Ortega, τη σημασία των εθνικών δικαστηρίων κατά την εφαρμογή του κοινοτικού δικαίου. " Επιτροπή έχει εργαστεί, εντός διαφόρων πλαισίων, με τους εθνικούς δικαστές, όπως προανέφερε ο κ. Zwiefka, προκειμένου να τους ευαισθητοποιήσει σχετικά με τις διάφορες πλευρές του κοινοτικού δικαίου και να διασφαλίσει ότι διαθέτουν όλα τα αναγκαία εργαλεία και σχετικές πληροφορίες.
<P>
Όσον αφορά την "πιλοτική μέθοδο της Ευρωπαϊκής Ένωσης", δεν αποτελεί επιπλέον στάδιο της διαδικασίας. " μέθοδος αυτή επιτρέπει την άμεση και ταχεία διαπίστωση δυνατότητας εξεύρεσης λύσης σε συνεργασία με τα ενδιαφερόμενα μέρη σε ένα κράτος μέλος. Διαμορφώθηκε βάσει της μακροχρόνιας πρακτικής της Επιτροπής και ενισχύει τις δεσμεύσεις της Επιτροπής και των συμμετεχόντων κρατών μελών όσον αφορά την οργάνωση των επαφών και τα επιδιωκόμενα αποτελέσματα.
<P>
Το σχέδιο έκθεσης που συζητούμε σήμερα θίγει πολλά συγκεκριμένα σημεία. " Επιτροπή, στην απάντησή της στο ψήφισμα, θα παράσχει εξηγήσεις σχετικά με τα σημεία στα οποία δεν δύναμαι να απαντήσω σήμερα.
<P>
Λαμβανομένων υπόψη των παραπάνω, όσον αφορά τις υποδομές, ζήτημα το οποία έγκειται των αρμοδιοτήτων και του δικού μου χαρτοφυλακίου, δεν μπορώ παρά να επικροτήσω την προτροπή του Ευρωπαϊκού Κοινοβουλίου να εξασφαλίσουμε την ολοκλήρωση και, όπου κρίνεται απαραίτητο, το κλείσιμο των διαδικασιών επί παραβάσει, καθώς αυτές αποτρέπουν τα κράτη μέλη από το να επενδύσουν σε υποδομές που θα μπορούσαν να έχουν αντίκτυπο στην εφαρμογή του Eυρωπαϊκού Σχεδίου για την Ανάκαμψη της Οικονομίας.
<P>
Κυρία Πρόεδρε, κυρίες και κύριοι, χαιρετίζουμε το κοινό ενδιαφέρον του Κοινοβουλίου και της Επιτροπής για την κατάλληλη και ορθή εφαρμογή του κοινοτικού δικαίου προς όφελος των πολιτών και των επιχειρήσεων.
<P>
Επιβεβαιώνουμε την κοινή μας εκτίμηση για τη ζωτική σημασία του ζητήματος, στο πρόγραμμα "βελτίωσης της νομοθεσίας".
<SPEAKER ID="016" NAME="Monica Frassoni">
εισηγήτρια. - (IT) Κυρία Πρόεδρε, κυρίες και κύριοι. Κυρία Πρόεδρε σας ευχαριστώ. Προκαλεί ενδιαφέρον το γεγονός ότι ο Επίτροπος επέλεξε, από όλο το ψήφισμα, να αναφερθεί στο σημείο, το οποίο, εγώ, ως εισηγήτρια, θεωρώ ως το λιγότερο ικανοποιητικό. Παρόλα αυτά, επικροτώ τα όσα είπε και τις δεσμεύσεις που ανέλαβε εξ ονόματος της Επιτροπής.
<P>
Δράττομαι της ευκαιρίας προκειμένου να επισημάνω ορισμένα προβλήματα τα οποία εύχομαι να μπορέσει να επιλύσει η Επιτροπή. Το πρώτο είναι η σταδιακή μείωση της ανεξαρτησίας των Γενικών Διευθύνσεων, εξαιτίας της συνδυασμένης επίδρασης μιας νομικής υπηρεσίας όλο και πιο απρόθυμης να αποταθεί στο Δικαστήριο και μιας Γενικής Γραμματείας όλο και πιο απρόθυμης να ενθαρρύνει τα κράτη μέλη. Τα παραδείγματα που θα μπορούσα να παραθέσω είναι, δυστυχώς, πολλά.
<P>
Επίσης, υπάρχει το σημαντικό πρόβλημα του ανεπαρκούς ελέγχου της εφαρμογής του κοινοτικού δικαίου λόγω έλλειψης πόρων. Κυρία Πρόεδρε, 1500 καταγγελίες έχουν κατατεθεί σχετικά με την οδηγία 2004/38/EΚ, την οποία μελετήσαμε σε βάθος. " οδηγία αυτή αφορά την ελεύθερη κυκλοφορία των πολιτών και παρά τις 1500 καταγγελίες πολιτών, μόνον 19 διαδικασίες επί παραβάσει έχουν εκκινηθεί.
<P>
Επιπλέον, σχετικά με το θέμα του πιλοτικού προγράμματος, έχω ήδη αναφερθεί στο πρόβλημα της μείωσης της δύναμης της πειθούς και στο γεγονός ότι ο περιορισμός των προθεσμιών δεν είναι πάντοτε εφικτός. Προφανώς, όταν το πιλοτικό πρόγραμμα περιλαμβάνει ζητήματα όπως ήδη αναγνωρισμένους ρύπος ή οι κανόνες που αφορούν το κυνήγι και βρίσκονται σε προφανή και κατάφωρη αντίθεση με τους κοινοτικούς κανόνες, δεν μπορεί να υποστηριχθεί ότι τα κράτη μέλη αναλαμβάνουν δράση, αφού μοναδικό αποτέλεσμα είναι η περαιτέρω καθυστέρηση των διαδικασιών.
<P>
Τέλος, κυρία Πρόεδρε, υπάρχει ένα πρόβλημα, κατά τη γνώμη μου, ανησυχητικό και σχετικά νέο, το οποίο έχει να κάνει με το συνδυαστικό αποτέλεσμα της υπερβολικής τυπικότητας των απαντήσεων της Επιτροπής και η αυξανόμενη αυθαιρεσία των αποφάσεων. Προσφάτως έκλεισε μια υπόθεση παράβασης λόγω πολιτικής σκοπιμότητας -αναφέρομαι στο σχέδιο MoSE. Προφανώς, όταν η έννοια της πολιτικής σκοπιμότητας εμπλέκεται σε μια ελεγκτική διαδικασία, η οποία, κατά κύριο λόγο, θα έπρεπε να είναι νομική, τα πράγματα περιπλέκονται.
<P>
Τέλος, το ίδιο το θεσμικό όργανό μας, το Κοινοβούλιο, καλείται να αντιμετωπίσει ένα σημαντικότατο πρόβλημα, διότι οι μεταρρυθμίσεις που πρόκειται να συζητήσουμε και να ψηφίσουμε τον Μάιο περιλαμβάνουν προτάσεις που μειώνουν αισθητά τις αρμοδιότητες της Επιτροπής Αναφορών. Κάτι τέτοιο θα αποτελούσε σοβαρότατο λάθος, διότι μείωση της δύναμης των αναφορών σημαίνει μείωση της δύναμης των πολιτών, των καταγγελόντων και του χειρισμού των παραβάσεων του κοινοτικού δικαίου.
<SPEAKER ID="017" NAME="Πρόεδρος">
" συζήτηση περατώνεται.
<P>
" ψηφοφορία θα διεξαχθεί σήμερα.

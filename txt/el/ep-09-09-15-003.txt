<CHAPTER ID="003">
Παρουσίαση του σχεδίου γενικού προϋπολογισμού από το Συμβούλιο - Οικονομικό έτος 2010 (συζήτηση)
<SPEAKER ID="007" NAME="Πρόεδρος">
" ημερήσια διάταξη προβλέπει την παρουσίαση του σχεδίου γενικού προϋπολογισμού για το οικονομικό έτος 2010 από το Συμβούλιο.
<SPEAKER ID="008" NAME="Hans Lindblad" LANGUAGE="SV">
Κύριε Πρόεδρε, είναι τεράστιο προνόμιο για εμένα να βρίσκομαι εδώ σήμερα. Αισθάνομαι μεγάλο σεβασμό και είμαι ευτυχής που έχω την ευκαιρία να σας παρουσιάσω το σχέδιο γενικού προϋπολογισμού του Συμβουλίου.
<P>
" Ευρώπη είναι αντιμέτωπη με σημαντικές προκλήσεις. " οικονομική κατάσταση φαινόταν πολύ πιο ανησυχητική πριν από έξι μήνες, αλλά δείχνει να έχει σταθεροποιηθεί. Το σενάριο κινδύνου είναι πιο ισορροπημένο και ο κίνδυνος να βυθιστούμε σε μια καθοδική πορεία έχει μειωθεί.
<P>
Ωστόσο, αντιμετωπίζουμε σημαντικά προβλήματα με τη μορφή της ανεργίας που ακολουθεί ανοδική πορεία, των αυξανόμενων δημοσιονομικών ελλειμμάτων και του αυξανόμενου χρέους. Υπό το πρίσμα αυτό, υπάρχει μεγάλη ανάγκη να διατηρήσουμε δημόσια οικονομικά που είναι βιώσιμα σε μακροπρόθεσμο ορίζοντα. Πολλές χώρες έχουν ακόμη πολύ δρόμο να διανύσουν για να ισοσκελίσουν τα δημόσια οικονομικά τους.
<P>
Οι δημογραφικές τάσεις θα ασκήσουν τεράστια πίεση στα δημόσια οικονομικά. ΟΙ προκλήσεις που αντιμετωπίζουμε σε σχέση με το κλίμα θα απαιτήσουν νέους πόρους και την ανακατανομή των υφιστάμενων πόρων. Συνολικά, αυτό σημαίνει, κατά την άποψή μας, ότι ο προϋπολογισμός επί του οποίου καλούμαστε να συμφωνήσουμε πρέπει να χαρακτηρίζεται από υψηλό βαθμό συγκράτησης προκειμένου να αφήνει περιθώριο για την κάλυψη μελλοντικών αναγκών, με έμφαση στην ευρωπαϊκή προστιθέμενη αξία και στις επενδύσεις οι οποίες, βραχυπρόθεσμα, μπορούν να μας βγάλουν από την οικονομική κρίση και, μακροπρόθεσμα, μπορούν επίσης να ενισχύσουν την ανταγωνιστικότητά μας.
<P>
Το σχέδιο του Συμβουλίου, που εγκρίθηκε ομόφωνα, αφορά αυτές τις προκλήσεις και συμβάλλει στην αντιμετώπισή τους. Είναι ένας πειθαρχημένος προϋπολογισμός και ορθός από την άποψη των κρατικών οικονομικών. Θα προωθήσει την έρευνα, την εκπαίδευση, την ανταγωνιστικότητα, την καινοτομία και την κατασκευή υποδομών και θα προωθήσει τη συνοχή. Το σχέδιο του Συμβουλίου προβλέπει επίσης περιθώρια για την αντιμετώπιση απρόβλεπτων γεγονότων.
<P>
" λογική πίσω από το σχέδιο γενικού προϋπολογισμού μας είναι αρκετά απλή. Εφόσον θέλουμε να τονώσουμε την ανάπτυξη, την απασχόληση και την ευημερία, τα εγχειρίδια αναφέρουν ότι πρέπει να ακολουθήσουμε μια αειφόρο, αξιόπιστη και προσεκτική πολιτική, αλλά με επενδύσεις στην εκπαίδευση, την έρευνα και τις υποδομές και με την εξάλειψη των μισθολογικών διαφορών σε όλη την ΕΕ. Αυτό ακριβώς προσπαθήσαμε να πράξουμε.
<P>
Το σχέδιο του Συμβουλίου είναι ισορροπημένο ενώ παράλληλα παραμένει φιλόδοξο. Σε σύγκριση με τον προϋπολογισμό του 2009, οι υποχρεώσεις μας αυξήθηκαν κατά 1,1% και οι πιστώσεις πληρωμών σχεδόν κατά 4%. Το σχέδιό μας και η συμφωνία που θέλουμε να επιτύχουμε πρέπει να πληροί τις ακόλουθες θεμελιώδεις προϋποθέσεις, οι οποίες εφαρμόστηκαν και κατά την πρώτη ανάγνωση του Συμβουλίου. Ο προϋπολογισμός πρέπει να διασφαλίζει ότι οι διάφορες πολιτικές προτεραιότητες της ΕΕ για το 2010 χρηματοδοτούνται επαρκώς. Εμείς στην ΕΕ πρέπει να είμαστε σε θέση να αντιδράσουμε ταχέως στις προκλήσεις που μας περιμένουν. Πρέπει να υπάρχει έμφαση στην παροχή ευρωπαϊκής προστιθέμενης αξίας. Απαιτείται δημοσιονομική πειθαρχία και ορθή οικονομική διαχείριση. Διαφορετικά, δεν θα μπορέσουμε να λάβουμε τα απαιτούμενα σταδιακά μέτρα προς την εκ νέου εξισορρόπηση των δημόσιων οικονομικών.
<P>
Είναι σημαντικό να σεβαστούμε τα ανώτατα όρια. " ΕΕ πρέπει να διαθέτει επαρκή ευελιξία για να αντιμετωπίσει τις μελλοντικές ανάγκες και τυχόν απρόβλεπτα γεγονότα. Είναι ζωτικής σημασίας ο προϋπολογισμός της ΕΕ να διαθέτει επαρκή περιθώρια. Το σχέδιο γενικού προϋπολογισμού που υποβάλλουμε αντιπροσωπεύει 138 δισεκατομμύρια ευρώ σε πιστώσεις αναλήψεων υποχρεώσεων και 121 δισεκατομμύρια ευρώ σε πιστώσεις πληρωμών. Οι μειώσεις στις οποίες προέβη το Συμβούλιο σε σχέση με το προσχέδιο προϋπολογισμού που παρουσίασε η Επιτροπή βασίζονται σε λεπτομερή ανάλυση της εκτέλεσης του προϋπολογισμού, των προειδοποιήσεων για τις δημοσιονομικές προβλέψεις και των δηλώσεων δραστηριότητας, και εξετάζουμε τις διαθέσιμες δυνατότητες για την εφαρμογή προγραμμάτων και μέτρων. Ο βαθμός εκτέλεσης και η ικανότητα απορρόφησης αποτέλεσαν βασικούς παράγοντες στην ανάλυσή μας.
<P>
Θα αναφερθώ τώρα εν συντομία στους επιμέρους τομείς. Ο υποτομέας 1Α, έρευνα και καινοτομία, είναι το πλέον σημαντικό στοιχείο και εξασφαλίσθηκαν επαρκείς πόροι στο σχέδιο προϋπολογισμού μας. Ένας ακόμα κλάδος στον οποίο θα διατεθούν περισσότεροι πόροι είναι τα έργα στους τομείς της ενέργειας και των υποδομών. Αν προσαρμοστούμε στις λογιστικές επιπτώσεις του σχεδίου για την ανάκαμψη της οικονομίας, η αύξηση στον κλάδο αυτόν θα συνίσταται σε 8% περίπου. Οκτώ τοις εκατό! Πρόκειται για υψηλό ποσοστό και, όπως όλοι γνωρίζετε, η χρηματοδότηση του ευρωπαϊκού σχεδίου για την ανάκαμψη της οικονομίας είναι ένα από τα θέματα που θα πρέπει να συζητήσουμε το φθινόπωρο.
<P>
Στο πλαίσιο του υποτομέα 1Β, το Συμβούλιο δέχθηκε τις πιστώσεις αναλήψεων υποχρεώσεων που προτάθηκαν από την Επιτροπή. Όσον αφορά τις πληρωμές, το Συμβούλιο πιστεύει ότι μπορούν να πραγματοποιηθούν ορισμένες μειώσεις σε σχέση με το προσχέδιο προϋπολογισμού, αλλά θα ήθελα να τονίσω ότι το σχέδιό μας προβλέπει παρ' όλα αυτά αύξηση στις πιστώσεις πληρωμών της τάξης του 3,2% σε σύγκριση με το 2009.
<P>
Στο πλαίσιο του τομέα 2, το Συμβούλιο προτείνει σημαντικές αυξήσεις σε ό,τι αφορά τόσο τις πιστώσεις αναλήψεων υποχρεώσεων όσο και τις πιστώσεις πληρωμών σε σύγκριση με το 2009, κατά 4,5% και 9,5% αντίστοιχα, αν προσαρμοστούμε στις λογιστικές επιπτώσεις του σχεδίου ανάκαμψης.
<P>
Σε ό,τι αφορά τον τομέα 3, το Συμβούλιο προέβη μόνο σε μερικές μικρές αλλαγές επί του προσχεδίου προϋπολογισμού της Επιτροπής. Θα διατεθούν επαρκείς πόροι για την πολιτική μετανάστευσης, περιλαμβανομένου του Frontex.
<P>
Όσον αφορά τον τομέα 4, είναι εξαιρετικά σημαντικό να δοθεί αρκετό περιθώριο στο ανώτατο όριο του τομέα αυτού προκειμένου να είναι δυνατή η αντιμετώπιση απρόβλεπτων αναγκών με τον καλύτερο δυνατό τρόπο. Το Συμβούλιο εξασφάλισε επομένως ένα περιθώριο περίπου 310 εκατομμύρια ευρώ στην πρώτη του ανάγνωση. Αυτό δικαιολογείται ιδιαίτερα υπό το πρίσμα της διορθωτικής επιστολής, η οποία περιλαμβάνει πρόσθετες ανάγκες στον κλάδο αυτόν. Όσον αφορά το αποθεματικό έκτακτης βοήθειας, το Συμβούλιο δέχτηκε την πρόταση της Επιτροπής σχετικά με τις πιστώσεις αναλήψεων υποχρεώσεων. " σημασία της κοινής εξωτερικής πολιτικής και πολιτικής ασφάλειας αυξάνεται και το Συμβούλιο θα διασφαλίσει συνεπώς ότι θα διατίθενται επαρκείς πόροι για τον σκοπό αυτόν.
<P>
Σε ό,τι αφορά τη διοίκηση, το Συμβούλιο προέβη σε ορισμένες στοχευμένες μειώσεις, υπό το πρίσμα της οικονομικής κατάστασης και των ιδιαιτεροτήτων κάθε θεσμικού οργάνου. Ο στόχος είναι να διασφαλιστεί ότι οι διοικητικές δαπάνες δεν θα αυξηθούν πιο γρήγορα από τον πληθωρισμό. Τα αιτήματα των θεσμικών οργάνων για πρόσθετες θέσεις εργασίας για νέες δραστηριότητες δεν έγιναν δεκτά, εκτός από εκείνα που αφορούν νέες υπηρεσίες που προγραμματίζονται για το 2010 και τον Frontex.
<P>
Στη συνεδρίαση συνδιαλλαγής μας τον Ιούλιο, επισημάνθηκε για μια ακόμη φορά πόσο σημαντικό είναι να πραγματοποιηθούν οι προσλήψεις που σχετίζονται με τις διευρύνσεις του 2004 και του 2007, και συμφωνήσαμε επί μιας κοινής δήλωσης. Με την ίδια ευκαιρία, οι εκπρόσωποί σας ανέφεραν ότι ήταν πρόθυμοι να προσπαθήσουν να βρουν μια κοινή προσέγγιση σε σχέση με την κτιριακή πολιτική των θεσμικών οργάνων και οργανισμών της ΕΕ. Είμαι σίγουρος ότι μια τέτοια δήλωση θα συνταχθεί, ευτυχώς, αργότερα μέσα στο φθινόπωρο.
<P>
Προτού ολοκληρώσω, θα ήθελα να αναφέρω, και μάλιστα να τονίσω, τη θετική ατμόσφαιρα που κυριαρχούσε στις συνεδριάσεις μας με το Ευρωπαϊκό Κοινοβούλιο. Πιστεύω πως η εποικοδομητική συνεργασία είναι ο μόνος τρόπος να επιτύχουμε έναν ορθό προϋπολογισμό.
<SPEAKER ID="009" NAME="Algirdas Šemeta" LANGUAGE="EN">
Κύριε Πρόεδρε, είναι μεγάλη τιμή για εμένα να έχω την ευκαιρία να σας μιλήσω εδώ σήμερα. Γνωρίζω πως τα πρώτα στάδια αυτής της διαδικασίας προϋπολογισμού, συγκεκριμένα η συνδιαλλαγή του Ιουλίου, έλαβαν χώρα σε πολύ θετική ατμόσφαιρα, και ελπίζω να κατορθώσουμε να βασιστούμε σε αυτήν τη συνεργασία στις ερχόμενες εβδομάδες. Έχουμε ακόμη δρόμο να διανύσουμε όσον αφορά τις διαδικασίες για τον προϋπολογισμό του 2010 και υπάρχουν άλλα σημαντικά θέματα επί των οποίων πρέπει να συμφωνήσουμε, όπως η δεύτερη φάση του ευρωπαϊκού σχεδίου για την ανάκαμψη της οικονομίας, οπότε είναι ζωτικής σημασίας όλα τα θεσμικά όργανα να συνεργαστούν στενά μεταξύ τους.
<P>
Όσον αφορά την πραγματική κατάσταση μετά την πρώτη ανάγνωση του Συμβουλίου και τη θέσπιση του σχεδίου προϋπολογισμού για το 2010, η Επιτροπή αναγνωρίζει ότι οι προτεινόμενες από το Συμβούλιο περικοπές είναι λιγότερο σημαντικές από ό,τι τα προηγούμενα έτη. Ωστόσο, υπάρχουν ορισμένα ιδιαίτερα ανησυχητικά σημεία που θα ήθελα να επισημάνω. " Επιτροπή εκφράζει τη λύπη της για την περικοπή 1,8 δισεκατομμύρια ευρώ στις πιστώσεις πληρωμών από το Συμβούλιο. Αυτές οι περικοπές είναι αναλογικά πιο σημαντικές για τους τομείς 1Α και 4, και έστειλαν αρνητικό μήνυμα στους κλάδους προτεραιότητας για την ανάπτυξη των θέσεων εργασίας και τον διεθνή ρόλο της ΕΕ, κυρίως σε ό,τι αφορά την προενταξιακή βοήθεια.
<P>
Οι μειώσεις που προτείνονται για το επίδομα δαπανών διοικητικής υποστήριξης, το διοικητικό επίδομα έρευνας και για τους οργανισμούς είναι ιδιαίτερα σκληρές. Αντί να ληφθεί υπόψη η ιδιαίτερη κατάσταση κάθε οργανισμού, οι μειώσεις υπήρξαν -με ελάχιστες εξαιρέσεις- γενικές, ανεξαρτήτως του σταδίου ανάπτυξης ή των καθηκόντων του εκάστοτε οργανισμού. Οι μειώσεις στις δαπάνες διοικητικής υποστήριξης θα παρακωλύσουν την εφαρμογή των προγραμμάτων, ιδίως στο πεδίο της έρευνας και των εξωτερικών δράσεων. Ευελπιστώ ότι, κατά την προετοιμασία της πρώτης του ανάγνωσης, το Κοινοβούλιο θα προσπαθήσει να διορθώσει αυτήν την κατάσταση.
<P>
Παρόλο που οι μειώσεις στους τομείς 1Β και 2 είναι λυπηρές, με καθησυχάζει εν μέρει η προτεινόμενη δήλωση του Συμβουλίου για τις πληρωμές και η δεύτερη ευκαιρία να εξεταστούν οι ανάγκες της γεωργίας στην επικείμενη διορθωτική επιστολή την οποία θα παρουσιάσει η Επιτροπή στα τέλη Οκτωβρίου.
<P>
Όπως ανακοινώθηκε, η Επιτροπή παρουσίασε τώρα στην αρμόδια για τον προϋπολογισμό αρχή μια διορθωτική επιστολή για την επικαιροποίηση των αναγκών του τομέα 4. Τα βασικά στοιχεία αυτής αφορούν: επιπλέον 95 εκατομμύρια ευρώ στις πιστώσεις αναλήψεων υποχρεώσεων και 60 εκατομμύρια ευρώ στις πιστώσεις πληρωμών για τη στήριξη της Παλαιστινιακής Αρχής και των προσπαθειών ανασυγκρότησης στη Γάζα· και την ανάγκη να εξεταστεί η θέσπιση συνοδευτικών μέτρων για τις μπανάνες ενόψει της πιθανής εμπορικής συμφωνίας που ενδέχεται να επηρεάσει το προτιμησιακό καθεστώς των χωρών ΑΚΕ που είναι προμηθευτές μπανάνας. Υπάρχουν επίσης επιπλέον 50 εκατομμύρια ευρώ σε πιστώσεις αναλήψεων υποχρεώσεων και 20 εκατομμύρια ευρώ σε πιστώσεις πληρωμών για την παροχή συνδρομής στις αναπτυσσόμενες χώρες για την καταπολέμηση της αλλαγής του κλίματος, κάτι που πρέπει να συμβάλει στην προώθηση μιας επιτυχούς έκβασης της διάσκεψης της Κοπεγχάγης για την αλλαγή του κλίματος τον Δεκέμβριο.
<P>
Στο πλαίσιο του τομέα 5 (Διοίκηση), η Επιτροπή υπήρξε ιδιαίτερα μετριοπαθής στις απαιτήσεις της στο ΠΣΠ με προτεινόμενη αύξηση των διοικητικών δαπανών της Επιτροπής κατά μόλις 0,9% σε σύγκριση με το 2009. Ενώ το σημείο αυτό αναγνωρίστηκε από την Προεδρία, είναι μάλλον απογοητευτικό το γεγονός ότι το Συμβούλιο εισήγαγε περαιτέρω μειώσεις στον προϋπολογισμό της Επιτροπής για τη διοίκηση.
<P>
Εν κατακλείδι, ελπίζω ότι το Ευρωπαϊκό Κοινοβούλιο θα επαναφέρει τις πιστώσεις που περιορίστηκαν από το Συμβούλιο και είμαι πεπεισμένος ότι οι συνεχιζόμενες διαπραγματεύσεις μεταξύ των τριών θεσμικών οργάνων θα είναι εποικοδομητικές και ότι θα επιτύχουμε ένα ικανοποιητικό αποτέλεσμα σε αυτήν τη διαδικασία προϋπολογισμού.
<SPEAKER ID="010" NAME="Πρόεδρος">
Σας ευχαριστώ, κ. Šemeta, που παρουσιάσατε τη θέση της Επιτροπής, και που σεβαστήκατε τον χρόνο ομιλίας, είναι πολύ σημαντικό. Θα ήθελα να αναφέρω ότι εδώ πρόκειται για μια αρχική συζήτηση. Θα συζητήσουμε τώρα το θέμα αυτό στην Επιτροπή Προϋπολογισμών και σε άλλες επιτροπές, και η κύρια συζήτηση θα πραγματοποιηθεί σε μερικές εβδομάδες.
<SPEAKER ID="011" NAME="László Surján">
εισηγητής. - (HU) Θα μιλήσω στη μητρική μου γλώσσα επειδή ελπίζω ότι θα υπάρχει κάποτε μια Ευρώπη όπου αυτή η πράξη θα συνιστά φυσικό δικαίωμα σε κάθε κοινοβούλιο, όπως επίσης και σε άλλους τομείς της δημόσιας ζωής. Στην Ευρώπη αυτή, δεν υπάρχει νόμος που να απαγορεύει σε κάποιον να χρησιμοποιήσει τη μητρική του γλώσσα, ούτε καν στη Σλοβακία. Επίσης, προσδοκούσα ότι η τρέχουσα οικονομική κρίση όχι μόνο θα μείωνε την παραγωγή και θα αύξανε την ανεργία, αλλά θα μας παρείχε και μια ευκαιρία να βελτιώσουμε τον προϋπολογισμό της Ευρωπαϊκής Ένωσης μέσω μεταρρυθμιστικών μέτρων.
<P>
Το Κοινοβούλιο ήδη εξέφρασε την άποψή του τον Φεβρουάριο. Ήταν ενθαρρυντικό το γεγονός ότι η Ευρωπαϊκή Επιτροπή και το Συμβούλιο εξέφρασαν τη συμφωνία τους με αυτήν. Βάσει όσων γνωρίζω για το σχέδιο, λυπάμαι που το λέω, αλλά η προσπάθεια να μεταφραστούν τα ωραία λόγια στη γλώσσα των αριθμών δεν ήταν απολύτως επιτυχής. Ήλθε ο καιρός να αντιμετωπίσουμε το γεγονός ότι κανείς δεν είναι ικανοποιημένος με τον προϋπολογισμό της Ευρωπαϊκής Ένωσης. " πλευρά των εσόδων του προϋπολογισμού είναι ένα σημαντικό βάρος για τα κράτη μέλη, αλλά το διαθέσιμο ποσό δεν είναι αρκετό για να επιτύχουν τους στόχους τους. Πόρρω απέχουμε από το να επιτύχουμε τόσο την πλήρη απασχόληση όσο και μια κοινωνία βασισμένη στη γνώση. Δαπανούμε μεγάλα ποσά για τη γεωργία, αλλά οι παραγωγοί γαλακτοκομικών προϊόντων, για παράδειγμα, πλήττονται από μια κρίση που δεν είναι δυνατό να αντιμετωπιστεί. " πιο πολυδάπανη θέση στην πλευρά των δαπανών είναι η πολιτική συνοχής, αλλά οι ανισότητες μεταξύ των περιφερειών μεγεθύνονται αντί να περιορίζονται.
<P>
Ερευνητές που γεννήθηκαν και εκπαιδεύτηκαν στην Ευρώπη εργάζονται εκτός της Ευρωπαϊκής Ένωσης. Κατά συνέπεια, υστερούμε και σε ό,τι αφορά την καινοτομία. Ελπίζαμε ότι η κρίση θα μας έδινε επίσης την ευκαιρία να αναδιοργανωθούμε και να καταστήσουμε τον προϋπολογισμό της Ευρωπαϊκής Ένωσης πιο αποτελεσματικό και πρακτικό για τους πολίτες της. Επίσης, ελπίζαμε να χρησιμοποιήσουμε τον προϋπολογισμό όχι μόνο σύμφωνα με τους κανόνες και χωρίς καθόλου διαφθορά, αλλά και να ρίξουμε μια ματιά στις δαπάνες και να εξετάσουμε ποια προγράμματα παρέχουν πράγματι αξία και επιτυχή αποτελέσματα για τα χρήματά μας.
<P>
Τι μπορούμε να κάνουμε τώρα; Το Κοινοβούλιο θα επιδιώξει να διαμορφώσει τον προϋπολογισμό με τέτοιον τρόπο ώστε το μήνυμά του να είναι σαφέστερο για τους πολίτες της ΕΕ. Θέλουμε να αυξήσουμε τις θέσεις εκείνες που βοηθούν στην αντιμετώπιση της κρίσης. Έχοντας αυτό κατά νου, καταθέτουμε τις σκέψεις μας για την εφαρμογή του σχεδίου οικονομικής αναζωογόνησης. Θέλουμε επίσης να αντιμετωπίσουμε τις προκλήσεις που δημιουργεί η αλλαγή του κλίματος. Αυτό που θα θέλαμε είναι η οικονομική κρίση να αντιμετωπιστεί αποτελεσματικά, όχι μόνο με τη χρήση κάποιων δισεκατομμυρίων ευρώ από το σχέδιο που έχει εκπονηθεί για τον σκοπό αυτόν, αλλά και με κάθε θέση στον προϋπολογισμό, ώστε οι Ευρωπαίοι να συνειδητοποιήσουν ότι η Ευρωπαϊκή Ένωση δεν είναι μια περιττή δαπάνη, αλλά ένα αποτελεσματικό εργαλείο για την επίλυση των προβλημάτων τους. Ζητώ από τους συναδέλφους βουλευτές, το Συμβούλιο και την Επιτροπή να το στηρίξουν αυτό.
<SPEAKER ID="012" NAME="Vladimír Maňka" LANGUAGE="SK">
Κύριε Πρόεδρε, κύριε υπουργέ, κύριε Επίτροπε, ασφαλώς μπορούμε να συμφωνήσουμε ότι κατά την κατάρτιση του προϋπολογισμού του Ευρωπαϊκού Κοινοβουλίου πρέπει να επικεντρωθούμε στη βασική μας αποστολή, που είναι το νομοθετικό έργο. Ζητήματα που δεν σχετίζονται με αυτό πρέπει να εξαιρεθούν κατά το δυνατόν από τον προϋπολογισμό.
<P>
Θα συζητήσουμε την τελική μορφή του προϋπολογισμού σήμερα σε μια διαδικασία διαιτησίας με τη συμμετοχή της Προεδρίας του Ευρωπαϊκού Κοινοβουλίου και της Επιτροπής Προϋπολογισμών. Σε αυτό το σημείο, θα ήθελα να ευχαριστήσω τους εκπροσώπους των πολιτικών σχηματισμών. Στη συνεδρίαση της Επιτροπής Προϋπολογισμών χθες, υποστήριξαν προτάσεις για τη μείωση του προϋπολογισμού και μέτρα που θα οδηγήσουν στην καλύτερη χρήση των δημοσιονομικών πόρων.
<P>
Ερχόμαστε συνεχώς αντιμέτωποι με πολυάριθμα προβλήματα που δεν μας επιτρέπουν να χρησιμοποιούμε τους πόρους μας με πλήρως αποδοτικό τρόπο. Ένα σχετικό παράδειγμα είναι η ασφάλεια των κτιρίων στα οποία διεξάγουμε αυτές τις συζητήσεις σήμερα. Όπως γνωρίζετε, περνάμε τέσσερις ημέρες τον μήνα στο Στρασβούργο. Παρά το γεγονός αυτό, υπήρχαν φύλακες ασφαλείας και στις δύο εισόδους 365 ημέρες τον χρόνο μέχρι πρόσφατα. Ο νέος γενικός γραμματέας του Ευρωπαϊκού Κοινοβουλίου και οι συνάδελφοί του το ανακάλυψαν αυτό και εφάρμοσαν μέτρα που θα εξοικονομήσουν περισσότερα από 2 εκατομμύρια ευρώ ετησίως.
<P>
Ένα ακόμα παράδειγμα είναι οι εκθέσεις του Ελεγκτικού Συνεδρίου για τις μεταφράσεις. Ο ανεπαρκής σχεδιασμός και η ανεπαρκής επικοινωνία ή η παντελής έλλειψη επικοινωνίας σχετικά με τη διαθεσιμότητα των πόρων μετάφρασης δεν επιτρέπει οι πόροι αυτοί να χρησιμοποιούνται αποτελεσματικά. Ο οργανισμός που υποτίθεται ότι παρέχει μεταφράσεις συχνά αναθέτει έργα σε εξωτερικούς μεταφραστές αυτόματα, χωρίς καν να ελέγχει εάν υπάρχει διαθεσιμότητα εντός του οργανισμού.
<P>
Για τον λόγο αυτόν, προτείνουμε τη δέσμευση ενός αποθέματος της τάξης του 5% των πόρων που προορίζονται για τη μετάφραση στους προϋπολογισμούς των διαφόρων θεσμικών οργάνων. Θα αποδεσμεύσουμε το απόθεμα αυτό όταν δείξουν ότι έχουν προσπαθήσει να αξιοποιήσουν πλήρως τους πόρους εντός του οργανισμού. Μόνο στον τομέα των μεταφράσεων, μπορούμε να εξοικονομήσουμε 11 εκατομμύρια ευρώ ετησίως.
<P>
Υπάρχουν πολλά παρόμοια παραδείγματα. Τα περισσότερα εξ αυτών έχουν έναν κοινό παρονομαστή: ελάχιστα αξιοποιούμε τις ανεξάρτητες μελέτες για τη χρήση των πόρων και την οργάνωση της εργασίας. Πιστεύω ότι η πολιτική βούληση που επέδειξαν χθες οι εκπρόσωποι των διαφόρων πολιτικών σχηματισμών στις συζητήσεις της Επιτροπής Προϋπολογισμών θα αποδώσει καρπούς.
<P>
Οι δαπάνες για την αγορά, τη συντήρηση και τη μίσθωση κτιρίων συνιστούν μία από τις βασικές θέσεις διοικητικών δαπανών των θεσμικών οργάνων της ΕΕ. Υπήρξαν διάφορες περιπτώσεις στο παρελθόν κατά τις οποίες τα θεσμικά όργανα αγόρασαν ή μίσθωσαν ακίνητα χρησιμοποιώντας μεθόδους που δεν ήταν απόλυτα αποδοτικές. Σύμφωνα με το Ελεγκτικό Συνέδριο, τα θεσμικά όργανα δεν συνεργάζονται σε αυτούς τους τομείς ή δεν αξιολογούν καν τις ίδιες τις πολιτικές τους.
<P>
Ζητήσαμε, κατά συνέπεια, από τη διοίκηση του Ευρωπαϊκού Κοινοβουλίου να συντάξει ένα έγγραφο μεσοπρόθεσμης στρατηγικής για τα κτίρια. Θέλαμε να εγκρίνουμε μια λογική απόφαση επί του θέματος αυτού κατά την πρώτη ανάγνωση. Υπάρχει ανάγκη να διαμορφωθεί μια κοινή πολιτική για τα κτίρια, όχι μόνο στο Ευρωπαϊκό Κοινοβούλιο, αλλά και στο πλαίσιο όλων των θεσμικών οργάνων, ενώ πρέπει να διασφαλιστεί καλύτερη συνεργασία στον τομέα αυτόν. Κύριε υπουργέ, είμαι ικανοποιημένος που, όπως και εμείς, το Συμβούλιο υιοθέτησε την άποψη αυτή ως στόχο προτεραιότητας και θα ήθελα να εκφράσω τις ευχαριστίες μου γι' αυτό.
<SPEAKER ID="013" NAME="Alain Lamassoure" LANGUAGE="FR">
Κύριε Πρόεδρε, θα ήθελα καταρχάς να συγχαρώ τον κ. Šemeta για το γεγονός ότι επιβεβαιώθηκε χθες ο διορισμός του ως Επιτρόπου αρμόδιου για τον προϋπολογισμό.
<P>
Είμαστε πεπεισμένοι ότι θα έχουμε την ίδια ποιότητα σχέσεων με τον κ. Šemeta όπως και με την προκάτοχό του, και του ευχόμαστε μια πολιτική σταδιοδρομία τόσο λαμπρή όσο η σταδιοδρομία της κ. Grybauskaitė.
<P>
Κύριε Πρόεδρε, διερχόμαστε μια περίοδο παγκόσμιας κρίσης, προετοιμασίας μειζόνων διπλωματικών γεγονότων και θεσμικής αβεβαιότητας εντός της ίδιας της Ένωσης. Σε μια περίοδο όπως αυτή, η Επιτροπή Προϋπολογισμών θα επιδιώξει να υιοθετήσει μια συνεργάσιμη στάση. Όπως ανέφερε ο εισηγητής, λυπούμαστε για τις μειώσεις στις οποίες προέβη το Συμβούλιο επί των προτάσεων της Επιτροπής αλλά, ταυτόχρονα, κατανοούμε ότι η κατάσταση των δημόσιων οικονομικών των κρατών μελών δεν τους επιτρέπει να προχωρήσουν πολύ φέτος.
<P>
Για τον προϋπολογισμό του 2010, όπως ειπώθηκε, έχουμε την υποχρέωση να παραγάγουμε αποτελέσματα: δηλαδή, την εξισορρόπηση της χρηματοδότησης του τμήματος του σχεδίου ανάκαμψης που αφορά το 2010. Γνωρίζουμε ότι οι αναδιατάξεις θα είναι απαραίτητες, αλλά δεν πρέπει να επικεντρωνόμαστε σε άλλες πολιτικές προτεραιότητες που είχαν αποφασιστεί προηγουμένως από κοινού από το Κοινοβούλιο και το Συμβούλιο.
<P>
Μετά το 2010, το Κοινοβούλιο ελπίζει να εργαστεί από κοινού με την Επιτροπή, το Συμβούλιο, τη σουηδική Προεδρία και τη μελλοντική ισπανική Προεδρία για τρία μείζονα ζητήματα που αφορούν το μέλλον.
<P>
Αν, φυσικά, τα πράγματα έχουν την κατάληξη που ελπίζουμε στην Ιρλανδία, το πρώτο ζήτημα θα είναι η εφαρμογή της διαδικασίας, του χρονοδιαγράμματος και των μεθόδων εργασίας που απαιτούνται από την εφαρμογή της Συνθήκης της Λισαβόνας.
<P>
Το δεύτερο ζήτημα θα είναι η ενδιάμεση αξιολόγηση της δημοσιονομικής προοπτικής. Από την εποχή της κοινής απόφασης σχετικά με το πολυετές δημοσιονομικό πλαίσιο που ελήφθη τον Μάιο του 2006 μέχρι σήμερα, προέκυψε η οικονομική κρίση, οι πολύ έντονες πιέσεις στην τιμή της ενέργειας, των πρώτων υλών και ακόμη και των τροφίμων, και οι διαπραγματεύσεις για την αλλαγή του κλίματος. Μετά λύπης μου αναφέρω ότι προέκυψε επίσης η αποτυχία της στρατηγικής της Λισαβόνας, όπως είναι σαφές σήμερα. Συνεπώς, αυτό που χρειαζόμαστε είναι μια διεξοδική αναθεώρηση των πολυετών κατευθυντήριων γραμμών μας. Αυτό θα είναι το πρώτο έργο της νέας Επιτροπής.
<P>
Τέλος, το τρίτο και τελευταίο ζήτημα θα είναι η μεταρρύθμιση των πόρων που συνιστούν τον ευρωπαϊκό προϋπολογισμό. Γνωρίζαμε πριν από την κρίση ότι κανένα κράτος μέλος δεν ήθελε πλέον να πληρώνει τα έξοδα της Ευρώπης. Μετά την κρίση, κανένα κράτος μέλος δεν μπορεί πλέον να πληρώνει τα έξοδα αυτά. " χρηματοδοτική μας συμβολή στην οικονομική ανάκαμψη θα συνιστά μόλις το 0,03% του ΑΕγχΠ της Ένωσης.
<P>
Έχουμε πλήρη συναίσθηση της εξαιρετικής δυσκολίας που έχει το ζήτημα, αλλά το Ευρωπαϊκό Κοινοβούλιο ξεκίνησε να εργάζεται επ' αυτού πριν από τέσσερα χρόνια με τα εθνικά κοινοβούλια και προτίθεται να προτείνει ορισμένους τομείς εργασίας στους οποίους μπορεί να δρομολογηθεί συζήτηση το επόμενο έτος.
<SPEAKER ID="014" NAME="Hans Lindblad" LANGUAGE="SV">
Κύριε Πρόεδρε, ακούσαμε τόσο από την Επιτροπή όσο και από το Ευρωπαϊκό Κοινοβούλιο ότι θα έχουμε αρκετά δύσκολα ζητήματα να αντιμετωπίσουμε φέτος το φθινόπωρο. Ελπίζουμε ότι θα έχουμε να αντιμετωπίσουμε και κάποια εύκολα ζητήματα. Ένα από τα πιο δύσκολα ζητήματα θα είναι το σχέδιο για την ανάκαμψη και ο τρόπος χρηματοδότησής του. Ταυτόχρονα, ευελπιστώ ότι θα επιτύχουμε. Το ξέρω ότι θα επιτύχουμε. Δεν υπάρχει εναλλακτική λύση.
<P>
Ένα άλλο ζήτημα που αντιμετωπίζουμε, τόσο σε βραχυπρόθεσμο όσο και σε μακροπρόθεσμο ορίζοντα, είναι, φυσικά, το κλίμα και η χρηματοδότηση της πολιτικής για το κλίμα.
<P>
Τέλος, δράττομαι της ευκαιρίας να σας ευχαριστήσω που μου επιτρέψατε να μιλήσω εδώ σήμερα.
<SPEAKER ID="015" NAME="Πρόεδρος">
" συζήτηση έληξε.
<P>
Θα ήθελα να συγχαρώ τον κύριο Επίτροπο για τον διορισμό του. Κύριε Επίτροπε, λαμπρές σταδιοδρομίες περιμένουν τους Επιτρόπους από τη Λιθουανία. Σας ευχόμαστε κάθε επιτυχία, τόσο στην Επιτροπή όσο και στο μέλλον. " προκάτοχός σας είναι σήμερα αρχηγός του κράτους της Λιθουανίας.

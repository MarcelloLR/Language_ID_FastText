<CHAPTER ID="023">
Μία μετοχή, μία ψήφος - Αναλογικότητα μεταξύ ιδιοκτησίας και ελέγχου των εταιρειών της ΕΕ (συζήτηση) 
<SPEAKER ID="192" NAME="Πρόεδρος">
" ημερήσια διάταξη προβλέπει την κοινή συζήτηση επί:
<P>
της προφορικής ερώτησης προς την Επιτροπή, της βουλευτού κ. Pervenche Berès, εξ ονόματος της Επιτροπής Οικονομικών και Νομισματικών Θεμάτων, σχετικά με το θέμα μία μετοχή, μία ψήφος (B6-0014/2007), και
<P>
της προφορικής ερώτησης προς την Επιτροπή, του βουλευτού κ. Giuseppe Gargani, εξ ονόματος της Επιτροπής Νομικών Θεμάτων, σχετικά με την αναλογικότητα μεταξύ ιδιοκτησίας και ελέγχου των εταιρειών της ΕΕ (B6-0016/2007).
<SPEAKER ID="193" NAME="Pervenche Berès " AFFILIATION="PSE">
συντάκτρια. - (FR) Κύριε Πρόεδρε, σας ευχαριστώ που επιτρέψατε την οργάνωση αυτής της συζήτησης όσον αφορά την προφορική ερώτηση "μία μετοχή, μία ψήφος". Στις 26 Σεπτεμβρίου 2006, ένα κοινό δελτίο Τύπου των οργανισμών Institutional Shareholder Services (ISS) και European Corporate Governance Institute (ECGI) μάς ενημέρωσε ότι τους ανατέθηκε η σύμβαση για την εκπόνηση μελέτης όσον αφορά την αρχή "μία μετοχή, μία ψήφος".
<P>
Πρόκειται για ένα σημείο για οποίο το Κοινοβούλιό μας, στο πλαίσιο προηγούμενης κοινοβουλευτικής περιόδου, συζήτησε εκτενώς, κυρίως όταν εξεταζόταν η έκθεση για το θέμα των δημόσιων προσφορών εξαγοράς. Στο τέλος αυτής της εκτενούς, τεκμηριωμένης και διαφανούς συζήτησης αποφασίστηκε ότι, σύμφωνα με την αρχή της επικουρικότητας, θα δοθεί στα κράτη μέλη ορισμένη ελευθερία όσον αφορά τις στρατηγικές "μία μετοχή, μία ψήφος", ώστε να καθοριστεί ο τρόπος με τον οποίο θα λειτουργούσαν αυτές οι στρατηγικές. " σημασία της διοίκησης και των άλλων πρωταγωνιστών ως μερών της εταιρικής διακυβέρνησης, είτε πρόκειται για εργαζόμενους, πιστωτές, πελάτες ή προμηθευτές, επισημάνθηκε επίσης ιδιαίτερα τότε.
<P>
Ωστόσο, ήδη από τον Οκτώβριο του 2005, ο κ. McCreevy επιβεβαίωνε τη βούλησή του να αμφισβητήσει την ισορροπία που είχε επιτευχθεί τη στιγμή της συζήτησης για την οδηγία σχετικά με τις δημόσιες προσφορές εξαγοράς, πριν ακόμη αξιολογηθεί η λειτουργία αυτής της οδηγίας και, επιπλέον, πριν ακόμη αυτή η οδηγία μεταφερθεί πλήρως στο εσωτερικό δίκαιο των κρατών μελών. Ταυτόχρονα, λαμβάνοντας υπόψη το θέμα του καθεστώτος των μετόχων των επιχειρήσεων και της αναζήτησης της πιο συμφέρουσας στρατηγικής στο πλαίσιο μιας βιομηχανικής στρατηγικής και της αξιοποίησης των δυνάμεων της Ευρώπης ως επιχειρηματικού χώρου, διαπιστώνουμε καθημερινά ότι θα ήταν ωφέλιμο μερικές φορές να διεξαχθεί μια συζήτηση όσον αφορά το πρόβλημα της αφοσίωσης μιας μερίδας μετόχων στην εταιρεία.
<P>
Τέλος, έχουμε επίγνωση της σημασίας που αποδίδει η σημερινή Επιτροπή, υπό την προεδρία του κ. Barroso, στις μελέτες επιπτώσεων, κυρίως όσον αφορά τη χάραξη της ορθής στρατηγικής που πρέπει να ακολουθηθεί. Στην αρχή της συζήτησης, είχα πει, "πείτε μου ποιον έχετε προτείνει για την εκπόνηση μελέτης επιπτώσεων και θα σας πω ποια θα είναι τα συμπεράσματά του". Μου φαίνεται ότι στην εν λόγω περίπτωση, πιθανότατα θα καταφέρω να προβλέψω αυτά τα συμπεράσματα, εφόσον αυτοί, στους οποίους ανατέθηκε η σύμβαση για την εκπόνηση μελέτης όσον αφορά την αρχή "μία μετοχή, μία ψήφος", είναι γνωστό ότι έχουν εκφράσει σε πολλές περιπτώσεις την υποστήριξή τους σε αυτήν ακριβώς την αρχή. Είμαστε, επομένως, υποχρεωμένοι να θέσουμε ορισμένα ερωτήματα, και αυτό αποτελεί το αντικείμενο της συζήτησης που πρόκειται να ξεκινήσει.
<P>
Γιατί να υπάρξει χρηματοδότηση ύψους 450 000 ευρώ για μια μελέτη της οποίας γνωρίζουμε ήδη το αποτέλεσμα; Ποιο θα είναι το πλεονέκτημα σε περίπτωση που προσφέρουμε στις ομάδες συμφερόντων τα μέσα για τη χρηματοδότηση των επιχειρημάτων τους, τα οποία εκθειάζονται από τα αποτελέσματα μιας μελέτης που στηρίζει η Ευρωπαϊκή Επιτροπή;
<P>
Αμφιβάλλω ιδιαίτερα για το αν οι συμβαλλόμενοι που επιλέχθηκαν για την εκπόνηση της μελέτης θα πληρούν όντως τα απαιτούμενα γενικά κριτήρια ανεξαρτησίας και αντικειμενικότητας. Είναι επίσης σημαντικό να σημειωθεί όσον αφορά αυτό το θέμα ότι, την ίδια στιγμή, στις "νωμένες Πολιτείες, οι δραστηριότητες του ISS αποτελούν αντικείμενο συστηματικότερου ελέγχου από την αρχή εποπτείας των χρηματοοικονομικών αγορών, το SEC, και το χρηματιστήριο της Νέας Υόρκης, που υποψιάζονται έναν αυξημένο κίνδυνο σύγκρουσης συμφερόντων. Όπως το SECSI και το χρηματιστήριο της Νέας Υόρκης, πρέπει να επαγρυπνούμε διαρκώς όσον αφορά τη δυσανάλογη συσσώρευση πληροφοριών και επιρροής ορισμένων σημαντικών πρωταγωνιστών της αλυσίδας μεσαζόντων και συμβούλων που συμμετέχουν στην άσκηση των δικαιωμάτων ψήφου των μετόχων στις επιχειρήσεις και να μην ενεργούμε παρορμητικά, ενισχύοντας το βάρος των ίδιων μετόχων.
<P>
Ας θυμόμαστε ότι, όταν το Κοινοβούλιο είχε την ευκαιρία τον Ιούλιο να αποφανθεί για τις πρόσφατες εξελίξεις και τις προοπτικές του εταιρικού δικαίου, ζήτησε μια αντικειμενική ανάλυση των εμπειρικών και θεωρητικών αποδείξεων σχετικά με τις επιπτώσεις των διάφορων προτύπων ιδιοκτησίας στα κράτη μέλη όσον αφορά την οικονομική αποτελεσματικότητα, τον έλεγχο των επιχειρήσεων από τους ιδιοκτήτες τους και τις δυνατότητες διασυνοριακών συναλλαγών. Τότε, ωστόσο, ζητήσαμε και μια εμπεριστατωμένη ανάλυση του εταιρικού δικαίου όσον αφορά το ευρύτερο οικονομικό και νομικό πλαίσιο στα κράτη μέλη και τα διάφορα πρότυπα εταιρικής διακυβέρνησης.
<P>
Δεν έχω την εντύπωση ότι αυτό που ξεκίνησε η Επιτροπή, εγκρίνοντας την πρόταση διεξαγωγής μελέτης από αυτά τα δύο ινστιτούτα, διασφαλίζει τις συνθήκες μιας συζήτησης που ανταποκρίνεται στο μέγεθος της πρόκλησης που αποτελεί το ζήτημα "μία μετοχή, μία ψήφος". Ελπίζω, κύριε Κυπριανού, να καταφέρετε να διαβιβάσετε στον αρμόδιο Επίτροπο, κ. McCreevy, τις ανησυχίες του Κοινοβουλίου και ότι, από τη στιγμή που τα συμπεράσματα της μελέτης θα τεθούν υπό συζήτηση, θα λάβουν όλοι σοβαρά υπόψη τους αυτές τις ανησυχίες προκειμένου να διεξαχθεί μια υπεύθυνη και αποτελεσματική συζήτηση όσον αφορά αυτό το ζήτημα.
<SPEAKER ID="194" NAME="Klaus-Heiner Lehne " AFFILIATION="PPE-DE">
αναπληρωτής συντάκτης. - (DE) Κύριε Πρόεδρε, κυρίες και κύριοι, μπορώ να υποστηρίξω ανεπιφύλακτα αυτό που μόλις είπε η κ. Berès, γιατί και οι δύο προφορικές ερωτήσεις αφορούν κατά βάση παρόμοια θέματα.
<P>
" οδηγία για τις εξαγορές έχει αυτήν τη μορφή, επειδή στην Ευρώπη δεν υπάρχει η αρχή "μία μετοχή, μία ψήφος". Αυτό πρέπει να το πούμε ξεκάθαρα. Επίσης, έχει αυτήν τη μορφή γιατί τότε που συζητήθηκε η οδηγία αυτή δεν ήταν δυνατόν να γίνει αποδεκτή η αρχή "μία μετοχή, μία ψήφος". Εγώ ήμουν διατεθειμένος να το κάνω τότε, αλλά δεν υπήρχε η απαραίτητη πλειοψηφία ούτε εδώ στο Σώμα ούτε στο Συμβούλιο.
<P>
Θεωρώ ότι η έκθεση που παρουσίασε τώρα η Επιτροπή για τη μεταφορά της οδηγίας για τις εξαγορές υπερτονίζεται στη δημόσια συζήτηση. Δεν περιγράφει τίποτα άλλο από το ότι τα κράτη μέλη έχουν μεταφέρει σε γενικές γραμμές κανονικά την οδηγία, κάνοντας χρήση των δυνατοτήτων που προσφέρει. Αυτός ακριβώς ήταν και ο σκοπός αυτής της νομοθεσίας.
<P>
Το θέμα θα αποκτήσει ενδιαφέρον μόνον όταν παρουσιάσει η Επιτροπή το 2011-2012 -όπως προβλέπει η οδηγία για τις εξαγορές- την πρώτη της έκθεση για την εφαρμογή της οδηγίας αυτής. Τότε θα μπορούμε πλέον να βγάλουμε συμπεράσματα για το εάν αυτό που κάναμε, συγκεκριμένα να θέσουμε κριτήριο αξιολόγησης και να αφήσουμε το θέμα στις δυνάμεις της αγοράς, είχε επιτυχία ή όχι και αν θα είναι απαραίτητο να εξετάσουμε τη θέσπιση περαιτέρω νομοθεσίας ή όχι. Αυτό όμως θα μπορεί να γίνει το 2011 ή το 2012 -και όχι σήμερα- με την παρουσίαση της πρώτης οριστικής έκθεσης για την εφαρμογή της οδηγίας.
<P>
Επιτρέψτε μου να προσθέσω ότι εμείς, το Κοινοβούλιο και το Συμβούλιο ως νομοθέτες, θεσπίσαμε με μεγάλη πλειοψηφία ορισμένα πράγματα για μία ολόκληρη σειρά θεμάτων που συζητούνται σήμερα, ανάμεσα στα οποία ήταν παλιότερα και η οδηγία για τις εξαγορές. Εμμείναμε, για παράδειγμα, να εφαρμόζεται ο επονομαζόμενος κανόνας "break through" - που φυσικά είναι το καθοριστικό κριτήριο αξιολόγησης σε όλα τα προληπτικά και αποτρεπτικά μέτρα, μολονότι θα υπήρχαν φυσικά και ορισμένες εξαιρέσεις.
<P>
Αφήσαμε κατά μέρος τις πτυχές που δεν συνιστούν εμπόδιο για τις εξαγορές, και το κάναμε με βάση απλά υπολογιστικά παραδείγματα και αποτελέσματα απλών μαθηματικών διαδικασιών. Το ένα είναι οι επονομαζόμενες προνομιούχες μετοχές που εξαιρέθηκαν από την αρχή από τον κανόνα "break through". Γιατί; Αφενός, επειδή οι μετοχές αυτές αποζημιώνονται με την καταβολή στους ιδιοκτήτες τους μεγαλύτερου χρηματικού ποσού από ό,τι ισχύει για άλλες. Δεύτερον, επειδή περιορίζονται βάσει του εταιρικού δικαίου σε ένα ανώτατο ποσοστό της τάξεως του 50% του κεφαλαίου, συνεπώς δεν μπορούν να δεσμεύσουν ποτέ περισσότερο κεφάλαιο από τις βασικές μετοχές με δικαίωμα ψήφου.
<P>
Τότε είχαμε εξαιρέσει από τον κανόνα "break through" για παρόμοιους λόγους και τα γαλλικά δικαιώματα διπλής ψήφου. Πρώτον, διότι δεν πρόκειται για δικαιώματα ψήφου ειδικής κατηγορίας, που είναι τρόπον τινά μόνιμα κατοχυρωμένα, αλλά σκοπεύουν στην επιβράβευση των μακροπρόθεσμων επενδύσεων και τα δικαιώματα αυτά μετατρέπονται αυτόματα μετά από κάποιο διάστημα σε κανονικά δικαιώματα ψήφου· δεύτερον, επειδή στο πλαίσιο του κανόνα "break through", όταν προσεγγίζεται το 75% -που κατά κανόνα είναι το απαιτούμενο ποσοστό για το break through- το ερώτημα αν πρόκειται για δικαίωμα απλής ή διπλής ψήφου δεν παίζει πλέον κανέναν ρόλο. Αν έχω αυτό το ποσοστό, έχω πάντα και πλειοψηφία στη γενική συνέλευση. Γι' αυτό εξαιρέσαμε αυτά τα δικαιώματα ψήφου.
<P>
Εμείς όμως συμπεριλάβαμε στον κανόνα "break through" δικαιώματα πολλαπλής ψήφου και περιορισμούς του δικαιώματος ψήφου, επειδή αυτά είναι πραγματικά εμπόδια για τις εξαγορές. Αντιμετωπίζουμε και εδώ την ιδιαίτερη κατάσταση να έχουμε διαφορά μεταξύ ιδιοκτησίας, από τη μία, και ελέγχου, από την άλλη, δηλαδή πλειοψηφίας εξαιτίας του αριθμού των ψήφων. Θεωρήσαμε ότι είναι δικαιολογημένη η υπαγωγή στον κανόνα "break through", εφόσον κάποιες επιχειρήσεις ή κράτη μέλη κάνουν χρήση αυτής της δυνατότητας.
<P>
Θα ήθελα να διασαφηνίσω και πάλι -αυτό το ανέφερε και η κ. Berès- ότι στην έκθεση Szejna εκπροσωπήσαμε κατηγορηματικά την άποψη ότι πρέπει πρώτα να αναπτυχθούν οι δυνάμεις της αγοράς και ότι θέλουμε να δούμε πώς θα λειτουργήσει αυτή η οδηγία στην πράξη, και ύστερα, όταν η Επιτροπή θα υποβάλει το 2011-2012 την πρώτη έκθεση, θα αποφασίσουμε αν απαιτούνται περαιτέρω ενέργειες.
<P>
Τώρα άκουσα ότι η Επιτροπή εξετάζει το ενδεχόμενο να διατυπώσει σύσταση για το εν λόγω θέμα. Θέλω να πω ανοιχτά ότι αυτό δεν με ενθουσιάζει, και μάλιστα για δύο λόγους. Πρώτον, το Σώμα αντιμετωπίζει καταρχάς με αυξανόμενο σκεπτικισμό την εφαρμογή μιας τέτοιας ήπιας νομοθεσίας. Εκτός αυτού, η Επιτροπή διακινδυνεύει να εγκρίνει το Κοινοβούλιο μία τέτοια σύσταση με μία έκθεση πρωτοβουλίας, στην οποία θα αναφέρει εντελώς διαφορετικά πράγματα από αυτά που θα προβλέπει στη σύστασή της η Επιτροπή. Αν συμβεί αυτό, όμως, η σύσταση δεν θα έχει πλέον καμία αξία, διότι μία σύσταση έχει αποτέλεσμα μόνον αν μπορεί κανείς να θεωρήσει δεδομένο ότι ο νομοθέτης θα είναι διατεθειμένος να υποστηρίξει αργότερα σε μια περαιτέρω διαδικασία μία τέτοια ρύθμιση. Αν όμως πει "όχι", η σύσταση δεν έχει καμία αξία.
<P>
Ο δεύτερος λόγος είναι ότι δεν καταλαβαίνω απόλυτα τι πρέπει να ρυθμιστεί ακόμα με μια τέτοια σύσταση. Στο άρθρο 10 της οδηγίας για τις εξαγορές έχουμε θεσπίσει εκτενείς κανόνες διαφάνειας, σύμφωνα με τους οποίους όλες οι επιχειρήσεις πρέπει να εκθέτουν ανοιχτά όλα τα υφιστάμενα εμπόδια εξαγοράς. Οι κανόνες αυτοί για τη διαφάνεια είναι αυστηροί και αναρωτιέμαι τι άλλο επιδιώκεται να ρυθμιστεί με τη σύσταση αυτή.
<P>
Υπάρχει ένας ακόμα λόγος για την ερώτηση αυτή, και αυτό εθίγη και στο κείμενο της ερώτησης της Επιτροπής Νομικών Θεμάτων. Φυσικά μας ενδιαφέρει πώς αξιολογεί η Επιτροπή την εξέλιξη που προέκυψε από την τελική ετυμηγορία του γενικού εισαγγελέα στην υπόθεση Volkswagen. Εδώ ο γενικός εισαγγελέας υποχρεώθηκε για πρώτη φορά να ασχοληθεί όχι με κλασικές χρυσές μετοχές αλλά με περιορισμούς του δικαιώματος ψήφου και άλλους κανόνες, που τους θεώρησε αντίθετους προς τις συνθήκες ακριβώς όπως τις χρυσές μετοχές. Τι χρειαζόμαστε τη νομοθεσία όταν το Ευρωπαϊκό Δικαστήριο λαμβάνει μια τέτοια απόφαση; Δεν εξαλείφονται έτσι αυτόματα όλα τα εμπόδια; Θα ήταν ενδιαφέρον να ακούσουμε τη σχετική τοποθέτηση της Επιτροπής.
<SPEAKER ID="195" NAME="Μάρκος Κυπριανού">
μέλος της Επιτροπής. (EN) Κύριε Πρόεδρε, θα ήθελα να ευχαριστήσω τους βουλευτές για τις ερωτήσεις τους. Ο συνάδελφός μου, κ. McCreevy, λυπάται για το γεγονός ότι δεν μπορεί να παρευρεθεί εδώ απόψε, αλλά σας διαβεβαιώνω ότι θα ενημερωθεί για τα αποτελέσματα και το περιεχόμενο της αποψινής συζήτησης.
<P>
Είναι αλήθεια ότι τον Σεπτέμβριο ξεκίνησε μια μελέτη, στόχος της οποίας είναι να καλύψει τις διάφορες πτυχές της αναλογικότητας μεταξύ του κεφαλαίου και του ελέγχου, τον τρόπο με τον οποίο εφαρμόζεται ή δεν εφαρμόζεται στα κράτη μέλη, τον τρόπο με τον οποίο επηρεάζει την παρέκκλιση από την αρχή και τον τρόπο με τον οποίο επηρεάζει τους θεσμικούς επενδυτές. " μελέτη σχεδιάστηκε επίσης για να αναλύσει τα σχετικά ρυθμιστικά εθνικά πλαίσια.
<P>
Οι ανάδοχες εταιρείες επιλέχθηκαν με τον συνηθισμένο απλό τρόπο. Δημοσιεύθηκε προκήρυξη και η επιλογή ήταν απλή. Επιλέχθηκε ο καλύτερος συντάκτης και οι συγκεκριμένες ανάδοχες εταιρείες πραγματοποίησαν και παρουσίασαν την καλύτερη προσφορά. Ωστόσο, πρέπει να αποσαφηνίσω δύο πράγματα: δεν θα υπάρξει μελέτη επιπτώσεων, και έτσι η έρευνα θα διεξαχθεί με βάση τη σημερινή κατάσταση στα κράτη μέλη, και δεν θα γίνουν προτάσεις ή συστάσεις.
<P>
Τόσο οι ανάδοχες εταιρείες όσο και οι υπεργολάβοι διαθέτουν ένα σημαντικό ιστορικό πρωτότυπης, ανεξάρτητης, ποιοτικής έρευνας στους τομείς του εταιρικού δικαίου και της εταιρικής διακυβέρνησης, και η ευρωπαϊκή παρουσία τους αποτελεί σημαντικό πλεονέκτημα όσον αφορά την παροχή συγκριτικής ανάλυσης που θα καλύπτει διαφορετικές νομικές παραδόσεις. Οι υπεργολάβοι έχουν πολύ καλή φήμη και ειδικεύονται στο εταιρικό δίκαιο και στη ρύθμιση των κινητών αξιών, και η ομάδα μελέτης έκανε την καλύτερη προσφορά βάσει επιστημονικής ικανότητας, επαγγελματικής φήμης και ακεραιότητας.
<P>
Όπως έχω ήδη αναφέρει, η μελέτη θα καλύψει πολλαπλά δικαιώματα ψήφου, προτιμησιακές μετοχές χωρίς ψήφο, εταιρικές πυραμίδες και άλλα μέσα που έχουν το ίδιο έργο της προστασίας των μετόχων που έχουν τον έλεγχο, και η μελέτη θα περιλαμβάνει χρυσές μετοχές και την παροχή ειδικών δικαιωμάτων για τις δημόσιες αρχές, όπως έχει ήδη αναφερθεί.
<P>
Από αυτήν την άποψη, η Επιτροπή έλαβε υπόψη σε αυτό το στάδιο τη γνωμοδότηση του γενικού εισαγγελέα σχετικά με τον νόμο Volkswagen. Ο γενικός εισαγγελέας θεωρεί ότι πρόκειται για έναν αδικαιολόγητο περιορισμό που παραβιάζει το δίκαιο της ΕΕ. " Επιτροπή αναμένει την απόφαση του Δικαστηρίου.
<P>
Όσον αφορά την οδηγία για τις δημόσιες προσφορές εξαγοράς, γνωρίζουμε ότι έχει ως στόχο τον περιορισμό ορισμένων παραπτωμάτων στα οποία υποπίπτουν εταιρείες σε περιπτώσεις εξαγορών. Ένα τέτοιο παράπτωμα των εταιρειών είναι η μόχλευση των δικαιωμάτων ψήφου απέναντι στο κεφάλαιο, αλλά η εμπειρία αποδεικνύει ότι, ενόψει ενδεχόμενων εξαγορών, η μεγάλη πλειονότητα των κρατών μελών είναι απρόθυμη να ουδετεροποιήσει τα δυσανάλογα δικαιώματα ψήφου των εταιρειών τους. Εντούτοις, είναι ακόμη νωρίς για την εφαρμογή μιας οδηγίας. " Επιτροπή δεν σκοπεύει να ξεκινήσει εκ νέου μία συζήτηση σχετικά με την οδηγία για τις εξαγορές σε αυτό το στάδιο. Όποιες και αν είναι οι πολιτικές ενδείξεις που εξάγει η Επιτροπή από τη μελέτη αναλογικότητας, δεν θα ισχύσουν στις δημόσιες προσφορές εξαγοράς. " Επιτροπή πιστεύει ότι αυτά τα δύο θα πρέπει να εξεταστούν ως δύο ξεχωριστές πρωτοβουλίες.
<P>
Εν κατακλείδι, θα ήθελα να τονίσω ότι θα ληφθεί μια απόφαση σχετικά με τα μελλοντικά βήματα για το εν λόγω θέμα της αναλογικότητας υπό το πρίσμα του αποτελέσματος της μελέτης. Το εάν θα παρουσιάσουμε μια πρόταση, και το πιο θα είναι το περιεχόμενο αυτής της πρότασης, θα εξαρτηθεί από το αποτέλεσμα της μελέτης και από την αξιολόγηση επιπτώσεων που επί του παρόντος διεξάγεται παράλληλα. Συνεπώς, βρισκόμαστε ακόμη στη φάση της μελέτης και στην πρώτη διαδικαστική φάση. Όπως πάντα, θα λάβουμε πολύ σοβαρά υπόψη τη θέση και τις απόψεις του Ευρωπαϊκού Κοινοβουλίου.
<SPEAKER ID="196" NAME="Manuel Medina Ortega">
εξ ονόματος της Ομάδας PSE. - (ES) Κύριε Πρόεδρε, πρέπει να σας ευχαριστήσουμε, κύριε Κυπριανού, που είστε εδώ μαζί μας μέχρι τόσο αργά, αν και η συζήτηση θα ήταν πιθανότατα πολύ πιο ενδιαφέρουσα αν ήταν μαζί μας ο Επίτροπος McCreevy, καθώς διεξάγουμε έναν συνεχή διάλογο μαζί του σε αυτού του είδους τα θέματα.
<P>
Είναι σαφές ότι αυτή η συζήτηση μόλις ξεκίνησε. Το Κοινοβούλιο και το Συμβούλιο υιοθέτησαν την οδηγία σχετικά με τις συγκεντρώσεις κεφαλαίου. Εγκρίναμε πρόσφατα μια οδηγία σχετικά με τα δικαιώματα των μετόχων, και είναι σαφές ότι αναδύονται βασικά προβλήματα αναφορικά με τη διάρθρωση των εταιρειών.
<P>
" δημοκρατική αρχή της "μίας μετοχής, μίας ψήφου" δεν λειτουργεί επί του παρόντος σε όλη την Ευρωπαϊκή Ένωση και, όπως υπέδειξε η κ. Berès, αυτήν τη στιγμή αντιμετωπίζουμε την πιθανότητα μεγάλων χειρισμών της αγοράς μέσω ορισμένων παραγόντων.
<P>
Είναι σαφές ότι οι μελέτες επιπτώσεων μπορούν να είναι χρήσιμες, αλλά οι μελέτες επιπτώσεων είναι χρήσιμες μόνον όταν διενεργούνται σωστά. " ανησυχία αυτού του Κοινοβουλίου είναι μήπως βάλουμε τους λύκους να προσέχουν τα πρόβατα, τρόπος του λέγειν. Δηλαδή, αν οι μελέτες επιπτώσεων διενεργούνται από μεγάλες εταιρείες που ειδικεύονται στον χειρισμό της αγοράς, τότε οι συστάσεις αυτών των εταιρειών θα κινηθούν φυσικά προς την κατεύθυνση μεγαλύτερου χειρισμού της αγοράς.
<P>
Όπως επεσήμανε ο κ. Lehne, η απόφαση του Δικαστηρίου σχετικά με την υπόθεση Volkswagen θα έχει αντίκτυπο στη μελλοντική ανάπτυξη του δικαίου της Ευρωπαϊκής Ένωσης, αλλά αυτό το Κοινοβούλιο δεν θέλει να ακολουθήσει η Επιτροπή την οδό της σύστασης, την οδό της λεγόμενης "χαλαρής νομοθεσίας" της Ευρωπαϊκής Ένωσης, σε καμία περίπτωση.
<P>
Μια πιο ενδεδειγμένη οδός είναι η νομοθεσία, αν και μπορεί να μην έχει έρθει ακόμη η στιγμή να νομοθετήσουμε, δεδομένου ότι δεν έχουμε διεξαγάγει ακόμη αξιολόγηση για το τι συμβαίνει στο πεδίο συγκεντρώσεων κεφαλαίων.
<P>
Αυτή τη στιγμή γίνεται μια μεγάλη επανάσταση στην Ευρώπη σε σχέση με τις συγκεντρώσεις κεφαλαίου, με μεγάλη πολιτική σημασία και μεγάλη αβεβαιότητα στις διασυνοριακές υποθέσεις, δεδομένης της συνύπαρξης, για παράδειγμα, δημόσιων συστημάτων προστασίας και ιδιωτικών συστημάτων. Αυτό το θέμα έχει πολύ μεγάλη σημασία από πολιτική άποψη, αλλά έχει επίσης ορισμένες νομικές πτυχές.
<P>
Πιστεύω ότι είναι σημαντικό να επισημάνουμε, καταρχάς, ότι το Κοινοβούλιο δεν αξιολογεί θετικά αυτό που είναι γνωστό ως "χαλαρή νομοθεσία", το οποίο απαιτεί νομοθετικό καθεστώς, ότι το Κοινοβούλιο χαιρετίζει τις μελέτες επιπτώσεων, αλλά αυτές πρέπει να διενεργούνται αντικειμενικά και να μην ανατίθενται σε τομείς που ενδέχεται να τις διενεργούν με έναν τρόπο που τους ωφελεί, και ότι ίσως να μην υπάρχει λόγος να επισπεύσουμε οποιοδήποτε είδος νομοθετικών μέτρων χωρίς να έχουμε μελετήσει την κατάσταση προηγουμένως.
<P>
Πιστεύω, ωστόσο, όπως είπα νωρίτερα, ότι είμαστε σε μια στιγμή μεγάλων αλλαγών στο σύνολο του συστήματος της Ευρωπαϊκής Ένωσης, και η εδραίωση ενός ευρωπαϊκού δικαίου στον τομέα των συγκεντρώσεων κεφαλαίων και των δικαιωμάτων των μετόχων απαιτεί πολύ περισσότερες μελέτες και πάνω απ' όλα περισσότερη συνεργασία μεταξύ Κοινοβουλίου και Επιτροπής.
<P>
Ελπίζω ότι ο κ. Κυπριανού θα διαβιβάσει στον κ. McCreevy το ενδιαφέρον μας για αυτό το θέμα, την ανησυχία μας και την επιθυμία μας να συνεχίσουμε το Κοινοβούλιο και η Επιτροπή να το συζητάμε όπως οφείλουμε να κάνουμε.
<SPEAKER ID="197" NAME="Wolf Klinz">
εξ ονόματος της Ομάδας ALDE. - (DE) Κύριε Πρόεδρε, η αρχή "μία μετοχή, μία ψήφος" φαίνεται εξαιρετικά ελκυστική στο πλαίσιο της επονομαζόμενης μετοχικής δημοκρατίας. Οι αποκλίσεις από την ιδέα αυτή θα μπορούσαν -αυτό φοβάται ο αρμόδιος Επίτροπος McCreevy- να επηρεάσουν αρνητικά τη διαφάνεια και να περιορίσουν τα δικαιώματα των μετόχων. Ωστόσο, η τροποποίηση δεν είναι αναγκαστικά επιβλαβής, γιατί θα μπορούσε να αυξήσει τον ανταγωνισμό και την καινοτομία και να ανταποκριθεί επιπλέον στα διαφορετικά συμφέροντα και τρόπους συμπεριφοράς των διαφόρων κατηγοριών μετόχων.
<P>
Τώρα η Επιτροπή σχεδιάζει να εκδώσει το φθινόπωρο σύσταση για την αρχή της αναλογικότητας μεταξύ ιδιοκτησίας και ελέγχου, στηριζόμενη στα αποτελέσματα μίας διεξοδικής μελέτης. Ο κ. Lehne επεσήμανε ήδη τα προβλήματα αυτής της σύστασης και η κ. Berès υποστήριξε, δικαιολογημένα κατά την άποψή μου, ότι μία μελέτη που ανατίθεται στην ISS, το European Corporate Government Institute και τη Sherman [amp] Sterling πιθανόν να μην είναι τόσο αντικειμενική όσο απαιτεί η υπόθεση. Ως εκ τούτου, απευθύνω έκκληση προς την Επιτροπή να μην υποβάλει συγκεκριμένες προτάσεις παρά μόνον μετά από διεξοδική και αντικειμενική εξέταση της κατάστασης στην Ευρώπη και κριτικής αξιολόγησης όλων των εμπειριών από την οδηγία για τις εξαγορές. Είναι σημαντικό να εξεταστούν τα πλεονεκτήματα και τα μειονεκτήματα όλων των συστημάτων που αποκλίνουν από την αρχή "μία μετοχή, μία ψήφος", είτε πρόκειται για τις πυραμιδικές δομές στην Ιταλία, είτε για τις προνομιούχες μετοχές στη Γερμανία, το διπλό δικαίωμα ψήφου στη Γαλλία ή τις μετοχές Α και Β στα κράτη του Βορρά.
<P>
Πρέπει να κάνουμε προσεκτική διάκριση και στάθμιση μεταξύ, αφενός, της επιθυμίας να διαμορφωθεί ο έλεγχος του μετόχου αναλογικά με τα μερίδιά του και, αφετέρου, της επιθυμίας των επιχειρήσεων για ελευθερία σύναψης συμβάσεων, σταθερές δομές μετόχων και επαρκή ελευθερία δράσης. Πρέπει να εξασφαλιστεί σε κάθε περίπτωση ότι η απόκλιση από την αρχή "μία μετοχή, μία ψήφος" θα είναι διαφανής. Ο μέτοχος έχει το δικαίωμα να γνωρίζει αν οι μετοχές που κατέχει ή αγοράζει, περιορίζουν το δικαίωμά του για άσκηση επίδρασης στην κατεύθυνση της επιχείρησης και τον έλεγχό του στον τρόπο διαχείρισής της.
<SPEAKER ID="198" NAME="Ieke van den Burg" AFFILIATION="PSE">
(NL) Σύμφωνα με τις σημερινές ολλανδικές εφημερίδες, η ISS, η εταιρεία για την οποία συζητούμε, συμβουλεύει τους καταναλωτές της να εμποδίσουν το σχέδιο για την καταβολή ενός επιπλέον μερίσματος πίστεως προς τους μετόχους που θα αφήσουν τις μετοχές τους σε αυτήν την εταιρεία για τρία χρόνια ή περισσότερο στην επόμενη συνεδρίαση των μετόχων της DSM, μιας μεγάλης ολλανδικής πολυεθνικής. Φρονώ ότι αυτό το σχέδιο της DSM είναι, στην πραγματικότητα, μια υπέροχη ιδέα για την προώθηση της υπεύθυνης εταιρικής συμμετοχής. Τα επιπλέον μερίσματα θα μπορούσαν να είναι ένα μέσο, προκειμένου να επιτευχθεί αυτό, αλλά το ίδιο θα μπορούσε να ισχύει για τη μεγαλύτερη βαρύτητα των ψήφων, κάτι που θα μπορούσε να είναι άλλη μία νόμιμη μορφή. Για τον λόγο αυτό, ήμουν πάντα αντίθετος σε όσους τάσσονται συνεχώς υπέρ αυτού που αποκαλούν δημοκρατία των μετόχων αναφορικά με την αρχή "μία μετοχή, μία ψήφος".
<P>
Αυτό αποκαλύφθηκε για πρώτη φορά όταν συζητήσαμε την οδηγία για τις εξαγορές. Αρχικός στόχος της δέκατης τρίτης οδηγίας σίγουρα δεν ήταν να δημιουργηθεί στη γη το βασίλειο του εταιρικού ελέγχου των μετόχων αλλά να προστατευθεί απλά η μειοψηφία των μετόχων και να επιτραπεί μια αξιοπρεπής εξαγορά. Ωστόσο, λίγοι φανατικοί ενδιαφερόμενοι κατάφεραν να κάνουν απόλυτη αυτήν την ιδέα της "μίας μετοχής, μίας ψήφου", και ο κύριος υπερασπιστής της ήταν η ISS. Όχι μόνο βάσει ιδεολογικών μοτίβων, αλλά επίσης διότι το εμπόριό τους απλά αποτελείται από τη συλλογή δικαιωμάτων ψήφου και την παροχή πληρεξούσιων υπηρεσιών στους μετόχους.
<P>
Με όλον τον σεβασμό για τη δήλωση της Επιτροπής, θεωρώ ότι είναι εντελώς ασυνήθιστο να ξεκινήσει έρευνα σε μια ομάδα που είναι τόσο εμφανώς προκατειλημμένη και εμπλεκόμενη. Μόλις έμαθα τον τρόπο με τον οποίο διεξήχθη η έρευνα· είδα τα ερωτηματολόγια που ακόμη κυκλοφορούν μεταξύ των εταιρειών επενδύσεων, αφενός, και των εταιρειών, αφετέρου, στα οποία οι εταιρείες απλά ερωτώνται εάν χρησιμοποιούν ορισμένους μηχανισμούς ενίσχυσης του ελέγχου, συμπεριλαμβανομένων δομών πυραμίδας, πιστοποιήσεων, χρυσών μετοχών, κλπ., ενώ οι επενδυτές προσεγγίζονται με εντελώς διαφορετικό τρόπο, κατά τον οποίο τους παρουσιάζονται αρκετές παραπειστικές ερωτήσεις που εκτιμούν τις απόψεις τους για όλα αυτά τα άσχημα μέτρα. Μπορώ ίσως να προβλέψω το αποτέλεσμα αυτής της έρευνας.
<P>
Εν συντομία, έχω ήδη μεγάλες επιφυλάξεις για το αποτέλεσμα της έρευνας και δεν πιστεύω ότι μπορεί να αποτελέσει σωστή βάση για περαιτέρω συμπεράσματα και προθέσεις, όπως η σύνταξη συστάσεων. Θα πρέπει, καταρχάς, να εξετάσουμε τους λόγους για τους οποίους οι εταιρείες έχουν αυτούς τους μηχανισμούς ενίσχυσης του ελέγχου και γιατί, αυτήν την εποχή, κατά την οποία επικρατεί ο ακτιβισμός των μετόχων εκ μέρους των κερδοσκοπικών κεφαλαίων, υπάρχει και πάλι η ανάγκη για προστασία έναντι της βραχυπρόθεσμης επενδυτικής δραστηριότητας. Πρέπει να διεξαχθεί μια ουσιαστική συζήτηση στο Σώμα πριν η Επιτροπή είναι έτοιμη να αναπτύξει οποιαδήποτε μέτρα ή οποιαδήποτε περαιτέρω δράση.
<SPEAKER ID="199" NAME="Μάρκος Κυπριανού">
μέλος της Επιτροπής. (EN) Κύριε Πρόεδρε, θα ήθελα να ευχαριστήσω τους βουλευτές για τη συζήτηση. Θα είμαι πολύ σύντομος.
<P>
Καταρχάς, θα ήθελα να πω στον κ. Medina Ortega ότι λυπούμαι που δεν μπόρεσα να προκαλέσω μία πιο ενδιαφέρουσα συζήτηση, καθώς δεν είμαι ο αρμόδιος Επίτροπος. Ωστόσο, ήταν πολύ ενδιαφέρουσα για εμένα, διότι μου θυμίζει το παρελθόν μου ως δικηγόρου. Θεωρώ ότι αυτά τα θέματα είναι εξαιρετικά ενδιαφέροντα. Επιτρέψτε μου να σας διαβεβαιώσω, καταρχάς, ότι φυσικά θα ενημερώσω και θα πληροφορήσω τον συνάδελφό μου. Εντούτοις, πληροφορούμαι ότι θα έχετε όλοι την ευκαιρία να συζητήσετε αυτά τα θέματα περαιτέρω με τον αρμόδιο Επίτροπο, διότι θα παρευρεθεί στην Επιτροπή Οικονομικών και Νομισματικών Θεμάτων, καθώς και στην Επιτροπή Νομικών Θεμάτων κάποια στιγμή τον Μάρτιο και όλα αυτά τα θέματα θα ληφθούν υπόψη.
<P>
Θα ήθελα να επαναλάβω ότι αυτό που θα κάνει η Επιτροπή θα εξαρτηθεί από τη μελέτη και την αξιολόγηση επιπτώσεων. Αναφορικά με τη μελέτη, η επιλογή των ανάδοχων εταιρειών έγινε βάσει των κανόνων και των κανονισμών μας, λαμβάνοντας υπόψη την απαίτηση της Ευρωπαϊκής Κοινότητας. Και πάλι, θα ήθελα να σας υπενθυμίσω ότι πρόκειται για μια μελέτη καταγραφής γεγονότων που δεν θα προβεί σε συστάσεις. Αυτό θα γίνει από την ίδια την Επιτροπή. Έτσι, είμαι βέβαιος ότι το αποτέλεσμα θα είναι μια ισορροπημένη και αναλογική άποψη, ανάλογα βεβαίως με τα αποτελέσματα της μελέτης.
<SPEAKER ID="200" NAME="Pervenche Berès" AFFILIATION="PSE">
(FR) Κύριε Πρόεδρε, ακούσαμε προσεκτικά την απάντηση του Επιτρόπου. Ωστόσο, το μήνυμα που πρέπει να στείλουμε στον Επίτροπο κ. McCreevy είναι το εξής: δεν μπορούμε βεβαίως να προδικάσουμε τι θα πράξει ο Επίτροπος βάσει των αποτελεσμάτων της μελέτης, αλλά η ανησυχία μας απορρέει από την ίδια τη μελέτη, πριν ακόμη γνωστοποιηθούν τα αποτελέσματα, λαμβάνοντας υπόψη τα ζητήματα που επισημάνθηκαν από τους συντάκτες αυτής της μελέτης.
<P>
Πιστεύω ότι αυτό είναι το μήνυμα που πρέπει να στείλουμε στον κ. McCreevy.
<SPEAKER ID="201" NAME="Πρόεδρος">
Κυρία Berès, είμαι βέβαιος ότι ο Επίτροπος Κυπριανού σάς κατάλαβε απολύτως.
<P>
" συζήτηση έληξε.

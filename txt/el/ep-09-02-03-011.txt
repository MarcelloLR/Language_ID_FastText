<CHAPTER ID="011">
Επαναπατρισμός και επανεγκατάσταση των κρατουμένων στο Γκουαντάναμο - Εικαζόμενη χρήση ευρωπαϊκών κρατών από τη CIA για τη μεταφορά και την παράνομη κράτηση ατόμων (συζήτηση) 
<SPEAKER ID="264" NAME="Πρόεδρος">
Το επόμενο θέμα αφορά τις δηλώσεις του Συμβουλίου και της Επιτροπής σχετικά με τον επαναπατρισμό και την επανεγκατάσταση κρατουμένων στο Γκουαντάναμο και την εικαζόμενη χρήση ευρωπαϊκών κρατών από τη CIA για τη μεταφορά και την παράνομη κράτηση ατόμων.
<SPEAKER ID="265" NAME="Alexandr Vondra">
Ασκών την προεδρία του Συμβουλίου. - Κύριε Πρόεδρε, γνωρίζω βεβαίως ότι το ζήτημα του Γκουαντάναμο προκάλεσε ιδιαίτερο προβληματισμό στο Ευρωπαϊκό Κοινοβούλιο. Γνωρίζω επίσης ότι το Ευρωπαϊκό Κοινοβούλιο, μέσω των διάφορων ψηφισμάτων που ενέκρινε από το 2002, διατύπωσε με συνέπεια την άποψή του σχετικά με το συγκεκριμένο αυτό πρόβλημα. Επομένως, πιστεύω ότι δεχθήκατε με ικανοποίηση, όπως και το Συμβούλιο, την απόφαση του προέδρου Obama να κλείσει το Γκουαντάναμο εντός προθεσμίας ενός έτους. " προεδρία εξέφρασε την ικανοποίησή της μέσω δήλωσης η οποία εκδόθηκε λίγο μετά την υπογραφή των εκτελεστικών διαταγμάτων από τον πρόεδρο Obama. Οι υπουργοί χαιρέτισαν την απόφαση αυτή ανεπιφύλακτα στην τελευταία σύνοδο του Συμβουλίου Γενικών Υποθέσεων και Εξωτερικών Σχέσεων, όπως πιθανότατα γνωρίζετε.
<P>
Ο πρόεδρος Obama ανακοίνωσε επίσης την απόφασή του να αναστείλει τις δίκες από στρατιωτικές επιτροπές, να επαναβεβαιώσει την ισχύ της σύμβασης της Γενεύης, να θέσει τέλος στο πρόγραμμα κρατήσεων σε μυστικές τοποθεσίες καθώς και τις λεγόμενες "ενισχυμένες ανακρίσεις". Αυτές οι ευπρόσδεκτες εξελίξεις θα μας επιτρέψουν να ενισχύσουμε ακόμη περισσότερο τη διατλαντική συνεργασία στον τομέα της καταπολέμησης της τρομοκρατίας.
<P>
" απόφαση για το κλείσιμο του Γκουαντάναμο είναι, φυσικά, πρωτίστως, ευθύνη των "νωμένων Πολιτειών. Παρ' όλα αυτά, λαμβάνοντας υπόψη το κοινό συμφέρον μας για την καταπολέμηση της τρομοκρατίας και τον σεβασμό των ανθρώπινων δικαιωμάτων και του κράτους δικαίου, κατά τη σύνοδο του Συμβουλίου την περασμένη εβδομάδα, οι υπουργοί συζήτησαν τρόπους με τους οποίους τα κράτη μέλη θα μπορούσαν να παράσχουν πρακτική συνδρομή στις "ΠΑ και, ειδικότερα, κατά πόσον θα μπορούσαν να δεχθούν πρώην κρατουμένους.
<P>
Με το εκτελεστικό του διάταγμα σχετικά με το κλείσιμο του Γκουαντάναμο, ο πρόεδρος Obama έδωσε εντολή να επανεξετασθεί το καθεστώς όλων των κρατουμένων. " επανεξέταση αυτή βρίσκεται σε εξέλιξη. " επανεγκατάσταση κρατουμένων θα αφορά εκείνους που θα αποφυλακισθούν στο πλαίσιο της εν λόγω επανεξέτασης. Το ζήτημα του κατά πόσον τα κράτη μέλη θα μπορούσαν να δεχθούν πρώην κρατουμένους αποτελεί εθνική απόφαση. Ωστόσο, την περασμένη εβδομάδα συμφωνήθηκε ότι μια κοινή πολιτική απάντηση θα ήταν επιθυμητή και ότι το ενδεχόμενο συντονισμένης ευρωπαϊκής δράσης θα μπορούσε να διερευνηθεί περαιτέρω.
<P>
Το θέμα αυτό εγείρει μια σειρά από πολιτικά και νομικά ζητήματα καθώς και ζητήματα ασφάλειας, τα οποία χρειάζονται περαιτέρω μελέτη και διαβούλευση και τα οποία -και αυτό είναι επίσης πολύ σημαντικό- θα απαιτήσουν την εμπλοκή των υπουργών Δικαιοσύνης και Εσωτερικών Υποθέσεων των κρατών μελών. " διαδικασία έχει μόλις ξεκινήσει, και το Συμβούλιο θα επανέλθει στο ζήτημα αυτό μόλις αποσαφηνισθούν περισσότερο ορισμένα από τα ζητήματα αυτά. Πρόκειται για ένα θέμα που αποτελεί αντικείμενο συνεχούς εξέτασης και συζητιέται σήμερα από την Επιτροπή Πολιτικής και Ασφάλειας, για παράδειγμα.
<P>
Κατανοώ απολύτως το συνεχιζόμενο ενδιαφέρον του Κοινοβουλίου, όπως αντικατοπτρίζεται στο σχέδιο ψηφίσματος που κατατέθηκε στην παρούσα σύνοδο, και το οποίο διάβασα. Θα ήθελα να σας διαβεβαιώσω ότι η προεδρία θα εξετάσει το ζήτημα αυτό με μεγάλη προσοχή και θα σας τηρεί πλήρως ενήμερους σχετικά με την έκβαση των περαιτέρω συζητήσεων στο Συμβούλιο καθώς και σχετικά με κάθε άλλη εξέλιξη.
<SPEAKER ID="266" NAME="Jacques Barrot" LANGUAGE="FR">
Κύριε Πρόεδρε, καλωσορίζω θερμά τον κ. Vondra και χαίρομαι που μπορώ να επιβεβαιώσω τα όσα μόλις ανέφερε, καθώς είναι προφανές ότι η Επιτροπή πρέπει να συνεργασθεί στενά με την προεδρία στο δύσκολο αυτό ζήτημα.
<P>
Θα ήθελα επίσης να προσθέσω τη στήριξή μου στην κ. Ferrero-Waldner, η οποία την τελευταία στιγμή εμποδίσθηκε να συμμετάσχει στην παρούσα σύνοδο. Επομένως, θα μιλήσω εξ ονόματός της και για λογαριασμό μου.
<P>
" Επιτροπή δέχθηκε πολύ θετικά τις πρωτοβουλίες που ανέλαβε ο πρόεδρος Obama μετά την ανάληψη των καθηκόντων του. Όλα τα στοιχεία είναι πλέον στη θέση τους για την επαναδρομολόγηση των σχέσεων "ΠΑ/ΕΕ και η Επιτροπή θα καταβάλει έντονες προσπάθειες για την αναζωογόνηση της εταιρικής αυτής σχέσης.
<P>
Το πιο εντυπωσιακό δείγμα της αλλαγής κατεύθυνσης των "νωμένων Πολιτειών είναι η πρόθεσή τους να εξετάσουν τα ζητήματα των ανθρώπινων δικαιωμάτων σε σχέση με τη μεταχείριση ύποπτων τρομοκρατών. Χαιρετίζουμε, φυσικά, τη σπουδή του προέδρου Obama να κλείσει το στρατόπεδο εγκλεισμού του Γκουαντάναμο, να προσεγγίσει τον ισλαμικό κόσμο και να επιβεβαιώσει τη δέσμευση των "νωμένων Πολιτειών στην ειρηνευτική διαδικασία στη Μέση Ανατολή.
<P>
Σημειώνουμε επίσης με ικανοποίηση άλλα εξίσου σημαντικά στοιχεία των διαταγμάτων που υπογράφηκαν στις 22 Ιανουαρίου, και συγκεκριμένο το κλείσιμο των μυστικών φυλακών της CIA, την πλήρη απαγόρευση της χρήσης των βασανιστηρίων και άλλων τρόπων σκληρής, απάνθρωπης ή ταπεινωτικής μεταχείρισης, καθώς και την αναστολή των δικών από στρατιωτικές επιτροπές.
<P>
" Ευρωπαϊκή Ένωση διατηρεί ενεργό πολιτικό διάλογο με τις "νωμένες Πολιτείες, στο πλαίσιο του οποίου, φυσικά, δίνουμε προτεραιότητα στην προώθηση των ανθρώπινων δικαιωμάτων σε ολόκληρο τον κόσμο. Είμαστε επίσης ενεργοί εταίροι με τις "ΠΑ στην καταπολέμηση της απειλής της τρομοκρατίας, όμως πάντοτε σύμφωνα με τις υποχρεώσεις μας στον τομέα των ανθρώπινων δικαιωμάτων.
<P>
" κράτηση αιχμαλώτων στο Γκουαντάναμο χωρίς δίκη εδώ και αρκετά χρόνια αξιοποιείται από τις τρομοκρατικές ομάδες που προσπαθούν να ριζοσπαστικοποιήσουν και να στρατολογήσουν νέα μέλη. " Ευρωπαϊκή Ένωση έχει ήδη δείξει την αντίθεσή της στο Γκουαντάναμο. Το Ευρωπαϊκό Κοινοβούλιο έχει ζητήσει ακατάπαυστα το κλείσιμό του, επειδή η καταπολέμηση της τρομοκρατίας πρέπει να διεξαχθεί σύμφωνα με το διεθνές δίκαιο. Στην καταπολέμηση της τρομοκρατίας είναι σημαντικός ο σεβασμός των ανθρώπινων δικαιωμάτων, όχι μόνον ως θέμα αρχής, αλλά και για την αντιμετώπιση της ριζοσπαστικοποίησης σε ολόκληρο τον κόσμο. Πιστεύουμε ότι τα δικαιώματα που απονέμονται από το διεθνές δίκαιο σε όλους τους κρατουμένους πρέπει να γίνονται σεβαστά. Με εξαίρεση τις περιπτώσεις ένοπλων συγκρούσεων, οι άνθρωποι δεν πρέπει να κρατούνται αυθαίρετα και πρέπει να έχουν δικαίωμα σε μια δίκαιη, νόμιμη δίκη. Θέσαμε τα ζητήματα αυτά στο πλαίσιο του πολιτικού διαλόγου με τις "νωμένες Πολιτείες. Το Ευρωπαϊκό Κοινοβούλιο διαδραμάτισε σημαντικό ρόλο στην καλλιέργεια της ευαισθητοποίησης σχετικά με το ζήτημα αυτό.
<P>
Θα ήθελα να προσθέσω, συμφωνώντας και πάλι με τον κ. Vondra, ότι η περίπτωση καθενός από τους κρατουμένους στο Γκουαντάναμο πρέπει να επανεξετασθεί από τις αμερικανικές αρχές. Μια ομάδα εργασίας, υπό την προεδρία του υπουργού Δικαιοσύνης και απαρτιζόμενη από τους υπουργούς Άμυνας και Εσωτερικής Ασφάλειας καθώς και υψηλόβαθμους αξιωματούχους, μόλις ξεκίνησε τις εργασίες της.
<P>
Ο πρόεδρος Obama ανακοίνωσε ότι θα καταβληθούν νέες διπλωματικές προσπάθειες για την εξεύρεση λύσης στο πρόβλημα του Γκουαντάναμο.
<P>
Στην τελευταία σύνοδο του Συμβουλίου των υπουργών Εξωτερικών Υποθέσεων που πραγματοποιήθηκε στις 26 Ιανουαρίου, όπως θα ανέφερε η κ. Ferrero-Waldner, υπήρξε μια σύντομη συζήτηση σχετικά με το Γκουαντάναμο. Αρκετά κράτη μέλη εξέφρασαν την επιθυμία να θεσπισθεί ένα κοινό πλαίσιο για μια συντονισμένη προσέγγιση της Ευρωπαϊκής Ένωσης, παρότι, κ. Vondra, καταρχήν τα κράτη μέλη θα αποφασίσουν, κατά περίπτωση, πώς θα απαντήσουν σε ενδεχόμενα αιτήματα των "νωμένων Πολιτειών.
<P>
Προτείναμε, σε στενή συνεργασία με τη Γραμματεία του Συμβουλίου, να διερευνήσουμε τα ζητήματα αυτά προσεκτικότερα. Εξετάζουμε τα θέματα που αφορούν τον τρόπο με τον οποίο τρίτες χώρες θα μπορούσαν να δεχθούν πρώην κρατουμένους. Ακόμη και αν, καταρχήν, οι αποφυλακισθέντες κρατούμενοι θα έπρεπε να επιστρέψουν στις χώρες καταγωγής τους, ορισμένοι εξ αυτών που ενδέχεται να αποφυλακισθούν μετά την επανεξέταση του καθεστώς τους μπορεί να μην επιστρέψουν στην πατρίδα τους φοβούμενοι διώξεις, βασανιστήρια ή κακομεταχείριση.
<P>
Σε συνεργασία με τις "νωμένες Πολιτείες, επιθυμούμε να εξετάσουμε προσεκτικά τι θα μπορούσε να πράξει η Ευρωπαϊκή Ένωση για να συμβάλει στην μετεγκατάσταση των ανθρώπων αυτών σε ασφαλές μέρος. Ωστόσο, οι ιδιαίτερες αυτές περιπτώσεις θα εγείρουν λεπτά, πολύπλοκα ζητήματα, τα οποία πρέπει να εξετασθούν εκ των προτέρων. " αρχή παραμένει αμετάβλητη: πρέπει να πράξουμε ό,τι απαιτείται για να διασφαλίσουμε τον απόλυτο σεβασμό των ανθρώπινων δικαιωμάτων. Θέλουμε να υιοθετήσουμε σε όλες τις περιπτώσεις μια θετική και εποικοδομητική στάση απέναντι στη νέα κυβέρνηση των "ΠΑ. Ταυτόχρονα, πρέπει να λάβουμε όλα τα μέτρα ώστε να διασφαλίσουμε ότι η προσέγγιση της Ευρωπαϊκής Ένωσης είναι σύμφωνη προς τις υποχρεώσεις μας σε θέματα ανθρώπινων δικαιωμάτων και προς τη νομοθεσία μας.
<P>
" προσέγγιση αυτή δεν θα είναι ούτε εύκολη ούτε γρήγορη. Θα αντιμετωπίσουμε πολύπλοκα ζητήματα που θα απαιτήσουν τον συντονισμό της δράσης των κρατών μελών για την επίτευξη μιας συνεκτικής απόκρισης της Ευρωπαϊκής Ένωσης. Θα καταβάλλουμε κάθε δυνατή προσπάθεια για να συνεισφέρουμε στον διάλογο σχετικά με τα πρακτικά μέτρα που πρέπει να ληφθούν σε κοινοτικό επίπεδο.
<P>
Επί του παρόντος, οι "νωμένες Πολιτείες δεν έχουν υποβάλει κανένα επίσημο αίτημα. Όπως έχει δηλώσει κατ' επανάληψη η κ. Ferrero-Waldner, απαιτείται θετική συνεργασία. Πρέπει να συνεργασθούμε με τα κράτη μέλη για να την καθιερώσουμε.
<P>
Στην επόμενη σύνοδο του Συμβουλίου Δικαιοσύνης και Εσωτερικών Υποθέσεων που θα πραγματοποιηθεί στις 26 Φεβρουαρίου, θα ζητήσουμε από τα κράτη μέλη να υιοθετήσουν μια συντονισμένη προσέγγιση και θα μπορούσαμε επίσης να χρησιμοποιήσουμε το προηγούμενο της λύσης που εφαρμόσθηκε όταν οι Παλαιστίνιοι μεταφέρθηκαν στην Ευρώπη μετά τα γεγονότα στον Ναό της Γέννησης το 2002.
<P>
" Επιτροπή επιθυμεί φυσικά να συνδράμει εκείνα τα κράτη μέλη που θα αποφασίσουν να δεχθούν πρώην κρατουμένους από το Γκουαντάναμο στην επικράτειά τους. Όμως, όπως είναι προφανές, τα κράτη μέλη είναι υπεύθυνα να καθορίσουν το καθεστώς των πρώην κρατουμένων οι οποίοι είναι πολίτες τρίτων χωρών και οι οποίοι θα μπορούσαν ενδεχομένως να μεταφερθούν στην επικράτειά τους.
<P>
Κάθε περίπτωση θα εξετασθεί μεμονωμένα, λαμβάνοντας υπόψη την κατάσταση κάθε ατόμου, ανθρωπιστικούς παράγοντες και τις συνέπειες για την ασφάλεια. " απόφαση υποδοχής και απόδοσης ενός καθεστώτος ανήκει, τελικώς, στην αρμοδιότητα κάθε κράτους μέλους. Ωστόσο, η προσέγγιση αυτή πρέπει να αποτελεί μέρος ενός κοινού πλαισίου στον μεγαλύτερο δυνατό βαθμό.
<P>
Κύριε Πρόεδρε, αυτά έχω να πω για λογαριασμό μου και εξ ονόματος της κ. Ferrero-Waldner. Αναρωτιέμαι εάν θα έπρεπε να προβώ τώρα στη δήλωση σχετικά με τη μεταφορά και την παράνομη κράτηση ατόμων στον ευρωπαϊκό χώρο. Θα συνεχίσω, λοιπόν, και θα προβώ στη δήλωση, η οποία παρότι μάλλον σύντομη, θα απαντήσει πολλές από τις ερωτήσεις του Κοινοβουλίου.
<P>
Αφορά τη χρησιμοποίηση από τη CIA ευρωπαϊκών χωρών για τη μεταφορά και την παράνομη κράτηση ατόμων. " γραμμή που υιοθέτησε εξαρχής η Επιτροπή περιστρέφεται γύρω από τρεις ιδέες: πρώτον, ο πόλεμος κατά της τρομοκρατίας πρέπει να διεξαχθεί με πλήρη σεβασμό των θεμελιωδών δικαιωμάτων· δεύτερον, η αλήθεια, όποια και αν είναι, πρέπει να εξακριβωθεί· τρίτον, και σημαντικότερο για μένα, οι πράξεις αυτές πρέπει να αποφευχθούν στο μέλλον.
<P>
" Επιτροπή έχει εκφράσει επανειλημμένα την άποψή της ότι οι πρακτικές που αναφέρονται ως "ασυνήθης παράδοση" και κράτηση σε μυστικές τοποθεσίες αποτελούν παραβίαση των θεμελιωδών δικαιωμάτων που εγγυώνται η Ευρωπαϊκή Σύμβαση Ανθρωπίνων Δικαιωμάτων και ο Χάρτης των Θεμελιωδών Δικαιωμάτων.
<P>
" Επιτροπή δήλωσε επίσης ότι είναι απαραίτητο τα εμπλεκόμενα κράτη μέλη να διενεργήσουν συνολικές, ανεξάρτητες, αμερόληπτες έρευνες για την εξακρίβωση της αλήθειας, όποια και αν είναι αυτή. Πρόκειται για μια θετική υποχρέωση, η οποία απορρέει από την Ευρωπαϊκή Σύμβαση Ανθρωπίνων Δικαιωμάτων. Πρέπει να αναφερθεί ότι έχουν ξεκινήσει έρευνες σε αρκετά κράτη μέλη.
<P>
Όσον αφορά τους ισχυρισμούς περί κρατήσεων σε μυστικές τοποθεσίες στην Πολωνία, η Επιτροπή απέστειλε επιστολή στις πολωνικές αρχές κατ' επανάληψη. Καθώς είμαι αρμόδιος για τα θέματα "δικαιοσύνης, ελευθερίας και ασφάλειας", απέστειλα ο ίδιος επιστολή στις πολωνικές αρχές στις 28 Μαΐου 2008 για να τονίσω τη σημασία της διεξαγωγής κατάλληλων ερευνών.
<P>
Σε συνέχεια της επιστολής αυτής, τον Αύγουστο του 2008, ο αναπληρωτής υπουργός Δικαιοσύνης με ενημέρωσε ότι είχε επιτέλους ξεκινήσει μια ποινική έρευνα και ότι θα με ενημερώσει για τα αποτελέσματά της. Πιστεύω ότι αυτή είναι μια σημαντική εξέλιξη.
<P>
Προσέγγισα επίσης τη Ρουμανία όσον αφορά το ζήτημα των κρατήσεων σε μυστικές τοποθεσίες. Τον Ιούνιο του 2008, ο πρωθυπουργός της Ρουμανίας μου διαβίβασε έκθεση της διερευνητικής επιτροπής της ρουμανικής Γερουσίας. Κατόπιν περαιτέρω επαφών, οι ρουμανικές αρχές αποφάσισαν να διεξαγάγουν περαιτέρω έρευνες για να εξετάζουν τις πληροφορίες που περιλαμβάνονται στη δεύτερη έκθεση του κ. Marty, ο οποίος επιλέγηκε ως εισηγητής από το Ευρωπαϊκό Συμβούλιο.
<P>
Μόνον μια τέτοια προσέγγιση, η οποία δίνει έμφαση στην αναγκαιότητα διεξαγωγής κατάλληλων ερευνών σε εθνικό επίπεδο, θα μας επιτρέψει να προχωρήσουμε προς τα εμπρός. " Ένωση και η Επιτροπή δεν έχουν ούτε τις εξουσίες ούτε τους πόρους για να αντικαταστήσουν τα κράτη μέλη σε αυτό το καθήκον αποκάλυψης της αλήθειας. Μόνον τα ερευνητικά μέσα και οι πόροι των κρατών μελών θα επαρκέσουν για το καθήκον αυτό.
<P>
Είναι προφανές ότι η Επιτροπή, και αυτό είναι μια δέσμευση, ελπίζει ότι οι έρευνες αυτές θα ολοκληρωθούν και θα επιτρέψουν, όπου αρμόζει, την απόδοση ευθυνών και, όπου αρμόζει, την αποζημίωση των θυμάτων.
<P>
Επιπλέον των αιτημάτων προς τα κράτη μέλη για τη διεξαγωγή ερευνών, μια από τις πρακτικές συμβολές της Επιτροπής, μετά το ψήφισμα του Ευρωπαϊκού Κοινοβουλίου της 2ας Φεβρουαρίου 2007, ήταν να αποσαφηνισθεί ο ορισμός του "κρατικού αεροσκάφους" και όταν ήμουν Επίτροπος αρμόδιος για τις μεταφορές παρουσίασα μια ανακοίνωση σχετικά με τη γενική και επαγγελματική αεροπορία, η οποία αποσαφήνισε τα πράγματα.
<P>
Το Κοινοβούλιο ζήτησε επίσης την αξιολόγηση των εθνικών νομοθεσιών κατά της τρομοκρατίας. Προκειμένου να αποκτήσει γενική εικόνα της παρούσας κατάστασης, η Επιτροπή απέστειλε ένα ερωτηματολόγιο στα κράτη μέλη σχετικά με την αποτελεσματικότητα των μέτρων για την καταπολέμηση της τρομοκρατίας και τη σχέση τους με τα θεμελιώδη δικαιώματα. " Επιτροπή έλαβε απαντήσεις από τα 27 κράτη μέλη, και ένα έγγραφο που θα παρουσιάζει τις απαντήσεις αυτές θα δημοσιευθεί τους επόμενους έξι μήνες. Επί του παρόντος, πρέπει να εξετασθούν αναλυτικά όλες αυτές οι απαντήσεις.
<P>
Αυτά είχα να πω, κ. Πρόεδρε· χρησιμοποίησα αρκετό χρόνο, κυρίες και κύριοι, αλλά είναι αλήθεια ότι, μολονότι αυτός είναι ένας τομέας στον οποίο η Ένωση έχει περιορισμένες εξουσίες, η Επιτροπή προσπάθησε να ενθαρρύνει την αποκάλυψη της αλήθειας και να προωθήσει τον σεβασμό των θεμελιωδών δικαιωμάτων. Μπορώ να πω μόνον ένα πράγμα, αλλά με τη δήλωση αυτή αναλαμβάνω μια προσωπική δέσμευση. Θα συνεχίσω φυσικά να επιδιώκω την εξακρίβωση όλης της αλήθειας, πάνω από καθετί, ώστε να μπορούμε να είμαστε βέβαιοι ότι δεν θα επαναληφθούν τέτοιες λυπηρές πράξεις.
<SPEAKER ID="267" NAME="Alexandr Vondra">
Ασκών την προεδρία του Συμβουλίου. - Κύριε Πρόεδρε, ανέμενα δύο θέματα που δεν συνδέονται μεταξύ τους: το Γκουαντάναμο, αφενός, και τις κρατήσεις σε μυστικές τοποθεσίες και τις "ασυνήθεις παραδόσεις", αφετέρου. Όπως όλοι γνωρίζουμε, κατά τις πρώτες ημέρες μετά την ανάληψη των καθηκόντων του, ο πρόεδρος Obama έλαβε στην πραγματικότητα τρεις αποφάσεις. Για την πρώτη, δηλαδή το Γκουαντάναμο, σας μίλησα ήδη, αλλά υπάρχουν άλλες δύο εξίσου σημαντικές.
<P>
Πρώτον, έθεσε τέλος στο πρόγραμμα κρατήσεων σε μυστικές τοποθεσίες της CIA. Έδωσε εντολή ώστε στο μέλλον όλοι οι κρατούμενοι που κρατούνται από τις "ΠΑ να καταχωρούνται στη Διεθνή Επιτροπή Ερυθρού Σταυρού. Με την απόφαση αυτή, αντιμετώπισε ένα ζήτημα το οποίο προβλημάτιζε τόσο το Συμβούλιο όσο και το Ευρωπαϊκό Κοινοβούλιο. Για τον λόγο αυτό, το Συμβούλιο καλωσόρισε επίσης θερμά την απόφαση αυτή. Είμαι σίγουρος ότι έγινε δεκτή με την ίδια θέρμη από το Κοινοβούλιο.
<P>
Ο πρόεδρος Obama έθεσε επίσης τέλος στις τεχνικές των λεγόμενων "ενισχυμένων" ανακρίσεων της CIA. Οι ανακριτές των "ΠΑ δεν μπορούν πλέον να βασίζονται στις νομικές γνωμοδοτήσεις σχετικά με τα βασανιστήρια και άλλες τεχνικές ανακρίσεων που συντάχθηκαν μετά την 11η Σεπτεμβρίου. " απόφαση αυτή είναι σημαντική. " Ευρωπαϊκή Ένωση έχει δεσμευθεί για την απόλυτη απαγόρευση των βασανιστηρίων και άλλων τρόπων σκληρής, απάνθρωπης ή ταπεινωτικής μεταχείρισης.
<P>
Όσον αφορά την τρίτη απόφαση, ο πρόεδρος Obama έδωσε επίσης εντολή επανεξέτασης των πολιτικών μεταφοράς ή παράδοσης ώστε να διασφαλισθεί ότι είναι σύμφωνες προς τις υποχρεώσεις των "ΠΑ οι οποίες απορρέουν από το διεθνές δίκαιο. Στο μέλλον, οι πολιτικές δεν πρέπει, όπως αναφέρεται στην εντολή, να έχουν ως αποτέλεσμα τη μεταφορά ατόμων σε άλλες χώρες για να υποβληθούν σε βασανιστήρια ή διαφορετικά να έχουν ως σκοπό ή ως συνέπεια την υπονόμευση ή την παράκαμψη των δεσμεύσεων ή των υποχρεώσεων των "ΠΑ, ώστε να διασφαλίζεται η μη βάναυση μεταχείριση ατόμων που τελούν υπό την κράτηση και τον έλεγχό τους.
<P>
Πιστεύουμε ότι οι αποφάσεις αυτές, οι οποίες λήφθηκαν μαζί με την απόφαση κλεισίματος του Γκουαντάναμο που προανέφερα, θα ενισχύσουν περαιτέρω τη συνεργασία με τις "ΠΑ για την καταπολέμηση της τρομοκρατίας. Πιστεύω ότι μπορούν επίσης να αποκαταστήσουν ένα καλύτερο κλίμα στις διατλαντικές σχέσεις και μπορούν να ανταποκριθούν στα αισθήματα που εκφράσθηκαν ιδιαίτερα έντονα στο Ευρωπαϊκό Κοινοβούλιο καθώς και από σημαντικό τμήμα της κοινής γνώμης στην Ευρώπη.
<P>
Νομίζω ότι μπορούμε όλοι να συμφωνήσουμε σε ένα σημείο εξαρχής: ότι οι συνθήκες της σημερινής συζήτησης έχουν αλλάξει αφάνταστα. Γνωρίζω επίσης ότι η εικαζόμενη χρήση ευρωπαϊκών χωρών από τη CIA για τη μεταφορά και την παράνομη κράτηση ατόμων υπήρξε πηγή έντονου προβληματισμού για πολλούς βουλευτές του Ευρωπαϊκού Κοινοβουλίου. Παρακολουθείτε τα ζητήματα αυτά από πολύ κοντά, μεταξύ άλλων μέσω των δραστηριοτήτων της προσωρινής επιτροπής.
<P>
" θέση του Κοινοβουλίου διατυπώθηκε με σαφήνεια στο ψήφισμά του τον Φεβρουάριο του 2007. Θέλω να υπογραμμίσω ότι το Συμβούλιο επανέλαβε πάντοτε τη δέσμευσή του για την αποτελεσματική καταπολέμηση της τρομοκρατίας, χρησιμοποιώντας όλα τα διαθέσιμα νόμιμα μέσα, επειδή η τρομοκρατία συνιστά απειλή κατά ενός συστήματος αξιών που βασίζεται στο κράτος δικαίου.
<P>
Το Συμβούλιο δήλωσε επίσης κατ' επανάληψη ότι η ύπαρξη εγκαταστάσεων κράτησης σε μυστικές τοποθεσίες, όπου οι αιχμάλωτοι κρατούνται σε συνθήκες νομικού κενού, αντίκειται στο διεθνές ανθρωπιστικό δίκαιο και στο δίκαιο των ανθρώπινων δικαιωμάτων. Αυτή παραμένει η άποψή μας και σήμερα και είμαστε προσηλωμένοι σε αυτήν, αλλά η αλλαγή των συνθηκών με τις τρέχουσες εξελίξεις στις "ΠΑ σημαίνει ότι θα ήθελα επίσης να επικεντρωθώ πρωτίστως στο μέλλον. Ας κοιτάξουμε μπροστά, αντί να κοιτάμε πίσω. Το Συμβούλιο χαιρετίζει θερμά την πρόσφατη απόφαση του προέδρου των "ΠΑ στο ζήτημα αυτό.
<P>
" διατλαντική κοινότητα είναι μια κοινότητα κοινών αξιών και πρέπει να παραμείνει τέτοια, εάν θέλουμε να μπορούμε να προασπισθούμε τα συμφέροντά μας στον παγκοσμιοποιημένο κόσμο. Δεν υπάρχει αμφιβολία ότι τα ανθρώπινα δικαιώματα και η στήριξη του κράτους δικαίου στο πλαίσιο της καταπολέμησης της τρομοκρατίας εντάσσονται στην κοινή αυτή κληρονομιά.
<SPEAKER ID="268" NAME="Hartmut Nassauer" LANGUAGE="DE">
Κύριε Πρόεδρε, κυρίες και κύριοι, πρέπει να γίνουν δεκτοί στην Ευρωπαϊκή Ένωση κρατούμενοι από το Γκουαντάναμο; Αυτή είναι η ερώτηση την οποία πρέπει να κάνουμε στους εαυτούς μας σήμερα. " απάντηση θα εξαρτηθεί από τις σκέψεις που θα επιλέξουμε να μας καθοδηγήσουν.
<P>
Κάποιοι ισχυρίζονται ότι οι κρατούμενοι έχουν βασανιστεί. Αυτός είναι ένας λόγος για να τους δεχτούμε, σύμφωνα με τις προσταγές της ανθρωπιάς. Είναι αλήθεια αναμφίβολα ότι τα βασανιστήρια είναι η πιο απάνθρωπη και εξευτελιστική πρακτική. Αν αυτοί οι άνθρωποι έχουν βασανιστεί, τότε έχουν το δικαίωμα στην συμπόνια μας, ανεξάρτητα από τις επιμέρους κατηγορίες που έχουν γίνει εναντίον τους. Όμως είναι το μόνο θέμα που πρέπει να εξετάσουμε;
<P>
Για παράδειγμα, πολλά από τα άτομα που είναι ή ήταν φυλακισμένοι στο Γκουαντάναμο πήγαν σε στρατόπεδα εκπαίδευσης για τρομοκράτες στο Αφγανιστάν μετά την 11η Σεπτεμβρίου. Δεν ήταν τουρίστες που ήθελαν να νοιώσουν την ομορφιά της χώρας, αλλά εν δυνάμει τρομοκράτες. Έχουμε καθήκον να προστατεύσουμε τους Ευρωπαίους πολίτες από εν δυνάμει τρομοκράτες.
<P>
Δυστυχώς, βασανιστήρια λαμβάνουν χώρα σε όλο τον κόσμο κι εμείς τα καταδικάζουμε διαρκώς. Δεν έχουμε ακόμη προχωρήσει τόσο ώστε να λέμε ότι όποιος έχει βασανιστεί έχει δικαίωμα να γίνει δεκτός στην Ευρώπη. Δεν το έχουμε πράξει ακόμη, δικαιολογημένα. Αντ' αυτού έχουμε σταθμίσει αυτό το θέμα με την ανάγκη για ασφάλεια στην Ευρωπαϊκή Ένωση. Πρέπει επίσης να κάνουμε το ίδιο σε αυτή την περίπτωση. Πρέπει να διασφαλίσουμε ότι οι εν δυνάμει τρομοκράτες δεν θα επιτεθούν στην Ευρώπη και, κατά συνέπεια, κατά την αξιολόγηση αυτού του προβλήματος, θα ήθελα να δω να δίνεται στην ανάγκη για ασφάλεια ύψιστη προτεραιότητα πάνω από όλα τα άλλα ζητήματα.
<SPEAKER ID="269" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, ο συνάδελφός μου Claudio Fava θα μιλήσει εξ ονόματος της ομάδας μας για ζητήματα σχετικά με τις πτήσεις της CIA και εκείνο το μέρος της συζήτησης. Θα επικεντρωθώ στα ζητήματα που αφορούν το κλείσιμο του στρατοπέδου του Γκουαντάναμο και θα ξεκινήσω απαντώντας στο Hartmut Nassauer.
<P>
Είναι αλήθεια ότι οι απαιτήσεις ασφαλείας των ανθρώπων στην Ευρωπαϊκή Ένωση είναι ένα πρότυπο βάσει του οποίου πρέπει να μετράμε τις πράξεις μας. Όμως θα ήθελα να αρχίσω με την ερώτηση: Τι προκαλεί μεγαλύτερη ζημιά στην ασφάλειά μας; Είναι ο φόβος της αποδοχής κρατουμένων του Γκουαντάναμο εδώ, διότι θεωρείται ότι ενέχουν κίνδυνο για την ασφάλεια μετά την απελευθέρωσή τους; Ή, πιο πιθανό, είναι το γεγονός ότι η ύπαρξη αυτού του στρατοπέδου, το οποίο έρχεται σε αντίθεση με το διεθνές δίκαιο και παραβιάζει τα ανθρώπινα δικαιώματα, είναι η βασική αιτία πίσω από ένα κύμα ασυγκράτητης οργής που αισθάνονται εκατομμύρια άνθρωποι σε ολόκληρο τον κόσμο; Αυτό οφείλεται στο γεγονός ότι ο λεγόμενος δυτικός κόσμος, ο οποίος ομολογουμένως προκλήθηκε με πρωτοφανή τρόπο από τα γεγονότα της 11ης Σεπτεμβρίου, δεν ήταν, ως ένα βαθμό, σε θέση να επηρεάσει το τι συνέβη και, ως εκ τούτου, έπρεπε να αποδεχθεί το γεγονός ότι ένας πρόεδρος των "νωμένων Πολιτειών της Αμερικής αγνόησε τα θεμελιώδη ανθρώπινα δικαιώματα, διότι θεώρησε ότι αυτή είναι η κατάλληλη απάντηση σε αυτή την πρόκληση.
<P>
Πιστεύω ότι αυτό συνέβαλε πιο σημαντικά στην αύξηση της ανασφάλειας στον κόσμο παρά αν δηλώναμε τώρα πρόθυμοι, όταν ένας άλλος πρόεδρος θέλει να επιστρέψει τη χώρα στο αρχικό της μεγαλείο, κάνοντας τις "νωμένες Πολιτείες της Αμερικής σύμβολο για τη διαφύλαξη των θεμελιωδών δικαιωμάτων σε ολόκληρο τον κόσμο, αν εμείς οι Ευρωπαίοι λέγαμε τώρα, δεν θέλουμε καμία σχέση με αυτό, πρέπει να σκεφτείτε μόνοι σας πώς θα τα καταφέρετε.
<P>
Θα στέλναμε το μήνυμα ότι μια συνομοσπονδία κρατών, όπως η Ευρωπαϊκή Ένωση, η οποία θεωρεί τον εαυτό της, και πράγματι είναι, μια κοινότητα που διέπεται από δίκαιο, θέλει να αποφύγει τις ευθύνες της, χρησιμοποιώντας αυτό το επιχείρημα κατά τη στιγμή όπου δίνεται τέλος σε μια παράνομη κατάσταση. Δεν μπορούμε να περιμένουμε από τους πολίτες μας να αποδεχθούν ότι αυτό είναι κίνδυνος για την ασφάλεια. Αυτό είναι λάθος μήνυμα. Είναι καταστροφικό, διότι η συμπεριφορά μας είναι χειρότερη από εκείνους που, όπως ο Barack Obama, πηγαίνουν εκεί και λένε ότι, παρ' όλους τους κινδύνους που αναλαμβάνουν οι ίδιοι, παρά την αντίθεση μεταξύ των στρατιωτικών, παρά την αντίθεση μέσα στις "ΠΑ, επειδή οι άνθρωποι εκεί λένε επίσης "αφήστε τους στο Γκουαντάναμο, μην τους φέρετε εδώ, εδώ αντιπροσωπεύουν μεγαλύτερο κίνδυνο", που λένε ότι παρ' όλη αυτή την αντίθεση, υπάρχει μια συμβολική δύναμη που προκύπτει από το γεγονός ότι ο νέος πρόεδρος επιστρέφει στο σεβασμό των ανθρωπίνων και των θεμελιωδών δικαιωμάτων, συμπεριλαμβανομένων των δικαιωμάτων εκείνων που οι ίδιοι δεν έδειξαν κανένα σεβασμό για τα ανθρώπινα και θεμελιώδη δικαιώματα. " παράλειψη να τον βοηθήσουμε σε αυτή την κατάσταση θα ήταν λάθος και θα ερχόταν σε αντίθεση, τουλάχιστον όπως κατανοεί η ομάδα μου, με το καθήκον της Ευρωπαϊκής Ένωσης, που είναι να εξασφαλίζει ότι η κοινότητα που διέπεται από το δίκαιο την οποία έχουμε δημιουργήσει εσωτερικά εξάγεται ως πλευρά της διεθνούς πολιτικής.
<P>
Μπορούμε να το κάνουμε μόνο όταν συμβάλλουμε με αξιόπιστο τρόπο εντός των δικών μας συνόρων για να εξασφαλίσουμε ότι θα έχουν προτεραιότητα τα θεμελιώδη δικαιώματα του κάθε ατόμου. Το Γκουαντάναμο είναι τόπος ντροπής. Είναι τόπος βασανιστηρίων. Γι' αυτό το λόγο είναι επίσης σύμβολο του γεγονότος ότι η δυτική συνομοσπονδία κρατών δεν μπορεί να ισχυριστεί ότι εφαρμόζει αυτά που διακηρύττει, δηλαδή ότι, το πιο σημαντικό από όλα, η ανθρώπινη αξιοπρέπεια είναι απαραβίαστη. Αυτό είναι το πρώτο άρθρο στο Χάρτη Θεμελιωδών Δικαιωμάτων μας. Ο Χάρτης δεν αναφέρει ότι αυτό το απαραβίαστο μπορεί να μειωθεί. " δική μας αίσθηση υπεροχής έναντι της φιλοσοφίας των τρομοκρατών έχει να κάνει με το γεγονός ότι εμείς λέμε ότι θα παραχωρήσουμε ακόμη και σε αυτούς τους ανθρώπους τα θεμελιώδη δικαιώματά τους οι οποίοι θέλουν να στερήσουν αυτά τα δικαιώματα από άλλους, μέσω των πράξεών τους.
<P>
Γι' αυτό το λόγο, πιστεύω ότι μπορούμε να συμβάλλουμε περισσότερο στην ασφάλεια του κόσμου κλείνοντας το Γκουαντάναμο, υποστηρίζοντας τον Barack Obama και διαδραματίζοντας ενεργό ρόλο αν η κυβέρνηση των "ΠΑ μας ζητήσει να το κάνουμε και αν μπορούμε να συνεργαστούμε με την κυβέρνηση για να θέσουμε σε εφαρμογή μια διαδικασία για την υποδοχή αυτών των ανθρώπων, παρά αν κηρύτταμε μια ψευδή έννοια της ασφάλειας η οποία, κ. Nassauer, θα μπορούσε να εφαρμοστεί μόνο αν η αστυνομία και οι μυστικές υπηρεσίες έκαναν τη δουλειά τους. Δεν είναι αλήθεια ότι όταν οι άνθρωποι βγαίνουν από το Γκουαντάναμο μπορούν να κυκλοφορούν εδώ ελεύθερα και απαρατήρητοι. " πλευρά της ασφάλειας είναι σημαντική, αλλά σε αυτή την περίπτωση πρέπει να δοθεί μεγαλύτερη προτεραιότητα στα θεμελιώδη δικαιώματα.
<P>
(Χειροκροτήματα)
<SPEAKER ID="271" NAME="Graham Watson">
εξ ονόματος της Ομάδας ALDE. - Κύριε Πρόεδρε, όταν ο Γερουσιαστής Obama έγινε Πρόεδρος Obama, όλοι αναστενάξαμε με ανακούφιση. Ο άξονας του κακού, η αλλαγή καθεστώτων, ο πόλεμος κατά της τρομοκρατίας: Οι Ευρωπαίοι πολίτες λαχταρούν να δουν εκείνους τους ευφημισμούς να μείνουν στην ιστορία, μαζί με τους ανθρώπους που τους επινόησαν.
<P>
Όμως η ρήξη με το παρελθόν και η επιστροφή στο κράτος δικαίου απαιτούν κότσια και αποφασιστικότητα, έτσι συγχαίρω τον καινούργιο πρόεδρο. Είχε δίκιο που καταδίκασε την προσομοίωση πνιγμού ως βασανιστήριο, που σταμάτησε τις ελαττωματικές στρατιωτικές δίκες στο Γκουαντάναμο και που επισήμανε την αποφασιστικότητά του να κλείσει τελείως το στρατόπεδο μέσα σε ένα χρόνο. Χαιρετίζω τη διαβεβαίωση της Προεδρίας του Συμβουλίου σήμερα, ότι οι "ΠΑ έχουν τώρα αποκηρύξει όλες τις άθλιες πρακτικές που αμαύρωσαν την κυβέρνησή τους τα τελευταία χρόνια, συμπεριλαμβανομένων των βασανιστηρίων σε τρίτες χώρες και της έκτακτης έκδοσης κρατουμένων, προκειμένου να θέσουν τέλος στον άξονα της παρανομίας.
<P>
Όμως η Ευρώπη δεν μπορεί να σταθεί πίσω, να σηκώσει του ώμους της και να πει ότι αυτά τα πράγματα πρέπει να τακτοποιηθούν από την Αμερική μόνη της. Μας λείπουν η ανοικτή συζήτηση και η συλλογική αλλαγή θέλησης τις οποίες επιτρέπει η αμερικανική δημοκρατία. Ωστόσο, πολύ συχνά, κράτη μέλη της Ένωσής μας ήταν συνένοχα σε όσα έκανε η κυβέρνηση Bush. Αν ο 43ος Πρόεδρος μας δίδαξε κάτι, αυτό είναι το εξής: ότι στην απονομή της διεθνούς δικαιοσύνης, η νοοτροπία "προχώρα μόνος σου" καταλήγει σε αδιέξοδο αποτυχίας.
<P>
Έτσι η πρόκληση του Γκουαντάναμο, το πρόβλημα που δημιουργούν 245 ύποπτοι που αιωρούνται εκτός του δικαστικού συστήματος, δεν είναι ζήτημα για την Αμερική μόνη της. Είναι ένα αίνιγμα που πρέπει να λύσουμε μαζί. Οι "νωμένες Πολιτείες πρέπει να ασκήσουν δίωξη κατά των υπόπτων, εκεί όπου υπάρχουν σαφείς αποδείξεις και σύμφωνα με το κράτος δικαίου. " Αμερική πρέπει να ελευθερώσει αυτούς τους υπόπτους εναντίον των οποίων υπάρχουν ανεπαρκή αποδεικτικά στοιχεία και να τους υπερασπιστεί αν είναι πιθανό να αντιμετωπίσουν βασανιστήρια στην πατρίδα τους.
<P>
Τι γίνεται όμως με αυτούς που έχουν απελευθερωθεί, δεν αποτελούν απειλή, αλλά δεν έχουν καμία επιθυμία να παραμείνουν σε μια χώρα που τους φυλάκισε άδικα; Αν ερωτηθεί, η Ευρώπη δεν πρέπει να προσφέρει σε εκείνους τους λίγους πολίτες τα δικαιώματα και τις ελευθερίες τα οποία καμία άλλη χώρα δεν θα προσφέρει; Δεν μπορούμε για πάντα να ισορροπούμε τον ισχυρισμό του Συμβουλίου ότι εναπόκειται στα μεμονωμένα κράτη μέλη να αποφασίσουν με τη δηλωμένη επιθυμία του Συμβουλίου για μια συντονισμένη ευρωπαϊκή θέση. " Ευρώπη πρέπει να μιλήσει με μία φωνή και να διαδραματίσει το ρόλο της στον τερματισμό αυτής της προσβολής για τη δικαιοσύνη. Πολλοί από εμάς έχουμε επικρίνει την Αμερική κατά το παρελθόν για την παράλειψή της να συνεργαστεί με άλλους. Είχαμε δίκιο που το κάναμε, αλλά η βοήθειά μας μπορεί τώρα να ζητηθεί και θα είχαμε άδικο αν λέγαμε "όχι".
<SPEAKER ID="272" NAME="Konrad Szymański">
εξ ονόματος της Ομάδας UEN. - (PL) Κύριε Πρόεδρε, η τυπική συντηρητική ερμηνεία του διεθνούς δικαίου απαιτεί να κλείσει το Γκουαντάναμο αμέσως και άνευ όρων. Μετά την 11η Σεπτεμβρίου όμως τίποτα δεν είναι πλέον τυπικό. Γι' αυτό το λόγο ακόμη και ο Πρόεδρος Obama, που είναι τόσο πρόθυμος για αλλαγή, αντιμετωπίζει σοβαρό πρόβλημα από την άποψη του τι να κάνει με τους ανθρώπους που κρατούνται αυτή τη στιγμή στο Γκουαντάναμο. Αυτοί δεν είναι συνηθισμένοι κρατούμενοι. Ένα στα εννέα από τα άτομα που απελευθερώθηκαν από το Γκουαντάναμο επανέλαβε αμέσως τρομοκρατικές δραστηριότητες. Θα ήθελα λοιπόν να ζητήσω να δίνεται προσοχή κατά την παροχή συμβουλών στις "νωμένες Πολιτείες και σε κράτη μέλη της Ευρωπαϊκής Ένωσης.
<P>
Τρία πράγματα είναι απολύτως βέβαια σχετικά με αυτό το θέμα. Είμαστε βεβαίως υποχρεωμένοι να αποσύρουμε τους πολίτες και διαμένοντές μας από το στρατόπεδο. Επίσης απαιτείται να απομονώσουμε αποτελεσματικά τα άτομα που αποτελούν σοβαρή απειλή. Επιπλέον πρέπει να αναθεωρήσουμε τη Σύμβαση της Γενεύης με σκοπό να βρεθεί μια κατάλληλη απάντηση στο πρόβλημα των τρομοκρατικών στρατών χωρίς κράτος. Δυστυχώς κανένα από αυτά τα θέματα δεν έχει αντιμετωπιστεί κατάλληλα στο σχέδιο ψηφίσματος.
<SPEAKER ID="273" NAME="Kathalijne Maria Buitenweg" LANGUAGE="NL">
Κύριε Πρόεδρε, η ομάδα μου χαιρετίζει τις παρατηρήσεις που διατυπώθηκαν από τον υπουργό Vondra σχετικά με το Γκουαντάναμο. Φαίνεται, κατ' αρχήν, ότι η Ευρωπαϊκή Ένωση αναζητά μια κοινή απάντηση και η τσεχική Προεδρία θα μας βοηθήσει σε αυτό. Το πού ακριβώς θα μεταφερθούν κρατούμενοι εξακολουθεί να είναι θέμα εθνικής συμφωνίας, αλλά αναφέρεται ότι η Ευρώπη, κατ' αρχήν, θα αντιδράσει θετικά στο αίτημα των "ΠΑ. Αυτό θα ευχαριστήσει το Κοινοβούλιο, διότι είχαμε ζητήσει το 2006 τα κράτη μέλη της ΕΕ να επιμείνουν προληπτικά για την επανεγκατάσταση πρώην κρατουμένων, συμπεριλαμβανομένης της Ευρωπαϊκής Ένωσης.
<P>
" ερώτησή μου προς το Συμβούλιο είναι η εξής: είσαστε διατεθειμένοι να το πράξουμε με προληπτικό τρόπο; Θα ρωτούσατε τις "ΠΑ τώρα ποιοι είναι οι κρατούμενοι; Θα ρωτήσετε για το υπόβαθρό τους και τι θα τους συμβεί, έτσι ώστε να μπορέσουμε να κάνουμε τις απαραίτητες ρυθμίσεις; Όμως είμαι ευχαριστημένη με αυτή τη θετική στάση, η οποία ας ελπίσουμε ότι δώσει τέλος στις παραβιάσεις των ανθρωπίνων δικαιωμάτων στις οποίες έχουν εκτεθεί αυτοί οι άνθρωποι.
<P>
Κύριε Πρόεδρε, αν και αυτό είναι υπέροχο για το Γκουαντάναμο, το οποίο είναι ένα σύμβολο, δεν πρέπει να ξεχνάμε ότι υπάρχουν κι άλλες φυλακές για τις οποίες θα πρέπει να διατυπώσουμε γνώμη. Για παράδειγμα έρχεται στο μυαλό η Bagram, κοντά στην Καμπούλ, όπου κρατούνται περίπου 600 με 700 άτομα. Ζητώ από το Συμβούλιο και την Επιτροπή να διασφαλίσουν ότι θα κλείσουν και αυτές οι φυλακές.
<P>
Αν και ευχαριστήθηκα με τις παρατηρήσεις σχετικά με το Γκουαντάναμο, είμαι λίγο απογοητευμένη με τη CIA. Εκτιμώ το γεγονός ότι πάνω από όλα, το Συμβούλιο θέλει να κοιτάξει μπροστά, όχι πίσω. Μπορώ να το καταλάβω πολύ καλά διότι, όταν κοιτάξουμε πίσω, θα δούμε ένα τεράστιο χάος. Θα ήταν πολύ απλουστευτικό να πούμε ότι, αφού οι "ΠΑ έχουν τώρα νέο Πρόεδρο, μπορούμε να εφαρμόσουμε τα ίδια πρότυπα πάλι για όλους μας και να ξεχάσουμε να κοιτάξουμε στις δικές μας καρδιές και να παραβλέψουμε τη βοήθεια που έχουμε δώσει σε μια κυβέρνηση για την οποία τώρα λέτε ότι ενήργησε λανθασμένα.
<SPEAKER ID="274" NAME="Gabriele Zimmer" LANGUAGE="DE">
Κύριε Πρόεδρε, η ομάδα μου, η Συνομοσπονδιακή Ομάδα της Ευρωπαϊκής Ενωτικής Αριστεράς/ Αριστερά των Πρασίνων των Βορείων Χωρών, ζήτησε το κλείσιμο του αμερικανικού στρατοπέδου αιχμαλώτων στο Γκουαντάναμο από την αρχή. Σε αντίθεση με όλες τις σχετικές θεμελιώδεις αρχές του δικαίου και διεθνείς συμφωνίες, άνθρωποι έχουν κρατηθεί σε αιχμαλωσία και βασανιστεί επί σειρά ετών και στερηθεί μια δίκαιη δίκη. Τα θεμελιώδη ανθρώπινα δικαιώματαά τους έχουν αγνοηθεί. " ίδια δύναμη που προσπαθεί να υπερασπιστεί τα ανθρώπινα δικαιώματα, τη δημοκρατία και την ελευθερία σε ολόκληρο τον κόσμο έχει παραβιάσει τα θεμελιώδη δικαιώματα σε αυτή την περίπτωση και δημιουργήσει το δικό της νομικά αρρύθμιστο χώρο για τον πόλεμό της κατά της τρομοκρατίας. Αυτό είναι απαράδεκτο!
<P>
Ήταν σημαντικό το γεγονός ότι το Ευρωπαϊκό Κοινοβούλιο για μεγάλο χρονικό διάστημα επαναλάμβανε συνεχώς την έκκλησή του για το κλείσιμο του Γκουαντάναμο. Όμως τώρα που μια νέα κυβέρνηση έχει πει ότι θα αλλάξει την πολιτική της, εμείς οι Ευρωπαίοι τώρα αρχίζουμε να προκαλούμε αμφιβολίες γι' αυτό που εμείς οι ίδιοι ζητούμε. Διστάζουμε και αρχίζουμε μια επαίσχυντη περίοδο παζαρέματος. Θεωρώ ότι αυτό είναι κυνική προσέγγιση.
<P>
Τι απέγινε η απαίτησή μας για την οικουμενικότητα και το αδιαίρετο των ανθρωπίνων δικαιωμάτων; Δεν μπορούμε πραγματικά να λέμε ότι θέλουμε να κηρύττουμε ένα πράγμα και να κάνουμε κάτι άλλο. Δεν μπορεί να είναι αλήθεια ότι, κατά κάποιο τρόπο, θέλουμε να δικαιολογήσουμε και να αποδεχθούμε αυτό το επαίσχυντο στρατόπεδο. Δεν μπορούμε μόνο να θεωρούμε την προάσπιση των ανθρωπίνων δικαιωμάτων ως σημαντική αρχή, όταν την απαιτούμε από άλλους και δεν κάνουμε τίποτα για να την προωθήσουμε εμείς οι ίδιοι.
<P>
Καλώ τα κράτη μέλη να δηλώσουν με σαφήνεια τη θέση τους, αλλά λέω επίσης εξ ονόματος της ομάδας μου ότι το κλείσιμο του στρατοπέδου αιχμαλώτων στο Γκουαντάναμο αντιπροσωπεύει μόνο το πρώτο βήμα. " αμερικανική στρατιωτική βάση στο Γκουαντάναμο πρέπει επίσης να απομακρυνθεί.
<SPEAKER ID="275" NAME="Nils Lundgren">
εξ ονόματος της Ομάδας IND/DEM. - (SV) Όλοι πιθανώς αισθανόμαστε μια ισχυρή ανακούφιση γι' αυτό που συνέβη στις "νωμένες Πολιτείες. Είναι παρόμοιο με την κατάσταση που είχαμε στην αρχή της δεκαετίας του 1950, όταν ο αμερικανικός λαός και το αμερικανικό σύστημα απέδειξε την ικανότητά του να απαλλαγεί από το μακαρθισμό. Τώρα δείχνουν την ίδια ικανότητα εκλέγοντας ένα νέο πρόεδρο, ο οποίος, την πρώτη του ημέρα, δήλωσε ότι πρέπει να κλείσει το Γκουαντάναμο. Ευτυχώς που συνέβη αυτό.
<P>
Αυτό που ήταν λάθος εδώ, φυσικά, ήταν η κράτηση των υπόπτων για τρομοκρατία ή άλλα εγκλήματα. Έπρεπε να δικαστούν και να αθωωθούν ή να καταδικαστούν, να απελευθερωθούν ή να τιμωρηθούν. Αυτοί που δεν έχουν καταδικαστεί πρέπει να αντιμετωπίζονται ως αθώοι. Αν μετά τους υποπτευόμαστε ακόμη, είναι έργο των υπηρεσιών ασφαλείας να παρακολουθήσουν το θέμα σε μεταγενέστερη ημερομηνία. Μου είναι δύσκολο να καταλάβω γιατί αυτοί οι οποίοι δεν έχει καταστεί δυνατόν να καταδικαστούν δεν μπορούν να παραμείνουν στις "νωμένες Πολιτείες, αλλά οι ευρωπαϊκές χώρες πρέπει οι ίδιες, φυσικά, να είναι προετοιμασμένες να υποδεχτούν όσους δεν έχουν ... Σας ευχαριστώ για την ευκαιρία να μιλήσω.
<SPEAKER ID="276" NAME="Koenraad Dillen" AFFILIATION="NI">
(NL) Όποιος κάνει λαθροχειρία στις αρχές του κράτους δικαίου χρησιμοποιεί τις μεθόδους εκείνων τους οποίους το κράτος δικαίου ισχυρίζεται ότι καταπολεμά. Το κλείσιμο των φυλακών του Γκουαντάναμο, όπου τα δικαιώματα της υπεράσπισης, όπως τα γνωρίζουμε στο δυτικό μας κόσμο, δεν ήταν εξασφαλισμένα, είναι θετικό γεγονός. Δεν χρειάζεται να επεκταθώ σε αυτό, αφού αυτό έχει τονιστεί από πολλούς πριν από μένα. Δεν αλλάζει πολύ τα πράγματα το γεγονός ότι ο κ. Bush, με τη σκληρή πολιτική του, έχει καταφέρει να προστατεύσει τον αμερικανικό λαό από μια δεύτερη 11η Σεπτεμβρίου .
<P>
Μια δημοκρατία πρέπει να σέβεται το κράτος δικαίου πάντοτε και σε ολόκληρο τον κόσμο, αλλά η δημοκρατία πρέπει επίσης να εξετάζει αποφασιστικούς τρόπους με τους οποίους μπορεί να προστατευτεί από θρησκευτικούς εξτρεμιστές που θέλουν να καταστρέψουν την ανοικτή μας κοινωνία. Σε αυτό το σημείο δεν δίνεται έμφαση στο σχέδιο εγγράφων που έχουμε ενώπιόν μας.
<P>
Τέλος, δεν πρέπει να περιοριστούμε στο Γκουαντάναμο. " ίδια Κούβα, στην οποία βρίσκεται ο θύλακας του αμερικανικού Γκουαντάναμο, είναι μια μεγάλη φυλακή όπου χιλιάδες αθώοι πολιτικοί κρατούμενοι εξακολουθούν να στερούνται κάθε προοπτική για μια δίκαιη και γρήγορη δίκη. Το ίδιο ισχύει για το μείζονα εμπορικό μας εταίρο την Κίνα, την οποία απαλλάσσουμε ξανά και ξανά όταν πρόκειται για τα ανθρώπινα δικαιώματα.
<SPEAKER ID="277" NAME="Nils Lundgren" AFFILIATION="IND/DEM">
Κύριε Πρόεδρε, ήθελα μόνο να ρωτήσω γιατί επετράπη στον κ. Schulz να υπερβεί κατά πολύ το χρόνο ομιλίας του - αλλά όχι στους υπόλοιπους από εμάς; Γιατί;
<SPEAKER ID="966" NAME="Πρόεδρος">
Όταν μίλησε ο κ. Schulz στην προεδρία ήταν ο Πρόεδρος του Ευρωπαϊκού Κοινοβουλίου, κ. Pöttering, έτσι αυτή η ερώτηση αφορά τον κ. Pöttering. Δεν βλέπω ότι έχει καμία σχέση με τη δική μου προεδρία. Θα πρέπει να θέσετε πάλι το θέμα όταν θα είναι στην προεδρία ο κ. Pöttering.
<SPEAKER ID="278" NAME="Urszula Gacek" AFFILIATION="PPE-DE">
Κύριε Πρόεδρε, τι να κάνουμε με τους πρώην κρατουμένους του Γκουαντάναμο; Πώς θα βρεθεί η σωστή ισορροπία μεταξύ της κατοχύρωσης της ασφάλειας των πολιτών της ΕΕ και της εξεύρεσης ενός τόπου για να εγκατασταθούν πρώην τρόφιμοι;
<P>
Καταρχάς, επιτρέψτε μου να διευκρινίσω ότι εγώ τουλάχιστον δεν συζητώ για τροφίμους που θεωρούνται επικίνδυνοι, αλλά ακατάλληλοι για να δικαστούν από τις "νωμένες Πολιτείες, και θυμηθείτε παρακαλώ ότι μια τέτοια αρκετά μεγάλη ομάδα εξακολουθεί να υφίσταται. Αλλά ακόμη και αυτοί που απαλλάσσονται από τις κατηγορίες και θεωρείται ότι δεν προκαλούν καθόλου κίνδυνο, κατά τη γνώμη μου αποτελούν κίνδυνο.
<P>
Έχουμε δικαιολογημένους φόβους διότι, σύμφωνα με το Πεντάγωνο, 61 πρώην τρόφιμοι που απαλλάχθηκαν από όλες τις κατηγορίες και στη συνέχεια απελευθερώθηκαν τώρα αναφέρεται ότι συμμετέχουν σε τρομοκρατικές δραστηριότητες. Ένας είναι ο υπαρχηγός της Αλ Κάϊντα στην Υεμένη κι άλλος ένας έχει ανατιναχτεί.
<P>
Χθες ο Πρόεδρος Obama δήλωσε στη δημόσια τηλεόραση ότι δεν μπορεί να είναι βέβαιος αν οι τρόφιμοι που έχουν απαλλαγεί και απελευθερωθεί δεν συνιστούν απειλή για την ασφάλεια. Μπορεί να μας ζητηθεί να αναλάβουμε αυτό τον κίνδυνο στην ΕΕ; Λοιπόν νομίζω ότι μπορεί να μας ζητηθεί, αλλά πρέπει να έχουμε το δικαίωμα να αποφασίσουμε αν αυτός ο κίνδυνος είναι αποδεκτός για μας ή όχι.
<P>
Τα κράτη μέλη έχουν επιδείξει διάφορους βαθμούς προθυμίας να αναλάβουν πρώην τροφίμους. Τονίζω ότι η απόφαση για την υποδοχή κρατουμένων πρέπει είναι η κυρίαρχη απόφαση του κράτους μέλους. Δεν μπορεί να επιβληθεί σε ένα κράτος μέλος της ΕΕ, αλλά δεν μπορεί ούτε και να γίνει μεμονωμένα. Δεδομένης της ελεύθερης κυκλοφορίας που απολαμβάνουμε στην Ευρώπη, ιδιαίτερα της Ευρώπης χωρίς σύνορα του χώρου Σένγκεν, οι αποφάσεις των κρατών μελών να επιτρέψουν στους κρατουμένους του Γκουαντάναμο να εγκατασταθούν στη χώρα τους έχει επιπτώσεις στον τομέα της ασφάλειας, όχι μόνο για το εν λόγω κράτος μέλος, αλλά και για τους γείτονές του. Γι' αυτό απαιτείται, και απαιτούμε, αυτές οι αποφάσεις να τίθενται σε διαβούλευση με άλλα κράτη μέλη της ΕΕ.
<SPEAKER ID="279" NAME="Claudio Fava" AFFILIATION="PSE">
(IT) Κύριε Πρόεδρε, κυρίες και κύριοι, το κλείσιμο του Γκουαντάναμο μας επιτρέπει να διορθώσουμε μια παραβίαση που έχει ντροπιάσει το διεθνές δίκαιο και, πάνω απ' όλα, δεν έχει χρησιμεύσει στον πόλεμο κατά της τρομοκρατίας.
<P>
Σήμερα όμως δεν αρκεί να χαιρετίσουμε την απόφαση του Προέδρου Obama. Τώρα είναι η ώρα να αναλάβουμε ευθύνη και η ευθύνη εμπλέκει επίσης την Ευρώπη και τα κράτη μέλη. Το Γκουαντάναμο είναι, εν μέρει, η συνέπεια της σιωπής της Ευρώπης και της συνεργασίας πολλών από τις κυβερνήσεις μας στο σύστημα της έκδοσης κρατουμένων. Τα τελευταία χρόνια, αυτό που έχει συμβεί είναι ότι οι κυβερνήσεις μας από τη μία πλευρά έλεγαν ότι πρέπει να κλείσει το Γκουαντάναμο και από την άλλη πλευρά έστελναν τους αστυνομικούς τους για να ανακρίνουν τους κρατουμένους. Μιλάμε για ευθύνες οι οποίες είχαν διαψευσθεί όταν αυτό το Κοινοβούλιο ερευνούσε το θέμα, αλλά έχουν αναγνωριστεί και επαληθευτεί κατά τα τελευταία δύο χρόνια.
<P>
Φεβρουάριος 2008: Το Λονδίνο ζητάει συγνώμη για τις πτήσεις της CIA. Μερικά αεροπλάνα έχουν χρησιμοποιήσει βρετανικές βάσεις, δήλωσε ο Υπουργός Εξωτερικών Miliband, διαψεύδοντας αυτό που ο Tony Blair είχε δηλώσει τρία χρόνια νωρίτερα, υποστηρίζοντας ότι δεν είχε λάβει χώρα τίποτα παράνομο στο βρετανικό έδαφος. Δεκέμβριος 2008: η ισπανική κυβέρνηση υπό τον κ. Aznar γνώριζε ότι πολλές πτήσεις της CIA είχαν πετάξει πάνω από τον ισπανικό εναέριο χώρο και χρησιμοποιήσει ισπανικά αεροδρόμια. Αυτό προέκυψε από ένα μυστικό έγγραφο που δημοσιεύθηκε στην El País και αποδείχθηκε ότι είναι αληθινό. Ο τότε Υπουργός Εξωτερικών, Josep Piqué, που αναγνώρισε τη χρήση ισπανικών αεροδρομίων, είπε ότι δεν γνώριζε τι συνέβη στη συνέχεια στο Γκουαντάναμο. Ίσως νόμιζε ότι ήταν πάρκο ψυχαγωγίας. Τον Οκτώβριο του 2008 μάθαμε ότι στην Πορτογαλία ο Υπουργός Εξωτερικών κ. Amado, παραδέχθηκε ότι η πρώην κεντροδεξιά κυβέρνηση του κ. Barroso διέθεσε εν γνώσει της πορτογαλικά αεροδρόμια και εναέριο χώρο για τις παράνομες πτήσεις της CIA. Ο κ. Amado είπε: "Δεν μίλησα γι' αυτό, για να μην διαταράξω την ηρεμία των ευρωπαϊκών θεσμικών οργάνων". Ρωτάμε: τι θα γίνει με το δικαίωμα των πολιτών να γνωρίζουν; Ή μήπως να φανταστούμε ότι ούτε καν ο κ. Barroso δεν γνώριζε τι είδους πολιτικής και νομικής αισχρότητας ήταν τότε το Γκουαντάναμο και εξακολουθεί να είναι τώρα;
<P>
Αυτό είναι το θέμα, κύριε Πρόεδρε, και είμαι έτοιμος να συμπεράνω: τα τελευταία χρόνια έχουμε δείξει πολλή καλή διάθεση και πολλή υποκρισία, ακόμα και σε ό, τι έχει αφήσει ανείπωτο το Συμβούλιο κατά τη διάρκεια αυτών των ετών. Πριν από δύο χρόνια, το Κοινοβούλιο απηύθυνε 46 συστάσεις προς το Συμβούλιο. Θα περίμενε κανείς τουλάχιστον μερικές από αυτές τις συστάσεις να είχαν εξεταστεί δεόντως και να τους είχε δοθεί η δέουσα προσοχή, να μπορούσαν ενδεχομένως να υπάρξουν απαντήσεις σε ορισμένες τουλάχιστον από τις συστάσεις. Γι' αυτό το λόγο πιστεύουμε ότι η παροχή κάποιας βοήθειας στο κλείσιμο του Γκουαντάναμο και η ανάληψη της συλλογικής μας ευθύνης, ως Ευρώπη και τα 27 κράτη μέλη που περιλαμβάνει, θα συνέβαλε, έστω και λίγο, στο να εξιλεωθούμε για τη συλλογική μας σιωπή.
<SPEAKER ID="280" NAME="Sarah Ludford" AFFILIATION="ALDE">
Κύριε Πρόεδρε, η κύρια ευθύνη για το κλείσιμο του Γκουαντάναμο και την επανεγκατάσταση των κρατουμένων βαρύνει αναμφίβολα την κυβέρνηση των "ΠΑ. Ωστόσο, η Ευρώπη πρέπει να αναγνωρίσει την πολιτική πραγματικότητα ότι οι "ΠΑ δεν μπορούν να το διαχειριστούν μόνες τους. Έχουμε εκφράσει πολλή καλή θέληση προς τον πρόεδρο Obama και δέσμευση για τις διατλαντικές σχέσεις. Αυτό πρέπει να συνεπάγεται προσφορά πρακτικής βοήθειας.
<P>
Υπάρχουν επίσης κι άλλοι λόγοι για να συνεργαστούν τα κράτη μέλη της ΕΕ στο κλείσιμο της φυλακής. Πρώτα απ' όλα, το ανθρωπιστικό επιχείρημα, το οποίο δεν χρειάζεται καν να αναλύσω, για τη διάσωση αυτών των ανδρών από το φρικτό μέρος στο οποίο μερικοί από αυτούς έχουν υποφέρει για επτά έτη. Δεύτερον, η αξιοπιστία της Ευρώπης: έχουμε καλέσει τις "ΠΑ να κλείσουν το Γκουαντάναμο, τώρα πρέπει να βοηθήσουμε για να πραγματοποιηθεί αυτό. Τρίτον, το δικό μας συμφέρον να τερματιστεί ένα ισχυρό σύμβολο που λειτουργεί ως πρόσχημα για τη στρατολόγηση και τη ριζοσπαστικοποίηση τρομοκρατών και, τέλος, η ηθική ευθύνη για την οποία μιλούσε ο Claudio Fava.
<P>
Ωστόσο, πιστεύω ότι θα ασχοληθούμε με την έκδοση κρατουμένων και την αθέμιτη σύμπραξη από τις ευρωπαϊκές κυβερνήσεις σε μια δεύτερη πρόταση ψηφίσματος σε δύο εβδομάδες. Συνεπώς, καλωσορίζω θερμά το κοινό ψήφισμα που έχουμε συμφωνήσει μεταξύ των ομάδων και σε ολόκληρο το πολιτικό φάσμα, και πραγματικά ελπίζω ότι θα έχουμε μια ισχυρή ψηφοφορία αύριο. Υποθέτοντας ότι η ομάδα ALDE δέχεται τις συμβουλές μου, δεν θα υποβάλουμε ούτε θα υποστηρίξουμε καμία από τις τροπολογίες στο παρόν ψήφισμα.
<P>
Θέλω μόνο να ασχοληθώ με ένα-δύο πράγματα. Πρώτον, οι ισχυρισμοί για 61 κρατουμένους που απελευθερώθηκαν και έχουν εμπλακεί σε τρομοκρατία: ακούσαμε από δικηγόρους που γνωρίζουν γι' αυτά τα πράγματα ότι αυτό σε μεγάλο βαθμό είναι αβάσιμο. Γνωρίζουμε για δύο οι οποίοι έχουν εμπλακεί σε τρομοκρατία. Άλλοι περιλαμβάνουν εκείνους, όπως τα οκτώ άτομα στην Αλβανία, που έδωσαν συνεντεύξεις στα μέσα ενημέρωσης, τους αποκαλούμενους "Τρεις του Tipton", Βρετανούς πολίτες που γύρισαν ταινία επικρίνοντας το Γκουαντάναμο. Αυτό δεν είναι "επιστροφή στην τρομοκρατία".
<P>
Τέλος, σχετικά με τα θέματα ασφαλείας: πρέπει να τα συζητήσουμε, αλλά προτείνονται αξιόπιστες λύσεις και μπορούμε να εμπλέξουμε τους δικηγόρους σε αυτό.
<SPEAKER ID="281" NAME="Mirosław Mariusz Piotrowski" AFFILIATION="UEN">
(PL) Κύριε Πρόεδρε, μετά την εκλογή του Barack Obama ως προέδρου των "νωμένων Πολιτειών της Αμερικής και την υπογραφή του στο έγγραφο για το επικείμενο κλείσιμο του κέντρου κράτησης του Γκουαντάναμο, ένας νοσηρός ενθουσιασμός έγινε αισθητός σε αυτό το Σώμα. Έλαβαν το λόγο μέλη της διαλυμένης πλέον Προσωρινής Επιτροπής για Υποθέσεις της CIA. Θα ήθελα να υπενθυμίσω στο Σώμα ότι η προαναφερόμενη Επιτροπή δεν κατάφερε να διαπιστώσει τίποτα, αν και κατέβαλε μεγάλη προσπάθεια να εκφράσει την οργή της και να καταδικάσει τύπους της αποκαλούμενης έκτακτης έκδοσης κρατουμένων.
<P>
Γνωρίζουμε ήδη τώρα ότι ο νέος Πρόεδρος εκτιμά τη σοβαρότητα του προβλήματος. Έχει αλλάξει τη στάση του από την προεκλογική εκστρατεία και λίγο μετά την ορκωμοσία εξέδωσε ένα κανονισμό που παρατείνει την περίοδο κατά την οποία μπορούν να εφαρμόζονται οι μέθοδοι που χρησιμοποιούνταν μέχρι σήμερα κατά την αντιμετώπιση των τρομοκρατών.
<P>
Αντιλαμβανόμαστε ότι για πολλά κράτη μέλη της Ευρωπαϊκής Ένωσης, συμπεριλαμβανομένης της Πολωνίας, είναι αδύνατο να δεχτούν τρομοκράτες που συνελήφθησαν. Ωστόσο, τα κράτη μέλη της Ένωσης και του Κοινοβουλίου μας, αντί να επικρίνουν και να αποδυναμώνουν το μέτωπο στον πόλεμο κατά της τρομοκρατίας, πρέπει να συνεργαστούν με τις "νωμένες Πολιτείες και να αναλάβουν μέρος της ευθύνης για την καταπολέμηση αυτού του φαινομένου. Πρέπει να υπενθυμίσω για μία ακόμη φορά στο Σώμα ότι η τρομοκρατία αποτελεί παγκόσμια απειλή που επηρεάζει επίσης τους πολίτες της Ένωσης.
<SPEAKER ID="282" NAME="Cem Özdemir" AFFILIATION="Verts/ALE">
(DE) Κύριε Πρόεδρε, κυρίες και κύριοι, το στρατόπεδο αιχμαλώτων στο Γκουαντάναμο έχει γίνει σύμβολο της περιφρόνησης των ανθρωπίνων δικαιωμάτων και του κράτους δικαίου. Ο νέος πρόεδρος των "ΠΑ Barack Obama έχει δώσει ένα εξίσου ισχυρό και ουσιαστικό μήνυμα διατάσσοντας το τέλος των στρατοδικείων στο Γκουαντάναμο και υποσχόμενος να κλείσει το στρατόπεδο μέσα σε ένα χρόνο.
<P>
Ωστόσο, δεν είναι μόνο οι "νωμένες Πολιτείες της Αμερικής που έχουν χάσει την αξιοπιστία τους ως αποτέλεσμα της περιφρόνησης των ανθρωπίνων δικαιωμάτων στον πόλεμο κατά της τρομοκρατίας. Οι ευρωπαϊκές κυβερνήσεις μας δεν μπορούν να αποποιηθούν την ευθύνη τους, όπως διαπίστωσε στην έκθεσή της το Φεβρουάριο του 2007 η Προσωρινή Επιτροπή του Ευρωπαϊκού Κοινοβουλίου για την εικαζόμενη χρήση ευρωπαϊκών κρατών από τη CIA για τη μεταφορά και την παράνομη κράτηση κρατουμένων. Αυτό εκθέτει τα δύο μέτρα και δύο σταθμά πολλών χωρών στην Ευρωπαϊκή Ένωση, που δικαίως απαιτούν από τις υποψήφιες χώρες το σεβασμό των ανθρωπίνων δικαιωμάτων, αλλά οι ίδιες καταπατούν τα ανθρώπινα δικαιώματα στο εσωτερικό της Ευρωπαϊκής Ένωσης.
<P>
" Ευρωπαϊκή Ένωση έχει επίσης την ευθύνη να διαδραματίσει ενεργό ρόλο στη διαδικασία για την εξεύρεση μιας κοινής λύσης για όλους τους κρατουμένους που δεν είναι πλέον ύποπτοι και δεν μπορούν να επιστρέψουν στις πατρίδες τους. Αυτό ισχύει ειδικά για τη Γερμανία, που μπορεί και πρέπει να συμβάλει στην παροχή δυνατότητας υποδοχής προσφύγων. Δεν πρέπει να επαναλάβουμε το λάθος που κάναμε στην περίπτωση του Γερμανού Τούρκου από τη Βρέμη, του Murat Kurnaz, που πέρασε άδικα τέσσερα χρόνια στο Γκουαντάναμο.
<P>
" νέα αρχή στην Ουάσιγκτον είναι μια ευκαιρία για μας να στείλουμε ένα σαφές μήνυμα ότι τα ανθρώπινα δικαιώματα δεν πρέπει να διαβρωθούν στον πόλεμο κατά της τρομοκρατίας.
<SPEAKER ID="283" NAME="Willy Meyer Pleite" AFFILIATION="GUE/NGL">
(ES) Κύριε Πρόεδρε, ελπίζω και εύχομαι η δήλωση του Προέδρου Obama για το κλείσιμο του κέντρου κράτησης Γκουαντάναμο να σημάνει μια αλλαγή στην εξωτερική πολιτική των "ΠΑ.
<P>
Ελπίζω αυτό να σημάνει την απόρριψη μιας πολιτικής που ανταπέδιδε την τρομοκρατία με τρομοκρατία και το έγκλημα με έγκλημα, εκείνης που τελικά τίναξε το διεθνές δίκαιο στον αέρα.
<P>
Ελπίζω και εύχομαι να συμβεί αυτό. Το πρόβλημα για την Ευρωπαϊκή Ένωση είναι ότι πολλά ευρωπαϊκά κράτη έχουν δεσμευτεί στην προηγούμενη πολιτική του κ. Bush να ανταποδίδεται το έγκλημα με έγκλημα και τα βασανιστήρια με βασανιστήρια. Και ήταν συνεργοί σε εκείνη την πολιτική. Γι' αυτό το λόγο η εξεταστική επιτροπή για τις πτήσεις της CIA δεν μπόρεσε να τελειώσει το έργο της: υπήρχαν ευρωπαϊκές κυβερνήσεις που έκρυβαν τις επαίσχυντες πράξεις τους, τις επαίσχυντες πράξεις της εξωτερικής πολιτικής του κ. Bush. Και γι' αυτό πρέπει να επιμείνουμε να θεωρηθούν υπεύθυνοι. Ο αμερικανικός λαός το έπραξε μέσω των εκλογών.
<P>
Ελπίζω επίσης ο Πρόεδρος Obama να δείξει θάρρος και να φέρει ενώπιον της δικαιοσύνης τους αξιωματούχους που έχουν βασανίσει και τους αξιωματούχους που έχουν συλλάβει ανθρώπους παράνομα, διότι, κυρίες και κύριοι, για τους κρατουμένους του Γκουαντάναμο υπάρχει μία μόνο λύση όσον αφορά το δίκαιο. Αν υπάρχουν αποδείξεις εναντίον κάποιου από αυτούς, πρέπει να δικαστεί. Αν δεν υπάρχουν αποδείξεις, τότε πρέπει να απελευθερωθούν. Και οι αξιωματούχοι της κυβέρνησης των "ΠΑ πρέπει να αναλάβουν ευθύνες για αυτούς τους ανθρώπους που έχουν κρατηθεί παράνομα.
<P>
Αυτό συμβαίνει στη χώρα μου και αυτό συμβαίνει σε κάθε δημοκρατία που βασίζεται ουσιαστικά στα δημοκρατικά δικαιώματα. Σας ευχαριστώ πολύ.
<SPEAKER ID="284" NAME="Bruno Gollnisch" AFFILIATION="NI">
(FR) Κύριε Πρόεδρε, πιστεύω ότι δεν είναι ο ρόλος μας να ενεργούμε ως διέξοδο για την αυθαίρετη πολιτική την οποία οι "νωμένες Πολιτείες της Αμερικής έχουν δυστυχώς εσκεμμένα επιδιώξει σε αυτό τον τομέα. " πολιτική έρχεται σε αντίθεση με τις κοινές μας δυτικές αρχές και εφαρμόζεται σε μια περιοχή που έχει επιλεγεί κυνικά και είναι κατάλοιπο της αποικιακής εποχής. Εκεί δεν υπάρχει κράτος δικαίου: ούτε το κουβανικό δίκαιο, το οποίο, όπως σωστά είπε ο κ. Dillen, δεν παρέχει προστασία στο άτομο, ούτε το αμερικανικό δίκαιο, ούτε η κοινή μας κληρονομιά του διεθνούς δικαίου.
<P>
Με νομικούς όρους, νομίζω ότι το ζήτημα είναι σαφές. Αν υπάρχουν κατηγορίες τελέσεως εγκλήματος σύμφωνα με το κοινό δίκαιο κατά ορισμένων από τους κρατουμένους, πρέπει να δικαστούν με τη δέουσα νομική διαδικασία. Αν, για παράδειγμα, είναι ύποπτοι ότι έχουν οργανώσει τις επιθέσεις της 11ης Σεπτεμβρίου, έπρεπε να τους είχαν πει πριν από επτά χρόνια τις κατηγορίες που αντιμετωπίζουν, να είχαν πρόσβαση σε δικηγόρους και να είχαν παρουσιαστεί ενώπιον των αμερικανικών δικαστηρίων. Δεν υπάρχει έλλειψη αυτών στις "νωμένες Πολιτείες της Αμερικής.
<P>
Εάν άλλοι θεωρούνται αιχμάλωτοι πολέμου μετά την επέμβαση στο Αφγανιστάν, πρέπει να κρατηθούν στις συνθήκες που προβλέπει το δίκαιο του πολέμου μέχρι την επίσημη λήξη των εχθροπραξιών.
<P>
Αν υπάρχουν κρατούμενοι που δεν εμπίπτουν σε κάποια από αυτές τις δύο κατηγορίες, τότε θα πρέπει να απελευθερωθούν και να σταλούν στο σπίτι τους.
<P>
Μου λένε ότι κάποιοι είναι δυνητικά επικίνδυνοι, αλλά αν εγώ προσωπικά κρατιόμουν για επτά χρόνια σε πλήρη απομόνωση, ενώ ενδέχεται να μην ήμουν δυνητικά επικίνδυνος στην αρχή, θα είχα σίγουρα γίνει δυνητικά επικίνδυνος μέχρι το τέλος. Πιστεύω ότι αυτό συμβαίνει με τους περισσότερους ανθρώπους εδώ.
<P>
Αν κάποιοι δεν επιθυμούν να επιστρέψουν στην πατρίδα τους, μπορούν να ζητήσουν πολιτικό άσυλο από τους δεσμοφύλακές τους. Αυτό είναι το μόνο που έχω να πω και, παρεμπιπτόντως, θα ήθελα να ευχαριστήσω τον κ. Barrot για την ερευνητική του εργασία. Ο χρόνος θα δείξει ότι ήταν η καλύτερη ανάλυση αυτών των παράνομων μεταφορών κρατουμένων.
<SPEAKER ID="285" NAME="Carlos Coelho" AFFILIATION="PPE-DE">
(PT) Κύριε Πρόεδρε, κύριε Προεδρεύοντα του Συμβουλίου, κύριε Barrot, κυρίες και κύριοι, αυτό το Σώμα ζήτησε πολλές φορές το κλείσιμο των φυλακών στο Γκουαντάναμο. Μας ακολούθησαν τα άλλα δύο θεσμικά όργανα: η Επιτροπή και το Συμβούλιο. Τώρα που έχει ληφθεί η απόφαση, δεν υπάρχει λάθος σχετικά με τη θέση μας. Συγχαίρουμε θερμά τον Πρόεδρο Obama γι' αυτή την απόφαση, μια απόφαση που δικαιολογείται από την ανάγκη να ανακτήσουν οι "νωμένες Πολιτείες το ηθικό κύρος που απολάμβαναν προηγουμένως στον κόσμο.
<P>
Ας είμαστε σαφείς: η απόφαση της κυβέρνησης Bush να ανοίξει τη φυλακή στο Γκουαντάναμο, καθώς και το πρόγραμμα "έκτακτων εκδόσεων κρατουμένων", ήταν ένα πλήγμα σε αυτό το ηθικό κύρος. Ο σκοπός δεν αγιάζει τα μέσα. Δεν είναι αποδεκτό να παραβιάζεται το διεθνές δίκαιο, να διεξάγονται βασανιστήρια, να ανοίγουν μυστικές φυλακές ή να εξαφανίζονται κρατούμενοι. Σε κράτη που διέπονται από το κράτος δικαίου, οι κρατούμενοι προσάγονται ενώπιον της δικαιοσύνης και έχουν το δικαίωμα να υπερασπιστούν τον εαυτό τους. " κυβέρνηση Bush έκανε λάθος που διέπραξε αυτές τις αδικίες, όπως λάθος έκαναν και οι συνεργοί της, είτε μέσω χειροκροτήματος συνενοχής είτε μέσω ντροπιασμένης σιωπής.
<P>
Αν οι "νωμένες Πολιτείες ζητήσουν τη βοήθεια της Ευρωπαϊκής Ένωσης, δεν πρέπει να την αρνηθούμε - όμως, στην πραγματικότητα, όπως ο δήλωσε κ. Barrot - με την προϋπόθεση ότι δεν θα παραιτηθούμε από την ασφάλεια των πολιτών μας, αλλά χωρίς να χρησιμοποιηθεί αυτή ως πρόσχημα για τη μη συνεργασία. Χρειαζόμαστε επίσης τη συνεργασία των "νωμένων Πολιτειών, για να χυθεί φως στις αδικίες που διαπράχθηκαν στην Ευρώπη, για να ερευνηθεί ποιος ήταν υπεύθυνος και για να εξασφαλιστεί ότι δεν θα επαναληφθούν στο μέλλον τα ίδια εγκλήματα. Θα πρέπει επίσης να ρωτήσουμε τα κράτη μέλη και τα ευρωπαϊκά θεσμικά όργανα τι έχουν κάνει για την εφαρμογή των συστάσεων που ενέκρινε αυτό το Κοινοβούλιο το Φεβρουάριο του 2007 και, κατά περίπτωση, τι εξήγηση δίνουν που δεν το έχουν πράξει.
<P>
Επειδή ο κ. Fava ανέφερε εδώ τον Πρόεδρο Barroso, πιστεύω ότι του οφείλεται ένα ευχαριστώ, διότι, σε αντίθεση με το Συμβούλιο, το οποίο αντιστάθηκε, είπε ψέματα και έκρυψε πληροφορίες από αυτό το Σώμα, η Ευρωπαϊκή Επιτροπή συμπεριφέρθηκε πιστά και συνεργάστηκε πλήρως με τις έρευνές μας.
<SPEAKER ID="286" NAME="Jan Marinus Wiersma" AFFILIATION="PSE">
(NL) Ο Πρόεδρος Obama κράτησε τον λόγο του. Μία από τις πρώτες ενέργειες της πολιτικής του ήταν το κλείσιμο της φυλακής στο Γκουαντάναμο, για το οποίο φυσικά χαιρόμαστε πολύ. Ή μάλλον, ήταν η ανακοίνωση του κλεισίματος του Γκουαντάναμο, διότι η νέα κυβέρνηση των "ΠΑ είναι αντιμέτωπη με το δύσκολο καθήκον της εξεύρεσης λύσης για τους τροφίμους, οι οποίοι εξακολουθούν να υπάρχουν.
<P>
Πρώτα απ' όλα, πρέπει να καθοριστεί το καθεστώς τους και πρέπει να εξεταστεί κατά πόσο μπορούν όλοι να απελευθερωθούν χωρίς κίνδυνο. Έχουν φυλακιστεί παράνομα από την κυβέρνηση Bush η οποία σαφώς παραβίασε το διεθνές δίκαιο. Άρα είναι κατά κύριο λόγο αμερικανικό πρόβλημα που πρέπει να επιλυθεί από την Ουάσιγκτον. Αυτή τη στιγμή δεν είναι ακόμη σαφές αν οι "ΠΑ θα ζητήσουν βοήθεια από τις χώρες της Ευρώπης και την Ευρωπαϊκή Ένωση, και θα ήταν κάπως υποθετικό να τρέχουμε πάρα πολύ μπροστά από τα γεγονότα.
<P>
Επίσης διαφωνώ με εκείνους τους συναδέλφους που πιστεύουν ότι πρέπει ήδη να δεσμευτούμε με βάση την υπόθεση ότι η Ευρωπαϊκή Ένωση έχει την ηθική υποχρέωση να το πράξει, διότι ορισμένες χώρες θα μπορούσαν ενδεχομένως να έχουν εμπλακεί στη μεταφορά κρατουμένων στο Γκουαντάναμο. Αυτό βασίζεται καθαρά σε εικασίες. Ποτέ δεν ήμασταν σε θέση να αποδείξουμε ότι υπάρχει κάποια αλήθεια σε αυτό και δεν γνωρίζουμε ποιες χώρες ενδεχομένως έχουν εμπλακεί σε τέτοιες μεταφορές, έτσι το να στηρίξουμε το επιχείρημά μας για την υποδοχή κρατουμένων σε αυτό είναι κάπως αδύναμο κατά τη γνώμη μου και χαίρομαι που αυτό δεν έχει γίνει στο ψήφισμα.
<P>
Θα πρέπει, προφανώς, να μην αποκλείσουμε το ενδεχόμενο οι "ΠΑ να εξακολουθήσουν να υποβάλλουν αυτό το αίτημα και συμμερίζομαι τη γνώμη του προέδρου της ομάδας μου γι' αυτό το θέμα. Αν γίνει αυτό το αίτημα, σίγουρα θα πρέπει να αντιδράσουμε θετικά, λόγω σκέψεων διεθνούς δικαίου, αλλά και λόγω της ανάγκης να αντιδράσει η Ευρωπαϊκή Ένωση με ανθρωπιστικό τρόπο σε μια τέτοια κατάσταση.
<SPEAKER ID="287" NAME="Ignasi Guardans Cambó" AFFILIATION="ALDE">
(ES) Κύριε Πρόεδρε, το Γκουαντάναμο είναι ένα πρόβλημα που δεν δημιουργήθηκε από την Ευρωπαϊκή Ένωση. Είναι ένα πρόβλημα που, βεβαίως, δεν θα υπήρχε αν η Ευρωπαϊκή Ένωση - εκτός από το να το καταδικάσει τόσο πολλές φορές - το είχε πραγματικά απορρίψει, και δεν είχε συνεργαστεί παθητικά και, κατά καιρούς, ενεργητικά, στην ίδια την ύπαρξη εκείνης της μαύρης τρύπας του διεθνούς δικαίου. Αλλά είναι σαφές ότι δεν το δημιουργήσαμε εμείς οι ίδιοι. Εντούτοις σίγουρα έχουμε καθήκον να συνεργαστούμε για να δοθεί τέλος σε αυτή την κατάσταση. Αυτό είναι ένα σαφές καθήκον που πρέπει να εκτελέσουμε.
<P>
Δεν υπάρχει αμφιβολία ότι κάθε περίπτωση πρέπει να εξετάζεται μεμονωμένα. Οι κρατούμενοι του Γκουαντάναμο δεν μπορούν να αντιμετωπίζονται σαν να ήταν ένα αδιαφοροποίητο κοπάδι. Είναι άνθρωποι με δικαιώματα, αλλά και με τις δικές τους προσωπικές ιστορίες. Μερικοί από αυτούς είναι εγκληματίες που πρέπει να δικαστούν ως τέτοιοι. Ορισμένοι είναι αθώοι και ορισμένοι, αναμφίβολα, είναι δυνητικά επικίνδυνοι.
<P>
Σύμφωνα με τις αξίες και αρχές, καθώς και με τη γενναιοδωρία της, η Ευρωπαϊκή Ένωση μπορεί να εμπλακεί, καταρτίζοντας μια κοινή απάντηση που θα βοηθήσει να επιλυθεί αυτό το πρόβλημα με τήρηση των δικών μας κανόνων.
<SPEAKER ID="288" NAME="Hélène Flautre" AFFILIATION="Verts/ALE">
(FR) Κύριε Πρόεδρε, σύμφωνα με πληροφορίες από τη CIA και ΜΚΟ, 728 κρατούμενοι πέρασαν από τη πορτογαλική επικράτεια μεταξύ του 2002 και του 2006 καθ' οδόν προς το Γκουαντάναμο. Ποιοι είναι οι αριθμοί για την Ισπανία, την Ιταλία ή οποιοδήποτε άλλο κράτος μέλος;
<P>
Αφού απέτυχε να πάρει το προβάδισμα κατά της απαλλαγής από το διεθνές δίκαιο στο πλαίσιο της καταπολέμησης της τρομοκρατίας, η Ένωση τώρα προσπαθεί να ακολουθήσει τις δεσμεύσεις του κ. Obama.
<P>
Αυτό εξηγεί γιατί έχουμε αυτή την ακόμα δειλή έκκληση από βουλευτές που ενθαρρύνει τα κράτη μέλη να υποδεχτούν αυτούς τους αθώους κρατουμένους που δεν μπορούν να επιστρέψουν στις ίδιες τις χώρες τους από το φόβο των βασανιστηρίων. Αυτό δεν γίνεται από αλληλεγγύη, ούτε φιλανθρωπία, ούτε καν γενναιοδωρία, αλλά καθαρά για να συμμορφωθούμε με τις διεθνείς μας δεσμεύσεις.
<P>
Πέρα από το μήνυμα που έστειλε ο κ. Obama, θα μπορέσει η Ευρώπη να ανυψωθεί, η Ευρώπη θα μπορεί όχι μόνο να ερευνά, να στοχεύει και να αναλαμβάνει τις ευθύνες της, αλλά και να θέτει τέλος στην παράνομη συνενοχή της στην έκτακτη έκδοση κρατουμένων; Θα μπορέσει η Ευρώπη να μεταρρυθμίσει τον έλεγχο των δικών της μυστικών υπηρεσιών; Θα μπορέσει η Ένωση να αποκαταστήσει τα θύματα, μέσω νομικών διαδικασιών και αποζημίωσης;
<P>
Χαιρετίζω τη δήλωση προθέσεων του κ. Barrot γι' αυτό το σκοπό. Πρέπει να πω, ωστόσο, ότι ενώ μαθαίνουμε όλο και περισσότερα για όσα συγκάλυψε ο πρώην πρωθυπουργός της Πορτογαλίας μεταξύ του 2002 και του 2004, τα αποτελέσματα των πρωτοβουλιών του ως επικεφαλής της Ευρωπαϊκής Επιτροπής για να βγάλει την Ένωση από αυτή τη γκρίζα ζώνη της μη νομιμότητας παραμένουν εντελώς άγνωστα σε μας.
<P>
(Ο Πρόεδρος διακόπτει τον ομιλητή)
<SPEAKER ID="289" NAME="Jas Gawronski" AFFILIATION="PPE-DE">
(IT) Κύριε Πρόεδρε, κυρίες και κύριοι, είμαι ευτυχής για το γεγονός ότι η καταλληλότητα των ευρωπαϊκών χωρών για να υποδέχονται κρατουμένους από το Γκουαντάναμο έχει τώρα αναγνωρισθεί, μια ιδέα που περιέργως έλειπε από την αρχική απόφαση της ομάδας μου. Συμφωνώ απόλυτα με τους κυρίους Schulz και Watson.
<P>
Το πρώτο σημείο του ψηφίσματος αναφέρει τις σημαντικές αλλαγές στην πολιτική των "νωμένων Πολιτειών σχετικά με το ανθρωπιστικό δίκαιο. Βλέπω κάποιες αλλαγές, σίγουρα στον τόνο, αλλά και σημαντική συνέχεια της πολιτικής του "μισητού" Bush, δεδομένου του ότι ο Πρόεδρος Obama δεν έχει εγκαταλείψει το πρόγραμμα των έκτακτων εκδόσεων κρατουμένων και των φυλακών της CIA σε ξένες χώρες. Το λέω για επιστήσω την προσοχή της τσεχικής Προεδρίας, η οποία φαίνεται να έχει διαφορετική ιδέα. Δεν θα ήθελα οι ένθερμοι οπαδοί του Obama να υποστούν πρόωρη απογοήτευση.
<P>
" αντιαμερικανική προπαγάνδα, που ήδη δραστηριοποιείτο στην επιτροπή της CIA πριν από δύο χρόνια, επέστρεψε στην προφορική ερώτηση για τις πτήσεις της CIA στην Ευρώπη. Θα σας δώσω ένα μόνο παράδειγμα: σε μια αιτιολογική σκέψη, εκτίθεται η ύπαρξη μιας μυστικής οργάνωσης της CIA στην Πολωνία. Τώρα το γεγονός ότι υπάρχει μια οργάνωση της CIA σε μια χώρα όπως η Πολωνία δεν θα πρέπει να προκαλεί σοκ - θα ήταν παράξενο αν δεν υπήρχε - αλλά πιστεύω ότι τα πρόσωπα που υπογράφουν την ερώτηση ενοχλούνται που αυτή η οργάνωση είναι μυστική. Θα ήθελαν πάντα οι μυστικές υπηρεσίες να ενεργούν χωρίς μυστικότητα, ανοιχτά, και τα αεροπλάνα της CIA να φέρουν την ένδειξη "CIA" στα αεροσκάφη σαν να ήταν η British Airways ή η Air France. Εδώ πάλι, φοβάμαι ότι θα απογοητευτούν: ούτε ο Obama δεν θα πήγαινε τόσο μακριά.
<SPEAKER ID="290" NAME="Σταύρος Λαμπρινίδης" LANGUAGE="EL">
Κύριε Πρόεδρε, η απάνθρωπη φυλακή του Γκουαντάναμο δεν έπρεπε ποτέ να είχε ανοίξει. Τουλάχιστον, φαίνεται ότι τώρα πια κλείνει αλλά τα όποια συγχαρητήρια στον Πρόεδρο Obama πρέπει ασφαλώς να μετριαστούν εάν αληθεύουν οι αναφορές στον αμερικάνικο Τύπο ότι διατηρεί εν ισχύ την απαράδεκτη πρακτική μυστικών απαγωγών, ανακρίσεων και φυλακίσεων σε τρίτες χώρες. Επί του τελευταίου, ευθύνη φυσικά φέρει, δυστυχώς, και η Ευρώπη όσον αφορά την καταπολέμηση της τρομοκρατίας. Προβληματίζει βαθύτατα το γεγονός ότι το μόνο εθνικό κοινοβούλιο που έχει καλέσει το Ευρωπαϊκό Κοινοβούλιο να παρουσιάσει τα πορίσματα και τις συστάσεις της επιτροπής που είχαμε για την CIA είναι το αμερικάνικο Κογκρέσο. Δεν μας κάλεσε ούτε μια ευρωπαϊκή κυβέρνηση, ούτε ένα εθνικό κοινοβούλιο. Έστω και τώρα, ας το πράξουν προκειμένου να μην επαναληφθούν ποτέ στο μέλλον παρόμοια παράνομα φαινόμενα.
<SPEAKER ID="291" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι συνάδελφοι, οι "νωμένες Πολιτείες δημιούργησαν το πρόβλημα του Γκουαντάναμο και ο Πρόεδρος των "ΠΑ ετοιμάζεται να το λύσει. Πρέπει να γνωρίζουμε αν η Ευρωπαϊκή Ένωση θα έχει την εξουσία και την αρμοδιότητα να διαδραματίσει κάποιο ρόλο.
<P>
" Ευρωπαϊκή Ένωση πρέπει να συνεργαστεί. Τα κράτη μέλη μας πρέπει να υποδεχτούν τους κρατουμένους, όπως τους Ουιγούρους, χωρίς να υποχωρήσουν στις πιέσεις από την Κίνα. Αν δεν το κάνουμε αυτό, διατρέχουμε τον κίνδυνο να είμαστε άσχετοι στη διαδικασία κλεισίματος του Γκουαντάναμο.
<P>
Αυτό θα μπορούσε να είναι η έναρξη νέας εργασίας για την αποκάλυψη της αλήθειας, των ευθυνών των εθνικών κυβερνήσεών μας - της κυβέρνησης της Πορτογαλίας, για παράδειγμα, υπό τον Πρόεδρο Barroso - και των ευθυνών μας σχετικά με το γεγονός ότι απορρίφθηκε η πρόταση για εξορία του Σαντάμ Χουσεΐν. Αυτή η πρόταση ήταν η μόνη εναλλακτική αντί του πολέμου και οι κυβερνήσεις μας, συμπεριλαμβανομένων των "νωμένων Πολιτειών, την απέρριψαν.
<SPEAKER ID="292" NAME="Raül Romeva i Rueda" AFFILIATION="Verts/ALE">
(ES) Κύριε Πρόεδρε, η ύπαρξη του Γκουαντάναμο έχει, όντως, καταστεί δυνατή χάρη, μεταξύ άλλων παραγόντων, στη συμπαιγνία και συνενοχή πολλών ευρωπαϊκών χωρών, περιλαμβανομένης της Ισπανίας. Δεν είναι αποδεκτό να πω τώρα ότι αυτό το πρόβλημα δεν είναι δική μας δουλειά. Είναι ακόμα λιγότερο αποδεκτό να πω ότι το κλείσιμο του Γκουαντάναμο και οι επακόλουθες συνέπειες είναι αποκλειστικά πρόβλημα της κυβέρνησης των "ΠΑ.
<P>
Για χρόνια, αεροσκάφη των μυστικών υπηρεσιών των "ΠΑ πετούν σε ολόκληρη την Ευρώπη με ατιμωρησία, μεταφέροντας κρατουμένους, ενώ εμείς κάνουμε τα στραβά μάτια. Πρέπει, κατά συνέπεια, να αναλάβουμε τις ευθύνες μας και όχι μόνο να απαιτήσουμε το άμεσο κλείσιμο του Γκουαντάναμο, αλλά επίσης να δεχτούμε μερικούς από τους κρατουμένους οι οποίοι, μη μπορώντας να επιστρέψουν στις δικές τους χώρες ή, ακριβώς, να παραμείνουν στις "ΠΑ, ζητούν άλλες χώρες, περιλαμβανομένων των ευρωπαϊκών χωρών, να μπορέσουν να τους υποδεχτούν.
<P>
" Πορτογαλία έχει ήδη υποσχεθεί να το κάνει, και πιστεύω ότι αυτό οφείλεται εν μέρει σε κάποιο αίσθημα ευθύνης και ενοχής. " ενοχή της ίδιας της Ισπανίας είναι τουλάχιστον εξίσου μεγάλη και κατά συνέπεια δράττομαι της ευκαιρίας για να ζητήσω από την ισπανική κυβέρνηση να υποδεχτεί μερικούς από αυτούς τους ανθρώπους, να δεσμευτεί, όπως έκανε η Πορτογαλία, όπως και πολλές οργανώσεις μας έχουν ζητήσει να κάνουμε. Τονίζω ότι είναι όχι μόνο ηθικό μας καθήκον, αλλά και πολιτική μας ευθύνη.
<SPEAKER ID="293" NAME="Marian-Jean Marinescu" AFFILIATION="PPE-DE">
(RO) " καταπολέμηση της τρομοκρατίας είναι η πρώτη προτεραιότητα της σύγχρονης κοινωνίας. Ωστόσο, στο όνομα αυτού του επιθυμητού στόχου έχουν διαπραχθεί λάθη και έχουν ληφθεί αμφιλεγόμενες αποφάσεις. Το κλείσιμο του κέντρου κράτησης του Γκουαντάναμο, το οποίο ήταν μια κηλίδα στην εικόνα του πολιτισμένου κόσμου κατά την τελευταία δεκαετία, είναι μια δίκαιη απόφαση μέγιστης σημασίας. Κανονικά το επόμενο βήμα θα ήταν αυτό το μέτρο να ακολουθήσει η ομαλοποίηση από τις "νωμένες Πολιτείες της κατάστασης των ανθρώπων που βρίσκονται αυτή τη στιγμή υπό κράτηση. " Ευρωπαϊκή Ένωση και οι "νωμένες Πολιτείες ήταν και εξακολουθούν να είναι πρωταθλητές του σεβασμού των ανθρωπίνων δικαιωμάτων και του σεβασμού της ανθρώπινης αξιοπρέπειας και πρέπει συνεπώς να συνεργαστούν για να διορθώσουν τα λάθη που έχουν γίνει.
<P>
Πιστεύω ότι πριν τεθεί το ζήτημα της αποδοχής κρατουμένων στην Ευρώπη, είναι απολύτως αναγκαίο να διατεθούν όλες οι πληροφορίες που έχουν σχέση με πιθανές τρομοκρατικές δραστηριότητες στις οποίες είχαν εμπλακεί οι τελευταίοι ή με πιθανή συμμετοχή σε τρομοκρατική ομάδα. Πρέπει να διεξαχθεί λεπτομερής έλεγχος αυτών των πληροφοριών, μαζί με αντικειμενική αξιολόγηση των πιθανών επιπτώσεων που θα μπορούσε να έχει το να επιτραπεί στους κρατουμένους να επιστρέψουν στη χώρα διαμονής τους. Μια επίσημη αίτηση από τις "νωμένες Πολιτείες είναι απολύτως απαραίτητη και πιστεύω ότι η απόφαση για την αποδοχή κρατουμένων στην Ευρώπη πρέπει να εξαρτάται από τα κράτη μέλη, ενώ εκείνοι που λαμβάνουν αυτή την απόφαση πρέπει επίσης να έχουν κατά νου ότι αναλαμβάνουν αυτές τις ευθύνες εκ μέρους της Ευρωπαϊκής Ένωσης.
<P>
Όσον αφορά την αναφορά του Επιτρόπου Barrot στη Ρουμανία, στο παρελθόν έχουν γίνει κατηγορίες χωρίς καμία βάση. Παρόλα αυτά, η Ρουμανία ανταποκρίθηκε σε όλες τις ερωτήσεις από τα ευρωπαϊκά θεσμικά όργανα, υποδέχτηκε την επιτροπή της CIA και διέθεσε όλες τις σχετικές πληροφορίες. Το ρουμανικό κοινοβούλιο διεξήγαγε έρευνα και έθεσε τα αποτελέσματα στη διάθεση των ενδιαφερομένων. Πιστεύω ότι αυτό είναι απολύτως επαρκές. Πιστεύω επίσης ότι η Ρουμανία έχει δώσει επαρκείς απαντήσεις στις εντελώς αβάσιμες κατηγορίες που έχουν γίνει.
<SPEAKER ID="294" NAME="Wolfgang Kreissl-Dörfler" AFFILIATION="PSE">
(ES) Κύριε Πρόεδρε, δεν υπάρχει αμφιβολία ότι η ευθύνη για το Γκουαντάναμο βαρύνει τις "ΠΑ. Ωστόσο, είναι πράξη αλληλεγγύης να βοηθήσουμε και να υποστηρίξουμε το Barack Obama να επιστρέψει στους κανόνες του διεθνούς δικαίου, όταν μας ζητά να το πράξουμε. Σκέφτομαι, για παράδειγμα, τους Ουιγούρους που δεν μπορούν να επιστρέψουν στην Κίνα. Ωστόσο, πρέπει επίσης να σκεφτούμε τους ανθρώπους που έχουν περάσει πέντε ή επτά χρόνια στο Γκουαντάναμο. Δεν μπορούμε να αποφασίσουμε κατά πόσον θέλουν ή δεν θέλουν να ζήσουν στις "ΠΑ. Αυτό είναι επιλογή τους. Για παράδειγμα, η πόλη του Μονάχου και οι Ουιγούροι που ζουν εκεί θα ήταν έτοιμοι να δεχτούν αυτούς τους Ουιγούρους, να τους υποστηρίξουν και να τους φροντίσουν, ώστε να μπορέσουν να ξεπεράσουν τις τραυματικές τους εμπειρίες.
<P>
Όμως ένα πράγμα πρέπει να γίνει σαφές. Δεν είναι αποδεκτό ο Υπουργός Εσωτερικών της Βαυαρίας, Joachim Hermann, να λέει: "Όποιος κρατείται στο Γκουαντάναμο πρέπει να έχει διαπράξει έγκλημα". Σε αυτή την περίπτωση πρέπει να εφαρμοστεί το δικαίωμα του τεκμηρίου αθωότητας. Ως επικεφαλής αστυνομικής αρχής, αυτός ο υπουργός πρέπει να τα μαζέψει και να φύγει. Εκπαιδεύουμε την αστυνομία σε άλλες χώρες να εισαγάγει ακριβώς αυτό το δικαίωμα του τεκμηρίου αθωότητας στην εργασία της και να μην δίνει πρόωρες εντολές για πυροβολισμό. Πρέπει να σκεφτούμε προσεκτικά σχετικά με αυτό.
<SPEAKER ID="295" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, το Γκουαντάναμο και οι μυστικές φυλακές δεν θα έπρεπε ποτέ ούτε καν να είχαν ιδρυθεί. Οι "νωμένες Πολιτείες είναι εκείνες που έχουν την κύρια ευθύνη για το κλείσιμο της φυλακής και τη μεταχείριση των κρατουμένων στη συνέχεια, αλλά ανθρωπιστικοί λόγοι και σκέψεις για τα ανθρώπινα δικαιώματα συνηγορούν υπέρ της υποδοχής τους στα κράτη μέλη. Κάθε κράτος μέλος θα αποφασίσει με βάση τους δικούς του νόμους αν θα τους υποδεχτεί ή όχι.
<P>
Ταυτόχρονα θα ήθελα να υπενθυμίσω σε αυτό το Σώμα τα εκατομμύρια των προσφύγων σε ολόκληρο τον κόσμο και τα στρατόπεδα προσφύγων, όπου οι άνθρωποι έζησαν για πολλά χρόνια. Αποστρέφουμε το βλέμμα. Γυρίζουμε την πλάτη. Ή προληπτική σκέψη σχετικά με τα ανθρώπινα δικαιώματα είναι δυστυχώς επιλεκτική στην ΕΕ.
<SPEAKER ID="296" NAME="Elmar Brok" AFFILIATION="PPE-DE">
(DE) Κύριε Πρόεδρε, κύριε Αντιπρόεδρε της Επιτροπής, κύριε Προεδρεύοντα του Συμβουλίου, το Μάιο του 2006 επισκέφθηκα το Γκουαντάναμο με τον κ. Mann και την κυρία Elles. Καταστήσαμε σαφές ότι η ίδρυση του Γκουαντάναμο αποτελεί παράβαση του διεθνούς δικαίου και παραβίαση των ανθρωπίνων δικαιωμάτων.
<P>
" τότε νεοεκλεγείσα Γερμανίδα καγκελάριος, κυρία Merkel, το δήλωσε επίσης παρουσία του Προέδρου Bush κατά την πρώτη της επίσκεψη στην Ουάσιγκτον και ζήτησε και την απελευθέρωση του κ. Kurnaz. Πιστεύω ότι η απόφαση του Προέδρου Obama είναι καλή και ότι θα βοηθήσει να αποκατασταθεί η αξιοπιστία των "νωμένων Πολιτειών της Αμερικής και του δυτικού κόσμου στο σύνολό του. Γι' αυτό το λόγο πρέπει να καταστήσουμε σαφές ότι το ζήτημα της αξιοπιστίας έχει μεγάλη πολιτική σημασία.
<P>
Ταυτόχρονα, πρέπει να διαπιστώσουμε ότι οι κρατούμενοι εκεί δεν πρέπει να θεωρηθούν ως ειρηνικοί αγωνιστές των ανθρωπίνων δικαιωμάτων και ότι θα πρέπει να κριθούν σε αυτή τη βάση. Κατά τη διάρκεια αυτής της συζήτησης, έχω μερικές φορές μια εντελώς διαφορετική εντύπωση. Πρέπει να διασφαλίσουμε ότι οι "νωμένες Πολιτείες της Αμερικής θα έχουν την κύρια ευθύνη σε αυτή την υπόθεση και ότι αυτό εξηγεί γιατί δεν μπορούν να υποδεχτούν πολλούς από αυτούς τους κρατουμένους. Οι πατρίδες αυτών των ανθρώπων πρέπει επίσης να εξηγήσουν γιατί δεν θέλουν να τους υποδεχτούν ή οι κρατούμενοι πρέπει να αποδείξουν ότι δεν μπορούν να επιστρέψουν στις πατρίδες τους διότι θα εκτίθεντο σε σοβαρή δίωξη.
<P>
Όταν συμβούν όλα αυτά, θα μπορούμε να αρχίσουμε να εξετάζουμε κατά πόσο η Ευρωπαϊκή Ένωση πρέπει να υποδεχτεί μερικούς από τους κρατουμένους. Όμως αυτό θα είναι δυνατό μόνον όταν θα έχει ερευνηθεί σε κάθε περίπτωση χωριστά η έκταση του κινδύνου που προκαλείται από κάθε άτομο. Αυτή η έρευνα δεν πρέπει να λάβει χώρα μόνο σε εθνικό επίπεδο, διότι το άνοιγμα των συνόρων στο πλαίσιο της Ευρωπαϊκής Κοινότητας συνεπάγεται ότι πρέπει να εφαρμόζουμε ευρωπαϊκά πρότυπα για την αξιολόγηση του κινδύνου ασφάλειας τον οποίο μπορούν να εκπροσωπούν αυτοί οι άνθρωποι.
<P>
Κάποιος σήμερα μίλησε για πρόσφυγες. Αυτοί δεν είναι πρόσφυγες. Είναι κρατούμενοι και πρέπει να αποδείξουμε ότι δεν είναι επικίνδυνοι, εκτός αν θέλουμε να αναλάβουμε ανεύθυνους κινδύνους. Νομίζω ότι πρέπει να εξασφαλιστεί ότι εκείνα τα άτομα που έχουν κάποια σύνδεση με τα κράτη μέλη μας θα γίνουν δεκτά, όπως ο κ. Kurnaz στη Γερμανία ή τα εννέα άτομα, πιστεύω, στη Μεγάλη Βρετανία. Συνολικά, πιστεύω ότι 60 άτομα έχουν ήδη γίνει δεκτά από την Ευρωπαϊκή Ένωση και δεν πρέπει να το ξεχνάμε.
<SPEAKER ID="297" NAME="Ana Maria Gomes" AFFILIATION="PSE">
Κύριε Πρόεδρε, η Πορτογαλία ζήτησε από την ΕΕ συμφωνία για επανεγκατάσταση ατόμων από το Γκουαντάναμο, και αυτό είναι στρατηγικό για τη διατλαντική αλληλεγγύη καθώς και ως ανθρωπιστική χειρονομία προς ανθρώπους που έχουν απαλλαχθεί από υποψίες και έχουν υπομείνει κράτηση, βασανιστήρια και στέρηση της δικαιοσύνης. Εντούτοις είναι επίσης καθήκον 14 κρατών μελών της ΕΕ που συνήργησαν με την κυβέρνηση Bush στην υπεργολαβία βασανιστηρίων στο Γκουαντάναμο και σε μυστικές φυλακές, όπως επεσήμανε το Ευρωπαϊκό Κοινοβούλιο. " ευρωπαϊκή ευθύνη για παραβιάσεις του κράτους δικαίου και των ανθρωπίνων δικαιωμάτων δεν μπορεί να διαγραφεί.
<P>
Ο Πρόεδρος Barroso έχει αρνηθεί ότι γνώριζε τη συνεργασία που παρείχε η κυβέρνησή του κατά τη μεταφορά κρατουμένων στο Γκουαντάναμο και σε μυστικές φυλακές, αλλά κανείς δεν πιστεύει ότι ο στρατός, η αστυνομία, οι υπηρεσίες πληροφοριών και η διοίκησή του θα ήταν τόσο ανίκανοι ώστε να επιτρέψουν να καταχρώνται οι "ΠΑ τον αέρα, τη θάλασσα και την ξηρά της Πορτογαλίας.
<P>
Για να διευκρινιστεί αυτό, ο κ. Barroso θα δημοσιοποιήσει τις σημειώσεις από τις συναντήσεις μεταξύ των διπλωματικών συμβούλων του και της κυρίας Condoleezza Rice, ενώ ήταν πρωθυπουργός; Θα δημοσιοποιήσει ο κ. Barroso τη νομική γνωμοδότηση που ζήτησε τότε από το νομικό του σύμβουλο, κ. Carlos Blanco de Morais, για να επιβάλει ειδικούς κανόνες ναυσιπλοΐας για πλοία που προσεγγίζουν αμερικανικά στρατιωτικά σκάφη που μεταφέρουν κρατουμένους μέσω πορτογαλικών υδάτων;
<SPEAKER ID="299" NAME="Παναγιώτης Δημητρίου" AFFILIATION="PPE-DE">
(EL) Κύριε Πρόεδρε, η θέση του Ευρωπαϊκού Κοινοβουλίου για το Γκουαντάναμο έχει αποτυπωθεί στο ειδικό ψήφισμα του 2006. Δεν έπρεπε να είχε δημιουργηθεί το Γκουαντάναμο και έπρεπε να κλείσει. Ξεκάθαρη επίσης είναι και η θέση του Ευρωπαϊκού Κοινοβουλίου όσον αφορά την τρομοκρατία. Καταπολέμηση της τρομοκρατίας με όλα τα νόμιμα μέσα, όχι όμως καταπολέμηση της τρομοκρατίας με παραβίαση των ανθρωπίνων δικαιωμάτων και του διεθνούς δικαίου. Είναι γεγονός ότι οι "νωμένες Πολιτείες είχαν αναλάβει το μεγαλύτερο βάρος στην καταπολέμηση της τρομοκρατίας. Όμως διέπραξαν και μεγάλα λάθη. Μεγάλο λάθος ήταν η δημιουργία του Γκουαντάναμο. Μεγάλο λάθος ήταν ο τρόπος που μεταχειρίστηκαν τους κρατουμένους. Μεγάλο λάθος ήταν και ο τρόπος της μεταφοράς τους. Αυτά έχουν λεχθεί σε αυτό το Κοινοβούλιο. Εκείνο το οποίο έχει σημασία σήμερα είναι αυτή η σωστή απόφαση του Προέδρου Ομπάμα να κλείσει αυτό το κρατητήριο του αίσχους και είναι υπέρ της Αμερικής, και είναι προς πίστη της αμερικανικής ιστορίας αυτή η απόφαση αλλά και της διεθνούς κοινωνίας γενικότερα.
<P>
Πώς εμπλέκεται η Ευρωπαϊκή Ένωση; " Ευρωπαϊκή Ένωση εμπλέκεται κατά το ό,τι θέλει να συμπαρασταθεί και να συνεργήσει στην υλοποίηση αυτής της ορθής απόφασης του Προέδρου Ομπάμα. Όμως, τούτο θα πρέπει να το πράξει η Ευρωπαϊκή Ένωση με μια προϋπόθεση: ότι δεν θα ριψοκινδυνεύσει την ασφάλεια των πολιτών της. Αυτό είναι βασικό και, για τον λόγο αυτό, οτιδήποτε αποφασιστεί από οποιοδήποτε κράτος μέλος, θα πρέπει να αποφασιστεί κάτω από αυτό το πρίσμα.
<SPEAKER ID="300" NAME="Javier Moreno Sánchez" AFFILIATION="PSE">
(ES) Κ. Romeva, μην ανησυχείτε: η ισπανική κυβέρνηση θα συνεργαστεί, όπως έκανε πάντα. Επιτρέψτε μου να σας υπενθυμίσω ότι γι' αυτό το θέμα ο Ισπανός Υπουργός Εξωτερικών, Miguel Ángel Moratinos, ήταν ο πρώτος που εμφανίστηκε ενώπιον της εξεταστικής επιτροπής και ήταν αυτός που απάντησε σε όλες τις ερωτήσεις, συμπεριλαμβανομένων των δικών σας.
<P>
Σε αυτό το Κοινοβούλιο έχουμε καταγγείλει, για αρκετό καιρό, τα βασανιστήρια και την απάνθρωπη, ταπεινωτική μεταχείριση που χρησιμοποιείται στη στρατιωτική βάση Γκουαντάναμο, στο όνομα του αγώνα κατά της διεθνούς τρομοκρατίας. Γι' αυτό χαιρετίζουμε την απόφαση του Προέδρου Obama να αναστείλει τις δίκες για τέσσερις μήνες και την πρόθεσή του να κλείσει μόνιμα τη φυλακή μέσα σε ένα χρόνο.
<P>
Ωστόσο, ακόμη και αν η ευθύνη βαρύνει την κυβέρνηση των "ΠΑ, η Ευρωπαϊκή Ένωση δεν μπορεί να αποστρέψει το βλέμμα, αλλά πρέπει να προσφέρει τη βοήθειά της για να εξασφαλιστεί το κλείσιμο του κέντρου κράτησης.
<P>
Θα πρέπει επίσης να αξιολογηθεί η δυνατότητα υποδοχής κρατούμενων που προέρχονται από χώρες όπου δεν είναι βέβαιο ότι γίνονται σεβαστά τα ανθρώπινα δικαιώματα, αν οι "νωμένες Πολιτείες μας το ζητήσουν.
<P>
Τότε θα πρέπει να παρουσιάσουμε μια κοινή ευρωπαϊκή απάντηση, στην οποία θα συμμετέχει η ισπανική κυβέρνηση, με σεβασμό του διεθνούς νομικού πλαισίου και με την αξιολόγηση, κατά περίπτωση, της νομικής κατάστασης του κάθε πολίτη, κάθε κρατουμένου - της προέλευσης, της κράτησης και της κατάστασής του.
<SPEAKER ID="301" NAME="Bogusław Sonik" AFFILIATION="PPE-DE">
(PL) Κύριε Πρόεδρε, οι τρομοκράτες έχουν κηρύξει ένα σκληρό, αιματηρό και ανένδοτο πόλεμο στον πολιτισμό μας. Επιθυμούν να καταστρέψουν τον κόσμο μας, ο οποίος βασίζεται στο σεβασμό των ανθρωπίνων δικαιωμάτων και την προσήλωση στην ελευθερία. " επίθεση της 11ης Σεπτεμβρίου έδειξε ότι οι τρομοκράτες είναι έτοιμοι να χρησιμοποιήσουν οποιοδήποτε τρόπο. Οι "νωμένες Πολιτείες ανέλαβαν να υπερασπιστούν τον ελεύθερο κόσμο για λογαριασμό όλων μας. " στενή συνεργασία μεταξύ της Ευρώπης και των "νωμένων Πολιτειών προσφέρει τη μοναδική ελπίδα για την επιτυχία και την καταστροφή των τρομοκρατικών δικτύων. " Ευρώπη πρέπει να αισθάνεται υπεύθυνη για τον πόλεμο κατά της παγκόσμιας τρομοκρατίας.
<P>
Είναι σωστό ότι υπερασπιστές των ανθρωπίνων δικαιωμάτων επέστησαν την προσοχή στην παραβίαση αυτών των δικαιωμάτων και στη χρήση ταπεινωτικών μεθόδων κατά τη διάρκεια των ανακρίσεων στο Γκουαντάναμο. Συχνά, αυτές οι μέθοδοι ισοδυναμούσαν με βασανιστήρια. Είναι επίσης σωστό ότι επιστήθηκε η προσοχή στην κράτηση χωρίς δίκη και χωρίς δικαίωμα συνηγόρου υπεράσπισης. Δεν επιτρέπεται να χρησιμοποιούνται μέσα που έχουν κριθεί μη αποδεκτά σύμφωνα με υπογεγραμμένες διεθνείς συμβάσεις.
<P>
Ο νεοεκλεγείς πρόεδρος των "νωμένων Πολιτειών έχει ήδη εκδώσει ένα κανονισμό που απαγορεύει τη χρήση βασανιστηρίων κατά τη διάρκεια των ακροάσεων που αφορούν υπόπτους τρομοκρατίας. Είναι σωστό και δίκαιο να το ερμηνεύσουμε ως νίκη για όλους εκείνους που σήμαναν συναγερμό γι' αυτό το θέμα. Σύμφωνα με την ίδια ρύθμιση, ωστόσο, θα εξακολουθήσει να είναι δυνατή η απαγωγή τρομοκρατών και η κράτησή τους για μικρά χρονικά διαστήματα σε χώρες διαμετακόμισης. Με λίγα λόγια, αυξάνεται ο σεβασμός της αξιοπρέπειας των κρατουμένων αλλά, ταυτόχρονα, πρέπει να παραμείνει η δυνατότητα αποτελεσματικής παράλυσης της τρομοκρατικής δραστηριότητας, ειδάλλως θα κινδυνεύσουμε να μείνουμε απροστάτευτοι.
<P>
Θα ήθελα επίσης να επιστήσω την προσοχή του Σώματος ότι στο ίδιο νησί όπου βρίσκεται το κέντρο κράτησης Γκουαντάναμο, πολιτικοί κρατούμενοι κρατούνται σε φυλακές που παραβιάζουν κάθε νοητό πρότυπο. Αυτά τα άτομα έχουν καταδικαστεί σε πολλά χρόνια φυλάκισης διότι τόλμησαν να αντιταχθούν στην κομμουνιστική προπαγάνδα του τυραννικού Fidel Castro.
<P>
Το τσετσενικό έθνος δολοφονήθηκε μπροστά στα μάτια μας. Απ' όσο γνωρίζω, το Ευρωπαϊκό Κοινοβούλιο δεν συνέστησε ειδική επιτροπή για να ασχοληθεί με αυτό. Οι "νωμένες Πολιτείες έχουν αναγνωρίσει ότι η χρήση βασανιστηρίων είναι απαράδεκτη, όπως και η ύπαρξη μυστικών φυλακών. Αυτό πρέπει να θέσει τέλος στη συζήτηση για τις μυστικές φυλακές και τις πτήσεις διαμετακόμισης.
<SPEAKER ID="303" NAME="Ria Oomen-Ruijten" AFFILIATION="PPE-DE">
(NL) Κύριε Πρόεδρε, η καταπολέμηση της τρομοκρατίας πρέπει να είναι μια κοινή προσπάθεια στην οποία πρέπει να συνεισφέρουν όλες οι δημοκρατίες. Αυτό σημαίνει όχι μόνο η Ευρώπη, αλλά και οι "νωμένες Πολιτείες, καθώς και άλλοι.
<P>
Το Γκουαντάναμο δεν ταιριάζει σε ένα κράτος δικαίου, διότι σε ένα κράτος δικαίου ένας ύποπτος, ακόμη και ένας τρομοκράτης, έχει δικαίωμα στην προστασία και σε δίκαιη δίκη με βάση τις αξίες που μοιραζόμαστε μεταξύ μας.
<P>
Εκτιμώ την απόφαση του Προέδρου Obama να κλείσει το Γκουαντάναμο, αλλά δεν μπορεί, και πράγματι δεν πρέπει να συμβεί το πρόβλημα να μεταφερθεί, κατά κύριο λόγο, στην πόρτα της Ευρώπης. Στο κάτω κάτω οι άνθρωποι στο Γκουαντάναμο είναι κρατούμενοι και όχι άνθρωποι με τους οποίους μπορεί κανείς να παίξει. Μπορούμε να φανούμε χρήσιμοι, αλλά αν φανούμε χρήσιμοι, αν δεν υπάρχει άλλος τρόπος, αυτό είναι δυνατό μόνο βάσει ευρωπαϊκής απόφασης, ευρωπαϊκών προτύπων που θα πρέπει να θεσπίσουμε από κοινού. Πρέπει να αναγνωρίσουμε σαφώς ότι παραμένει αμερικανικό πρόβλημα με το οποίο θα μπορούσαμε να αποδειχθούμε χρήσιμοι, μόνο και μόνο για το γεγονός ότι τα ανθρώπινα δικαιώματα είναι μέγιστης σημασίας για εμάς.
<SPEAKER ID="304" NAME="Ιωάννης Βαρβιτσιώτης" AFFILIATION="PPE-DE">
(EL) Κύριε Πρόεδρε, η απόφαση του νέου Προέδρου των "νωμένων Πολιτειών να κλείσει τη φυλακή του Γκουαντάναμο αποτέλεσε μια από τις πρώτες σημαντικές και θετικές κινήσεις του και τη χαιρετίζω θερμά. Όμως, ο Πρόεδρος Obama δεν ανακάλεσε το δικαίωμα της CIA να συλλαμβάνει υπόπτους για τρομοκρατική δράση σε ξένο έδαφος και να τους μεταφέρει σε χώρους προσωρινής κράτησης. Αυτό είναι ιδιαίτερα ανησυχητικό και αυτή η ανησυχία έπρεπε να καταγραφεί στο κοινό ψήφισμα. Όμως, το κοινό ψήφισμα των δύο μεγάλων κομμάτων του Ευρωπαϊκού Κοινοβουλίου δεν αναφέρει τίποτα και αυτό με αναγκάζει να μην ψηφίσω θετικά αυτό το κοινό ψήφισμα.
<SPEAKER ID="305" NAME="Genowefa Grabowska" AFFILIATION="PSE">
(PL) Κύριε Πρόεδρε, είμαι πεπεισμένη ότι το βαθιά ανθρωπιστικό ψήφισμά μας θα βοηθήσει να μειωθεί η εχθρότητα μεταξύ της Ευρώπης και του ισλαμικού κόσμου. Καλώ για να εγκριθεί, λαμβάνοντας επίσης υπόψη την κατάσταση του συμπατριώτη μου που έπεσε θύμα του πολέμου κατά της τρομοκρατίας, του πολέμου "οφθαλμόν αντί οφθαλμού και οδόντα αντί οδόντος". Αναφέρομαι σε ένα Πολωνό πολίτη ηλικίας 42 ετών που απήχθη. Συνελήφθη στις παραμεθόριες περιοχές μεταξύ Αφγανιστάν και Πακιστάν. Είναι γεωλόγος που εργαζόταν εκεί. Από τότε κρατείται στην περιοχή. " οικογένειά του έχει δηλώσει ξέρει ότι ο Piotr δεν είναι σημαντική προσωπικότητα στον κόσμο της υψηλής πολιτικής, αλλά έχει εμπιστοσύνη ότι όσα μπορούν να γίνουν θα γίνουν για να εξασφαλιστεί η απελευθέρωσή του.
<P>
Με την παρούσα κάνω έκκληση αυτή η βελτίωση των σχέσεων με τον ισλαμικό κόσμο να αξιοποιηθεί επίσης για την προστασία και την άμυνα των πολιτών μας. Ας επιδείξουμε όλοι αλληλεγγύη και ας δράσουμε εξ ονόματος των πολιτών της Ευρωπαϊκής Ένωσης που υφίστανται κακομεταχείριση, συλλαμβάνονται, απάγονται, ή κρατούνται σε στρατόπεδα.
<SPEAKER ID="306" NAME="Marie Anne Isler Béguin" AFFILIATION="Verts/ALE">
(FR) Κύριε Πρόεδρε, έχουμε όλοι αγωνιστεί για το κλείσιμο του Γκουαντάναμο και όλοι χαιρετίζουμε την απόφαση του Προέδρου Obama να κλείσει αυτή τη φυλακή της ντροπής.
<P>
Σήμερα, δεν θα έπρεπε να μας ρωτούν για την υποδοχή κρατουμένων του Γκουαντάναμο. Ως Ευρωπαίοι, πιστοί στις αξίες της υπεράσπισης των ανθρωπίνων δικαιωμάτων, πρέπει να αναλάβουμε τις ευθύνες μας, το καθήκον μας να υποδεχτούμε αυτούς τους πρώην κρατουμένους.
<P>
Υπήρξαν αναφορές, και απευθύνομαι εδώ στο Συμβούλιο, υπήρξαν αναφορές στον τύπο ότι ορισμένα κράτη μέλη δεν είναι πρόθυμα να τους υποδεχτούν. Γι' αυτό καλώ το Συμβούλιο και, ιδίως, οποιαδήποτε επιφυλακτικά κράτη μέλη, να δεχτούν την άφιξη αυτών των κρατουμένων στην επικράτειά τους.
<P>
Θα ήθελα επίσης να σας πω, κυρίες και κύριοι, ότι το χειρότερο που θα μπορούσαμε να κάνουμε θα ήταν να αφήσουμε να εξανεμιστεί η ώθηση που δόθηκε από το κλείσιμο του Γκουαντάναμο διότι η Ευρώπη δεν ήταν διατεθειμένη να δηλώσει παρούσα και να ληφθεί υπόψη.
<SPEAKER ID="307" NAME="Colm Burke" AFFILIATION="PPE-DE">
Κύριε Πρόεδρε, δεδομένου ότι πολλά κράτη μέλη της ΕΕ ήταν συνένοχα στη διαδικασία της έκτακτης έκδοσης κρατουμένων, πιστεύω ότι οι χώρες της ΕΕ, περιλαμβανομένης της Ιρλανδίας, έχουν συλλογική ευθύνη να υποδεχτούν ορισμένους κρατουμένους χαμηλού κινδύνου του Γκουαντάναμο από τις "ΠΑ για μετεγκατάσταση εντός της ΕΕ.
<P>
Ο Ιρλανδός υπουργός Δικαιοσύνης, Dermot Ahern, έχει εξαρτήσει μια τέτοια υποδοχή από τη λήψη έγκρισης της ΕΕ, αλλά δεν είναι απαραίτητο η Ιρλανδία να περιμένει οδηγία της ΕΕ για να εγκαταστήσει κρατουμένους του Γκουαντάναμο. Μπορούμε να αποφασίσουμε εμείς οι ίδιοι να υπογράψουμε διμερή συμφωνία με τις "ΠΑ, όπως έχει κάνει η Πορτογαλία.
<P>
Οι Υπουργοί Δικαιοσύνης και Εξωτερικών Υποθέσεων της Ιρλανδικής Κυβέρνησης σε αυτό το θέμα δεν μιλούν την ίδια γλώσσα, με τον υπουργό Ahern να είναι όπως φαίνεται απροετοίμαστος να προχωρήσει τόσο όσο ο Υπουργός Martin σχετικά με την εγκατάσταση κρατουμένων. Σε αυτό το θέμα τώρα χρειάζεται συνεκτική ηγεσία από την ιρλανδική κυβέρνηση. Σε πνεύμα διατλαντικής συνεργασίας και για να συμμετάσχει στον αγώνα κατά της διεθνούς τρομοκρατίας, η Ιρλανδία πρέπει να παίξει το ρόλο της για να βοηθήσει τη νέα αμερικανική κυβέρνηση στο κλείσιμο του Γκουαντάναμο.
<SPEAKER ID="308" NAME="Ioan Mircea Paşcu" AFFILIATION="PSE">
Κύριε Πρόεδρε, η ΕΕ ζητεί το κλείσιμο του Γκουαντάναμο για μεγάλο χρονικό διάστημα. Σήμερα αυτή η απόφαση έχει ληφθεί από τη νέα αμερικανική κυβέρνηση και οι χώρες της ΕΕ αναμένεται να δείξουν αλληλεγγύη αναλαμβάνοντας αυτούς τους κρατουμένους. Εντούτοις ορισμένοι νομίζουν ότι αυτή η αλληλεγγύη πρέπει να δειχθεί κυρίως από τις χώρες που προαναφέρθηκαν στον τύπο ότι φιλοξενούν μυστικά κέντρα κράτησης της CIA.
<P>
Θα ήθελα να τονίσω για μία ακόμη φορά το γεγονός ότι οι εν λόγω ισχυρισμοί δεν έχουν υποστηριχθεί από αποδεικτικά στοιχεία, είτε όταν προεβλήθησαν είτε από τότε και μετά. Αυτό ισχύει επίσης και για τον κ. Mate, ο οποίος παρέλειψε να προσκομίσει τα αποδεικτικά στοιχεία που υποστηρίζουν τις κατηγορίες του σε αυτό το ίδιο το Σώμα. Επιπλέον, ούτε εσωτερικές έρευνες δεν έχουν υποστηρίξει τις κατηγορίες. " εκμετάλλευση της ενδεχόμενης έλλειψης μνήμης των ανθρώπων ότι αυτά τα αποδεικτικά στοιχεία δεν προσκομίστηκαν τότε δεν τα καθιστά σήμερα αποδεικτικά στοιχεία. Το πολύ πολύ, είναι απλώς κυνική χειραγώγηση για σκοτεινούς σκοπούς.
<SPEAKER ID="309" NAME="Zuzana Roithová" AFFILIATION="PPE-DE">
(CS) Κύριε Πρόεδρε, όλος ο κόσμος χαιρετίζει το σχέδιο του Barack Obama για το κλείσιμο του Γκουαντάναμο, διότι είναι ένα σύμβολο της άσπλαχνης μεταχείρισης ανθρώπων - έστω και αν είναι αδίστακτοι τρομοκράτες, ή ύποπτοι για τα σοβαρότερα εγκλήματα. Μερικοί από αυτούς δεν έχουν ακόμη κατηγορηθεί και δικαστεί δεόντως. Ο Obama έκανε μια δημοφιλή χειρονομία και τώρα αποφασίζει τι να κάνει με αυτούς. Πρέπει, πάνω απ' όλα, να πείσει το Κογκρέσο να αλλάξει τη νομοθεσία, ούτως ώστε οι κρατούμενοι να μπορέσουν να μεταφερθούν στο έδαφος των "ΠΑ και σε ορισμένους να μπορέσει να δοθεί νέα ταυτότητα. Είναι μια εξαιρετικά καυτή πατάτα: μετά την απελευθέρωση, 60 κρατούμενοι του Γκουαντάναμο επέστρεψαν στην τρομοκρατική δραστηριότητα και, κατά συνέπεια, κάθε περίπτωση πρέπει να εξεταστεί μεμονωμένα. Οι διαπραγματεύσεις της τσεχικής Προεδρίας για μια λύση για το Γκουαντάναμο είναι μια ευκαιρία για να τονίσω ότι ο διάλογος μεταξύ των "νωμένων Πολιτειών, της Ευρώπης και της Κούβας για τις αλλαγές στο ολοκληρωτικό "νησί της ελευθερίας" αρχίζει από τα ανθρώπινα δικαιώματα και όχι μόνο από τα ανθρώπινα δικαιώματα των κρατουμένων στην αμερικανική βάση. Πάνω απ' όλα, αυτός ο διάλογος πρέπει να συνεπάγεται την απελευθέρωση των πολιτικών κρατουμένων στην Κούβα και την ελευθερία του λόγου και της κίνησης των αθώων πολιτών της Κούβας.
<SPEAKER ID="310" NAME="Armando França" AFFILIATION="PSE">
(PT) Θεωρούμε ότι είναι προφανές ότι πρέπει να χειροκροτήσουμε την απόφαση του Προέδρου Obama: την απόφαση να κλείσει η φυλακή στο Γκουαντάναμο, να απαγορευτούν τα βασανιστήρια και οι παράνομες ανακρίσεις και να ανασταλούν οι στρατιωτικές δίκες.
<P>
Μπορώ όμως να διαβεβαιώσω το συνάδελφό μου, που δεν είναι πια παρών, ότι η Πορτογαλία και η σοσιαλιστική κυβέρνηση της Πορτογαλίας δεν αισθάνονται ένοχοι. " σοσιαλιστική κυβέρνηση της Πορτογαλίας δεν συνεργάστηκε με την κυβέρνηση Bush: ακριβώς το αντίθετο. " πορτογαλική διοίκηση - η Πορτογαλική Κυβέρνηση - μέσω της πρωτοβουλίας του υπουργού Amado, έχει τώρα προφέρει τη δυνατότητα και την υποχρέωση στην Ευρωπαϊκή Ένωση και σε άλλες δημοκρατικές χώρες να αποδεχθούν και να υποδεχτούν κρατουμένους του Γκουαντάναμο που δεν έχουν κατηγορηθεί. Αυτό είναι πραγματικά σημαντικό και αυτό είναι που πρέπει να τονιστεί ως παράδειγμα για να το ακολουθήσουν κι άλλα κράτη μέλη της ΕΕ. Είναι επίσης σημαντικό το ψήφισμα να εγκριθεί αύριο από το σύνολο των κομμάτων που απαρτίζουν αυτό το Σώμα, ούτως ώστε η ενότητα να προσδώσει μεγαλύτερη ισχύ στην απόφαση.
<SPEAKER ID="311" NAME="Charles Tannock" AFFILIATION="PPE-DE">
Κύριε Πρόεδρε, η φυλακή στο Γκουαντάναμο ήταν αναγκαία δημιουργία των "νωμένων Πολιτειών εκείνη την εποχή. Το κλείσιμό του αποτελεί τώρα ζήτημα των "νωμένων Πολιτειών. Αντιτίθεμαι κράτη μέλη της ΕΕ να εμπλέκονται στις αναπόφευκτες νομικές επιπλοκές και στο φορτίο που επιβάλλεται στις υπηρεσίες ασφαλείας μας να υποδεχτούν κρατουμένους που δεν είναι υπήκοοι της ΕΕ και είχαν χαρακτηρισθεί προηγουμένως ως εχθρικοί πολεμιστές.
<P>
Δεν λυπάμαι για την κράτηση των πιο επικίνδυνων τρομοκρατών που είναι προσηλωμένοι στην καταστροφή του τρόπου ζωής μας όταν αποδειχθεί ότι είναι έτσι. Ωστόσο, ένα από τα μεγάλα μειονεκτήματα του Γκουαντάναμο ήταν ότι εμπόδιζε οποιαδήποτε τακτική ποινική διαδικασία εναντίον εκείνων που κρατούνται εκεί. Τελικά οι τακτικές ποινικές δίκες είναι ο μόνος τρόπος για την ομαλοποίηση του καθεστώτος των κρατουμένων του Γκουαντάναμο που δεν είναι υπήκοοι της ΕΕ.
<P>
Αφού οι κρατούμενοι του Γκουαντάναμο είχαν συλληφθεί από τις "νωμένες Πολιτείες, είναι ευθύνη της Αμερικής να τους δικάσει στα δικά της δικαστήρια, ή να τους επιστρέψει στις χώρες καταγωγής τους, αν είναι αθώοι. Αν ο Πρόεδρος Obama εννοεί στα σοβαρά το κλείσιμο του Γκουαντάναμο, το οποίο χαιρετίζω, και την προστασία της Αμερικής και των συμμάχων της, αυτή πρέπει να είναι η πολιτική του.
<SPEAKER ID="312" NAME="Alexandru Nazare" AFFILIATION="PPE-DE">
(RO) Πρώτα από όλα, ανεξάρτητα από την ουσία και το αποτέλεσμα των συζητήσεων για τις φυλακές της CIA, θα ήθελα να χαιρετίσω την ανησυχία που δείχνουν τα μέλη του Ευρωπαϊκού Κοινοβουλίου και οι πολίτες της Ευρώπης όσον αφορά το σχολαστικό σεβασμό των ανθρωπίνων δικαιωμάτων, ανεξάρτητα από το πλαίσιο.
<P>
Τα βασανιστήρια είναι απαράδεκτα και δεν υπάρχουν εξαιρετικές περιστάσεις που να ακυρώνουν αυτή την αλήθεια. Ωστόσο αισθάνομαι την ανάγκη να κάνω κάποιες παρατηρήσεις, εφόσον η Ρουμανία εξακολουθεί να αναφέρεται σε αυτό το πλαίσιο. Θα ήθελα να σας υπενθυμίσω ότι μέχρι τώρα, κατηγορίες απευθύνθηκαν σ' εμάς χωρίς να υποστηρίζονται από αποδείξεις. " έκθεση Martin είναι το καλύτερο παράδειγμα αυτής της προσέγγισης. Περιλαμβάνει κατηγορίες εναντίον της Ρουμανίας οι οποίες είναι τόσο αμφιλεγόμενες όσο και αβάσιμες.
<P>
Θα ήθελα να επισημάνω αυτό το προηγούμενο για τον τρόπο με τον οποίο έχουν απευθυνθεί κατηγορίες σε βάρος της Ρουμανίας, διότι αυτό μπορεί ίσως να αμαυρώσει την εικόνα και άλλων ευρωπαϊκών κρατών. Θα ήθελα να επαναλάβω ότι είναι απαράδεκτο ονόματα κρατών μελών, όπως η Ρουμανία, να διαδίδονται ελεύθερα και διαρκώς στο πλαίσιο αυτής της συζήτησης.
<SPEAKER ID="313" NAME="Reinhard Rack" AFFILIATION="PPE-DE">
(DE) Κύριε Πρόεδρε, θα ήθελα να συμφωνήσω με όλους εκείνους τους ομιλητές που θέλουν να εξασφαλίσουν ότι η Ευρώπη θα κάνει το ανθρωπιστικό της καθήκον υποστηρίζοντας, ιδίως, εκείνους τους ανθρώπους που έχουν καταγγελθεί, παρά το γεγονός ότι δεν έχουν βρεθεί αποδεικτικά στοιχεία εναντίον τους. Αυτές είναι κλασικές υποθέσεις ασύλου.
<P>
Ωστόσο, θα ήθελα να ζητήσω από τα κράτη μέλη να μην επιχειρήσουν να προχωρήσουν μόνα τους και θα ήθελα να δώσω ιδιαίτερη έμφαση σε αυτό. " Ευρώπη πρέπει να μάθει να μιλά με μία φωνή και να αναλάβει ενωμένη δράση. Αυτό θα μας επέτρεπε να ανταποκριθούμε στις ανησυχίες της νέας αμερικανικής κυβέρνησης και στη δική μας αυτοεικόνα, ως Ευρωπαϊκή Ένωση, με κοινές αξίες που μας υποχρεώνουν να αναλάβουμε κοινή δράση.
<SPEAKER ID="314" NAME="Ville Itälä" AFFILIATION="PPE-DE">
(FI) Κύριε Πρόεδρε, μας ενώνει η κοινή επιθυμία να κλείσουμε το στρατόπεδο αιχμαλώτων στο Γκουαντάναμο, και τώρα έχουμε μια θαυμάσια ευκαιρία να το πράξουμε, καθώς ο νέος Πρόεδρος των "νωμένων Πολιτειών της Αμερικής έχει δείξει ότι έχει την ίδια επιθυμία.
<P>
" κύρια ευθύνη βαρύνει προφανώς τις "νωμένες Πολιτείες, αλλά ελπίζω ότι η ΕΕ μπορεί να εμφανίσει ενωμένο μέτωπο και ότι τα κράτη μέλη θα επιδείξουν αλληλεγγύη και θα είναι ευέλικτα, στο βαθμό που θα πάρουν αυτούς τους κρατουμένους σε δικές τους φυλακές, όπου αυτό είναι δυνατό και όπου αυτό συμφωνεί με τις δικές τους προϋποθέσεις για να το πράξουν.
<P>
Προσχωρήσαμε στον αγώνα κατά της τρομοκρατίας για να υπερασπιστούμε τα ανθρώπινα δικαιώματα. Τώρα πρέπει να συμμετάσχουμε στην παροχή βοήθειας στις "νωμένες Πολιτείες για να υπερασπιστούμε τα ανθρώπινα δικαιώματα.
<SPEAKER ID="315" NAME="Zbigniew Zaleski" AFFILIATION="PPE-DE">
(PL) Κυρίες και κύριοι, υπάρχουν δύο πλευρές σε αυτό το θέμα. Από τη μία πλευρά, υπάρχει η νομική θέση. Πιστεύω ότι οι πολίτες μιας χώρας πρέπει να γίνονται εκ νέου δεκτοί στη χώρα καταγωγής τους. Ίσως κάποιο είδος ανθρωπιστικού προγράμματος θα μπορούσε να προβλεφθεί για τις περιπτώσεις όπου υπάρχει κάποιο εμπόδιο, όπως είναι η πολιτική δίωξη. Θα ήθελα επίσης να δηλώσω ξεκάθαρα, ότι ακόμα και αν η Πορτογαλία ή κάποια άλλη χώρα συναινέσει να υποδεχτεί 20 τέτοιους κρατουμένους, αυτό δεν σημαίνει ότι αυτοί οι άνθρωποι θα επιθυμούν να παραμείνουν στην Πορτογαλία ή στην άλλη χώρα. " Ένωση είναι τώρα μια μονάδα, άρα αυτό το πρόβλημα πρέπει να εξεταστεί. Τέλος, πρέπει να χρησιμοποιούνται οι κατάλληλες διαδικασίες ούτως ώστε τα εν λόγω άτομα να μη στιγματίζονται πλέον ως ύποπτοι ή ως επικίνδυνοι. Εκτός αν απελευθερωθούν από αυτό το στίγμα, κανείς δεν θα επιθυμεί να τους αποδεχθεί. Αυτό είναι σοβαρό πρόβλημα που αξίζει εξέτασης. Θα ολοκληρώσω λέγοντας ότι το πρόβλημα αφορά κυρίως τις "νωμένες Πολιτείες της Αμερικής.
<SPEAKER ID="316" NAME="Alexandr Vondra">
Προεδρεύων του Συμβουλίου. - Κύριε Πρόεδρε, πρώτα απ' όλα θα ήθελα να σας ευχαριστήσω γι' αυτή τη συζήτηση. Πιστεύω ότι ήταν πολύ χρήσιμη. Αν είχατε ακούσει τη συζήτηση στην τελευταία συνεδρίαση του Συμβουλίου κατά τη διάρκεια του γεύματος, θα είχατε δει μια παρόμοια βούληση για την αντιμετώπιση του προβλήματος, αλλά και μια εκτίμηση της πολυπλοκότητας του προβλήματος που συζητάμε. Έχει μια ηθική και πολιτική διάσταση, αλλά και μια διάσταση ασφάλειας και νομική.
<P>
Όλοι συμφωνούμε ότι η απόφαση του Προέδρου Obama να κλείσει το Γκουαντάναμο ήταν σημαντική και καλή, την οποία όλοι εκτιμούμε και η οποία επικροτείται από όλους σχεδόν εσάς εδώ. Αλλά τώρα που συζητούμε τις συνέπειες και το τι μπορούμε να κάνουμε για να εκφράσουμε αλληλεγγύη - και το συμφέρον μας εδώ είναι να δρούμε σε διατλαντική αρμονία - βλέπουμε φυσικά ότι το πρόβλημα είναι σύνθετο. Ο Martin Schulz είπε ότι δεν μπορούμε να καταπολεμήσουμε την τρομοκρατία και, ταυτόχρονα, να έρθουμε σε σύγκρουση για τα θεμελιώδη δικαιώματα. Έχει απόλυτο δίκιο, αλλά ο Hartmut Nassauer έχει πει ότι υπάρχουν δύο διαστάσεις: η μία είναι ηθική και η άλλη αφορά την ασφάλεια. Και εκείνος έχει δίκιο, κι αυτός ακριβώς είναι ο λόγος για τον οποίο οι Υπουργοί Δικαιοσύνης και Εσωτερικών Υποθέσεων πρέπει να το συζητήσουν και αυτό. Από πολιτική άποψη, δεν πρόκειται απλά για επίδειξη ηθικής δύναμης, ούτε πρέπει να προσεγγίσουμε αυτό το πρόβλημα μόνο από ενοχή. Σίγουρα είναι πιο πολύπλοκο από αυτό.
<P>
Ο Graham Watson μίλησε για την ανάγκη να προσεγγιστεί αυτό το θέμα με μία φωνή. Και πάλι, έχει βεβαίως δίκιο αλλά, ταυτόχρονα - διότι αυτό αφορά επίσης το νομικό πρόβλημα και το ζήτημα της αρμοδιότητας - δεν μπορούμε να εξαναγκάσουμε κράτη μέλη να καλέσουν τους κρατουμένους από το Γκουαντάναμο κατ' απαίτηση. Αν έπρεπε να λύσετε αυτό το πρόβλημα αποφασίζοντας να καλέσετε τους εν λόγω κρατουμένους στα σπίτια σας - φανταστείτε να αναλάβετε την ευθύνη των Υπουργών Εσωτερικών - σίγουρα θα σκεφτόσασταν δύο φορές σχετικά με τον τρόπο χειρισμού αυτού του προβλήματος. Ασφαλώς δεν πιστεύω ότι πρέπει να προσεγγιστεί από το Συμβούλιο και τα κράτη μέλη ως ζήτημα παζαρέματος - καθόλου. Δεν είναι ότι θέλουμε να αποφύγουμε τις ευθύνες μας. Στον πυρήνα του προβλήματος είναι απλώς το γεγονός ότι η απόφαση να κλείσει το Γκουαντάναμο είναι, φυσικά, πρωταρχική ευθύνη των "νωμένων Πολιτειών, της χώρας που έχτισε την εγκατάσταση. Αλλά έχουμε - και πρέπει να έχουμε - την καλή θέληση να εκφράσουμε αλληλεγγύη και να είμαστε συνεργάσιμοι στην επίλυση του προβλήματος.
<P>
Υπάρχει επίσης η συζήτηση για την τακτική. Πρέπει να το προσφέρουμε σε χρυσό πιάτο τώρα, ή πρέπει να περιμένουμε μέχρι να γίνει αίτηση; Αλλά αν πράγματι λάβουμε αίτηση, πρέπει να είμαστε προετοιμασμένοι να αντιδράσουμε. Γι' αυτό το λόγο το Συμβούλιο άρχισε να το συζητά σοβαρά τη δεύτερη ημέρα μετά την απόφαση του Προέδρου Obama. Δεν νομίζω ότι μπορούμε να υποτιμήσουμε το ζήτημα της ασφάλειας - όπως επισημάνατε - αφού είναι απλό γεγονός ότι μερικοί από τους τροφίμους που απελευθερώθηκαν ενεπλάκησαν πάλι σε τρομοκρατικές δραστηριότητες και είναι απλό γεγονός ότι ένας άνθρωπος, ο κ. Said al-Shihri, είναι τώρα ο υπαρχηγός της Αλ Κάιντα στην Υεμένη. Έτσι οι "ΠΑ πρέπει να αρχίσουν το σοβαρό έργο της αποσαφήνισης ποιοι είναι αυτοί οι άνθρωποι και πρέπει να ξεκόψουμε από αυτούς.
<P>
Από νομική άποψη, νομίζω ότι πρέπει να έχουμε επίγνωση ότι η απόφαση για την εισδοχή ξένων υπηκόων σε κράτη μέλη της ΕΕ είναι η εθνική αρμοδιότητα των κρατών μελών. Αυτό είναι το πρώτο επίπεδο. Εντούτοις, σε δεύτερο επίπεδο, υπάρχει η συμφωνία ότι πρέπει τώρα να εργαστούμε προς ένα ευρωπαϊκό πλαίσιο στο οποίο πρέπει να ενταχθεί η εθνική απόφαση. Τόσο η Συμφωνία Σένγκεν όσο και η Συμφωνία του Δουβλίνου κάνουν έκκληση για μια ευρωπαϊκή προσέγγιση, διότι η ασφάλεια όλων των μελών του Σένγκεν θα επηρεαστεί με κάποιο τρόπο από την απόφαση των μεμονωμένων κρατών μελών. Άρα υπάρχει μια εσωτερική αναγκαιότητα για συντονισμένη προσέγγιση.
<P>
Επιπλέον η ΕΕ εξετάζει τη δυνατότητα να βοηθήσει τις "ΠΑ στην επανεγκατάσταση και την επανένταξη των πρώην κρατουμένων σε τρίτες χώρες.
<P>
Ορισμένοι από εσάς έθεσαν το ζήτημα της ταχύτητας: μπορούμε να δράσουμε γρηγορότερα απ' ό, τι τώρα; Νομίζω ότι θα πρέπει να γνωρίζουμε ότι η συζήτηση έχει μόλις αρχίσει. Είναι μόνο μία εβδομάδα. Τα ερωτήματα που πρέπει να αντιμετωπιστούν είναι πραγματικά πολύπλοκα και θα χρειαστούν κάποιο χρονικό διάστημα, παρόλο που ο ίδιος ο Πρόεδρος Obama έχει ζητήσει την επανεξέταση των αρχείων των κρατουμένων και έχει ορίσει προθεσμία ενός έτους για το κλείσιμο του Γκουαντάναμο. Δεν θα πρέπει να αναμένει κανείς από το Συμβούλιο να είναι έτοιμο να επιλύσει όλα αυτά τα πολύπλοκα προβλήματα μέσα σε λίγες ημέρες.
<P>
Επιπλέον πρέπει να ληφθεί υπόψη ότι η πρωταρχική ευθύνη για το Γκουαντάναμο βαρύνει τις "ΠΑ. Παρόλο που τα κράτη μέλη εκφράζουν την ετοιμότητά τους να εργαστούν με συντονισμένη προσέγγιση, το ζήτημα έχει μια διμερή καθώς και μια πολυμερή διάσταση. Δεν είναι ακόμη γνωστή μια σαφής θέση των αντίστοιχων κρατών μελών για την επανεγκατάσταση των κρατουμένων. " συνάντηση των Υπουργών Δικαιοσύνης και Εσωτερικών Υποθέσεων, η οποία θα λάβει χώρα αργότερα αυτό τον μήνα, θα είναι πολύ χρήσιμη εδώ. Στο μεταξύ, ο συντονιστής αντιτρομοκρατικής δράσης, Gilles de Kerchove, ασχολείται επίσης με διάφορα έγγραφα επιλογής εδώ.
<P>
Αυτή είναι λοιπόν η σύνοψή μου σχετικά με το Γκουαντάναμο, η οποία κατέλαβε το μεγαλύτερο μέρος του χρόνου. Για το άλλο ζήτημα της παράνομης κράτησης, το αγαπημένο ζήτημα του κ. Fava, απλώς θα επαναλάβω όσα έχουν ειπωθεί πολλές φορές από τους προκατόχους μου: ο ισχυρισμός αφορούσε τη συμμετοχή εθνικών μυστικών υπηρεσιών. " εποπτεία αυτών των υπηρεσιών είναι ευθύνη των επιμέρους κρατών μελών και το Συμβούλιο δεν έχει εδώ εξουσία να ενεργεί πέρα από όσα έγιναν.
<SPEAKER ID="317" NAME="Jacques Barrot" LANGUAGE="FR">
Κύριε Πρόεδρε, η Επιτροπή συμμερίζεται σε γενικές γραμμές τις απόψεις που εκφράστηκαν από τον κ. Vondra.
<P>
Παρόλα αυτά θα ήθελα να πω ότι, ύστερα από αυτή τη μακρά συζήτηση, βρισκόμαστε σε μια σημαντική καμπή. Είναι ένα βασικό σημείο καμπής στην καταπολέμηση της τρομοκρατίας. Πρέπει να προσπαθήσουμε στο εξής να διεξάγουμε αυτό τον αγώνα με αποκατεστημένο ηθικό κύρος για ολόκληρη τη δυτική κοινότητα, αγώνα με σεβασμό των θεμελιωδών αξιών και των θεμελιωδών δικαιωμάτων.
<P>
" Ευρώπη πρέπει μετά να ηγηθεί ολόκληρης της διεθνούς κοινότητας προς την επιθυμία για την καταπολέμηση της τρομοκρατίας στο πνεύμα εκείνων των θεμελιωδών αξιών που προκάλεσαν αυτό τον αγώνα κατά πρώτο λόγο. Είναι βασικό σημείο καμπής και η δήλωση του Κοινοβουλίου είναι, σε σχέση με αυτό, εξαιρετικά χρήσιμη, δεδομένου ότι υποθέτει ότι όλα τα κράτη μέλη έχουν τη βούληση να συμμετέχουν σε αυτή τη μεγάλη αλλαγή.
<P>
Είναι αλήθεια, ωστόσο, ότι η αρχική ευθύνη βαρύνει τις "νωμένες Πολιτείες. Πρέπει να επαληθεύουν το καθεστώς κάθε κρατουμένου πριν κάνουν επίσημη αίτηση για μεταφορά σε κράτος μέλος της ΕΕ. Αυτό είναι πράγματι η βασική προϋπόθεση. Οι "νωμένες Πολιτείες πρέπει να μας στείλουν μια σαφή και τεκμηριωμένη αίτηση για κάθε μεμονωμένη περίπτωση. Αυτό είναι απολύτως απαραίτητο.
<P>
Στο τέλος, φυσικά, εναπόκειται σε κάθε κράτος μέλος να αποφασίσει αν είναι διατεθειμένο να υποδεχτεί έναν πρώην κρατούμενο από το Γκουαντάναμο, αλλά η συζήτηση έδειξε ότι η συνεργασία σε ευρωπαϊκό επίπεδο είναι προφανώς πάρα πολύ επιθυμητή.
<P>
Ο συντονισμός θα είναι επωφελής για τον καθορισμό του νομικού καθεστώτος των πρώην κρατουμένων και θα είναι επίσης απαραίτητο να προστατευθούν τα κράτη μέλη στην περίπτωση διπλωματικών ή άλλων αιτημάτων από τις χώρες προέλευσης αυτών των κρατουμένων. Αυτός ο συντονισμός θα χρειαστεί για να καθησυχάσει τα κράτη μέλη, ιδίως, σκέφτομαι όσα είπε ο κ. Nassauer, όσους ανησυχούν για τη δημόσια τάξη και ασφάλεια.
<P>
Μια συντονισμένη ευρωπαϊκή προσέγγιση θα μπορούσε τελικά να μας δώσει μεγαλύτερη επιρροή στις διαπραγματεύσεις με τις "νωμένες Πολιτείες όσον αφορά την πρόσβαση στα έγγραφα και τις διαδικασίες μεταφοράς. Θα μπορούσαμε μετά να προσθέσουμε οικονομική βοήθεια για να διευκολύνουμε την υποδοχή σε μερικά κράτη μέλη.
<P>
Θα έλεγα παρουσία του κ. Vondra ότι φυσικά θα συνεργαστούμε στενά με την τσεχική Προεδρία. Με τον κ. de Kerchove είμαστε επίσης στη διαδικασία της σύνταξης του εγγράφου μελέτης που θα χρησιμεύσει ως βάση για τη συζήτηση που θα διεξαχθεί στο Συμβούλιο Δικαιοσύνης και Εσωτερικών Υποθέσεων της 26ης Φεβρουαρίου.
<P>
Θα έλεγα επίσης ότι εδώ μάλλον θα χρησιμοποιήσουμε την επίσκεψή μας στην Ουάσιγκτον με τον κ. Langer, τον πρόεδρο του Συμβουλίου των Υπουργών Εσωτερικών, για να θέσουμε στους Αμερικανούς συναδέλφους μας όλα τα ζητήματα που αφορούν το κλείσιμο του Γκουαντάναμο και προέρχονται από αυτό.
<P>
Τώρα πρέπει να αντιμετωπίσουμε πολύ σοβαρά αυτό το ζήτημα και να κάνουμε νομικές προετοιμασίες για να ανταποκριθούμε κατά περίπτωση στο αίτημα των "ΠΑ. Πρέπει να το πράξουμε πάρα πολύ σοβαρά, λαμβάνοντας υπόψη βεβαίως αυτή την επιθυμία για θετική συνεργασία σε αυτό το νέο αγώνα κατά της τρομοκρατίας, ο οποίος θα περιλαμβάνει τη συμμόρφωση με τις θεμελιώδεις αξίες που μας ενώνουν και πρέπει να ενώσουν την παγκόσμια κοινότητα.
<P>
Σας ευχαριστώ όλους.
<SPEAKER ID="318" NAME="Πρόεδρος">
Σύμφωνα με το άρθρο 103 (3) του Κανονισμού, έχω λάβει τρεις προτάσεις ψηφισμάτων για το Γκουαντάναμο. " πρόταση ψηφίσματος για την εικαζόμενη χρήση ευρωπαϊκών κρατών από τη CIA για τη μεταφορά και την παράνομη κράτηση ατόμων θα γνωστοποιηθεί αργότερα.
<P>
" συζήτηση έληξε.
<P>
" ψηφοφορία για το Γκουαντάναμο θα διεξαχθεί την Τετάρτη, 4 Φεβρουαρίου 2009, ενώ η ψηφοφορία για την εικαζόμενη χρήση ευρωπαϊκών κρατών από τη CIA για τη μεταφορά και την παράνομη κράτηση ατόμων θα διεξαχθεί κατά τη διάρκεια της επόμενης συνόδου.
<SPEAKER ID="319" NAME="Călin Cătălin Chiriţă  " AFFILIATION="PPE-DE">
γραπτώς. - (RO) " απόφαση που έλαβε ο Πρόεδρος των "ΠΑ, Barack Obama, να κλείσει το κέντρο κράτησης του Γκουαντάναμο έχει συμβολική σημασία για ολόκληρο το δημοκρατικό κόσμο. Αυτή η χειρονομία υπογραμμίζει ότι ο πόλεμος κατά της τρομοκρατίας που διεξάγεται για την προάσπιση των δημοκρατικών αξιών της Δύσης δεν πρέπει να αγνοήσει ακριβώς αυτές τις αξίες.
<P>
" τρομοκρατία πρέπει να καταπολεμηθεί σθεναρά, αλλά τα ανθρώπινα δικαιώματα πρέπει να εξακολουθήσουν να γίνονται σεβαστά. Ακόμα και οι ύποπτοι για τη διάπραξη σοβαρών παραβάσεων έχουν το δικαίωμα να δικαστούν σύμφωνα με τη σωστή διαδικασία, από ένα αμερόληπτο δικαστήριο, σε σαφή νομική βάση, και να τιμωρηθούν ανάλογα με τα εγκλήματά τους.
<P>
Οι εικασίες που κατονομάζουν τη Ρουμανία σε σχέση με τις μυστικές φυλακές της CIA είναι εντελώς αβάσιμες. Κανείς δεν μπόρεσε να αποδείξει την ύπαρξή τους στη Ρουμανία. " Ρουμανία είναι πιστή σύμμαχος των "ΠΑ στο πλαίσιο του ΝΑΤΟ και συμμετέχει στον αγώνα κατά της τρομοκρατίας, κυρίως στο Αφγανιστάν. Τόσο οι αρχές όσο και η κοινή γνώμη της Ρουμανίας υποστηρίζουν σθεναρά το σεβασμό των ανθρωπίνων δικαιωμάτων. Έχοντας υποστεί τις αδικίες της σοβιετικής κατοχής και της κομμουνιστικής δικτατορίας, οι πολίτες της Ρουμανίας απορρίπτουν οποιαδήποτε καταπάτηση των ανθρωπίνων δικαιωμάτων.
<SPEAKER ID="320" NAME="Pedro Guerreiro  " LANGUAGE="PT">
Οι πρόσφατες αποφάσεις της κυβέρνησης των "νωμένων Πολιτειών απλώς επιβεβαίωσαν - σαν να ήταν απαραίτητο - αυτό που καταγγέλλεται εδώ και πολύ καιρό: την ύπαρξη ενός προωθούμενου από τις "ΠΑ δικτύου απαγωγών βασανιστηρίων και παράνομης κράτησης.
<P>
Αυτές οι αποφάσεις δεν πρέπει να χρησιμεύσουν ως συγκάλυψη της ευθύνης των "νωμένων Πολιτειών και των κυβερνήσεων των χωρών της Ευρωπαϊκής Ένωσης για συστηματικές παραβιάσεις του διεθνούς δικαίου και των πιο βασικών ανθρωπίνων δικαιωμάτων.
<P>
Όπως και πριν, πρέπει να απαιτήσουμε ένα πλήρες τέλος τέτοιων ανέντιμων πρακτικών και μια έρευνα της αλήθειας, περιλαμβανομένης της ενοχής των κυβερνήσεων της ΕΕ σχετικά με τη χρήση του εναέριου χώρου και του εδάφους τους για να φυλακίζονται και να μεταφέρονται κρατούμενοι που κρατούνται παράνομα, για παράδειγμα, η αμερικανική στρατιωτική βάση στο Γκουαντάναμο. Αυτό είναι ακόμη πιο απαραίτητο, βάσει εκθέσεων ότι οι μυστικές επιχειρήσεις των "ΠΑ που ονομάζονται "έκτακτες εκδόσεις κρατουμένων" - με άλλα λόγια, η παράνομη κράτηση και μεταφορά πολιτών - δεν έχουν αμφισβητηθεί από τη νέα αμερικανική κυβέρνηση.
<P>
Επομένως είμαστε αντίθετοι σε οποιαδήποτε συμφωνία μεταξύ κρατών ή μεταξύ των "νωμένων Πολιτειών και της ΕΕ όσον αφορά τη "μεταφορά κρατουμένων" που κρατούνται στο Γκουαντάναμο. Αυτό δεν σημαίνει ότι δεν μπορούν να ληφθούν υπόψη αποφάσεις και αιτήματα που εκφράζονται ελεύθερα από άτομα, ειδικά για άσυλο στην Πορτογαλία, στο πλαίσιο του σεβασμού της εθνικής κυριαρχίας, του πορτογαλικού συντάγματος και του διεθνούς δικαίου, περιλαμβανομένου του δικαιώματος στο άσυλο.
<SPEAKER ID="321" NAME="Esko Seppänen  " LANGUAGE="FI">
" Ευρωπαϊκή Ένωση αποδείχθηκε ότι είναι μια ακατανόητα αδιάφορη κοινότητα, όταν δεν ανέλαβε έντονη διπλωματική δράση στο πλαίσιο των διεθνών οργανισμών για να καταδικάσει, με βάση τα ανθρώπινα δικαιώματα, την παράνομη δραστηριότητα στην οποία είχαν εμπλακεί οι "νωμένες Πολιτείες της Αμερικής.
<P>
" δράση που αναλαμβάνει ο νέος Πρόεδρος δείχνει ότι η εν λόγω δραστηριότητα θεωρείται παράνομη και απαράδεκτη για λόγους ηθικής. Το θέμα είναι η δέσμευση της ΕΕ στην παράνομη συμπεριφορά της Αμερικής ενώ σερνόταν πίσω από τον παλαιό Πρόεδρο των "ΠΑ, και στα μάτια των ελεύθερων πολιτών της ΕΕ αυτό σημαίνει ότι η ΕΕ έχασε κύρος και σεβασμό. " ΕΕ πρέπει να ντρέπεται για την παράλειψή της να δράσει.

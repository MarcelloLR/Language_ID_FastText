<CHAPTER ID="007">
Βραβείο Ζαχάρωφ 2009 (ανακοίνωση του βραβευθέντος): βλ. Συνοπτικά Πρακτικά
<SPEAKER ID="072" NAME="Πρόεδρος">
Θα ήθελα να αρχίσω με μια σημαντική πληροφορία για το Βραβείο Ζαχάρωφ 2009. Σήμερα το πρωί η Διάσκεψη των Προέδρων του Ευρωπαϊκού Κοινοβουλίου απένειμε το Βραβείο Ζαχάρωφ 2009 στην οργάνωση Memorial, την οργάνωση του Oleg Orlov, του Sergey Kovalev, της Lyudmila Alexeyeva και όλων των άλλων προασπιστών των ανθρωπίνων δικαιωμάτων στη Ρωσία τους οποίους εκπροσωπεί. Απονείμαμε το φετινό βραβείο στη Memorial. Ελπίζουμε ειλικρινά ότι με αυτή μας την πράξη θα συμβάλουμε στον τερματισμό του κλίματος φόβου, αβεβαιότητας και βίας που περιβάλλει τους προασπιστές των ανθρωπίνων δικαιωμάτων στη Ρωσική Ομοσπονδία.
<P>
Ελπίζουμε επίσης να προωθήσουμε με το μήνυμά μας ότι οι απανταχού ακτιβιστές της κοινωνίας των πολιτών πρέπει να είναι ελεύθεροι να ασκούν τα πλέον βασικά τους δικαιώματα ελευθερίας της σκέψης και ελευθερίας του λόγου και ελευθερίας του γραπτού λόγου. Πρέπει να είμαστε ελεύθεροι να στοχαζόμαστε, διότι αυτό είναι ουσιώδες για να φθάνουμε στην αλήθεια.
<P>
Επιτρέψτε μου να μοιραστώ μαζί σας τη μεγάλη μου ικανοποίηση που είμαι σε θέση να ανακοινώσω αυτό το βραβείο ως Πρόεδρος του Ευρωπαϊκού Κοινοβουλίου και ιδιαίτερα ως ένας άνθρωπος που προέρχομαι από την οργάνωση Αλληλεγγύη. Κάποτε, είχαμε σοβαρά προβλήματα, πολύ παρόμοια με αυτά που αντιμετωπίζουν σήμερα οι συνάδελφοι και εταίροι μας στη Ρωσική Ομοσπονδία. Χαίρομαι ιδιαίτερα που στο τέλος κατισχύουν πάντα η αλήθεια και η ελευθερία. Έτσι συνέβη σε πολλές χώρες της κεντρικής και Ανατολικής Ευρώπης. Το γεγονός ότι οι Ρώσοι, που επιδιώκουν την αλήθεια σήμερα αδυνατούν να πορευτούν ελεύθερα αποτελεί μείζον πρόβλημα για ολόκληρη την Ευρώπη, καθώς και προσωπική τραγωδία για τους ιδίους. Ο σκοπός αυτού του βραβείου είναι να εκφράσουμε εμείς οι βουλευτές του Ευρωπαϊκού Κοινοβουλίου την αμέριστη υποστήριξή μας στις δραστηριότητές τους.
<P>
(Χειροκροτήματα)
<P>
Θα ήθελα να προβώ σε δυο-τρεις γενικές επισημάνσεις: από το 1988, πριν από 20 και παραπάνω χρόνια, το Ευρωπαϊκό Κοινοβούλιο καθιέρωσε το ετήσιο Βραβείο Ζαχάρωφ για την ελευθερία της σκέψης προκειμένου να τιμά πρόσωπα ή οργανώσεις για τη συμβολή τους στην ανάπτυξη των ανθρωπίνων δικαιωμάτων και των θεμελιωδών αξιών.
<P>
Πρέπει επίσης να θυμηθούμε σήμερα όλους εκείνους τους εξαιρετικούς ανθρώπους που χάρη στις δικές τους προσπάθειες και αφοσίωση αντιτάχθηκαν στις ωμές πρακτικές της καταπίεσης, των διώξεων και της εξορίας. Συχνά είναι "συνηθισμένοι" άνθρωποι, που επιδεικνύουν εξαιρετικό θάρρος και αφοσίωση. Συχνά διακινδυνεύουν πολλά, ακόμη και τη ζωή τους. Έχουμε απονείμει το βραβείο σε συγγραφείς, δημοσιογράφους, πολιτικούς, καθηγητές, νομικούς και οργανώσεις που μάχονται για την ελευθερία της εργασίας, ακόμη και σε ενώσεις γυναικών που αγωνίζονται κατά της βίαιης εξαφάνισης. " ελευθερία της σκέψης είναι μια οικουμενική αξία.
<P>
Θα ήθελα να αδράξω αυτή την ευκαιρία για να πω ότι οι δύο υποψηφιότητες που δεν έλαβαν το Βραβείο Ζαχάρωφ φέτος χαίρουν της αμέριστης στήριξής μας και να πω επίσης ότι πρέπει να αναφέρουμε τα ονόματά τους, διότι είναι πρόσωπα που μας έκαναν ιδιαίτερα έντονη εντύπωση. Το γεγονός ότι αναφέραμε τα ονόματά τους, το γεγονός ότι βρίσκονταν μαζί μας σε πάρα πολλές συζητήσεις λέει πολλά για την αμέριστη υποστήριξή μας προς όσα έπραξαν. Δεν είναι μόνον ο νικητής του βραβείου αλλά και οι υποψήφιοι που αξίζουν τον σεβασμό και τη βαθιά μας αναγνώριση.
<P>
(Χειροκροτήματα)
<P>
" τελετή απονομής του βραβείου θα πραγματοποιηθεί την Τετάρτη, 16 Δεκεμβρίου, στο Στρασβούργο.

<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου, που είχε διακοπεί την Πέμπτη 29 Σεπτεμβρίου 2005. 
<SPEAKER ID="3" LANGUAGE="" NAME="Πρόεδρος." AFFILIATION="(Το Σώμα, όρθιο, τηρεί ενός λεπτού σιγή)">
<P>
Εξ ονόματος του Ευρωπαϊκού Κοινοβουλίου, ο Πρόεδρός μας, Josep Borrell, εξέφρασε αμέσως την αλληλεγγύη και τη συμπαράστασή μας στις αρχές των χωρών που επλήγησαν από αυτές τις τραγωδίες.
<SPEAKER ID="4" LANGUAGE="" NAME="Πρόεδρος." AFFILIATION="(Το Σώμα, όρθιο, τηρεί ενός λεπτού σιγή)">
<P>
   Έχω επίσης το λυπηρό καθήκον να σας ενημερώσω για τον θάνατο στις 8 Οκτωβρίου του συναδέλφου μας, Jürgen Zimmerling.
<P>
Όπως γνωρίζετε, ο κ. Zimmerling ήταν μέλος του Κοινοβουλίου μας κατά τη διάρκεια της προηγούμενης κοινοβουλευτικής περιόδου και κατείχε για άλλη μία φορά μία έδρα εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών από τον περασμένο Ιούλιο. Ήταν μέλος της Επιτροπής Ανάπτυξης και της Αντιπροσωπείας για τις Σχέσεις με τις χώρες του Κόλπου, συμπεριλαμβανομένης της Υεμένης.
<SPEAKER ID="5" LANGUAGE="" NAME="Πρόεδρος." AFFILIATION="">
<P>
   Το τελικό σχέδιο της ημερήσιας διάταξης της παρούσας περιόδου συνόδου, που κατάρτισε η Διάσκεψη των Προέδρων κατά τη συνεδρίαση της 26ης Σεπτεμβρίου σύμφωνα με τα άρθρα 130 και 131 του Κανονισμού, έχει διανεμηθεί. 
<SPEAKER ID="6" LANGUAGE="DE" NAME="Martin Schulz (PSE ). –" AFFILIATION="(Χειροκροτήματα)">
<P>
   Κύριε Πρόεδρε, θα ήθελα να υποβάλω ένα αίτημα σχετικά με την ημερήσια διάταξη. Ζητώ εξ ονόματος της Σοσιαλιστικής Ομάδας του Ευρωπαϊκού Κοινοβουλίου να προβεί η Επιτροπή κατά την παρούσα περίοδο συνόδου σε δήλωση σχετικά με την θέση της για το ευρωπαϊκό κοινωνικό πρότυπο. Ζητούμε επίσης να υποβάλουν κοινή δήλωση ο Επίτροπος McCreevy και ο Πρόεδρος της Επιτροπής Barroso.
<P>
Για να τεκμηριώσω το αίτημά μου, επιτρέψτε μου να πω ότι αν οι πληροφορίες μας είναι σωστές, ο Επίτροπος McCreevy εξέθεσε στη Σουηδία τις απόψεις του για το ευρωπαϊκό κοινωνικό πρότυπο. Συγκεκριμένα, είπε ότι το σκανδιναβικό πρότυπο το ευρωπαϊκού κοινωνικού κράτους δεν θεωρείται από την Επιτροπή συμβατό με την ευρωπαϊκή εσωτερική αγορά. Αν αυτή είναι πράγματι η γνώμη της Επιτροπής, η Σοσιαλιστική Ομάδα του Ευρωπαϊκού Κοινοβουλίου διαφωνεί ριζικά.
<P>
Γι’ αυτό, η Ομάδα μας ζητεί να προβεί σε αυτήν τη δήλωση η Επιτροπή. Μόλις λίγες ημέρες απομένουν μέχρι τη σύνοδο κορυφής που θα ασχοληθεί με το ευρωπαϊκό κοινωνικό πρότυπο. Αν αυτό είναι το κοινωνικό πρότυπο που προτιμά ο κ. McCreevy, σας δηλώνω εξ ονόματος της Ομάδας του ΕΣΚ ότι η Επιτροπή θα πρέπει να προετοιμαστεί για δυσκολίες επειδή θα υπάρξει αγώνας για την κατεύθυνση που πρέπει να πάρει η Ευρωπαϊκή μας Ένωση και σας διαβεβαιώ ότι εγώ δεν θα ακολουθήσω τον δρόμο του κ. McCreevy! Απαιτούμε να ξεκαθαρίσει γρήγορα την θέση της η Επιτροπή!
<SPEAKER ID="7" LANGUAGE="" NAME="Πρόεδρος." AFFILIATION="">
<SPEAKER ID="8" LANGUAGE="DE" NAME="Hans-Gert Poettering (PPE-DE ). –" AFFILIATION="(Χειροκροτήματα)">
<P>
   Κύριε Πρόεδρε, ομολογώ ότι αισθάνομαι κάποια έκπληξη. Η Ομάδα μας ασχολήθηκε με αυτό το θέμα και καταλήξαμε στο εξής συμπέρασμα: όταν ένα μέλος της Επιτροπής προβαίνει σε δήλωση, είναι δικαίωμα του Σώματος να το ακούσει ανεξάρτητα από το πώς αξιολογεί αυτά που είπε το εν λόγω μέλος της Επιτροπής. Επιμένουμε να διασαφηνιστεί αυτό το ζήτημα και γι’ αυτό η Ομάδα μας αποφάσισε ότι ο Επίτροπος McCreevy πρέπει να διασαφηνίσει την θέση του ενώπιον του Σώματος.
<P>
Θα ήθελα να πω στον κ. Schulz ότι συμφωνούμε να έρθει ο κ. McCreevy, παρακαλώ όμως επίσης να μην τραβήξουμε τώρα το σκοινί. Δεν νομίζουμε πως αυτό αποτελεί αφορμή για να ζητήσουμε να έρθει εδώ ο Πρόεδρος της Επιτροπής. Θέλουμε να ακούσουμε πρώτα τον κ. McCreevy. Εάν αυτά που θα πει είναι απαράδεκτα για το Σώμα, μπορούμε ως επόμενο βήμα να καλέσουμε εδώ τον Πρόεδρο της Επιτροπής, όμως αυτό θα το υποστηρίξουμε μόνον εφόσον ο κ. McCreevy εξηγήσει πρώτα την θέση του στο Σώμα.
<SPEAKER ID="9" LANGUAGE="" NAME="Πρόεδρος." AFFILIATION="">
<P>
   Πιστεύω ότι, σύμφωνα με τον Κανονισμό, θα πρέπει να ακούσουμε μία γνώμη υπέρ της πρότασης που υπέβαλε ο κ. Schulz και μία γνώμη κατά.
<P>
Ωστόσο, αφού οι πρόεδροι των διαφόρων ομάδων ζήτησαν τον λόγο, θα ερμηνεύσω ελαστικά τους κανόνες, αλλά σας ζητώ –κύριε Cohn-Bendit, θα ήθελα εσείς ειδικότερα να ακούσετε αυτή την έκκληση– να περιοριστείτε σε ένα λεπτό και να είστε εξαιρετικά λακωνικοί. 
<SPEAKER ID="10" LANGUAGE="DE" NAME="Daniel Marc Cohn-Bendit (Verts/ALE ). –" AFFILIATION="(Χειροκροτήματα)">
<P>
   Κύριε Πρόεδρε, τώρα που έχουμε έναν μεγάλο συνασπισμό, θα θέλαμε να τον διασπάσουμε λίγο. Εμείς οι Πράσινοι υποστηρίζουμε το αίτημα των σοσιαλδημοκρατών να εμφανιστεί εδώ όχι μόνο ο κ. McCreevy, αλλά και ο κ. Barroso. Εδώ δεν είναι τσίρκο και αν ο κ. McCreevy μπορεί να προβαίνει σε τέτοιες δηλώσεις σε μια χρονική στιγμή κατά την οποία το ευρωπαϊκό κοινωνικό πρότυπο είναι σε ισχύ, είναι καθήκον του Προέδρου της Επιτροπής να πει εξ ονόματος της Επιτροπής τι είναι αποδεκτό και τι όχι.
<SPEAKER ID="11" LANGUAGE="EN" NAME="Graham Watson (ALDE ). –" AFFILIATION="(Ανάμικτες αντιδράσεις)">
<P>
   Κύριε Πρόεδρε, εάν αυτό είναι ένα προμήνυμα του πώς θα επιδράσουν στο Σώμα τα γεγονότα του Βερολίνου, τότε οπωσδήποτε δεν είναι κάτι που θα μας ευνοήσει. Ο Επίτροπος McCreevy έχει το δικαίωμα της γνώμης του. Όσα είπε στη Σουηδία είναι απολύτως φυσιολογικά. Η Ομάδα μου δεν θα συμφωνούσε να κληθεί ο Επίτροπος McCreevy στο Σώμα.
<P>
Εάν θέλουμε πραγματικά να λειτουργήσει η Ευρωπαϊκή Ένωση, τότε οφείλουμε να έχουμε μεταξύ μας αλληλεγγύη. Η αλληλεγγύη περιλαμβάνει τη δυνατότητα εταιρειών από τα νέα κράτη μέλη να μειοδοτούν για την εκτέλεση έργων στα υφιστάμενα κράτη μέλη και να αναλαμβάνουν την κατασκευή τους. Αυτό αποτελεί μέρος της σωστής συνεργασίας των οικονομιών μας. Αυτός είναι ο λόγος για τον οποίο η Ομάδα μου δεν συμφωνεί να κληθεί ο Επίτροπος McCreevy στο Σώμα.
<SPEAKER ID="12" LANGUAGE="FR" NAME="Francis Wurtz (GUE/NGL ). –" AFFILIATION="">
<P>
   Κύριε Πρόεδρε, το γεγονός ότι υποστηρίζω σθεναρά το αίτημα του κ. Schulz να κληθούν ταυτόχρονα ο κ. McCreevy και ο Πρόεδρος της Επιτροπής να εκφράσουν τις απόψεις τους οφείλεται στο ότι μπορούμε να αναμένουμε ότι ο κ. McCreevy δεν θα μασήσει τα λόγια του. Πιστεύω ότι συνηθίζει να εκφράζει ωμά ό,τι κάποιοι συνάδελφοί του στην Επιτροπή ωραιοποιούν. Για παράδειγμα, ο κ. McCreevy δήλωσε σε κάποια διάσκεψη στο Λονδίνο πως δεν πρέπει ποτέ να ξεχνάμε ότι η ενιαία αγορά είναι μακράν το σχέδιο που προωθεί όσο τίποτε άλλο την απορύθμιση στην Ευρωπαϊκή Ένωση.
<P>
Συνεπώς, θέλουμε να ξέρουμε αν, όταν ο κ. McCreevy εκφράζει τη γνώμη του, λέει ωμά και χωρίς περιστροφές ό,τι ο κ. Barroso δεν τολμά να πει δημοσίως. Για αυτό και προτείνω, σε αυτά τα θέματα, να εκφράσουν αμφότεροι τη γνώμη τους ενώπιον του Σώματος. 
<SPEAKER ID="13" LANGUAGE="EN" NAME="Brian Crowley (UEN ). –" AFFILIATION="(Χειροκροτήματα)">
<P>
   Κύριε Πρόεδρε, διαφωνώ πλήρως με τον κ. Schulz σχετικά με όσα είπε ή δεν είπε ο Επίτροπος McCreevy, διότι, εάν αναγνώσετε τα 16 διαφορετικά άρθρα του Τύπου σχετικά με το περιστατικό στη Σουηδία, κανένα εξ αυτών δεν αναφερόταν στο σουηδικό κοινωνικό μοντέλο. Το μόνο άτομο που ανέφερε το σουηδικό κοινωνικό μοντέλο ήταν ο σουηδός Υπουργός Βιομηχανίας. Δεν υπάρχει απολύτως τίποτα σε αυτήν τη χωρίς λόγο αναταραχή που προσπαθούν να προκαλέσουν οι Σοσιαλδημοκράτες κατά του Επιτρόπου McCreevy. Πράγματι, εάν θέλετε να τον κρίνετε για το παρελθόν του, κοιτάξτε το παρελθόν του ως Υπουργού Οικονομικών της Ιρλανδίας όσον αφορά το κοινωνικό μοντέλο, όπου η υγειονομική περίθαλψη αυξήθηκε, οι συντάξεις αυξήθηκαν και εισήχθη κατά τη θητεία του ο υψηλότερος κατώτατος μισθός. Επιπλέον, διεξήχθησαν περισσότερες εμπορικές διαπραγματεύσεις και περισσότερες συνδικαλιστικές διαπραγματεύσεις σε εθνικό επίπεδο και, σε επτά έτη, υπήρξαν τέσσερα διαφορετικά προγράμματα για τη διασφάλιση των δικαιωμάτων των εργαζομένων και του δικαιώματος συμμετοχής των εκπροσώπων των εργαζομένων.
<SPEAKER ID="14" LANGUAGE="" NAME="Πρόεδρος." AFFILIATION="">
<P>
   Κυρίες και κύριοι, έχουμε μία επίσημη πρόταση από τον κ. Farage. 
<SPEAKER ID="15" LANGUAGE="EN" NAME="Nigel Farage (IND/DEM ). –" AFFILIATION="">
<P>
   Κύριε Πρόεδρε, φαίνεται να έχετε λησμονήσει ότι υπάρχει τουλάχιστον μία Ομάδα σε αυτό το Κοινοβούλιο που αντιμετωπίζει με σκεπτικισμό την Ευρώπη, που αντιτάχθηκε στο Ευρωπαϊκό Σύνταγμα και, επιπλέον, είναι μάλλον μεγαλύτερη από την Ομάδα ΕΕΕ. Μολονότι είναι γνωστό ότι δεν ντρέπομαι να ασκήσω κριτική σε αυτήν την Επιτροπή, θα μπορούσα, με την άδειά σας, να ζητήσω από την κ. Sinnott να μιλήσει εξ ονόματος της Ομάδας μας και να εκφράσει τη θέση μας; 
<SPEAKER ID="16" LANGUAGE="NL" NAME="Ria Oomen-Ruijten (PPE-DE ). –" AFFILIATION="">
<P>
   Κύριε Πρόεδρε, έχουν κατατεθεί δύο προτάσεις: μία από τη Σοσιαλιστική Ομάδα του Ευρωπαϊκού Κοινοβουλίου, προκειμένου να κληθεί ο Πρόεδρος της Επιτροπής ενώπιον του Σώματος, και μία από τον κ. Poettering, της Ομάδας του Ευρωπαϊκού Λαϊκού Κόμματος (Χριστιανοδημοκράτες), προκειμένου να δοθεί στον Επίτροπο McCreevy το δικαίωμα να επαναλάβει εδώ όσα είπε στη Σουηδία. Συνεπώς, αυτό σημαίνει ότι δύο προτάσεις πρέπει να τεθούν σε ψηφοφορία. Ο Επίτροπος McCreevy θα πρέπει να έχει το δικαίωμα, εάν οι δηλώσεις είναι εσφαλμένες, να θέσει τα πράγματα στη σωστή τους βάση εδώ στο Κοινοβούλιο. Απευθύνω έκκληση σε εσάς, κύριε Πρόεδρε, να θέσετε και τις δύο προτάσεις σε ψηφοφορία. 
<SPEAKER ID="17" LANGUAGE="" NAME="Πρόεδρος." AFFILIATION="">
<P>
Κύριε Schulz, καταλαβαίνω ότι η επίσημη πρότασή σας συνίσταται στο να εμφανιστούν ο Επίτροπος McCreevy και ο Πρόεδρος της Επιτροπής, και οι δυο τους.
<P>
Κύριε Poettering, θα μπορούσατε να διευκρινίσετε αν η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ζητεί να εμφανιστεί ο κ. McCreevy; 
<SPEAKER ID="18" LANGUAGE="DE" NAME="Hans-Gert Poettering (PPE-DE ). –" AFFILIATION="">
<P>
   Κύριε Πρόεδρε, η πολιτική είναι μία δίκη και θέλουμε να διατηρήσουμε την αξιοπιστία μας. Προ ολίγου η Ομάδα μας αποφάσισε ότι αν οι σοσιαλδημοκράτες υποβάλουν αίτηση να κληθεί εδώ ο κ. McCreevy, εμείς θα την υπερψηφίσουμε.
<P>
Τώρα όμως υποβλήθηκε εδώ μια διαφορετική πρόταση, δηλαδή να συμπεριλάβει η πρόσκληση και τον κ. McCreevy και τον Πρόεδρο της Επιτροπής. Δεν συμφωνούμε και, επομένως, θα την καταψηφίσουμε. Μολονότι δεν υποβάλαμε εμείς την πρόταση να κληθεί ο κ. McCreevy, εμείς θέλουμε να φανούμε αξιόπιστοι και έτσι, εάν απορριφθεί το αίτημα να κληθεί και ο Πρόεδρος της Επιτροπής, μπορείτε να αποφασίσετε σε μία δεύτερη ψηφοφορία αν θα πρέπει να έρθει μόνο ο κ. McCreevy.
<SPEAKER ID="19" LANGUAGE="" NAME="Πρόεδρος." AFFILIATION="">
<P>
   Κύριε Poettering, προτείνετε εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών να εμφανιστεί ο κ. McCreevy ή μήπως προτείνετε να ψηφίσουμε αν θα εμφανιστεί ο κ. McCreevy; 
<SPEAKER ID="20" LANGUAGE="DE" NAME="Hans-Gert Poettering (PPE-DE ). –" AFFILIATION="">
<P>
   Κύριε Πρόεδρε, είναι απόλυτα σαφές ότι εφόσον απορριφθεί το αίτημα της Ομάδας του ΕΣΚ για πρόσκληση του Προέδρου της Επιτροπής και του κ. McCreevy, θα γίνει ψηφοφορία για το εάν θα κληθεί εδώ μόνος του ο κ. McCreevy. Έτσι είναι τα πράγματα ως προς την ψηφοφορία. 
<SPEAKER ID="21" LANGUAGE="" NAME="" AFFILIATION="(Το Ευρωπαϊκό Κοινοβούλιο εγκρίνει την πρόταση)">
<SPEAKER ID="22" LANGUAGE="NL" NAME="Kathalijne Maria Buitenweg (Verts/ALE ). –" AFFILIATION="Déclarations du Conseil et de la Commission sur l'immigration; situation à Ceuta, Melilla et Lampedusa">
<SPEAKER ID="23" LANGUAGE="" NAME="Πρόεδρος." AFFILIATION="Τετάρτη:">
<P>
Η πρώτη τροποποίηση αφορά αυτό που μόλις εξήγησε η κ. Buitenweg και συνίσταται στην προσθήκη, πριν από τις δηλώσεις του Συμβουλίου και της Επιτροπής σχετικά με το Ιράν, δηλώσεων του Συμβουλίου και της Επιτροπής σχετικά με τα επίκαιρα προβλήματα στον τομέα της μετανάστευσης.
<P>
Η κ. Buitenweg μόλις πρότεινε μία τροποποίηση στον τίτλο αυτού του θέματος στην ημερησία διάταξη προκειμένου να προσδιοριστούν ορισμένες περιοχές όπου προκύπτει το πρόβλημα. 
<SPEAKER ID="24" LANGUAGE="DE" NAME="Hannes Swoboda (PSE ). –" AFFILIATION="">
<P>
   Κύριε Πρόεδρε, αναρωτιέμαι μήπως προέκυψε εδώ παρεξήγηση. Είναι βέβαια σωστό ότι υπάρχουν συγκεκριμένα παραδείγματα γι’ αυτό, είναι όμως επίσης σαφές ότι το θέμα της εισόδου μεταναστών στην Ευρώπη δεν μπορεί να λυθεί στα μέρη που ανέφερε η κ. Buitenweg, γιατί πρόκειται για ένα βασικό και γενικό πρόβλημα. Ως εκ τούτου, επιλέξαμε αυτόν τον γενικό τίτλο και σκοπεύουμε να εμμείνουμε σε αυτόν. 
<SPEAKER ID="25" LANGUAGE="" NAME="Πρόεδρος." AFFILIATION="">
<SPEAKER ID="26" LANGUAGE="FR" NAME="Francis Wurtz (GUE/NGL ). –" AFFILIATION="(Χειροκροτήματα)">
<P>
   Κύριε Πρόεδρε, υποστηρίζω πλήρως το αίτημα της κ. Buitenweg, διότι δεν πρόκειται απλώς για μια παλιά συζήτηση περί μετανάστευσης. Επιπλέον, θα έχουμε και άλλες τέτοιες συζητήσεις. Το πρόβλημα είναι ότι, αυτή τη φορά, πέθαναν άνθρωποι. Εν προκειμένω, λυπούμαι που στην αρχή της συνεδρίασης δεν τιμήσαμε τα αθώα αυτά θύματα.
<SPEAKER ID="27" LANGUAGE="EN" NAME="Kathalijne Maria Buitenweg (Verts/ALE ). –" AFFILIATION="">
<P>
   Κύριε Πρόεδρε, θα ήθελα να καταστήσω σαφές στον κ. Swoboda, ο οποίος επιθυμεί τη διεξαγωγή γενικής συζήτησης, ότι μια τέτοια συζήτηση θα διεξαχθεί κατά την επόμενη περίοδο συνόδου στο Στρασβούργο, καθώς η μετανάστευση βρίσκεται στην ημερήσια διάταξη με την έκθεση της κ. Klamt. 
<SPEAKER ID="28" LANGUAGE="" NAME="Πρόεδρος." AFFILIATION="(Το Σώμα απορρίπτει την πρόταση)">
<P>
(1)
<SPEAKER ID="29" LANGUAGE="" NAME="" AFFILIATION="Για άλλες τροποποιήσεις της διάταξης των εργασιών"/>
<SPEAKER ID="30" LANGUAGE="" NAME="Πρόεδρος." AFFILIATION="">
<SPEAKER ID="31" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
Η αντιμετώπιση αυτών των ζητημάτων με σταθερό αλλά δίκαιο τρόπο, ο οποίος θα τηρεί τις διεθνείς δεσμεύσεις μας, είναι κοινή ανησυχία για την Ευρωπαϊκή Ένωση. Τα κράτη μέλη πρέπει να επωμιστούν από κοινού αυτό το φορτίο. Δεν προτείνω να σχολιάσουμε κατά τη διάρκεια της συζήτησής μας σήμερα το απόγευμα τα συγκεκριμένα γεγονότα στην Ισπανία, την Ιταλία ή τη Μάλτα. Η Επιτροπή απέστειλε στις αρχές τις εβδομάδας τεχνική αποστολή στη Θέουτα και τη Μελίγια και θα εκθέσει σήμερα τις διαπιστώσεις της αποστολής στο Συμβούλιο «Δικαιοσύνη και Εσωτερικές Υποθέσεις». Είμαι βέβαιος ότι ο Επίτροπος Figeľ θα αναφερθεί σε λίγο με περισσότερες λεπτομέρειες σε αυτά τα θέματα.
<P>
Είναι σημαντικό να συνειδητοποιήσουμε ότι αυτά τα γεγονότα είναι συμπτώματα ενός ευρύτερου προβλήματος που απαιτεί μακροχρόνια λύση. Τα τελευταία έτη, η Ευρωπαϊκή Ένωση έχει σημειώσει σημαντική πρόοδο όσον αφορά την υιοθέτηση κοινών ελάχιστων προδιαγραφών σχετικά με τη νομοθεσία ασύλου και μετανάστευσης και συνεργάζεται τώρα για κοινές συνοριακές επεμβάσεις στο πλαίσιο της νέας Ευρωπαϊκής Υπηρεσίας Συνόρων, της Frontex. Ωστόσο, είναι σαφές ότι αυτό δεν αρκεί. Η απάντηση στην ομαλή μετανάστευση απαιτεί την πιο αποτελεσματική συνεργασία μας με τις χώρες εκτός Ευρωπαϊκής Ένωσης.
<P>
Εξίσου σημαντική είναι η συνεργασία με το Μαρόκο, το οποίο συνυπέγραψε κοινό έγγραφο με την Ισπανία και τη Γαλλία καθορίζοντας τα μέτρα για την καταπολέμηση της λαθρομετανάστευσης, συμπεριλαμβανομένης της έγκαιρης προειδοποίησης και βοήθειας προς τα θύματα παράνομης διακίνησης. Ιδέες από αυτό το έγγραφο θα προωθηθούν στη Διάσκεψη Κορυφής ΕΕ- EuroMed τον Νοέμβριο.
<SPEAKER ID="32" LANGUAGE="EN" NAME="Ján Figeľ," AFFILIATION="μέλος της Επιτροπής">
<P>
Η Ευρωπαϊκή Επιτροπή υπενθυμίζει ότι, από το Ευρωπαϊκό Συμβούλιο του Τάμπερε το 1999, η προσέγγιση της Ευρωπαϊκής Ένωσης ως προς τα ζητήματα μετανάστευσης και ασύλου υπήρξε ισορροπημένη. Αφενός, προστατεύει και ενισχύει το δικαίωμα όσων διαμένουν νομίμως ή χρειάζονται διεθνή προστασία και, αφετέρου, καταπολεμά την εκμετάλλευση και αντιμάχεται τη λαθρομετανάστευση.
<P>
Το σχέδιο δράσης της Χάγης επιβεβαίωσε και ενίσχυσε αυτήν την προσέγγιση της διαχείρισης της μετανάστευσης. Η δέσμη μέτρων που ενέκρινε η Επιτροπή την 1η Σεπτεμβρίου σε αυτόν τον τομέα είναι θετικό στοιχείο για αυτήν την προσέγγιση. Έχει προταθεί μια σειρά μέτρων σχετικά με την ενσωμάτωση υπηκόων τρίτων χωρών, η οποία έχει ως στόχο τη βελτίωση των δικαιωμάτων και του καθεστώτος των νόμιμων μεταναστών εντός της Ευρωπαϊκής Ένωσης. Ταυτόχρονα, εγκρίθηκε μια πρόταση σχετικά με την επαναπροώθηση, η οποία θα συμβάλει σε μια πιο αποτελεσματική καταπολέμηση της λαθρομετανάστευσης, ενώ παράλληλα θα διατηρήσει τον πλήρη σεβασμό των ανθρωπίνων δικαιωμάτων.
<P>
Τα πρόσφατα τραγικά γεγονότα στη Θέουτα και τη Μελίγια, στα οποία αναφέρθηκαν ορισμένοι εξ υμών και ο Υπουργός Alexander, μας υπενθυμίζουν για μία ακόμη φορά πόσο σημαντικό είναι να βρεθεί μια ολοκληρωμένη και προορατική απάντηση στα μεταναστευτικά ζητήματα. Εάν δεν γίνει αυτό, η μετανάστευση μπορεί να μετατραπεί σε ανθρωπιστική τραγωδία, τις συνέπειες της οποίας δεν μπορούμε να προβλέψουμε με ευκολία.
<P>
Αμέσως μετά από αυτά τα γεγονότα, ο αντιπρόεδρος Frattini αποφάσισε να στείλει τεχνική αποστολή στο Μαρόκο και την Ισπανία, προκειμένου να διεξαχθεί μια από πρώτο χέρι αξιολόγηση της σημερινής μεταναστευτικής κατάστασης και να ερευνηθούν οι τρόποι με τους οποίους η ΕΕ μπορεί να βοηθήσει τις ενδιαφερόμενες χώρες στην αντιμετώπιση αυτής της σοβαρής κατάστασης.
<P>
Κατά την αυριανή ακρόαση στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, ο αντιπρόεδρος Frattini σκοπεύει να ανακοινώσει περισσότερες λεπτομέρειες σχετικά με τα ευρήματα αυτής της τεχνικής αποστολής. Μου ζήτησε να σας μεταφέρω την ειλικρινή του λύπη για το γεγονός ότι δεν μπόρεσε να συμμετάσχει σε αυτήν τη σημαντική συζήτηση αλλά, όπως πολλοί εξ υμών ίσως γνωρίζουν, ο αντιπρόεδρος Frattini συμμετέχει σήμερα στη συνεδρίαση του Συμβουλίου «Δικαιοσύνη και Εσωτερικές Υποθέσεις» στο Λουξεμβούργο.
<P>
Μετά τη θέση σε ισχύ της οδηγίας σχετικά με τις ελάχιστες προδιαγραφές για τις προϋποθέσεις υποδοχής των αιτούντων άσυλο, στις 6 Φεβρουαρίου του τρέχοντος έτους, η Επιτροπή εξετάζει επί του παρόντος τα εθνικά μέτρα για τη μεταφορά αυτής της οδηγίας. Ο αντιπρόεδρος Frattini θα δώσει αύριο περισσότερες πληροφορίες σχετικά με τον τρόπο με τον οποίο η Επιτροπή σκοπεύει να προχωρήσει όσον αφορά κυρίως αυτό το θέμα.
<SPEAKER ID="33" LANGUAGE="DE" NAME="Ewa Klamt," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, κυρίες και κύριοι, οι εικόνες των τελευταίων ημερών από την Θέουτα και την Μελίγια είναι τρομακτικές, ωστόσο η Θέουτα και η Μελίγια δεν είναι παρά η κορυφή του παγόβουνου. Στη Mayotte, στη Μάλτα ή τη Λαμπεντούσα, παντού βλέπουμε ρεύματα προσφύγων, ενώ και στα νέα κράτη μέλη στα ανατολικά της Ευρωπαϊκής Ένωσης καταγράφεται ένας ολοένα αυξανόμενος αριθμός ανθρώπων που δεν έχουν νόμιμο δικαίωμα να βρίσκονται εκεί.
<P>
Η μεταφορά ανθρώπων στην έρημο είναι απάνθρωπη και συνιστά παραδοχή της ήττας μας μπροστά σε όλα τα ζητήματα που δεν έχουμε ακόμη αντιμετωπίσει. Ωστόσο, δεν βοηθάει ούτε το να επιτρέψουμε σε μερικές εκατοντάδες ή χιλιάδες παρανόμων από την Θέουτα και την Μελίγια να περάσουν στην ΕΕ θεωρώντας ότι έτσι λύσαμε το πρόβλημα. Σύμφωνα με την Ύπατη Αρμοστεία των Ηνωμένων Εθνών για τους Πρόσφυγες, στην Αφρική βρίσκονται 4,6 εκατομμύρια πρόσφυγες. Οι μη κυβερνητικές οργανώσεις εργάζονται βάσει εκτιμήσεων ότι 20 000 άνθρωποι περιμένουν στο Μαρόκο.
<SPEAKER ID="34" LANGUAGE="FR" NAME="Martine Roure," AFFILIATION="εξ ονόματος της Ομάδας PSE.">
<SPEAKER ID="35" LANGUAGE="EN" NAME="Graham Watson," AFFILIATION="εξ ονόματος της Ομάδας ALDE">
<P>
   . Κύριε Πρόεδρε, σχεδόν 15 χιλιόμετρα νοτίως της εκλογικής μου περιφέρειας, στο Γιβραλτάρ, χιλιάδες μετανάστες από τη νοτίως της Σαχάρας Αφρική συγκεντρώνονται κοντά στα σύνορα με το φρούριο Ευρώπη. Πολλοί είναι πεινασμένοι και αδύναμοι μετά από το ταξίδι τους μέσα από ερήμους και βουνά της Αφρικής. Παλεύουν ενάντια σε ασθένειες, τη βία και την εκμετάλλευση εγκληματικών συμμοριών. Πληροφορούμαστε τώρα ότι πεθαίνουν στους φράχτες που χωρίζουν τη φτώχεια από την ευημερία, ή ότι τους αφήνουν στην έρημο χωρίς τρόφιμα και νερό. Πολλοί εξ ημών θυμόμαστε τέτοιες σκηνές από τη μελέτη της Βίβλου. Η διαφορά είναι ότι αυτή η Έξοδος δεν θα επιλυθεί με θεϊκή επέμβαση – μόνο με πολιτική δράση.
<P>
Η Αφρική είναι η πίσω αυλή της Ευρώπης: ο κοντινός γείτονάς μας. Δεν μπορούμε να σταματήσουμε την επαφή μαζί της, κλείνοντας τις πόρτες μας και τα μάτια μας στα κοινωνικά και οικονομικά της προβλήματα. Σύμφωνα με τα λόγια του ποιητή Thomas Gray, δεν πρέπει να «κλείσουμε τις πόρτες της λύπης μας για το ανθρώπινο είδος».
<P>
Το δικό μας μέλλον είναι αλληλένδετο με το δικό τους. Η αειφόρος οικονομία, η κοινωνική και πολιτική ανάπτυξη στην Αφρική είναι κοινή ανησυχία, σημαντική για το μέλλον της Ευρώπης. Το αναγνωρίσαμε αυτό το 1995, όταν η διαδικασία της Βαρκελώνης θεμελίωσε πολυμερείς σχέσεις μεταξύ των δύο ακτών της Μεσογείου ως τη νέα στρατηγική πραγματικότητα. Δέκα χρόνια αργότερα, η Ισπανία διαπραγματεύεται με το Μαρόκο ένα σχέδιο για την αντιμετώπιση της μετανάστευσης και την προώθηση της συνεργασίας με τις χώρες προέλευσης.
<P>
Όταν ο Επίτροπος Louis Michel παρουσιάσει αργότερα τη στρατηγική του για την Αφρική, ελπίζω ότι τα κράτη μέλη θα λάβουν υπόψη το μήνυμά του και ότι ήρθε η ώρα για μια ευρωπαϊκή συναίνεση για την ανάπτυξη και τη μετανάστευση, η οποία θα σέβεται τις αξίες της δημοκρατίας, τα ανθρώπινα δικαιώματα και το κράτος δικαίου. 
<SPEAKER ID="36" LANGUAGE="NL" NAME="Kathalijne Maria Buitenweg," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, επιτρέψτε μου να πω ότι συμφωνώ με τα περισσότερα από όσα είπε ο κ. Watson από την Ομάδα της Συμμαχίας Φιλελευθέρων και Δημοκρατών για την Ευρώπη, και είναι λυπηρό το γεγονός ότι δεν ήμασταν ενωμένοι όταν συζητιόταν ο τίτλος της σημερινής συζήτησης, αλλά αυτό το αναφέρω απλώς παρενθετικά.
<P>
Εδώ στην Ευρωπαϊκή Ένωση, ενθουσιαζόμαστε πάντοτε όταν οι άνθρωποι δράττονται των ευκαιριών, εξελίσσονται ή αναζητούν νέες προοπτικές, αλλά, όταν αυτοί που προσπαθούν να κάνουν κάτι τέτοιο είναι άτομα που δεν προέρχονται από την Ευρωπαϊκή Ένωση και προσπαθούν να αδράξουν ευκαιρίες εντός αυτής, αντιμετωπίζονται ως πραγματικοί εγκληματίες. Συμμερίζονται την άποψη του κ. Watson ότι είναι καιρός να αναζητήσουμε μια νόμιμη δίοδο μετανάστευσης. Έχουμε εξετάσει τι είδους άνθρωποι ενέχονται; Είναι κυρίως νέοι άνδρες, οι οποίοι έχουν μάθει ένα είδος εμπορίου και γνωρίζουν ότι δεν υπάρχει για αυτούς μέλλον στη χώρα τους. Πρέπει όλοι να αναπτύξουμε μια νόμιμη δίοδο μετανάστευσης. Αυτό θα ωφελούσε όχι μόνο τη διοχέτευση της λαθρομετανάστευσης, αλλά και τον δυναμισμό της ευρωπαϊκής οικονομίας μας.
<SPEAKER ID="37" LANGUAGE="" NAME="" AFFILIATION="Αντιπροέδρου">
<SPEAKER ID="38" LANGUAGE="IT" NAME="Giusto Catania," AFFILIATION="εξ ονόματος της Ομάδας GUE/NGL">
<SPEAKER ID="39" LANGUAGE="IT" NAME="Mario Borghezio," AFFILIATION="εξ ονόματος της Ομάδας IND/DEM">
<SPEAKER ID="40" LANGUAGE="IT" NAME="Romano Maria La Russa," AFFILIATION="εξ ονόματος της Ομάδας UEN">
<P>
   Κύριε Πρόεδρε, κυρίες και κύριοι, επειδή γνωρίζω πλέον καλά τον κ. Catania, είμαι διατεθειμένος να κατανοήσω τις αρνητικές του πάντα υπερβολές, ακρότητες και φαντασιώσεις. Θα ήθελα να πω αντιθέτως στον κ. Watson πως αν είχε επαληθεύσει τις πληροφορίες του πριν μιλήσει για τη συμπεριφορά της ιταλικής κυβέρνησης, θα είχε αποφύγει τις ανοησίες που είπε στο Σώμα.
<P>
Παρατηρώ με ικανοποίηση ότι η Επιτροπή, στην προσπάθειά της να ενισχύσει τον ευρωπαϊκό χώρο ελευθερίας, ασφάλειας και δικαιοσύνης, προτίθεται να διαθέσει για την περίοδο 2007-2013 σημαντικά ποσά για τη διαχείριση των μεταναστευτικών ρευμάτων, λαμβάνοντας συγκεκριμένα μέτρα για την καταπολέμηση της παράνομης μετανάστευσης και προωθώντας την ενσωμάτωση. Εκτός από τα ποσά που έχουν πιστωθεί για την ενίσχυση των εξωτερικών συνόρων και για τη δημιουργία ενός Ευρωπαϊκού Ταμείου για τους Πρόσφυγες και ενός άλλου για τους επαναπατρισθέντες, εύχομαι να εξετασθεί και η πιθανότητα ενίσχυσης των κέντρων υποδοχής που λειτουργούν σύμφωνα με το πρότυπο της Λαμπεντούσα, το οποίο αδίκως κατηγορεί η Αριστερά.
<SPEAKER ID="41" LANGUAGE="NL" NAME="Frank Vanhecke (NI ). –" AFFILIATION="">
<P>
Είναι πραγματικά αστείο ότι ο Louis Michel, όπως και πολλοί άλλοι εκπρόσωποι της Επιτροπής, φρονεί και υποστηρίζει ότι μια πολιτική περιορισμένης λαθρομετανάστευσης θα μπορούσε να επιλύσει τα προβλήματα. Η μετανάστευση ανειδίκευτων ατόμων από τις χώρες του αναπτυσσόμενου κόσμου δεν θα μειωθεί επειδή δεχόμαστε λίγες δεκάδες, εκατοντάδες ή ακόμα και χιλιάδες γιατρούς ή μηχανικούς. Στην πραγματικότητα, συμβαίνει το εντελώς αντίθετο· πρέπει να κινηθούμε προς την κατεύθυνση μιας διαφανούς πολιτικής, όπου η παρανομία δεν θα ανταμείβεται, αλλά θα έχει ως άμεση συνέπεια την αναγκαστική επιστροφή στις χώρες προέλευσης.
<SPEAKER ID="42" LANGUAGE="ES" NAME="Agustín Díaz de Mera García Consuegra (PPE-DE ). –" AFFILIATION="(Χειροκροτήματα από τη δεξιά)">
<P>
Αντιμετωπίζουμε μία κρίση διαχείρισης, μία πλήρη αποτυχία εκ μέρους της ισπανικής κυβέρνησης. Ποια είναι η άμεση αιτία; Υπάρχουν αρκετές: η μαζική νομιμοποίηση, το «call effect». Αντιμετωπίζουμε μία ανθρωπιστική κρίση, μια κατάφωρη παραβίαση ανθρωπίνων δικαιωμάτων, μία παραβίαση των ισπανικών και κοινοτικών συνόρων. Ο στρατός, εσφαλμένα στα σύνορα, ταπεινωμένος στα σύνορα, χωρίς καμία προετοιμασία και ROAS. Υπερπλήρη κέντρα συγκέντρωσης, συνωστισμένες κοινωνικές υπηρεσίες (θα ήθελα να συγχαρώ θερμά τις ΜΚΟ και τις αρχές των πόλεων της Θέουτα και της Μελίγια). Ηθική κρίση: μια δημοκρατική κυβέρνηση που είναι υποχωρητική και συγκαταβατική απέναντι σε μία άλλη χώρα που δεν σέβεται τα ανθρώπινα δικαιώματα (μία νέα στατιστική: 67% των Ισπανών πιστεύουν ότι η κυβέρνηση είναι υπερβολικά ανεκτική με το Μαρόκο). Κρίση υπευθυνότητας: κανείς δεν αναλαμβάνει την ευθύνη για την τραγωδία. Σύγχυση, προμελέτη, έλλειψη πληροφόρησης και διαφάνειας, διπροσωπία και διγλωσσία: πρώτα τους επιτρέπουν να έρθουν και τους επιτρέπουν να εξαπολύσουν επίθεση στα σύνορα, μετά τους πυροβολούν, τους εκτοπίζουν και τους εγκαταλείπουν στην τύχη τους στην έρημο· δεν ξέρουμε πού πηγαίνουν και δεν ξέρουμε πού τους πηγαίνουν. Η χρήση της τραγωδίας ως διαπραγματευτικό όπλο: μας στέλνουν αυτό το μήνυμα: «αν θέλουμε να το σταματήσουμε, μπορούμε να το κάνουμε, αλλά πρέπει να πληρώσετε και πρέπει να κάνετε τα στραβά μάτια και, επιπλέον, δεν πρέπει να κατακρίνετε». Ο κ. Σολάνα έχει δίκιο: δεν πρέπει να χορηγείται καμία βοήθεια χωρίς δέσμευση, χωρίς έντιμη συνεργασία, χωρίς σεβασμό για τους άλλους, χωρίς σεβασμό για τον άνθρωπο.
<P>
Ποια είναι η λύση; Είναι δύσκολο, αλλά υπάρχουν μερικές: περισσότερη κοινοτικοποίηση, περισσότερη πληροφόρηση, περισσότερες απαιτήσεις, περισσότερες υπηρεσίες εξωτερικών συνόρων, περισσότερη συνεργασία, περισσότερη κοινή βοήθεια, περισσότεροι κοινοί έλεγχοι, επαναπατρισμοί με σεβασμό των ανθρωπίνων δικαιωμάτων και ο προσδιορισμός και η τιμωρία των αναξιόπιστων χωρών. Το Μαρόκο πρέπει να σέβεται τα ανθρώπινα δικαιώματα, να προσφέρει αξιοπιστία και εμπιστοσύνη και να χρησιμοποιήσει συνετά τη βοήθεια: διαφορετικά η απαραίτητη γειτονία δεν θα είναι δυνατή. Και ένα τελευταίο σχόλιο, κύριε Catania: η ισπανική αντιπροσωπεία στην Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών υποστηρίζει την πρότασή σας για τη σύσταση μιας εξεταστικής επιτροπής.
<SPEAKER ID="43" LANGUAGE="ES" NAME="Enrique Barón Crespo (PSE ). –" AFFILIATION="">
<P>
Αυτό που ζούμε αυτή τη στιγμή είναι μία κατάσταση που δείχνει ότι βρισκόμαστε αντιμέτωποι με ένα δράμα βιβλικών διαστάσεων διότι, όπως είπε η κ. Klamt –και πιστεύω ότι έχει δίκιο– υπάρχουν περισσότεροι από τέσσερα εκατομμύρια εκτοπισμένοι στην Αφρική.
<P>
Έχουμε συστήματα γενικού εντοπισμού θέσης (GPS) που δείχνουν την ακρίβεια των βομβαρδισμών· θα μπορούσαμε να δούμε τι συμβαίνει αυτή τη στιγμή στη Σαχάρα, στο Σαχέλ, όπου, λόγω της ξηρασίας, των λιμών, των ακρίδων, της καταστροφής καλλιεργειών που προστατεύουμε, εκατοντάδες χιλιάδες άνθρωποι μετακινούνται: αυτό είναι το βιβλικό δράμα που πρέπει να αντιμετωπίσουμε. Επομένως δεν υπάρχει περιθώριο για τους θρήνους ενός πρώην Γενικού Διευθυντή της Αστυνομίας ο οποίος, ακριβώς εδώ σήμερα, ομολογεί την αποτυχία του, την απογοήτευσή του και την έλλειψη πατριωτισμού του.
<P>
Χθες στη Ραμπάτ, ο Υπουργός Moratinos και ο Υπουργός Benaissa απηύθυναν μια έκκληση στην Ευρωπαϊκή Ένωση στην οποία πιστεύω ότι πρέπει να ανταποκριθούμε: ζητούμε τη σύγκληση διάσκεψης με τη συμμετοχή της Ευρωπαϊκής Ένωσης, των ενδιαφερόμενων ευρωπαϊκών και αφρικανικών χωρών, των Ηνωμένων Εθνών και της Οργάνωσης των Αφρικανικών Κρατών, ώστε να αντιμετωπιστεί αυτό το πρόβλημα και, όπως είπε η Προεδρία του Συμβουλίου, προκειμένου να διαχειριστούμε από κοινού τα μεταναστευτικά ρεύματα με έναν ανθρώπινο τρόπο.
<SPEAKER ID="44" LANGUAGE="ES" NAME="Agustín Díaz de Mera García Consuegra (PPE-DE ). –" AFFILIATION="">
<SPEAKER ID="45" LANGUAGE="" NAME="Πρόεδρος. –" AFFILIATION="">
<SPEAKER ID="46" LANGUAGE="FR" NAME="Jean-Marie Cavada (ALDE ). –" AFFILIATION="">
<P>
   Κύριε Πρόεδρε, θέλω να ευχαριστήσω τους εκπροσώπους του Συμβουλίου και πρωτίστως της Επιτροπής, αναμένουμε δε με ανυπομονησία να συνεργαστούμε αύριο με τον κ. Fratini.
<P>
Εκείνο που βιώνουμε τώρα το περιέγραψε επακριβώς και το προέβλεψε πριν από 35 και πλέον χρόνια, μια δεξαμενή σκέψης, γνωστή ως Λέσχη της Ρώμης, και ο ηγέτης της, ο κ. Aurelio Peccei, που είπε ότι ο Νότος αναμφίβολα θα κινηθεί προς βορρά.
<SPEAKER ID="47" LANGUAGE="FR" NAME="Jean-Claude Martinez (NI ). –" AFFILIATION="">
<P>
Τι μπορεί να γίνει, λοιπόν; Γεγονός είναι ότι πρέπει να διακηρυχθεί ένα μοντέλο ανθρωπισμού, ερειδόμενο σε τέσσερις πυλώνες. Δηλαδή, η τροφή, το νερό, τα φάρμακα και τα εμβόλια, καθώς και η εκπαίδευση, πρέπει να είναι παγκόσμια δημόσια αγαθά. Δεν πρόκειται απλώς για ευρωπαϊκό, αλλά για παγκόσμιο ζήτημα. Δεν τίθεται πλέον ζήτημα συγκέντρωσης της παραγωγής άνθρακα και χάλυβα, όπως το 1950. Το θέμα είναι να μοιραστούμε σε παγκόσμιο επίπεδο το νερό, τα εμβόλια, το φαγητό και την εκπαίδευση. Τη μέρα που θα συμβεί αυτό, οι άνθρωποι στον πλανήτη μας δεν θα χρειάζεται πλέον να περνούν το Γιβραλτάρ ή να διασχίζουν τη Σαχάρα ή τις ερήμους της Αριζόνα ή το Ρίο Γκράντε. 
<SPEAKER ID="48" LANGUAGE="IT" NAME="Stefano Zappalà (PPE-DE ). –" AFFILIATION="">
<P>
Συμφωνώ με τις θέσεις του Συμβουλίου και εν μέρει και με την Επιτροπή, καθώς επισκέφθηκα τη Λαμπεντούσα μαζί με όλους τους συναδέλφους της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων και θα μεταβώ σε όλα τα άλλα ευρωπαϊκά κέντρα που θα αποφασίσουμε να επισκεφθούμε. Υπάρχουν, ωστόσο, ορισμένα ζητήματα που πιστεύω πως δεν πρέπει να υπερτονίζουμε. Συμμερίζομαι επίσης τη θέση της συναδέλφου κ. Buitenweg και, εν μέρει –κάτι που συμβαίνει σπάνια– τη θέση του κ. Catania, αλλά διαφωνώ με την προσέγγισή του όταν αναφέρεται σε απελάσεις από την Ιταλία ή σε δημοσιογραφική δράση, η οποία δεν μπορεί ασφαλώς να φανεί χρήσιμη σε ένα τόσο σημαντικό ζήτημα.
<P>
Κύριε Πρόεδρε, το πρόβλημα αυτό πρέπει να απασχολήσει όλη την Ένωση, αν και κάποιοι αναφέρθηκαν προ ολίγου σε παγκόσμιο πρόβλημα. Δεν υπάρχει σήμερα πολιτική της Ευρωπαϊκής Ένωσης για τη μετανάστευση και υπάρχουν χώρες που δεν είναι σε θέση να αντιμετωπίσουν το πρόβλημα μόνες τους. Η Ιταλία και η Ισπανία είναι μεγάλες χώρες –η Ισπανία μάλιστα χρησιμοποιεί τον στρατό– ενώ άλλες χώρες, όπως η Ιταλία, έχουν παραμεθόρια νησιωτικά εδάφη, όπως η Λαμπεντούσα. Ορισμένα κράτη –όπως η Μάλτα με πληθυσμό μόλις 400 000 κατοίκους– δέχονται τεράστιες πιέσεις και δεν είναι σε θέση να αντιμετωπίσουν το πρόβλημα.
<P>
Μπορούμε συνεπώς να μιλάμε όσο θέλουμε για τη Λαμπεντούσα και να εκμεταλλευόμαστε πολιτικά την κατάσταση, όπως ο κ. Catania, αλλά η Λαμπεντούσα παραμένει ένα μικρό νησί μέσα στη θάλασσα, με μόλις 5 000 κατοίκους, το οποίο δεν είναι σε θέση να αντιμετωπίσει την κατάσταση ή να δημιουργήσει ένα «Χίλτον» για τους χιλιάδες ανθρώπους που καταφθάνουν. Όπως οι κ.κ. Borghezio και La Russa, πρέπει να ευχαριστήσουμε όλους όσους προσφέρουν τις υπηρεσίες τους στο νησί, συμπεριλαμβανομένων των φίλων από τη Μάλτα που καταβάλλουν κάθε δυνατή προσπάθεια. Τον Ιανουάριο έχουμε σκοπό να επισκεφθούμε και τη Μάλτα.
<SPEAKER ID="49" LANGUAGE="IT" NAME="Giovanni Claudio Fava (PSE ). –" AFFILIATION="">
<P>
Η πολιτική αυτή απαιτεί καταρχάς τόλμη και ειλικρίνεια, επιτρέψτε μου συνεπώς να σταθώ στην αποσιώπηση ενός γεγονότος που κρίνω ιδιαίτερα σοβαρό: στην παρέμβασή του, ο κ. Alexander δεν έκανε ούτε μία αναφορά και δεν είπε ούτε μια λέξη για όσα συνέβησαν τις προηγούμενες ημέρες στη Λαμπεντούσα. Θα ήθελα λοιπόν να απευθύνω τέσσερις σύντομες ερωτήσεις στον κ. Υπουργό και στο Συμβούλιο.
<P>
Γνωρίζει ο βρετανός Υπουργός ότι ο ιταλός ομόλογός του, ο Υπουργός Δικαιοσύνης κ. Castelli, χαρακτήρισε με απαξιωτικό τρόπο όσα συνέβησαν στη Λαμπεντούσα ως ανύπαρκτο θέμα που δημιούργησε ο Τύπος;
<SPEAKER ID="50" LANGUAGE="IT" NAME="Lapo Pistelli (ALDE ). –" AFFILIATION="">
<P>
Επικροτώ τις προτάσεις για το μέλλον και τις πρωτοβουλίες που ανέλαβε τους προηγούμενους μήνες ο Αντιπρόεδρος Frattini όσον αφορά το ζήτημα της λαθρομετανάστευσης, της πολιτικής ασύλου και της πάταξης της παράνομης διακίνησης μεταναστών. Μας προξένησε ωστόσο έντονη ανησυχία η είδηση ότι η Ιταλία, η Γαλλία και η Ισπανία αποφάσισαν να μην εκπροσωπηθούν στο Συμβούλιο από τους Υπουργούς Εσωτερικών, αλλά από άλλα μέλη του Υπουργικού Συμβουλίου, ενώ το ζήτημα αυτό θα έπρεπε να αποτελεί βασική προτεραιότητα αυτών των υπουργείων.
<SPEAKER ID="51" LANGUAGE="IT" NAME="Luca Romagnoli (NI ). –" AFFILIATION="">
<P>
Ευχαριστώ τον κ. Θαπατέρο και τη σοσιαλιστική του κυβέρνηση γιατί απέδειξαν στους υπόλοιπους συντρόφους τους και στις άλλες κυβερνήσεις ότι οι κυβερνώντες οφείλουν να διασφαλίζουν τη νομιμότητα και την ευημερία των πολιτών. Σας ευχαριστώ, κ. συνάδελφοι, γιατί κατανοήσατε επιτέλους ότι πρέπει να υπερασπίζεστε τη χώρα σας από την εισβολή των λαθρομεταναστών. Σας ευχαριστώ που υπερασπίζεστε τη νομιμότητα και τη δημόσια τάξη, στην οποία αποδίδουμε όλοι, και οι βουλευτές ως primi inter pares, μεγάλη σημασία και στην οποία υποκείμεθα όλοι. 
<SPEAKER ID="52" LANGUAGE="DE" NAME="Elmar Brok (PPE-DE ). –" AFFILIATION="(Χειροκροτήματα)">
<P>
Εδώ αντιμετωπίζουμε μία ήπειρο που πεθαίνει και βλέπουμε πόσο διαδεδομένο είναι το AIDS σε ορισμένες από αυτές τις χώρες, πώς η αλλαγή του κλίματος είχε ως αποτέλεσμα να μην έχουν πλέον οι άνθρωποι την δυνατότητα να βρουν τροφή, ενώ η βοήθεια που δώσαμε δεν ήταν πάντα κατάλληλη ή επαρκής. Υπάρχει επίσης το ζήτημα των όρων του εμπορίου που δεν είναι πάντα δίκαιοι. Για να δώσουμε ελπίδες στους ανθρώπους αυτούς, πρέπει να υιοθετήσουμε μία διαφορετική προσέγγιση, όχι μόνο βαθύτερη, αλλά και ευρύτερη.
<P>
Όλα αυτά τα γνωρίζαμε από τη δεκαετία του 1970, από τις εκθέσεις των Edward Heath, Willy Brandt και άλλων, που τα περιελάμβαναν ήδη όλα αυτά. Τίποτα δεν είναι καινούργιο –το μόνο που χρειάζεται είναι η δύναμη να τα υλοποιήσουμε.
<SPEAKER ID="53" LANGUAGE="EN" NAME="Louis Grech (PSE ). –" AFFILIATION="">
<P>
Θα ήθελα να δηλώσω για τα πρακτικά ότι εκτιμώ ιδιαίτερα την πρωτοβουλία του Επιτρόπου Frattini. Ενώ αναγνωρίζω ότι τα μεμονωμένα κράτη μέλη πρέπει να επωμιστούν αυτό το πρόβλημα, πιστεύω ότι η Ένωση δεν έχει αντιμετωπίσει αυτήν την τραγική πραγματικότητα με τον επείγοντα, χειροπιαστό και αποτελεσματικό τρόπο που απαιτείται.
<P>
Πρόκειται για ένα διεθνές πρόβλημα και, ως εκ τούτου, απαιτεί διεθνή λύση. Μακροπρόθεσμα, μια κοινή προσπάθεια της Ευρώπης και των Ηνωμένων Εθνών θα μπορούσε να συμβάλει σημαντικά στην επίλυση αυτού του ζητήματος με πιο συνολικό τρόπο, ιδιαίτερα όσον αφορά τις χώρες εκτός ΕΕ. Από αυτήν την άποψη, χαιρετίζω θερμά το «Σχέδιο Μάρσαλ», όπως προτάθηκε από τον κ. Barón Crespo. Μια τέτοιου είδους ευρωπαϊκή αλληλεγγύη θα αφορούσε περισσότερο και αυτήν θα εκτιμούσαν οι πολίτες της ΕΕ, τα κράτη μέλη και οι μετανάστες. 
<SPEAKER ID="54" LANGUAGE="IT" NAME="Antonio Tajani (PPE-DE ). –" AFFILIATION="">
<P>
Να γιατί δεν αρκεί να αντιμετωπίζουμε το ζήτημα σχεδιάζοντας τις αναπόφευκτες και αναγκαίες πρωτοβουλίες δημόσιας τάξης. Αν και οι πρωτοβουλίες αυτές είναι σημαντικές, πρέπει να κάνουμε πολύ περισσότερα. Είναι ανάγκη να συνάψουμε συμφωνίες με τις χώρες προέλευσης, να αναπτύξουμε την πρωτοβουλία που ξεκίνησε στη Βαρκελώνη και να ενισχύσουμε τις επενδύσεις και τις πρωτοβουλίες για την ανάπτυξη. Να γιατί είμαστε όλο και πιο πεπεισμένοι ότι μεταξύ των αρμοδιοτήτων της μελλοντικής Ένωσης πρέπει να συμπεριληφθεί και η μετανάστευση. Τα λόγια του Επιτρόπου Figel και οι πρωτοβουλίες του κ. Frattini γεννούν ελπίδες.
<SPEAKER ID="55" LANGUAGE="EN" NAME="David Casa (PPE-DE ). –" AFFILIATION="">
<P>
Οι αρχές της Μάλτας έρχονται αντιμέτωπες με αυτό το πρόβλημα εδώ και χρόνια, αλλά την τελευταία διετία υπήρξε μια αύξηση που έχει καταστήσει τον έλεγχο πολύ δύσκολο. Από άποψη υλικοτεχνικής υποδομής είναι πλέον πολύ δύσκολη –σχεδόν ακατόρθωτη– η παροχή καταλύματος σε αυτούς τους λαθρομετανάστες και, ταυτόχρονα, η διασφάλιση της ιδιωτικής ζωής και της ανθρώπινης αξιοπρέπειάς τους. Μόνο εφέτος, περίπου 44 πλοία έχουν εισέλθει στα χωρικά μας ύδατα –ίσως πείτε ότι είναι μικρός αριθμός, αλλά σε σύγκριση με τη Γερμανία, για παράδειγμα, θα σήμαινε αντίστοιχα 830 πλοία– στα οποία επέβαιναν 1 600 λαθρομετανάστες. Και πάλι σε σύγκριση με τη Γερμανία κάτι τέτοιο θα αντιστοιχούσε σε περίπου 300 000 άτομα, μια κατάσταση που σίγουρα καμία ευρωπαϊκή κυβέρνηση δεν θα ήθελε να αντιμετωπίσει.
<SPEAKER ID="56" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
Επιτρέψτε μου να ξεκινήσω συμφωνώντας με τον Επίτροπο Figel’ ότι η μετανάστευση απαιτεί, όπως περιέγραψε, μια ισορροπημένη προσέγγιση, ώστε να προστατευθούν τα δικαιώματα όσων χρειάζονται προστασία και να καταπολεμηθεί η λαθρομετανάστευση. Η κ. Klamt και η κ. Roure ορθώς εξέφρασαν την ανησυχία τους για αναφορές σχετικά με μετανάστες που εγκαταλείφθηκαν στην έρημο. Αυτό είναι σαφώς απαράδεκτο και υπογραμμίζει την ανάγκη συνεργασίας και βοήθειας προς τρίτες χώρες, ώστε να υπάρξει καλύτερη διαχείριση της μετανάστευσης.
<P>
Σε μια σθεναρή παρέμβαση, ο κ. Watson επέστησε την προσοχή στην εγγύτητα και τη σημασία της Αφρικής για τα συμφέροντα της Ευρωπαϊκής Ένωσης. Στο θέμα αυτό αναφέρθηκαν επίσης στις παρεμβάσεις τους οι κ.κ. Barón Crespo, Cavada και Brok. Αυτό βεβαίως ισχύει· είναι μια γνώμη με την οποία συμφωνώ πλήρως. Για τον λόγο αυτόν, είμαι πολύ υπερήφανος για το γεγονός ότι κατά τη διάρκεια του έτους η Ευρωπαϊκή Ένωση επέδειξε τέτοια δράση. Αυτό αποδείχθηκε πριν από τη Διάσκεψη Κορυφής του Gleneagles – όταν ελήφθησαν αποτελεσματικές αποφάσεις για τον διπλασιασμό των επιπέδων της διμερούς διεθνούς βοήθειας που παρέχουν τα κράτη μέλη της Ευρωπαϊκής Ένωσης· στη συνέχεια, για μία ακόμα φορά, στη Διάσκεψη Κορυφής του Gleneagles, όπου υπήρξε περαιτέρω δράση για τη διασφάλιση της πολυμερούς παραγραφής των χρεών για πολλές από τις υπερχρεωμένες φτωχότερες χώρες· και, εν συνεχεία, τον Σεπτέμβριο στη Διάσκεψη Κορυφής για την Ανασκόπηση της Χιλιετίας, όπου τα πρωτοπόρα ευρωπαϊκά έθνη εργάστηκαν από κοινού, προκειμένου να διασφαλιστεί μια ατζέντα που θα ήταν προοδευτική προάγοντας τα συμφέροντα των Ηνωμένων Εθνών ενόψει των προκλήσεων του επόμενου αιώνα.
<P>
Ο κ. Catania επέκρινε τη συνεργασία του Συμβουλίου με τη Λιβύη, αλλά σε αυτό το σημείο φοβούμαι ότι πρέπει να διαφωνήσω μαζί του. Το Συμβούλιο δεν συμμερίζεται την άποψή του. Ο διάλογος για τη μετανάστευση με τη Λιβύη υπογραμμίζει τις προσδοκίες της Ευρωπαϊκής Ένωσης από τη Λιβύη σε τομείς όπως τα ανθρώπινα δικαιώματα, και πιστεύουμε ότι είναι σημαντικό να επηρεαστεί η συμπεριφορά της Λιβύης και η δέσμευσή της απέναντι στα ανθρώπινα δικαιώματα μέσω μιας ολοκληρωμένης συνεργασίας.
<SPEAKER ID="57" LANGUAGE="EN" NAME="Ján Figeľ," AFFILIATION="μέλος της Επιτροπής">
<P>
Η μετανάστευση έχει πολλές αιτίες. Πρέπει να εξετάσουμε, και να αντιμετωπίσουμε, αυτές τις βαθύτερες αιτίες και πρέπει να ενεργήσουμε πολύ περισσότερο από ό,τι μέχρι σήμερα. Το φαινόμενο αυτό όχι μόνο αυξάνεται, αλλά έχει όλο και μεγαλύτερη επίδραση στη σημερινή μας κατάσταση. Θα σας υπενθυμίσω μόνο ότι πριν από πολλά χρόνια –πριν από 60 ή περισσότερα χρόνια– άτομα από την Ευρώπη δραπέτευαν σε άλλες ηπείρους. Τώρα, η Ευρώπη είναι ένα ελκυστικό μέρος. Δεν θα πρέπει να είμαστε απαθείς μπροστά στα αποτελέσματα της ολοκλήρωσης. Θα πρέπει να είμαστε ενεργοί όσον αφορά τη συμμετοχή στην αλληλεγγύη και τη δικαιοσύνη, ως ακρογωνιαίους λίθους του ευρωπαϊκού μας οίκου, με τους λαούς που βρίσκονται γύρω από την Ευρώπη. Πιστεύω ότι ο σεβασμός των ανθρωπίνων δικαιωμάτων, ο πολιτισμός των ανθρωπίνων δικαιωμάτων και η ενσωμάτωση των ανθρωπίνων δικαιωμάτων σε όλες τις υπόλοιπες πολιτικές με τους εταίρους μας, με τις χώρες προέλευσης και με τις χώρες διέλευσης, θα πρέπει να γίνουν μόνιμο μέρος των σχέσεων ή των κριτηρίων μας.
<P>
Το Σώμα θα συζητήσει αργότερα το απόγευμα τη στρατηγική της Ένωσης για την Αφρική. Σήμερα, η ΕΕ δωρίζει το 60% του συνολικού ποσού βοήθειας στην Αφρική. Είναι μακράν το μεγαλύτερο ποσοστό σε σύγκριση με άλλες χώρες και οργανώσεις στον υπόλοιπο κόσμο. Θα βοηθήσουμε να ξεπεραστούν πολλά προβλήματα –και όπως αναφέραμε, θα βοηθήσουμε τους ανθρώπους να έχουν μέλλον στις χώρες τους– όχι μόνο με τη βοήθεια, αλλά και με πολιτικές που θα προάγουν βασικές αξίες, την εκπαίδευση και καλύτερες συνθήκες διαβίωσης.
<P>
Θα ήθελα να ολοκληρώσω διαβεβαιώνοντάς σας, κύριε Πρόεδρε, ότι θα συζητήσουμε το θέμα στην αυριανή ακρόαση του Ευρωπαϊκού Κοινοβουλίου. Είμαστε όλο και πιο ανεξάρτητοι και, όπως ανέφερε η κ. Buitenweg, το ευρωπαϊκό σχέδιο αφορά πραγματικά τον πολιτισμό: πολιτισμό όχι μόνο για εμάς αλλά και για τον κόσμο γενικότερα. 
<SPEAKER ID="58" LANGUAGE="" NAME="Πρόεδρος. –" AFFILIATION="">
<P>
   Κύριε Díaz de Mera García Consuegra, έχετε το λόγο βάσει του άρθρου 145. 
<SPEAKER ID="59" LANGUAGE="ES" NAME="Agustín Díaz de Mera García Consuegra (PPE-DE ). –" AFFILIATION="">
<P>
   Κύριε Πρόεδρε, επιθυμώ απλώς να απαντήσω στον κ. Barón λέγοντας τα ακόλουθα: πριν από σήμερα το απόγευμα, έτρεφα σεβασμό για τον κ. Barón, μεγάλο σεβασμό· ακούγοντάς τον, και βλέποντας τη μεγάλη προσπάθεια που κατέβαλε για να καταστρέψει αυτόν τον σεβασμό, το πέτυχε: δεν τρέφω πλέον καθόλου σεβασμό για εκείνον.
<P>
Ένα άλλο ζήτημα: χάριν της κοινοβουλευτικής ευγένειας, κύριε Πρόεδρε, δεν θα πω ότι αυτά που είπε ο κ. Barón για μένα τον καθιστούν ανάξιο και απρεπή· θα πω ότι χρησιμοποίησε ανάξια και απρεπή γλώσσα, όχι ότι ο ίδιος είναι ανάξιος και απρεπής.
<P>
Τέλος, κύριε Πρόεδρε, στη χώρα μου ο κ. Barón είπε κάποτε: «Αποτελώ εθνικό κεφάλαιο». Απέδειξε ότι στην πραγματικότητα δεν αποτελεί εθνικό κεφάλαιο: αποτελεί εθνικό κεφάλαιο διαφόρων κρατών. Όταν ομιλεί και συμπεριφέρεται έτσι, αυτό είναι ο κ. Barón.
<P>
Τέλος, είμαι περήφανος που αφιέρωσα ένα μέρος της ζωής μου στην ασφάλεια όλων των Ισπανών. Πολλές άγρυπνες νύχτες. Τι κρίμα, κύριε Πρόεδρε· τι κρίμα που όταν οι άνθρωποι δεν διαθέτουν επιχειρήματα πρέπει να καταφεύγουν σε ύβρεις· τι κρίμα που όταν οι άνθρωποι δεν διαθέτουν επιχειρήματα ή ιδέες πρέπει να χρησιμοποιούν τέτοια γλώσσα. Ο κ. Barón απέδειξε ότι, όταν πρόκειται για το παρόν αλλά και για άλλα θέματα, δεν έχει ιδέα για ποιο πράγμα ομιλεί. 
<SPEAKER ID="60" LANGUAGE="" NAME="Πρόεδρος. –" AFFILIATION="">
<P>
   Κύριε Barón Crespo, έχετε και εσείς τον λόγο επί προσωπικού ζητήματος. Δεν θα ανοίξουμε συζήτηση για το θέμα· μόνο για κάτι που σας αφορά και θέλετε να διευκρινίσετε. 
<SPEAKER ID="61" LANGUAGE="ES" NAME="Enrique Barón Crespo (PSE ). –" AFFILIATION="">
<P>
   Κύριε Πρόεδρε, μια προσεκτική ματιά στα πρακτικά θα αποκαλύψει ότι δεν αναφέρθηκα προσωπικά στον κ. Díaz de Mera. Εν πάση περιπτώσει, δεν πρόκειται να απαντήσω στα απαράδεκτα σχόλια που έκανε· θα ήθελα απλώς να του επισημάνω ότι υπάρχει ένα καταλληλότερο μέρος για να διατυπώσει τις σοβαρές και αβάσιμες επικρίσεις του για την ισπανική κυβέρνηση, που είναι το Κογκρέσο των Αντιπροσώπων, στην οδό San Jerónimo, στη Μαδρίτη –και μπορώ να δώσω στον κ. Díaz de Mera τη διεύθυνσή του– αλλά η δουλειά μας εδώ είναι να εξετάζουμε τα ευρωπαϊκά θεσμικά όργανα, όχι την ισπανική κυβέρνηση. 
<SPEAKER ID="62" LANGUAGE="" NAME="Πρόεδρος. –" AFFILIATION="">
<SPEAKER ID="63" LANGUAGE="" NAME="Πρόεδρος. –" AFFILIATION="">
<SPEAKER ID="64" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
Το Ιράν έχει τεράστιες προοπτικές: διαθέτει νεαρό, μορφωμένο πληθυσμό, τα δύο τρίτα του οποίου είναι κάτω των 30 ετών. Πολλοί Ιρανοί έχουν εξαιρετικά επιχειρηματικό πνεύμα. Σε συνδυασμό με τους πολλούς φυσικούς πόρους του Ιράν –ιδιαίτερα το πετρέλαιο και τα μεταλλεύματα– αυτό θα συμβάλει σε μια δραστήρια οικονομία και κοινωνία, εάν η νέα κυβέρνηση μπορέσει να δημιουργήσει έναν πολιτισμό ευκαιριών βάσει του κράτους δικαίου.
<P>
Από το 1998, η Ευρωπαϊκή Ένωση ακολουθεί μια πολιτική συνεργασίας με το Ιράν. Η συνεργασία μας έχει ως κίνητρο την ισχυρή επιθυμία μας να ενθαρρύνουμε την πρόοδο σε τομείς όπου οι πολιτικές του Ιράν προκαλούν σοβαρές ανησυχίες. Εδώ συμπεριλαμβάνονται τα πυρηνικά προγράμματα και τα προγράμματα βαλλιστικών πυραύλων του Ιράν, η προσέγγισή του απέναντι στην τρομοκρατία και η ειρηνευτική διαδικασία στη Μέση Ανατολή, καθώς επίσης και τα ανθρώπινα δικαιώματα.
<P>
Ως εκ τούτου, επιτρέψτε μου να ξεκινήσω με το τελευταίο θέμα. ´Όταν το 2002 και το 2003 ήρθε στο φως η απόκρυψη εκ μέρους του Ιράν σημαντικών στοιχείων σχετικά με το πυρηνικό του πρόγραμμα, η συνηθισμένη διαδικασία θα έπρεπε να είναι η παραπομπή του Ιράν στο Συμβούλιο Ασφαλείας των Ηνωμένων Εθνών από το διοικητικό συμβούλιο του Διεθνούς Οργανισμού Ατομικής Ενέργειας (ΔΟΑΕ). Αποφασίσαμε να βρούμε έναν τρόπο που θα έδινε στο Ιράν την ευκαιρία να διασκεδάσει τις ανησυχίες και να αποδείξει ότι οι στόχοι του πυρηνικού προγράμματός του ήταν απολύτως ειρηνικοί. Το διοικητικό συμβούλιο του ΔΟΑΕ συμφώνησε να καθυστερήσει την παραπομπή στο Συμβούλιο Ασφαλείας, ώστε να δώσει μια ευκαιρία στην ευρωπαϊκή πρωτοβουλία. Στο επίκεντρο αυτής της πρωτοβουλίας ήταν μια πρόταση σύμφωνα με την οποία το Ιράν θα έπρεπε να ανακτήσει την εμπιστοσύνη, αναστέλλοντας όλες τις δραστηριότητες εμπλουτισμού του ουρανίου και επανεπεξεργασίας, παράλληλα με τη συζήτηση αμοιβαίως αποδεκτών, μακροχρόνιων ρυθμίσεων.
<P>
Ζητήσαμε μετ’ επιτάσεως από το Ιράν να επαναφέρει την πλήρη αναστολή και να επιστρέψει στο τραπέζι των διαπραγματεύσεων βάσει της συμφωνίας του Παρισιού. Η Ευρωπαϊκή Ένωση έχει καταστήσει σαφές ότι είμαστε πρόθυμοι να συνεργαστούμε με το Ιράν και, στο πλαίσιο μιας μακροχρόνιας συνεργασίας, να ανοίξουμε την πόρτα στη στενότερη οικονομική, πολιτική και κοινωνική συνεργασία. Το ψήφισμα που ενέκρινε το διοικητικό συμβούλιο του ΔΟΑΕ στις 24 Σεπτεμβρίου καθιστά σαφές το μέγεθος της διεθνούς ανησυχίας για την απόφαση του Ιράν. Παραμένει να δούμε πώς θα απαντήσει το Ιράν. Το Ιράν έχει τώρα την ευκαιρία να συμμορφωθεί με τις απαιτήσεις του διοικητικού συμβουλίου του ΔΟΑΕ. Ελπίζουμε ότι θα επιλέξει αυτήν την εποικοδομητική οδό.
<P>
Θα επανέλθω τώρα στα ανθρώπινα δικαιώματα, έναν τομέα στον οποίο η Προεδρία του Ηνωμένου Βασιλείου είχε λόγο να είναι ενεργή τους τελευταίους τρεις μήνες, λόγω των σοβαρών και συνεχιζόμενων παραβιάσεων. Κατά την περίοδο της θητείας του Προέδρου Χαταμί από το 1997 έως το 2001, αναδύθηκε ένας έντονα ελεύθερος Τύπος, μια όλο και μεγαλύτερη κοινωνία των πολιτών και πολιτικές ισότητες σε εμβρυϊκό στάδιο. Η πρόοδος ήταν αβέβαιη αλλά, παρόλα αυτά, πραγματική. Δυστυχώς, το Ιράν έχασε έδαφος σε αυτούς τους τομείς τα τελευταία πέντε χρόνια. Ελπίζω ότι η νέα κυβέρνηση του Ιράν θα αφιερώσει και πάλι την προσοχή της σε αυτόν τον τομέα.
<P>
Ένας από τους τομείς όπου το Ιράν δεν τηρεί τις διεθνείς υποχρεώσεις του είναι η τιμωρία ανήλικων παραβατών. Συνεχίζουμε να λαμβάνουμε αναφορές για παιδιά που καταδικάζονται σε θάνατο και, σε ορισμένες φοβερές περιπτώσεις, οι καταδίκες φαίνεται ότι έχουν εκτελεστεί. Η καταδίκη ανθρώπων σε θάνατο για εγκλήματα που έχουν διαπραχθεί σε ηλικία κάτω των 18 ετών αποτελεί σαφή παραβίαση των υποχρεώσεων του Ιράν σύμφωνα με το διεθνές δίκαιο. Τον Ιανουάριο, η Επιτροπή του ΟΗΕ για τα Δικαιώματα των Παιδιών ζήτησε μετ’ επιτάσεως από το Ιράν να θέσει τέλος σε αυτήν την πρακτική. Κάτι τέτοιο είναι σαφώς επιβεβλημένο. Η Ευρωπαϊκή Ένωση ασκεί πιέσεις στο Ιράν ώστε να εγγυηθεί ότι δεν θα υπάρχουν τέτοιες καταδίκες και ότι θα θεσπιστεί χωρίς καθυστέρηση νέα νομοθεσία που θα τις θέσει εκτός νόμου.
<P>
Τους τελευταίους μήνες έχει πληγεί επίσης η ελευθερία της έκφρασης. Έχουν συλληφθεί πολλοί υπερασπιστές των ανθρωπίνων δικαιωμάτων, δημοσιογράφοι και χρήστες του Διαδικτύου. Γνωρίζω ότι πολλοί αξιότιμοι βουλευτές ανησυχούν εξίσου για αυτά τα θέματα. Ως εκ τούτου, θέλω να αναφέρω ιδιαίτερα τον εμπνευσμένο ερευνητή δημοσιογράφο, υπερασπιστή των ανθρωπίνων δικαιωμάτων και τώρα κρατούμενο συνείδησης, Akbar Ganji, ο οποίος παραμένει στη φυλακή όπου έχει περάσει το μεγαλύτερο μέρος των τελευταίων πέντε ετών. Η Ευρωπαϊκή Ένωση έχει επανειλημμένως ζητήσει την απελευθέρωσή του, και ελπίζω σήμερα ότι οι ιρανικές αρχές θα εξετάσουν τώρα το θέμα αυτό ως θέμα προτεραιότητας.
<SPEAKER ID="65" LANGUAGE="" NAME="" AFFILIATION="Αντιπροέδρου">
<SPEAKER ID="66" LANGUAGE="EN" NAME="Ján Figeľ," AFFILIATION="μέλος της Επιτροπής">
<P>
Από αυτήν την άποψη, θα ήθελα να εκφράσω την εκτίμησή μου για το έργο που ανέλαβε η αντιπροσωπεία για τις σχέσεις με το Ιράν, υπό τη δυναμική προεδρία της κ. Angelika Beer. Ελπίζω ότι στους ερχόμενους μήνες θα είστε σε θέση να αναπτύξετε επαφές με τους συνομιλητές σας από τα μέλη της ιρανικής βουλής (ματζλίς), καθώς και με όσο το δυνατόν μεγαλύτερο φάσμα της ιρανικής κοινωνίας.
<P>
Όσον αφορά τον πιο συγκεκριμένο διμερή διάλογο σχετικά με τα ανθρώπινα δικαιώματα, τον οποίον εγκαινιάσαμε το 2002, παρέχει ένα διαρθρωμένο φόρουμ που επιτρέπει την επίσημη συζήτηση επί μεμονωμένων υποθέσεων, καθώς και επί ενός ευρέος φάσματος θεμάτων ανθρωπίνων δικαιωμάτων που προκαλούν ανησυχία, βάσει σαφών κριτηρίων αξιολόγησης. Επίσης, περιλαμβάνει μια στρογγυλή τράπεζα στην οποία συμμετέχει ευρύ φάσμα φορέων της κοινωνίας των πολιτών, καθώς και κοινοβουλευτικών εκπροσώπων. Παραμένει ένα από τα μέσα διά των οποίων η ΕΕ μπορεί να έχει μια βιώσιμη συμβολή στην ενίσχυση της συστημικής αλλαγής και στην επί τόπου βελτίωση της κατάστασης των ανθρωπίνων δικαιωμάτων.
<P>
Ωστόσο, η τελευταία σύνοδος του διαλόγου για τα ανθρώπινα δικαιώματα πραγματοποιήθηκε προ ενός έτους τουλάχιστον. Επιδιώξαμε τη διεξαγωγή συνόδου τον Σεπτέμβριο, αλλά κάτι τέτοιο αποδείχθηκε αδύνατον λόγω της μη επιβεβαίωσης από την ιρανική πλευρά. Στο περιθώριο της Γενικής Συνέλευσης των Ηνωμένων Εθνών, η συνάδελφός μου Επίτροπος Ferrero-Waldner είπε στον κ. Manouchehr Mottaki, τον Υπουργό Εξωτερικών του Ιράν, ότι θα ήταν σημαντικό για το Ιράν να επιβεβαιώσει τη δέσμευσή του στον διάλογο ΕΕ-Ιράν για τα ανθρώπινα δικαιώματα συμφωνώντας για την ημερομηνία σύντομης συνάντησης. Ακόμα αναμένουμε την απάντηση του Ιράν.
<P>
Όσον αφορά τη σημερινή κατάσταση των ανθρωπίνων δικαιωμάτων στο Ιράν, υπάρχει όλο και μεγαλύτερος λόγος ανησυχίας, όπως φαίνεται από το παράδειγμα της συνεχιζόμενης φυλάκισης του κ. Akbar Ganji –όπως ανέφερε ο κ. Alexander– και του υποστηρικτή του και δικηγόρου, κ. Abdolfattah Soltani. Υπάρχουν και άλλα σοβαρά ζητήματα που προκαλούν ανησυχία, τα οποία ανέκυψαν πρόσφατα: οι περιπτώσεις καταδίκης ανηλίκων σε θάνατο, παρά την ύπαρξη μορατόριουμ σχετικά με αυτήν την ποινή· η σύλληψη μελών του δόγματος Μπαχάι· η εκτεταμένη χρήση βίας για την καταστολή αναταραχών στις επαρχίες του Κουζεστάν και του Κουρδιστάν· και η συνεχής καταπίεση της ελευθερίας του Τύπου. Όλα αυτά τα θέματα προκαλούν έντονη ανησυχία.
<P>
Από το 2002, η Επιτροπή έχει τεθεί επικεφαλής συνομιλιών για τη σύναψη Συμφωνίας Εμπορίου και Συνεργασίας με το Ιράν. Αυτές οι συνομιλίες διεξάγονται παράλληλα με τις διαπραγματεύσεις στις οποίες είναι επικεφαλής η Προεδρία της ΕΕ για μια Συμφωνία Πολιτικού Διαλόγου. Αυτά τα δύο πεδία είναι αδιαίρετα και αμοιβαίως ενισχυόμενα. Εξαρτώνται επίσης από τη γενική πολιτική ατμόσφαιρα. Ίσως θυμάστε πως, όταν ξέσπασε για πρώτη φορά η πυρηνική κρίση το 2003, χρειάστηκε να αναστείλουμε τις συζητήσεις μας για τη Συμφωνία Εμπορίου και Συνεργασίας και για τη Συμφωνία Πολιτικού Διαλόγου. Οι συζητήσεις αυτές ξεκίνησαν εκ νέου μετά την υπογραφή της συμφωνίας του Παρισιού τον Νοέμβριο του 2004, η οποία βοήθησε στην εκ νέου δημιουργία ενός πιο ευνοϊκού πολιτικού περιβάλλοντος.
<P>
Ο όγδοος –και έως σήμερα ο τελευταίος– γύρος των διαπραγματεύσεων διεξήχθη στην Τεχεράνη στις 12 και 13 Ιουλίου 2005. Πράγματι, έως την πιο πρόσφατη κρίση για το πυρηνικό πρόβλημα, οι διαπραγματευτές μας είχαν σημειώσει μεγάλη πρόοδο.
<P>
Αυτό με οδηγεί να εκθέσω συνοπτικά το πού βρισκόμαστε αναφορικά με το πυρηνικό ζήτημα, συμπεριλαμβανομένων των επιπτώσεών του στη Συμφωνία Εμπορίου και Συνεργασίας μετά την έγκριση του από 24ης Σεπτεμβρίου ψηφίσματος του Διεθνούς Οργανισμού Ατομικής Ενέργειας. Η συνεδρίαση του Συμβουλίου «Γενικές Υποθέσεις και Εξωτερικές Σχέσεις» της 3ης Οκτωβρίου επιβεβαίωσε ότι η ΕΕ παραμένει σταθερά ενωμένη γύρω από την προσέγγιση Ε3της τρόικας της Ευρωπαϊκής Ένωσης. Αυτή η ισχυρή αίσθηση ευρωπαϊκής αλληλεγγύης γύρω από τη θέση Ε3 αποτελεί την πλατφόρμα γύρω από την οποία μπορεί να συσπειρωθεί η ενωμένη διεθνής κοινότητα, προκειμένου να ενισχύσει τη δράση και να στηρίξει τις εξαιρετικές προσπάθειες που επιδεικνύει ο ΔΟΑΕ και ο γενικός γραμματέας του, κ. Mohammad ElBaradei.
<P>
Μια ενωμένη ΕΕ μπορεί επίσης να αποτελέσει τη βάση επί της οποίας η διεθνής κοινότητα μπορεί να στείλει στο Ιράν το σαφές μήνυμα ότι, ενώ όσον αφορά το άρθρο IV της Συνθήκης περί Μη Διάδοσης των Πυρηνικών Όπλων –ΣΜΔ– το Ιράν έχει το αναπαλλοτρίωτο δικαίωμα να αναπτύξει την έρευνα, την παραγωγή και τη χρήση πυρηνικής ενέργειας για ειρηνικούς σκοπούς –και αυτό χωρίς διακρίσεις– χρειαζόμαστε αντικειμενικές εγγυήσεις σχετικά με τον αποκλειστικά ειρηνικό χαρακτήρα του πυρηνικού προγράμματος του Ιράν.
<SPEAKER ID="67" LANGUAGE="DE" NAME="Michael Gahler," AFFILIATION="εξ ονόματος της Ομάδας PPE-DE">
<P>
Το Σώμα δεν πρόκειται να δεχτεί συμβιβασμούς ως προς τα ανθρώπινα δικαιώματα. Είμαστε γενικά κατά της θανατικής ποινής και έτσι θα απαιτήσουμε με μεγάλη ενεργητικότητα να σταματήσει η εκτέλεση ανηλίκων και να μην επιβάλλεται θανατική ποινή σε κανένα άτομο που διέπραξε έγκλημα σε ηλικία μικρότερη των 18 ετών. Ευχαριστώ επίσης την Προεδρία διότι ήταν τόσο σαφής σε σχέση με την επανάληψη του διαλόγου για τα ανθρώπινα δικαιώματα.
<P>
Περιμένουμε από την Επιτροπή να διαθέσει πόρους από την Ευρωπαϊκή Πρωτοβουλία για τη Δημοκρατία και τα Ανθρώπινα Δικαιώματα προκειμένου να μας δώσει τη δυνατότητα να συνεργαστούμε εντατικότερα με την ιρανική κοινωνία των πολιτών και ευχαριστώ τον Επίτροπο Figel’ που ανέφερε αρκετούς τομείς όπου μπορούμε να το κάνουμε αυτό. Αν δεν υπάρξει ουσιαστική βελτίωση στην κατάσταση των ανθρωπίνων δικαιωμάτων, θα είναι αδύνατο να ολοκληρωθούν οι διαπραγματεύσεις για τη συμφωνία εταιρικής σχέσης και συνεργασίας.
<SPEAKER ID="68" LANGUAGE="IT" NAME="Pasqualina Napoletano," AFFILIATION="εξ ονόματος της Ομάδας PSE">
<P>
   Κυρία Πρόεδρε, κυρίες και κύριοι, κύριε Alexander, κύριε Επίτροπε, η απόφαση των ιρανικών αρχών να διακόψουν τις συνομιλίες με τις τρεις ευρωπαϊκές χώρες που ενεργούν ως διαπραγματευτές είναι ανησυχητική. Θα ήθελα, ωστόσο, να δηλώσω σαφώς ευθύς εξαρχής ότι αποκλείουμε οποιαδήποτε στρατιωτική λύση σε αυτήν την κρίση.
<P>
Από την πλευρά του, το Ιράν οφείλει να αναστείλει κάθε δραστηριότητα που αποσκοπεί στην παραγωγή πυρηνικών όπλων. Οφείλει να το πράξει, γιατί έχει υπογράψει τη Συνθήκη για τη μη διάδοση των πυρηνικών όπλων και έχει επίσης δεσμευθεί να εφαρμόσει και το πρόσθετο πρωτόκολλο της Συνθήκης. Υποστηρίζουμε συνεπώς ανεπιφύλακτα το ψήφισμα του Διοικητικού Συμβουλίου του Διεθνούς Οργανισμού Ατομικής Ενέργειας, το οποίο ανέθεσε στον Πρόεδρό του κ. El Baradei –ο οποίος εν τω μεταξύ επάξια τιμήθηκε με το Νόμπελ Ειρήνης– να συνεχίσει τις προσπάθειες των διαπραγματεύσεων.
<P>
Συμφωνούμε επίσης με το ψήφισμα του Ευρωπαϊκού Συμβουλίου της 3ης Οκτωβρίου. Η συμφωνία μας δεν είναι καθόλου τυπική, καθώς θεωρούμε ότι η προσέγγιση αυτή είναι ιδιαίτερα συνετή. Πράγματι, όπως είναι σε όλους γνωστό και όπως γνωρίζουν καλά οι ιρανικές αρχές και επεσήμανε ο κ. Alexander, το ζήτημα αυτό εμπίπτει στις αρμοδιότητες του Συμβουλίου Ασφαλείας των Ηνωμένων Εθνών. Κατά συνέπεια, η απόφαση να μην εφαρμοσθεί μια διαδικασία που θα μπορούσε να οδηγήσει στην κλιμάκωση, είναι μια επιλογή που ενισχύει ακόμη περισσότερο τη διαπραγματευτική οδό, προσφέροντας στο Ιράν μια ευκαιρία που δεν πρέπει να χάσει.
<P>
Θα ήθελα να κλείσω με μια έκκληση προς το Συμβούλιο όσον αφορά το ζήτημα των ανθρωπίνων δικαιωμάτων, στο οποίο αναφέρθηκαν όλοι. Στο ψήφισμά μας έχουμε συμπεριλάβει όλες τις περιπτώσεις που ανέφερε ο κ. Alexander. Θα ήθελα να ενθαρρύνω την Επιτροπή και το Συμβούλιο να συνεχίσουν αυτήν την πολιτική διαλόγου, χωρίς να διαχωρίζουν ποτέ τα ζητήματα των ανθρωπίνων δικαιωμάτων από τις εμπορικές συμφωνίες με το Ιράν. 
<SPEAKER ID="69" LANGUAGE="PL" NAME="Janusz Onyszkiewicz," AFFILIATION="εξ ονόματος της Ομάδας ALDE">
<SPEAKER ID="70" LANGUAGE="DE" NAME="Angelika Beer," AFFILIATION="εξ ονόματος της Ομάδας Verts/ALE">
<P>
   Κυρία Πρόεδρε, κύριε Alexander, κύριε Figeľ, σας ευχαριστώ για όσα είπατε και για την προσοχή που δώσατε στο θέμα των ανθρωπίνων δικαιωμάτων, γιατί όλοι γνωρίζουμε ότι η ειρήνη είναι προϋπόθεση για τα ανθρώπινα δικαιώματα και το αντίστροφο.
<P>
Δεν αμφιβάλλω ότι συμφωνούμε ως προς αυτόν τον στόχο και πρέπει να αναζητήσουμε τρόπους για να αφήσουμε τις πόρτες ανοιχτές, γιατί οι άνθρωποι του Ιράν έχουν προσδοκίες από εμάς –οι άνθρωποι με τους οποίους έχουμε επαφές, οι δημοσιογράφοι που γνωρίζουμε, οι οργανώσεις για τα ανθρώπινα δικαιώματα και ασφαλώς οι νομπελίστες. Επίσης, περιμένουν να δώσουμε μια ευκαιρία στη διπλωματική οδό. Στο σημείο αυτό υποστηρίζω όσα είπε η Επίτροπος Ferrero-Waldner. Μιλήσαμε μαζί τους αυτήν την εβδομάδα. Πρέπει να γυρίσουμε την πλάτη στο Συμβούλιο Ασφαλείας και να αναζητήσουμε πολιτικές λύσεις.
<P>
Για τους ίδιους λόγους, ανησυχούμε και για τα ανθρώπινα δικαιώματα. Δεν είναι συνηθισμένο για εμάς να μιλάμε διαρκώς για τα ανθρώπινα δικαιώματα, όμως ο διάλογος για τα ανθρώπινα δικαιώματα είναι ένα από τα πράγματα που διακόπηκαν με την εκλογή του Προέδρου Ahmadinejad και η κατάσταση των ανθρωπίνων δικαιωμάτων χειροτερεύει. Η Τεχεράνη έστειλε επίσημους εκπροσώπους για να παρακολουθήσουν αυτήν τη συζήτηση και τους απευθύνω έκκληση να μας διευκρινίσουν αν βρίσκεται ακόμα στην ζωή ο Akbar Ganji, να φροντίσουν να απελευθερωθεί άμεσα και χωρίς όρους, μαζί με τον δικηγόρο του που επισκέφθηκε τον Ιούλιο το Σώμα και συζήτησε μαζί μας για τα ζητήματα αυτά. Σε αυτό αποσκοπεί το ψήφισμά μας και το λέω πολύ σοβαρά. Θα χαιρόμουν αν η Επιτροπή και το Συμβούλιο μας υποστήριζαν σε αυτό. 
<SPEAKER ID="71" LANGUAGE="NL" NAME="Erik Meijer," AFFILIATION="εξ ονόματος της Ομάδας GUE/NGL">
<SPEAKER ID="72" LANGUAGE="NL" NAME="Bastiaan Belder," AFFILIATION="εξ ονόματος της Ομάδας IND/DEM">
<P>
   . Κυρία Πρόεδρε, πριν από δέκα έτη, ο ιρανός στιχουργός Said εξέδωσε ένα δυνατό λογοτεχνικό ημερολόγιο με τίτλο «Το μακρύ χέρι των μουλάδων, σημειώσεις από την εξορία μου». Αυτό το μακρύ χέρι όσων βρίσκονται στην εξουσία της Ισλαμικής Δημοκρατίας του Ιράν είναι σίγουρα σήμερα πολύ γνωστό στη βρετανική Προεδρία. Τα τρομοκρατικά πλοκάμια της Τεχεράνης φτάνουν ακόμη και στα νότια της γειτονικής της χώρας, του Ιράκ. Αυτό το μακρύ χέρι είναι η αιτία της βάναυσης καταπίεσης που εξακολουθεί να υπάρχει στη χώρα και της σοβαρής αποσταθεροποίησης στο εξωτερικό.
<P>
Θα ήθελα να ρωτήσω το Συμβούλιο και την Επιτροπή πώς μπορούμε να εμποδίσουμε αυτό το μακρύ χέρι του μουλάδων να προσφύγει στα πυρηνικά όπλα. Σε κάθε περίπτωση, θα πρέπει να κάνετε αφόρητα υψηλό το πολιτικό τίμημα για τον Πρόεδρο Ahmadinejad. Συγκεκριμένα, αυτό σημαίνει ότι εμείς, από κοινού με την κυβέρνηση των ΗΠΑ, θα πρέπει πραγματικά να αφήσουμε ανοικτές όλες τις επιλογές όσον αφορά την Τεχεράνη. Εξάλλου, οι μουλάδες είναι αρκετά ικανοί να ταπεινώνονται από μόνοι τους.
<SPEAKER ID="73" LANGUAGE="LV" NAME="Ģirts Valdis Kristovskis," AFFILIATION="εξ ονόματος της Ομάδας UEN">
<P>
Ποια ήταν η απάντηση που έλαβαν; Η απάντηση του Ιράν ήταν σαφής – η παραβίαση της Συμφωνίας του Παρισιού και άλλων συμφωνιών, η απόκρυψη των παραβιάσεων και η συνέχιση της παραγωγής ενέργειας για πυρηνικά όπλα. Επίσης, ο Οργανισμός Ατομικής Ενέργειας ορθώς δηλώνει στο από 24ης Σεπτεμβρίου ψήφισμά του ότι οι δραστηριότητες του Ιράν δημιουργούν έλλειψη εμπιστοσύνης και ότι η περαιτέρω δράση εμπίπτει στην αρμοδιότητα του Συμβουλίου Ασφαλείας του ΟΗΕ. Με αυτό το δεδομένο, πρέπει να κατανοήσουμε ότι ο πολιτικός διάλογος ως προληπτικό μέσο για την αντιμετώπιση των απειθών και προκλητικών ενεργειών του Ιράν φτάνει σε κρίσιμο σημείο. Ωστόσο, αυτό προκαλεί την αίσθηση ότι τόσο στο σημερινό ψήφισμα όσο και στην ανακοίνωση του Συμβουλίου της 3ης Οκτωβρίου δεν υπάρχει αποφασιστικότητα για να διαβιβασθεί το θέμα αυτό στο Συμβούλιο Ασφαλείας του ΟΗΕ. Ίσως αυτό συμβαίνει διότι το Συμβούλιο και εμείς στο Ευρωπαϊκό Κοινοβούλιο δεν έχουμε πεισθεί πραγματικά για τη βούληση του Συμβουλίου Ασφαλείας του ΟΗΕ να λάβει αποφάσεις σχετικά με το πυρηνικό πρόγραμμα του Ιράν. Ελπίζω ότι κάνω λάθος, αλλά φαίνεται ότι οι πρόσφατες αποφάσεις της διεθνούς κοινότητας εξακολουθούν να επιτρέπουν στους κυβερνητικούς κύκλους του Ιράν να δρουν όπως θέλουν. 
<SPEAKER ID="74" LANGUAGE="DE" NAME="Hans-Peter Martin (NI ). –" AFFILIATION="force de frappe">
<SPEAKER ID="75" LANGUAGE="EN" NAME="Jana Hybášková (PPE-DE ). –" AFFILIATION="">
<P>
   Κυρία Πρόεδρε, κύριε Alexander, ενθυμούμαι ακόμη την κατάσταση προ δεκαπενταετίας, όταν μια ιρανική αντιπροσωπεία προσέγγισε την Τσεχοσλοβακία που μόλις είχε απελευθερωθεί για να αγοράσει τον πυρηνικό εξοπλισμό της για τον πυρηνικό σταθμό του Μπουσίρ. Δεν πιστεύω ότι η κατάσταση έχει αλλάξει πολύ έκτοτε, μολονότι έχω δει Ιρανούς να έρχονται στη Βασόρα μέσω του Shaff al-Arab· μολονότι έχουμε δει βρετανούς στρατιώτες να πεθαίνουν στο Νότιο Ιράκ· μολονότι γνωρίζουμε για τη στήριξη που παρέχει το Ιράν στη Χεσμπολάχ· μολονότι γνωρίζουμε για τις παραβιάσεις των ανθρωπίνων δικαιωμάτων. Φρονώ ότι η σημερινή συγκέντρωσή μας εδώ είναι ο μοναδικός σαφής στόχος.
<SPEAKER ID="76" LANGUAGE="IT" NAME="Lilli Gruber (PSE ). –" AFFILIATION="">
<SPEAKER ID="77" LANGUAGE="EN" NAME="Nicholson of Winterbourne (ALDE ). –" AFFILIATION="μακράν">
<SPEAKER ID="78" LANGUAGE="EN" NAME="Bernat Joan i Marí (Verts/ALE ). –" AFFILIATION="">
<P>
Η κατάσταση των ανθρωπίνων δικαιωμάτων στο Ιράν έχει επιδεινωθεί μετά την «εκλογή» του νέου προέδρου. Ιδιαίτερα, η κατάσταση των γυναικών και των νέων ανθρώπων έχει επιδεινωθεί σημαντικά. Ο αριθμός των δημόσιων εκτελέσεων έχει αυξηθεί. Το καθεστώς έχει καταδικαστεί στα Ηνωμένα Έθνη για παραβιάσεις των ανθρωπίνων δικαιωμάτων περισσότερες φορές από οποιαδήποτε άλλη χώρα του κόσμου: 51 φορές.
<SPEAKER ID="79" LANGUAGE="EN" NAME="Gerard Batten (IND/DEM ). –" AFFILIATION="">
<P>
Εάν το Ιράκ δεν μετατραπεί επιτυχώς σε δημοκρατικό κράτος, τότε ολόκληρη η περιοχή θα αποσταθεροποιηθεί. Ο κ. Figeľ δεν είχε να πει πολλά πέρα από το να προσφέρει περισσότερη διαδικασία διαλόγου και συνεργασίας. Όπως έχει ανακαλύψει η βρετανική κυβέρνηση τα τελευταία πέντε χρόνια, αυτή η προσέγγιση δεν στέφθηκε έως σήμερα με μεγάλη επιτυχία.
<SPEAKER ID="80" LANGUAGE="DE" NAME="Karl von Wogau (PPE-DE ). –" AFFILIATION="">
<P>
   Κυρία Πρόεδρε, κυρίες και κύριοι, την 1η Αυγούστου, το Ιράν άρχισε ξανά στο Ισπαχάν την ανακύκλωση πυρηνικών καυσίμων που συνιστά σαφή παραβίαση της συμφωνίας του Παρισιού. Το Διοικητικό Συμβούλιο του ΔΟΑΕ δήλωσε στις 24 Σεπτεμβρίου ότι βάσει των εμπειριών του παρελθόντος δεν πιστεύει πως το πυρηνικό πρόγραμμα του Ιράν είχε μόνο ειρηνικούς σκοπούς.
<P>
Τι σημαίνει αυτό; Σημαίνει ασφαλώς ότι δεν πρόκειται μόνο για τις σχέσεις μας με το Ιράκ, αλλά και για το μέλλον της συνθήκης για τη μη διάδοση και για τους κινδύνους που απορρέουν από το ότι όλο και περισσότερες κυβερνήσεις αποκτούν πυρηνικά όπλα. Παράλληλα με την αυξανόμενη ροή πληροφοριών για εκτελέσεις ανηλίκων κάτω των 18 ετών και για την καταδίκη κι άλλων, ο Akbar Gandji που είχε καταδικαστεί πριν από περισσότερα από πέντε χρόνια βρίσκεται ακόμα στην φυλακή και η κατάστασή του είναι κρίσιμη.
<SPEAKER ID="81" LANGUAGE="EN" NAME="Richard Howitt (PSE ). –" AFFILIATION="">
<P>
   Κυρία Πρόεδρε, η κατάσταση στο Ιράν βρίσκεται στην κόψη του ξυραφιού. Ωστόσο, επιτρέψτε μου να ξεκινήσω καθιστώντας σαφές, μεταξύ άλλων και στον προτελευταίο ομιλητή, ότι δεν θα βρισκόμασταν εδώ που είμαστε σήμερα χωρίς την επιμελή εργασία της «ΕΕ-3».
<P>
Οι βουλευτές του Κοινοβουλίου ζητούν μια πιο ισχυρή, πιο αποφασιστική ευρωπαϊκή εξωτερική πολιτική. Οι διαπραγματεύσεις μας με το Ιράν αποτελούν παράδειγμα όσων μπορούμε να κάνουμε όταν συνεργαζόμαστε. Για τον λόγο αυτόν, ορθώς το σημερινό ψήφισμα ζητά την επανέναρξη των διαπραγματεύσεων, επιδιώκει τη συμμετοχή τρίτων χωρών διεθνώς στη στήριξη των προσπαθειών μας και όχι ως εναλλακτική λύση για αυτές, και αυτό θα πρέπει να εντάσσεται στο πλαίσιο της συμφωνίας του Παρισιού που συνήφθη τον περασμένο Νοέμβριο. Σε αυτό το πλαίσιο, αισθάνομαι υπερηφάνεια διότι ο Υπουργός Εξωτερικών της Βρετανίας είπε στις 28 Σεπτεμβρίου ότι «δεν τίθεται θέμα να πολεμήσουμε κατά του Ιράν· η λύση μπορεί να βρεθεί μόνο με διπλωματικά μέσα και με διπλωματική πίεση».
<P>
Το σημερινό ψήφισμα ορθώς επίσης υποστηρίζει ότι η έναρξη του διαλόγου ΕΕ-Ιράν για τα ανθρώπινα δικαιώματα θα πρέπει να αντιμετωπιστεί εξίσου σοβαρά με την παύση των συνομιλιών για το πυρηνικό πρόγραμμα του Ιράν. Πράγματι, η Τεχεράνη θέλει να δικαιολογήσει τη σύλληψη του δικηγόρου ανθρωπίνων δικαιωμάτων Abdolfattah Soltani χαρακτηρίζοντάς τον πυρηνικό κατάσκοπο. Τη στιγμή που θα πρέπει να συγχαρούμε θερμά τον κ. ElBaradei για το Νόμπελ Ειρήνης που κέρδισε, επιτρέψτε μου να μην λησμονήσω σήμερα την προηγούμενη τιμηθείσα με το Βραβείο Νόμπελ, την ιρανή δικηγόρο ανθρωπίνων δικαιωμάτων Shirin Ebadi, η οποία δέχεται σήμερα προσωπικές απειλές λόγω του έργου της. Τα θέματα πολιτικών και ανθρωπίνων δικαιωμάτων είναι αλληλένδετα, και χαιρετίζω για άλλη μία φορά τις διαβεβαιώσεις που μου έδωσε σήμερα το απόγευμα ο Προεδρεύων στην έκθεσή του.
<SPEAKER ID="82" LANGUAGE="" NAME="Γεώργιος Καρατζαφέρης (IND/DEM ). –" AFFILIATION="">
<P>
Να μην υιοθετήσουμε ένα επιθετικό ψήφισμα που θα μπορούσε να χρησιμοποιηθεί ως άλλοθι από τους Αμερικανούς για μια μονομερή εισβολή στο Ιράν. Φοβάμαι να ξαναδώ αθώα θύματα όπως στη Μαδρίτη και στο Λονδίνο. Δεν θα ήθελα να ξαναδώ το πετρέλαιο στα 70 και στα 100 δολάρια. Πρέπει λοιπόν να προχωρήσουμε ακολουθώντας μία άλλη οδό: . Να διασκεδάσουμε τους φόβους του Ιράν. Να μειώσουμε τη μισαλλοδοξία του και να αφοπλίσουμε τον φανατισμό του. Ο φανατισμός είναι χειρότερο όπλο και από τα πυρηνικά.
<P>
Ο Deng Xiaoping έλεγε: «Δεν στριμώχνεις ποτέ μια γάτα στη γωνία· της αφήνεις πάντα μια δίοδο να φύγει». Εμείς στριμώχνουμε τη γάτα στη γωνία. Δεν θέλω τη γάτα στο πρόσωπό μου, δεν θέλω τη γάτα στο πρόσωπο της Ευρώπης.
<SPEAKER ID="83" LANGUAGE="EN" NAME="Charles Tannock (PPE-DE ). –" AFFILIATION="">
<P>
   Κύριε Πρόεδρε, το Ιράν παραμένει μεγάλος πονοκέφαλος για την ΕΕ και για τον σύμμαχό μας, τις Ηνωμένες Πολιτείες. Υπάρχει το θέμα των προσπαθειών του Ιράν, τα τελευταία 20 χρόνια, να αποκτήσει την τεχνολογία εμπλουτισμού του ουρανίου με συγκαλυμμένο τρόπο με τη βοήθεια του A. Q. Khan από το Πακιστάν και της αγοράς πυρηνικής τεχνολογίας που διαθέτει. Είναι σαφές σε κάθε παρατηρητή του Ιράν ότι η αδιάλλακτη φονταμενταλιστική κυβέρνησή του, παρά τη δημόσια άρνησή της, είναι αποφασισμένη να αποκτήσει πυρηνική βόμβα και ότι ο εμπλουτισμός του ουρανίου σε στρατιωτικά επίπεδα είναι το επίκεντρο της στρατηγικής ασφαλείας του. Συνεπώς, η παράγραφος 12 του ψηφίσματος, είναι ιδιαίτερα ήπια από αυτήν την άποψη και απαράδεκτη. Καθώς το Ιράν έχει υπογράψει τη Συνθήκη περί Μη Διάδοσης των Πυρηνικών Όπλων, κάτι τέτοιο αποκλείεται εντελώς. Στηρίζω πλήρως το πρόσφατο ψήφισμα του ΔΟΑΕ, το οποίο ανοίγει τον δρόμο για ενδεχόμενη παραπομπή στο Συμβούλιο Ασφαλείας.
<P>
Πιστεύω ότι πρέπει να αφήσουμε ανοικτές όλες τις επιλογές, ώστε να εμποδίσουμε τη διάδοση των πυρηνικών όπλων. Δεν θέλουμε να επαναληφθεί το παράδειγμα της Βόρειας Κορέας, η οποία ξέφυγε με την απόσυρσή της από τη ΣΜΔ. Παρεμπιπτόντως, τι έκανε ο τιμηθείς με το Βραβείο Νόμπελ Ειρήνης, κ. ElBaradei, και ο ΔΟΑΕ για να εμποδίσουν την απόκτηση πυρηνικών όπλων από τη Λαϊκή Δημοκρατία της Κορέας;
<P>
Όσον φορά τις κυρώσεις του ΟΗΕ, θα ήταν πολύ χρήσιμο να μην επιτραπεί στο Ιράν η πρόσβαση σε μετάλλευμα ουρανίου ως πρώτη ύλη, καθώς σήμερα διαθέτει μόνο 35 τόνους κίτρινου συμπαγούς ουρανίου, το οποίο αρκεί για να κατασκευαστούν μία ή δύο το πολύ βόμβες. Συμφωνώ επίσης ότι το Ιράν έχει ένα αποκρουστικό ιστορικό όσον αφορά τα ανθρώπινα δικαιώματα, συμπεριλαμβανομένων των εκτελέσεων ανηλίκων για σεξουαλικά παραπτώματα, ακόμα και εγκύων γυναικών. Πιστεύω ότι είναι η μόνη χώρα του κόσμου που εκτελεί εγκύους.
<SPEAKER ID="84" LANGUAGE="PL" NAME="Józef Pinior (PSE ). –" AFFILIATION="blogger">
<SPEAKER ID="85" LANGUAGE="EN" NAME="Vytautas Landsbergis (PPE-DE ). –" AFFILIATION="">
<P>
Πρέπει να δηλώσουμε ρητώς ότι υπάρχει πραγματικός κίνδυνος, καθώς το τρομοκρατικό φονταμενταλιστικό κράτος που υποστηρίζει την τρομοκρατία πρόκειται να αποκτήσει πυρηνικό οπλοστάσιο «προκαλώντας σύγχυση και εξαπατώντας τους ανόητους Ευρωπαίους», όπως περιέγραψε ανοικτά τον Ιούλιο του 2005 ο επικεφαλής του πυρηνικού προγράμματος του Ιράν.
<P>
Θα αναφερθώ τώρα στο ψήφισμα. Τα ειδικά σημεία στα οποία υποστηρίζεται το Ιράν και απευθύνονται προειδοποιήσεις προς την Αμερική –όπως δηλώνονται στην τροπολογία 12– εάν εγκριθούν, θα είναι πολιτικώς ασύνετα και αντιπαραγωγικά. Δύο τροπολογίες –η πρώτη και η τέταρτη– προτείνουν τη ρήτρα για το Συμβούλιο Ασφαλείας, την οποία πρέπει να υποστηρίξουμε. Πιθανή αντίθεση σε αυτήν θα πρέπει να εξηγηθεί ως προσπάθεια εξυπηρέτησης της Ρωσίας, προκειμένου να μην αναγκαστεί να ασκήσει ένα δυσάρεστο βέτο στο Συμβούλιο Ασφαλείας. Δεν κατανοώ γιατί η Ευρωπαϊκή Ένωση θα πρέπει να ταπεινωθεί για να σώσει την υπόληψη της Ρωσίας. Σε περίπτωση τέτοιου βέτο, θα συνειδητοποιούσαμε πόσο στρατηγικά αξιόπιστος είναι πραγματικά ο υποτιθέμενος στρατηγικός μας εταίρος. Εάν απορριφθεί η τροπολογία 1, το ψήφισμα εν γένει δεν θα έχει κανένα άλλο νόημα, εκτός από υποχώρηση σε όλα τα μέτωπα. 
<SPEAKER ID="86" LANGUAGE="DE" NAME="Helmut Kuhne (PSE ). –" AFFILIATION="">
<SPEAKER ID="87" LANGUAGE="EN" NAME="Douglas Alexander," AFFILIATION="Προεδρεύων του Συμβουλίου">
<P>
Θα ξεκινήσω επαναλαμβάνοντας τα λόγια του κ. Howitt και άλλων και θα τονίσω ότι, κατά τους τελευταίους μήνες, έχουμε πραγματικά αποδείξει τι μπορεί να κάνει η Ευρώπη μέσω της συνεργασίας. Τιμώ του υπόλοιπους συναδέλφους της διαδικασίας E3, οι οποίοι έχουν αποδείξει τη δύναμη της διπλωματικής φωνής της Ευρώπης σε προκλητικές περιστάσεις.
<P>
Αρκετοί αξιότιμοι βουλευτές έθεσαν το θέμα των ανθρωπίνων δικαιωμάτων. Δεν υπάρχει λόγος ένα ισλαμικό πολιτικό σύστημα όπως το Ιράν να αρνείται θεμελιώδη δημοκρατικά δικαιώματα, όπως η ελευθερία επιλογής και η ελευθερία έκφρασης. Δεν μπορεί να υπάρξει δικαιολογία για συστήματα που καταπατούν τα ανθρώπινα δικαιώματα. Η κ. Beer και άλλοι επανέλαβαν την έκκληση που απηύθυνα νωρίτερα προς την Τεχεράνη να ελευθερώσει τον κ. Ganji και να ενισχύσει τη σημασία της ευρύτερης ατζέντας των ανθρωπίνων δικαιωμάτων εντός του Ιράν. Επιβεβαιώνω αυτήν την έκκληση, και επιτρέψτε μου να επαναλάβω τα σχόλια του Επιτρόπου Figel’, του κ. Howitt και άλλων σχετικά με τον κ. Soltani.
<P>
Το θέμα της στρατιωτικής παρέμβασης έχει τεθεί και πάλι από πολλούς και διαφορετικούς αξιότιμους βουλευτές κατά τη διάρκεια της συζήτησης –τον κ. Napoletano, την κ. Beer, τον κ. Howitt και άλλους– οι οποίοι εξέφρασαν την ανησυχία τους για την πιθανότητα ανάληψης στρατιωτικής δράσης κατά του Ιράν. Θα επαναλάβω απλώς ότι στις 3 Οκτωβρίου 2005, οι υπουργοί Εξωτερικών της Ευρώπης επιβεβαίωσαν τη στήριξη της Ευρωπαϊκής Ένωσης για μια διπλωματική λύση στις διεθνείς ανησυχίες για το πυρηνικό πρόγραμμα του Ιράν, το οποίο θα πρέπει να περιλαμβάνει μια συμφωνία για μακροχρόνιες διευθετήσεις. Μια τέτοια λύση θα βοηθούσε στη δημιουργία μιας καλύτερης σχέσης με την Ευρώπη και την ευρύτερη διεθνή κοινότητα.
<SPEAKER ID="88" LANGUAGE="SK" NAME="Ján Figeľ," AFFILIATION="μέλος της Επιτροπής">
<SPEAKER ID="89" LANGUAGE="" NAME="Πρόεδρος." AFFILIATION="">
<P>
Στο τέλος της συζήτησης έλαβα έξι προτάσεις ψηφίσματος(1) σύμφωνα με το άρθρο 103, παράγραφο 2 του Κανονισμού.
<P>
Η ψηφοφορία θα διεξαχθεί αύριο στις 11.00. 
<SPEAKER ID="90" LANGUAGE="" NAME="Πρόεδρος." AFFILIATION="">
<SPEAKER ID="91" LANGUAGE="SK" NAME="Zita Pleštinská (PPE-DE ). –" AFFILIATION="">
<P>
Είναι πολύ υπερήφανη διότι αυτήν την εβδομάδα η Γενική Συνέλευση του ΟΗΕ εξέλεξε τη χώρα μου, τη Σλοβακία, ως προσωρινό μέλος του Συμβουλίου Ασφαλείας. Χάρη στη Σλοβακία, από τον Ιανουάριο του 2006, η Ευρωπαϊκή Ένωση θα απολαμβάνει το μεγαλύτερο επίπεδο εκπροσώπησής της στο μόνο όργανο του ΟΗΕ που είναι αρμόδιο να λαμβάνει αποφάσεις για ζητήματα πολέμου και ειρήνης. Πρόκειται για ιστορική ευκαιρία όχι μόνο για τη Σλοβακία αλλά και για ολόκληρη την Ευρωπαϊκή Ένωση, καθώς το ένα τρίτο των μελών του Συμβουλίου Ασφαλείας θα εκπροσωπούν την ΕΕ.
<SPEAKER ID="92" LANGUAGE="" NAME="" AFFILIATION="Αντιπροέδρου">
<SPEAKER ID="93" LANGUAGE="EN" NAME="Neena Gill (PSE ). –" AFFILIATION="">
<P>
Η τραγωδία αυτή μας συγκινεί ως η τελευταία σε μια σειρά φυσικών καταστροφών στην περιοχή αυτή, και για μία ακόμη φορά οι πιο φτωχοί του κόσμου χρειάζονται τη βοήθειά μας. Με χιλιάδες νεκρούς και πολύ περισσότερους άστεγους και ευάλωτους ανθρώπους, η εξάπλωση ασθενειών, οι ακραίες καιρικές συνθήκες, ακόμη και ευκαιρίες για εγκληματική δράση απειλούν τους ανθρώπους της περιοχής. Δυστυχώς, η βοήθεια δεν φτάνει αρκετά γρήγορα. Μολονότι χαιρετίζω τη δέσμευση 3 εκατ. ευρώ εκ μέρους της Επιτροπής, το ποσό αυτό δεν είναι αρκετό. Συνεπώς, καλώ την Επιτροπή και το Συμβούλιο να διασφαλίσουν ότι η ανταπόκρισή τους θα είναι ανάλογη της κλίμακας της τραγωδίας.
<SPEAKER ID="94" LANGUAGE="" NAME="Πρόεδρος." AFFILIATION="">
<P>
   Σας ευχαριστώ, κυρία Gill. Είμαι βέβαιος ότι όλοι συμμεριζόμαστε τα αισθήματά σας. 
<SPEAKER ID="95" LANGUAGE="EN" NAME="Μάριος Ματσάκης (ALDE ). –" AFFILIATION="">
<SPEAKER ID="96" LANGUAGE="PL" NAME="Andrzej Tomasz Zapałowski (IND/DEM ). –" AFFILIATION="status quo">
<P>
Καταρχάς, σύμφωνα με τη Συνθήκη Προσχώρησης, η Πολωνία ήταν υποχρεωμένη να συναινέσει σε μακροπρόθεσμα χαμηλότερες πληρωμές για τους αγρότες. Στην πράξη, αυτό σήμαινε διατήρηση του για τους αγρότες, αντί να τους δίνονται οι ευκαιρίες για ανάπτυξη. Αυτή η ατυχής κατάσταση έχει επιδεινωθεί ακόμη περισσότερο από το γεγονός ότι η αλλαγή της συναλλαγματικής ισοτιμίας για το ευρώ είχε ως αποτέλεσμα τη μείωση της αξίας των άμεσων πληρωμών αυτού του έτους συγκριτικά με το περασμένο έτος. Επιπλέον, η εισροή φτηνών δημητριακών στην Πολωνία οδήγησε σε μείωση των τιμών που ανέρχεται περίπου σε 35% σε σχέση με το 2003 όταν η Πολωνία δεν ήταν ακόμη μέλος της Ένωσης.
<P>
Η Ένωση προτείνει τώρα τη μείωση των εθνικών ποσοτήτων ζάχαρης για τις οποίες ισχύουν οι πληρωμές. Επιπλέον, ο Επίτροπος Εμπορίου σχεδιάζει τη μελλοντική περικοπή των επιδοτήσεων του εμπορίου των γεωργικών προϊόντων κατά περίπου 60%. Όλα αυτά τα γεγονότα αποδεικνύουν τη γενική αδιαφορία εκ μέρους της Ένωσης για τα συμφέροντα των νέων κρατών μελών και τη μη στήριξή της για την ανάπτυξη στο ανατολικό τμήμα της Κοινότητας. Η Ένωση προέβη απλά σε κενές υποσχέσεις επί του θέματος. Απευθύνω έκκληση στην Επιτροπή να χορηγήσει πλήρεις πληρωμές σε αυτές τις περιοχές από το 2007, προκειμένου να προληφθεί μια τραγωδία στον αγροτικό κόσμο και η εμφάνιση κοινωνικών τάσεων στα νέα κράτη μέλη. 
<SPEAKER ID="97" LANGUAGE="" NAME="Πρόεδρος." AFFILIATION="">
<SPEAKER ID="98" LANGUAGE="EN" NAME="Nigel Farage (IND/DEM ). –" AFFILIATION="">
<P>
   Κύριε Πρόεδρε, οι ψηφοφόροι μας δικαιούνται να γνωρίζουν εάν οι εκλεγμένες κυβερνήσεις τους παίρνουν το μέρος τους στις συνεδριάσεις του Συμβουλίου Υπουργών. Όμως, βεβαίως, δεν έχουν αυτή τη δυνατότητα, διότι αυτές οι διαδικασίες διεξάγονται μυστικά. Για τον λόγο αυτόν, με χαρά ήμουν ένας από τους συντάκτες της γραπτής δήλωσης αριθ. 45, η οποία ζητά να τεθεί τέλος σε αυτή την πρακτική και ζητά δημοσιότητα και διαφάνεια στο Συμβούλιο Υπουργών. Καλώ μετ’ επιτάσεως τους βουλευτές του ΕΚ να υπογράψουν αυτήν τη γραπτή δήλωση.
<SPEAKER ID="99" LANGUAGE="" NAME="Πρόεδρος." AFFILIATION="">
<P>
   Θα ήθελα απλώς να αναφέρω ότι οι συνεδριάσεις των εθνικών κοινοβουλίων στο πλαίσιο της COSAC τη Δευτέρα αποφάσισαν ότι το Συμβούλιο θα πρέπει να συνεδριάζει δημοσίως. Συνεπώς, κύριε Farage, χαίρετε και εδώ στήριξης. 
<SPEAKER ID="100" LANGUAGE="LT" NAME="Laima Liucija Andrikienė (PPE-DE ). –" AFFILIATION="">
<P>
   Θα ήθελα να μιλήσω σχετικά με το Καζακστάν. Μολονότι το κράτος αυτό δεν ανήκει στην Ευρώπη, είναι πολύ σημαντικό για την Ευρωπαϊκή Ένωση, κυρίως λόγω των πετρελαιοφόρων περιοχών του. Η συνεργασία μεταξύ της Ευρωπαϊκής Ένωσης και του Καζακστάν σε αυτόν τον τομέα θα μπορούσε να μειώσει σημαντικά την εξάρτηση της ΕΕ από τον εφοδιασμό πετρελαίου και αερίου από τη Ρωσία. Η κυριαρχία οποιασδήποτε αγοράς από μία χώρα προκαλεί ανησυχία και είναι ανεπιθύμητη. Η διεξαγωγή των προεδρικών εκλογών στο Καζακστάν έχει προγραμματιστεί για τις 4 Δεκεμβρίου του τρέχοντος έτους. Επιπλέον, η χώρα αυτή φιλοδοξεί να αναλάβει την προεδρία του ΟΑΣΕ το 2009. Ωστόσο, οι διεθνείς οργανώσεις ανθρωπίνων δικαιωμάτων αναφέρουν ότι σημειώνονται εκεί παραβιάσεις των ανθρωπίνων δικαιωμάτων και των ελευθεριών, και επίσης υπάρχουν νόμοι που δεν συμμορφώνονται με τα πρότυπα ενός δημοκρατικού κράτους, για παράδειγμα ο νόμος περί πολιτικών κομμάτων. Καλώ τους ηγέτες του Ευρωπαϊκού Κοινοβουλίου να στείλουν αντιπροσωπεία του Ευρωπαϊκού Κοινοβουλίου για την παρατήρηση των εκλογών και τη διαβεβαίωση ότι αυτές οι εκλογές συνάδουν με τις διεθνείς απαιτήσεις και πρότυπα. Αυτό θα αποτελούσε τη «λυδία λίθο» για να αξιολογηθούν τα αποτελέσματα αυτών των προεδρικών εκλογών και να αποφασιστεί εάν θα στηρίξουμε το Καζακστάν στην προσπάθειά του να αναλάβει την προεδρία του ΟΑΣΕ. Σας ευχαριστώ. 
<SPEAKER ID="101" LANGUAGE="EN" NAME="Arlene McCarthy (PSE ). –" AFFILIATION="">
<P>
   Κύριε Πρόεδρε, θα ήθελα να ευχαριστήσω εσάς και το γραφείο του Προέδρου για το γεγονός ότι απαντήσατε στο αίτημα της κοινότητας κατοίκων της εκλογικής μου περιφέρειας που κατάγονται από το Κασμίρ, και μάλιστα του δημάρχου του Μάντσεστερ, Afzal Khan, ο οποίος κατάγεται από το Κασμίρ για την έκφραση συμπάθειας και την αποστολή βοήθειας στα θύματα του σεισμού.
<P>
Η DM Digital Television, μια τηλεοπτική εταιρεία της περιφέρειάς μου, έχει έρθει σε επαφή με έξαλλους συγγενείς από όλη την Ευρώπη, οι οποίοι ζητούν επείγουσα βοήθεια για τα ορφανά. Θα ζητήσω από την Επιτροπή να δώσει προτεραιότητα στη βοήθεια προς τα παιδιά και τα ορφανά, να βοηθήσει οικογένειες και συγγενείς στην Ευρώπη και το Ηνωμένο Βασίλειο να υιοθετήσουν ορφανά εάν το επιθυμούν και να λάβουν βοήθεια από την κυβέρνηση και τις αρχές μετανάστευσης, ώστε να μπορέσει να προχωρήσει κάτι τέτοιο. Θα ήθελα επίσης να ζητήσω να παρασχεθεί επείγουσα ιατρική φροντίδα.
<SPEAKER ID="102" LANGUAGE="EN" NAME="Elizabeth Lynne (ALDE ). –" AFFILIATION="">
<P>
   Κύριε Πρόεδρε, μετά τον πρόσφατο σεισμό, θα ήθελα και εγώ να εκφράσω τη λύπη μου. Ωστόσο, μπορεί ο Πρόεδρος του Κοινοβουλίου να προσφέρει τις καλές του υπηρεσίες και να πείσει τις κυβερνήσεις τόσο της Ινδίας όσο και του Πακιστάν να επιτρέψουν την ανενόχλητη διέλευση της βοήθειας από τη γραμμή ελέγχου; Με ικανοποίηση πληροφορούμαι ότι, έως σήμερα, έχει επιτραπεί η επιστροφή στην πατρίδα πέντε οικογενειών από το πακιστανικό Κασμίρ και μίας από το ελεγχόμενο από την Ινδία Κασμίρ. Είναι ένα βήμα προς τη σωστή κατεύθυνση. Ωστόσο, πληροφορούμαι επίσης πως λέγεται σε πολλά άτομα και οργανώσεις από την ινδική πλευρά ότι, λόγω της διαμάχης που συνεχίζεται για περισσότερα από 50 χρόνια μεταξύ της Ινδίας και του Πακιστάν για το Κασμίρ, δεν τους επιτρέπεται να διασχίσουν τα σύνορα για να προσφέρουν βοήθεια στα θύματα. Ελπίζω ότι οι παλιές έχθρες θα συνεχίσουν να έρχονται σε δεύτερη μοίρα και ότι θα επικεντρωθούν αποκλειστικά στην παροχή ανθρωπιστικής βοήθειας. 
<SPEAKER ID="103" LANGUAGE="EN" NAME="Caroline Lucas (Verts/ALE ). –" AFFILIATION="">
<P>
   Κύριε Πρόεδρε, ομιλώ εξ ονόματος ενός ψηφοφόρου μου, του John Packwood, βρετανού πολίτη που πρόσφατα εκδόθηκε από την Ισπανία στο Μαρόκο για να αντιμετωπίσει κατηγορίες διακίνησης ναρκωτικών, παρά την παντελή έλλειψη στοιχείων. Όχι μόνο υπέστη καταφανή κακοδικία, αλλά είναι επίσης θύμα διακρίσεων λόγω εθνικότητας, αντίθετα προς το γράμμα και το πνεύμα του ευρωπαϊκού δικαίου. Ο κ. Packwood εκδόθηκε κατ’ εφαρμογή μιας συνθήκης μεταξύ της Ισπανίας και του Μαρόκου, η οποία εισάγει καταφανείς διακρίσεις. Η συνθήκη αυτή εξαιρεί τους ισπανούς υπηκόους από την έκδοση, αλλά προβλέπει ότι άλλοι υπήκοοι της ΕΕ μπορούν να εκδοθούν χωρίς οι ισπανικές αρχές να είναι σε καμία περίπτωση υποχρεωμένες να ερευνήσουν τα λάθη της υπόθεσης.
<P>
Αυτό έρχεται σε άμεση αντίθεση με την απαγόρευση των διακρίσεων λόγω εθνικότητας, η οποία προβλέπεται από τη Συνθήκη ΕΕ, και είναι ουσιαστικά ασύμβατο με τις αξίες της ΕΕ. Ως εκ τούτου, καλώ τον Πρόεδρο του Κοινοβουλίου και, ιδιαίτερα, τον Επίτροπο Frattini να αναλάβει δράση, ώστε να διασφαλίσει την πραγματική ύπαρξη ενός ευρωπαϊκού τομέα ελευθερίας, δικαιοσύνης και ασφάλειας, επανορθώνοντας την αδικία και τη διάκριση που υφίσταται ο κ. Packwood.
<SPEAKER ID="104" LANGUAGE="PL" NAME="Urszula Krupa (IND/DEM ). –" AFFILIATION="">
<P>
Η Ευρώπη διχάζεται και πάλι. Από τη μία πλευρά βρίσκονται οι πλούσιοι, οι οποίοι είναι πολύ απασχολημένοι με τη συγκέντρωση αποθεμάτων αντι-ιϊκών ιατρικών παρασκευασμάτων, ενώ από την άλλη πλευρά βρίσκονται οι φτωχοί, οι οποίοι έχουν τη δυνατότητα να πληρώσουν μικρές μόνο ποσότητες αυτών των προϊόντων. Ο συντονισμός των προμηθειών τους σε ολόκληρη την Ευρώπη θα οδηγούσε, βεβαίως, σε μείωση των τιμών, ενώ οι παραγωγοί και οι λαθρέμποροι που ανυπομονούν να κάνουν την τύχη τους εις βάρος της ανθρώπινης υγείας είναι οι μόνοι που ωφελούνται από την αποκέντρωση της αγοράς του Tamiflu και των εμβολίων.
<P>
Η νομική κατάσταση αναφορικά με την κατοχύρωση του Oseltamivir και άλλων αναστολέων νευραμινιδάσης, καθώς και η αναγνώρισή τους ως φάρμακα κατά των ρετροϊών θα πρέπει επίσης να τυποποιηθεί σε ολόκληρη την Ένωση. Επί του παρόντος, φαίνεται ότι η παράταση της ζωής των ανθρώπων που πάσχουν από HIV και AIDS είναι πιο σημαντική από την πρόληψη θανάτων που προκαλούνται από άλλες αιτίες. 
<SPEAKER ID="105" LANGUAGE="EN" NAME="Tunne Kelam (PPE-DE ). –" AFFILIATION="">
<P>
   Κύριε Πρόεδρε, η έκθεση Malmström του περασμένου Μαΐου σχετικά με τη Ρωσία θεωρεί ότι η τελική οριοθέτηση όλων των συνόρων μεταξύ της Ρωσίας και των νέων κρατών μελών αποτελεί προϋπόθεση για μια συμφωνία διευκόλυνσης θεωρήσεων μεταξύ ΕΕ και Ρωσίας. Στην τελευταία διάσκεψη κορυφής του Λονδίνου, η θέση του Κοινοβουλίου σαφώς αγνοήθηκε. Έως σήμερα, δεν δόθηκε στη Ρωσία η δυνατότητα οριστικοποίησης των συνόρων της με τη Λετονία. Όσον αφορά την Εσθονία, η συνθήκη για τα σύνορα υπογράφηκε τον Μάιο και επικυρώθηκε ως έπρεπε από το κοινοβούλιο της Εσθονίας. Ωστόσο, η κυβέρνηση του κ. Πούτιν έκανε, εν συνεχεία, μια πρωτοφανή κίνηση: αρνήθηκε την εγκυρότητα της ίδιας της υπογραφής της σε μια διεθνή συνθήκη. Αυτό θέτει ένα μεγάλο ερωτηματικό όσον αφορά την αξιοπιστία οποιασδήποτε περαιτέρω ρωσικής δέσμευσης.
<P>
Τα θέματα αυτά δεν αναφέρθηκαν καν στη Διάσκεψη Κορυφής του Λονδίνου. Δυστυχώς, σήμερα, μπορούμε να παρατηρήσουμε ότι η ΕΕ επιτρέπει στο Κρεμλίνο να τη διχάζει και δεν καθιστά την ΚΕΠΠΑ πιο αξιόπιστη και συνεκτική, όπως προτείνει η έκθεση Malmström. 
<SPEAKER ID="106" LANGUAGE="HU" NAME="Csaba Sándor Tabajdi (PSE ). –" AFFILIATION="">
<P>
   Κύριε Πρόεδρε, μετά την ομιλία μου θα ήθελα να σας παραδώσω ένα νόμισμα των δύο ευρώ. Το νόμισμα αυτό κόπηκε το 2005 και απεικονίζει τα 15 παλαιά κράτη μέλη – όχι μόνο τα μέλη της ευρωζώνης, αλλά επίσης τη Βρετανία, τη Σουηδία και τη Δανία, οι οποίες δεν είναι μέλη της ευρωζώνης. Τώρα, έναν χρόνο μετά την ένταξή τους, θα ήθελα να δω και τα δέκα νέα κράτη μέλη να περιλαμβάνονται στον χάρτη της Ευρώπης, μολονότι ούτε εμείς είμαστε ακόμη μέλη της ευρωζώνης. Αυτό θα είχε πολύ σημαντική συμβολική αξία, και ζητώ μετ’ επιτάσεως από την Ευρωπαϊκή Κεντρική Τράπεζα και εσάς, κύριε Πρόεδρε, να κάνετε βήματα προς αυτόν τον σκοπό. Πρόκειται για ένα μικρό συμβολικό βήμα, αλλά, πιστέψτε με, είναι πολύ σημαντικό βήμα για εμάς, τα νέα κράτη μέλη. 
<SPEAKER ID="107" LANGUAGE="" NAME="Γεώργιος Καρατζαφέρης (IND/DEM ). –" AFFILIATION="">
<P>
Καλώ λοιπόν το Ευρωπαϊκό Κοινοβούλιο να απευθυνθεί στους διανοούμενους, στους καθηγητές, σας καλώ να πάτε στις βιβλιοθήκες και να διαβάσετε σε ποια γλώσσα έγραψε ο Αριστοτέλης, ο Πρωταγόρας, ο Δημόκριτος, σε ποια γλώσσα μίλησε ο Μέγας Αλέξανδρος και, επί τέλους, να αποδοθεί δικαιοσύνη. Να μην επιτρέψουμε αυτό το οποίο συμβαίνει: τη λεηλασία ενός ονόματος που δεν τους ανήκει και μιας ιστορίας που επίσης δεν τους ανήκει. Αυτός ο λαός, ο φίλος λαός, ήρθε στην περιοχή τον 8ο μ. Χ. αιώνα. Πώς μπορεί να διεκδικεί την ιστορία της Μακεδονίας η οποία χρονολογείται από τον 5ο π.Χ. αιώνα; Επί τέλους, ζητάμε δικαιοσύνη. Καταλαβαίνετε ότι υπάρχει ένα δίκαιο το οποίο μας πνίγει. Θέλουμε μια πρωτοβουλία από την Ευρωπαϊκή Ένωση. Η Ευρώπη πρέπει να ασχοληθεί με τα θέματα της γειτονιάς της. 
<SPEAKER ID="108" LANGUAGE="HU" NAME="Pál Schmitt (PPE-DE ). –" AFFILIATION="">
<P>
Μολονότι οι διαπραγματεύσεις με την Τουρκία θα ξεκινήσουν ταυτόχρονα, πιστεύω ότι είναι σημαντικό να μην συνδεθούν οι δύο χώρες, είτε κατά τη διαδικασία εξέτασης είτε κατά τις διαπραγματεύσεις για τα διάφορα κεφάλαια. Η Κροατία πρέπει να αξιολογηθεί μόνο με βάση τις δικές της αξίες και επιτεύγματα. Στην περίπτωση της Κροατίας, θα είναι στην πραγματικότητα περισσότερο μια διαδικασία επανένωσης παρά διεύρυνσης, καθώς αυτό το έθνος των 4,5 εκατ. ψυχών υπήρξε πάντοτε τμήμα της Ευρώπης· μοιράζεται την κοινή μας ιστορία και πολιτισμό. Επίσης, λάβαμε διαβεβαιώσεις από τους κροάτες συναδέλφους κατά τη συνεδρίαση της κοινοβουλευτικής αντιπροσωπείας ότι θα συνεχίσουν να συνεργάζονται πλήρως με το Διεθνές Ποινικό Δικαστήριο για την Πρώην Γιουγκοσλαβία στη Χάγη, κάτι που ήταν μία από τις προϋποθέσεις για την έναρξη των ενταξιακών διαπραγματεύσεων. Σας καλώ να κάνετε ό,τι μπορείτε στον τομέα σας, προκειμένου να ολοκληρωθούν ταχέως και με επιτυχία οι διαπραγματεύσεις, ούτως ώστε να μπορέσουμε να καλωσορίσουμε τους κροάτες φίλους μας ως νέους βουλευτές αυτού του Σώματος μετά τις εκλογές του 2009 για το Ευρωπαϊκό Κοινοβούλιο. 
<SPEAKER ID="109" LANGUAGE="IT" NAME="Carlo Fatuzzo (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, θα ήθελα να πληροφορηθεί όλη η Ευρώπη κάτι που μου συνέβη τη Δευτέρα, 10 Οκτωβρίου 2005, ενώ ενημέρωνα τηλεφωνικώς τους συνταξιούχους μέσω ενός ιδιωτικού ιταλικού τηλεοπτικού δικτύου.
<SPEAKER ID="110" LANGUAGE="EN" NAME="Gerard Batten (IND/DEM ). –" AFFILIATION="">
<P>
Αυτό το συγκεκριμένο στοιχείο ανοησίας είναι άμεση συνέπεια της απόφασης της Εργατικής κυβέρνησης που ελήφθη το 1998 για την ενσωμάτωση της Ευρωπαϊκής Σύμβασης Ανθρωπίνων Δικαιωμάτων στο αγγλικό δίκαιο. Σε περίπτωση που επιβληθεί, αυτή η ετυμηγορία σημαίνει ότι ο Ian Huntley, ο δολοφόνος του Σόχαμ, ο Ian Brady, ο δολοφόνος των βάλτων, ο Robert Black, δολοφόνος παιδιών, και οποιοσδήποτε παιδόφιλος και εγκληματίας που βρίσκεται στις βρετανικές φυλακές θα έχει λόγο στην εκλογή της κυβέρνησης. Η απόφαση αυτή αποδεικνύει σαφώς τον λόγο για τον οποίο η Βρετανία θα πρέπει να επανακτήσει τον έλεγχο των υποθέσεών της. 
<SPEAKER ID="111" LANGUAGE="SK" NAME="Milan Gaľa (PPE-DE ). –" AFFILIATION="">
<P>
   Ανήκω στους βουλευτές του ΕΚ που μπορούν να ισχυριστούν ότι έχουν κάποια εξοικείωση με το θέμα της βιοηθικής. Το 1998, ο βουλευτής του ΕΚ κ. Mikolášik και εγώ ξεκινήσαμε ένα ψήφισμα του σλοβακικού κοινοβουλίου αναφορικά με την ένταξη της Σλοβακίας στο «Πρωτόκολλο του Οβιέδο» σχετικά με την απαγόρευση της κλωνοποίησης.
<P>
Έχω επίσης αφοσιωθεί στο να γίνει ποινικό αδίκημα στη Σλοβακία η διεξαγωγή αμφισβητήσιμων ερευνών σε έμβρυα και εμβρυϊκά βλαστικά κύτταρα. Ως εκ τούτου, υπέγραψα και εγώ μαζί με την ομάδα των υπόλοιπων βουλευτών του ΕΚ που απευθύνθηκαν στον Πρόεδρο της Επιτροπής κ. Barroso ζητώντας να μην χρηματοδοτούνται αυτές οι αμφισβητήσιμες έρευνες από τους προϋπολογισμούς της ΕΕ. Αναφερόμαστε στη χρήση κονδυλίων για συγκεκριμένα προγράμματα στο πλαίσιο του 7ου προγράμματος πλαισίου για την έρευνα και την ανάπτυξη.
<P>
Θα ήθελα να ευχαριστήσω το Πρόεδρο Barroso για την απάντησή του, η οποία υπόσχεται ότι η Ευρωπαϊκή Επιτροπή θα δώσει τη δέουσα προσοχή σε αυτό το θέμα και ότι οι ανησυχίες μας θα εξεταστούν. Θα ήθελα επίσης να διαβεβαιώσω τον Πρόεδρο της Επιτροπής ότι η ομάδα των υπογραφόντων της επιστολής θα συνεχίσει να παρακολουθεί εκ του σύνεγγυς τις εξελίξεις σε αυτόν τον τομέα και να διατηρεί την άποψή της. 
<SPEAKER ID="112" LANGUAGE="EN" NAME="Proinsias De Rossa (PSE ). –" AFFILIATION="">
<P>
   Κύριε Πρόεδρε, θα ήθελα να αναφερθώ στο πρόβλημα που αντιμετωπίζει μια οργάνωση με την ονομασία «Frontline». Η «Frontline» είναι μια διεθνής οργάνωση για την προστασία των υπερασπιστών των ανθρωπίνων δικαιωμάτων, μια οργάνωση που επιδιώκει να βοηθά όσους εργάζονται σε διάφορα μέρη του κόσμου υπερασπιζόμενοι τα ανθρώπινα δικαιώματα και κινδυνεύουν οι ίδιοι. Η «Frontline» οργάνωσε αυτήν την εβδομάδα ένα μεγάλο συνέδριο στο Δουβλίνο, και οκτώ από τους συμμετέχοντες σε αυτό το συνέδριο παρεμποδίστηκαν από το κράτος τους να ταξιδέψουν. Μεταξύ αυτών είναι ένας συμμετέχων από το Ουζμπεκιστάν, ένας συμμετέχων από την Τυνησία, ένας συμμετέχων από την Παλαιστίνη στον οποίο δεν επετράπη να ταξιδέψει το Ισραήλ· συμμετέχοντες από το Ιράν και τη Σαουδική Αραβία· ένας συμμετέχων από τη Συρία και ένας συμμετέχων από την Τσετσενία στον οποίο έχει απαγορευτεί ήδη η μετάβαση στη Ρωσία.
<SPEAKER ID="113" LANGUAGE="EN" NAME="Kathy Sinnott (IND/DEM ). –" AFFILIATION="">
<P>
   Κύριε Πρόεδρε, οι μειώσεις του ΦΠΑ στις δραστηριότητες εντάσεως εργασίας χρησιμοποιήθηκαν από διάφορες χώρες για να γίνουν οι οικοδομές πιο προσιτές οικονομικά για τον κόσμο και τις οικογένειες. Αυτές οι μειώσεις θα σταματήσουν στις 31 Δεκεμβρίου εάν δεν κάνουμε κάτι. Κάτι τέτοιο θα ήταν αντιπαραγωγικό σήμερα, όταν σημειώνεται γήρανση του πληθυσμού, γεγονός που θα απαιτήσει οικοδομικές προσαρμογές εντάσεως εργασίας για τα σπίτια τους. Κατά τον ίδιο τρόπο, προσαρμογές εντάσεως εργασίας θα απαιτήσει και ο αυξανόμενος αριθμός ατόμων με ειδικές ανάγκες.
<SPEAKER ID="114" LANGUAGE="EN" NAME="Den Dover (PPE-DE ). –" AFFILIATION="σταματήσουν">
<P>
   Κύριε Πρόεδρε, η κ. Sinnott και εγώ καταθέσαμε δύο γραπτές δηλώσεις οι οποίες εφιστούν την προσοχή των βουλευτών στο γεγονός ότι οι χαμηλότεροι συντελεστές φόρου προστιθέμενης αξίας θα στα τέλη Δεκεμβρίου του 2005, εκτός εάν το Συμβούλιο Υπουργών λάβει τη σωστή και κατάλληλη απόφαση να τους παρατείνει. Προσπαθούμε επίσης να διευρύνουμε τον τομέα επιλογής, προκειμένου να εξασφαλίσουμε ότι οι ηλικιωμένοι και τα άτομα με ειδικές ανάγκες θα επωφεληθούν από τους χαμηλότερους συντελεστές ΦΠΑ, γεγονός που θα τους προσφέρει φθηνότερη στέγη, ιδιαίτερα αν χρειάζεται να πραγματοποιήσουν προσαρμογές.
<SPEAKER ID="115" LANGUAGE="ES" NAME="Antonio López-Istúriz White (PPE-DE ). –" AFFILIATION="">
<P>
   Κύριε Πρόεδρε, όπως γνωρίζετε πολύ καλά, η Προεδρία του Συμβουλίου ενέκρινε μια δήλωση, εξ ονόματος των 25 κρατών μελών, στην οποία εκφράζει την ανησυχία της για την κατάσταση τριών πολιτικών κρατουμένων στην Κούβα οι οποίοι έχουν βασανιστεί από το κουβανικό καθεστώς: τον José Daniel Ferrer García, τον Víctor Rolando Arroyo και τον Félix Navarro, οι οποίοι έκαναν απεργία πείνας.
<P>
Καθώς γνωρίζω ότι ο Πρόεδρος του Κοινοβουλίου, κ. Borrell, θα παραστεί στην Ιβηρο-Αμερικανική Διάσκεψη Κορυφής στη Σαλαμάνκα και ότι δεν έχει αποκλειστεί η πιθανότητα να εμφανιστεί αυτοπροσώπως ο δικτάτορας Φιντέλ Κάστρο σε αυτή την πόλη, θα ήθελα να ζητήσω από τον κ. Borrell να ανακοινώσει την τελική θέση της Ευρωπαϊκής Ένωσης και του Κοινοβουλίου μας στους κουβανούς αντιπροσώπους: την άμεση και άνευ όρων αποφυλάκιση όλων των πολιτικών κρατουμένων στην Κούβα. 
<SPEAKER ID="116" LANGUAGE="DE" NAME="Paul Rübig (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, την περασμένη εβδομάδα, ενώ βρισκόταν εδώ στις Βρυξέλλες, στο πλαίσιο ενός ταξιδιού στο Βέλγιο, μία ομάδα δημάρχων, κάποιος έκλεψε το σακίδιο ενός από αυτούς στην Grand’ Place. Εκείνος θέλησε να το αναφέρει στην αστυνομία, αλλά οι αξιωματικοί στην Grand’ Place του είπαν ότι αυτό δεν είναι δυνατόν εάν δεν δώσει τον αριθμό διαβατηρίου του. Δεν πρόκειται για μοναδική περίπτωση –τέτοια πράγματα συμβαίνουν διαρκώς.
<SPEAKER ID="117" LANGUAGE="" NAME="Πρόεδρος." AFFILIATION="">
<P>
   Σας ευχαριστώ για αυτό. Είμαι βέβαιος ότι ο κ. Michel άκουσε με ενδιαφέρον.
<SPEAKER ID="118" LANGUAGE="" NAME="Πρόεδρος." AFFILIATION="">
<SPEAKER ID="119" LANGUAGE="FR" NAME="Louis Michel," AFFILIATION="μέλος της Επιτροπής.">
<P>
Για πρώτη φορά, επίσης, αυτή η στρατηγική δημιουργεί ένα πλαίσιο δράσης για την Ευρώπη συνολικά. Δεν πρόκειται για ακύρωση των διαφόρων εθνικών πολιτικών. Θα συνεχίσω να επαναλαμβάνω ότι αυτές οι εθνικές πολιτικές έχουν προσιδιάζοντα χαρακτήρα και προστιθέμενη αξία. Όχι, πρόκειται μάλλον για τη δημιουργία ενός συνεκτικού πλαισίου με στόχο την ενίσχυση της συλλογικής δράσης σε ευρωπαϊκό επίπεδο. Από κοινού, είμαστε πιο αποτελεσματικοί και μας υπολογίζουν περισσότερο. Η διεύρυνση της Ευρωπαϊκής Ένωσης προκειμένου να συμπεριλάβει δέκα νέα κράτη μέλη ενίσχυσε αυτή την ανάγκη, επειδή αύξησε τον αριθμό των δυνητικών εταίρων σε 26: 25 κράτη μέλη συν την Ευρωπαϊκή Κοινότητα.
<P>
Δεν αρκεί η αύξηση της βοήθειας της ΕΕ. Πρέπει να βελτιωθεί επίσης η αποτελεσματικότητά της. Στο παρελθόν, η απουσία συντονισμού και συμπληρωματικότητας ανάμεσα στους χορηγούς βοήθειας συχνά εμπόδισε τις αναπτυξιακές πολιτικές να οδηγήσουν σε πρακτικά και αποδοτικά αποτελέσματα. Η Ευρωπαϊκή Ένωση ήδη έκανε πολλά για τη βελτίωση αυτής της κατάστασης, ιδίως στο πλαίσιο του Φόρουμ Υψηλού Επιπέδου για την αποτελεσματικότητα της βοήθειας, το οποίο συγκλήθηκε στο Παρίσι τον Μάρτιο του 2005. Πιστεύω, όμως, ότι πρέπει να προχωρήσουμε περισσότερο. Για αυτό προτείνω να θεσπίσουμε του χρόνου ένα σχέδιο δράσης για την αποτελεσματικότητα της βοήθειας, το οποίο θα αφορά κατά προτεραιότητα τις χώρες νοτίως της Σαχάρας. Αυτό το σχέδιο δράσης θα περιλαμβάνει πρακτικά μέσα μόλις, για παράδειγμα, δημιουργηθεί ένας επιχειρησιακός και διαδραστικός άτλαντας των χορηγών βοήθειας της ΕΕ, μόλις εναρμονιστούν οι «οδικοί χάρτες», μόλις θεσπιστούν έγγραφα κοινού προγραμματισμού και εκπονηθούν κοινές διαδικασίες. Ορισμένοι μπορεί να θεωρήσουν αυτή την πρωτοβουλία ως παρέκκλιση από τον κανόνα. Στην πράξη, δεν πρόκειται παρά για εφαρμογή όσων έχουμε ήδη αποφασίσει.
<SPEAKER ID="120" LANGUAGE="NL" NAME="Maria Martens," AFFILIATION="εξ ονόματος της Ομάδας PPE-DE">
<P>
Άλλο ένα περίπλοκο θέμα είναι ότι δέχτηκα παράπονα σχετικά με την επικοινωνία με τους Αφρικανούς. Κάτι τέτοιο είναι αδύνατον, και, ως εκ τούτου, είμαι περίεργη πώς η έκθεση διευθετεί τις 23 προτεραιότητες που έθεσε η ίδια η Αφρικανική Ένωση.
<P>
Είναι σωστό και πρέπον η Επιτροπή να αναφέρει τους Αναπτυξιακούς Στόχους της Χιλιετίας ως σημείο εκκίνησης και απώτερο στόχο μας. Για τον λόγο αυτόν, εξεπλάγην με αρκετές προτάσεις, για παράδειγμα όσον αφορά τα μείζονα σχέδια υποδομών, τις ανταλλαγές μεταξύ πανεπιστημίων ή τα προγράμματα Nyerere και Erasmus. Ενώ πρόκειται για καλές ιδέες, δεν μπορώ να παρακολουθήσω αρκετά όσον αφορά τις προτεραιότητες για την καταπολέμηση της φτώχειας. Ο χρόνος μου τελείωσε. Βασίζομαι στον Επίτροπο, τον οποίο θα ήθελα επίσης να ευχαριστήσω για τη συμμετοχή του. 
<SPEAKER ID="121" LANGUAGE="IT" NAME="Mauro Zani," AFFILIATION="εξ ονόματος της Ομάδας PSE">
<P>
Συμφωνώ με τον Επίτροπο Michel ότι πρέπει να αυξήσουμε το μέγεθος της βοήθειας, αλλά θα πρέπει να πετύχουμε επίσης και πολύ μεγαλύτερη αποτελεσματικότητα. Αυτό μπορεί να επιτευχθεί μόνο στο πλαίσιο μιας ευρωπαϊκής συναίνεσης που θα μπορεί να εντάξει κάθε διμερή σχέση σε ένα συνολικό συνεκτικό πλαίσιο. Εδώ φυσικά βρίσκονται και οι μεγαλύτερες δυσκολίες, καθώς οι παλιές κακές συνήθειες του εθνικού συμφέροντος τείνουν πάντοτε να υπερισχύσουν των προτερημάτων μιας ενιαίας ευρωπαϊκής στρατηγικής.
<SPEAKER ID="122" LANGUAGE="FR" NAME="Thierry Cornillet," AFFILIATION="εκ μέρους της Ομάδας ALDE">
<P>
Η αύξηση από το 0,31% στο 0,5% ισοδυναμεί με 20 δισεκατομμύρια ευρώ: το ήμισυ αυτού του ποσού, δηλαδή ποσό των 10 δισεκατομμυρίων ευρώ, θα διοχετευτεί στην Αφρική. Τα 10 δισεκατομμύρια ευρώ ισοδυναμούν με τους ετήσιους διαθέσιμους πόρους του Ευρωπαϊκού Ταμείου Ανάπτυξης – το ΕΤΑ λαμβάνει 13 δισεκατομμύρια ευρώ για μια πενταετία. Συνεπώς, θα μπορέσουμε να παρέχουμε 10 δισεκατομμύρια ευρώ κατ’ έτος για την Αφρική. Με τις υφιστάμενες διαδικασίες και διαύλους, ως έχουν, είναι αδύνατο να επενδύσουμε και να δαπανήσουμε αυτά τα κεφάλαια. Αυτό καταδεικνύεται από το ποσό που παραμένει ως αδιάθετο υπόλοιπο στο ΕΤΑ. Συνεπώς, πρέπει να αναθεωρήσουμε τα δημοσιονομικά μέσα μας για τη βοήθεια. Επιπλέον, πιστεύω ότι δεν πρέπει να δούμε τη δημοσιονομική στήριξη ως πανάκεια, αλλά να θεσπίσουμε και διαδικασία άκρως αυστηρών ελέγχων και παρακολούθησης. 
<SPEAKER ID="123" LANGUAGE="EN" NAME="Caroline Lucas," AFFILIATION="εξ ονόματος της Ομάδας Verts/ALE">
<SPEAKER ID="124" LANGUAGE="IT" NAME="Luisa Morgantini," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, κυρίες και κύριοι, συμμερίζομαι τη θλίψη του κ. Louis Michel για τον χαμό των δύο στρατιωτών της Αφρικανικής Ένωσης στο Νταρφούρ. Πιστεύω πως είναι και αυτό μια απόδειξη του γεγονότος ότι πολύ συχνά, εστιάζουμε την προσοχή μας σε συγκεκριμένα ζητήματα, τα οποία εν συνεχεία εγκαταλείπουμε.
<P>
Πιστεύω πως το έργο που επιτέλεσε η Επιτροπή, και προπαντός ο κ. Louis Michel, ήταν ιδιαίτερα σημαντικό και αναγκαίο. Όπως επεσήμανε και ο κ. Zani, θεωρώ απαραίτητη την επίτευξη ενός συντονισμού των αναπτυξιακών πολιτικών, όχι μόνο όσον αφορά την Αφρική, αλλά και γενικότερα. Υπό αυτήν την έννοια, πιστεύω πράγματι πως το Συμβούλιο, η Επιτροπή και το Κοινοβούλιο πρέπει να εργασθούν από κοινού, καθώς, όπως υπενθύμισε ο κ. Zani, συχνά υπερισχύουν τα κράτη μέλη. Να γιατί είναι πράγματι αναγκαίο να εκφράζεται η Ευρωπαϊκή Ένωση με μία μόνο φωνή.
<P>
Ο κ. Louis Michel ζήτησε ειρήνη, ασφάλεια και χρηστή διακυβέρνηση. Θα πρέπει, ωστόσο, να προσεγγίσουμε το ζήτημα της ασφάλειας από τη σκοπιά της ανθρώπινης ασφάλειας και όχι μόνο των τραγωδιών που ακολούθησαν την 11η Σεπτεμβρίου. Πιστεύω προπαντός πως οι πολιτικές μας πρέπει να στοχεύουν σε μια ασφάλεια και μια ειρήνη που θα σέβονται, επί παραδείγματι, τους ορισμούς της δημόσιας βοήθειας για την ανάπτυξη.
<SPEAKER ID="125" LANGUAGE="EN" NAME="Eoin Ryan," AFFILIATION="εξ ονόματος της Ομάδας UEN">
<P>
   . Κύριε Πρόεδρε, θα ήθελα να καλωσορίσω σήμερα το απόγευμα τον Επίτροπο Michel. Άκουσα με ενδιαφέρον την ομιλία του και υποστηρίζω πολλά από όσα είπε.
<P>
Η Ευρωπαϊκή Ένωση διαδραματίζει ζωτικό ρόλο στον τομέα της ανάπτυξης, παρέχοντας το 55% της παγκόσμιας αναπτυξιακής βοήθειας, το μεγαλύτερο μέρος της οποίας καταλήγει στην Αφρική. Κατά τη διάσκεψη κορυφής των Ηνωμένων Εθνών στη Νέα Υόρκη στον Σεπτέμβριο του 2005, η ΕΕ επιβεβαίωσε σθεναρά τη βούλησή της να συμβάλει στην επίτευξη των Αναπτυξιακών Στόχων της Χιλιετίας. Ο πρώτος από αυτούς τους φιλόδοξους στόχους είναι η εξάλειψη της άκρας φτώχειας και πείνας. Η μείωση της φτώχειας κατά το ήμισυ μεταξύ του τρέχοντος έτους και του 2015 είναι η μεγάλη πρόκληση που θα αντιμετωπίσουμε τα επόμενα χρόνια.
<SPEAKER ID="126" LANGUAGE="PT" NAME="João de Deus Pinheiro (PPE-DE ). –" AFFILIATION="">
<SPEAKER ID="127" LANGUAGE="ES" NAME="Miguel Angel Martínez Martínez (PSE ). –" AFFILIATION="">
<SPEAKER ID="128" LANGUAGE="LT" NAME="Danutė Budreikaitė (ALDE ). –" AFFILIATION="">
<P>
   Η εμπορική δραστηριότητα της Αφρικής ανέρχεται μόλις στο 2% του παγκόσμιου εμπορίου – λιγότερο από ό,τι πριν από 50 χρόνια. Είναι οι εμπορικές συμφωνίες αδίστακτες ή μήπως η Αφρική δεν έχει τίποτα να εμπορευθεί;
<P>
Τα τελευταία 20 χρόνια, η φτώχεια στην Αφρική έχει διπλασιαστεί. Η Αφρική δεν μπόρεσε να εκμεταλλευτεί τις ευκαιρίες της ελευθέρωσης του εμπορίου για την οποία καυχιόμαστε τόσο πολύ. Η ΕΕ και τα κράτη μέλη της δίνουν στις αναπτυσσόμενες χώρες βοήθεια από τον προϋπολογισμό και το Ευρωπαϊκό Ταμείο Ανάπτυξης. Μόνο η βοήθεια του Ευρωπαϊκού Ταμείου Ανάπτυξης ανέρχεται σε 13,5 δισ. ευρώ.
<SPEAKER ID="129" LANGUAGE="" NAME="" AFFILIATION="Αντιπροέδρου">
<SPEAKER ID="130" LANGUAGE="DA" NAME="Margrete Auken (Verts/ALE ). –" AFFILIATION="">
<P>
Θα ήθελα να ρωτήσω την Επιτροπή ποια είναι βασικά η σημασία των τεσσάρων σημείων της παραγράφου 3.3 και εάν αυτά έρχονται σε αντίφαση με όσα έχουμε πει έως τώρα, ότι δηλαδή η βάση για το έργο μας θα πρέπει να είναι η στρατηγική των ίδιων των χωρών κατά της φτώχειας. 
<SPEAKER ID="131" LANGUAGE="PL" NAME="Marcin Libicki (UEN ). –" AFFILIATION="">
<P>
   Κύριε Πρόεδρε, η Αφρική είναι μια ατυχής ήπειρος. Βρίσκεται σταθερά σε ύφεση τα τελευταία 30 χρόνια.
<SPEAKER ID="132" LANGUAGE="EN" NAME="John Bowis (PPE-DE ). –" AFFILIATION="">
<P>
Θα ήθελα, τέλος, να επισημάνω κάτι που προέρχεται από την Αφρική, και αυτό είναι το πρώτο σχέδιο επισιτιστικής ασφάλειας. Πολύ συχνά, καλούμε τον κόσμο να βοηθήσει την Αφρική να εξασφαλίσει και να βελτιώσει τη διατροφή του πληθυσμού της· στο σημείο αυτό κάτι κάνουν. Ωστόσο, αναφέρω ένα μόνο στοιχείο: η μη συμμόρφωση με τα νέα διατροφικά πρότυπα που καθιέρωσε η Ευρωπαϊκή Ένωση το 2001 είχε ως αποτέλεσμα την κατά 64% μείωση των εξαγωγών από την Αφρική δημητριακών, αποξηραμένων φρούτων και καρυδιών – απώλεια 670 εκατ. δολαρίων ΗΠΑ. Πρόκειται για ένα μόνο παράδειγμα του λόγου για τον οποίο πρέπει να συνεργαστούμε με την Αφρική, ώστε να χρησιμοποιήσουμε τα ταλέντα της για να συνδράμουμε τους Αφρικανούς στο να βοηθήσουν τον εαυτό τους. 
<SPEAKER ID="133" LANGUAGE="EN" NAME="Glenys Kinnock (PSE ). –" AFFILIATION="">
<P>
Μετά την 11η Σεπτεμβρίου, η διαφθορά άρχισε να αντιμετωπίζεται πιο αυστηρά, αλλά εξακολουθεί να μην αντιμετωπίζεται με την ίδια σοβαρότητα όπως η τρομοκρατία και τα ναρκωτικά. Είναι επίσης αναγκαίο να σταματήσει η Ευρώπη να ενθαρρύνει τη «διαρροή εγκεφάλων» από την Αφρική. Ούτε αυτό υπάρχει στην έκθεση, αλλά κάνει τεράστια διαφορά, ιδιαίτερα στις υγειονομικές υπηρεσίες της Αφρικής.
<SPEAKER ID="134" LANGUAGE="SV" NAME="Carl Schlyter (Verts/ALE ). –" AFFILIATION="">
<P>
   Κύριε Πρόεδρε, η κ. Kinnock έχει δίκιο. Η Αφρική δεν χρειάζεται περισσότερα όπλα. Η στρατηγική αποδεικνύει ότι πρέπει να γίνουν πολλά ακόμη. Η αναπτυξιακή πολιτική δεν επιτύχει ποτέ, εάν σαμποτάρεται από την εμπορική πολιτική. Θα ήθελα επίσης να επιστήσω την προσοχή στην υπερβολική πεποίθηση ότι το ξένο κεφάλαιο και εταιρείες θα επιλύσουν τα προβλήματα της Αφρικής. Πρέπει να στηρίξουμε την ανάπτυξη της τοπικά ελεγχόμενης βιομηχανίας, τα κέρδη της οποίας παραμένουν στην Αφρική. Είναι σημαντικό για αυτούς να έχουν πλήρη ελευθερία επιλογής των τρόπων με τους οποίους επιθυμούν να αναπτυχθούν, χωρίς πιέσεις και χωρίς το αναγκαστικό άνοιγμα των αγορών. Πρέπει οι ίδιοι να αποφασίσουν τι είναι προς το συμφέρον τους. Απαιτείται μια συνεκτική πολιτική που θα περιλαμβάνει το εμπόριο, την αναπτυξιακή συνεργασία και τη στήριξη της δημοκρατίας, προκειμένου να δοθεί στην Αφρική αυτή η ευκαιρία.
<P>
Το ίδιο ισχύει για την πολιτική στον τομέα της έρευνας. Θα σας ζητήσω να στηρίξετε τα αιτήματα να χρησιμοποιηθεί το 7ο Πρόγραμμα Πλαίσιο για την Έρευνα ώστε να αυξηθεί η έρευνα για τις τροπικές ασθένειες που έχουν παραμεληθεί αρκετά, οι οποίες σκοτώνουν εκατομμύρια ανθρώπους ετησίως. 
<SPEAKER ID="135" LANGUAGE="DE" NAME="Godelieve Quisthoudt-Rowohl (PPE-DE ). –" AFFILIATION="">
<SPEAKER ID="136" LANGUAGE="PT" NAME="Ana Gomes (PSE ). –" AFFILIATION="">
<P>
Χαιρετίζω τα λόγια του κ. Michel, ο οποίος ορθώς είπε ότι αυτό που χρειαζόμαστε είναι μια συνεκτική στρατηγική για την Αφρική· μια στρατηγική που θα ενισχύσει την αποτελεσματικότητα της αναπτυξιακής πολιτικής μας και θα μας δώσει τη δυνατότητα να επιτύχουμε τους Στόχους της Χιλιετίας. Εάν θέλουμε να επιτύχει αυτή η στρατηγική, πρέπει να τροφοδοτηθεί επαρκώς από τον προϋπολογισμό της Ένωσης, η Επιτροπή και τα κράτη μέλη πρέπει να συνεργαστούν στενότερα, πρέπει να προωθηθεί το δίκαιο εμπόριο και, με τη σειρά της, πρέπει να αναθεωρηθεί η κοινή γεωργική πολιτική, υπό το πρίσμα της καταστροφικής επίδρασης που έχει στις αναπτυσσόμενες χώρες. Απαιτείται η καταπολέμηση της διαφθοράς, και αυτό είναι κάτι για το οποίο πρέπει να υπάρξει αμφίδρομη εργασία.
<P>
Χρειαζόμαστε μια στρατηγική που θα θέσει την ΕΕ επικεφαλής όσον αφορά την εφαρμογή της νέας έννοιας της ευθύνης για την προστασία, η οποία ενισχύει την ικανότητα της Ένωσης για διατήρηση και οικοδόμηση της ειρήνης, σε συνεργασία με την Αφρικανική Ένωση. Αναπόσπαστο μέρος αυτής της στρατηγικής είναι η καταπολέμηση της ατιμωρησίας όσων ευθύνονται για εγκλήματα κατά της ανθρωπότητας, μέσω της χρήσης του Διεθνούς Ποινικού Δικαστηρίου και άλλων δικαστηρίων. Υπάρχουν επικείμενες δικαστικές υποθέσεις που δημιουργούν προηγούμενο, όπως αυτές των Hissène Habré, Charles Taylor και των δραστών του Νταρφούρ.
<SPEAKER ID="137" LANGUAGE="FR" NAME="Marie-Hélène Aubert (Verts/ALE ). –" AFFILIATION="">
<SPEAKER ID="138" LANGUAGE="FI" NAME="Alexander Stubb (PPE-DE ). –" AFFILIATION="">
<P>
   Κύριε Πρόεδρε, καθώς ο καλός μου φίλος και πρώην συνάδελφος Stefano Manservisi βρίσκεται στο γραφείο μου, θα ξεκινήσω, βεβαίως, επαινώντας αυτήν την έκθεση. Θα ήθελα να κάνω πέντε παρατηρήσεις.
<P>
Πρώτον, η ΕΕ είναι ο πιο σημαντικός χορηγός βοήθειας προς την Αφρική, και έτσι πρέπει να συμβαίνει για ιστορικούς λόγους. Ωστόσο, το γεγονός ότι έχουμε 26 διαφορετικές αναπτυξιακές πολιτικές τείνει να παρακωλύσει την αποτελεσματικότητα. Πρέπει να συνδυάσουμε τις δυνάμεις μας και να αφιερώσουμε τις προσπάθειές μας σε μία κοινή αναπτυξιακή πολιτική, και αυτό είναι κάτι υπέρ του οποίου τάσσεται η Επιτροπή.
<P>
Τέλος, θέλω να πω ότι τελικά οι ίδιοι οι Αφρικανοί είναι υπεύθυνοι για την ανάπτυξη στην Αφρική. Έχοντας αυτό υπόψη, πρωτοβουλίες όπως η NEPAD –«Η Νέα Εταιρική Σχέση για την Ανάπτυξη της Αφρικής»– έχουν ουσιαστική σημασία και αξίζουν τον κόπο. Συνεπώς, στηρίζω την Επιτροπή στο θέμα αυτό. 
<SPEAKER ID="139" LANGUAGE="ES" NAME="Enrique Barón Crespo (PSE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, καταρχάς θα ήθελα να αναγνωρίσω το πολιτικό σθένος που επέδειξε η Επιτροπή, ιδιαίτερα ο Επίτροπος Louis Michel, παρουσιάζοντας αυτό το στρατηγικό σχέδιο για την Αφρική, το οποίο ελπίζω ότι δεν θα μείνει στην ιστορία ως ένας κατάλογος καλών προθέσεων –με τις οποίες είναι στρωμένος ο δρόμος για την κόλαση– αλλά ως ένα Σχέδιο Michel, ακολουθώντας κατά κάποιο τρόπο το παράδειγμα του Σχεδίου Marshall. Αυτή είναι η πρόκλησή σας. Επιπλέον, πιστεύω ότι αυτή είναι η κατάλληλη στιγμή για να γίνει.
<SPEAKER ID="140" LANGUAGE="DE" NAME="Karin Scheele (PSE ). –" AFFILIATION="">
<P>
Κατά την εξέταση της στρατηγικής για την Αφρική πρέπει να δώσουμε μεγάλη προσοχή σε δύο σημεία. Το ένα είναι ότι η νέα γενιά ανθρώπων που αντιμετωπίζουμε είναι η πολυπληθέστερη στην ανθρώπινη ιστορία και το δεύτερο είναι η εντεινόμενη πανδημία του HIV/Aids. 
<SPEAKER ID="141" LANGUAGE="" NAME="Παναγιώτης Μπεγλίτης (PSE ). –" AFFILIATION="">
<P>
   Κύριε Πρόεδρε, η πρόταση της Ευρωπαϊκής Επιτροπής και του Επιτρόπου Louis Michel για τη διαμόρφωση μιας νέας στρατηγικής σχέσης Ευρωπαϊκής Ένωσης-Αφρικής αποτελεί πραγματικά μια τομή στη μέχρι σήμερα ακολουθούμενη αναπτυξιακή πολιτική της Ευρωπαϊκής Ένωσης.
<SPEAKER ID="142" LANGUAGE="FR" NAME="Kader Arif (PSE ). –" AFFILIATION="">
<P>
   Κύριε Πρόεδρε, κυρίες και κύριοι συνάδελφοι, ο κ. Michel μας προτείνει σήμερα μια στρατηγική εταιρική σχέση μεταξύ Ευρωπαϊκής Ένωσης και Αφρικής. Μας δίδεται έτσι μια νέα ευκαιρία να ανταποκριθούμε στις βασικές ανάγκες της αφρικανικής ηπείρου.
<SPEAKER ID="143" LANGUAGE="FR" NAME="Louis Michel," AFFILIATION="Μέλος της Επιτροπής">
<P>
   . Κύριε Πρόεδρε, κυρίες και κύριοι βουλευτές, θέλω καταρχάς να απαντήσω στα όσα είπαν η κ. Morgantini και ο τελευταίος ομιλητής, που αναφέρθηκαν αμφότεροι σε ό,τι συμβαίνει στην παρούσα φάση προ των πυλών της Ευρώπης.
<P>
Συζητήσαμε αυτά τα θέματα προ ολίγου με τον κ. Konaré, μεταξύ Επιτροπής της Αφρικανικής Ένωσης και Επιτροπής της Ευρωπαϊκής Ένωσης, και καλό θα ήταν να λάβουμε υπόψη μας, όπως πράξατε και εσείς, ότι το πρόβλημα δεν περιορίζεται στην Ισπανία ή στο Μαρόκο: πρόκειται για πρόβλημα που αφορά συνολικά την Αφρική και συνολικά την Ευρωπαϊκή Ένωση. Αν δεν έχουμε την πολιτική ικανότητα να επιλύσουμε αυτό το θέμα σε επίπεδο ΕΕ στο πλαίσιο μιας πραγματικής εταιρικής σχέσης και πραγματικού πολιτικού διαλόγου με την αφρικανική ήπειρο, τότε ουδέποτε θα εξεύρουμε λύση. Θα βιώνουμε συνεχώς τραγωδίες αυτού του είδους και θα συνεχίσουμε –αδίκως– να προκαλούμε την περιφρόνηση, διότι θα έχουμε αποδειχθεί ανίκανοι να επιτελέσουμε ένα ουσιαστικό καθήκον.
<P>
Κάποιοι βουλευτές του Σώματος μίλησαν για την αποτελεσματικότητα της στρατηγικής. Δεν μπορείτε να καλείτε τον Επίτροπο να κρατήσει σθεναρή στάση σε θέματα τα οποία διαφεύγουν του πλήρους ελέγχου του. Σε ό,τι αφορά την Επιτροπή, εκφράζω απλώς την καλή μου θέληση και τη δέσμευσή μου. Παράλληλα, σας καλώ να πράξετε κάτι: να με βοηθήσετε να καταφέρω να πείσω τα κράτη μέλη. Εκείνο το οποίο, στην πράξη, είναι ασυνήθιστο στην πρόταση που υποβάλλω είναι ότι επιχειρώ να σκιαγραφήσω ένα πλαίσιο, μια κοινή στρατηγική μεταξύ Επιτροπής και κρατών μελών προκειμένου να καταστεί δυνατός ο αποτελεσματικότερος επιμερισμός του έργου για την προώθηση της ανάπτυξης. Ιδού το σχέδιό μου: να επιχειρήσουμε να αποκτήσουμε, να αναπτύξουμε από κοινού ένα πλαίσιο, στόχους και στρατηγική, και στο πλαίσιο αυτής της στρατηγικής, να επιχειρήσουμε να καλέσουμε ομάδες κρατών μελών που ενδιαφέρονται όλως ιδιαιτέρως για τον τάδε ή τον δείνα τομέα, την τάδε ή τη δείνα περιοχή, και να μεριμνήσουμε για τον αποτελεσματικότερο επιμερισμό του έργου. Αυτό θα μας επιτρέψει επίσης να εξοικονομήσουμε πόρους πριν από όλες τις διαδικασίες, τα προγράμματα και τα διαδικαστικά, προκειμένου να εξετάσουμε φακέλους που αλλιώς –οφείλουμε να το πούμε αυτό– προκαλούν σε μεγάλο βαθμό αλληλεπικάλυψη προσπαθειών, αλληλεπικάλυψη καθηκόντων και διοικητικού έργου. Παρομοίως, θέλω να επισημάνω σήμερα ότι έχουμε 26 διαφορετικές δέσμες κανονισμών. Αυτά ακριβώς αντιμετωπίζουν οι εταίροι μας.
<P>
Θέλω να προσθέσω ότι αυτό ουδόλως σημαίνει πως λησμονήσαμε την εκπαίδευση ή την υγειονομική περίθαλψη. Συμφωνώ πλήρως με τους βουλευτές του Σώματος που αναφέρθηκαν σε αυτό το θέμα, και μάλιστα, αν υπάρχει κάποιος που έχει ευαισθησία για το θέμα, αυτός είμαι εγώ. Θέλω να σας παραπέμψω στη σελίδα 33 του κειμένου στο οποίο εξηγείται διεξοδικά ότι προφανώς και θα εστιάσουμε στην εκπαίδευση. Επιπλέον, για ποιον λόγο να θέλω να σπαταλήσω μια μέρα συζητώντας μαζί σας την προτεραιότητα που πρέπει να δοθεί στη δημοσιονομική βοήθεια όταν αυτό είναι δυνατό; Ακριβώς για να διασφαλίσουμε ότι οι χώρες, τα κράτη, μπορούν να εφαρμόσουν κυρίαρχες πολιτικές στον τομέα της εκπαίδευσης, για παράδειγμα. Για να διασφαλίσουμε επίσης ότι μπορούν να χρηματοδοτήσουν τους δασκάλους τους και ότι μπορούν να πληρώσουν τους δασκάλους τους, πράγμα που συχνά δεν συμβαίνει επί του παρόντος. Συνεπώς, μπορείτε να είστε βέβαιοι ότι έχω πλήρη επίγνωση της προτεραιότητας που δίνεται στην εκπαίδευση. Δεν μπορώ να καταρτίσω μια διεξοδική λίστα για όλες τις προτεραιότητες, θέλω όμως να σας διαβεβαιώσω ότι τις συμμερίζομαι. Ήθελα να το ξεκαθαρίσω αυτό το σημείο.
<P>
Η τελευταία μου παρατήρηση αφορά το εμπόριο. Είναι σαφές ότι οι διαπραγματεύσεις του ΠΟΕ πρέπει να θέσουν την ανάπτυξη στην κορυφή της λίστας των ανησυχιών. Σας διαβεβαιώνω ότι ο συνάδελφός μου, ο κ. Mandelson, το πράττει, και βεβαίως τον υποστηρίζουμε. Για να σας δώσω ένα παράδειγμα: κατέχουμε την πρώτη θέση όσον αφορά τη βοήθεια που σχετίζεται με το εμπόριο. Θέλω να σας υπενθυμίσω τη δήλωση του κ. Barroso στη Σύνοδο της Ομάδας G8: χορηγούμε 1 δισεκατομμύριο ευρώ ετησίως. Θέλω να σας υπενθυμίσω ένα άλλο προφανές γεγονός: είμαστε η μόνη ομάδα χωρών στον κόσμο που εφαρμόζει τη διαδικασία «Όλα πλην όπλων». Όσον αφορά τη γεωργική πολιτική, υπάρχει μια καταρχήν συμφωνία για την Ατζέντα της Ντόχα και υπήρξε και μεταρρύθμιση της ΚΓΠ, που ήδη αποτελεί ένα μεγάλο άλμα προς τα εμπρός. Είναι, άραγε, αρκετό; Αναμφίβολα όχι, δεν πρέπει όμως και να επιδεικνύουμε αφελή αισιοδοξία. Πρέπει να έχουμε επίγνωση του γεγονότος ότι τα συμφέροντα της Ευρώπης και ορισμένων χωρών είναι μια παράμετρος και ότι αυτό ακριβώς μας εμποδίζει να σημειώσουμε ταχύτερη πρόοδο, με μεγαλύτερο αντίκτυπο. Πρέπει να έχουμε επίγνωση αυτού του πράγματος. Δεν πιστεύω ότι βοηθάει να φοράμε παρωπίδες σε σχέση με ό,τι πραγματικά συμβαίνει σε διάφορες χώρες αναφορικά με τη γεωργική πολιτική.
<P>
Όσον αφορά τις οικονομικές συμφωνίες εταιρικής σχέσης, στόχος τους είναι η ανάπτυξη, ιδίως μέσω της βοήθειας για την περιφερειακή ολοκλήρωση. Για παράδειγμα, η προώθηση του Εμπορίου Νότου-Νότου είναι μία από τις προτεραιότητες των Αφρικανών. Ο Πρόεδρος Konaré μας το εξήγησε πλήρως σήμερα το πρωί. Προφανώς, θα υπάρξουν κόστη προσαρμογής, και θα τους βοηθήσουμε και σε αυτόν τον τομέα.
<SPEAKER ID="144" LANGUAGE="" NAME="Πρόεδρος. –" AFFILIATION="Γραπτή Δήλωση (άρθρο 142)">
<P>
   Κύριε Michel, σας διαβεβαιώνω ότι δεν υπερέβητε τον χρόνο ομιλίας σας. Έτσι κι αλλιώς, μια και είστε Επίτροπος, ο χρόνος δεν σας χρεώνεται.
<SPEAKER ID="145" LANGUAGE="EN" NAME="Nigel Farage (IND/DEM ). –" AFFILIATION="">
<P>
Μόλις πριν από λίγους μήνες, ακούσαμε τον τότε Πρόεδρο του Συμβουλίου της ΕΕ, Jean-Claude Juncker, να λέει ότι αρνούνταν να πιστέψει πως οι Γάλλοι και οι Ολλανδοί ψήφισαν «όχι» στο Σύνταγμα.
<P>
Συνεπώς, λέω στην Επιτροπή –και σε όλους τους πολιτικούς αυτού του Κοινοβουλίου που συμμερίζονται την άποψη του κ. Juncker– ότι η Αφρική δεν χρειάζεται μαθήματα από εσάς, αλλά, εάν πραγματικά θέλετε να δώσετε ένα παράδειγμα, παραδεχθείτε την ήττα για το Σύνταγμα. Αντιμετωπίστε το γεγονός ότι οι ψηφοφόροι σας νίκησαν. Και πριν κάνετε άλλα κηρύγματα, αρχίστε να ασχολείστε με τη δική σας κακή διακυβέρνηση εδώ. 
<SPEAKER ID="146" LANGUAGE="" NAME="Πρόεδρος." AFFILIATION="">
<SPEAKER ID="147" LANGUAGE="FR" NAME="Louis Michel," AFFILIATION="μέλος της Επιτροπής">
<P>
Το μήνυμα της Ευρωπαϊκής Ένωσης, που διαβιβάστηκε από την Τρόικα στην Αντίς Αμπέμπα ήταν και είναι να καλέσουμε όλα τα πολιτικά κόμματα να τηρήσουν πλήρως την εκλογική διαδικασία και τον πολιτικό διάλογο. Χαιρετίζω επίσης την πρόοδο που σημειώθηκε από τις 2 Οκτωβρίου και μετά στον διάλογο μεταξύ κυβέρνησης και αντιπολίτευσης. Στην πράξη, υπήρχε σοβαρός κίνδυνος εκτροπής, που απειλούσε να οδηγήσει τη χώρα σε ένα σενάριο με αναμφίβολα μη αναστρέψιμο χαρακτήρα. Με εκείνη την ευκαιρία, απέστειλα στον Πρωθυπουργό επιστολή στην οποία εξέφραζα την ανησυχία μου σε σχέση με το κλίμα έντασης μεταξύ των διαφόρων πολιτικών δυνάμεων, και την ανάγκη να κρατήσουμε ανοικτούς όλους τους δίαυλους επικοινωνίας. Η απελευθέρωση όλων των πολιτικών κρατουμένων και το εκ νέου άνοιγμα των γραφείων των κομμάτων της αντιπολίτευσης, τα οποία είχε κλείσει η κυβέρνηση, θα είναι βήματα προς αυτή την κατεύθυνση.
<P>
Παρατήρησα με πολύ μεγάλο ενδιαφέρον την εναρκτήρια συνεδρίαση του Ομοσπονδιακού Αιθιοπικού Κοινοβουλίου και την επανεκλογή του Πρωθυπουργού, του κ. Zenawi, στις 10 και 11 Οκτωβρίου. Η ομαλή και κανονική λειτουργία του Κοινοβουλίου αποτελεί προϋπόθεση για τη δημιουργία ενός πολυκομματικού σκηνικού στην Αιθιοπία, και για να ριζώσει η δημοκρατία. Συνάντησα τον Πρωθυπουργό Zenawi σε τρεις περιστάσεις πριν από αυτό το στάδιο. Σε κάθε μια από τις περιστάσεις, επανέλαβα με έμφαση τις προσδοκίες μας όσον αφορά τον τρόπο αντιμετώπισης της αντιπολίτευσης. Πιστεύω ότι αυτό είναι απολύτως βασικό. Αν, εντός του αιθιοπικού κοινοβουλίου, η αξιωματική αντιπολίτευση –το κόμμα CUD– συνεχίσει να απουσιάζει, αυτό μπορεί να αποτελέσει παράγοντα αστάθειας. Το ίδιο θα συμβεί αν δεν αποκτήσει η νέα πλειοψηφία τον έλεγχο της πρωτεύουσας, Αντίς Αμπέμπα.
<SPEAKER ID="148" LANGUAGE="SV" NAME="Anders Wijkman," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, πολλοί από εμάς πίστευαν ότι, με τις εκλογές του Μαΐου, υπήρξε μια δημοκρατική πρόοδος στην Αιθιοπία. Πόσο λάθος κάναμε! Τις ημέρες αμέσως μετά τις εκλογές, η κυβέρνηση Μέλες απέδειξε ότι δεν μπορούσε να δεχθεί ότι η αντιπολίτευση είχε μεγάλη επιτυχία. Θεσπίστηκαν νόμοι, οι οποίοι περιορίζουν την ικανότητα της αντιπολίτευσης να δράσει. Το καθεστώς ασκεί και πάλι αυστηρούς ελέγχους στα μέσα ενημέρωσης, έγιναν επανειλημμένα συλλήψεις πολιτικών της αντιπολίτευσης, και οι ειρηνικές διαδηλώσεις συνετρίβησαν διά της βίας από την ασφάλεια, κάτι που οδήγησε σε περισσότερους από 40 θανάτους τον Ιούνιο.
<P>
Εμείς σε αυτό το Σώμα γνωρίζουμε ότι τέτοιες μέθοδοι δεν έχουν καμία σχέση με τη δημοκρατία. Στο ψήφισμα που συζητούμε τώρα, περιγράφουμε τα γεγονότα μετά τις εκλογές του Μαΐου. Στόχος μας δεν είναι, αρχικά, να επικρίνουμε την κυβέρνηση και το κυβερνητικό κόμμα. Στόχος είναι εν μέρει να επιδείξουμε την ανησυχία, παρόμοια με αυτήν που εξέφρασε ο Επίτροπος Michel, την οποία αισθανόμαστε για τις εξελίξεις στην Αιθιοπία και εν μέρει να ζητήσουμε και από τις δύο πλευρές να ξεκινήσουν διαπραγματεύσεις και να χρησιμοποιήσουν την ευκαιρία για ειρηνική και δημοκρατική ανάπτυξη στην Αιθιοπία, όπως υποστηρίχθηκε σθεναρά από τις εκλογές του Μαΐου.
<SPEAKER ID="149" LANGUAGE="EN" NAME="Ana Maria Gomes," AFFILIATION="εξ ονόματος της Ομάδας PSE">
<P>
   Κύριε Πρόεδρε, την τελευταία φορά που απευθύνθηκα στο Σώμα, είπα ότι ανησυχούσα πάρα πολύ. Ακόμα ανησυχώ. Υπήρξαν πράγματι πολύ ενδιαφέρουσες εξελίξεις από την 1η Οκτωβρίου 2005 μέχρι σήμερα με την έναρξη διαπραγματεύσεων και στη συνέχεια, με τη διαμεσολάβηση των δωρητριών χωρών και των πρεσβευτών. Εντούτοις, σύμφωνα με τις πληροφορίες μου, εξακολουθεί να υπάρχει αδιέξοδο παρά το γεγονός ότι το Κοινοβούλιο της Αιθιοπίας έχει ήδη συνέλθει σε σώμα. Σύμφωνα με τις πληροφορίες μου, οι εργασίες του απέχουν πολύ από τα δημοκρατικά πρότυπα.
<P>
Εκτιμώ τη δήλωση του Επιτρόπου Michel και εκτιμώ τις προσπάθειες που καταβάλλει. Θα ήθελα το Συμβούλιο και η βρετανική Προεδρία, ειδικά, να εκφράσουν επίσης τις απόψεις τους σχετικά με τον τρόπο που εξελίσσεται η κατάσταση και σχετικά με το αν κρίνουν ότι η προσέγγισή τους είναι αποτελεσματική. Με ανησυχεί ιδιαίτερα και γνωρίζω την ιδιαίτερη σχέση που διατηρεί η βρετανική Προεδρία με τους συμμάχους μας στην άλλη πλευρά του Ατλαντικού. Η ενότητα της διεθνούς κοινότητας και των κοινοτήτων των δωρητών σε αυτό το πλαίσιο είναι ουσιαστική. Θα ήθελα να ακούσω και την προσέγγιση του Συμβουλίου στο θέμα αυτό.
<SPEAKER ID="150" LANGUAGE="EN" NAME="Fiona Hall," AFFILIATION="εξ ονόματος της Ομάδας ALDE.">
<P>
   Κύριε Πρόεδρε, ήμουν μέλος της αντιπροσωπείας παρατηρητών του Ευρωπαϊκού Κοινοβουλίου στις εκλογές της 15ης Μαΐου. Μίλησα εξ ονόματος της αντιπροσωπείας στη συνέντευξη τύπου στις 17 Μαΐου, αναφέροντας ότι οι εκλογές αποτελούσαν ένα σημαντικό βήμα προόδου στην πορεία εκδημοκρατισμού της Αιθιοπίας. Συνεπώς, αισθάνομαι μεγάλη προσωπική θλίψη και κατάπληξη με την επιδείνωση της κατάστασης έκτοτε.
<P>
Όσον αφορά τις εκλογές, πρέπει να εμπιστευτούμε τα γεγονότα που διαπίστωσε η αποστολή παρατήρησης της Ευρωπαϊκής Ένωσης και το Κέντρο Κάρτερ, τα οποία υποδεικνύουν ότι η διαδικασία που κατέληξε στη 15η Μαΐου διεξήχθη σωστά, αλλά η διαδικασία μετά τη 15η Μαΐου παρουσίασε ορισμένες παρατυπίες.
<P>
Έχουν περάσει πλέον πέντε μήνες από τις εκλογές. Ο τελικός σκοπός των δημοκρατικών εκλογών είναι η συγκρότηση μιας λειτουργικής δημοκρατικής βουλής. Αυτό δεν έχει συμβεί και εκλιπαρώ τις δύο πλευρές –το κυβερνόν κόμμα και την αντιπολίτευση– να συνεχίσουν τον διάλογο για την επίλυση των διαφορών τους. Αν το τελικό αποτέλεσμα δεν είναι ένα λειτουργικό Κοινοβούλιο στο οποίο θα δραστηριοποιούνται πολιτικοί όλων των πεποιθήσεων, τότε η εκλογική διαδικασία θα έχει αποτύχει. Ασφαλώς αυτό θα αποτελούσε προδοσία του 90% των Αιθιόπων ψηφοφόρων που συμμετείχαν στις εκλογές της 15ης Μαΐου, σε πολλές περιπτώσεις μετά από πολύωρη αναμονή. Είχαν πίστη στην εκλογική διαδικασία. Ελπίζω οι ηγέτες που εξέλεξαν να ανταποκριθούν σε αυτή την πίστη.
<P>
Κατά το χρονικό διάστημα πριν τη 15η Μαΐου, όλα τα κόμματα είχαν καλή πρόσβαση στα ΜΜΕ, αλλά αυτό δεν ισχύει πια. Το γεγονός ότι οι ηγέτες της αντιπολίτευσης, οι οποίοι δήλωσαν τη δέσμευσή τους να εργαστούν εντός ενός συνταγματικού πλαισίου, δεν μπορούν να επικοινωνήσουν εύκολα μέσω των μέσων ενημέρωσης με τους υποστηρικτές τους είναι ιδιαιτέρως επικίνδυνο σε μια περίοδο όπου όλοι πρέπει να παραμείνουν ήρεμοι.
<SPEAKER ID="151" LANGUAGE="DA" NAME="Margrete Auken," AFFILIATION="εξ ονόματος της Ομάδας Verts/ALE">
<SPEAKER ID="152" LANGUAGE="IT" NAME="Luisa Morgantini," AFFILIATION="εξ ονόματος της Ομάδας GUE/NGL">
<P>
Θα ήθελα να συγχαρώ την Επιτροπή για τον ρόλο που διαδραμάτισε σε αυτήν την υπόθεση και θέλω να συγχαρώ τον αντιπρόσωπο της Ευρωπαϊκής Ένωσης στην Αιθιοπία, Tim Clarke –στον οποίο απευθύνω τους χαιρετισμούς μου– για τον σημαντικό ρόλο που διαδραμάτισε, αλλά και την κ. Gomes για τη σύνεση που επέδειξε σε αυτήν την κατάσταση. Είναι πολύ εύκολο να φωνάζουμε και να καταγγέλλουμε, αλλά πιστεύω πως είναι πολύ πιο δύσκολη η διαχείριση μιας εξαιρετικά δύσκολης διαδικασίας όπως αυτή στην Αιθιοπία.
<SPEAKER ID="153" LANGUAGE="DE" NAME="Rainer Wieland (PPE-DE ). –" AFFILIATION="">
<P>
Στην Αιθιοπία μέτρησα ήδη στις 6.00 το πρωί 150 άτομα να περιμένουν στην ουρά και το μεσημέρι είδα σε διάφορα εκλογικά τμήματα 1 500 ανθρώπους. Η κ. Gomes είδε όπως κι εγώ ηλικιωμένους να στέκονται για ώρες στην ουρά χωρίς φαγητό ή νερό και μετά να ψηφίζουν με ένα πλατύ χαμόγελο. Σε μια εποχή όπου στην Ευρώπη μειώνεται η συμμετοχή στις εκλογές, στην Αιθιοπία ανακάλυψα ξανά το «σεξ απήλ» της δημοκρατίας –ας μου επιτραπεί αυτή η ειλικρινής και πρόχειρη έκφραση. Είδα πόσο ωραία μπορεί να είναι η δημοκρατία!
<SPEAKER ID="154" LANGUAGE="DE" NAME="Michael Gahler (PPE-DE ). –" AFFILIATION="">
<P>
   Κύριε Πρόεδρε, η κατάσταση στην Αιθιοπία αποσταθεροποιείται μέρα με τη μέρα και την πρωταρχική ευθύνη γι’ αυτό φέρει η κυβέρνηση. Ενώ η συμμετοχή στις εκλογές ήταν 90% και έδειξε την πίστη του λαού της Αιθιοπίας στη δημοκρατική διαδικασία, η κυβέρνηση προφανώς πανικοβλήθηκε μόλις γνωστοποιήθηκαν τα πρώτα αποτελέσματα.
<P>
Υποστηρίζω την πρόθεση της κ. Gomes, που είναι επικεφαλής των εκλογικών παρατηρητών της ΕΕ, να υποβάλει μία αντικειμενική και ειλικρινή έκθεση. Οι συνήθεις ύποπτοι –και εδώ στις Βρυξέλλες– που θα προτιμούσαν να συνεχιστούν οι εργασίες που αφορούν την Αφρική σύμφωνα με το status quo και που οι σύντροφοί τους μάλλον ενοχλήθηκαν από τις εκλογές, ας προσέξουν να μην παρουσιάσουν ανάρμοστες προτάσεις εδώ στο Σώμα με στόχο να μειώσουν τη σημασία των γνώσεων που αποκτήθηκαν.
<P>
Είναι σημαντικό η κυβέρνηση και η αντιπολίτευση να επαναλάβουν τον διάλογο προς το συμφέρον της χώρας, παρ’ όλα όσα συνέβησαν μετά τις 15 Μαΐου. Μολονότι οι διπλωμάτες μας στην Αντίς Αμπέμπα προσφέρουν εδώ πολύτιμες υπηρεσίες, η δημιουργία εμπιστοσύνης είναι κυρίως υποχρέωση της κυβέρνησης. Γι’ αυτό πρέπει να τροποποιήσει και πάλι τον κανονισμό του κοινοβουλίου, έτσι ώστε η αντιπολίτευση να μπορεί τουλάχιστον να ασκήσει τα συνταγματικά της δικαιώματα. Πρέπει να αποκαταστήσει την ασυλία των μελών που δεν παρευρέθησαν στην εναρκτήρια συνεδρίαση καθώς και σε εκείνη του δημοτικού συμβουλίου της Αντίς Αμπέμπα. Επίσης, απευθύνω έκκληση να απελευθερωθούν οι πολιτικοί κρατούμενοι και να διασφαλιστεί η πρόσβαση της αντιπολίτευσης στα μέσα ενημέρωσης.
<P>
Εάν η κυβέρνηση δεν είναι πρόθυμη να δημιουργήσει τις προϋποθέσεις για τη δημοκρατία, δείχνει το αληθινό της πρόσωπο και αποτελεί άλλο ένα παράδειγμα μιας κατάστασης που βλέπουμε τόσο συχνά στην Αφρική, ότι δηλαδή οι εκλογές θεωρούνται αποδεκτές μόνον εάν επιβεβαιώνουν την υπάρχουσα κυβέρνηση. Όμως δεν είναι αυτός ο σκοπός τους. Το 90% των Αιθιόπων δήλωσαν τι περιμένουν από τις δημοκρατικές εκλογές και η κυβέρνηση πρέπει να αποδεχτεί την κρίση τους. 
<SPEAKER ID="155" LANGUAGE="DE" NAME="Ursula Stenzel (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, προξενεί έκπληξη που λαμβάνω τον λόγο για να μιλήσω για την όξυνση της κρίσης στην Αιθιοπία, πρόκειται όμως για μία χώρα που με ενδιαφέρει πάρα πολύ διότι ένας συμπατριώτης μου, ο Karlheinz Böhm, έχει αναθέσει εκεί σε ανθρώπους να εργάζονται για το καλό άλλων και προσφέρει επανειλημμένα βοήθεια –που είναι όμως σταγόνα στον ωκεανό.
<P>
Επίσης, είμαι υπέρ της αποστολής μιας ad hoc κοινοβουλευτικής επιτροπής στην Αιθιοπία και υποστηρίζω το σχέδιο της κ. Gomes. Όσο πιο αισθητή είναι η παρουσία όλων των επιπέδων της Ευρωπαϊκής Ένωσης, τόσο το καλύτερο, γιατί έτσι τεκμηριώνουμε ότι δεν θα επιτρέψουμε την κλιμάκωση της κρίσης στη χώρα αυτήν. 
<SPEAKER ID="156" LANGUAGE="FR" NAME="Louis Michel," AFFILIATION="μέλος της Επιτροπής">
<P>
   . Κύριε Πρόεδρε, θα είμαι πολύ σύντομος, αφού στην πράξη συμφωνώ σε πολύ μεγάλο βαθμό με όσα ειπώθηκαν στο Σώμα. Θέλω επίσης να ευχαριστήσω την κ. Gomes που διατήρησε την ψυχραιμία της σε ορισμένες στιγμές, κατά τις οποίες αντιλαμβάνομαι ότι πρέπει να δοκιμάστηκαν οι αντοχές της. Την ευχαριστώ που είδε αυτή την αποστολή παρατηρητών με εντελώς θετικό και προσήκοντα τρόπο. Θέλω επίσης να ευχαριστήσω κι εγώ τον κ. Clark: δεν πρέπει να ήταν εύκολο να κάνει τη δουλειά του καθημερινά.
<P>
Όσον αφορά το θέμα του παγώματος της συνεργασίας, πιστεύω ότι στο παρόν στάδιο δεν μπορούμε να εξετάσουμε το ενδεχόμενο να κινήσουμε επίσημη διαδικασία με στόχο την αναστολή της αναπτυξιακής συνεργασίας. Δυνάμει του άρθρου 8 των Συμφωνιών του Κοτονού, ο διάλογος είναι πάντα ανοικτός, και πιστεύω ότι αυτός ο διάλογος είναι το πλέον ενδεδειγμένο μέσο για να αφήσουμε ανοικτή την πόρτα και να ενθαρρύνουμε τα μέρη να προβούν σε εποικοδομητικά βήματα.
<SPEAKER ID="157" LANGUAGE="" NAME="Πρόεδρος. –" AFFILIATION="(Η συνεδρίαση διακόπτεται στις 20.05 και επαναλαμβάνεται στις 21.05)">
<P>
Ολοκληρώνοντας τη συζήτηση, ανακοινώνω ότι έλαβε πέντε προτάσεις ψηφίσματος, που υποβλήθηκαν σύμφωνα με το άρθρο 103, παράγραφος 2 του Κανονισμού(1).
<SPEAKER ID="158" LANGUAGE="" NAME="" AFFILIATION="Αντιπροέδρου">
<SPEAKER ID="159" LANGUAGE="" NAME="" AFFILIATION="Βλ. συνοπτικά πρακτικά"/>
<SPEAKER ID="160" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0245/2005) του κ. Bono, εξ ονόματος της Επιτροπής Πολιτισμού και Παιδείας, σχετικά με την εκπαίδευση ως ακρογωνιαίο λίθο της διαδικασίας της Λισαβόνας (2004/2272 (INI)). 
<SPEAKER ID="161" LANGUAGE="EN" NAME="Christopher Beazley (PPE-DE ). –" AFFILIATION="(Χειροκροτήματα)">
<SPEAKER ID="162" LANGUAGE="" NAME="Πρόεδρος. –" AFFILIATION="">
<SPEAKER ID="163" LANGUAGE="FR" NAME="Guy Bono (PSE )," AFFILIATION="εισηγητής">
<P>
Όσον αφορά το πλαίσιο, πρέπει να επισημάνω ότι αυτή η έκθεση επιδιώκει να σημάνει συναγερμό στο Συμβούλιο για τις καθυστερήσεις της Ευρωπαϊκής Ένωσης στην εφαρμογή της στρατηγικής της Λισαβόνας στον τομέα της εκπαίδευσης και της κατάρτισης. Όπως γνωρίζετε, κυρίες και κύριοι συνάδελφοι, το Εαρινό Ευρωπαϊκό Συμβούλιο της 22ας και 23ης Μαρτίου 2005 έθεσε ως στόχο να καταστήσει πραγματικότητα τον ευρωπαϊκό χώρο εκπαίδευσης και κατάρτισης. Ωστόσο, τα κράτη μέλη πρέπει να προχωρήσουν πέρα από τις μεγαλόστομες διακηρύξεις σε συγκεκριμένα μέτρα. Συνεπώς, αυτή η έκθεση καθορίζει τα κατά προτεραιότητα πεδία δράσης.
<P>
Σε ένα πολύ πρόσφατο κείμενο εργασίας με θέμα την πρόοδο που σημειώθηκε όσον αφορά την επίτευξη των στόχων της Λισαβόνας στους τομείς της εκπαίδευσης και της κατάρτισης, και το οποίο δημοσιεύτηκε στις 11 Απριλίου 2005, οι υπηρεσίες της Επιτροπής αναλύουν τις επιδόσεις τριάντα συστημάτων εκπαίδευσης και κατάρτισης. Με βάση την ανάλυση των πολύ συγκεκριμένων στοιχείων που παρουσιάζονται σε αυτό το έγγραφο, θέλω να σχολιάσω τα έξι πεδία προτεραιότητας, σε σχέση με τα οποία πιστεύω ότι τα κράτη μέλη πρέπει να δράσουν επιτακτικά, αν θέλουμε να παραμείνει η εκπαίδευση στο επίκεντρο της διαδικασίας της Λισαβόνας.
<P>
Τρίτον, η έκθεση υπογραμμίζει την ανάγκη να υποστηρίξει το Ευρωπαϊκό Κοινοβούλιο την πρωτοβουλία για ένα πιλοτικό πρόγραμμα με στόχο τη δημιουργία ενός προγράμματος, κατ’ αντιστοιχία προς το πρόγραμμα Erasmus, το οποίο να απευθύνεται σε μαθητευόμενους, προκειμένου να διευκολύνει την πρόσβασή τους στα «νέας γενιάς» κοινοτικά προγράμματα εκπαίδευσης και κατάρτισης.
<P>
Τέταρτον, στο πλαίσιο της συζήτησης για τον προϋπολογισμό, αισθάνομαι ότι θα ήταν επίσης χρήσιμο να επισημάνω την ανάγκη να διασφαλίσει η Ευρωπαϊκή Ένωση επαρκείς μεθόδους χρηματοδότησης για το νέο ολοκληρωμένο πρόγραμμα δράσης στον τομέα της διά βίου εκπαίδευσης και κατάρτισης. Πρέπει επίσης να διασφαλίσουμε ότι το Ευρωπαϊκό Κοινωνικό Ταμείο θα συνεχίσει να λειτουργεί μετά το 2006 σε όλα τα κράτη μέλη της Ευρωπαϊκής Ένωσης.
<SPEAKER ID="164" LANGUAGE="EN" NAME="Ján Figeľ," AFFILIATION="μέλος της Επιτροπής.">
<P>
   Κύριε Πρόεδρε, η έκθεση του κ. Bono έρχεται σε μια κρίσιμη στιγμή για τη στρατηγική της Λισαβόνας. Βρισκόμαστε στα μισά της πορείας και ο ρόλος της εκπαίδευσης και της κατάρτισης στην εφαρμογή της στρατηγικής συζητείται και υποστηρίζεται τώρα ολοένα και περισσότερο. Με χαρά παρατηρώ ότι αυτή η υποστήριξη εκφράζεται επίσης στην παρούσα έκθεση και στο Κοινοβούλιο, ειδικά όσον αφορά τη θέση του Κοινοβουλίου σχετικά με τις δημοσιονομικές προοπτικές και την εκπαίδευση σε αυτό το πλαίσιο. Πιστεύω ότι το μεγαλύτερο κεφάλαιο της Ευρώπης είναι οι εγκέφαλοι, η γνώση, οι δεξιότητες και η δημιουργικότητα των πολιτών μας. Συγκεκριμένα, θέλω να ευχαριστήσω τον κ. Bono για την άριστη έκθεσή του. Οι ιδέες που αναπτύσσονται σε αυτή την έκθεση θα βοηθήσουν σημαντικά την Επιτροπή.
<P>
Πρώτον, όσον αφορά τις στρατηγικές για τη διά βίου εκπαίδευση, τα κράτη μέλη δεσμεύτηκαν να αναπτύξουν αυτές τις στρατηγικές μέχρι το 2006. Θα συνεχίσουμε να παρακολουθούμε πολύ στενά τις εθνικές εξελίξεις σε αυτόν τον τομέα. Όλο και περισσότερες χώρες χαράζουν εθνικές στρατηγικές, αλλά η εφαρμογή εξακολουθεί να αποτελεί τη βασική πρόκληση σε ολόκληρη την Ευρώπη.
<P>
Τρίτον, θα ήθελα να αναφερθώ στο θέμα της βελτίωσης της διαχείρισης. Ίσως η μεγαλύτερη πρόκληση στην προσπάθεια υλοποίησης της διά βίου εκπαίδευσης είναι η ανάγκη μεταρρύθμισης των τρόπων διαχείρισης των συστημάτων. Η διαχείριση πρέπει να είναι συνεκτική και συντονισμένη, απαιτεί συνέργια ανάμεσα στα αρμόδια υπουργεία, έντονο κοινωνικό διάλογο και την ευαισθητοποίηση και ενεργή συμμετοχή άλλων βασικών ενδιαφερομένων. Σκοπεύουμε να παρακολουθήσουμε αυτούς τους τομείς πολύ στενά, μέσω συγκεκριμένων δραστηριοτήτων αλληλοδιδακτικών ομάδων ομολόγων («peer learning activities»), με τις οποίες τα κράτη μέλη αλληλοϋποστηρίζονται για την εφαρμογή των μεταρρυθμίσεων ανταλλάσσοντας τις εμπειρίες τους. Παράλληλα, συνεχίζουμε να αναπτύσσουμε τον ευρωπαϊκό χώρο εκπαίδευσης και κατάρτισης. Επί του παρόντος, εξετάζουμε μια πρόταση για το ευρωπαϊκό πλαίσιο προσόντων, το οποίο ελπίζουμε ότι θα συμβάλει ουσιαστικά στη στήριξη της μεγαλύτερης κινητικότητας των σπουδαστών, των ασκουμένων και των εργαζομένων.
<SPEAKER ID="165" LANGUAGE="EN" NAME="Christopher Beazley," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, έθεσα ένα διαδικαστικό θέμα το οποίο ακούγεται λίγο αγενές, να εφιστάται δηλαδή δημοσίως η προσοχή στο γεγονός ότι η Προεδρία του Συμβουλίου δεν είναι παρούσα. Ο αγγλικός τίτλος της έκθεσης του κ. Bono είναι “Education as the cornerstone of the Lisbon process” («Η εκπαίδευση ως ο ακρογωνιαίος λίθος της διαδικασίας της Λισαβόνας»). Θα προτιμούσα αντί για τη λέξη “cornerstone”, να χρησιμοποιηθεί η λέξη “keystone”. Ο κεντρικός λίθος τίθεται στην κορυφή μιας αψίδας. Αν αποδυναμωθεί ή πέσει, ολόκληρο το οικοδόμημα χάνεται. Ο ακρογωνιαίος λίθος είναι εκείνος που τοποθετείται στη γωνία. 
<P>
Κύριε Bono, μιλήσατε γαλλικά και χρησιμοποιήσατε την έκφραση “au coeur du processus de Lisbonne” [«στην καρδιά της διαδικασίας της Λισαβόνας»]. “Keystone” και “au coeur” σημαίνουν το ίδιο πράγμα. 
<P>
Επίτροπε Figel’, με τη συνήθη ευγένειά σας εκφράσατε την ορθή άποψη της Επιτροπής ότι η εκπαίδευση πρέπει να βρίσκεται στην καρδιά, πρέπει να αποτελεί κεντρικό λίθο. Η κυβέρνησή μου δεν παρίσταται εδώ. Δεν έχω ιδιαίτερο πρόβλημα με την κυβέρνησή μου – ο πρωθυπουργός μας εκφώνησε μια υπέροχη ομιλία εδώ. Έχω ένα μικρό πολιτικό πρόβλημα, το οποίο είναι ότι δεν εκπροσωπεί το κόμμα μου. Αλλά ακόμα και αν ήταν το κόμμα μου στην κυβέρνηση, θα επέκρινα και αυτό και την κυβέρνησή μου όπως επικρίνω τους αντιπάλους μου, διότι δεν λαμβάνουν σοβαρά υπόψη την εκπαίδευση. Απογοητεύουμε τους νέους μας, αποτυγχάνουμε διότι νομίζουμε ότι ξέρουμε πώς να διδάσκουμε.
<P>
Τελειώνει ο χρόνος μου και για τον λόγο αυτό ολοκληρώνω λέγοντας ότι κάτι πρέπει να γίνει. Ένας εκπαιδευτικός από την Αγγλία που θέλει να διδάξει στη Γαλλία, στην Ιταλία ή στη Λιθουανία, πρέπει να μπορεί να το κάνει. Την επόμενη φορά που θα έχω την ευκαιρία να απευθύνω τον λόγο στη βρετανική Προεδρία, θα συνεχίσω αυτή τη συζήτηση. Αλλά σας καλώ όλους να υποστηρίξετε την έκθεση Bono, όπως θα κάνει και η Ομάδα μου. 
<SPEAKER ID="166" LANGUAGE="" NAME="Gyula Hegyi," AFFILIATION="εξ ονόματος της Ομάδας PSE">
<P>
   Κύριε Πρόεδρε, η έκθεση του κ. Bono είναι εξαιρετική και στα δύο λεπτά που έχω στη διάθεσή μου θα ήθελα να κάνω ορισμένες παρατηρήσεις σχετικά με αυτή. Τα νέα κράτη μέλη είναι λιγότερο αναπτυγμένα από τα παλαιά σε πολλούς τομείς, αλλά όχι στον τομέα της εκπαίδευσης. Παρά τους ιδεολογικούς φραγμούς του, το ουγγρικό εκπαιδευτικό σύστημα ήταν αρκετά επιτυχές μετά τον Δεύτερο Παγκόσμιο Πόλεμο. Δεν υπήρχε καμία κοινωνική διάκριση: παιδιά από διαφορετικό κοινωνικό υπόβαθρο φοιτούσαν στα ίδια σχολεία και τα επιπλέον μαθήματα παρέχονταν είτε δωρεάν είτε με ιδιαίτερα χαμηλά δίδακτρα.
<SPEAKER ID="167" LANGUAGE="SV" NAME="Lena Ek," AFFILIATION="εξ ονόματος της Ομάδας ALDE">
<P>
Οι δημοσιονομικές συζητήσεις που διεξάγονται τώρα σχετικά με τις δημοσιονομικές προοπτικές είναι πραγματικά δυσάρεστες, διότι, αντί να αυξάνουν τις πιστώσεις για την έρευνα σε σχέση με το σημερινό επίπεδο, οι σημερινές προτάσεις στην πραγματικότητα θα μείωναν τις πιστώσεις για την έρευνα περισσότερο από 40%. Το ίδιο ισχύει για τις προτάσεις που γίνονται στην ΕΕ σχετικά με το θέμα της εκπαίδευσης. Το θέμα της διά βίου μάθησης αναφέρθηκε στη συζήτηση. Πρόκειται προφανώς για μια εξαιρετικά σημαντική βάση που θα δώσει τη δυνατότητα σε όλους τους πολίτες να συμμετάσχουν σε αυτήν την οικονομία της γνώσης. Συνεπώς, θα ζητήσω από την Επιτροπή να εξηγήσει γιατί υπάρχουν κονδύλια του προϋπολογισμού με εξαιρετικά μεγάλα ποσά για τη διά βίου μάθηση τα οποία δεν χρησιμοποιούνται, βρίσκονται κλειδωμένα και είναι αδύνατον να ζητηθούν, και στα οποία κανείς δεν θα μπορέσει να έχει πρόσβαση πριν από τη λήξη της σημερινής δημοσιονομικής περιόδου.
<SPEAKER ID="168" LANGUAGE="DE" NAME="Sepp Kusstatscher," AFFILIATION="εξ ονόματος της Ομάδας Verts/ALE">
<P>
Δεύτερον, η κινητικότητα: αποτελεί αντικείμενο παραπόνων το ότι μόνο 1,5% των ευρωπαίων εργαζομένων διαμένουν σε άλλο κράτος μέλος από την πατρίδα τους. Ένας πολύ χρήσιμος τρόπος για την εκπαίδευση και την κατάρτισή τους θα ήταν να γίνουν μαθητευόμενοι και ημερομίσθιοι τεχνίτες, πράγμα που συνέβαινε ήδη κατά τον Μεσαίωνα και θα έπρεπε να αναβιώσει. Το Socrates και το Erasmus έδωσαν ζωή στα σχολεία και τα πανεπιστήμια της Ευρώπης με εξαιρετική επιτυχία. Για να υπάρξει όμως κινητικότητα ως προς τους μαθητευόμενους και τους εκπαιδευόμενους, τους νέους επαγγελματίες και όσους κάνουν πρακτική άσκηση, πρέπει να γίνουν ακόμα πολλά.
<P>
Βλέποντας, ωστόσο, με πόση αμέλεια και αδιαφορία προετοιμάστηκε η Επιτροπή για το 2006, το Ευρωπαϊκό Έτος Κινητικότητας, και γνωρίζοντας με πόσο κόπο και δυσκολία μπόρεσε τις περασμένες ημέρες η Επιτροπή Προϋπολογισμών να πάρει μόλις 4 εκατ. ευρώ για την ειδική αυτή πρωτοβουλία, καταλαβαίνουμε ότι εδώ κάτι δεν πάει καλά. Δυστυχώς, δεν υπάρχει προοπτική για καμία πραγματική πρωτοβουλία. 
<SPEAKER ID="169" LANGUAGE="CS" NAME="Jiří Maštálka," AFFILIATION="εξ ονόματος της Ομάδας GUE/NGL">
<P>
   . Κυρίες και κύριοι, η έκθεση που έχει κατατεθεί επικεντρώνεται στην εκπαίδευση ως τον ακρογωνιαίο λίθο της στρατηγικής της Λισαβόνας. Τονίζει αρκετά από τα προβλήματα που αντιμετωπίζουμε σήμερα, και αυτό, κατά τη γνώμη μου, είναι η σωστή προσέγγιση. Ταυτόχρονα, ωστόσο, θα ήθελα να δηλώσω την αντίθεσή μου στην έκθεση ως έχει επί του παρόντος, καθώς μειώνει την εκπαίδευση απλά σε μέσο οικονομικής ανάπτυξης και αγνοεί την αξία της ως μέσο για την προσωπική ανάπτυξη. Αυτή η ερμηνεία της εκπαίδευσης έχει ήδη κερδίσει την αποδοχή άλλη μία φορά στην ιστορία μας, χάρη στον Jan Ámos Komenský, τον δάσκαλο των εθνών. Ωστόσο, παρά το πρόβλημα αυτό, συμφωνώ ότι η εκπαίδευση πρέπει να είναι προτεραιότητά μας, κυρίως όσον αφορά τη δημοσιονομική στήριξη που αναφέρεται στην παράγραφο 17.
<SPEAKER ID="170" LANGUAGE="EN" NAME="Thomas Wise," AFFILIATION="εξ ονόματος της Ομάδας IND/DEM.">
<P>
   Κύριε Πρόεδρε, αυτή η έκθεση ζητά περισσότερες επενδύσεις στην εκπαίδευση σε μια προσπάθεια να επιτευχθούν οι στόχοι της Λισαβόνας. Μπορεί ακόμα και να αντανακλά μια έκκληση του πρωθυπουργού μου, Τόνι Μπλερ, ο οποίος το 1997 ξεκίνησε την προεκλογική του εκστρατεία με το σύνθημα «εκπαίδευση, εκπαίδευση, εκπαίδευση». Ωστόσο, οι αποφάσεις για την εκπαίδευση πρέπει να λαμβάνονται από τα κράτη μέλη. Πάντως σίγουρα δεν εμπίπτουν στις αρμοδιότητες της ΕΕ, παρά την επιθυμία να ανήκουν σε αυτές.
<P>
Η έλλειψη ρεαλισμού σε αυτή τη έκθεση τονίζεται από την έκκληση για αύξηση κατά 15% του αριθμού των πτυχιούχων θετικών επιστημών στην ΕΕ έως το 2010. Αυτό είναι αδύνατο να επιτευχθεί διότι οι νέοι επιστήμονες, μόλις αποφοιτούν, μεταναστεύουν όλο και πιο μαζικά, κυρίως στις Ηνωμένες Πολιτείες. Ακόμα και σήμερα, η έρευνα της ίδιας της Επιτροπής αναφέρει ότι 400 000 ευρωπαίοι πτυχιούχοι θετικών επιστημών και τεχνολογικών κατευθύνσεων έχουν μεταναστεύσει για την εύρεση εργασίας. Γιατί συμβαίνει αυτό; Η απάντηση είναι αιφνιδιαστικά απλή: οι ατελείωτες ρυθμίσεις και η γραφειοκρατία της ΕΕ καταπνίγουν τις καινοτόμες επιχειρήσεις, μην αφήνοντάς τους άλλη επιλογή από το να μετεγκατασταθούν ή να κλείσουν.
<SPEAKER ID="171" LANGUAGE="SK" NAME="Irena Belohorská (NI ). –" AFFILIATION="">
<P>
   Ο εισηγητής κ. Bono δήλωσε πολύ σωστά ότι η εκπαίδευση είναι μία από τις πιο σημαντικές προϋποθέσεις για να κάνουμε την Ευρώπη την πιο δυναμική οικονομία έως το 2010. Με χαρά αναφέρω ότι εμείς στη Σλοβακία σεβόμαστε αυτό το γεγονός, και με ικανοποιεί το γεγονός ότι επικεφαλής αυτού του τομέα είναι ένας Επίτροπος από τη Σλοβακία
<P>
Μετά την ένταξη της Σλοβακικής Δημοκρατίας στην Ευρωπαϊκή Ένωση, πολλοί φοιτητές από τη Σλοβακία άδραξαν τις ευκαιρίες που προσφέρει η ελεύθερη κυκλοφορία και πραγματοποιούν μέρος της εκπαίδευσής τους στο εξωτερικό, είτε στα πλαίσια του προγράμματος Erasmus είτε μέσω μεταπτυχιακών σπουδών. Ωστόσο, οι φοιτητές μας έπρεπε να αντιμετωπίσουν ένα ιδιαίτερο πρόβλημα αναφορικά με την ελεύθερη κυκλοφορία ατόμων. Λόγω του σημαντικά υψηλότερου κόστους ζωής στο εξωτερικό σε σχέση με τη Σλοβακία, οι περισσότεροι φοιτητές που ζουν προσωρινά στο εξωτερικό πρέπει να βρουν δουλειά. Προκειμένου να μπορέσουν να εργαστούν, χρειάζονται εργασιακή θεώρηση, με εξαίρεση την Ιρλανδία και το Ηνωμένο Βασίλειο, καθώς οι περισσότερες χώρες έχουν επιβάλει στη χώρα μας μια μεταβατική περίοδο που εμποδίζει την ελεύθερη κυκλοφορία εργαζομένων. Οι θεωρήσεις συχνά περιορίζουν τον αριθμό των ωρών εργασίας στις 20 ανά εβδομάδα, ενίοτε σε ακόμη λιγότερες.
<P>
Οι περιορισμοί αυτοί δυσχεραίνουν την ελεύθερη κυκλοφορία των φοιτητών. Τα δίδακτρα των πανεπιστημίων ανέρχονται ορισμένες φορές σε περισσότερα από 1 000 ευρώ. Λόγω των ασθενέστερων οικονομιών των νέων κρατών μελών, θα πρέπει να επιτραπεί στους φοιτητές μας να σπουδάζουν και να εργάζονται ταυτόχρονα, και συνεπώς θα πρέπει να προσπαθήσουμε να εξαλείψουμε τα διοικητικά εμπόδια αναφορικά με τη χορήγηση εργασιακών ή φοιτητικών θεωρήσεων. 
<SPEAKER ID="172" LANGUAGE="CS" NAME="Nina Škottová (PPE-DE ). –" AFFILIATION="">
<P>
Μολονότι είμαι ενθουσιασμένη με το γεγονός ότι η έκθεση «τονίζει τον καίριο ρόλο των πανεπιστημίων», αυτό αναφέρεται μόλις στην παράγραφο 21, η οποία είναι η προτελευταία παράγραφος και ακολουθείται μόνο από την ανάθεση στο Πρόεδρο να διαβιβάσει το ψήφισμα. Ωστόσο, η σύσταση «να αυξηθεί η σημασία τους (των πανεπιστημίων) με την ανάπτυξη συνεργιών μεταξύ της ευρωπαϊκής ανώτατης εκπαίδευσης, του ευρωπαϊκού χώρου έρευνας, της ευρωπαϊκής διά βίου μάθησης και του παραγωγικού τομέα» είναι τόσο σημαντική ώστε μπορεί να θεωρηθεί ως στρατηγική προτεραιότητα. Λόγω του χρόνου που έχω στη διάθεσή μου, είναι προφανώς αδύνατον να συζητήσω όλες τις λεπτομέρειες αυτών των συνεργιών, οι οποίες θα μπορούσαν τελικά να οδηγήσουν σε πιο σύγχρονα πανεπιστήμια και, έτσι, σε καλύτερη πανεπιστημιακή εκπαίδευση. Ωστόσο, θα ήθελα να τονίσω αρκετά σημεία.
<SPEAKER ID="173" LANGUAGE="EN" NAME="Μάριος Ματσάκης (ALDE ). –" AFFILIATION="">
<P>
Στις όλο και πιο υλιστικές και βασισμένες στην οικονομία κοινωνίες μας, δεν προκαλεί έκπληξη το γεγονός ότι πολλοί φορείς χάραξης πολιτικής έχουν κατανοήσει εσφαλμένα αυτή τη μεταρρύθμιση πιστεύοντας ότι σημαίνει κυρίως τη μαζική παραγωγή οικονομολόγων, επιστημόνων και επαγγελματιών πρώτης τάξεως, και έχουν ρίξει το μεγαλύτερο βάρος στην επίτευξη αυτού του στόχου. Εκτιμώ ότι αυτή η νοοτροπία είναι βαθύτατα λανθασμένη και χαίρομαι ιδιαίτερα που και ο κ. Bono συμφωνεί με αυτό στην εξαίρετη έκθεση που εκπόνησε.
<P>
Δυστυχώς, πολλά από τα πολυσυζητημένα εκπαιδευτικά μας συστήματα παραμένουν ανίκανα να αντιμετωπίσουν με επιτυχία τα παιδιά εκείνα που χρειάζονται περισσότερη βοήθεια. Είναι ανίκανα να ασχοληθούν με τις ειδικές ανάγκες των ατόμων με σωματικές αναπηρίες ή εκείνων με μαθησιακές δυσκολίες, όπως η δυσλεξία, η οποία παρατηρείται περίπου στο 10% των μαθητών μας. Είναι εξίσου ανίκανα να ασχοληθούν με τις ειδικές ανάγκες των παιδιών από προβληματικό κοινωνικοοικονομικό υπόβαθρο και από διαταραγμένο περιβάλλον.
<P>
Συνεπώς, δεν αποτελεί έκπληξη –αλλά προκαλεί ανησυχία– το γεγονός ότι, σύμφωνα με μια έκθεση της UNESCO στα μέσα της δεκαετίας του 1990, πάνω από 2 εκατομμύρια Βρετανοί, κύριε Beazley, ήταν απολύτως αναλφάβητοι. Αυτά τα στοιχεία προκύπτουν από μια χώρα που είναι γνωστή για το υψηλό επίπεδο του εκπαιδευτικού της συστήματος.
<P>
Πιστεύω ότι η έκθεση του κ. Bono είναι εξαιρετική και πρέπει να την υποστηρίξουμε. Λυπάμαι που δεν έχω αρκετό χρόνο για να ολοκληρώσω. 
<SPEAKER ID="174" LANGUAGE="" NAME="Αθανάσιος Παφίλης (GUE/NGL ). –" AFFILIATION="">
<P>
Αληθινός εκδημοκρατισμός για την παιδεία δεν είναι η πρόσβαση όλων των νέων στην επανακατάρτιση και σε αποσπασματικές γνώσεις αλλά ένα ενιαίο, δημόσιο και δωρεάν σύστημα εκπαίδευσης έως τα 18 χρόνια που θα τους προσφέρει ένα ολοκληρωμένο μορφωτικό υπόβαθρο. Η παιδεία πρέπει να μορφώνει και όχι να παράγει φτηνούς και πειθήνιους εργάτες. 
<SPEAKER ID="175" LANGUAGE="" NAME="Μανώλης Μαυρομμάτης (PPE-DE ). –" AFFILIATION="">
<P>
Η υιοθέτηση του ευρωπαϊκού συμφώνου για τη νεολαία από τους επικεφαλής κρατών και κυβερνήσεων, στις 22 και 23 Μαρτίου 2005 συνιστά μια εξέλιξη με ιδιαίτερη σημασία για τον τομέα αυτό. Κι αυτό διότι για πρώτη φορά καθορίζονται κοινές γραμμές δράσης για όλα τα κράτη μέλη σε σημαντικά πεδία της ευρωπαϊκής πολιτικής, όπως αυτά της απασχόλησης και της εκπαίδευσης.
<P>
Τα κράτη μέλη θα πρέπει να λάβουν ακόμη υπόψη ότι το 17,9% του ποσοστού της ανεργίας αφορά νέους κάτω των 25 ετών. Επομένως, η κοινωνία της γνώσης αποτελεί κλειδί για την επιτυχία της Λισαβόνας. Μια επί πλέον πρόταση που θα διευκόλυνε την επίτευξη των στόχων της Λισαβόνας είναι η σύγκλιση των εκπαιδευτικών συστημάτων των 25. Με τον τρόπο αυτό, θα μπορούσε να διασφαλισθεί η ποιότητα της ευρωπαϊκής εκπαίδευσης και τα κράτη μέλη θα μπορούσαν να χαράξουν πιο συνεκτικές πολιτικές ώστε να βελτιωθούν οι αποδόσεις τους σε σχέση με τους στόχους της Λισαβόνας.
<P>
Επί πλέον, η μείωση του αριθμού των νέων που εγκαταλείπουν πρόωρα το σχολείο και η διερεύνηση της πρόσβασης στην ανώτερη εκπαίδευση είναι ουσιαστικοί στόχοι που θα πρέπει να επιτευχθούν έως το 2010.
<SPEAKER ID="176" LANGUAGE="PL" NAME="Małgorzata Handzlik (PPE-DE ). –" AFFILIATION="">
<P>
Στον σημερινό κόσμο, τα σχολεία φέρουν την κύρια ευθύνη για την ανατροφή των νέων. Τα σχολικά βιβλία οφείλουν, συνεπώς, να αναθεωρούνται και οποιοδήποτε περιεχόμενο που μπορεί να γεννήσει μίσος και επιθετικότητα πρέπει να αφαιρείται. Είναι σημαντικό να διδάξουμε τον σεβασμό, τη χαρά του να δίνεις, να μοιράζεσαι, τον αλτρουισμό και το πώς θα βοηθήσουμε όσους είναι πιο αδύναμοι από εμάς. Σε αυτές τις θεμελιώδεις αξίες πρέπει να βασίζεται η εκπαίδευση στα σχολεία του 21ου αιώνα. 
<SPEAKER ID="177" LANGUAGE="CS" NAME="Tomáš Zatloukal (PPE-DE ). –" AFFILIATION="">
<P>
Η επένδυση στην εκπαίδευση ποτέ δεν πάει χαμένη. Η επαγγελματική εμπειρία μου μού έχει δείξει ότι οι καλοί επαγγελματίες εκπαιδευτικοί είναι η κύρια προϋπόθεση για την καλή διδασκαλία. Προκειμένου να διασφαλίσουμε ότι τέτοιοι εκπαιδευτικοί μπορούν να διατηρήσουν τη θέση τους σε μια κοινωνία της γνώσης, πρέπει να έχουν και αυτοί την ευκαιρία να λαμβάνουν περαιτέρω εκπαίδευση, κυρίως στον τομέα της τεχνολογίας της πληροφορίας. Η διά βίου μάθηση διαδραματίζει σημαντικό ρόλο στην εκπαίδευση, η οποία δεν αφορά απλά και μόνο τα σχολεία. Προκειμένου να επιτευχθούν οι στόχοι της Λισαβόνας, είναι σημαντικό να καταρτιστούν εθνικές στρατηγικές για διά βίου μάθηση και επαγγελματική κατάρτιση και να τεθούν σε ευρωπαϊκό πλαίσιο οι εθνικές μεταρρυθμίσεις. Πρέπει να διατεθούν επαρκείς χρηματοδοτικοί πόροι, ούτως ώστε να διασφαλιστεί ότι η πλειονότητα αυτών των απαιτήσεων μπορούν να εκπληρωθούν, και συνεπώς θα ήθελα να καλέσω και εγώ την ΕΕ να εγγυηθεί την επαρκή χρηματοδότηση για την κάλυψη του σχετικού κόστους. Όλα τα κράτη μέλη της ΕΕ πρέπει να συνεχίσουν να έχουν πρόσβαση στο Ευρωπαϊκό Κοινωνικό Ταμείο μετά το 2006.
<SPEAKER ID="178" LANGUAGE="LT" NAME="Laima Andrikienė," AFFILIATION="εξ ονόματος της Ομάδας PPE-DE">
<SPEAKER ID="179" LANGUAGE="SK" NAME="Ján Figeľ," AFFILIATION="μέλος της Επιτροπής">
<P>
Επιτρέψτε μου να απαντήσω άμεσα σε ένα μόνο σχόλιο σχετικά με την κινητικότητα και το Ευρωπαϊκό Έτος Κινητικότητας 2006. Κατά τη γνώμη μου, ο καλύτερος τρόπος για να συμβάλουμε στην αύξηση της κινητικότητας θα ήταν η άρση του μορατόριουμ σχετικά με την κυκλοφορία των εργαζομένων που επιβλήθηκε στα νέα κράτη μέλη από πολλά παλαιά μέλη· η ημερομηνία της 1ης Μαΐου 2006, η οποία σηματοδοτεί την πρώτη αρχική περίοδο δύο ετών, θα είναι η κατάλληλη στιγμή για αυτό.
<P>
Εν κατακλείδι, η διά βίου μάθηση δεν είναι ούτε πολυτέλεια ούτε χόμπι· είναι απαραίτητη, εάν οι άνθρωποι θέλουν να αναπτύξουν τις ικανότητές τους, την ψηφιακή εκπαίδευσή τους, τη γλώσσα και άλλα προσόντα. Το ίδιο ισχύει για τους εκπαιδευτικούς, οι οποίοι μεταδίδουν αυτές τις ικανότητες στους μαθητές τους. Η διά βίου μάθηση θα πρέπει να ισχύει ως αρχή, πολιτική, στρατηγική και πρόγραμμα. Αφενός, ανησυχούμε για την ανεπαρκή πρόοδο προς την επίτευξη των αποτελεσμάτων που έχουμε συμφωνήσει με τα κράτη μέλη· αφετέρου, υπάρχουν ενθαρρυντικά σημάδια ότι μπορούν να επιτευχθούν. Η διαδικασία της Λισαβόνας, οι μελέτες PISA και η συγκριτική αξιολόγηση έχουν επίσης θετικά αποτελέσματα, μολονότι κατά μέσο όρο δεν είναι ικανοποιητικές. Ωστόσο, θέλω να δηλώσω ότι δεν μπορούμε να επιτρέψουμε στον εαυτό μας να ρέπουμε προς τη «μετριότητα»· θα πρέπει να αγωνιστούμε περισσότερο για την υπεροχή και να κοιτάμε τα καλά παραδείγματα. Είναι σαφές ότι οι ευρωπαϊκές χώρες μπορούν να είναι οι καλύτερες στον κόσμο σε τομείς όπως οι επιστήμες, οι δεξιότητες ή ο αλφαβητισμός, καθώς και σε πολλές σημαντικές προϋποθέσεις για την ανταγωνιστικότητα.
<SPEAKER ID="180" LANGUAGE="" NAME="Πρόεδρος. –" AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="181" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0261/2005) της κ. Novak, εξ ονόματος της Επιτροπής Πολιτισμού και Παιδείας, σχετικά με την πρόταση σύστασης του Συμβουλίου και του Ευρωπαϊκού Κοινοβουλίου για περαιτέρω ευρωπαϊκή συνεργασία με σκοπό τη διασφάλιση της ποιότητας στην τριτοβάθμια εκπαίδευση (COM(2004)0642 – C6-0142/2004 – 2004/0239(COD)). 
<SPEAKER ID="182" LANGUAGE="EN" NAME="Ján Figeľ," AFFILIATION="Μέλος της Επιτροπής.">
<P>
Ακριβώς πριν από ένα χρόνο, στις 12 Οκτωβρίου 2004, η Επιτροπή ενέκρινε μια πρόταση σύστασης του Συμβουλίου και του Κοινοβουλίου σχετικά με την περαιτέρω ευρωπαϊκή συνεργασία με σκοπό τη διασφάλιση της ποιότητας στην τριτοβάθμια εκπαίδευση. Αυτή η πρόταση βασίζεται στα αποτελέσματα της σύστασης του Συμβουλίου του 1998, συνεπώς συνεχίζουμε να εργαζόμαστε προς την επίτευξη των στόχων που συμφωνήθηκαν από τα κράτη μέλη.
<P>
Η πρόταση της Επιτροπής αποτέλεσε το αντικείμενο πολλών γόνιμων συζητήσεων στο ECOSOC, στην επιτροπή εκπαίδευσης του Συμβουλίου και στην Επιτροπή Πολιτισμού και Παιδείας του Κοινοβουλίου. Οι συζητήσεις μεταξύ της βρετανικής Προεδρίας, του Κοινοβουλίου και της Επιτροπής οδήγησαν σε μια σειρά συμβιβαστικών τροπολογιών, οι οποίες αποτελούν το αντικείμενο της συζήτησης και της ψήφου σας κατά τη διάρκεια αυτής της περιόδου συνόδου.
<P>
Χαιρετίζουμε τη νέα αιτιολογική σκέψη που μνημονεύει το ανακοινωθέν του Μπέργκεν. Πιστεύουμε ότι στηρίζει τη συνεκτικότητα ανάμεσα στις πρωτοβουλίες της ΕΕ και της Μπολόνια για την ποιότητα. Αυτό ευνοεί τα κοινά μας συμφέροντα, δεδομένου ότι τα συνυπογράφοντα κράτη της Μπολόνια και τα κράτη μέλη της ΕΕ είναι οι ίδιες χώρες. Τώρα έχουμε 45 χώρες στη διαδικασία της Μπολόνια.
<P>
Όσον αφορά τη σύσταση Γ και το σημείο 1 του Παραρτήματος σχετικά με το ευρωπαϊκό μητρώο, οι τροπολογίες τονίζουν τον ρόλο των εθνικών αρχών στην κατάρτιση ενός ευρωπαϊκού μητρώου οργανισμών διασφάλισης ποιότητας. Οι τροπολογίες εκφράζουν την ευθύνη των δημόσιων αρχών για τα εθνικά συστήματα διασφάλισης ποιότητας.
<P>
Θα ήθελα, επίσης, να τονίσω το αξιόλογο έργο της κ. Novak σε στενή συνεργασία με την Επιτροπή και το Συμβούλιο. Αυτό το έργο μας επέτρεψε να οδηγηθούμε σε ένα εξαιρετικό αποτέλεσμα σήμερα. 
<SPEAKER ID="183" LANGUAGE="SL" NAME="Ljudmila Novak (PPE-DE )," AFFILIATION="εισηγήτρια">
<P>
Τα πρότυπα και οι κατευθυντήριες γραμμές που προτάθηκαν από το ευρωπαϊκό δίκτυο για τη διασφάλιση της ποιότητας στην τριτοβάθμια εκπαίδευση έχουν ήδη εγκριθεί – συγκεκριμένα στη συνάντηση των υπουργών για την τριτοβάθμια εκπαίδευση, η οποία διεξήχθη στις 19 και 20 Μαΐου 2005 στο Μπέργκεν στο πλαίσιο της διαδικασίας της Μπολόνια. Εντούτοις, αυτά τα κοινά γενικά πρότυπα και οι κατευθυντήριες γραμμές δεν μπορούν να γίνουν εμπόδιο για την ανάπτυξη και πρέπει να ενθαρρύνουμε την ποικιλομορφία και την καινοτομία στα ιδρύματα τριτοβάθμιας εκπαίδευσης.
<P>
Οι υπουργοί θεώρησαν επίσης ευπρόσδεκτη την πρόταση για την καθιέρωση ενός ευρωπαϊκού μητρώου οργανισμών διασφάλισης της ποιότητας και ζήτησαν από τις αρμόδιες αρχές να αναπτύξουν περαιτέρω τις πρακτικές λεπτομέρειες εφαρμογής. Η έκθεσή μας τονίζει επίσης ότι, προκειμένου να αποφευχθούν οι ανισότητες, οι δραστηριότητες της Ευρωπαϊκής Ένωσης στον τομέα διασφάλισης της ποιότητας στην τριτοβάθμια εκπαίδευση πρέπει να αναπτυχθούν στο πλαίσιο της διαδικασίας της Μπολόνια, στην οποία συμμετέχουν 45 ευρωπαϊκές χώρες.
<SPEAKER ID="184" LANGUAGE="CS" NAME="Tomáš Zatloukal," AFFILIATION="εξ ονόματος της Ομάδας PPE-DE">
<P>
Στο γενικό σύστημα αξιολόγησης θα πρέπει να συμμετέχουν και όσοι επηρεάζονται περισσότερο από τα εν λόγω προβλήματα, δηλαδή οι φοιτητές και οι πανεπιστημιακοί υπάλληλοι. Η διασφάλιση της ποιότητας σε ευρωπαϊκό επίπεδο καθιστά αναγκαία την κατάρτιση ενός έγκυρου καταλόγου ή μητρώου ανεξάρτητων και αξιόπιστων οργανισμών διασφάλισης της ποιότητας. Ολοκληρώνοντας, θα ήθελα να ευχαριστήσω την εισηγήτρια, κ. Novak, για το εξαίρετο έργο της. 
<SPEAKER ID="185" LANGUAGE="" NAME="" AFFILIATION="Αντιπροέδρου">
<SPEAKER ID="186" LANGUAGE="DE" NAME="Christa Prets," AFFILIATION="εξ ονόματος της Ομάδας PSE">
<P>
Η κινητικότητα είναι ένα ποιοτικό κριτήριο, που ωστόσο μπορεί να έχει εξαιρετικά αρνητικές επιπτώσεις όταν το ποσοστό φοιτητών από μία γειτονική χώρα κυμαίνεται μεταξύ 30% και 50%, και από αυτό ζημιώνονται οι ντόπιοι φοιτητές, όπως συμβαίνει σήμερα στην Αυστρία. Γνωρίζω ότι η αυστριακή κυβέρνηση παρέλειψε εδώ αρκετά πράγματα, ωστόσο ζητώ την υποστήριξή του Επιτρόπου για την εξομάλυνση της κρίσης. Αυτό είναι επίσης πολύ σημαντικό εξαιτίας της επίδρασης που θα έχει στην κοινή γνώμη της Ευρωπαϊκής Ένωσης. 
<SPEAKER ID="187" LANGUAGE="LT" NAME="Rolandas Pavilionis," AFFILIATION="εξ ονόματος της Ομάδας UEN">
<P>
   – Αν και χαιρετίζω την έκθεση της συναδέλφου μου, κ. Novak, θα ήθελα να επιστήσω την προσοχή σας στην τροπολογία 25, η οποία προτείνει τη διαγραφή του τμήματος του κειμένου της Επιτροπής που ενθαρρύνει «να αποδέχονται τις αξιολογήσεις όλων των οργανισμών διασφάλισης της ποιότητας και διαπίστευσης που συγκαταλέγονται στο Ευρωπαϊκό Μητρώο, ως βάση για τη λήψη αποφάσεων που αφορούν τη χορήγηση αδειών ή χρηματοδότησης των ιδρυμάτων τριτοβάθμιας εκπαίδευσης». Εκτιμώ ότι αυτή η πρόταση της Επιτροπής είναι βάσιμη και ιδιαίτερα σημαντική, καθώς επιτρέπει τη σύνδεση της ποιοτικής αξιολόγησης της τριτοβάθμιας εκπαίδευσης με τη χρηματοδότηση ενός ιδρύματος. Αυτό αφορά ιδιαίτερα τις νέες χώρες της Ευρωπαϊκής Ένωσης, συμπεριλαμβανομένης και της δικής μου χώρας, της Λιθουανίας. Αν απορρίψουμε αυτή την πρόταση της Επιτροπής, θα χάσουμε ένα ιδιαίτερα σημαντικό ευρωπαϊκό μέσο, το οποίο συμβάλλει στη διασφάλιση της ποιότητας της τριτοβάθμιας εκπαίδευσης σε όλη την Ευρωπαϊκή Ένωση και στην αποφυγή της διασπάθισης πόρων. 
<SPEAKER ID="188" LANGUAGE="ES" NAME="Maria Badia I Cutchet (PSE ). –" AFFILIATION="">
<SPEAKER ID="189" LANGUAGE="PL" NAME="Mieczysław Edmund Janowski (UEN ). –" AFFILIATION="">
<P>
    Κύριε Πρόεδρε, είμαι ευγνώμων στην κ. Novak για την έκθεση που μας παρουσίασε σήμερα. Η ποιότητα της ακαδημαϊκής εκπαίδευσης δεν εξαρτάται απλά από την επίτευξη πλήρους αμοιβαίας αναγνώρισης των προσόντων που προσφέρει η τριτοβάθμια εκπαίδευση. Εδώ υπάρχει και ένα πολύ σημαντικότερο θέμα και αφορά την αναζήτηση της αλήθειας.
<P>
Όπως δήλωσε η Επιτροπή το 2002, το ευρωπαϊκό εκπαιδευτικό μοντέλο πρέπει να αποτελεί παράδειγμα για τον υπόλοιπο κόσμο όσον αφορά την ποιότητα. Οι αποφάσεις που λήφθηκαν στη Μπολόνια, την Πράγα και το Μπέργκεν είναι συνεπώς κρίσιμες και ένα από τα βασικά χαρακτηριστικά τους είναι η ευρωπαϊκή διαπίστευση. Οι οργανισμοί διαπίστευσης πρέπει να είναι διαφανείς και ικανοί να αντισταθούν σε κάθε είδους πίεση. Υπάρχει περιθώριο κατάχρησης όσον αφορά τη διαπίστευση. Οι δημογραφικοί παράγοντες οδηγούν σε έντονο ανταγωνισμό μεταξύ των ιδρυμάτων για φοιτητές, διότι από αυτούς εξαρτάται η ίδια τους η ύπαρξη. Από την άλλη πλευρά, η άμεση εισαγωγή υπερβολικά αυστηρών διατάξεων μπορεί να προκαλέσει σοβαρές δυσκολίες σε ορισμένα ιδρύματα που δεν έχουν αναπτύξει ακόμα το πλήρες δυναμικό τους. Σε αυτές τις περιπτώσεις, είναι σημαντικό να δοθεί στα ιδρύματα μια ευκαιρία να καλύψουν τις ελλείψεις τους.
<P>
Ένα μεγάλο άλμα στην ακαδημαϊκή εκπαίδευση έχει σημειωθεί και στη χώρα μου, την Πολωνία. Για παράδειγμα, τα τελευταία 15 χρόνια δημιουργήθηκαν περίπου 300 ιδιωτικά ιδρύματα τριτοβάθμιας εκπαίδευσης, γεγονός το οποίο είναι εντυπωσιακό.
<SPEAKER ID="190" LANGUAGE="SK" NAME="Ján Figeľ," AFFILIATION="μέλος της Επιτροπής.">
<P>
Είμαι βέβαιος ότι έχουμε περάσει στο αποφασιστικό δεύτερο μισό της διαδικασίας της Μπολόνια και ότι η αξιοπιστία της όλης διαδικασίας της Μπολόνια είναι άρρηκτα συνδεδεμένη με την ποιότητα, η οποία σύμφωνα με το προτεινόμενο σύστημα θα έπρεπε να είναι θέμα αμοιβαίας εμπιστοσύνης. Αυτός είναι και ο λόγος που το θέμα αυτό είναι τόσο σημαντικό για το μέλλον της ευρωπαϊκής τριτοβάθμιας εκπαίδευσης, καθώς και για την ελκυστικότητα και τη θέση της στον κόσμο, και στο θέμα αυτό συμφωνώ φυσικά με πολλούς άλλους ομιλητές. Ο κ. Janovský επεσήμανε ότι αυτός είναι ο απώτερος στόχος – να βοηθήσουμε την Ευρώπη να ανακτήσει την ελκυστικότητά της και να γίνει σημείο αναφοράς και αρένα παγκόσμιων θεμάτων ή συζητήσεων και μεταρρυθμιστικής πολιτικής για την εκπαίδευση.
<P>
Ένα ζήτημα που έθιξε η κ. Prets αφορούσε συγκεκριμένα την Αυστρία και την κατάσταση σε αυτή τη χώρα. Σε πανεπιστημιακό επίπεδο, η κατάσταση αντανακλά την απόφαση του Ευρωπαϊκού Δικαστηρίου του περασμένου Ιουλίου. Αποτελεί μέρος του πρωτογενούς δικαίου της Ένωσης, δηλαδή της Συνθήκης και της νομολογίας του Ευρωπαϊκού Δικαστηρίου και είναι σημαντικό να εφαρμόζονται οι Συνθήκες από τα κράτη όπως έχει συμφωνηθεί. Αλλά η Επιτροπή είναι διατεθειμένη και πρόθυμη να μοιραστεί την εμπειρία της και να προσφέρει συγκεκριμένη βοήθεια στην αναζήτηση τρόπων συνέχισης στο μέλλον. Αυτό, από τη μια πλευρά, θα ικανοποιούσε τους όρους της Συνθήκης για την ΕΕ και, από την άλλη πλευρά, θα έδινε μια απάντηση στα ειδικά προβλήματα ή δυσκολίες που αντιμετωπίζουμε ως προς την κινητικότητα. Θα ήταν, ωστόσο, πρόωρο να ολοκληρώσουμε αυτή τη συζήτηση τώρα, διότι η ομάδα εργασίας μόλις ξεκίνησε τη συνεργασία της με τους εμπειρογνώμονες από την Ευρωπαϊκή Επιτροπή και τα κράτη μέλη, συμπεριλαμβανομένης της Αυστρίας.
<SPEAKER ID="191" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, Πέμπτη 13 Οκτωβρίου, στις 11.00. 
<SPEAKER ID="192" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0243/2005) του κ. Miguel Portas, εξ ονόματος της Επιτροπής Πολιτισμού και Παιδείας, σχετικά με την ένταξη των μεταναστών στην Ευρώπη με τη βοήθεια της πολυγλωσσικής εκπαίδευσης και των σχολείων [2004/2267(INI)]. 
<SPEAKER ID="193" LANGUAGE="PT" NAME="Miguel Portas (GUE/NGL )," AFFILIATION="εισηγητής">
<P>
Ως εκ τούτου, οι προτάσεις σε αυτή την έκθεση βασίζονται σε μια απλή ιδέα: όλοι όσοι ζουν στις κοινωνίες μας –ανεξαρτήτως χρώματος, φύλου, γλώσσας, θρησκευτικής πεποίθησης ή νομικού καθεστώτος– έχουν δικαίωμα στην εκπαίδευση, πολιτική που αναγνωρίζεται στο σώμα των αποφάσεων που έχουν λάβει τα ευρωπαϊκά θεσμικά όργανα. Απαιτούνται σχολικά συστήματα που θα διασφαλίζουν ότι οι μετανάστες και τα παιδιά τους δεν θα διδάσκονται μόνο τη γλώσσα της χώρας υποδοχής, αλλά και τη μητρική τους γλώσσα. Το 1977 μια οδηγία θέσπισε αυτό το δικαίωμα για τους ενδοκοινοτικούς μετανάστες. Τώρα ήρθε ο καιρός να επεκτείνουμε αυτό το δικαίωμα στις κοινότητες που προέρχονται από άλλα μέρη του κόσμου.
<SPEAKER ID="194" LANGUAGE="EN" NAME="Ján Figeľ," AFFILIATION="μέλος της Επιτροπής.">
<P>
   Κύριε Πρόεδρε, θα ήθελα καταρχάς να συγχαρώ τον κ. Portas για την έκθεσή του, καθώς αποτελεί μια συναφή συνδρομή σε μια σημαντική συζήτηση.
<P>
Η κατάσταση στην Ευρώπη έχει αλλάξει ριζικά από την έγκριση της τελευταίας οδηγίας περί της σχολικής φοιτήσεως των τέκνων διακινουμένων εργαζομένων το 1977. Από τότε, ο αριθμός των διακινούμενων εργαζομένων και το φάσμα των γλωσσών που μιλούν οι μετανάστες στην Ένωση έχουν αυξηθεί σημαντικά, όπως και η ίδια η Ένωση.
<P>
Η έκθεση του κ. Portas μου δίνει την ευκαιρία να σας παράσχω ορισμένες πληροφορίες σχετικά με το τι κάνουμε ήδη και με το τι πρόκειται να κάνουμε στο μέλλον. Πρώτον, το πρόγραμμα εργασίας σχετικά με τους στόχους των συστημάτων εκπαίδευσης και κατάρτισης στην Ευρώπη θέτει συγκεκριμένους στόχους. Σε αυτό το πλαίσιο, ο γενικός στόχος της βελτίωσης της έννοιας του ενεργού πολίτη, των ίσων ευκαιριών και της κοινωνικής συνοχής καλύπτει θέματα όπως η πρόσβαση των μεταναστών και των παιδιών τους στην εκπαίδευση και την κατάρτιση.
<P>
Εφαρμόζουμε επίσης το σχέδιο δράσης «Η προώθηση της εκμάθησης γλωσσών και της γλωσσικής πολυμορφίας», το οποίο εγκρίθηκε το 2003. Επιτρέψτε μου να θυμίσω τις βασικές αρχές του. Πρώτον, η εκμάθηση γλωσσών είναι μια διά βίου δραστηριότητα και πρέπει να επεκταθεί σε όλους τους πολίτες. Όλοι πρέπει να μαθαίνουν τη μητρική τους γλώσσα και δύο άλλες γλώσσες από πρώιμη ηλικία. Δεύτερον, θα πρέπει να παρέχεται ένα φάσμα γλωσσών, το οποίο θα περιλαμβάνει και τις γλώσσες των μεταναστών. Τρίτον, οι γονείς και το διδακτικό προσωπικό χρειάζονται καλύτερη πληροφόρηση σχετικά με τα οφέλη της πρώιμης εκμάθησης ξένων γλωσσών. Τέταρτον, η ολοκληρωμένη εκμάθηση ενός επιστημονικού τομέα και μιας γλώσσας, στην οποία οι μαθητές διδάσκονται ένα μάθημα σε μια ξένη γλώσσα, συμβάλλει σημαντικά στην επίτευξη των στόχων εκμάθησης γλωσσών της Ένωσης.
<P>
Το κοινοτικό πρόγραμμα, και ειδικά οι δράσεις Comenius, Grundtvig και Lingua του προγράμματος Socrates, παρέχουν στήριξη σε ένα ευρύ φάσμα σχεδίων, από ανταλλαγές τάξεων και εκπαιδευτικών έως την ανάπτυξη και διάδοση μεθοδολογιών διδασκαλίας. Το μελλοντικό ολοκληρωμένο πρόγραμμα δια βίου εκπαίδευσης θα φέρει νέες ευκαιρίες. Η προώθηση της εκμάθησης γλωσσών και της γλωσσικής πολυμορφίας αποτελεί έναν ειδικό στόχο του μελλοντικού νέου προγράμματος. Η εγκάρσια δράση θα στηρίξει δίκτυα στον τομέα της εκμάθησης γλωσσών και της γλωσσικής πολυμορφίας. Το ευρωπαϊκό δίκτυο σχολείων, το οποίο αναφέρεται στην έκθεση του κ. Portas, μπορεί κάλλιστα να στηριχθεί από το πρόγραμμα. Η χρηματοδότηση μπορεί να παρέχεται σε πολυετή βάση, η οποία θα διασφαλίζει τη σταθερότητα και τη συνέχειά της.
<P>
Το πρόγραμμα Πολιτισμός 2000 ενθαρρύνει τον διαπολιτισμικό διάλογο και τις ανταλλαγές ανάμεσα σε ευρωπαϊκούς και μη ευρωπαϊκούς πολιτισμούς. Αυτή η διάσταση θα ενισχυθεί περαιτέρω στο πρόγραμμα Πολιτισμός 2007.
<P>
Θα ήθελα να αναφέρω δύο πρωτοβουλίες στον πολιτιστικό τομέα, οι οποίες συνάδουν με την έκθεση. Πρώτον, την περασμένη εβδομάδα υπέβαλα, και η Επιτροπή ενέκρινε, μια πρόταση να ανακηρυχθεί το 2008 Ευρωπαϊκό Έτος Διαπολιτισμικού Διαλόγου. Ελπίζω να υποβάλω στο Σώμα των Επιτρόπων, πριν από το τέλος του έτους, μια νέα πρόταση για την πολυγλωσσία, η οποία θα αποτελεί το πρώτο έγγραφο προσανατολισμού για την πολυγλωσσία στην Ευρωπαϊκή Ένωση.
<P>
Ολοκληρώνοντας, επιτρέψτε μου να ευχαριστήσω ξανά τον κ. Portas για την εμπνευσμένη έκθεση και τις ιδέες του, τις οποίες θα εξετάσω προσεκτικά με τους συναδέλφους μου. Προσβλέπω λοιπόν στις προσεχείς συζητήσεις μας. 
<SPEAKER ID="195" LANGUAGE="DE" NAME="Doris Pack," AFFILIATION="εξ ονόματος της Ομάδας του PPE-DE">
<P>
   Κύριε Πρόεδρε, κύριε Επίτροπε, ευχαριστώ πολύ τον εισηγητή κ. Portas για την έκθεσή του που ασχολείται με το σημαντικότατο θέμα της ενσωμάτωσης των μεταναστών, η οποία είναι μία διαδικασία που επιτελείται ειδικά και κυρίως μέσω της γλώσσας.
<P>
Η έκθεση του κ. Portas παρουσιάζει μία επιτυχημένη ισορροπία, καθώς από τη μια δίνει έμφαση στο δικαίωμα κάθε ανθρώπου και κάθε παιδιού στη γενική παιδεία, στην οποία πρέπει φυσικά να περιλαμβάνεται η εκμάθηση της γλώσσας της χώρας υποδοχής. Από την άλλη όμως υπογραμμίζει επίσης το δικαίωμα αυτών των παιδιών να μαθαίνουν τη μητρική τους γλώσσα, στο πνεύμα του Χάρτη των Θεμελιωδών Δικαιωμάτων που θεσπίζει το δικαίωμα στην παιδεία και την εκπαίδευση και το δικαίωμα σε μία πολιτισμική, θρησκευτική και γλωσσική ταυτότητα.
<P>
Με αυτό το πνεύμα και υπό την ιδιότητά μου ως εισηγήτριας για τη διά βίου μάθηση –που αναφέρθηκε πάρα πολλές φορές σήμερα– υποστηρίζω την έκθεση. Η σχολική εκπαίδευση και η εκμάθηση γλωσσών αποτελούν και δικές μου πολιτικές προτεραιότητες –και πράγματι αποτελούν προτεραιότητες κυρίως στο πλαίσιο του προγράμματος Comenius. Κοινός μας στόχος πρέπει να είναι η υπέρβαση των φραγμών και η απόκτηση εμπειριών στον τομέα της εκμάθησης γλωσσών. 
<SPEAKER ID="196" LANGUAGE="DE" NAME="Christa Prets," AFFILIATION="εξ ονόματος της Ομάδας PSE">
<P>
   Κύριε Πρόεδρε, κύριε Επίτροπε, τόσο η προαγωγή και η προστασία της γλωσσικής πολυμορφίας όσο και η μετανάστευση αποτελούν σημαντικά ζητήματα στην Ευρωπαϊκή Ένωση. Εάν η γλωσσική πολυμορφία συμπίπτει με τη μετανάστευση, το Ευρωπαϊκό Κοινοβούλιο πρέπει να εκφέρει γνώμη γι’ αυτό. Για τον λόγο αυτόν ευχαριστώ τον κ. Portas για την πρωτοβουλία του.
<SPEAKER ID="197" LANGUAGE="" NAME="Μανώλης Μαυρομμάτης (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, αγαπητοί συνάδελφοι, τα μεταναστευτικά ρεύματα στην Ευρωπαϊκή Ένωση, τα οποία αυξήθηκαν σημαντικά μετά τη δεκαετία του 1980, επιβεβαιώνουν ότι είναι απαραίτητη η θέσπιση ειδικών μέτρων παιδαγωγικής υποστήριξης στα σχολεία των κρατών μελών για τα παιδιά που έχουν μητρική γλώσσα διαφορετική από τη γλώσσα του κοινωνικού τους περιβάλλοντος. Τα κράτη μέλη οφείλουν, επομένως, να υποστηρίξουν κάθε μέτρο για τη διασφάλιση της γλωσσικής πολυμορφίας και να περιορίσουν τις τεχνικές δυσκολίες που εμποδίζουν την επίτευξη του στόχου.
<SPEAKER ID="198" LANGUAGE="" NAME="Νικόλαος Σηφουνάκης (PSE ). –" AFFILIATION="">
<P>
   Κύριε Πρόεδρε, κύριε Επίτροπε, κύριοι, συνάδελφοι, η έκθεση πρωτοβουλίας του συναδέλφου, κ. Portas, σχετικά με την ένταξη των μεταναστών στην Ευρώπη μέσω της πολυγλωσσικής εκπαίδευσης και των σχολείων αγγίζει ένα ζήτημα κεφαλαιώδους σημασίας που αφορά εξίσου όλα τα κράτη μέλη. Η έκθεση αυτή έτυχε καθολικής αποδοχής κατά τις συζητήσεις στην επιτροπή μας και ο συνάδελφος Portas έλαβε συγχαρητήρια.
<P>
Τις τελευταίες δεκαετίες, η μετανάστευση στην Ευρώπη είναι κυρίως εσωτερική, δηλαδή, οι πληθυσμοί της Ευρώπης μετακινούνται εντός των συνόρων της. Και οι μετακινήσεις αυτές άλλαξαν οριστικά, σε πολλές χώρες, τον πολιτισμιακό χάρτη. Στην Ελλάδα, για παράδειγμα, ο μόνιμος αλλοδαπός πληθυσμός αποτελεί το 10% του συνολικού πληθυσμού. Η Ελλάδα από χώρα εξαγωγής έχει μετατραπεί σε χώρα υποδοχής μεταναστών που στην πλειοψηφία τους ανήκουν στις παραγωγικές ηλικίες. Έχουν παιδιά σχολικής ηλικίας και αντιμετωπίζουν την παραμονή στη χώρα μας μακροπρόθεσμα.
<P>
Γι αυτό το λόγο, η Ελλάδα έχει υιοθετήσει, ήδη από το 1996, νόμο ο οποίος θεσπίζει τη διαπολιτισμική εκπαίδευση ως συστατικό στοιχείο του εκπαιδευτικού της συστήματος. 
<SPEAKER ID="199" LANGUAGE="EN" NAME="Christopher Beazley (PPE-DE ). –" AFFILIATION="Pour qui sont ces serpents qui sifflent sur vos têtes?">
<P>
 Είναι ένας στίχος του Ρακίνα. Μπορούσα να τον απαγγείλω από την ηλικία των 18. Μπορούσα όμως να αγοράσω εισιτήριο για το μετρό; Όχι!
<P>
Πώς λοιπόν ενσωματώνουμε τους μετανάστες; Υπάρχει ένα πρόβλημα με τη λέξη «μετανάστης». Αν δει κανείς την ιστορία της χώρας μου, περιγράφεται από έναν άγγλο ιστορικό ως ιστορία των μεταναστών – γεγονός που προκαλεί έκπληξη. Δεν θα σας κάνω μάθημα ιστορίας, αλλά μόνο δύο πριγκίπισσες της Ουαλίας ήταν Αγγλίδες: η λαίδη Diana Spencer και η Anne Neville. H Anne Neville παντρεύτηκε τον Εδουάρδο του Λάνκαστερ, τον μόνο άγγλο βασιλιά που στέφθηκε βασιλιάς της Γαλλίας στη Γαλλία. Δεν έχω χρόνο να επεκταθώ περισσότερο.
<SPEAKER ID="200" LANGUAGE="" NAME="Μαρία Παναγιωτοπούλου-Κασσιώτου (PPE-DE ). –" AFFILIATION="">
<P>
Η ελεύθερη μετακίνηση και εγκατάσταση μέσα στην Ευρωπαϊκή Ένωση είναι μια από τις βασικές ελευθερίες των πολιτών της. Η ανακατανομή και αξιοποίηση του ανθρώπινου δυναμικού σε ποιοτικές θέσεις εργασίας είναι στρατηγική τακτική για την επίτευξη των στόχων του 2010. Μαζί με τους ενήλικες, μια σημαντική μερίδα της Ευρωπαϊκής νεολαίας μετακινείται και μετεγκαθίσταται.
<P>
Συγχαρητήρια, λοιπόν, στην Επιτροπή Πολιτισμού και Παιδείας και στον κ. Portas για την πρωτοβουλία να συντάξει την έκθεση. Εύχομαι, κύριε Επίτροπε, οι θετικές, όπως είπατε, επισημάνσεις της έκθεσης να βοηθήσουν την Επιτροπή στη διαμόρφωση και στον εκσυγχρονισμό της οδηγίας 77/486.
<P>
Πρώτον, τον σεβασμό στην αρμοδιότητα των κρατών μελών για το περιεχόμενο της διδασκαλίας και την οργάνωση των εκπαιδευτικών τους συστημάτων σύμφωνα με το άρθρο 149.
<SPEAKER ID="201" LANGUAGE="" NAME="Πρόεδρος." AFFILIATION="">
<SPEAKER ID="202" LANGUAGE="SK" NAME="Ján Figeľ," AFFILIATION="μέλος της Επιτροπής.">
<P>
Θα ήθελα να πω μόνο ότι έχουμε επαρκή αριθμό καλών παραδειγμάτων που αποδεικνύουν ότι αυτό το θέμα μπορεί να αναπτυχθεί θετικά. Επιτρέψτε μου να αναφέρω μόνο δύο. Τον Σεπτέμβριο δημοσιεύθηκαν νέες έρευνες για την Ευρωπαϊκή Ημέρα Γλωσσών της 26ης Σεπτεμβρίου. Σύμφωνα με τις έρευνες, ο μισός πληθυσμός της Ένωσης μιλά μία ξένη γλώσσα. Πρόκειται για ένα καλό ποσοστό που συνεχίζει να αυξάνεται, αν και πρέπει να αναφερθεί ότι υπάρχουν χώρες όπου το ποσοστό του πληθυσμού που μπορεί να επικοινωνήσει σε μια ξένη γλώσσα προσεγγίζει το 90%. Έχουμε επίσης μια ομάδα χωρών όπου μόνο το 30% του πληθυσμού μπορεί να επικοινωνήσει σε μια ξένη γλώσσα. Υπάρχει ένα μοντέλο 1 + 2 (μητρική γλώσσα + 2 ξένες γλώσσες) – αλλά κατά μέσο όρο, στο σημερινό ευρωπαϊκό εκπαιδευτικό σύστημα, είναι περίπου 1,5, δηλαδή 1 + 1,5. Εντούτοις, υπάρχουν επίσης χώρες μεταξύ των 25 κρατών μελών της ΕΕ όπου οι μαθητές διδάσκονται περισσότερες από δύο ξένες γλώσσες, δηλαδή 1 + περισσότερες από 2, και άλλες χώρες όπου διδάσκονται μία ξένη γλώσσα ή λιγότερες. Αποτελεί πρόκληση για τα κράτη μέλη να επιτύχουν πολύ περισσότερα σε αυτό τον τομέα, διότι υπάρχουν επίσης συνέπειες για την απασχόληση, την κινητικότητα, την προσωπική και διανοητική ανάπτυξη και, φυσικά, για την ανοχή, καθώς και για τη δυνατότητα κατανόησης διαφορετικών πολιτισμών και διαβίωσης σε ένα πολυπολιτισμικό περιβάλλον.
<P>
Θέλω να τονίσω ότι η Ευρωπαϊκή Επιτροπή πρόκειται να θέσει σε λειτουργία έναν δικτυακό τόπο στην ευρωπαϊκή δικτυακή πύλη που θα εξυπηρετεί ακριβώς τον σκοπό που ανέφερε η Christa Prets – τη διδασκαλία γλωσσών και τη γλωσσική πολυμορφία. Σας ευχαριστώ πολύ για την υποστήριξη και τις συζητήσεις σας. Ευχαριστώ ιδιαίτερα την εισηγήτρια. 
<SPEAKER ID="203" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, Πέμπτη 13 Οκτωβρίου, στις 11.00. 
<SPEAKER ID="204" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0237/2005) της κ. Doris Pack, εξ ονόματος της Επιτροπής Πολιτισμού και Παιδείας, σχετικά με τη νέα πρόκληση για το τσίρκο ως τμήμα του ευρωπαϊκού πολιτισμού [2004/2266(INI)]. 
<SPEAKER ID="205" LANGUAGE="DE" NAME="Doris Pack (PPE-DE )," AFFILIATION="εισηγήτρια">
<SPEAKER ID="206" LANGUAGE="" NAME="Ján Figeľ," AFFILIATION="μέλος της Επιτροπής.">
<P>
   Κύριε Πρόεδρε, θα ήθελα ξεκινώντας να ευχαριστήσω την εισηγήτρια, κ. Pack για το άριστο έργο της και την έκθεση πρωτοβουλίας που εκπόνησε. Η έκθεση καλύπτει όλες τις διαστάσεις του τσίρκου. Η Επιτροπή θα εξετάσει, βεβαίως, τις συστάσεις της έκθεσης. Ωστόσο, ήδη από αυτό το στάδιο, θα ήθελα να κάνω ορισμένες παρατηρήσεις για κάποια βασικά στοιχεία.
<P>
Το Κοινοβούλιο θα ήθελε να αναγνωριστεί το τσίρκο ως συστατικό στοιχείο του ευρωπαϊκού πολιτισμού. Ασφαλώς, δεν είναι αρμοδιότητα της Επιτροπής να αποφασίσει τι ανήκει και τι δεν ανήκει στον ευρωπαϊκό πολιτισμό. Αυτό φαίνεται ότι αποτελεί μια φυσική διαδικασία και το τσίρκο φαίνεται ότι αναγνωρίζεται φυσικά ως μέρος του πολιτισμού μας. Ένα καλό σχετικό παράδειγμα σε κοινοτικό επίπεδο είναι ότι πολλά σχέδια συνεργασίας στον τομέα του τσίρκου συγχρηματοδοτούνται από πολιτιστικά προγράμματα της ΕΕ, όπως για παράδειγμα το σχέδιο , ένα δίκτυο σχολών τσίρκου και μουσικών σχολών που συγχρηματοδοτείται από το πρόγραμμα Πολιτισμός 2000.
<P>
Η έκθεση τονίζει επίσης τη σημασία της λήψης ειδικών μέτρων για την παροχή βοήθειας στα παιδιά των μετακινούμενων οικογενειών, όπως της κοινότητας των τσίρκων. Η εκπαίδευση μαθητών με εκπαιδευτικό μειονέκτημα λόγω ειδικών συνθηκών είναι πολύ σημαντικό θέμα. Πρέπει να δοθούν σε αυτά τα παιδιά όσο το δυνατόν πιο ευέλικτες εκπαιδευτικές ρυθμίσεις. Η Επιτροπή προτίθεται να εκπονήσει το 2006 μια μελέτη προκειμένου να επικαιροποιηθεί η έκθεση του 1996 σχετικά με τα μέτρα που πρέπει να ληφθούν από τα κράτη μέλη σε συνέχεια του ψηφίσματος του Συμβουλίου του 1989 –16 χρόνια πριν– σχετικά με τη σχολική φοίτηση των παιδιών των οποίων οι γονείς είναι περιοδεύοντες επαγγελματίες.
<P>
Η Επιτροπή έχει κληθεί να εξετάσει την εξέλιξη της ανταπόκρισης στις ειδικές ανάγκες αυτού του στοχοθετημένου κοινού. Προτείνουμε να εξεταστεί αυτή η πτυχή από τον Ευρωπαϊκό Οργανισμό για την ανάπτυξη της Ειδικής Αγωγής στο πρόγραμμα εργασίας του για την περίοδο 2006-2007. Τα τρέχοντα προγράμματα Socrates και Leonardo παρέχουν ήδη στήριξη σε σχέδια που απευθύνονται στα μετακινούμενα παιδιά και οικογένειες. Αυτό θα συνεχιστεί στο μελλοντικό ολοκληρωμένο πρόγραμμα διά βίου εκπαίδευσης. Ως εκ τούτου, καλώ τις οργανώσεις που εκπροσωπούν την κοινότητα του τσίρκου να αξιοποιήσουν πλήρως τις δυνατότητες που προσφέρουν τα κοινοτικά προγράμματα. Ξέρω ότι η κ. Pack, η οποία είναι επίσης εισηγήτρια για το πολύ σημαντικό νέο πρόγραμμα διά βίου εκπαίδευσης, γνωρίζει πλήρως τις δυνατότητες που προσφέρουν αυτά τα προγράμματα.
<P>
Καταλήγοντας, θα ήθελα να δανειστώ τα λόγια του γάλλου διδασκάλου υποκριτικής και φωνητικής Francois Delsarte: «ο καλλιτέχνης είναι ένας ταξιδιώτης σε αυτή τη γη». Αυτό ισχύει ιδιαιτέρως για τους επαγγελματίες του τσίρκου. Η κ. Pack τους έφερε στο προσκήνιο. Η έκθεσή της θα συμβάλει αναμφίβολα στην καλύτερη αναγνώριση του τσίρκου ως μέρος του πολιτισμού της Ευρώπης και στην πιο σοβαρή εξέταση των ιδιαίτερων αναγκών του κατά τη διαμόρφωση των πολιτικών μας.
<SPEAKER ID="207" LANGUAGE="NL" NAME="Ria Oomen-Ruijten," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, επιτρέψτε μου να ξεκινήσω εκφράζοντας τις εγκάρδιες ευχαριστίες μου στην κ. Pack, η οποία χθες βράδυ διορίστηκε βουλευτής πολιτισμού για το έτος 2005, κάτι που οφείλει εν μέρει στο ρόλο της ως πρέσβειρα του τσίρκου.
<P>
Θα ήθελα επίσης να ευχαριστήσω τον Επίτροπο Figel’ για τον άριστο τρόπο με τον οποίο απάντησε στις ερωτήσεις που περιελάμβανε η έκθεση της κ. Pack.
<P>
Ο Τσάρλι Τσάπλιν είχε πει κάποτε «Παραμένω μόνο ένα πράγμα, και τίποτα παραπάνω, ένας κλόουν. Αυτό με τοποθετεί σε πολύ υψηλότερο επίπεδο από οποιονδήποτε πολιτικό». Εμείς οι πολιτικοί πρέπει να συμβιβαστούμε με αυτό. Υπάρχει, ωστόσο, μια άλλη ρήση του Ουίλιαμ Σαίξπηρ, ο οποίος είπε: “It is meat and drink to me to see a clown” (Μεγάλη μου χαρά να συναντώ γελωτοποιούς).
<P>
Αν και το τσίρκο εξελίχθηκε με τον καιρό, είναι βαθιά ριζωμένο στον ευρωπαϊκό πολιτισμό μας. Στη σημερινή μορφή του υπάρχει από τον 18ο αιώνα, αλλά οι ακροβάτες και οι ζογκλέρ σύχναζαν στις αγορές και τα πανηγύρια πολλούς αιώνες νωρίτερα. Μετακινούνταν από περιοχή σε περιοχή επιδεικνύοντας τις ικανότητές τους. Σε αυτόν τον τομέα δεν άλλαξαν πολλά.
<P>
Κάτι άλλο όμως έχει αλλάξει και αυτό είναι η αναγνώριση –που αποτελεί και το θέμα της έκθεσης της κ. Pack– αυτής της πολιτιστικής κληρονομιάς, από την οποία μάλιστα παίρνει πολύ λίγα. Το τσίρκο δεν προσφέρει μόνο διασκέδαση, αλλά και εκπαίδευση και προσεγγίζει επίσης ένα ευρύ κοινό. Όλοι αυτοί είναι λόγοι για τους οποίους αυτός ο ευρωπαϊκός πολιτισμός του τσίρκου μάς αφορά όλους.
<P>
Σε αυτό το πλαίσιο, η εισηγήτρια ορθώς επισημαίνει τη σημασία της καλής εκπαίδευσης για τα παιδιά των μετακινούμενων κοινοτήτων. Πρέπει να διασφαλιστεί η πρόσβασή τους σε καλά σχολεία και σε επαγγελματική κατάρτιση αντίστοιχη προς την εκπαίδευση των άλλων παιδιών. Η εισηγήτρια αναφέρει ότι «το τσίρκο υπάρχει για μικρούς και μεγάλους, για παιδιά κάθε ηλικίας» και θα ήθελα να το συμπληρώσω αυτό με μια φράση με την οποία ο Pipo ο Κλόουν, ο οποίος ήταν διάσημος στην Ολλανδία, έκλεινε πάντα τις τηλεοπτικές εκπομπές του: «Αντίο πουλιά, αντίο λουλούδια, αντίο παιδιά». 
<SPEAKER ID="208" LANGUAGE="EN" NAME="Roger Helmer (NI ). –" AFFILIATION="">
<P>
   Κύριε Πρόεδρε, είναι πολύ καλή σύμπτωση να συζητάμε το θέμα του τσίρκου σε αυτό το Σώμα, δεδομένου ότι το Ευρωπαϊκό Κοινοβούλιο είναι το μεγαλύτερο περιοδεύον τσίρκο στον κόσμο, αν και φοβάμαι ότι πολλά μέλη της εκλογικής μου περιφέρειας στα East Midlands της Αγγλίας ενδέχεται να αναρωτηθούν μήπως δεν έχουμε πιο σημαντικά θέμα να ασχοληθούμε.
<P>
Με προσέγγισαν μέλη του κοινού που ανησυχούν για τη χρήση των ζώων στο τσίρκο και για την πιθανότητα σκληρής ή επικίνδυνης μεταχείρισής τους. Συμμερίζομαι την ανησυχία τους. Καλώ τις κυβερνήσεις των κρατών μελών να διασφαλίσουν ότι τα ζώα του τσίρκου υπόκεινται στους κατάλληλους κανονισμούς και ελέγχους. Εντούτοις, πιστεύω ότι η ιδέα της απαγόρευσης των ζώων στο τσίρκο είναι υπερβολική. Άλλο είναι να υποστηρίζουμε την καλή διαβίωση των ζώων και τελείως διαφορετικό να απαγορεύουμε ένα πολύ αγαπημένο και παραδοσιακό στοιχείο του τσίρκου, το οποίο, όπως ορθώς αναφέρει η κ. Pack στην έκθεσή της, είναι ένα αναγνωρισμένο και κλασικό στοιχείο του ευρωπαϊκού πολιτισμού.
<P>
Υπάρχει εδώ ένας στενός παραλληλισμός με το θέμα του κυνηγιού, το οποίο αποτελεί άλλον ένα στόχο του κινήματος των δικαιωμάτων των ζώων. Ισχύουν τα ίδια κριτήρια: το κυνήγι θα πρέπει να διεξάγεται, και συνήθως διεξάγεται, με τη δέουσα προσοχή σε θέματα καλής διαβίωσης των ζώων. Εντούτοις, το αγγλικό κυνήγι αλεπούς –όπως και το τσίρκο– αποτελεί ζωτικό μέρος της αγγλικής πολιτιστικής κληρονομιάς, ειδικά στην περιοχή των East Midlands, την οποία εκπροσωπώ.
<SPEAKER ID="209" LANGUAGE="EN" NAME="Gyula Hegyi (PSE ). –" AFFILIATION="">
<P>
   Κύριε Πρόεδρε, το τσίρκο είναι μαγικό για τα παιδιά. Το τσίρκο είναι μια ιδιαίτερη ψυχαγωγία για τους ενήλικες. Το τσίρκο είναι τέχνη και δίνει θέσεις απασχόλησης στα άτομα που εργάζονται σε αυτό. Το τσίρκο είναι επίσης ένας ζωολογικός κήπος για τους ανθρώπους που ζουν μακριά από τους πραγματικούς, επίσημους ζωολογικούς κήπους των μεγάλων πόλεων. Το τσίρκο είναι σπίτι για πολλές οικογένειες και σχολείο για τα παιδιά τους. Το τσίρκο βρίσκεται και έξω και μέσα στις κοινωνίες μας: έξω με τη μαγεία και με τα παραμύθια του και μέσα με τις καθημερινές ανάγκες και την καθημερινότητά του. Η άριστη έκθεση της κ. Pack σέβεται τη μαγεία και γνωρίζει καλά ότι η μαγεία δεν πρέπει να υπόκειται σε ρυθμίσεις. Ως εκ τούτου, προσπαθεί να βοηθήσει τους ανθρώπους του τσίρκου να επιλύσουν τα προβλήματα της καθημερινότητάς τους. Είναι μια καλή προσέγγιση.
<P>
Ως βουλευτής του ουγγρικού κοινοβουλίου, είχα καταθέσει μια τροπολογία για την ενσωμάτωση στον ποινικό μας κώδικα μιας τιμωρίας για τον βασανισμό των ζώων. Σέβομαι λοιπόν τη διατύπωση για τα ζώα, αλλά παρά ταύτα, δεν σέβομαι την πλήρη απαγόρευση της παρουσίασης ζώων στο τσίρκο και πιστεύω ότι η κ. Pack έχει προσεγγίσει συνετά αυτό το θέμα. Πρέπει να σεβαστούμε τα ζώα, αλλά χωρίς αυτά το τσίρκο θα χάσει την κλασική μαγεία του και δεν πρέπει να σκοτώσουμε τη μαγεία. Λιοντάρια, ελέφαντες, μαϊμούδες και άλλα εξωτικά ζώα στο τσίρκο χρωμάτισαν την παιδική μου ηλικία και το ίδιο πρέπει να ισχύει και για τις επόμενες γενιές.
<P>
Θα ήθελα να κάνω μια τελευταία παρατήρηση, η οποία δεν αφορά ακριβώς το πρόβλημα του τσίρκου. Συμφωνώ απολύτως με την κ. Pack ότι πρέπει να παρέχονται άδειες εργασίας στους εργαζόμενους των τσίρκων, αλλά πιστεύω επίσης ότι, όπως ορθώς επεσήμανε ο κ. Figel’, άδειες εργασίας πρέπει να παρέχονται σε όλους τους εργαζόμενους σε αυτή την Ευρωπαϊκή Ένωση, ακόμα και σε εκείνους που προέρχονται από νέα κράτη μέλη ή ακόμα και από χώρες όπως η Γερμανία. 
<SPEAKER ID="210" LANGUAGE="DE" NAME="Christa Prets (PSE ). –" AFFILIATION="">
<P>
   Κύριε Πρόεδρε, κύριε Επίτροπε, θα αντικαταστήσω τον κ. Bono. Θα ήθελα να ευχαριστήσω την κ. Pack γι’ αυτήν την πρωτοβουλία, διότι θεωρώ πολύ σημαντικό να αναγνωριστεί ότι το τσίρκο είναι ένα πολιτισμικό αγαθό και όχι μία συνηθισμένη επιχειρηματική δραστηριότητα.
<SPEAKER ID="211" LANGUAGE="SK" NAME="Ján Figeľ" AFFILIATION="μέλος της Επιτροπής.">
<P>
Θα ήθελα και πάλι να εκφράσω την εκτίμησή μου για το έργο, την έκθεση και την προσέγγιση της εισηγήτριας, Doris Pack, καθώς και για τις συνδρομές στη συζήτηση και προσβλέπω στη συνεργασία σε αυτόν τον τομέα για την ανάπτυξη της ευρωπαϊκής πολιτιστικής ατζέντας. 
<SPEAKER ID="212" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, Πέμπτη 13 Οκτωβρίου, στις 11.00. 
<SPEAKER ID="213" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0273/2005) της κ. Anna Záborská, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με τις γυναίκες και τη φτώχεια στην Ευρωπαϊκή Ένωση [2004/2217(INI)]. 
<SPEAKER ID="214" LANGUAGE="FR" NAME="Anna Záborská (PPE-DE )," AFFILIATION="εισηγήτρια">
<P>
   . Κύριε Πρόεδρε, όπως είπε ο πατήρ Joseph Wresinski: «Οπουδήποτε οι άνθρωποι είναι καταδικασμένοι να ζουν σε συνθήκες ακραίας φτώχειας, παραβιάζονται τα δικαιώματα του Ανθρώπου: είναι ιερό μας καθήκον να διασφαλίσουμε ότι αυτά τα δικαιώματα γίνονται σεβαστά». Αυτό το σύνθημα της Παγκόσμιας Ημέρας για την υπέρβαση της ακραίας φτώχειας έχει βαθιά θεμέλια και στην ίδια τη φιλοσοφία του Ευρωπαϊκού Κοινοβουλίου.
<P>
Ολοκληρώνω υπογραμμίζοντας ότι στην επιτροπή συζητήθηκαν εβδομήντα τρεις τροπολογίες. Με εξαίρεση δύο ή τρεις, έγιναν όλες αποδεκτές. Στη συνέχεια, η έκθεση εγκρίθηκε ομοφώνως, θέλω δε να ευχαριστήσω τους συναδέλφους μου για τη συνεργασία τους. Πρέπει να επισημάνω ωστόσο ένα σημείο, αφού οι συνάδελφοί μου της Κομμουνιστικής Ομάδας προτείνουν, με την τροπολογία αριθ. 7, να διαγράψουμε την πρόσβαση των φτωχών γυναικών στην πρωτοβάθμια υγειονομική περίθαλψη. Είναι γεγονός ότι η πρόσβαση στη δημόσια υγειονομική περίθαλψη είναι ουσιαστικό στοιχείο στην επιδίωξη αξιοπρεπούς ζωής για τον καθένα. Αυτό όμως δεν αρκεί. Γιατί να μην υποστηρίξουμε τις γυναίκες στον αγώνα τους για την καταπολέμηση της φτώχειας, επιτρέποντάς τους να παραμένουν υγιείς; Για τι πράγμα μιλάμε; Μιλάμε για τη δυνατότητα που πρέπει να τους παράσχουμε να διατρέφονται υγιεινά, να έχουν πρόσβαση σε καθαρό πόσιμο νερό, σε οικογενειακό προγραμματισμό και σε εμβόλια και βασική θεραπεία για τις κοινές ασθένειες. Και γιατί άραγε να τους αρνηθούμε το δικαίωμα στη γυναικολογική υγεία; Ως γιατρός, δεν το καταλαβαίνω. Μάλιστα, το θεωρώ προσβλητικό. Θέλω να ζητήσω από όλους σας να προωθήσουμε την πρωτοβάθμια υγειονομική περίθαλψη, περιλαμβανομένης και αυτής για τις φτωχότερες γυναίκες, και να απορρίψουμε την τροπολογία αριθ. 7. 
<SPEAKER ID="215" LANGUAGE="CS" NAME="Vladimír Špidla," AFFILIATION="Επιτροπή">
<P>
   .   Κυρίες και κύριοι, με την άδειά σας θα ήθελα ξεκινώντας να ευχαριστήσω τους βουλευτές του Κοινοβουλίου και ειδικά την Επιτροπή Δικαιωμάτων των Γυναικών και Ισότητας των Φύλων, η οποία συνέταξέ αυτή την έκθεση. Η φτώχεια και ο κοινωνικός αποκλεισμός που πλήττουν τις γυναίκες αποτελούν σημαντικότατα θέματα. Το γεγονός ότι η φτώχεια καθίσταται γυναικείο ζήτημα αποτελεί συνεχιζόμενη τάση στις ευρωπαϊκές κοινωνίες και πράγματι η έκθεσή σας το υπογραμμίζει αυτό. Η πλειοψηφία των πολιτών που πλήττονται από την ανεργία ή τη μακροχρόνια ανεργία είναι γυναίκες και οι γυναίκες έχουν πολύ λιγότερες πιθανότητες από τους άνδρες να απασχοληθούν σε εργασία μερικής απασχόλησης. Δεν υπάρχει διέξοδος από το γεγονός ότι οι γυναίκες πλήττονται ακόμα από τη βία, τόσο τη δημόσια όσο και την οικογενειακή. Επιπλέον, περίπου 500 000 γυναίκες διακινούνται κάθε χρόνο στην Ευρώπη για σεξουαλική εκμετάλλευση. Και τα δύο αυτά προβλήματα είναι συχνά συνέπεια της φτώχειας μέσα στην οποία είναι υποχρεωμένες να ζουν αυτές οι γυναίκες.
<P>
Το ποσοστό των γυναικών στην απασχόληση αυξήθηκε από 50,6% σε 55,7% από το 1997 έως το 2004. Ένας από τους βασικούς λόγους για αυτό ήταν η οικονομική ανάπτυξη που σημειώθηκε στην Ευρώπη κατά την περίοδο αυτή, αν και αυτή η ανάπτυξη ήταν σχετικά αργή. Συνεπώς, η απασχόληση παρουσιάζει αυξητική τάση, αν και οι ανισότητες και οι πολλές περιπτώσεις διακρίσεων λόγω φύλου εξακολουθούν να ισχύουν σε αυτό τον τομέα. Κατά γενικό κανόνα, οι γυναίκες έχουν περισσότερες πιθανότητες να μείνουν άνεργες και οι εργασίες στις οποίες απασχολούνται είναι συχνά χαμηλότερα αμειβόμενες, λιγότερο μόνιμες και λιγότερο επωφελείς όσον αφορά την κοινωνική ασφάλιση. Παράλληλα, οι γυναίκες συνεχίζουν να είναι υπεύθυνες για τη φροντίδα των παιδιών και άλλων εξαρτώμενων μελών της οικογένειας. Οι στόχοι που τίθενται με την ανοικτή μέθοδο συντονισμού για την καταπολέμηση του κοινωνικού αποκλεισμού τονίζουν τη σημασία που έχει για τα κράτη μέλη η εξέταση της ισότητας των φύλων κατά την ανάπτυξη, την εφαρμογή και την εποπτεία των εθνικών σχεδίων δράσης στον τομέα του κοινωνικού αποκλεισμού.
<P>
Κυρίες και κύριοι, θα ήθελα να επιστήσω την προσοχή σας σε ένα θέμα που αποδεικνύει πόσο σημαντικό ρόλο πρέπει να διαδραματίσουμε και πώς η νομοθεσία από μόνη της συχνά δεν μπορεί να καταφέρει τίποτα. Η νομοθεσία της ΕΕ για την καταπολέμηση του χάσματος των αμοιβών ανάμεσα στα φύλα ισχύει εδώ και 30 χρόνια, αλλά η διαφορά στις αμοιβές ανδρών και γυναικών σήμερα κυμαίνεται σε ποσοστό 16-33% ανάλογα με το κράτος μέλος. Κατά τη γνώμη μου, είναι σαφές ότι αυτό που χρειάζεται τώρα είναι μια ολοκληρωμένη και συνεπής προσέγγιση. 
<SPEAKER ID="216" LANGUAGE="SK" NAME="Edit Bauer," AFFILIATION="εξ ονόματος της Ομάδας PPE-DE">
<P>
Πάντα τα στατιστικά στοιχεία έδειχναν ότι δύο ήταν οι ομάδες που αντιμετώπιζαν υψηλότερο κίνδυνο: πρώτον, οι μόνοι γονείς, εκ των οποίων το 85% είναι γυναίκες, γεγονός που αποδεικνύει ότι ο κίνδυνος της φτώχειας είναι σαφώς θέμα φύλου· και δεύτερον, οι γυναίκες στην αγορά εργασίας, οι οποίες βρίσκονται σε μειονεκτική θέση κυρίως λόγω της μητρότητας και των διαφορών στις αμοιβές που σχετίζονται με αυτή, οι οποίες αντανακλώνται επίσης και στο ύψος των συντάξεών τους. Τα δύο τρίτα των ατόμων σε ηλικία συνταξιοδότησης είναι γυναίκες άνω των 65, ωστόσο, σύμφωνα με την Ευρωπαϊκή Οικονομική και Κοινωνική Επιτροπή, το μέσο εισόδημά τους αγγίζει μόλις το 53% του εισοδήματος ανδρών σε ηλικία συνταξιοδότησης.
<P>
Η Παγκόσμια Διάσκεψη της Κοπεγχάγης για την Κοινωνική Ανάπτυξη του 1995 διακήρυξε ότι πρέπει να δοθεί προσοχή στις ανάγκες και στα δικαιώματα των γυναικών και των παιδιών που συχνά επωμίζονται το μεγαλύτερο βάρος της φτώχειας. Η φτώχεια των γυναικών συχνά συνδέεται με τη φτώχεια των παιδιών και οδηγεί στη διαιώνιση ενός αμόρφωτου εργατικού δυναμικού χαμηλής απασχολησιμότητας. Ένα αποτέλεσμα αυτού είναι η δημιουργία μιας παγίδας φτώχειας μεταξύ των γενεών και ενός σημαντικού εμποδίου στην εκπλήρωση των στόχων της Λισαβόνας, λαμβάνοντας υπόψη στοιχεία όπως το ποσοστό των παιδιών που εγκαταλείπουν το σχολείο, το οποίο στα αγόρια φτάνει το 18%.
<SPEAKER ID="217" LANGUAGE="PT" NAME="Edite Estrela," AFFILIATION="εξ ονόματος της Ομάδας PSE">
<P>
   – Εξαιτίας της φτώχειας, 1 200 παιδιά πεθαίνουν κάθε ώρα. Εξαιτίας της φτώχειας, ο κόσμος χάνει 900 000 παιδιά το μήνα. Σύμφωνα με την έκθεση του ΟΗΕ του 2005, ο αριθμός των παιδιών που πεθαίνουν κάθε μήνα εξαιτίας της φτώχειας αντιστοιχεί στο τριπλάσιο του αριθμού των θυμάτων του παλιρροϊκού κύματος που έπληξε τη Νοτιοανατολική Ασία τον Δεκέμβριο του 2004.
<P>
Κάθε μέρα, χιλιάδες άνθρωποι, κυρίως γυναίκες και παιδιά, πεθαίνουν εξαιτίας της φτώχειας. Ο στόχος που τέθηκε στο πλαίσιο των αναπτυξιακών στόχων της χιλιετίας το 2000, με σκοπό να μειωθεί η παιδική θνησιμότητα, θα έχει απόκλιση κατά 4,4 εκατομμύρια παιδιά. Από την άλλη πλευρά, αν προσθέσει κανείς τα εισοδήματα των 500 πλουσιότερων ανθρώπων του κόσμου, το ποσό που προκύπτει είναι μεγαλύτερο από το εισόδημα των 416 εκατομμυρίων φτωχότερων ανθρώπων. Τα 2,5 δισεκατομμύρια άτομα που ζουν με λιγότερα από 2 δολάρια την ημέρα αντιστοιχούν στο 40% του πληθυσμού, αλλά μόνο στο 5% των παγκόσμιων εισοδημάτων. Η Διακήρυξη της Χιλιετίας περιελάμβανε μια δέσμευση για τη μείωση της φτώχειας στο μισό εντός 15 ετών. Ωστόσο το χάσμα ανάμεσα σε πλούσιους και φτωχούς συνεχίζει να μεγαλώνει.
<P>
Και στην Ευρώπη, 16% του πληθυσμού αντιμετώπισε τον κίνδυνο της φτώχειας το 2003, σύμφωνα με στοιχεία της Eurostat. Υπάρχουν περίπου 70 εκατομμύρια φτωχοί πολίτες στην Ευρώπη των 25. Για τον λόγο αυτόν, η Σοσιαλιστική Ομάδα του Ευρωπαϊκού Κοινοβουλίου υπέβαλε μια τροπολογία σε αυτή την έκθεση, με σκοπό να καθιερωθεί, με νομοθετικά μέσα, ένα εγγυημένο ελάχιστο εισόδημα –περίπου στη λογική αυτού που ισχύει στη χώρα μου, την Πολωνία– ως τρόπος αποτελεσματικής καταπολέμησης της φτώχειας και ειδικά της φτώχειας των γυναικών.
<SPEAKER ID="218" LANGUAGE="ES" NAME="Raül Romeva i Rueda," AFFILIATION="εξ ονόματος της Ομάδας Verts/ALE">
<SPEAKER ID="219" LANGUAGE="SV" NAME="Eva-Britt Svensson," AFFILIATION="εξ ονόματος της Ομάδας GUE/NGL.">
<P>
Είναι προφανές ότι η φτώχεια επηρεάζει ολόκληρη τη ζωή των ανθρώπων και έχει επιπτώσεις στην εκπαίδευση, στην υγεία, στη στέγαση και στον κοινωνικό αποκλεισμό, αλλά θέλω να τονίσω ιδιαίτερα τη σημασία της δυνατότητας των γυναικών να αυτοσυντηρούνται. Η εργασία είναι η πιο σημαντική οδός διαφυγής από τη φτώχεια και, ως εκ τούτου, είναι ιδιαίτερα ανησυχητικό το γεγονός ότι η οδηγία του 1975 σχετικά με την ίση αμοιβή μεταξύ ανδρών και γυναικών εργαζομένων δεν έχει εφαρμοστεί ακόμα. Οι μισθοί των γυναικών στην ΕΕ αντιστοιχούν ακόμα κατά μέσο όρο μόνο στο 85% των ανδρών. Σε ορισμένες χώρες, η διαφορά είναι ακόμα μεγαλύτερη.
<SPEAKER ID="220" LANGUAGE="PL" NAME="Urszula Krupa" AFFILIATION="εξ ονόματος της Ομάδας IND/DEM.">
<P>
Ο αχαλίνωτος καπιταλισμός είναι μία από τις αιτίες της φτώχειας, καθώς οδηγεί στον περαιτέρω πλουτισμό των πλουσίων και στην υποβάθμιση των φτωχών στην ανέχεια. Υπάρχει επίσης η απάνθρωπη παγκοσμιοποίηση και η αποκαλούμενη ελεύθερη αγορά που ελέγχεται από μονοπώλια, καθώς και οι φεμινιστικές τάσεις που προκαλούν ανείπωτο κακό στις οικογένειες. Οι οικογένειες καταρρέουν και οι ανθρώπινες σχέσεις χάνονται. Η μετατόπιση από το αποκαλούμενο πατριαρχικό μοντέλου γάμου σε μια ένωση συντρόφων ρίχνει ένα πρόσθετο βάρος στις γυναίκες που είναι πιο πιθανό να αποφασίσουν να χωρίσουν όταν βρεθούν σε δύσκολες καταστάσεις. Είναι επίσης η αιτία της αυξημένης φτώχειας, ειδικά μεταξύ των γυναικών άνω των 65 ετών.
<P>
Θα ήθελα να επιστήσω την προσοχή του Κοινοβουλίου στις αιτίες της φτώχειας στην Πολωνία. Παρά το τεράστιο δυναμικό της, η χώρα μου, σύμφωνα με τη Eurostat, είναι το φτωχότερο κράτος μέλος της Ευρωπαϊκής Ένωσης. Έχει επίσης το υψηλότερο ποσοστό ανεργίας και αυτό οφείλεται τόσο στη διαφθορά του κυβερνώντος μετακομμουνιστικού-φιλελεύθερου συνασπισμού όσο και στις συνέπειες της προσαρμογής της οικονομίας ώστε να εκπληρωθούν οι προϋποθέσεις για την προσχώρηση. Η φτώχεια που πλήττει την πλειοψηφία της πολωνικής κοινωνίας, συμπεριλαμβανομένων των γυναικών, δεν θα βοηθηθεί από προπαγάνδα, κενά συνθήματα, εκθέσεις, οδηγίες ή από την Παγκόσμια Ημέρα Άρνησης της Φτώχειας που θα κοστίσουν μια περιουσία. Αυτό που χρειάζεται είναι μια οικονομική τάξη βασισμένη στην αλληλεγγύη, σκοπός της οποίας θα είναι η προώθηση των συμφερόντων των ανθρώπων, δηλαδή των απλών ανδρών και γυναικών. Αυτή η τάξη πρέπει να συμμορφώνεται με ηθικά πρότυπα, καθώς αυτά καθορίζουν τον κατάλληλο τρόπο αντιμετώπισης των γειτόνων μας, ειδικά των ατόμων, των χωρών ή των περιφερειών που είναι πιο αδύναμοι από εμάς. 
<SPEAKER ID="221" LANGUAGE="EN" NAME="Brian Crowley," AFFILIATION="εξ ονόματος της Ομάδας UEN">
<SPEAKER ID="222" LANGUAGE="SK" NAME="Irena Belohorská (NI ). –" AFFILIATION="εσάς">
<P>
   Θέλω να ευχαριστήσω την κ. Záborská για την έκθεσή της σχετικά με την ισχύουσα κατάσταση στην Ευρωπαϊκή Ένωση όσον αφορά τη σχέση μεταξύ γυναικών και φτώχειας. Είμαι πεπεισμένη ότι η φτώχεια έχει γυναικείο πρόσωπο: μιας μητέρας που θέλει να μεγαλώσει τα παιδιά της με αγάπη, μιας ηλικιωμένης γυναίκας που εργάστηκε για μια κοινωνία που δεν εκτίμησε το έργο της, και μιας νεαρής γυναίκας που αντιμετωπίζει το δίλημμα του σημερινού κόσμου – οικογένεια ή ισότητα.
<SPEAKER ID="223" LANGUAGE="SK" NAME="Zita Pleštinská (PPE-DE ). –" AFFILIATION="">
<P>
   Κύριε Επίτροπε, κυρίες και κύριοι, τα στατιστικά στοιχεία της Eurostat δείχνουν ότι έως και 16% του πληθυσμού της ΕΕ αντιμετωπίζει την απειλή της φτώχειας και αυτό προσδίδει ιδιαίτερη σημασία στην έκθεση της κ. Záborská.
<SPEAKER ID="224" LANGUAGE="DE" NAME="Christa Prets (PSE ). –" AFFILIATION="">
<P>
   Κύριε Πρόεδρε, κύριε Επίτροπε, η φτώχεια απειλεί πάνω από 68 εκατομμύρια ανθρώπων στην Ευρωπαϊκή Ένωση –δηλαδή το 15% του πληθυσμού της. Η κατάσταση είναι ακόμα χειρότερη σε χώρες εκτός της ΕΕ των 25. Γι’ αυτό, θα πρέπει να χρησιμοποιηθεί οποιοδήποτε κοινοτικό μέσον –είτε πρόκειται για την ευρωπαϊκή πολιτική γειτονίας, είτε για την ευρωπαϊκή εξωτερική πολιτική, την αναπτυξιακή ή την οικονομική πολιτική– για να περιορίσουμε την φτώχεια τόσο εδώ όσο και στο εξωτερικό. Τα εθνικά σχέδια δράσης πρέπει να περιλαμβάνουν συγκεκριμένα μέτρα για την εξάλειψη της φτώχειας και η Επιτροπή πρέπει να παρακολουθεί τον τρόπο με τον οποίο εφαρμόζονται.
<P>
Οι γυναίκες πρέπει οπωσδήποτε να τύχουν μεγαλύτερης προσοχής τόσο στις ευρωπαϊκές κατευθυντήριες γραμμές για την απασχόληση όσο και στη στρατηγική της Λισαβόνας. Η αναπτυξιακή πολιτική της ΕΕ πρέπει να κάνει περισσότερα για τον περιορισμό της φτώχειας. Ταυτόχρονα, πρέπει να αναλυθεί επειγόντως η διεθνής αναπτυξιακή πολιτική για να διαπιστωθεί κατά πόσον οι ομάδες κινδύνου υποστηρίζονται ή περιθωριοποιούνται ακόμα περισσότερο. Η Παγκόσμια Τράπεζα, η G8, το Διεθνές Νομισματικό Ταμείο και ο Παγκόσμιος Οργανισμός Εμπορίου πρέπει να αποκαλύψουν τις προθέσεις τους και να παρουσιάσουν τα συγκεκριμένα αποτελέσματα που είχαν οι πολιτικές τους για τις γυναίκες και την φτώχεια στο παρελθόν και αυτά που έχουν σήμερα.
<P>
Ένα από τα πιθανά αποτελέσματα της φτώχειας έξω από την ΕΕ των 25 είναι η αύξηση της παράνομης μετανάστευσης, το λαθρεμπόριο ανθρώπων και η εγκληματική δραστηριότητα, ενώ ενδέχεται να αυξηθεί το εμπόριο γυναικών. Ως εκ τούτου, επαναλαμβάνουμε το από ετών αίτημά μας να θεσπίσουν τα κράτη μέλη νομοθεσία σχετικά με ένα ελάχιστο εγγυημένο εισόδημα. 
<SPEAKER ID="225" LANGUAGE="PT" NAME="Ilda Figueiredo (GUE/NGL )." AFFILIATION="">
<P>
   – Δεν φτάνει να καταδικάζουμε τη μεγάλη φτώχεια μέσα στην οποία ζουν δεκάδες εκατομμύρια γυναίκες στα 25 κράτη μέλη της ΕΕ. Δεν φτάνει να επισημαίνουμε ότι η φτώχεια και ο κοινωνικός αποκλεισμός που πλήττουν περισσότερους από 72 εκατομμύρια ανθρώπους στην ΕΕ αποτελούν παραβίαση των ανθρωπίνων δικαιωμάτων και επηρεάζουν περισσότερο τις γυναίκες.
<SPEAKER ID="226" LANGUAGE="EN" NAME="Godfrey Bloom (IND/DEM ). –" AFFILIATION="">
<P>
   Κύριε Πρόεδρε, οι περισσότεροι από εμάς συμφωνούν ότι η Επιτροπή Δικαιωμάτων των Γυναικών και Ισότητας των Φύλων επιτελεί επικουρικό έργο – τουλάχιστον, κατά την άποψή μου, όσο και κάθε άλλη επιτροπή. Αν και αναγνωρίζω τη βασική κατεύθυνση αυτής της έκθεσης και τις δυσκολίες που αντιμετωπίζουν ορισμένες γυναίκες στο θέμα των αμοιβών, και υποστηρίζω ολόψυχα την ανάγκη για καλύτερη στατιστική πληροφόρηση σχετικά με το συγκεκριμένο θέμα, πρέπει να επιστήσω την προσοχή του Κοινοβουλίου στα διπλά μέτρα και σταθμά που χρησιμοποιούμε. Σήμερα, μπορεί κανείς να αγοράσει αυτό το περιοδικό στο κατάστημα του Κοινοβουλίου: πρόκειται για σκληρή πορνογραφία. Αν και είναι αμερικανική έκδοση, απεικονίζει φωτομοντέλα από την Ανατολική Ευρώπη, υποψιάζομαι λόγω της φτώχειας στην οποία αναφέρεται η ομάδα της κ. Záborská. Πρόκειται για την κορυφή του παγόβουνου της εκμετάλλευσης και της εμπορίας ανθρώπων, θέματα που τονίζει η ίδια αυτή έκθεση. Ωστόσο, το περιοδικό διατίθεται προς πώληση εδώ. Διαπιστώνω ότι η υποκρισία του Ευρωπαϊκού Κοινοβουλίου σε αυτό το θέμα, όπως και σε πολλά, πολλά άλλα, είναι θλιβερά προβλέψιμη. 
<SPEAKER ID="227" LANGUAGE="EN" NAME="Robert Kilroy-Silk (NI ). –" AFFILIATION="">
<P>
   Κύριε Πρόεδρε, η έκθεση αναφέρει ότι είναι σημαντικό να δημιουργηθεί η νέα Ευρώπη με βάση τη δημιουργική συνεργασία των πολιτισμών. Ασφαλώς και δεν είναι! Οι πολιτισμοί και οι άνδρες είναι σε μεγάλο βαθμό οι μεγαλύτεροι καταπιεστές των γυναικών στην Ευρώπη. Και ωστόσο οι λευκές, δυτικές φιλελεύθερες γυναίκες –όπως αυτές που εκπροσωπούνται εδώ– αποφεύγουν φοβισμένες να επιτεθούν στον επικίνδυνο παραλογισμό της πολιτισμικής ποικιλομορφίας και εθελοτυφλούν μπροστά στον τρόπο με τον οποίο γυναίκες εθνοτικών μειονοτήτων γίνονται αντικείμενο κακομεταχείρισης σε μέρη όπως, για παράδειγμα, η εκλογική μου περιφέρεια: όπου οι γυναίκες καταπιέζονται και αντιμετωπίζονται σαν σκλάβες των ανδρών, όπου δεν τους επιτρέπεται να μορφωθούν, να δουλέψουν, να βγουν έξω, όπου ζουν σε ένα γκέτο μέσα στο γκέτο, ή, ακόμα χειρότερα, υποβάλλονται σε ακρωτηριασμούς των γεννητικών τους οργάνων, αναγκάζονται να καλύπτουν το σώμα τους, παντρεύονται παρά τη θέλησή τους, γίνονται αντικείμενο εγκλημάτων τιμής, τα οποία είναι επιβεβαιωμένα από την αστυνομία στο Derbyshire και στο μητροπολιτικό Λονδίνο.
<SPEAKER ID="228" LANGUAGE="NL" NAME="Kartika Tamara Liotard (GUE/NGL ). –" AFFILIATION="">
<SPEAKER ID="229" LANGUAGE="" NAME="Maciej Marian Giertych (IND/DEM ). –" AFFILIATION="(PL) ">
<P>
   Κύριε Πρόεδρε, ζούμε σε περίεργους καιρούς. Από τη μια πλευρά έχουμε την υψηλή ανεργία και από την άλλη την οικονομική πίεση για την εξασφάλιση δύο μισθών σε κάθε νοικοκυριό. Πρέπει να προσπαθήσουμε να μεταφέρουμε τουλάχιστον ένα μέρος αυτής της ανεργίας στα σπίτια και τις οικογένειες, διότι θα πρέπει να το χρηματοδοτήσουμε ούτως ή άλλως. Μια γυναίκα που διαχειρίζεται ένα νοικοκυριό δεν αισθάνεται άνεργη. Μάλιστα ισχύει το αντίθετο, διότι είναι απασχολημένη 24 ώρες την ημέρα. Η κατάσταση των χεριών της αποτελεί επαρκή απόδειξη για αυτό.
<SPEAKER ID="230" LANGUAGE="CS" NAME="Vladimír Špidla," AFFILIATION="Επιτροπή">
<SPEAKER ID="231" LANGUAGE="" NAME="Πρόεδρος." AFFILIATION="ΓΡΑΠΤΕΣ ΔΗΛΩΣΕΙΣ (ΆΡΘΡΟ 142)">
<P>
Η ψηφοφορία θα διεξαχθεί αύριο, Πέμπτη 13 Οκτωβρίου, στις 11.00.
<SPEAKER ID="232" LANGUAGE="EN" NAME="Zita Gurmai (PSE ). –" AFFILIATION="">
<P>
Η βοήθεια στην προσπάθεια των γυναικών για εύρεση εργασίας αποτελεί ένα από τα βασικά στοιχεία, καθώς η απασχόληση δημιουργεί εισόδημα και προάγει την κοινωνική συμμετοχή. Προκειμένου να επιτευχθεί ο στόχος της Λισαβόνας για την απασχόληση που τέθηκε για το 2010, πρέπει να αντιμετωπιστούν σθεναρά οι παράγοντες που δημιουργούν το χάσμα της απασχόλησης και των αμοιβών μεταξύ ανδρών και γυναικών. Πρέπει να επιδιωχθούν περαιτέρω δράσεις που διευκολύνουν τις γυναίκες να συνδυάσουν την επαγγελματική με την οικογενειακή ζωή.
<SPEAKER ID="233" LANGUAGE="HU" NAME="Magda Kósáné Kovács (PSE ). –" AFFILIATION="">
<P>
Οι ομάδες των γυναικών που κινδυνεύουν περισσότερο να πέσουν στη φτώχεια είναι οι μόνες μητέρες και οι ηλικιωμένες γυναίκες. Στην περιοχή της Κεντρικής Ευρώπης, οι γυναίκες αντιμετωπίζουν εξαιρετικά υψηλό κίνδυνο φτώχειας, με τα ποσοστά να κυμαίνονται από 21% έως 28%.
<SPEAKER ID="234" LANGUAGE="EN" NAME="Katalin Lévai (PSE ). –" AFFILIATION="">
<P>
Με τις προσεχείς εντάξεις, ο μειονοτικός πληθυσμός των Ρόμα της Κεντρικής και της Ανατολικής Ευρώπης θα αυξηθεί από τα σημερινά 1,5-2 εκατομμύρια σε 5-6 εκατομμύρια, αποτελώντας τη μεγαλύτερη εθνοτική μειονοτική ομάδα στην ΕΕ. Ένα σημαντικό τμήμα των Ρόμα ζει υπό ιδιαίτερα περιθωριοποιημένες συνθήκες, συχνά σε μεγάλες οικογένειες με πολλά παιδιά. (Η κ. Zaborska ορθώς εφιστά την προσοχή στη διπλή διάκριση λόγω φύλου και καταγωγής, ωστόσο δεν επισημαίνει την απειλή της επακόλουθης παιδικής φτώχειας). Τα πολλαπλά μειονεκτήματα οδηγούν στην αψήφιση των συνθηκών για βελτίωση ή υπέρβαση λόγω της ανάγκης άμεσης αποτροπής ή αντιμετώπισης.
<P>
Ζητώ από την Επιτροπή να διασφαλίσει ότι τα πολύπλοκα αναπτυξιακά σχέδια που έχουν στόχο τη βελτίωση της ποιότητας ζωής των μη προνομιούχων κοινοτήτων –ειδικά της μειονότητας των Ρόμα– θα ενσωματωθούν στη νέα πολιτική συνοχής της περιόδου 2007-2013, σύμφωνα με το αίτημα του Φόρουμ ΕΚ-Ρόμα της 31ης Ιανουαρίου, το οποίο πρότεινε να ενώσουμε τις δυνάμεις μας και να μοιραστούμε καθήκοντα με το πρόγραμμα «Δεκαετία των Ρόμα» που εγκαινιάστηκε στις 2 Φεβρουαρίου από την Παγκόσμια Τράπεζα, το Ίδρυμα Ανοικτής Κοινωνίας και 8 ευρωπαϊκές εθνικές κυβερνήσεις. 
<SPEAKER ID="235" LANGUAGE="" NAME="Πρόεδρος." AFFILIATION="(Η συνεδρίαση λήγει στις 23.50).">

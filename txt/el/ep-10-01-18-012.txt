<CHAPTER ID="012">
Παρεμβάσεις ενός λεπτού επί σημαντικών πολιτικών θεμάτων
<SPEAKER ID="029" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών θεμάτων.
<SPEAKER ID="033" NAME="Ιωάννης Κασουλίδης" AFFILIATION="PPE">
(EN) Κύριε Πρόεδρε, αναφερθήκατε νωρίτερα στη θανατική ποινή. Μιλάμε συχνά εδώ για τον αριθμό των θανατικών ποινών που επιβάλλονται στην Κίνα, στο Ιράν κλπ. Θα ήθελα να αναφερθώ στην περίπτωση ενός άνδρα στο Οχάιο των "νωμένων Πολιτειών ο οποίος, αφού εξέτισε 30 χρόνια στη φυλακή, "εξέτισε" και τη θανατική ποινή, επειδή έπρεπε να ακολουθήσει τη νόμιμη διαδικασία. " έκτιση δύο από τις μεγαλύτερες ποινές αποτελεί, σύμφωνα με τα ευρωπαϊκά πρότυπα, ιδιαίτερα σκληρή μεταχείριση.
<P>
Νομίζω ότι, στο πλαίσιο του διαλόγου μας με τις "νωμένες Πολιτείες -τον βασικό σύμμαχό μας- πρέπει να θίξουμε το θέμα της θανατικής ποινής. Πρέπει επίσης να εξετάσουμε και την άλλη περίπτωση, κάποιου που εξέτισε 35 χρόνια στη φυλακή και στη συνέχεια αποδείχθηκε αθώος. Με τη θανατική ποινή, δεν υπάρχει αποτρεπτικός χαρακτήρας, δεν υπάρχει διόρθωση, δεν υπάρχει επανόρθωση.
<SPEAKER ID="034" NAME="Cristian Dan Preda" AFFILIATION="PPE">
(RO) Κατά τη διάρκεια των τελευταίων εβδομάδων, η Ισλανδία εμφανίζεται στα πρωτοσέλιδα του Τύπου, επειδή, κατά την έναρξη του έτους, ο πρόεδρος της χώρας άσκησε το δικαίωμα αρνησικυρίας που διαθέτει επί της νομοθεσίας Icesave και αποφάσισε να υποβάλει την έγκρισή της σε δημοψήφισμα. " απόφαση αυτή προκάλεσε αντιδράσεις αποδοκιμασίας από τη βρετανική και την ολλανδική κυβέρνηση. Νομίζω ότι πρόκειται για αποκλειστικά διμερή διαφορά, που δεν πρέπει να επηρεάσει τη διαδικασία προσχώρησης της Ισλανδίας στην ΕΕ.
<P>
Πιστεύω ότι η Επιτροπή πρέπει να καθορίσει με σαφήνεια τη θέση της όσον αφορά τις συνέπειες που θα έχει η έγκριση ή η απόρριψη της νομοθεσίας Icesave από την άποψη της εκπλήρωσης εκ μέρους της Ισλανδίας των οικονομικών κριτηρίων που καταρτίστηκαν από το Ευρωπαϊκό Συμβούλιο της Κοπεγχάγης.
<SPEAKER ID="035" NAME="Ágnes Hankiss" AFFILIATION="PPE">
(EN) Κύριε Πρόεδρε, συχνά λέμε "ας μην αφήνουμε τον φόβο να μας καθοδηγεί". Μερικοί άνθρωποι ρωτούν εάν τα μέτρα ασφαλείας στα αεροδρόμιά μας είναι πάρα πολύ αυστηρά. Λοιπόν, η τρομοκρατική απόπειρα στο Ντιτρόιτ μάς έκανε να συνειδητοποιήσουμε ότι τα συστήματα ασφαλείας μας δεν είναι υπερβολικά αυστηρά, εξακολουθούν όμως να είναι μάλλον μη ικανοποιητικά.
<P>
Όπως όλοι γνωρίζετε, η μυστική υπηρεσία της Σλοβακίας τοποθέτησε πλαστικά εκρηκτικά στην τσάντα ενός σλοβάκου πολίτη. Ο επιβάτης, όπως και η τσάντα, επιβιβάστηκαν χωρίς προβλήματα και προσγειώθηκαν στην Ιρλανδία. Δεν υπάρχει αμφιβολία ότι η δοκιμή ήταν θεαματική, σίγουρα όμως δεν ενίσχυσε την πεποίθηση των πολιτών ότι η ασφάλεια, αφενός, και το δικαίωμα στον ιδιωτικό βίο, αφετέρου, έχουν ληφθεί σοβαρά υπόψη από τις αρχές.
<P>
Οι πολίτες κατακλύζονται από αντικρουόμενες πληροφορίες και παρερμηνείες του Τύπου σε καθημερινή βάση. Μετά το Ντιτρόιτ, για να σας δώσω ένα παράδειγμα, τα φώτα της δημοσιότητας έπεσαν επάνω στους σαρωτές σώματος ως την καλύτερη λύση.
<P>
(Ο Πρόεδρος διακόπτει την ομιλήτρια)
<SPEAKER ID="036" NAME="Cătălin Sorin Ivan" AFFILIATION="S&amp;D">
(RO) " στρατηγική της Λισαβόνας προβλέπει ότι η ΕΕ πρέπει να καταστεί το 2010 η πλέον ανταγωνιστική και δυναμική οικονομία της γνώσης. Βρισκόμαστε τώρα στο 2010. Οι στόχοι της στρατηγικής απέχουν πολύ από το να έχουν επιτευχθεί, και η ΕΕ αντιμετωπίζει τη βαθύτερη οικονομική κρίση από το 1933.
<P>
Παρά το γεγονός ότι αυτοί οι στόχοι δεν έχουν επιτευχθεί, πρέπει να εξακολουθήσουν να αποτελούν προτεραιότητα στο πρόγραμμα δράσης της Ευρωπαϊκής Ένωσης. " ισπανική Προεδρία, στο πρόσωπο του πρωθυπουργού Θαπατέρο, μας διαβεβαίωσε ότι οι στόχοι της στρατηγικής θα συνεχίσουν να επιδιώκονται, με καθορισμό καταληκτικής προθεσμίας το 2020. Είναι απαράδεκτο, μετά από αυτόν τον χρόνο, να περιμένουμε άλλη μια δεκαετία για την επίτευξη των αναμενόμενων αποτελεσμάτων.
<P>
Ένα από τα βασικά σημεία της στρατηγικής είναι η επένδυση στην εκπαίδευση και την έρευνα. Καμία οικονομία στον κόσμο δεν μπορεί να αναπτυχθεί χωρίς να διαθέτει μορφωμένη κοινωνία. Για τον λόγο αυτό πιστεύω ότι η χρηματοδότηση των εκπαιδευτικών συστημάτων πρέπει να αποτελεί προτεραιότητα για την Ευρώπη. Λυπούμαι σήμερα, σε αυτήν την αίθουσα, για την παρούσα πολιτική που στερείται οράματος, την οποία επιδιώκουν κυβερνήσεις που μειώνουν τους προϋπολογισμούς της εκπαίδευσης, όχι μόνο επειδή βλάπτουν τη σημερινή κοινωνία, αλλά και επειδή δημιουργούν μακροπρόθεσμα προβλήματα.
<P>
Θα ήθελα να εκμεταλλευτώ αυτήν την ευκαιρία για να ανακοινώσω ότι υποβάλλω και εγώ γραπτή δήλωση η οποία μπορεί να υπογραφεί από την επόμενη συνεδρίαση.
<P>
(Ο Πρόεδρος διακόπτει τον ομιλητή)
<SPEAKER ID="037" NAME="Sylvie Guillaume" AFFILIATION="S&amp;D">
(FR) Κύριε Πρόεδρε, κυρίες και κύριοι, θα ήθελα να επανέλθω στο ζήτημα της εγκατάστασης σαρωτών σώματος στα αεροδρόμια. Σήμερα, αυτό παρουσιάζεται σε εμάς ως η λύση για την τρομοκρατική απειλή, αλλά, ταυτόχρονα, πυροδοτεί και αίσθημα φόβου.
<P>
Ορισμένα κράτη μέλη προχωρούν μπροστά, χωρίς να έχουν καν μελετήσει τις επιπτώσεις ενός τέτοιου μέτρου από την άποψη της δημόσιας υγείας, της ασφάλειας και, πάνω απ' όλα, των πολιτικών ελευθεριών. Ας είμαστε ρεαλιστές, 100% ασφάλεια δεν υπάρχει. Μπορεί να υπάρξει στιγμιαία έλλειψη συγκέντρωσης, ένα ανθρώπινο λάθος.
<P>
Επιπλέον, το παράδειγμα της αποτυχημένης επίθεσης κατά της πτήσης Άμστερνταμ-Ντιτρόιτ έδειξε κυρίως τις αδυναμίες στα συστήματα πληροφοριών. Σε αυτόν τον τομέα, συνεπώς, πρέπει να βρούμε λύσεις, ώστε να προχωρήσουμε προς μια νοοτροπία ανταλλαγών και εμπιστοσύνης μεταξύ των διαφόρων αρχών και των εμπλεκομένων μερών.
<P>
Τέλος, η στοχοθέτηση μόνο αεροδρομίων σημαίνει ότι αγνοούμε παντελώς την πιθανότητα δράσης κακόβουλων ομάδων σε σιδηροδρομικούς σταθμούς, συστήματα υπόγειου σιδηρόδρομου ή σε οποιαδήποτε άλλα μέρη συναθροίζονται άνθρωποι, και υπάρχουν πολλά τέτοια.
<P>
Ως εκ τούτου, πριν από τη λήψη οποιασδήποτε απερίσκεπτης και δαπανηρής απόφασης, ας ανακτήσουμε πρώτα την πρωτοβουλία με ευρεία και διαφανή συζήτηση, που θα είναι αντικειμενική και ανεπηρέαστη από συναισθήματα.
<SPEAKER ID="038" NAME="Gianni Vattimo" AFFILIATION="ALDE">
(IT) Κύριε Πρόεδρε, κυρίες και κύριοι, ως βουλευτής του Ευρωπαϊκού Κοινοβουλίου για το βορειοδυτικό τμήμα της Ιταλίας, θα ήθελα να επισημάνω στο Κοινοβούλιο και την Επιτροπή ορισμένες εικαζόμενες παραβιάσεις των συνθηκών που ισχύουν και των δημοκρατικών δικαιωμάτων, οι οποίες διαπράττονται από την ιταλική κυβέρνηση και τις τοπικές αρχές του Πιεμόντε, σε σχέση με το σχέδιο για τη νέα σιδηροδρομική γραμμή μεταξύ Λυών και Τορίνου.
<P>
" ουσιαστική χρηματοδότηση από την Ευρώπη για τη γραμμή αυτή εξαρτάτο από τη στήριξη του σχεδίου από τους τοπικούς πληθυσμούς και την ύπαρξη χρηματοδότησης από ιδιωτικές ιταλικές επενδύσεις. Οι δύο αυτές προϋποθέσεις δεν πληρούνται, διότι, αφενός, ιδιωτικά ιταλικά κεφάλαια δεν υπάρχουν και, αφετέρου, οι τοπικές κοινότητες σίγησαν κατόπιν κυβερνητικού διατάγματος που τους επιτρέπει να μιλούν μόνο, εφόσον συμφωνούν με την ύπαρξη της σιδηροδρομικής γραμμής.
<P>
Δεδομένου ότι αυτές οι δύο προϋποθέσεις δεν έχουν τηρηθεί, η υποψία είναι ότι η Ιταλία, κατά κάποιο τρόπο, εξαπατά την Ευρώπη.
<SPEAKER ID="039" NAME="Sandrine Bélier" AFFILIATION="Verts/ALE">
(FR) Λυπάμαι, κύριε Πρόεδρε. Είναι η πρώτη μου φορά, έλεγξα ότι η διαδικασία ήταν σωστή και εντούτοις ... παρακαλώ να δεχτείτε τη συγνώμη μου.
<P>
Κύριε Πρόεδρε, κυρίες και κύριοι, στην αρχή του έτους, που ο Ο"Ε ανακήρυξε σε "Διεθνές Έτος Βιοποικιλότητας", θα ήθελα να επιστήσω την προσοχή σας στην αποτυχία της ευρωπαϊκής στρατηγικής 2004-2010 όσον αφορά την ανάσχεση της απώλειας της βιοποικιλότητας.
<P>
Το 40% της φυσικής μας κληρονομιάς βρίσκεται υπό απειλή. " κατάσταση της βιοποικιλότητας αποτελεί δείκτη της κατάστασης της υγείας του πλανήτη, της κατάστασης της υγείας του συστήματος εξέλιξής μας, και το φαινόμενο της κρίσης επιταχύνεται.
<P>
Ως εκ τούτου, ελπίζω ότι, σήμερα και αύριο, η Ευρωπαϊκή Ένωση και το Ευρωπαϊκό Κοινοβούλιο θα είναι σε θέση να αρθούν στο ύψος των προκλήσεων και να καταλήξουν σε φιλόδοξους και ευρέος φάσματος στόχους για την ανάσχεση της απώλειας της βιοποικιλότητας σε όλες τις τομεακές πολιτικές το 2010.
<P>
Πρέπει να δράσουμε, υπάρχει ακόμα χρόνος, και το 2010 είναι μια χρονιά όπου όλα είναι δυνατά. Ελπίζω ότι θα μπορέσουμε να τα πάμε καλύτερα από ό,τι στην Κοπεγχάγη.
<SPEAKER ID="040" NAME="Søren Bo Søndergaard" AFFILIATION="GUE/NGL">
(DA) Κύριε Πρόεδρε, από τότε που η Τουρκία απαγόρευσε τη λειτουργία του κουρδικού κόμματος DTP, έχουν συλληφθεί πολλά μέλη του κόμματος, συμπεριλαμβανομένων δημοκρατικά εκλεγμένων δημάρχων και πρώην βουλευτών. Εγώ ο ίδιος επισκέφθηκα την Τουρκία μεταξύ των Χριστουγέννων και της Πρωτοχρονιάς, προκειμένου να παραστώ στη νομική διαδικασία κατά του προέδρου του DTP, Ahmet Türk. " αστυνομία τον καταδίωξε, παρά το γεγονός ότι η βουλευτική του ασυλία δεν είχε αρθεί. Την περασμένη εβδομάδα, στον δήμαρχο του Ντιγιάρμπακιρ, Osman Baydemir, απαγορεύθηκε η έξοδος από τη χώρα. Ως αποτέλεσμα, αδυνατεί να παραστεί στη διάσκεψη για τα κουρδικά ζητήματα που πρόκειται να διεξαχθεί εδώ στο Κοινοβούλιο στις 3-4 Φεβρουαρίου.
<P>
Γι' αυτό καλώ τον Πρόεδρο -και ελπίζω ότι ο Πρόεδρος έχει χρόνο να ακούσει την παράκλησή μου- να καταθέσει διαμαρτυρία προς τις τουρκικές αρχές και να ζητήσει να επιτραπεί στον δημοκρατικά εκλεγμένο δήμαρχο του Ντιγιάρμπακιρ να επισκεφθεί το Ευρωπαϊκό Κοινοβούλιο την επόμενη εβδομάδα.
<SPEAKER ID="041" NAME="Πρόεδρος">
Σας ευχαριστώ για τις παρατηρήσεις σας. Παρακαλώ να μου στείλετε σημείωση σχετικά με αυτό στη διεύθυνση του ηλεκτρονικού μου ταχυδρομείου, ώστε να γνωρίζω ακριβώς ποιο θέμα έχετε κατά νου.
<SPEAKER ID="042" NAME="Barry Madlener" AFFILIATION="NI">
(NL) Κύριε Πρόεδρε, κυρίες και κύριοι, η ελευθερία της έκφρασης βρίσκεται υπό μεγάλη πίεση στις Κάτω Χώρες. Ο ηγέτης του κόμματός μας, Geert Wilders, πρέπει να εμφανιστεί ενώπιον ολλανδικού δικαστηρίου την επόμενη εβδομάδα. Όχι επειδή έχει διαπράξει κάποιο αδίκημα, αλλά λόγω των πολιτικών του απόψεων. Το Κόμμα για την Ελευθερία προειδοποιεί για τις συνέπειες του εξισλαμισμού. Το Ισλάμ δεν είναι θρησκεία, είναι ιδεολογία που θέλει να μας απορροφήσει. Το Ισλάμ δεν τρέφει αγάπη για τη δυτική ελευθερία και τη δημοκρατία. " έκφραση επικρίσεων για το Ισλάμ κοστίζει συχνά ακριβά σε πολιτικούς και διαμορφωτές της κοινής γνώμης, λόγω των απειλών από φονταμενταλιστές. Το γεγονός ότι πολιτικοί στις Κάτω Χώρες, με το να επικρίνουν το Ισλάμ, τώρα θα διώκονται ακόμη και από την Εισαγγελία και τα δικαστήρια και, ενδεχομένως, θα βρεθούν και στη φυλακή, είναι καταστροφικό για την ελευθερία και τη δημοκρατία μας. Δεν μπορούμε να επιτρέψουμε τέτοια εξέλιξη, γι' αυτό και κρούουμε τον κώδωνα του κινδύνου για τις Κάτω Χώρες και τον ελεύθερο δυτικό κόσμο. Να σταματήσει ο εξισλαμισμός, να σταματήσει και η δίωξη πολιτικών με βάση τις πολιτικές τους απόψεις! Την προσεχή Τετάρτη, θα είμαστε στις Κάτω Χώρες για να διαδηλώσουμε για την ελευθερία μας. Στηρίξτε τον Geert Wilders και παρακολουθήστε αυτήν την εξωφρενική πολιτική δίκη ενός γενναίου πολιτικού, του Geert Wilders!
<SPEAKER ID="043" NAME="Marian-Jean Marinescu" AFFILIATION="PPE">
(RO) Χαιρετίζω το γεγονός ότι η ισπανική Προεδρία αναλαμβάνει, με βάση το πρόγραμμα που έχει προτείνει, σχέδια τα οποία θα ενισχύσουν και θα μεταβάλουν την Ευρωπαϊκή Ένωση μέσω της καινοτομίας και της νομιμοποίησης. Ωστόσο, λυπάμαι που το πρόγραμμα της ισπανικής Προεδρίας δεν περιέχει καμία ειδική αναφορά στις εσωτερικές πλωτές οδούς, ιδίως στην πλωτή οδό Ρήνου-Μάιν-Δουνάβεως, έστω και αν, κατά τη διάρκεια του περασμένου έτους, η Ευρωπαϊκή Επιτροπή δεσμεύθηκε να συντάξει στρατηγική για τον Δούναβη το 2010.
<P>
Γνωρίζω ότι η ισπανική Προεδρία έχει πολλές άλλες προτεραιότητες να αντιμετωπίσει, όπως η έναρξη ισχύος της Συνθήκης της Λισαβόνας και οι αλλαγές της νομολογίας, οι θεσμικές τροποποιήσεις, η διαχείριση της διαδικασίας μετριασμού της κρίσης και η αποκατάσταση της αειφόρου ανάπτυξης.
<P>
Νομίζω, ωστόσο, ότι η υποδομή των μεταφορών, κυρίως η υποδομή των εσωτερικών πλωτών οδών, η οποία περιλαμβάνει τον Δούναβη, μαζί με την πολυτροπικότητα, αποτελούν συγκεκριμένες, βιώσιμες μεθόδους για τη διασφάλιση της αειφόρου ανάπτυξης και νέων θέσεων εργασίας. Για τον λόγο αυτό, πιστεύω ότι η έλλειψη ενός τέτοιου στοιχείου από το πρόγραμμα της ισπανικής Προεδρίας αποτελεί παράλειψη που πρέπει να διορθωθεί επειγόντως.
<SPEAKER ID="044" NAME="Maria do Céu Patrão Neves" AFFILIATION="PPE">
(PT) Κύριε Πρόεδρε, αγαπητοί συνάδελφοι, πολλά κράτη μέλη έχουν πληγεί σοβαρά από δυσμενείς καιρικές συνθήκες, με καταστροφικές συνέπειες για τη γεωργία, ιδιαίτερα κατά τον τελευταίο μήνα του Δεκεμβρίου. " Πορτογαλία είναι μία από αυτές τις χώρες, έχοντας πληγεί από σφοδρές βροχοπτώσεις στις 23 Δεκεμβρίου, μαζί με χαλαζοπτώσεις και θύελλες που κατέστρεψαν τις δυτικές περιφέρειες και την περιφέρεια Algarve. Αυτό προκάλεσε ζημιές ύψους άνω των 80 εκατ. ευρώ και είχε επιπτώσεις σε περίπου χίλιους αγρότες, οι οποίοι έχασαν τις καλλιέργειές τους και δεν έχουν κανένα διαθέσιμο μέσο για την επανέναρξη της παραγωγής τους κατά τους προσεχείς μήνες. Για παράδειγμα, το πρόγραμμα καλλιεργειών σε θερμοκήπιο έχει καταστραφεί ανεπανόρθωτα για το 2010, και το 90% της υποδομής δεν μπορεί να επισκευαστεί.
<P>
Με βάση τα στοιχεία αυτά, και λαμβάνοντας υπόψη, καταρχάς, την κυκλική φύση των φυσικών καταστροφών, οι οποίες αναμένεται ότι θα αυξηθούν σε αριθμό και ένταση λόγω της αλλαγής του κλίματος, δεύτερον, την ανεπάρκεια της ενίσχυσης που πάντοτε χρειάζεται λόγω των απωλειών, και, τρίτον, το γεγονός ότι αυτές οι καταστροφές δεν καλύπτονται από το Ταμείο Αλληλεγγύης της Ευρωπαϊκής Ένωσης, πιστεύουμε ότι η δημιουργία ευρωπαϊκού συστήματος ασφάλειας είναι επιτακτική και επείγουσα, ώστε ...
<P>
(Ο Πρόεδρος διακόπτει την ομιλήτρια)
<SPEAKER ID="045" NAME="Ricardo Cortés Lastra" AFFILIATION="S&amp;D">
(ES) Κύριε Πρόεδρε, θα ήθελα καταρχάς να εκφράσω τα συλλυπητήρια και την αλληλεγγύη μου για τα θύματα του σεισμού στην Αϊτή.
<P>
Αυτός ο καταστροφικός σεισμός, ο οποίος ήλθε μετά τους τέσσερις τυφώνες πέρυσι, δεν πρέπει να μας κάνει να ξεχνάμε την κατάσταση στην οποία η χώρα βρισκόταν και στο παρελθόν, με το 80% του πληθυσμού να πλήττεται από τη φτώχεια. Με το υψηλότερο ποσοστό παιδικής θνησιμότητας στην Αμερική, η φτώχεια, η βία και η διαφυγή από τη χώρα αποτελούσαν ήδη μέρος της καθημερινής ζωής για μεγάλο ποσοστό του πληθυσμού της Αϊτής.
<P>
Υπό αυτές τις συνθήκες, δεν χρειάζεται μόνο να στείλουμε ανθρωπιστική βοήθεια, αλλά πρέπει και να διασφαλίσουμε ότι οι προσπάθειες θα συνεχιστούν και όταν η Αϊτή παύσει να είναι πρωτοσέλιδο, και ότι η Αϊτή θα αναπτυχθεί με βιώσιμο, συντονισμένο και ισόρροπο τρόπο.
<SPEAKER ID="046" NAME="Corina Creţu" AFFILIATION="S&amp;D">
(RO) Τρία χρόνια μετά την προσχώρησή τους στην Ευρωπαϊκή Ένωση, οι Ρουμάνοι και οι Βούλγαροι δεν απολαμβάνουν πλήρη δικαιώματα ως ευρωπαίοι πολίτες. Αν και η ελεύθερη κυκλοφορία των εργαζομένων αποτελεί θεμελιώδη αρχή της ευρωπαϊκής ολοκλήρωσης, 10 κράτη μέλη εξακολουθούν να διατηρούν εμπόδια κατά των ρουμάνων και βούλγαρων πολιτών.
<P>
Έχει ληφθεί απόφαση για την επέκταση των περιορισμών στην πρόσβαση στις εγχώριες αγορές εργασίας, παρά τις συστάσεις της Ευρωπαϊκής Επιτροπής, η οποία αναφέρει ότι η κινητικότητα των εργαζομένων της Ανατολικής Ευρώπης δεν έχει αναστατώσει τις αγορές εργασίας, αλλά ουσιαστικά δημιούργησε οικονομική ανάπτυξη. Δυστυχώς, η οικονομική κρίση χρησιμοποιείται τώρα ως επιχείρημα για τη διατήρηση των περιορισμών αυτών, με αναφορές στην εγχώρια ανεργία και στην πίεση που ασκείται από τους μετανάστες στις αγορές εργασίας.
<P>
Ωστόσο, η πραγματικότητα είναι ότι οι ενδεχόμενες συνέπειες της εισροής εργατικού δυναμικού από τα νέα κράτη μέλη υπερτονίζονται, και, επιπλέον, η διατήρηση των εμποδίων παρεμποδίζει την πλήρη εκμετάλλευση του συνολικού διαθέσιμου εργατικού δυναμικού για την έξοδο από την παρούσα κρίση και τη διευκόλυνση της ανάκαμψης της ευρωπαϊκής οικονομίας. Γι' αυτό ελπίζω ότι η νέα Ευρωπαϊκή Επιτροπή θα ενεργήσει με μεγαλύτερη πεποίθηση εναντίον αυτών των προστατευτικών μέτρων, τα οποία περιορίζουν κατά τρόπο που δημιουργεί διακρίσεις την ελεύθερη κυκλοφορία εργαζομένων στην Ευρωπαϊκή Ένωση.
<SPEAKER ID="047" NAME="Izaskun Bilbao Barandica" AFFILIATION="ALDE">
(ES) Τι θα λέγατε, κυρίες και κύριοι, αν σας συνελάμβαναν αστυνομικοί, συνοδευόμενοι από κάμερες από τα μεγαλύτερα τηλεοπτικά κανάλια της χώρας, που μετέδιδαν ζωντανά τη σύλληψή σας;
<P>
Πώς θα αισθανόσασταν, αν σας κατηγορούσαν ότι ανήκετε σε ένοπλη ομάδα, σας συνελάμβαναν, σας κρατούσαν απομονωμένους για πέντε ημέρες και έπειτα πάγωναν τα περιουσιακά σας στοιχεία και σας φυλάκιζαν για διάστημα έως ενάμισι έτος, επειδή είσαστε διευθυντές της μοναδικής εφημερίδας που κυκλοφορούσε την εποχή εκείνη στη βασκική γλώσσα, την οποία έκλεισαν χωρίς ακροαματική διαδικασία;
<P>
Επιπλέον, η πλειοψηφία των κρατουμένων ανέφερε ότι είχαν βασανιστεί. Τι θα λέγατε αν, επτά χρόνια αργότερα, παρά το γεγονός ότι η εισαγγελική αρχή ζήτησε να κλείσει η υπόθεση λόγω έλλειψης αποδεικτικών στοιχείων, βρισκόσασταν ακόμα σε αναμονή της δίκης; Τι θα πιστεύατε σχετικά με το ότι υπάρχει και άλλο μέρος της υπόθεσης, το οικονομικό μέρος, το οποίο επίσης εκκρεμεί δικαστικά;
<P>
Αυτή ήταν η κατάσταση για δέκα άτομα, η πλειονότητα των οποίων είναι δημοσιογράφοι, από τον Φεβρουάριο του 2003, όταν το ισπανικό Ανώτατο Δικαστήριο αποφάσισε να κλείσει την εφημερίδα Egunkaria χωρίς ακροαματική διαδικασία. Μετά από όλα αυτά, πραγματοποιείται τώρα η δίκη, η οποία, δεδομένου του χρόνου που έχει παρέλθει και των συνθηκών που περιγράφηκαν, κάθε άλλο παρά δίκαιη είναι για τους κατηγορουμένους και τα δικαιώματά τους.
<SPEAKER ID="048" NAME="Margrete Auken" AFFILIATION="Verts/ALE">
(DA) Κύριε Πρόεδρε, σχεδόν πριν από ένα χρόνο, το Κοινοβούλιο ενέκρινε την έκθεσή μου για τις συνέπειες της βίαιης και βάρβαρης πολιτικής αστικοποίησης στην Ισπανία. " έκθεση, η οποία εγκρίθηκε με ευρύτατη πλειοψηφία, εξέφραζε σοβαρές ανησυχίες για τις πολλές παραβιάσεις της κοινής νομοθεσίας της ΕΕ που είχαν σημειωθεί στο πλαίσιο αυτό, καθώς και των θεμελιωδών αρχών στις οποίες βασίζεται η ΕΕ. Για παράδειγμα, πολλοί πολίτες που ζουν στην Ισπανία -περιλαμβανομένου μεγάλου αριθμού πολιτών της ΕΕ από άλλα κράτη μέλη-διαπιστώνουν ότι είναι υποχρεωμένοι να πληρώνουν το τίμημα για τη διαφθορά και άλλες καταχρήσεις που πραγματοποιούνται από τις εταιρείες ακινήτων, επιχειρηματίες, υπαλλήλους, ακόμη και από εκλεγμένους αντιπροσώπους. Βλέπουν τα σπίτια τους να κατεδαφίζονται. Πρόκειται για σπίτια που αγόρασαν με καλή πίστη, αλλά ούτε καν αποζημιώνονται για αυτό.
<P>
Δεν έχουμε λάβει ακόμη καμία απάντηση από την ισπανική κυβέρνηση για όλες τις επικρίσεις που διατυπώθηκαν στην έκθεση. Θα ήθελα, επομένως, να σας ζητήσω να ζητήσετε επίσημα από την ισπανική κυβέρνηση να διατυπώσει τη θέση της σχετικά με τα συμπεράσματα της έκθεσης Auken στο Ευρωπαϊκό Κοινοβούλιο.
<SPEAKER ID="049" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, θα ήθελα να επιστήσω την προσοχή σας στα τρομακτικά γεγονότα που διαδραματίζονται στην Ιταλία, όπου οι μετανάστες που εργάζονται παράνομα στο γεωργικό τομέα καθίστανται θύματα ενός άνευ προηγουμένου κύματος αυξανόμενης ξενοφοβίας και ρατσιστικής βίας.
<P>
Συγκεκριμένα, πάνω από 1 500 μετανάστες εγκαταλείπουν τα σπίτια τους ή απομακρύνονται με τη βία από τις αρχές της πόλης του Ροζάρνο. " πρόσφατη ποινικοποίηση της παράνομης μετανάστευσης στην Ιταλία μετατρέπεται σε περισσότερη εκμετάλλευση των παράνομων μεταναστών περιορίζοντας την πρόσβασή τους στην απασχόληση, τη στέγαση και τις βασικές υπηρεσίες.
<P>
Ζητώ, επομένως, από την Επιτροπή και το Συμβούλιο να διερευνήσουν τη δυνατότητα μεταφοράς των προνοιών της Διεθνούς Σύμβασης του Ο"Ε για την προστασία των δικαιωμάτων όλων των διακινούμενων εργαζομένων και των μελών των οικογενειών τους στη νομοθεσία της Ευρωπαϊκής Ένωσης. Στόχος μας πρέπει να είναι η πρόληψη τέτοιων καταστάσεων στην Ευρωπαϊκή Ένωση.
<SPEAKER ID="050" NAME="Πρόεδρος">
Δεσποινίς Auken, θα ήθελα να σας ζητήσω να μου στείλετε μερικές σύντομες πληροφορίες σχετικά με το θέμα, ώστε να μπορώ να το κάνω στο εγγύς μέλλον.
<SPEAKER ID="051" NAME="Janusz Wojciechowski" AFFILIATION="ECR">
(PL) Κύριε Πρόεδρε, πριν από μερικές εβδομάδες, η Ευρωπαϊκή Επιτροπή απέρριψε αίτημα της πολωνικής κυβέρνησης για την παροχή βοήθειας με στόχο την αναδιάρθρωση των γεωργικών εκμεταλλεύσεων που παράγουν καπνό. " απόφαση αυτή σηματοδοτεί την κατάρρευση των περίπου 15 000 μικρών οικογενειακών εκμεταλλεύσεων που παράγουν καπνό, κυρίως στο νοτιοανατολικό τμήμα της Πολωνίας. " περιοχή αυτή είναι μία από τις φτωχότερες στην Ευρωπαϊκή Ένωση.
<P>
Δεν γνωρίζω τους λόγους αυτής της απόφασης της Επιτροπής, αλλά, ακόμη και αν οφείλεται σε τυπικά σφάλματα που πραγματοποιήθηκαν από την πολωνική κυβέρνηση, οι γραφειοκρατικές διαδικασίες δεν πρέπει να επιφέρουν την καταστροφή σε ζωντανούς ανθρώπους και στην περιουσία τους. Ως εκ τούτου, θα ήθελα να ζητήσω από την Ευρωπαϊκή Επιτροπή να αναψηλαφήσει το θέμα και να εξετάσει το ενδεχόμενο ανταπόκρισης στο αίτημα της πολωνικής κυβέρνησης από ενδιαφέρον για τους φτωχούς αγρότες.
<SPEAKER ID="052" NAME="Rui Tavares" AFFILIATION="GUE/NGL">
(PT) Κυρίες και κύριοι, ο συνάδελφός μου, ο κ. Τριανταφυλλίδης, περιέγραψε ήδη την εκμετάλλευση του ξένου εργατικού δυναμικού που παρουσιάζεται στην Καλαβρία, στη νότια Ιταλία. Πρέπει να προσθέσω ότι υπάρχει μια ανησυχητική φυλετική πτυχή σε αυτό το θέμα: οι έγχρωμοι μετανάστες εργάτες εργάζονται χωριστά, ζουν χωριστά και απομακρύνθηκαν χωριστά από την αστυνομία, αφού απολύθηκαν και εξαναγκάστηκαν να εγκαταλείψουν την περιοχή γύρω από το Rozzano, στην Καλαβρία.
<P>
Τώρα που ορισμένοι από αυτούς βρίσκονται σε κέντρα απέλασης, περιμένοντας να απελαθούν, πρέπει να αναρωτηθούμε αν οι ιταλικές αρχές ενήργησαν με καλή πίστη, όταν είπαν ότι θα τους προστάτευαν, δεδομένου ότι τώρα απελαύνουν μερικούς από αυτούς. Μπορούμε, με καθαρή συνείδηση, να απελαύνουμε άτομα που έχουν πέσει θύματα φυλετικών διώξεων; Μπορεί η Ιταλική Δημοκρατία, κράτος μέλος της Ευρωπαϊκής Ένωσης, να θέσει τέλος στην εθνική κάθαρση που ξεκίνησε από εγκληματίες μέλη της μαφίας της Καλαβρίας, της N'Drangheta; Επιπλέον, είναι αποδεκτό τα θύματα να μην ενημερώνονται καν για τα δικαιώματά τους;
<P>
Πρέπει να προβούμε σε ενδελεχή έρευνα για το θέμα αυτό, και, για να πραγματοποιηθεί, κανένα από τα θύματα των γεγονότων στο Rozzano δεν μπορεί να απελαθεί.
<SPEAKER ID="053" NAME="John Bufton" AFFILIATION="EFD">
(EN) Κύριε Πρόεδρε, επίκεντρο σήμερα της προσοχής της παγκόσμιας πολιτικής αποτελεί το μέλλον του πλανήτη μας. Εντούτοις, εν μέσω συζητήσεων σχετικά με την αύξηση του παγκόσμιου πληθυσμού, η Ευρωπαϊκή Ένωση δεν μπόρεσε ούτε καν να δώσει σαφή κατεύθυνση στις ανησυχίες που περιβάλλουν το θέμα της μετανάστευσης. Αντ' αυτού, προωθούνται μέτρα για την ενίσχυση της κυκλοφορίας ανθρώπων με τις συνήθεις δικαιολογίες της πλήρωσης κενών από τη διαρροή εγκεφάλων και της τόνωσης των οικονομιών.
<P>
Σύμφωνα με στοιχεία της ΕΕ, 1,7 εκατ. ευρωπαίοι μετανάστες έφθασαν πέρυσι στο "νωμένο Βασίλειο, σχεδόν διπλάσιοι από ό,τι πριν από πέντε χρόνια. Λίγο πριν τα Χριστούγεννα, η Σερβία υπέβαλε αίτηση για την προσχώρησή της στην ΕΕ, ενώ η Κροατία θα μπορούσε να ενταχθεί ήδη από το 2012. Δεν έχουμε ακόμη αισθανθεί τον πλήρη αντίκτυπο της ελεύθερης κυκλοφορίας των εργαζομένων που κατοχυρώνεται από τη Συνθήκη της Ρώμης. Στην περίπτωση των 10 χωρών που προσχώρησαν στην ΕΕ το 2004 -μεταξύ των οποίων η Πολωνία, η Τσεχική Δημοκρατία και η Λετονία- η πόρτα δεν είναι πλήρως ανοικτή μέχρι το επόμενο έτος. Στην περίπτωση της Βουλγαρίας και της Ρουμανίας, μέχρι το 2014. Δεδομένου ότι το βιοτικό επίπεδο και στις δύο χώρες είναι πολύ χαμηλό, το μόνο που μπορώ να φανταστώ είναι ότι αυτό θα έχει σημαντικό αντίκτυπο στα πιο αναπτυγμένα κράτη μέλη.
<P>
" υπόλοιπη Ευρώπη μπορεί να μας αντιμετωπίζει με επικριτικό πνεύμα, όταν ζητάμε την άσκηση αρνησικυρίας στην πολιτική μετανάστευσης. " Συνθήκη της Λισαβόνας δίνει στην ΕΕ σχεδόν τόσο μεγάλη δύναμη πάνω σε τέτοια θέματα, όσο η ΚΓΠ δίνει στη γεωργική μας πολιτική, και θα ήταν εντελώς ανεύθυνο να αγνοηθεί ο αντίκτυπος όλων των ...
<P>
(Ο Πρόεδρος διακόπτει τον ομιλητή)
<SPEAKER ID="054" NAME="Csanád Szegedi" AFFILIATION="NI">
(HU) Κύριε Πρόεδρε, κυρίες και κύριοι, στη θεωρία, η Ευρωπαϊκή Ένωση βασίζεται στις αρχές της ελευθερίας, της δημοκρατίας, του σεβασμού των ανθρωπίνων δικαιωμάτων και των θεμελιωδών ελευθεριών και στο κράτος δικαίου. Αυτές τις αρχές τις συμμερίζονται όλα τα κράτη μέλη. Δυστυχώς, αυτό συμβαίνει μόνο στη θεωρία, επειδή η Σλοβακία περιφρονεί τις αρχές της ΕΕ καθημερινά. Προτείνω, συνεπώς, να λάβει η ΕΕ τα απαραίτητα νομικά μέτρα για την αναστολή της συμμετοχής της Σλοβακίας στην ΕΕ, έως ότου ανακαλέσουν τον εξτρεμιστικό, ρατσιστικό νόμο για τη γλώσσα, που ταπεινώνει Ούγγρους καθημερινά. Δυστυχώς, η Σλοβακία δεν είναι η μόνη χώρα στη λεκάνη των Καρπαθίων που διακρίνεται στην προσβολή των αρχών της ΕΕ. " Ρουμανία διεξάγει επίσης πολιτική εκστρατεία για την καταπίεση των ουγγρικών μειονοτήτων. Λόγω της συνολικής αφαίρεσης περιουσιών από περισσότερους από 300 000 Ούγγρους στην περιοχή που είναι γνωστή ως Partium (δυτική Ρουμανία), έφθασε η ώρα να ανοίξει διάπλατα το θέμα της ουγγρικής τοπικής αυτοδιοίκησης στις περιοχές αυτές, καθώς και της αυτονομίας για το Székely Lands (στην Τρανσυλβανία).
<SPEAKER ID="055" NAME="José Manuel Fernandes" AFFILIATION="PPE">
(PT) Κύριε Πρόεδρε, κυρίες και κύριοι, στις 22 Οκτωβρίου 2008, ο Πρόεδρος του Ευρωπαϊκού Κοινοβουλίου και το Συμβούλιο δήλωσαν ότι το 2010 θα είναι το ευρωπαϊκό έτος καταπολέμησης της φτώχειας και του κοινωνικού αποκλεισμού. Επί του παρόντος, 78 εκατ. άνθρωποι στην Ευρωπαϊκή Ένωση βρίσκονται στο όριο της φτώχειας, εκ των οποίων τα 19 εκατ. είναι παιδιά. Σήμερα, υπό το πρίσμα των επιπτώσεων της οικονομικής κρίσης, περιλαμβανομένης της αύξησης της ανεργίας, υπάρχει ανάγκη να καταστεί η καταπολέμηση της φτώχειας μεγαλύτερη προτεραιότητα.
<P>
Προτεραιότητα του πολιτικού μας έργου πρέπει να είναι οι άνθρωποι και η ανθρώπινη αξιοπρέπεια, και δεν μπορούμε να αγνοήσουμε το γεγονός ότι υπάρχουν άνθρωποι στην Ευρώπη που υποφέρουν από πείνα. Για τον λόγο αυτό, πιστεύω ότι η Ευρωπαϊκή Ένωση πρέπει τώρα να αξιολογήσει τη σημερινή κοινωνική κατάσταση και, εάν χρειάζεται, να αυξήσει τα κονδύλια για την εφαρμογή των πρωτοβουλιών που απαιτούνται για την καταπολέμηση της φτώχειας. Για να επιτευχθεί αυτό, χρειαζόμαστε προϋπολογισμό.
<SPEAKER ID="056" NAME="Róża, Gräfin von Thun Und Hohenstein" AFFILIATION="PPE">
(PL) Κύριε Πρόεδρε, μας συγχαρήκατε για την έγκριση της Συνθήκης της Λισαβόνας. Αυτό είναι πολύ σημαντικό. Σήμερα, που η Αϊτή χρειάζεται τόσο απεγνωσμένα τη βοήθειά μας, αντιλαμβανόμαστε εκ νέου πόσο σημαντικό είναι η Ευρωπαϊκή Ένωση να λειτουργεί αποτελεσματικά.
<P>
Δεν πρέπει να υποκρινόμαστε ότι δεν βλέπουμε πόσο επιφανειακή ήταν η δημόσια συζήτηση για τη Συνθήκη σε πολλά κράτη μέλη. Οι γνώσεις για τη Συνθήκη είναι πολύ φτωχές, και οι δημαγωγικές κατηγορίες των αντιπάλων της Συνθήκης και των αντιπάλων της ισχυρής Ευρωπαϊκής Ένωσης συχνά παραμένουν αναπάντητες. Μύθοι σχετικά με τη Συνθήκη εξακολουθούν να κυκλοφορούν στην κοινή γνώμη. Σήμερα, που η Συνθήκη της Λισαβόνας έχει τεθεί σε ισχύ, έχουμε μια θαυμάσια ευκαιρία να διεξάγουμε εκστρατεία ενημέρωσης σχετικά με τη Συνθήκη και την Ένωση. Πουθενά στην Ευρωπαϊκή Ένωση δεν πρέπει να πάει χαμένη αυτή η ευκαιρία. Δεν πρέπει να χάσουμε αυτήν την ευκαιρία. Ως εκ τούτου, ζητώ από τα όργανα που είναι αρμόδια για την κοινωνική επικοινωνία στην Ευρωπαϊκή Ένωση να χρησιμοποιήσουν αυτήν τη στιγμή μετασχηματισμού για να πραγματοποιήσουν αποτελεσματική εκστρατεία ενημέρωσης, να αυξήσουν το επίπεδο των γνώσεων σχετικά με την Ένωση και να δημιουργήσουν μια ευρωπαϊκή ταυτότητα.
<SPEAKER ID="057" NAME="Ramón Jáuregui Atondo" AFFILIATION="S&amp;D">
(ES) Κύριε Πρόεδρε, μόλις πριν από λίγες ημέρες, δύο μονάδες κομάντο της ETA συνελήφθησαν από τη γαλλική, την πορτογαλική και την ισπανική αστυνομία. Επρόκειτο να προβούν σε τρομοκρατικές επιθέσεις στην Ισπανία με τη χρήση εκρηκτικών υλών.
<P>
Θα ήθελα να εκφράσω δημόσια τις ευχαριστίες όλων των θυμάτων της τρομοκρατίας στην Ισπανία για τη συνεργασία της πορτογαλικής και της γαλλικής αστυνομίας σε αυτό το σημαντικό γεγονός. Αυτό σημαίνει να αποτελείς μέρος της Ευρώπης. Θα ήθελα να πω, κυρίες και κύριοι, ότι σχεδόν χίλιοι άνθρωποι έχουν χάσει τη ζωή τους στην Ισπανία λόγω των τρομοκρατικών δραστηριοτήτων της ΕΤΑ, και ότι δεν υπάρχει κανένας λόγος, ούτε πολιτικός ούτε ηθικός, κανένας απολύτως λόγος που δικαιολογεί την τρομοκρατία.
<P>
Θα ήθελα να ευχαριστήσω τη Γαλλία και την Πορτογαλία για τη συνεργασία τους στον αγώνα κατά της ΕΤΑ.
<SPEAKER ID="058" NAME="Zigmantas Balčytis" AFFILIATION="S&amp;D">
(EN) Κύριε Πρόεδρε, θα ήθελα να επιστήσω την προσοχή σας στην κατάσταση που επικρατεί στα ανατολικά σύνορα των κρατών της Βαλτικής. Για πολλά χρόνια τώρα, πριν από τα Χριστούγεννα, παρατηρείται συνεχής αποκλεισμός των φορτηγών από ολόκληρη την Ευρώπη στα ανατολικά εξωτερικά σύνορα της ΕΕ.
<P>
" κατάσταση αυτή προκαλεί σοβαρές διαταραχές, τόσο για τους μεταφορείς όσο και για τις εταιρείες της ΕΕ. Δημιουργεί ακόμη μεγαλύτερη ένταση στις σχέσεις μεταξύ της ΕΕ και των γειτονικών τρίτων χωρών. Πιστεύω ότι η νεοσυσταθείσα Ευρωπαϊκή Υπηρεσία Εξωτερικής Δράσης πρέπει να αντιδράσει σε αυτήν την κατάσταση και να συνεργαστεί πιο ενεργά με τις εμπλεκόμενες τρίτες χώρες για την επίλυση αυτής της κατάστασης.
<SPEAKER ID="059" NAME="Nicole Kiil-Nielsen" AFFILIATION="Verts/ALE">
(FR) Κύριε Πρόεδρε, κυρίες και κύριοι, η Λωρίδα της Γάζας απειλείται με στραγγαλισμό. Έχοντας υποβληθεί σε αυστηρό αποκλεισμό από το Ισραήλ από το 2007, το 2009 ο πληθυσμός της Γάζας υπέστη την αιματηρή επίθεση που οδήγησε στην έκθεση Goldstone, η οποία ήταν καταδικαστική για τις ισραηλινές στρατιωτικές αρχές που κατηγορούνται για εγκλήματα πολέμου.
<P>
Σήμερα, οι αιγυπτιακές αρχές ξεκίνησαν την οικοδόμηση υπόγειου μεταλλικού φράγματος, προκειμένου να αποφευχθεί η διέλευση τυχόν προμηθειών μέσα από τις σήραγγες. Πότε θα τεθεί τέλος σε αυτήν τη συλλογική τιμωρία που επιβάλλεται σε άνδρες, γυναίκες και παιδιά, η ταλαιπωρία των οποίων χειραγωγείται σε μια πολιτική σκηνή από άλλη εποχή;
<P>
" Ευρωπαϊκή Ένωση πρέπει να δράσει. " Ευρωπαϊκή Ένωση έχει όλα τα πλεονεκτήματα ως ο κύριος οικονομικός εταίρος του Ισραήλ και ο βασικός χορηγός βοήθειας προς τα παλαιστινιακά εδάφη. " ισραηλινή κυβέρνηση θα δεχθεί αλλαγή της πολιτικής της μόνο υπό την πίεση της διεθνούς κοινότητας.
<P>
" ΕΕ μπορεί να διαδραματίσει καθοριστικό ρόλο στην επανέναρξη της ειρηνευτικής διαδικασίας και στη δημιουργία ανεξάρτητου, κυρίαρχου παλαιστινιακού κράτους εντός των συνόρων που ορίστηκαν το 1967, με την Ανατολική Ιερουσαλήμ ως πρωτεύουσά του.
<SPEAKER ID="060" NAME="Jaroslav Paška" AFFILIATION="EFD">
(SK) Κύριε Πρόεδρε, στα τέλη του περασμένου έτους, η Δημοκρατία της Σλοβακίας αδικαιολόγητα, αδιάντροπα και επανειλημμένα δυσφημήσθηκε από βουλευτές από τη Δημοκρατία της Ουγγαρίας για την έγκριση ενός νόμου που υποτίθεται ότι στερεί από τους Ούγγρους που ζουν στη Σλοβακία τα δικαιώματά τους.
<P>
Ενώ διαδίδονταν ανυπόστατες φήμες από την Ουγγαρία σχετικά με ένα δίκαιο κατασκευασμένο από τη Σλοβακία, η Δημοκρατία της Σλοβακίας στράφηκε προς τον Ύπατο Αρμοστή για τις Εθνικές Μειονότητες, Knut Vollebæk, ώστε να προβεί σε αντικειμενική αξιολόγηση της νομοθεσίας που έχει εγκριθεί στη Σλοβακία. Στις αρχές του τρέχοντος έτους, στις 4 Ιανουαρίου 2010, ο Ύπατος Αρμοστής του ΟΑΣΕ για τις Εθνικές Μειονότητες, κ. Vollebæk, δημοσίευσε μια σημαντική ανακοίνωση σχετικά με τον κρατικό νόμο για τη γλώσσα. " σημαντική του ανακοίνωση επιβεβαίωσε ότι ο κρατικός νόμος για τη γλώσσα ακολουθεί τις διεθνείς δεσμεύσεις της Δημοκρατίας της Σλοβακίας. Αναφέρει ότι ο νόμος πληρεί επίσης τα διεθνή πρότυπα και επιδιώκει θεμιτό στόχο. Στη συνέχεια, αναφέρεται ρητά ότι τα μέτρα για την προώθηση της κρατικής γλώσσας δεν υπονομεύουν τα γλωσσικά δικαιώματα των προσώπων που ανήκουν σε εθνικές μειονότητες. Ο Ύπατος Αρμοστής του ΟΑΣΕ για τις Εθνικές Μειονότητες, Knut Vollebæk, εξήρε τη Δημοκρατία της Σλοβακίας.
<SPEAKER ID="061" NAME="Hans-Peter Martin" AFFILIATION="NI">
(DE) Κύριε Πρόεδρε, τα περισσότερα κράτη μέλη της Ευρωπαϊκής Ένωσης αντιμετωπίζουν και αυτά έναν καταστροφικό σεισμό· έναν, ωστόσο, που δεν είναι άμεσα ορατός στην επιφάνεια. Αναφέρομαι στη συνεχιζόμενη αναταραχή των χρηματοπιστωτικών αγορών. Μαθαίνουμε τώρα ότι, σε τράπεζα στην Καρινθία που χρεοκόπησε ή αναλήφθηκε από το κράτος, βρίσκονταν σε κυκλοφορία και κοινοτικοί πόροι. Ζητώ ως εκ τούτου η OLAF να διεξαγάγει την κατάλληλη έρευνα. Σύμφωνα με τη νέα Προεδρία, υπάρχει ίσως πιθανότητα να μπορεί να ενεργήσει λίγο πιο ανεξάρτητα από ό,τι στο παρελθόν.
<P>
Σε αυτό το πλαίσιο, θα ήθελα επίσης να επιστήσω την προσοχή σας σε μια μελέτη από το Ευρωπαϊκό Παρατηρητήριο για τις Επιχειρήσεις για τη "δέσμια Επιτροπή", δηλαδή για αυτό το συνεχιζόμενο βασικό πρόβλημα: ότι δηλαδή οι μεγάλες εταιρίες εκπροσωπούνται σε πάρα πολύ μεγάλο βαθμό στις ομάδες εμπειρογνωμόνων, που θα έπρεπε ουσιαστικά να αναζητούν τρόπους για να μας προστατεύσουν από τέτοιου είδους αναταραχές. Οι μικρομεσαίες επιχειρήσεις, για να μην αναφέρουμε τις ενώσεις καταναλωτών και τις συνδικαλιστικές οργανώσεις, ελάχιστα μπορούν να πουν. Σε γενικές γραμμές, η αναλογία σε αυτές τις ομάδες εμπειρογνωμόνων είναι 80 προς 20. Αυτό πρέπει να αλλάξει χωρίς καθυστέρηση.
<SPEAKER ID="062" NAME="Gay Mitchell" AFFILIATION="PPE">
(EN) Κύριε Πρόεδρε, θα ήθελα να συμφωνήσω με τους συναδέλφους που έθεσαν το ζήτημα της Αϊτής. Γνωρίζω ότι θα διεξαγάγουμε συζήτηση για αυτό κατά τη διάρκεια της περιόδου συνόδου, όμως υπάρχει μια ιδιαίτερη πτυχή που θέλω να θίξω τώρα, και αυτή είναι το γεγονός ότι οι "νωμένες Πολιτείες είναι πολύ καλύτερα οργανωμένες. Ναι, είναι πιο κοντά στην περιοχή από την Ευρωπαϊκή Ένωση. Τα μεμονωμένα κράτη μέλη έχουν ανταποκριθεί πολύ καλά. Βλέπουμε, για παράδειγμα, τη βελγική πολεμική αεροπορία κοντά στην περιοχή.
<P>
Είμαστε ο μεγαλύτερος χορηγός βοήθειας στον κόσμο, και, όταν πρόκειται για ανθρωπιστική βοήθεια, πρέπει να είμαστε αποτελεσματικοί στη χορήγησή της. Πιστεύω ότι είναι ώρα, στο πλαίσιο της νέας Συνθήκης της Λισαβόνας, να φροντίσουμε ώστε να έχουμε, σε κυλιόμενη βάση, ανά έξι μήνες μια ομάδα αναμονής, που θα περιλαμβάνει μεγάλα και μικρά κράτη μέλη που θα είναι σε θέση να παράσχουν ανθρωπιστική βοήθεια όπου χρειάζεται, κατόπιν συμφωνίας μεταξύ των θεσμικών οργάνων. Δεν πρέπει να είναι η ίδια ομάδα αναμονής για κάθε εξάμηνο, θα μπορούσε να αλλάζει με την Προεδρία, αλλά πρέπει να υπάρχει μια ομάδα αναμονής, ώστε να μπορούμε να προσφέρουμε βοήθεια κάτω από το ανθρωπιστικό λάβαρο της ΕΕ.
<SPEAKER ID="063" NAME="Proinsias De Rossa" AFFILIATION="S&amp;D">
(EN) Κύριε Πρόεδρε, πρέπει να ανανεώσουμε επειγόντως το αίτημά μας -και, όταν λέω "μας", εννοώ του Κοινοβουλίου, του Συμβουλίου και της Επιτροπής- προς το Ισραήλ να τερματίσει την πολιορκία της Γάζας.
<P>
Πριν από έναν χρόνο, πάνω από 1 400 άνθρωποι πέθαναν στον πόλεμο στη Γάζα, ως επί το πλείστον άμαχοι, μεταξύ των οποίων περισσότερα από 300 παιδιά. Ωστόσο, το Ισραήλ εξακολουθεί να αποτρέπει την ανοικοδόμηση των κατοικιών, των επιχειρήσεων, των ιατρικών εγκαταστάσεων, καθώς και την παροχή καθαρού νερού, αποχέτευσης και ηλεκτρικής ενέργειας, ενώ παράλληλα παρεμποδίζει τον επαρκή εφοδιασμό τροφίμων.
<P>
" Ευρώπη πρέπει επίσης να παρέμβει για να αποτραπεί η απέλαση του δημοσιογράφου Jared Malsin, πολίτη των "ΠΑ, και να επιμείνει ότι πρέπει να του επιτραπεί να συνεχίσει το έργο του με το Ma'an, το μη κερδοσκοπικό πρακτορείο ειδήσεων στη Δυτική Όχθη.
<P>
" Επιτροπή έχει δεσμεύσει την αλιευτική συμφωνία με τη Γουϊνέα, επειδή οι κυβερνητικές ενέργειες εκεί είχαν ως αποτέλεσμα τον θάνατο 150 διαδηλωτών. Γιατί αντιμετωπίζουμε το Ισραήλ με διαφορετικό τρόπο; Είναι καιρός η Ευρώπη να δηλώσει στο Ισραήλ ότι η υπομονή μας έχει εξαντληθεί, και ότι πρέπει να συμμορφωθεί με το διεθνές δίκαιο για τα ανθρώπινα δικαιώματα, περιλαμβανομένου του δικαιώματος της ελευθερίας του Tύπου, που πρέπει να είναι απαλλαγμένος από κυβερνητικές παρεμβάσεις.
<SPEAKER ID="064" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, τον περασμένο Νοέμβριο, η Ευρωπαϊκή Επιτροπή ξεκίνησε δημόσια εκστρατεία για τη στρατηγική "Ευρωπαϊκή Ένωση 2020", η οποία θα διαδεχθεί τη λεγόμενη στρατηγική της Λισαβόνας, οι στόχοι της οποίας, ως γνωστόν, είχαν πολυσυζητηθεί εκείνη την εποχή, αλλά δεν έχουν επιτευχθεί, όπως πιστοποιείται από την αύξηση της ανεργίας και της φτώχειας.
<P>
" δημόσια διαβούλευση διήρκεσε μέχρι το τέλος της περασμένης εβδομάδας, δηλαδή μέχρι τις 15 Ιανουαρίου, και συνεχίζουμε να διεξάγουμε ακροάσεις υποψηφίων για τη νέα Επιτροπή, οι οποίοι θα αναλάβουν τα καθήκοντά τους τον προσεχή Φεβρουάριο.
<P>
Πού είναι η λογική, τότε, του να ολοκληρώνουμε μια δημόσια διαβούλευση για ένα έγγραφο τέτοιας σημασίας, σε μια εποχή που η νέα Ευρωπαϊκή Επιτροπή δεν έχει ακόμη αναλάβει καθήκοντα; Πρέπει να επανέλθουμε σε αυτό το ζήτημα, και συνεπώς θα ήθελα να σας ζητήσω, κύριε Πρόεδρε, να δοθεί ιδιαίτερη προσοχή στην πρόταση να επανεξετάσει η Ευρωπαϊκή Επιτροπή τη θέση της.
<SPEAKER ID="065" NAME="György Schöpflin" AFFILIATION="PPE">
(EN) Κύριε Πρόεδρε, η ισπανική Προεδρία εγκαινιάζει, όντως, ένα νέο θεσμικό όργανο στην Ευρωπαϊκή Ένωση - τις τρεις Προεδρίες. Υπήρχαν, βεβαίως, και προηγουμένως τριάδες, αλλά αυτή είναι η πρώτη που εκπόνησε συντονισμένο πρόγραμμα και, επίσης, η πρώτη στο πλαίσιο της Συνθήκης της Λισαβόνας. Τα δύο άλλα κράτη μέλη που απαρτίζουν τις τρεις Προεδρίες είναι το Βέλγιο και η Ουγγαρία.
<P>
Από την πλευρά της Ουγγαρίας, αυτό που είναι ιδιαίτερης αξίας στο νέο θεσμικό όργανο είναι η δυνατότητα να προσφέρουμε τη δική μας ξεχωριστή συμβολή στη διαδικασία. Μεταξύ άλλων ζητημάτων που πρέπει να αντιμετωπίσουν οι τρεις Προεδρίες, και με ιδιαίτερη σημασία, είναι το αυξανόμενο πρόβλημα της λειψυδρίας στην Ευρώπη. Για πρώτη φορά στην ιστορία της, η Ευρώπη βρίσκεται αντιμέτωπη με πιθανή λειψυδρία. Λαμβάνοντας υπόψη τη στρατηγική της θέση, η Ουγγαρία έχει μοναδικό πλεονέκτημα στο να συμπεριλάβει το ζήτημα αυτό στο ευρωπαϊκό πρόγραμμα δράσης.
<SPEAKER ID="066" NAME="Nick Griffin" AFFILIATION="NI">
(EN) Κύριε Πρόεδρε, πριν από δύο μήνες, η εκλογική μου περιφέρεια επλήγη από καταστροφικές πλημμύρες. Αν και από δόλο κατηγορήθηκε η αλλαγή του κλίματος, ο πραγματικός λόγος για την καταστροφή της πόλης Cockermouth ήταν η επιβεβλημένη από την ΕΕ ιδιωτικοποίηση/κλοπή των δημοσίων υπηρεσιών. " σωστή διαχείριση των ταμιευτήρων έχει αντικατασταθεί από την αμέλεια στην προσπάθεια μείωσης του κόστους εκ μέρους της United Utilities, με αποτέλεσμα να αγνοούνται τα περιθώρια ασφαλείας και να ληφθεί η απόφαση εν ώρα πανικού να ανοίξουν τις πύλες των υδατοφρακτών και να απελευθερώσουν τον ανθρωπογενή κατακλυσμό επάνω στην πόλη.
<P>
Το γεγονός ότι μόνο ένας γενναίος άνθρωπος πέθανε στις πλημμύρες ήταν σχεδόν θαύμα, όμως τέτοιες καταστροφές θα αυξηθούν σε συχνότητα, καθώς όλο και περισσότερες δημόσιες υπηρεσίες λεηλατούνται από άπληστες εταιρίες.
<P>
Τέλος, οι ψηφοφόροι μου είναι σοκαρισμένοι που δεν θα λάβουν ούτε μία πένα από το Ταμείο Αλληλεγγύης της ΕΕ, διότι το "νωμένο Βασίλειο δεν μπορεί να καταθέσει αίτηση παρά μόνο εάν η ζημία υπερβαίνει τα 3 δισ. ευρώ. Δεδομένου ότι η Βρετανία δεν βρίσκεται σε σεισμογενή ζώνη, είναι σχεδόν αδύνατο να φανταστούμε καταστροφή που θα δικαιολογούσε τέτοια πληρωμή, συνεπώς οι βρετανοί φορολογούμενοι -οι οποίοι συνεισφέρουν δυσανάλογα ποσά στα ταμεία- δεν έχουν καμία ουσιαστική πιθανότητα να ωφεληθούν από αυτό. Αυτά όσον αφορά την αλληλεγγύη. Θέλουμε τα λεφτά μας πίσω!
<SPEAKER ID="067" NAME="Πρόεδρος">
Θα ήθελα να διευκρινίσω ότι λαμβάνω επίσης υπόψη το κατά πόσο βουλευτές μίλησαν κατά τη διάρκεια των παρεμβάσεων ενός λεπτού στην τελευταία περίοδο συνόδου ή δύο περιόδους συνόδου πριν: αυτό έχει επίσης ληφθεί υπόψη. Ωστόσο, δεδομένου ότι η Ομάδα ALDE δεν είχε κατά πάσα πιθανότητα αρκετές ομιλίες, ο τελευταίος ομιλητής είναι ο κ. Gallagher.
<SPEAKER ID="068" NAME="Pat the Cope Gallagher" AFFILIATION="ALDE">
(EN) Κύριε Πρόεδρε, η Αϊτή είναι μια χώρα που χρειάζεται απεγνωσμένα βοήθεια -είτε πρόκειται για φάρμακα, τρόφιμα, νερό είτε για καταφύγιο- σε κρίσιμα επίπεδα.
<P>
(GA) Πολλοί άνθρωποι στην περιοχή που επλήγη από τον σεισμό περιμένουν βοήθεια που δεν έχει ακόμη φθάσει. " Ευρωπαϊκή Ένωση πρέπει να βρίσκεται στην πρώτη γραμμή της διεθνούς ανταπόκρισης με στόχο την παροχή στήριξης και βοήθειας προς τον λαό της Αϊτής.
<P>
(EN) Για να βοηθήσουμε στην ανακούφιση του αυξανόμενου προβλήματος της έλλειψης τροφίμων, προτρέπω θερμά την Ευρωπαϊκή Επιτροπή να συμπεριλάβει την επισιτιστική βοήθεια -όπως μεταποιημένα προϊόντα ιχθύων σε κονσέρβα- ως μέρος της ανταπόκρισης της ΕΕ προς τον λαό της Αϊτής. Γνωρίζω ότι τα προϊόντα ιχθύων σε κονσέρβα έχουν υψηλή περιεκτικότητα σε πρωτεΐνες, έχουν μεγάλη διάρκεια αποθήκευσης και μπορούν να παρασχεθούν σε σύντομο χρονικό διάστημα, όπως και στο παρελθόν.
<P>
(GA) Ως εκ τούτου, ζητώ από την Ευρωπαϊκή Επιτροπή και τους Επιτρόπους, ιδίως εκείνους που είναι υπεύθυνοι για την αναπτυξιακή βοήθεια και την αλιεία, να εξετάσουν την πρόταση αυτή ως θέμα επείγοντος χαρακτήρα.
<P>
(EN) Κύριε Πρόεδρε, σας ευχαριστώ πολύ για την ανοχή σας.
<SPEAKER ID="073" NAME="Πρόεδρος">
Σας ευχαριστώ για την παρέμβασή σας. Κυρίες και κύριοι, πρόκειται να ξεκινήσουν οι ακροάσεις. Σας καλώ να παραστείτε. Έχω δώσει τον λόγο σε 32 ομιλητές σήμερα. Παρακαλώ να θυμάστε ότι πρέπει να καταχωρίσετε το όνομά σας στον κατάλογο εκ των προτέρων. Έλαβα έναν κατάλογο 72 ατόμων, και σας ζήτησα να μιλήσετε ακριβώς με τη σειρά που τα ονόματα εμφανίζονταν στον κατάλογο. Παρακαλώ καταχωρίστε τα ονόματά σας όσο το δυνατόν συντομότερα για τις παρεμβάσεις που θα λάβουν χώρα σε έναν μήνα.
<SPEAKER ID="074" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, νομίζω ότι είναι μεροληπτικός ο τρόπος με τον οποίο επιλέγετε τους ομιλητές σε μια πάγια διαδικασία που προβλέπεται από τη λειτουργία του Ευρωπαϊκού Κοινοβουλίου. Προβάλλατε το επιχείρημα ότι η επιλογή γίνεται κατά σειρά και με βάση το εξής κριτήριο: κατά πόσον οι ομιλητές είχαν λάβει το λόγο κατά την τελευταία συνεδρίαση του Ευρωπαϊκού Κοινοβουλίου για το ίδιο θέμα με την ίδια διαδικασία. Εάν ελέγξτε τα χαρτιά σας και τα διασταυρώσετε, θα διαπιστώσετε, πρώτον, ότι δώσατε το λόγο σήμερα κατά παράβαση της σειράς και, δεύτερον, ότι δώσατε το λόγο σε πρόσωπα που είχαν μιλήσει και κατά την προηγουμένη Ολομέλεια του Ευρωπαϊκού Κοινοβουλίου· επομένως, τα επιχειρήματά σας δεν ευσταθούν.
<P>
Τέλος, είναι απαράδεκτο ο Πρόεδρος του Ευρωπαϊκού Κοινοβουλίου να λογοκρίνει τους ευρωβουλευτές. Αυτό δεν πρόκειται να το αποδεχθούμε σε καμία περίπτωση.
<SPEAKER ID="075" NAME="Πρόεδρος">
Κύριε Τούσσα, επιτρέψτε μου να σας εξηγήσω. Δεν έδωσα τον λόγο σε εκείνους που μίλησαν πριν από ένα μήνα. Παρακαλώ ελέγξτε τον κατάλογο. Θα ήθελα να σας ζητήσω, παρακαλώ, να ελέγξετε τον κατάλογο. Βουλευτές που μίλησαν πριν από ένα μήνα δεν λήφθηκαν υπόψη. Επιπλέον, όσοι μίλησαν πριν από δύο μήνες είχαν λιγότερες πιθανότητες. Παρακαλώ ελέγξτε το γεγονός αυτό. Μπορείτε να έρθετε στο γραφείο μου και να το ελέγξουμε από κοινού. Δεν φοβάμαι μια τέτοια επιθεώρηση.

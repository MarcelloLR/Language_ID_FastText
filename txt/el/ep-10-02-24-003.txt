<CHAPTER ID="003">
Υποδοχή
<SPEAKER ID="009" NAME="Πρόεδρος">
Θα ήθελα τώρα να καλωσορίσω θερμά τους δύο προσκεκλημένους που είναι σήμερα κοντά μας από τη Λευκορωσία: την κ. Borys, πρόεδρο της Ένωσης Πολωνών στη Λευκορωσία, και τον κ. Milinkevich, βραβευθέντα με το Βραβείο Ζαχάρωφ το 2006 και ηγέτη της δημοκρατικής αντιπολίτευσης στη Λευκορωσία.
<P>
(Παρατεταμένα χειροκροτήματα)
<P>
Δυστυχώς, η Λευκορωσία βρέθηκε για άλλη μία φορά στην επικαιρότητα για τη δίωξη μη κυβερνητικών οργανώσεων. Το Ευρωπαϊκό Κοινοβούλιο τηρεί και θα συνεχίσει να τηρεί τις οικουμενικές αξίες ως κάτι που εκτιμούμε και πιστεύουμε. Θα καταδικάσουμε τα αυταρχικά καθεστώτα που χρησιμοποιούν βία και προβαίνουν στη δίωξη δημοκρατικών οργανώσεων απλώς και μόνον επειδή οι οργανώσεις αυτές δεν συμμερίζονται τις απόψεις του καθεστώτος.

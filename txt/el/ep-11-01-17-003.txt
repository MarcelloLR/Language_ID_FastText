<CHAPTER ID="003">
Δήλωση της Προεδρίας
<SPEAKER ID="007" NAME="Πρόεδρος">
Έχω πολλά να πω πριν ξεκινήσουμε. Υπάρχουν πέντε σύντομα σχόλια.
<P>
" Πέμπτη, 27 Ιανουαρίου, είναι η 66η επέτειος της απελευθέρωσης του γερμανικού ναζιστικού στρατοπέδου συγκέντρωσης και εξόντωσης Auschwitz-Birkenau. Κάθε χρόνο αυτήν την ημέρα, τιμούμε τη μνήμη του ενός εκατομμυρίου και πλέον ανθρώπων που δολοφονήθηκαν εκεί. Αυτό μας δίνει τη δύναμη να εργαζόμαστε από κοινού προκειμένου να οικοδομήσουμε ένα ειρηνικό μέλλον για μια ενωμένη Ευρώπη, μια Ευρώπη που δεν θα βιώσει ξανά παρόμοιους εφιάλτες.
<P>
Δεύτερον, στις 13 Ιανουαρίου, ο λαός της Λιθουανίας εόρτασε την 20ή επέτειο της "αιματοβαμμένης Κυριακής", όταν ο σοβιετικός στρατός επιχείρησε να ανατρέψει τη δημοκρατικά εκλεγμένη κυβέρνηση της ανεξάρτητης Λιθουανίας. Οι Λιθουανοί υπερασπίστηκαν την ελευθερία τους και σήμερα απολαμβάνουν ίσα δικαιώματα ως μέλη της ευρωατλαντικής κοινότητας. Ενθυμούμενοι αυτήν την επέτειο, μια επέτειο σημαντική για την Ευρώπη, εκφράζουμε σήμερα αλληλεγγύη προς τους πολίτες της Λευκορωσίας, οι οποίοι είναι επίσης γείτονές μας και οι οποίοι περιμένουν ακόμα την έλευση της ελευθερίας και της δημοκρατίας στη χώρα τους.
<P>
Τρίτον, στις 23 Δεκεμβρίου 2010, η Ευρωπαϊκή Ένωση επικύρωσε τη Σύμβαση των "νωμένων Εθνών για τα δικαιώματα των ατόμων με αναπηρία. " σύμβαση αυτή, μαζί με τη στρατηγική της Ευρωπαϊκής Επιτροπής για τα άτομα με αναπηρία, θα επιτρέψει τη διασφάλιση ίσων ατομικών, πολιτικών και οικονομικών δικαιωμάτων μέχρι το 2020 για τα σχεδόν 80 εκατομμύρια πολίτες της Ένωσης που έχουν κάποια μορφή αναπηρίας.
<P>
Τέταρτον, θέλω επίσης να επαναλάβω ότι μας προβληματίζει σοβαρά η εξαφάνιση του κινέζου δικηγόρου, Gao Zhisheng. Σύμφωνα με τις τελευταίες αναφορές, υπόκειται σε κακομεταχείριση και σε βασανιστήρια. Το Ευρωπαϊκό Κοινοβούλιο έχει συζητήσει την υπόθεση του κ. Zhisheng πολλές φορές. Σήμερα θέλω να απευθύνω έκκληση στις κινεζικές αρχές να αποκαλύψουν τον τόπο κράτησής του και να δώσουν λεπτομέρειες για την κατάσταση της υγείας του.
<P>
Τέλος, από την τελευταία μας συνεδρίαση πριν από τα Χριστούγεννα, η βελγική Προεδρία ολοκλήρωσε τη θητεία της και την ηγεσία του Συμβουλίου της Ευρωπαϊκής Ένωσης ανέλαβε η Ουγγαρία. Θα συζητήσουμε και για τις δύο προεδρίες κατά τη διάρκεια της τρέχουσας περιόδου συνόδου του Κοινοβουλίου. Από την τελευταία μας συνεδρίαση έλαβαν επίσης χώρα σημαντικά πολιτικά γεγονότα. Αναφέρομαι στις εκλογές στη Λευκορωσία και στις πρόσφατες συγκρούσεις στην Τυνησία. Και τα δύο αυτά θέματα περιλαμβάνονται στη διάταξη των εργασιών της περιόδου συνόδου της Ολομέλειάς μας. Θέλω επίσης να υπενθυμίσω σε όλους ότι πολλές σοβαρές φυσικές καταστροφές ξέσπασαν τις τελευταίες εβδομάδες της περιόδου των Χριστουγέννων. Συμμεριζόμαστε τον πόνο των οικογενειών των θυμάτων και θέλουμε να εκφράσουμε τα συλλυπητήριά μας τόσο σε αυτές όσο και στις κυβερνήσεις των πληγεισών χωρών.

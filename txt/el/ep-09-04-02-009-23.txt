<CHAPTER ID="009-23">
23. Έναρξη διαπραγματεύσεων σε διεθνές επίπεδο με σκοπό τη θέσπιση διεθνούς Συνθήκης για την προστασία της Αρκτικής (ψηφοφορία) 
<P>
- Πριν την ψηφοφορία:
<SPEAKER ID="129" NAME="Avril Doyle" AFFILIATION="PPE-DE">
Κύριε Πρόεδρε, παίρνω το λόγο για να ζητήσω από τους συναδέλφους να εξετάσουν το ενδεχόμενο αναπομπής αυτής της πρότασης ψηφίσματος στην επιτροπή με βάση τα όσα δήλωσε η Επίτροπος Ferrero-Waldner είπε εδώ χθες το βράδυ κατά τη διάρκεια της συζήτησης. Και δεν το λέω ελαφρά τη καρδία, επειδή συμμερίζομαι τις ανησυχίες όλων των συναδέλφων που συμμετείχαν στο διάλογο και όπως εκφράζονται στο ψήφισμα αυτό.
<P>
Αλλά θα ήθελα να πω, για να είμαι δίκαιη ως προς την Επίτροπο, ότι δεν είναι πρόθεσή μας να της προκαλέσουμε προβλήματα σε τέτοιο κρίσιμο στάδιο των διαπραγματεύσεων που διεξάγει αυτή τη στιγμή με το Αρκτικό Συμβούλιο. Δήλωσε ειδικά ότι "μια τέτοια πρόταση σε αυτό το στάδιο" - και παραθέτω από τη μεταγραφή των όσων είπε στην ολομέλεια - "δεν θα ήταν μόνο αναποτελεσματική, αλλά θα μπορούσε επίσης να καταστεί επιζήμια για το ρόλο και την αξιοπιστία και της ΕΕ γενικά σε ό,τι αφορά τη συνεργασία στην περιοχή της Αρκτικής".
<P>
Στο συμπέρασμά της, αναφέρθηκε ειδικά στη επιλογή της χρονικής στιγμής της πρότασης. " Επιτροπή έχει υποβάλλει αίτημα στο Νορβηγό πρόεδρο του Αρκτικού Συμβουλίου για την επέκταση της διεθνούς Σύμβασης για το δίκαιο της θάλασσας. Αυτό πρέπει να γίνει δεκτό ομόφωνα και η ψηφοφορία θα γίνει στις 29 Απριλίου, δηλαδή σε τρεις ή τέσσερις εβδομάδες. Έτσι, λοιπόν, ζήτησε σαφώς την αναβολή, παρ' όλο που συμμερίζεται απόλυτα την άποψή μας. Επί της βάσης αυτής, προτείνωνα εξετάσουμε το ενδεχόμενο αναπομπής του ψηφίσματος στην επιτροπή
<SPEAKER ID="130" NAME="Diana Wallis" AFFILIATION="ALDE">
Κύριε Πρόεδρε, θα ήθελα να πω εξ ονόματος της ομάδας ALDE ότι στηρίζουμε την πρόταση της κ. Doyle. Νομίζω ότι έχει πολλά πλεονεκτήματα. Το Κοινοβούλιο ενέκρινε ψήφισμα για το θέμα αυτό τον πέρυσι Οκτώβριο. Σε κάποιο βαθμό επαναλαμβάνουμε όσα ελέχθησαν τότε, αλλά λέμε, επίσης, κάποια πράγματα με πιο ισχυρή διατύπωση και, όπως είπε η κ. Doyle, η χρονική στιγμή είναι κρίσιμη, καθώς οι περισσότεροι από εμάς εδώ θα θέλαμε να αποκτήσει η ΕΕ μια έδρα στο Αρκτικό Συμβούλιο και δεν επιθυμούμε να συμβιβαστούμε στο θέμα αυτό.
<P>
Θα ήταν πολύ καλύτερα να αναπεμφθεί στην επιτροπή, ώστε να έχουμε μια πλήρη και ενδελεχή έκθεση στη νέα θητεία.
<SPEAKER ID="131" NAME="Πρόεδρος">
Κυρίες και κύριοι, για να διευκρινίσω για ποιο πράγμα ψηφίζουμε αυτή τη στιγμή, πρέπει να σας πω ότι δεν μπορούμε να αναπέμψουμε το θέμα στην επιτροπή καθώς δεν προήλθε από επιτροπή, αλλά μπορούμε να αναβάλουμε την ψηφοφορία. Αυτό προβλέπεται άλλωστε και από τον Εσωτερικό Κανονισμό.
<SPEAKER ID="132" NAME="Véronique De Keyser" AFFILIATION="PSE">
(FR) Κύριε Πρόεδρε, με συγχωρείτε, αλλά δεν δώσατε το λόγο στο αντίθετο στρατόπεδο.
<P>
Μου προκαλεί έκπληξη το γεγονός ότι θα έπρεπε να είχαμε συζητήσει για το ψήφισμα αυτό χθες και ότι αντιθέτως τη στιγμή που το υποβάλουμε και καλούμε για την κατάρτιση πεντηκονταετούς μορατόριουμ για τη χρήση των πετρελαϊκών πόρων, τη στιγμή που καλούμε για τη δημιουργία δεσμευτικού χάρτη και γνωρίζοντας ότι οι χώρες μπορούν μέχρι το τέλος Απριλίου να απευθυνθούν στον Ο"Ε διεκδικώντας την κυριαρχία τους επί του θαλάσσιου βυθού και ότι στην πραγματικότητα η ιδέα αυτή της κυριαρχίας συνοδεύεται από ανάπτυξη στρατευμάτων. Επομένως, τα πάντα εξαρτώνται από το τι θα κάνουμε τώρα.
<P>
Εάν δεν καταφέρουμε να κάνουμε τη διαφορά και να ακουστεί η φωνή μας, θα κάνουμε ένα βήμα πίσω και δεν θα έχουμε προδραστική στάση. Εγώ αντιτίθεμαι απόλυτα στην πρόταση αυτή.
<P>
(Χειροκροτήματα)

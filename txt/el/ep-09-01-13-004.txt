<CHAPTER ID="004">
Οργανισμοί συλλογικών επενδύσεων σε κινητές αξίες (ΟΣΕΚΑ) (αναδιατύπωση) (συζήτηση) 
<SPEAKER ID="008" NAME="Πρόεδρος">
" ημερήσια διάταξη προβλέπει την έκθεση του Wolf Klinz, για λογαριασμό της Επιτροπής Οικονομικής και Νομισματικής Πολιτικής, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για το συντονισμό των νομοθετικών, κανονιστικών και διοικητικών διατάξεων σχετικά με ορισμένους οργανισμούς συλλογικών επενδύσεων σε κινητές αξίες (ΟΣΕΚΑ) (αναδιατύπωση) - C6-0287/2008 -.
<SPEAKER ID="009" NAME="Wolf Klinz" LANGUAGE="DE">
Κύριε Πρόεδρε, Επίτροπε, κυρίες και κύριοι, τον Ιούλιο του 2008 η Ευρωπαϊκή Επιτροπή παρουσίασε την πρόταση αναθεώρησης της υπάρχουσας οδηγίας για τους οργανισμούς συλλογικών επενδύσεων σε κινητές αξίες (ΟΣΕΚΑ), προσφέροντας έτσι τη βάση της σημερινής μας συζήτησης. Έπρεπε να είχαμε τηρήσει ένα εξαιρετικά φιλόδοξο χρονοδιάγραμμα, εάν θέλαμε να εξασφαλίσουμε ότι πράγματι θα καταφέρναμε να αναθεωρήσουμε την οδηγία ΟΣΕΚΑ, η οποία είναι σε ισχύ από το 1985 στην αρχική της μορφή, έως το τέλος αυτής της κοινοβουλευτικής θητείας.
<P>
Ο σαφής στόχος αυτών των μεταρρυθμίσεων ήταν να βελτιωθεί η ανταγωνιστικότητα του ευρωπαϊκού κλάδου των αμοιβαίων κεφαλαίων, να μειωθεί το κόστος τους, να αναπτυχθούν και να αξιοποιηθούν οικονομίες κλίμακας, να εξασφαλιστεί ότι όλοι οι χρηματοδότες έχουν πράγματι πρόσβαση σε όλες τις αγορές στην Ευρωπαϊκή Ένωση και όλα αυτά να επιτευχθούν χωρίς να υπονομεύεται η προστασία των επενδυτών: αντιθέτως, θέλαμε να βελτιώσουμε την προστασία των επενδυτών. Με άλλα λόγια, είχαμε ένα πολύ φιλόδοξο πρόγραμμα και οφείλω να πω ότι ειλικρινά εκτιμώ το γεγονός ότι, σε συνεργασία με όλους τους εμπλεκόμενους φορείς, κατορθώσαμε να ολοκληρώσουμε αυτό το έργο μέσα σε τόσο σύντομο χρονικό διάστημα.
<P>
Τα επενδυτικά αμοιβαία κεφάλαια προσφέρουν στους μικρούς επενδυτές τη δυνατότητα να επενδύουν μικρά ποσά κεφαλαίου σε ένα διαφοροποιημένο χαρτοφυλάκιο το οποίο έχει επαγγελματική διαχείριση. Στο παρελθόν, τα ευρωπαϊκά ΟΣΕΚΑ έχουν ήδη αποδειχτεί μια μεγάλη επιτυχία. Οι συλλογικές επενδύσεις σε κινητές αξίες δεν πωλούνται αποκλειστικά στην Ευρώπη, αλλά, σε έναν μη ευκαταφρόνητο βαθμό, εξάγονται επίσης σε περιοχές εκτός της Ευρωπαϊκής Ένωσης - ιδιαίτερα στη Νότιο Αμερική και την Ασία - όπου χαίρουν πολύ υψηλής εκτίμησης. Αυτός είναι ο λόγος που ήταν τόσο σημαντικό, όταν αναθεωρούσαμε την παρούσα οδηγία, να εξασφαλίσουμε ότι δεν θίγεται το καθεστώς αυτών των ΟΣΕΚΑ.
<P>
" οδηγία ΟΣΕΚΑ έχει τροποποιηθεί δύο φορές στο παρελθόν και σε αυτές τις περιπτώσεις πάλι, η Επιτροπή ολοκλήρωσε την αναθεώρηση με μεγάλη προσοχή. Διεξήγαγε μια διαδικασία διαβούλευσης, υπέβαλε πράσινη βίβλο και λευκή βίβλο και πραγματοποίησε εκτενή διάλογο με όλους τους εμπλεκόμενους φορείς της αγοράς. " Επιτροπή πρότεινε συνολικά έξι μέτρα στην παρούσα αναθεώρηση, τα οποία αναμένεται να βοηθήσουν στην επίτευξη των στόχων τους οποίους ανέφερα νωρίτερα.
<P>
Σε αυτά περιλαμβάνεται, πρώτον, η θέσπιση του διαβατηρίου εταιρείας διαχείρισης. Δεύτερον, η διευκόλυνση των διασυνοριακών συγχωνεύσεων αμοιβαίων κεφαλαίων, προκειμένου να μειωθεί ο αριθμός αμοιβαίων κεφαλαίων που διατίθενται στην Ευρωπαϊκή Ένωση και έτσι να επιλυθεί το θέμα της έλλειψης ισορροπίας που υφίσταται σήμερα ανάμεσα στην Ευρώπη και, ιδιαίτερα, τις "νωμένες Πολιτείες. Τρίτον, να εξασφαλιστεί η δυνατότητα να υπάρχουν δομές κύριου-τροφοδοτικού, ήτοι η δυνατότητα επένδυσης ενός αμοιβαίου κεφαλαίου σε ένα άλλο κύριο αμοιβαίο κεφάλαιο και αυτό το κύριο αμοιβαίο κεφάλαιο να διαχειρίζεται τις επενδύσεις. Τέταρτον, η ανάπτυξη ενός συνοπτικού - μόλις δισέλιδο - ενημερωτικού εγγράφου, γνωστού ως βασικές πληροφορίες για τους επενδυτές, το οποίο να περιέχει τις σημαντικότερες πληροφορίες για τους μικρούς επενδυτές. Πέμπτον, η απλοποίηση της διαδικασίας κοινοποίησης προκειμένου να εξασφαλιστεί ότι, όταν ένα αμοιβαίο κεφάλαιο απαιτεί άδεια λειτουργίας σε μια χώρα όπου ακόμα δεν έχει λάβει τέτοια άδεια, αυτό να μη συνεπάγεται de facto νέα έγκριση άδειας λειτουργίας και τέλος, η ενίσχυση της συνεργασίας των εποπτικών αρχών.
<P>
Ο κλάδος των αμοιβαίων κεφαλαίων δεν έχει μείνει αλώβητος από την χρηματοπιστωτική κρίση. Πολλά χρήματα έχουν εκρεύσει και υπό αυτές τις συνθήκες έχει απολύτως ζωτική σημασία να λάβουμε αποφάσεις το συντομότερο δυνατό, προκειμένου να ενισχύσουμε την αξιοπιστία των αμοιβαίων κεφαλαίων και να εξασφαλίσουμε ότι οι μικροί επενδυτές δεν θα χάσουν την εμπιστοσύνη τους σε αυτά τα επενδυτικά μέσα.
<P>
Θα ήθελα απλά να ολοκληρώσω με δύο τελευταία σχόλια. Το πρώτο είναι ότι η Επιτροπή έχει συστήσει μία ομάδα, υπό την προεδρία του Jacques de Larosière, για να εξετάσει το θέμα της εποπτείας στην Ευρώπη. Ελπίζω ότι τα συμπεράσματα στα οποία θα καταλήξει αυτή η ομάδα και οι προτάσεις που θα διατυπώσει εντέλει θα υιοθετηθούν από την Επιτροπή και θα γίνουν αποδεκτά από το παρόν Σώμα. Δεύτερον, ιδιαίτερα στην περίπτωση των διασυνοριακών συγχωνεύσεων αμοιβαίων κεφαλαίων, συνεχίζουμε να διαπιστώνουμε διαφορές στη φορολογική αντιμετώπιση των διασυνοριακών συγχωνεύσεων από τις εθνικές συγχωνεύσεις. Και επ' αυτού, καλούμε την Επιτροπή να εξασφαλίσει τις ίδιες συνθήκες και για τους δύο τύπους συγχωνεύσεων και να μην αντιμετωπίζονται διαφορετικά.
<SPEAKER ID="010" NAME="Charlie McCreevy">
Μέλος της Επιτροπής. - Κύριε Πρόεδρε, είμαι στην ευχάριστη θέση να σας εκφράσω την υποστήριξη της Επιτροπής αναφορικά με τις τροποποιήσεις του Κοινοβουλίου στην πρόταση ΟΣΕΚΑ IV. Αυτό θα διευκολύνει τη θέσπιση των τροποποιήσεων της ΟΣΕΚΑ IV σε μία μόνο ανάγνωση. Μια τέτοια έκβαση θα είναι μια πολύ θετική εξέλιξη για τις ευρωπαϊκές αγορές αμοιβαίων κεφαλαίων οι οποίες τελευταία έχουν έρθει αντιμέτωπες με πολύ μεγάλες προκλήσεις.
<P>
" πρόταση που υιοθέτησε η Επιτροπή τον προηγούμενο Ιούλιο είναι ο καρπός εκτεταμένων διαβουλεύσεων. Ξεκίνησαν πριν από τη χρηματοπιστωτική κρίση. Θέτουν ορισμένους σαφείς στόχους για τη βελτίωση της λειτουργίας της οδηγίας ΟΣΕΚΑ. Λαμβάνοντας το αυτό υπόψη, η Επιτροπή θέλησε να απλοποιήσει και να προάγει τις διασυνοριακές πωλήσεις ΟΣΕΚΑ, να προσφέρει στους διαχειριστές αμοιβαίων κεφαλαίων αποτελεσματικά εργαλεία, προκειμένου να αυξήσουν το μέγεθος των κεφαλαίων τους και τα οφέλη από οικονομίες κλίμακας. Εντούτοις, η ανταγωνιστικότητα δεν είναι το μοναδικό πρόβλημα. " Επιτροπή ήθελε επίσης να θεσπίσει αποτελεσματικούς κανόνες για την γνωστοποίηση πληροφοριών στους επενδυτές εξασφαλίζοντας ότι οποιοσδήποτε επιθυμεί να επενδύσει τις οικονομίες του/της σε ένα ΟΣΕΚΑ να μπορεί να λάβει ουσιαστικές, σαφείς και κατανοητές πληροφορίες προτού λάβει την απόφασή του/ της.
<P>
Χαίρομαι που διαπιστώνω ότι εκπληρώθηκαν οι στόχοι που τέθηκαν στην πρόταση της Επιτροπή. Το Κοινοβούλιο και το Συμβούλιο προσάρμοσαν την πρόταση της Επιτροπής για τις συγχωνεύσεις, τις δομές κυρίου-τροφοδοτικού, την κοινοποίηση αμοιβαίων κεφαλαίων και τις βασικές πληροφορίες για τους επενδυτές, αλλά οι υψηλές φιλοδοξίες που έθεσε η Επιτροπή στην αρχική της πρόταση έγιναν απολύτως σεβαστές.
<P>
" Επιτροπή είναι πολύ ευχαριστημένη με την έκβαση της διαδικασίας της συναπόφασης όσον αφορά τα κεφάλαια της πρότασης του Ιουλίου. Ως προς το ζήτημα του διαβατηρίου της εταιρείας διαχείρισης - το οποίο εξελίχθηκε σε ένα σημαντικό κομμάτι της πρότασης - αρχικώς, κατά την έγκριση της πρότασης, η Επιτροπή είχε σοβαρές επιφυλάξεις σχετικά με τον πιθανό αρνητικό αντίκτυπο που ένα πλημμελώς καταρτισμένο διαβατήριο εταιρείας διαχείρισης θα είχε στην ασφάλεια και τους ιδιώτες επενδυτές που θα τοποθετούσαν τα χρήματά τους σε αμοιβαία κεφάλαια ΟΣΕΚΑ.
<P>
Εκ των υστέρων, έχω πειστεί ότι η απόφασή μας να συμβουλευτούμε την Ευρωπαϊκή Επιτροπή Ρυθμιστικών Αρχών των Αγορών Κινητών Αξιών (ΕΡΑΑΚΑ) για αυτά τα θέματα ήταν ορθή. Βοήθησε το Κοινοβούλιο και το Συμβούλιο να καταρτίσουν ορθές διατάξεις οι οποίες προστατεύουν τα συμφέροντα των μεριδιούχων. Αυτό ήταν το ένα και μοναδικό ζήτημα που με προβλημάτιζε σε σχέση με το διαβατήριο της εταιρείας διαχείρισης.
<P>
Έχουμε κάνει μεγάλα βήματα από τον Ιούλιο 2008. " γνωμοδότηση της ΕΡΑΑΚΑ προσέφερε τη βάση για ένα περιεκτικό σύνολο διατάξεων οι οποίες διευκρινίζουν το σεβασμό των ευθυνών, εξασφαλίζουν πλήρη ροή πληροφοριών και υποστηρίζουν την απαραίτητη συνεργασία και στήριξη προς τις αρχές των κρατών μελών της ΕΕ. Αυτό ισχύει για όλα τα στάδια: Την αρχική έγκριση, τη διαρκή εποπτεία και την εφαρμογή. " Επιτροπή μπορεί τώρα να προσυπογράψει το συμβιβαστικό κείμενο.
<P>
Εντούτοις, η αποστολή μας δεν ολοκληρώνεται εδώ. " επιτυχία του διαβατηρίου της εταιρείας διαχείρισης εξαρτάται από την ικανότητά μας να αντιμετωπίσουμε κάποια εκκρεμή σύνθετα ζητήματα, όπως η διαχείριση κινδύνου μέσω μέτρων Επιπέδου 2. Αυτό το έργο θα μας προσφέρει επίσης την ευκαιρία να αντιμετωπίσουμε αδυναμίες στη διαχείριση κινδύνων που έχουν προκύψει τελευταία σε έναν μικρό αριθμό περιπτώσεων.
<P>
Στην Επιτροπή έχουν επιβληθεί πολύ αυστηρές προθεσμίες για την κατάρτιση αυτών των μέτρων. Έχουμε εκφράσει τις ανησυχίες μας για το εφικτό αυτών των προθεσμιών. Θα χρειαστούμε χρόνο και πόρους για να ετοιμάσουμε προσεκτικά αυτά τα μέτρα, να διαβουλευτούμε με τους εμπλεκόμενους φορείς και να τα εγκρίνουμε. " Επιτροπή θα προσπαθήσει να ξεκινήσει αυτήν τη διαδικασία το συντομότερο δυνατόν. Επίσης, θα χρειαστούμε την πλήρη και ενεργό συνεργασία όλων των φορέων, συμπεριλαμβανομένου αυτού του Κοινοβουλίου, προκειμένου να μπορέσουμε να διατυπώσουμε εγκαίρως τα μέτρα.
<P>
Θα ήθελα και πάλι να ευχαριστήσω θερμά τον εισηγητή κύριο Wolf Klinz και να εκφράσω την εκτίμηση και το θαυμασμό για την αποτελεσματική αντιμετώπιση του παρόντος φακέλου από το Κοινοβούλιο. Και τα τρία θεσμικά όργανα μπορούν να είναι ικανοποιημένα με τη συναίνεση που έχει επιτευχθεί μόλις μέσα σε λίγους μήνες. Δείξατε ότι η Ευρώπη μπορεί να κινηθεί γρήγορα για να αναπτύξει χρήσιμες ρυθμιστικές βελτιώσεις. Τώρα πρέπει να διευρύνετε αυτό το επίτευγμα και να ολοκληρώσετε το φιλόδοξο πρόγραμμα της υλοποίησης της νομοθεσίας.
<P>
Τέλος, ας ολοκληρώσω με δύο δηλώσεις στις οποίες η Επιτροπή συμφωνεί σχετικά με τη θέσπιση της παρούσας έκθεσης.
<P>
Πρώτον, όσον αφορά το ζήτημα της φορολογίας των διασυνοριακών συγχωνεύσεων. " Επιτροπή θα αναλάβει να εξετάσει την ενδεχομένως αρνητική επίδραση που εθνικά συστήματα φορολογίας μπορεί να ασκούν στις διασυνοριακές συγχωνεύσεις και να χρησιμοποιήσει τα αμοιβαία κεφάλαιά της μόλις θεσπιστούν οι προτεινόμενες διατάξεις. " Επιτροπή συγκεκριμένα θα εξετάσει τις ενδεχόμενες περιπτώσεις ανεπιθύμητων φορολογικών επιπτώσεων στους επενδυτές.
<P>
Αναφορικά με το θέμα της εποπτείας, έχω εκφράσει την άποψή μου ότι χρειάζεται να ενισχύσουμε τη συνεργασία των εποπτικών αρχών. Στη Φερεγγυότητα II και στις τροποποιήσεις της οδηγίας περί κεφαλαιακών απαιτήσεων, η Επιτροπή, με δική μου σύσταση, εισηγήθηκε τρόπους ενδυνάμωσης της συνεργασίας των εποπτικών αρχών. Για το λόγο αυτό, δεν δυσκολεύομαι καθόλου να συμφωνήσω ότι είναι απαραίτητο να υπάρξει πρόοδος σε αυτό το κρίσιμο πεδίο. Γι' αυτό το λόγο, προκειμένου να εξασφαλιστεί η συνέπεια και η συνέχεια σε κάθε σχετική ρύθμιση του οικονομικού κλάδου, η Επιτροπή συμφωνεί, επί τη βάσει των πορισμάτων της έκθεσης Larosière, να εξετάσει την ανάγκη ενίσχυσης των διατάξεων της παρούσας οδηγίας που συνδέεται με μέτρα για τη συνεργασία των εποπτικών αρχών.
<SPEAKER ID="011" NAME="Jean-Paul Gauzès">
συντάκτης της γνωμοδότησης της Επιτροπής Νομικών Θεμάτων. - (FR) Κύριε Πρόεδρε, Επίτροπε, κυρίες και κύριοι, παρακαλώ επιτρέψτε μου πρώτ' απ' όλα να χαιρετίσω το αξιοσημείωτο έργο που επιτέλεσε ο εισηγητής μας, ο κύριος Wolf Klinz, ο οποίος κατόρθωσε να εξασφαλίσει ευρεία συμφωνία στην Επιτροπή Οικονομικής και Νομισματικής Πολιτικής και να διαπραγματευτεί έναν απολύτως ικανοποιητικό συμβιβασμό με την Προεδρία.
<P>
" Επιτροπή Νομικών Θεμάτων, όταν της ζητήθηκε η γνωμοδότησή της, διατύπωσε τις απόψεις της και αυτές λήφθηκαν υπόψη. " αρχική οδηγία ΟΣΕΚΑ αποτέλεσε το κλειδί στην ανάπτυξη των ευρωπαϊκών επενδυτικών κεφαλαίων. Τον Ιούνιο 2007, τα στοιχεία του ενεργητικού τα οποία έτυχαν διαχείρισης σε ΟΣΕΚΑ αντιπροσώπευαν 6 000 δισεκατομμύρια ευρώ και τα ΟΣΕΚΑ αποτελούσαν περίπου το 75% της αγοράς επενδυτικών κεφαλαίων στην Ευρωπαϊκή Ένωση. Οι εσωτερικές εγγυήσεις που προσφέρουν τα ΟΣΕΚΑ εξηγούν το λόγο για τον οποίο αναγνωρίζονται από επενδυτές πέραν των στενών ορίων της Ευρώπης. Εντούτοις, οι κανονισμοί πρέπει να αλλάξουν, ώστε να προαχθεί η ανάπτυξη αυτών των αμοιβαίων κεφαλαίων.
<P>
Οι αλλαγές που πραγματοποιήθηκαν το 2001 άνοιξαν νέους επενδυτικούς δρόμους στα ΟΣΕΚΑ, αλλά γέννησαν και αρκετά εμπόδια. " Πράσινη Βίβλος οδήγησε σε ένα δημόσιο διάλογο. Το 2005 ακολούθησε μια Λευκή Βίβλος.
<P>
Σήμερα, μπορούμε να χαιρετίσουμε τη μεγάλη πρόοδο στην αποδοτικότητα που προσφέρει η πρόταση που εξετάζουμε. Το πιο σημαντικό βήμα είναι η αναγνώριση ενός ευρωπαϊκού διαβατηρίου για τις εταιρείες διαχείρισης. Οι προτεινόμενες διατάξεις θα επιτρέψουν την εφαρμογή αυτού του διαβατηρίου για εταιρείες διαχείρισης, εγγυώμενες ταυτόχρονα επαρκή προστασία στους επενδυτές. Είναι ένα πλήρες διαβατήριο και το χαιρετίζουμε. Τα εποπτικά μέτρα που περιλαμβάνει ασφαλώς θα είναι αποτελεσματικά στην άρση των όποιων αμφιβολιών που ενδεχομένως έχουν εκφραστεί.
<P>
" πρόταση συνεπάγεται επίσης μείζονες τεχνικές βελτιώσεις, για παράδειγμα, γνωστοποιήσεις, διασυνοριακές συγχωνεύσεις και την ομαδοποίηση αμοιβαίων κεφαλαίων μέσω δομών κυρίου-τροφοδοτικού. " εναρμόνιση που θα επιτευχθεί έτσι θα εγγυηθεί επίσης ίσες συνθήκες ανταγωνισμού σε ολόκληρη την Ευρωπαϊκή Ένωση, εφόσον, όπως δήλωσε ο εισηγητής μας, ληφθούν μέτρα σε δημοσιονομικό επίπεδο, ώστε να αποφευχθούν στρεβλώσεις.
<SPEAKER ID="012" NAME="Astrid Lulling">
εξ ονόματος της Ομάδας PPE-DE. - (FR) Κύριε Πρόεδρε, Επίτροπε, περισσότερο από ποτέ, έχω ανάμεικτα συναισθήματα για την πρόταση οδηγίας για την οποία ετοιμάζεται να ψηφίσει το Κοινοβούλιο. Αληθεύει ότι ο εισηγητής, ο κύριος Klinz, εργάζεται εδώ και πάρα πολλά χρόνια πάνω σε αυτό το θέμα και έχει επιδείξει ταλέντο στη διαπραγμάτευση, ειδικά στη διάρκεια του τριμερούς διαλόγου. Αληθεύει επίσης ότι η οδηγία θα επιφέρει σημαντική πρόοδο στη λειτουργία της εσωτερικής αγοράς και στη συλλογική διαχείριση των χρηματοπιστωτικών περιουσιακών στοιχείων, και αυτό έχει τύχει ευνοϊκής αποδοχής από τον ευρωπαϊκό κλάδο των αμοιβαίων κεφαλαίων. Συνεχίζει να ισχύει ότι ο διάλογος και οι συζητήσεις στο Συμβούλιο και το Κοινοβούλιο δεν έγιναν ποτέ στο πλαίσιο απόλυτης ελευθερίας, καθώς το αποτέλεσμα ήταν γνωστό εξ αρχής: για ορισμένους φορείς είχε θεμελιώδη σημασία να θεσπιστεί πάση θυσία το ευρωπαϊκό διαβατήριο για τις εταιρείες διαχείρισης.
<P>
Επί της αρχής, δεν υπάρχει τίποτα άλλο να ειπωθεί. Το διαβατήριο μπορεί να υπερασπιστεί το ίδιο τον εαυτό του. Εντούτοις, είναι απαραίτητο να εξασφαλίσουμε ότι η υιοθέτηση του διαβατηρίου για εταιρείες διαχείρισης συνοδεύεται από τις απαραίτητες εγγυήσεις, ειδικά όσον αφορά την εποπτεία των αμοιβαίων κεφαλαίων, καθώς οδηγεί σε αποσύνδεση των λειτουργιών πέραν των συνόρων. Μετά λύπης μου σημειώνω ότι το σύστημα όπως εφαρμόζεται δεν είναι μόνο περίπλοκο αλλά αφήνει επίσης περιθώρια για ποικίλες ερμηνείες. Υπάρχει κίνδυνος σύντομα να συναντήσει πρακτικές δυσκολίες που θα αποβούν καταστροφικές για των ευρωπαϊκό κλάδο εξαγωγής αμοιβαίων κεφαλαίων, ειδικά για τις εξαγωγές σε τρίτες χώρες.
<P>
Έχω μάλιστα προσέξει ότι η θέση μου ανήκει στη μειοψηφία, αν και δεν αισθάνομαι αμηχανία γι' αυτό. Υπό κανονικές συνθήκες, θα έμπαινα στον πειρασμό να πω ότι μόνο στην πράξη θα είναι δυνατόν να εξαχθούν οριστικά συμπεράσματα για το θέμα και επομένως να αποφασίσουμε ποια πλευρά έχει το δίκιο με το μέρος της. Είναι αυτοί που εμπιστεύονται τις ικανότητες προσαρμογής των φορέων της αγοράς ή αυτοί που επιμένουν σε μια πιο συνετή προσέγγιση; Δεν αποκλείω την πιθανότητα της επιτυχίας, αλλά σίγουρα αυτή δεν είναι εγγυημένη. Δεδομένων των τελευταίων ειδήσεων, ειδικά για το σκάνδαλο Madoff και τα όσα συνεπάγεται για τον κλάδο της συλλογικής διαχείρισης των χρηματοπιστωτικών περιουσιακών στοιχείων, είναι απίθανο να υπάρχουν διαβεβαιώσεις.
<P>
Ο σκεπτικισμός μου υποχωρεί μπροστά την ανησυχία μου. Ο κλάδος των επενδυτικών κεφαλαίων δεν πρόκειται να μείνει αλώβητος από τη χρηματοπιστωτική κρίση. Αυτό το γνωρίζουμε πλέον. Μπορεί να χρειάζεται να τεθούν θεμελιώδη ερωτήματα. Σε αυτήν τη βαθιά κρίση, το να κάνουμε επιλογές που εξανεμίζουν τις ευθύνες των εμπλεκομένων ή προϋποθέτουν τέλεια συνεργασία μεταξύ των ρυθμιστικών αρχών μπορεί πράγματι να οδηγήσει σε δυσαρμονία.
<P>
Λέω αυτό που σκέφτομαι: Αυτή η οδηγία προέρχεται επίσης από μια άλλη εποχή, από την εποχή προ της κρίσης. Διακρίνεται από μια κάποια απάθεια. Το χρηματοπιστωτικό σύστημα, μάλιστα, βιώνει μια επίμονη και βαθιά κρίση εμπιστοσύνης και ολόκληρα κομμάτια της δομής του πρέπει να επανεξεταστούν. Ας μην ξεχνάμε ότι το πρώτο καθήκον των κεφαλαίων της χρηματαγοράς είναι να προστατέψουν τον επενδυτή διαφοροποιώντας τους κινδύνους και θεσπίζοντας αυστηρούς κανόνες. Υπερψηφίζοντας το παρόν κείμενο ως έχει, χωρίς να ξέρουμε πραγματικά πού βαδίζουμε, δίνουμε την εντύπωση ότι δεν έχει συμβεί τίποτα. Αυτή η αποστασιοποίηση από την πραγματικότητα δεν θα έχει καλή κατάληξη και γι' αυτό εγώ αποφασίζω να απέχω, αν και έχω υπογράψει τις συμβιβαστικές τροποποιήσεις που διαπραγματευτήκαμε με το Συμβούλιο. Δεδομένων των συνθηκών, οι βελτιώσεις που έγιναν μου φαίνονται ασήμαντες σε σχέση με τα θέματα αρχής που μόλις έθιξα.
<SPEAKER ID="013" NAME="Donata Gottardi" LANGUAGE="IT">
Κύριε Πρόεδρε, Επίτροπε, κυρίες και κύριοι, ετοιμαζόμαστε να ψηφίσουμε για τη νέα οδηγία για τους οργανισμούς συλλογικών επενδύσεων σε κινητές αξίες. Αυτή η οδηγία αποδείχτηκε εξαιρετικά σημαντική στο παρελθόν και θα συνεχίσει να είναι στο μέλλον.
<P>
Τα πράγματα άλλαξαν τόσο γρήγορα από την εποχή της πρώτης οδηγίας, η οποία έχει συμπληρώσει σχεδόν μια εικοσιπενταετία ύπαρξης, που τώρα χρειαζόμαστε να συντονίσουμε τους νόμους, τους κανονισμούς και τις διοικητικές διατάξεις, όπως δηλώνει και ο τίτλος και να απαιτήσουμε έναν ριζικό εκσυγχρονισμό που να λαμβάνει υπόψη τις νέες ανάγκες, οι οποίες πιστεύω πρέπει να ειδωθούν υπό την σκοπιά της μεγαλύτερης ρευστότητας και κινητικότητας, καθώς και της ευρύτερης εποπτείας και ελέγχου.
<P>
Οι εργασίες στην Επιτροπή Οικονομικής και Νομισματικής Πολιτικής προχώρησαν σε ένα πνεύμα εξαιρετικής συνεργασίας λόγω της θετικής στάσης του εισηγητή, τον οποίο δεν βρίσκω λόγια να ευχαριστήσω, και του Συμβουλίου, ίσως επειδή συνειδητοποιήσαμε ότι αγγίζαμε ένα θέμα που συνδέεται στενά με τη χρηματοπιστωτική κρίση και ότι ήταν επιτακτική η ανάγκη να σκεφτούμε εγκαίρως επαρκείς απαντήσεις. Πιστεύω ότι είναι σημαντικό σε αυτό το στάδιο να συνοψίσουμε ορισμένα σημεία στα οποία συμφωνήσαμε κι ελπίζω ότι πετύχαμε καλά αποτελέσματα. Τέτοια είναι η περίπτωση των εταιρειών διαχείρισης, ιδιαίτερα όσον αφορά τον προσδιορισμό του εφαρμοστέου δικαίου - το δίκαιο του κράτους μέλους όπου βρίσκεται το αμοιβαίο κεφάλαιο ή όπου συστήθηκε η εταιρεία διαχείρισης - προκειμένου να οδηγηθούμε σε ένα πιο ξεκάθαρο, πιο ασφαλές και πιο αποδοτικό σύστημα εποπτείας. Τέτοια είναι επίσης και η περίπτωση της συμφωνίας για τα μέτρα Επιπέδου 2 που ζητήθηκε στην Επιτροπή να υιοθετήσει οπωσδήποτε έως τον Ιούλιο 2010.
<P>
Ισχύει επίσης για τη συμφωνία που καθιστά την εταιρεία διαχείρισης υπεύθυνη για διαδικασίες, μηχανισμούς και ονόματα επικοινωνίας τα οποία θα δίνουν τη δυνατότητα στους καταναλωτές και τους επενδυτές να λαμβάνουν συγκεκριμένες πληροφορίες, ιδίως εάν θέλουν να παραπονεθούν, εάν η εταιρεία διαχείρισης δεν έχει την έδρα της στο κράτος μέλος όπου βρίσκονται. Θα πρέπει να εξετάσουμε υπό θετικό πρίσμα την πιθανότητα να ενισχύσουμε περαιτέρω τη συνεργασία σε όρους εποπτείας με διμερείς και πολυμερείς συμφωνίες μεταξύ των αρμόδιων αρχών των κρατών μελών για τα ΟΣΕΚΑ και τις εταιρείες διαχείρισης κι επίσης τη συμφωνία για τις συγχωνεύσεις και τις δομές κυρίου-τροφοδοτικού που καθιστούν δυνατή τη λειτουργία σε ολόκληρη την εσωτερική αγορά στο μέγιστο βαθμό. Εντούτοις, εξακολουθούν να υπάρχουν κάποιες διαφορές απόψεων σχετικά με το χρόνο της διαδικασίας γνωστοποίησης, γιατί θα θέλαμε και συνεχίζουμε να θέλουμε αυτή η διαδικασία να διαρκεί περισσότερο και να είναι πιο αρμόζουσα, όπως ορίζει το Συμβούλιο.
<P>
Τέλος, θα ήθελα να αναφέρω την πρόοδο που σημειώθηκε πάνω στο ενημερωτικό δελτίο, τις βασικές πληροφορίες για τον επενδυτή για την προστασία του καταναλωτή, σημειώνοντας ότι και σε αυτήν την περίπτωση θα θέλαμε ένα έντυπο αντίγραφο του ενημερωτικού δελτίου να κυκλοφορεί αυτόματα χάρη στο μικρό του μέγεθος και όχι μόνο κατόπιν αιτήματος. Εν κατακλείδι, αισθάνομαι ότι πρέπει όλοι να συμφωνήσουμε ότι είναι αναγκαίο να ολοκληρώσουμε αυτόν το φάκελο σε πρώτη ανάγνωση.
<SPEAKER ID="014" NAME="Olle Schmidt" LANGUAGE="SV">
Κύριε Πρόεδρε, Επίτροπε, να ήθελα κατ' αρχήν να ευχαριστήσω τον συνάδελφό μου από την Ομάδα της Συμμαχίας των Φιλελευθέρων και Δημοκρατών για την Ευρώπη, τον κύριο Klinz, για το εξαιρετικό του έργο. Σε μια τόσο ταραχώδη περίοδο όπως αυτό το φθινόπωρο, ο εισηγητής κατόρθωσε να βρει ένα λογικό συμβιβασμό, όπως ήδη ακούσαμε. Ακόμα και χωρίς τη χρηματοπιστωτική κρίση, αυτά τα θέματα είναι δύσκολο να αντιμετωπιστούν. Και αυτό το γνωρίζω πολύ καλά, γιατί το 2001 είχα την ευθύνη της καθοδήγησης των ΟΣΕΚΑ.
<P>
Τα κεφάλαια ΟΣΕΚΑ αποσκοπούν να δημιουργήσουν μια καλύτερη και ευρύτερη αγορά αμοιβαίων κεφαλαίων, αλλά και μια ανοικτή και φιλική για τον καταναλωτή αγορά. Αυτό έχει επιτευχθεί σε μεγάλο βαθμό. Πολλά εμπόδια άρθηκαν το 2001. Θα ήθελα να υπενθυμίσω σε όλους ότι ούτε και τότε ήταν ιδιαίτερα εύκολη υπόθεση. Μάλιστα ήταν πριν τη διαδικασία Lamfalussy. Εντούτοις, ορισμένα εμπόδια συνεχίζουν να υφίστανται και είναι ακριβώς αυτά τα εμπόδια που προσπαθούμε να λύσουμε σήμερα. Θα υπάρξει βελτίωση στη διάθεση. Θα υπάρξει μεγαλύτερη προστασία των επενδυτών. " συγχώνευση των αμοιβαίων κεφαλαίων και οι δομές κυρίου-τροφοδοτικού θα είναι εφικτές και θα ενισχυθεί η συνεργασία ανάμεσα στις εποπτικές αρχές, κάτι που ανέφερε και ο Επίτροπος.
<P>
Οι κανόνες που αφορούν το διαβατήριο της εταιρείας διαχείρισης είναι ένα ευαίσθητο ζήτημα. Έχουμε ήδη ακούσει σχόλια επ' αυτού. Είναι σε γνώση μας η διάσταση απόψεων. Ωστόσο, πιστεύω ότι η παρούσα πρόταση είναι καλή. Ο ανταγωνισμός και οι ανοικτές διαδικασίες είναι πάντα κάτι το θετικό σε μια καλά οργανωμένη αγορά.
<P>
Ένα άλλο σημαντικό ζήτημα ήταν οι βασικές πληροφορίες για τον επενδυτή, οι οποίες έρχονται να αντικαταστήσουν το απλοποιημένο ενημερωτικό δελτίο. Πρέπει να επιτευχθεί μια ισορροπία μεταξύ των συναφών πληροφοριών και της αποτελεσματικότητας. Οι υπερβολικά πολλές πληροφορίες δεν προσφέρουν τίποτα, όπως ούτε οι υπερβολικά λίγες. Το θέμα της γλώσσας είναι ασφαλώς ευαίσθητο, αλλά πιστεύω ότι πρέπει να έχουμε το θάρρος να το αντιμετωπίσουμε, εάν θέλουμε να σημειώσουμε μεγαλύτερη πρόοδο στο διασυνοριακό εμπόριο. Εύλογη ισορροπία απαιτείται και σε αυτόν τον τομέα.
<P>
Όπως κατέστη εμφανές το φθινόπωρο, η Ευρώπη χρειάζεται μια χρηματοπιστωτική αγορά η οποία να λειτουργεί αποτελεσματικά. Τα ΟΣΕΚΑ έχουν ανοίξει το δρόμο και έχουν σημειώσει επιτυχία και έχουν εξελιχθεί σε ευυπόληπτο εμπορικό σήμα και εκτός Ευρώπης. Ας προφυλάξουμε αυτήν την εξέλιξη, κάτι ακόμα που κάνει αυτή η πρόταση.
<SPEAKER ID="015" NAME="Eoin Ryan">
εξ ονόματος της Ομάδας UEN. - Κύριε Πρόεδρε, θα ήθελα κατ' αρχήν να συγχαρώ τον κύριο Klinz, τον εισηγητή για την εξαιρετική του έκθεση. Εργάστηκε πολύ σκληρά για να επιτύχει έναν αποδεκτό συμβιβασμό και τον συγχαίρω γι' αυτό.
<P>
" αναθεωρημένη οδηγία ΟΣΕΚΑ, όταν τεθεί σε ισχύ, θα βοηθήσει στο να μειωθεί αρκετή απεχθής γραφειοκρατία και περιττά έξοδα.
<P>
Στη διάρκεια των διαπραγματεύσεων για το συμβιβασμό, αναγνωρίστηκαν ορισμένες συγκεκριμένες ανησυχίες ορισμένων κρατών μελών, επιτρέποντας τη δημιουργία μιας ισχυρής και ευρείας υποστήριξης πρότασης. Πιστεύω ότι δεν προστατεύει μονάχα τους καταναλωτές αλλά ότι είναι επίσης καλή για τους επενδυτές. Όπως έχουν πει ήδη κάποιοι ομιλητές, μια ανοικτή αγορά είναι κάτι το θετικό και μπορεί να αποδειχτεί πολύ καλή για όλους μας, εάν ρυθμίζεται επαρκώς.
<P>
" αναθεώρηση των ΟΣΕΚΑ είναι μάλιστα μία ακόμα αναγνώριση ότι οι χρηματοπιστωτικές αγορές σήμερα είναι τόσο ολοκληρωμένες που χρειαζόμαστε κοινούς κανόνες και πρότυπα για την αποτελεσματική ρύθμιση και λειτουργία του παγκόσμιου κλάδου των χρηματοπιστωτικών υπηρεσιών. Αυτό δεν το αναγνωρίζει μόνο η Ευρώπη, αλλά και ολόκληρος ο πλανήτης, καθώς οι οικονομικές εποχές που περνάμε είναι άνευ προηγουμένου. Είναι πολύ σημαντικό να συνεργαστούμε σε παγκόσμιο επίπεδο για να προσπαθήσουμε να λύσουμε τα προβλήματα.
<P>
Ας πω απλά ότι σήμερα μας προσφέρεται μια μεγάλη ευκαιρία: Γιορτάζουμε τη 10η επέτειο του νομίσματος του ευρώ, το οποίο το ίδιο αντικατοπτρίζει τη σπουδαιότητα της οικονομικής συνεργασίας. Είναι ευτύχημα ότι η χώρα μου, η Ιρλανδία, είναι μέλος της ευρωζώνης καθώς το τρέχον νόμισμα έχει υπάρξει πηγή σταθερότητας για την Ιρλανδία και άλλες χώρες σε μια εποχή αναταραχών άνευ προηγουμένου και στη διάρκεια της τρέχουσας παγκόσμιας ύφεσης. Εάν η Ιρλανδία δεν ήταν στην ευρωζώνη, κατά πάσα πιθανότητα θα βρισκόμασταν στην ατυχή θέση της Ισλανδίας - αλλά δεν συμβαίνει κάτι τέτοιο.
<P>
Θα ήθελα να υπενθυμίσω σε ορισμένους Ιρλανδούς Βουλευτές του παρόντος Σώματος - στο Σιν Φέιν ιδιαίτερα - ότι εάν είχε γίνει το δικό τους, σήμερα δεν θα ήμασταν στο ευρώ. Εκείνη την εποχή το θεωρούσαν ένα βήμα οπισθοδρόμησης. " Ιρλανδία δεν θα ήταν στη νομισματική ένωση και η οικονομική θέση της Ιρλανδίας θα ήταν εξίσου δεινή με αυτήν της Ισλανδίας.
<P>
Θα ήθελα να υπενθυμίσω σε αυτούς που ήταν αντίθετοι με το ευρωπαϊκό σχέδιο στην Ιρλανδία ότι πολλές χώρες ανά τον κόσμο χρησιμοποιούν σήμερα την άρνηση της Ιρλανδίας στη Συνθήκη της Λισαβόνας και εκμεταλλεύονται τη σύγχυση για τις πιθανές ή διαβλεπόμενες επιπτώσεις για να κερδηθούν νέες συμβάσεις εις βάρος της Ιρλανδίας. Οικονομικά, η Ιρλανδία πρέπει να παραμείνει στο κέντρο των λήψεων αποφάσεων της Ευρώπης, όπου βρισκόμαστε παραδοσιακά και όπου χρειάζεται και θέλει η επιχειρηματικότητά της να βρίσκεται η Ιρλανδία.
<SPEAKER ID="016" NAME="John Purvis" AFFILIATION="PPE-DE">
Κύριε Πρόεδρε, με όλη αυτήν την αμφισβήτηση που περιβάλλει σήμερα τη ρύθμιση του κλάδου των χρηματοπιστωτικών υπηρεσιών και την έντονη επιθυμία να σπεύσουμε στην υπερ-ρύθμιση, αυτό αποτελεί ένα καλό παράδειγμα κοινής λογικής, κατάλληλης και μετρημένης ρύθμισης του κλάδου. Ο κύριος Klinz και η Επιτροπή έκαναν καλή δουλειά και με χαρά υποστηρίζω αυτήν την έκθεση και την προτεινόμενη αναθεώρηση.
<P>
Τα ΟΣΕΚΑ αποτελούν ζωτικό κομμάτι του ευρωπαϊκού - και, ναι, του Σκωτσέζικου επίσης - κλάδου διαχείρισης επενδύσεων. Αποτελούν ένα ζωτικής σημασίας μέσο αποταμίευσης για αποταμιευτές και επενδυτές, όχι μόνο στην Ευρώπη, αλλά και σε ολόκληρο τον πλανήτη. " μίμηση είναι ασφαλώς ένα καλό κομπλιμέντο και, ακόμα και στις "ΠΑ, τα ΟΣΕΚΑ είναι το μοντέλο που επιδιώκεται. Ο κύριος Klinz ενσωμάτωσε πολλά στοιχεία τα οποία εγώ θεωρώ ζωτικής σημασίας, όπως η διαφοροποίηση σε νέα επενδυτικά προϊόντα και τεχνικές με εύλογη ασφάλεια σε επίπεδο κοινής λογικής. Και το σημαντικότερο, πρέπει να πετύχουμε μεγαλύτερες οικονομίες κλίμακας στην Ευρώπη. Πολλά από τα ΟΣΕΚΑ μας είναι πολύ μικρά και είναι πολυάριθμα, συνεπώς πρέπει να διευκολύνουμε τις συγχωνεύσεις. Προσωπικά, θα μου άρεσε να έβλεπα περισσότερη πρόοδο σε αυτό σε σημείο που να επιτραπεί στα ΟΣΕΚΑ με διαφορετικούς επενδυτικούς στόχους να μπορούν να συγχωνευτούν πιο εύκολα, υπό την προϋπόθεση ότι ο επενδυτής έλαβε επαρκή προστασία και ενημέρωση για αυτές τις αλλαγές.
<P>
Τρίτον, το διαβατήριο διαχείρισης είναι μιας ζωτικής σημασίας νέα διάταξη η οποία θα επιτρέψει μεγαλύτερες οικονομίες κλίμακας, μεγαλύτερη αποδοτικότητα και τη μείωση της γραφειοκρατίας. Τούτο πρέπει να αποσκοπεί μόνο στα συμφέροντα του επενδυτή. " αναθεώρηση θα είναι επομένως καλή για τη βιομηχανία αλλά, πολύ περισσότερο, θα είναι καλή για τον επενδυτή και τον αποταμιευτή, όχι μόνο στην Ευρώπη αλλά και σε ολόκληρο τον πλανήτη. Είμαι στην πολύ ευχάριστη θέση να υποστηρίζω την έκθεση του κυρίου Klinz και την αναθεώρηση των ΟΣΕΚΑ.
<SPEAKER ID="017" NAME="Pervenche Berès" AFFILIATION="PSE">
(FR) Κύριε Πρόεδρε, κύριε Klinz, σας ευχαριστώ για το έργο σας, την αφοσίωσή σας και τις διαπραγματευτικές σας ικανότητες. Τα ΟΣΕΚΑ είναι κατά κάποιο τρόπο ένα εμπορικό σήμα των ευρωπαϊκών χρηματοπιστωτικών αγορών. Είναι ένα καλό εξαγωγικό προϊόν. Εντούτοις, υπάρχουν ανισορροπίες στην Ευρωπαϊκή Ένωση, καθώς είναι ένας χώρος στον οποίο υπάρχουν χώρες παραγωγοί και χώρες καταναλωτές, έτσι υπάρχουν διαφορετικές στρατηγικές.
<P>
Ένας από τους στόχους της αναθεώρησης της παρούσας οδηγίας είναι να οργανωθεί, υπό αυτές τις συνθήκες, μια εσωτερική αγορά σε ΟΣΕΚΑ η οποία να λειτουργεί εύρυθμα. Υπάρχουν λοιπόν τέσσερα ζητήματα σε αυτό το στάδιο: Το πρώτο, που έχουμε ήδη θίξει σε αυτήν τη συζήτηση είναι προφανώς το θέμα του διαβατηρίου διαχείρισης και άκουσα τον Επίτροπο να μας εκφράζει το φόβο του μήπως αυτό το διαβατήριο καταρτίζεται πλημμελώς. Εντούτοις, κύριε McCreevy, πρέπει να υπάρξει βούληση να το καταρτίσουμε: Ορισμένες φορές μου δημιουργήθηκε η εντύπωση ότι δεν επρόκειτο για κάτι που ο Επίτροπος είχε αποφασίσει ότι πρέπει να πετύχει. Χαίρομαι επομένως για τις διαπραγματεύσεις που ξεκίνησαν με πρωτοβουλία του Ευρωπαϊκού Κοινοβουλίου και του Συμβουλίου για να εξασφαλιστεί ότι, όταν αναθεωρηθεί η οδηγία ΟΣΕΚΑ, θα υιοθετήσουμε ένα πραγματικό διαβατήριο διαχείρισης που θα επιτρέψει στην εσωτερική αγορά της Ευρωπαϊκής Ένωσης να λειτουργήσει υπό κανονικές συνθήκες.
<P>
" δεύτερη παρατήρηση σχετίζεται με το θέμα της διατήρησης. Εάν, όταν αναθεωρηθεί η οδηγία περί κεφαλαιακών απαιτήσεων, απαιτήσουμε από τις τράπεζες να κρατάνε 5% των τιτλοποιήσεων που διαθέτουν στην αγορά, θα είναι απαραίτητο να εναρμονιστούν αμέσως και υπό παρόμοιες συνθήκες οι υποχρεώσεις διατήρησης στον κλάδο των ΟΣΕΚΑ, γιατί οι ίδιοι κίνδυνοι πρέπει να συνεπάγονται τους ίδιους κανόνες.
<P>
" τρίτη μου παρατήρηση σχετίζεται με το θέμα της εποπτείας. Δεν πιστεύω ότι οποιοσδήποτε εδώ πέρα αμφιβάλει για την αποφασιστικότητά μας να αναζητήσουμε βελτιωμένες συνθήκες εποπτείας. Όλοι αναμένουμε, με πρωτοβουλία του Προέδρου Barroso, τα αποτελέσματα της ομάδας εργασίας με επικεφαλής τον Jacques de Larosière. Πιστεύω ότι διακυβεύονται τόσο σημαντικά πράγματα που δεν μπορούμε να περιμένουμε πολύ περισσότερο για να εφαρμοστούν τα αποτελέσματα αυτής της ομάδας εργασίας. Αυτό θα έχει αντίκτυπο στις συνθήκες οργάνωσης της εποπτείας μεταξύ των ενδιαφερομένων, ήτοι των παραγωγών και των καταναλωτών ΟΣΕΚΑ. Συνεπώς, αυτό που χρειάζεται είναι να οριστούν τα θέματα εποπτείας σε αυτόν τον τομέα.
<P>
Τέλος, η τελευταία μου παρατήρηση αφορά τα θέματα του φορολογικού καθεστώτος. Ο εισηγητής τα ανέφερε και ο Επίτροπος δεσμεύτηκε. Πίσω από το ζήτημα του φορολογικού καθεστώτος είναι κρυμμένος ο προστατευτισμός, τον οποίο πρέπει να καταγγείλουμε, τον οποίο πρέπει να ξεπεράσουμε. Για να γίνει αυτό, η Επιτροπή πρέπει να αναλάβει πρωτοβουλίες ούτως ώστε το φορολογικό καθεστώς να επιτρέπει πραγματικά την ελεύθερη διακίνηση των προϊόντων ΟΣΕΚΑ, χωρίς καθόλου προστατευτισμό.
<SPEAKER ID="018" NAME="Margarita Starkevičiūt" AFFILIATION="ALDE">
(LT) Κι εγώ θα ήθελα να υπογραμμίσω πόσο εξαιρετική δουλειά έκανε ο εισηγητής μας και την ικανότητά του να βρίσκει έναν καλό συμβιβασμό. Εντούτοις, όπως και ορισμένοι άλλοι ομιλητές, κι εγώ διατηρώ μερικές αμφιβολίες. Αυτές οι αμφιβολίες αφορούν τη διάταξη ότι τα κράτη μέλη της ΕΕ θα πρέπει να καταρτίσουν όλα τα έγγραφα που συνδέονται με την επενδυτική δραστηριότητα, όπως ορίζεται στο έγγραφο, "σε μια γλώσσα ευρέως διαδεδομένη στο διεθνή χρηματοοικονομικό τομέα" πράγμα που σημαίνει στην αγγλική γλώσσα.
<P>
Υποστήριξα τη δημιουργία ευκαιριών οι επιχειρήσεις να μειώσουν τις δαπάνες, οι οποίες δεν θα ρυθμίζονται αναλυτικά, αλλά οι διαχειριστές αμοιβαίων κεφαλαίων με μία γλώσσα, εν προκειμένω την αγγλική, δεν πρέπει να έχουν προτεραιότητα και ανταγωνιστικό πλεονέκτημα. Επίσης, θα πρέπει να αποφύγουμε να δημιουργήσουμε νομική αβεβαιότητα.
<P>
Πώς μπορεί ο καταναλωτής να υπερασπιστεί τα δικαιώματά του εάν το έγγραφο δημιουργεί προϋποθέσεις για διφορούμενη ερμηνεία της ευθύνης της χρηματοοικονομικής δραστηριότητας; Τάσσομαι υπέρ του σαφούς ορισμού της ευθύνης της χρηματοοικονομικής δραστηριότητας και των συνθηκών ανταγωνισμού που ακολουθεί η επενδυτική δραστηριότητα.
<SPEAKER ID="019" NAME="Marek Aleksander Czarnecki" AFFILIATION="ALDE">
(PL) " βελτίωση της αποτελεσματικότητας των μηχανισμών λειτουργίας των ΟΣΕΚΑ θα πρέπει κατά τη γνώμη μου να αποτελεί προτεραιότητα των εργασιών του Κοινοβουλίου. Προκειμένου να αυξηθούν τα οφέλη και ο ανταγωνισμός στον ευρωπαϊκό κλάδο των αμοιβαίων κεφαλαίων, οι δαπάνες για τους επενδυτές θα πρέπει να περιοριστούν, εξασφαλίζοντάς τους ταυτόχρονα το ίδιο υψηλό επίπεδο προστασίας. Συμφωνώ με τον εισηγητή ότι το υπάρχον ενημερωτικό δελτίο θα πρέπει να αντικατασταθεί από ένα έγγραφο ελεύθερου περιεχομένου που θα περιλαμβάνει βασικές πληροφορίες για τους επενδυτές.
<P>
Είναι επίσης εξαιρετικά σημαντικό να συνεχιστούν οι εργασίες πάνω στην οδηγία στον τομέα της φορολόγησης των συγχωνεύσεων αμοιβαίων κεφαλαίων, προκειμένου να αρθούν οι όποιοι φορολογικοί φραγμοί. Επιπλέον, όπως και ο εισηγητής, υιοθετώ τη θέση ότι η χρήση στην πράξη του διαβατηρίου της εταιρείας διαχείρισης, το οποίο αποσκοπεί να δώσει στις εταιρείες διαχείρισης το δικαίωμα να προσφέρουν υπηρεσίες συλλογικής διαχείρισης χαρτοφυλακίου σε ολόκληρη την ΕΕ, θα μπορούσε να συμβάλλει στη δημιουργία μιας πραγματικά κοινής αγοράς για τον κλάδο των αμοιβαίων κεφαλαίων.
<SPEAKER ID="020" NAME="Charlie McCreevy">
Μέλος της Επιτροπής. - Κύριε Πρόεδρε, για μία ακόμη φορά εκφράζω την εκτίμηση και το θαυμασμό μου για την αποτελεσματική αντιμετώπιση του παρόντος φακέλου από το Κοινοβούλιο. Είναι αποτέλεσμα μιας εξαιρετικά ταχέως επιτευχθείσας συναίνεσης.
<P>
Όπως έχει ήδη αναφερθεί, δεν βρισκόμαστε ακόμα προ του κλεισίματος της αυλαίας - πολλά μένουν ακόμα να γίνουν στο Επίπεδο 2. Τα κράτη μέλη θα έχουν επίσης την αποστολή να ενσωματώσουν στο εθνικό τους δίκαιο αυτήν τη νέα δέσμη κανόνων - Επίπεδο 1 και Επίπεδο 2 - συνολικά πριν το καλοκαίρι του 2011. Θα πρέπει να εφαρμοστούν διακανονισμοί συνεργασίας μεταξύ των εθνικών εποπτικών αρχών. Αυτοί θα παίξουν καταλυτικό ρόλο στην ορθή λειτουργία του διαβατηρίου της εταιρείας διαχείρισης.
<P>
Μπορώ να σας διαβεβαιώσω ότι η Επιτροπή θα αναλάβει τις ευθύνες της προκειμένου να διευκολύνει αυτήν την πρόοδο και να θέσει σε λειτουργία αυτές τις εξαιρετικά απαραίτητες αλλαγές στον κλάδο των αμοιβαίων κεφαλαίων της ΕΕ.
<SPEAKER ID="021" NAME="Wolf Klinz" LANGUAGE="DE">
Κύριε Πρόεδρε, κατ' αρχήν, συμφωνώ με τον Επίτροπο ότι πράγματι η αυλαία δεν κλείνει εδώ. Τώρα θα πρέπει να ξεκινήσουμε την εφαρμογή κι ένας λόγος που θέσαμε σχετικά αυστηρές προθεσμίες για το Κοινοβούλιο και το Συμβούλιο είναι ότι θέλουμε να εξασφαλίσουμε ότι δεν θα χρειαστεί να περιμένουμε πολύ για την εφαρμογή. Πρέπει να κρατήσουμε γρήγορους ρυθμούς, γιατί βλέπουμε ότι οι αγορές αλλάζουν ταχύτατα κι αν μένουμε διαρκώς πίσω, δεν θα είμαστε σε θέση να πετύχουμε τους στόχους μας πλήρως ή και καθόλου.
<P>
" σημερινή συζήτηση έδειξε ότι έχουμε ευρεία υποστήριξη από όλα τα κόμματα για το συμβιβασμό τον οποίο διαπραγματευτήκαμε σε αυτό το Σώμα. Παραδέχομαι ότι η κυρία Lulling βλέπει τα πράγματα κάπως διαφορετικά από αυτήν την άποψη, αλλά είμαι πεπεισμένος ότι το μέλλον θα δείξει ότι η ανησυχία της ότι η θέση του Λουξεμβούργου ως ένα από τα πρωταγωνιστικά επενδυτικά κέντρα αμοιβαίων κεφαλαίων της Ευρώπης μπορεί να θιγεί θα αποδειχτεί αβάσιμη, και ότι, αντιθέτως, αυτή η νέα οδηγία ΟΣΕΚΑ θα μπορούσε επίσης να προσφέρει ευκαιρίες σε αυτό το χρηματοοικονομικό κέντρο.
<P>
" κυρία Berès έχει απόλυτο δίκιο: Το ζητούμενο είναι πράγματι να δημιουργηθεί επιτέλους μια πραγματική εσωτερική αγορά στον τομέα των επενδυτικών αμοιβαίων κεφαλαίων. Αυτός ο τομέας είναι ένα παράδειγμα του γεγονότος ότι, αν και μιλάμε για την εσωτερική αγορά, σε πολλές περιπτώσεις αυτή δεν υπάρχει ακόμα. Αυτό έχει κρίσιμη σημασία. Κανένας δεν αμφισβητεί ότι θα οδηγήσει σε ένα εντελώς νέο και πολύ φιλόδοξο επίπεδο συνεργασίας και μεταξύ των εποπτικών φορέων, αλλά πρέπει να το πετύχουμε πάση θυσία. Σε άλλους κλάδους, επίσης, οι εποπτικοί φορείς χρειάζεται να συνεργαστούν πιο στενά και πιο δημιουργικά μεταξύ τους και να εμπιστεύονται αλλήλους περισσότερο από ότι παλαιότερα. Εάν η οδηγία ΟΣΕΚΑ μπορεί να δώσει μια μικρή ώθηση για να το ενθαρρύνει αυτό, τότε κατά τη γνώμη μου αυτό είναι για το καλύτερο.
<P>
Τα μέτρα Επιπέδου 2 στα οποία αναφέρθηκε ο Επίτροπος είναι αναρίθμητα και πρέπει να αντιμετωπιστούν μέσα σε σύντομο διάστημα. Αυτό είναι αλήθεια, αλλά είναι προς το συμφέρον όλων μας να το εξασφαλίσουμε.
<P>
Αυτό, ωστόσο, δεν είναι το τέλος των πραγμάτων: Κι ο ίδιος ο κλάδος χρειάζεται να βάλει ένα λιθαράκι. " Επιτροπή, κι εμείς εδώ στο Κοινοβούλιο, επιλέξαμε σκόπιμα να μη θίξουμε το θέμα της επεξεργασίας των αμοιβαίων κεφαλαίων καθόλου, γιατί εργαζόμαστε υποθέτοντας ότι η βιομηχανία θα τηρήσει την υπόσχεσή της να αντιμετωπίσει αυτό το θέμα από μόνη της, χωρίς νομοθετική πίεση. Δουλεύει πάνω σε αυτό εδώ και αρκετό καιρό τώρα κι ακόμα δεν έχουμε να δείξουμε κάποιο απτό αποτέλεσμα. Ελπίζω ότι σύντομα θα μπορέσει να προτείνει κάτι, αλλιώς δεν θα έχουμε άλλη επιλογή παρά να λάβουμε περαιτέρω μέτρα στο άμεσο μέλλον.
<P>
Εν κατακλείδι, θα ήθελα να ευχαριστήσω όχι μόνο την Επιτροπή αλλά επίσης, και ιδιαίτερα, το Συμβούλιο για τη συνεργασία τους και για την ενεργό υποστήριξή τους. Είμαι επίσης ευγνώμων σε όλους τους εκπροσώπους των άλλων ομάδων, ιδιαίτερα στην κυρία Berès, την κυρία Gottardi, τον κύριο Gauzès κι επίσης την κυρία Lulling, η οποία όπως είδαμε και σήμερα, υπερασπίστηκε τα συμφέροντά της γενναία αλλά ήταν και πάλι απόλυτα πρόθυμη να κάνει συμβιβασμούς όπου ήταν δυνατόν. Σας ευχαριστώ πολύ.
<SPEAKER ID="022" NAME="Πρόεδρος">
" συζήτηση έληξε.
<P>
" ψηφοφορία θα πραγματοποιηθεί σύντομα.
<P>
(" συνεδρίαση διακόπτεται στις 09.40 και συνεχίζεται στις 10.00)

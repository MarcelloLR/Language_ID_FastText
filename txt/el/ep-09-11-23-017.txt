<CHAPTER ID="017">
Δίκτυα και υπηρεσίες ηλεκτρονικών επικοινωνιών (συζήτηση)
<SPEAKER ID="069" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Trautmann, εξ ονόματος της αντιπροσωπείας του Ευρωπαϊκού Κοινοβουλίου στην επιτροπή συνδιαλλαγής, σχετικά με το εγκριθέν από την επιτροπή συνδιαλλαγής κοινό σχέδιο οδηγίας του Ευρωπαϊκού Κοινοβουλίου και του Συμβουλίου που αφορά τροποποίηση της οδηγίας 2002/21/ΕΚ σχετικά με κοινό κανονιστικό πλαίσιο για δίκτυα και υπηρεσίες ηλεκτρονικών επικοινωνιών, της οδηγίας 2002/19/ΕΚ σχετικά με την πρόσβαση σε δίκτυα ηλεκτρονικών επικοινωνιών και συναφείς ευκολίες, καθώς και με τη διασύνδεσή τους, και της οδηγίας 2002/20/ΕΚ για την αδειοδότηση δικτύων και υπηρεσιών ηλεκτρονικών επικοινωνιών (03677/2009 - -.
<SPEAKER ID="070" NAME="Catherine Trautmann" LANGUAGE="FR">
Κύριε Πρόεδρε, κυρία Επίτροπε, κυρίες και κύριοι, βρισκόμαστε και πάλι στο Σώμα -για τελευταία όμως φορά- προκειμένου να συζητήσουμε τη δέσμη μέτρων για τις τηλεπικοινωνίες και, ειδικότερα, την έκθεσή μου σχετικά με τις οδηγίες για το "κανονιστικό πλαίσιο", την "πρόσβαση" και την "αδειοδότηση", η οποία αντιπροσωπεύει τον τελευταίο ακρογωνιαίο λίθο της διαδικασίας.
<P>
Με την ευκαιρία αυτή, θέλω να ευχαριστήσω τους συναδέλφους μου, ειδικότερα δε τους συνεισηγητές μου Pilar del Castillo και Malcolm Harbour, τον πρόεδρο της επιτροπής συνδιαλλαγής, κ. Vidal-Quadras, τον πρόεδρο της Επιτροπής Βιομηχανίας, Έρευνας και Ενέργειας, κ. Herbert Reul, και όλες τις υπηρεσίες του Ευρωπαϊκού Κοινοβουλίου που μετείχαν στη διαδικασία. Θέλω επίσης να ευχαριστήσω την κυρία Επίτροπο, για τη συμμετοχή και τη στήριξή της σε όλο αυτό το διάστημα, αλλά και τις υπηρεσίες που την συνεπικουρούν. Τέλος, χαιρετίζω τις προσπάθειες της σουηδικής Προεδρίας για την εξασφάλιση ενός ικανοποιητικού αποτελέσματος. Ας αποδώσουμε επίσης ειδικό φόρο τιμής στη μνήμη της Ulrika Barklund Larsson.
<P>
" αυριανή ψηφοφορία θα στείλει ένα πολύ θετικό μήνυμα σε όσους προσβλέπουν σε μια πιο δυναμική ευρωπαϊκή βιομηχανική πολιτική. Δεδομένου ότι η συμφωνία κατά τη δεύτερη ανάγνωση επί του 99% του κειμένου έχει διατηρηθεί, θα αναφέρω απλώς συνοπτικά τις πτυχές τις οποίες έχουμε ορίσει ως προτεραιότητές μας. Ειδικότερα, θελήσαμε να διατηρήσουμε τον αποτελεσματικό, διαρκή ανταγωνισμό, αλλά και να διασφαλίσουμε ότι ο ανταγωνισμός αυτός θα είναι χρήσιμος για την οικονομική και κοινωνική ανάπτυξη μέσω της πλήρους κάλυψης της ευρωπαϊκής επικράτειας όσον αφορά την πρόσβαση, το διαδίκτυο υψηλής ταχύτητας για όλους και για όλες τις περιφέρειες -περιλαμβανομένης της καλύτερης διαχείρισης του ραδιοφάσματος- και τα πλήρη δικαιώματα για τους καταναλωτές.
<P>
Αυτό θα απαιτήσει τη δημιουργία ενός συνεκτικού, λειτουργικού πλαισίου για όσους κληθούν να εφαρμόσουν αυτές τις οδηγίες, ήτοι τις ρυθμιστικές αρχές, τον Φορέα Ευρωπαϊκών Ρυθμιστικών Αρχών για τις "λεκτρονικές Επικοινωνίες (BEREC) και την Επιτροπή· την εγγύηση της ασφάλειας δικαίου· την ενθάρρυνση των επενδύσεων που απαιτούνται για την αναθέρμανση της οικονομίας μας και προκειμένου να καταστεί δυναμική η αγορά για τους παροχους, τους καταναλωτές και τους εργαζομένους τους· και, τέλος, την ανάπτυξη ποικίλων υπηρεσιών υψηλής ποιότητας που να είναι προσιτές στην πλειονότητα του πληθυσμού και να προσφέρονται σε εύλογες τιμές.
<P>
Είναι σημαντικό να παραμείνουμε εντός των ορίων της συμφωνίας και, δυστυχώς, οι πρόσφατες δηλώσεις ορισμένων κρατών μελών δημιουργούν αμφιβολίες για το αν θα τηρήσουν τελικώς τις δεσμεύσεις τους. Συμφωνώ με την ερμηνεία που δίνει η Επιτροπή στο αποτέλεσμα των διαπραγματεύσεών μας επί του άρθρου 19. Μάλιστα, η διατύπωση που επελέγη γι' αυτό το άρθρο συνδέεται άμεσα με τη συζήτηση σχετικά με τους μηχανισμούς των άρθρων 7 και 7α. Θα ήταν απογοητευτικό αν το Συμβούλιο, μέσω μη δεσμευτικών δηλώσεων, δημιουργούσε την εντύπωση ότι θέλει "και την πίτα ολόκληρη και τον σκύλο χορτάτο", αμφισβητώντας την ισόρροπη κατανομή των αρμοδιοτήτων μεταξύ των κρατών μελών, του BEREC και της Επιτροπής η οποία προέκυψε βάσει του τελικού συμβιβασμού.
<P>
Τέλος, φυσικά, το επίμαχο θέμα που μας οδήγησε στη διαδικασία συνδιαλλαγής: η τροπολογία 138. Θα ήθελα απλώς να επισημάνω ότι το αποτέλεσμα που επιτύχαμε ήταν το βέλτιστο που μπορούσε να εξασφαλίσει το Κοινοβούλιο σύμφωνα με τη διαθέσιμη νομική βάση: την εναρμόνιση της εσωτερικής αγοράς. Συνεπώς, το αποτέλεσμα αυτό δεν πρέπει να θεωρηθεί ασήμαντο, εφόσον προσφέρει σε όλους τους χρήστες ηλεκτρονικών επικοινωνιών αυστηρή προστασία της ιδιωτικής τους ζωής, του τεκμηρίου αθωότητας και της διαδικασίας αντιπαράθεσης, ανεξαρτήτως των μέτρων που λαμβάνονται εναντίον τους και προτού εγκριθεί οιαδήποτε κύρωση.
<P>
Με χαροποιεί επίσης ιδιαίτερα η προθυμία της Επιτροπής να αξιολογήσει την κατάσταση ως προς την ουδετερότητα του δικτύου στην Ευρώπη και να διαθέσει στο Κοινοβούλιο και το Συμβούλιο, πριν από το τέλος του έτους, τα αναγκαία μέσα βάσει του αποτελέσματος αυτών των παρατηρήσεων.
<P>
Εν κατακλείδι, καλώ συνεπώς όλους τους συναδέλφους να εξετάσουν το θέμα της μεταφοράς της δέσμης μέτρων. Γνωρίζω ήδη ότι το Κοινοβούλιο, για το οποίο η εν λόγω δέσμη μέτρων είναι πολύ σημαντική, θα φροντίσει ώστε η μεταφορά να γίνει βάσει των συμφωνιών που έχουν προηγηθεί. Κύριε Πρόεδρε, θα παρακολουθήσω τώρα με προσοχή τις παρεμβάσεις των συναδέλφων μου, προτού λάβω και πάλι τον λόγο στο τέλος της συζήτησης.
<SPEAKER ID="072" NAME="Viviane Reding" LANGUAGE="EN">
Κύριε Πρόεδρε, σήμερα ολοκληρώνεται μια πολύ μακρά, και πολύ συχνά τεταμένη, νομοθετική διαδικασία, και οι προσπάθειες τις οποίες κατέβαλαν όλες οι πλευρές που μετείχαν στις διαπραγματεύσεις έχουν προσφέρει αποτελέσματα τα οποία άξιζαν όλη αυτήν την αναμονή. Θα ήθελα να ευχαριστήσω τους εισηγητές, τους προέδρους των επιτροπών, τον πρόεδρο και τα μέλη της επιτροπής συνδιαλλαγής, καθώς και όλους τους βουλευτές του Ευρωπαϊκού Κοινοβουλίου που συνέβαλαν με την αφοσίωση και την εμπειρογνωμοσύνη τους σε αυτήν τη διαδικασία.
<P>
Εφόσον εγκριθεί η δέσμη μεταρρυθμίσεων στην παρούσα της μορφή, η Ένωση θα αποκτήσει ένα ρυθμιστικό πλαίσιο το οποίο θα ανταποκρίνεται στις προκλήσεις μιας ταχύτατα αναπτυσσόμενης ψηφιακής οικονομίας, βάσει δίκαιων τιμολογίων τα οποία θα παρέχουν σε όλους τη δυνατότητα πρόσβασης σε τηλεφωνικές και διαδικτυακές συνδέσεις, προετοιμάζοντας συγχρόνως το έδαφος για επενδύσεις σε δίκτυα υψηλών ταχυτήτων τα οποία θα προσφέρουν καινοτόμες υπηρεσίες υψηλής ποιότητας.
<P>
Αυτοί οι κανόνες, αυτές οι μεταρρυθμίσεις, θα τοποθετήσουν την Ευρωπαϊκή Ένωση στην παγκόσμια πρωτοπορία ως προς τη ρύθμιση των ηλεκτρονικών επικοινωνιών, όχι μόνον επειδή βελτιώνονται οι μηχανισμοί προώθησης μιας ανταγωνιστικής κοινής αγοράς, αλλά και επειδή τα δικαιώματα των πολιτών τοποθετούνται στο επίκεντρο της ρυθμιστικής πολιτικής.
<P>
" συμβιβαστική θέση που επιτεύχθηκε κατά τη διαδικασία συνδιαλλαγής κατοχυρώνει για πρώτη φορά στην ιστορία της κοινοτικής νομοθεσίας τα θεμελιώδη δικαιώματα των χρηστών του διαδικτύου έναντι μέτρων τα οποία ενδέχεται να περιορίζουν την πρόσβασή τους στο διαδίκτυο. Αυτή είναι μια πολύ σημαντική διάταξη για την ελευθερία στο διαδίκτυο. Καθιστά σαφές ότι στο διαδίκτυο, το οποίο αποκτά όλο και πιο κεντρικό ρόλο στην καθημερινότητά μας, πρέπει να ισχύουν οι ίδιες διασφαλίσεις των θεμελιωδών μας δικαιωμάτων που ισχύουν και σε άλλους τομείς δραστηριότητας. Πρότερη, δίκαιη διαδικασία, με εφαρμογή του τεκμηρίου της αθωότητας και του δικαιώματος προστασίας της ιδιωτικής ζωής, σε συνδυασμό με το δικαίωμα αποτελεσματικού και έγκαιρου δικαστικού ελέγχου: αυτοί είναι οι κανόνες που έχουν συμπεριληφθεί στη νέα δέσμη μεταρρυθμίσεων.
<P>
Συγχρόνως, η δέσμη μεταρρυθμίσεων κατοχυρώνει το όραμα για ένα ανοικτό και αμοιβαίο διαδίκτυο ως στόχο της ρυθμιστικής πολιτικής. " προσέγγιση της ΕΕ είναι πολύ ρεαλιστική. Παρεμπιπτόντως, έχει ήδη επιδοκιμαστεί σε άλλες ηπείρους ως σημαντικό πρότυπο διαμόρφωσης των μελλοντικών τάσεων.
<P>
" προστασία των καταναλωτών έναντι της απώλειας προσωπικών δεδομένων καθώς και της ανεπιθύμητης αλληλογραφίας έχει επίσης ενισχυθεί, ιδίως μέσω της απαίτησης να ενημερώνουν οι πάροχοι τους καταναλωτές σε περίπτωση παραβιάσεων των προσωπικών τους δεδομένων και μέσω της ενίσχυσης της αρχής της συναίνεσης του χρήστη όσον αφορά τη χρήση των "cookies". Μεταξύ των υπολοίπων σημαντικών πλεονεκτημάτων που προσφέρονται στους καταναλωτές περιλαμβάνεται και το δικαίωμα να αλλάζουν πάροχο υπηρεσιών κινητής ή σταθερής τηλεφωνίας εντός μίας εργάσιμης ημέρας διατηρώντας συγχρόνως τον προηγούμενο τηλεφωνικό τους αριθμό.
<P>
Χάρη στο Κοινοβούλιο, οι νέες διατάξεις για το ραδιοφάσμα θα οδηγήσουν σε μείωση των τιμών και θα ενθαρρύνουν τη δημιουργία νέων υπηρεσιών, συμβάλλοντας έτσι στη γεφύρωση του ψηφιακού χάσματος. Το Κοινοβούλιο θα διαδραματίσει καίριο ρόλο στον καθορισμό της στρατηγικής κατεύθυνσης της πολιτικής για το ραδιοφάσμα σε ευρωπαϊκό επίπεδο μέσω του νέου πολυετούς προγράμματος πολιτικής για το ραδιοφάσμα. Οι μεταρρυθμίσεις θα επιτρέψουν άλλωστε στους παρόχους να προβούν σε επενδύσεις στον τομέα των δικτύων νέας γενιάς. Θα ενισχύσουν τα κίνητρα για την πραγματοποίηση αποδοτικών επενδύσεων με σκοπό τη δημιουργία νέων υποδομών, λαμβάνοντας υπόψη τους επενδυτικούς κινδύνους και διασφαλίζοντας συγχρόνως τη διατήρηση του υγιούς ανταγωνισμού.
<P>
Σε επίπεδο θεσμικών οργάνων, ο φορέας ευρωπαϊκών ρυθμιστικών αρχών, ο περίφημος BEREC, προσφέρει τη δυνατότητα στις 27 εθνικές ρυθμιστικές αρχές να συμβάλουν στη λειτουργία της κοινής αγοράς κατά τρόπο διαφανέστερο και αποτελεσματικότερο. " βελτιωμένη εποπτεία των μέτρων νομικής αποκατάστασης από την Επιτροπή, με την υποστήριξη του BEREC, θα οδηγήσει στην εδραίωση της κοινής αγοράς μέσω της βελτίωσης της συνεκτικότητας και της ποιότητας κατά την εφαρμογή του πλαισίου ανά την Ευρώπη, και στη διασφάλιση ισότιμων όρων ανταγωνισμού μεταξύ των παρόχων.
<P>
Δεν πρέπει εξάλλου να λησμονούμε τη σημαντική συμφωνία που επιτεύχθηκε σχετικά με το άρθρο 19 της οδηγίας πλαισίου, το οποίο παρέχει στην Επιτροπή ενισχυμένες αρμοδιότητες συντονισμού οι οποίες καλύπτουν τις γενικές ρυθμιστικές προσεγγίσεις, μεταξύ άλλων και όσον αφορά τα μέτρα νομικής αποκατάστασης. " Επιτροπή αποκτά έτσι κεντρικό ρόλο, σε συνεργασία με τον BEREC, στην προσπάθεια διασφάλισης της συνεπούς εφαρμογής του κανονισμού για τις τηλεπικοινωνίες στην ενιαία αγορά, προς όφελος των πολιτών και των επιχειρήσεων.
<P>
Σας παρουσίασα ήδη τις δηλώσεις μου στην Ολομέλεια του Μαΐου, αναφέροντας ότι η Επιτροπή θα συμπληρώσει τις μεταρρυθμίσεις με τη διεξαγωγή ευρείας διαβούλευσης το προσεχές έτος σχετικά με το πεδίο εφαρμογής της μελλοντικής καθολικής υπηρεσίας, καθώς και την ευρύτερη εφαρμογή των αρχών που σχετίζονται με την κοινοποίηση της παραβίασης δεδομένων. Επιβεβαιώνω και σήμερα αυτές τις δεσμεύσεις, με τις αναγκαίες προσαρμογές, φυσικά, ενόψει του χρόνου που έχει μεσολαβήσει έκτοτε.
<P>
" Επιτροπή θα μεριμνήσει επίσης ώστε να διασφαλιστεί η αποτελεσματική εφαρμογή των νέων μέσων όπου αυτά κρίνονται αναγκαία. Ανέφερα ότι η Επιτροπή θα παρακολουθεί τον αντίκτυπο των εξελίξεων στις αγορές και την τεχνολογία στις ελευθερίες στο διαδίκτυο και θα εκθέσει τα πορίσματά της στο Ευρωπαϊκό Κοινοβούλιο και το Συμβούλιο πριν από τα τέλη του 2010 σχετικά με το κατά πόσον απαιτούνται περαιτέρω κατευθύνσεις. Επιπλέον, η Επιτροπή θα κάνει χρήση των υφιστάμενων αρμοδιοτήτων της βάσει του δικαίου περί ανταγωνισμού προκειμένου να αντιμετωπίσει όποιες πρακτικές στρέβλωσης του ανταγωνισμού τυχόν εμφανιστούν.
<P>
Φρονώ ότι η εμπιστοσύνη και η ασφάλεια δικαίου που δημιουργούν αυτές οι μεταρρυθμίσεις θα βοηθήσουν αποφασιστικά τον τομέα των ηλεκτρονικών επικοινωνιών να συμβάλει στην οικονομική ανάκαμψη της Ευρώπης. Συγχαίρω λοιπόν το Κοινοβούλιο για τη στήριξη που παρείχε στη δέσμη μέτρων, και απευθύνω έκκληση σε όλους τους βουλευτές να την υπερψηφίσουν.
<P>
(Χειροκροτήματα)
<SPEAKER ID="073" NAME="Pilar del Castillo Vera" LANGUAGE="ES">
Κύριε Πρόεδρε, κυρίες και κύριοι, επιτρέψτε μου καταρχάς να εκφράσω τις ευχαριστίες μου στους συναδέλφους μου βουλευτές και, στην προκειμένη περίπτωση, ιδίως στην εισηγήτρια κ. Trautmann, η οποία επιτέλεσε πραγματικά αξιολογότατο έργο. Έπρεπε να είστε παρόντες στη διαδικασία για να δείτε πόσα επιτεύχθηκαν σε αυτό το τελικό στάδιο, το οποίο οδήγησε στην επιτυχή ολοκλήρωση της διαδικασίας συνδιαλλαγής.
<P>
Θα έλεγα ότι επί του παρόντος βρισκόμαστε σε εξαιρετική θέση για να αντιμετωπίσουμε ένα μέλλον το οποίο είναι, κατά μία έννοια, επαναστατικό, ή θα έπρεπε να είναι επαναστατικό.
<P>
Διαθέτουμε επιτέλους -ή μάλλον θα αποκτήσουμε πολύ σύντομα- ένα ρυθμιστικό πλαίσιο το οποίο μας προσφέρει θαυμάσιες βάσεις ώστε να θέσουμε την ανάπτυξη του διαδικτύου, της ψηφιακής κοινωνίας και της ψηφιακής κοινωνίας στην πρώτη γραμμή των στόχων μας. Το πλαίσιο αυτό προσφέρει ικανοποιητική προστασία στους καταναλωτές, προάγει τα δικαιώματά τους και συγχρόνως παρέχει ασφάλεια στους επενδυτές.
<P>
Θεωρώ, ωστόσο, ότι είναι πολύ σημαντικό να στραφούμε τώρα με αποφασιστικότητα το μέλλον. Πρέπει να στρέψουμε αποφασιστικά το βλέμμα στην περίοδο μετά το 2010, έτσι ώστε να μπορέσουμε να επικεντρώσουμε όλες τις προσπάθειές μας στη διαμόρφωση μιας ψηφιακής στρατηγικής μετά το 2010. Οι κύριοι στόχοι αυτής της ψηφιακής στρατηγικής πρέπει να περιλαμβάνουν: την παροχή σε όλους, ως καταναλωτές και ως πολίτες, όλων των αναγκαίων δυνατοτήτων πρόσβασης και συμμετοχής μέσω του διαδικτύου και, φυσικά, την ανάπτυξη μιας εσωτερικής ψηφιακής αγοράς η οποία θα είναι ανοικτή και ανταγωνιστική.
<P>
Αυτός ο στόχος είναι επιβεβλημένος εάν επιθυμούμε η ευρωπαϊκή οικονομία να αποκτήσει τη θέση που δικαιωματικά της ανήκει στη σύγχρονη παγκόσμια κοινωνία.
<SPEAKER ID="074" NAME="Corinne Lepage" LANGUAGE="FR">
Κύριε Πρόεδρε, κυρία Επίτροπε, κυρίες και κύριοι, χάρηκα πολύ, κυρία Επίτροπε, όταν σας άκουσα να λέτε ότι η ελευθερία πρόσβασης στο διαδίκτυο πρέπει να είναι εγγυημένη όπως και κάθε άλλο θεμελιώδες δικαίωμα.
<P>
Γι' αυτό ακριβώς εμείς, τα μέλη του Ευρωπαϊκού Κοινοβουλίου, αγωνιστήκαμε όλο αυτό το διάστημα: για τη διασφάλιση του ιδίου επιπέδου εγγυήσεων, ήτοι της προηγούμενης δικαστικής διαδικασίας ενώπιον αμερόληπτης δικαστικής αρχής.
<P>
Δεν επιτύχαμε απολύτως τον στόχο μας, χάρη όμως στις προσπάθειες της εισηγήτριάς μας φαίνεται ότι εξασφαλίσαμε το βέλτιστο δυνατό αποτέλεσμα. Το αποτέλεσμα δεν είναι τέλειο. Δεν είναι τέλειο, διότι δημιουργεί τις προϋποθέσεις για διαφωνίες τις οποίες θα προτιμούσαμε να αποφύγουμε· και αν είχαμε διατυπώσει τη θέση μας με σαφήνεια όπως κάνω εγώ αυτήν τη στιγμή, δεν θα είχαν δημιουργηθεί διαφωνίες. Δυστυχώς, δεν μπορέσαμε να καταλήξουμε σε συναίνεση ως προς αυτό το θέμα.
<P>
Αυτό σημαίνει ότι θα χρειαστεί να επανέλθουμε στα θέματα της ελεύθερης πρόσβασης στο διαδίκτυο, της ουδετερότητας του δικτύου και του τρόπου με τον οποίο, σε μια ανοικτή κοινωνία όπως αυτή στην οποία ζούμε σήμερα, πρέπει να εξασφαλίζεται ορισμένο επίπεδο ελεύθερης πρόσβασης στη γνώση και την ενημέρωση. Όλα αυτά είναι πτυχές του ιδίου ζητήματος. Πραγματοποιήσαμε το πρώτο βήμα, αποκτήσαμε το θεμελιώδες, ζωτικό πρώτο κείμενο, και γι' αυτό, προσωπικά, θα υπερψηφίσω το κείμενο έστω και αν άλλοι ενδεχομένως διστάζουν να το πράξουν.
<P>
Παρ' όλα αυτά, θα χρειαστεί να προχωρήσουμε πολύ περισσότερο για να διασφαλίσουμε την ελευθερία της ανοικτής πρόσβασης στην επιστημονική γνώση, την έρευνα και όλα τα έργα του πνεύματος, λαμβάνοντας φυσικά υπόψη ότι πρέπει επίσης να προστατεύονται τα δικαιώματα πνευματικής ιδιοκτησίας στους τομείς της λογοτεχνίας, της τέχνης και της έρευνας. Τα επόμενα χρόνια, ωστόσο, είναι σχεδόν βέβαιο ότι θα απαιτηθούν περαιτέρω συμβιβασμοί.
<SPEAKER ID="075" NAME="Philippe Lamberts" LANGUAGE="FR">
Κύριε Πρόεδρε, κυρίες και κύριοι, μας ευχαριστεί ιδιαίτερα το γεγονός ότι οι ενέργειες του Ευρωπαϊκού Κοινοβουλίου επέτρεψαν στους χρήστες του διαδικτύου να απολαμβάνουν εγγυημένη, και τώρα πλέον ρητή, προστασία. Είναι αλήθεια ότι, αν το Κοινοβούλιο δεν είχε ψηφίσει δύο φορές υπέρ της περίφημης τροπολογίας 138, δεν θα βρισκόμαστε σήμερα σε αυτήν τη θέση. Είναι σαφές ότι το περιεχόμενο του σημερινού συμβιβαστικού κειμένου επιτεύχθηκε χάρη σε αυτή μας τη στάση.
<P>
Ωστόσο, όπως επεσήμανε η κ. Lepage, ο συμβιβασμός στον οποίο καταλήξαμε δεν είναι σε καμία περίπτωση τέλειος όσον αφορά την προστασία των δικαιωμάτων των χρηστών του διαδικτύου.
<P>
Εκτιμώ ότι επιτύχαμε όσα μας επέτρεπαν οι παρούσες συνθήκες, δεδομένης της συνταγματικής τάξης εντός της οποίας λειτουργεί σήμερα το Ευρωπαϊκό Κοινοβούλιο. Ως εκ τούτου, ο συμβιβασμός δημιουργεί τις προϋποθέσεις για την υιοθέτηση αυτής της δέσμης μέτρων για τις τηλεπικοινωνίες η οποία, κατά την εκτίμησή μας, συνιστά ουσιαστική πρόοδο σε σχέση με το σύστημα που κληρονομήσαμε από την εποχή των τηλεπικοινωνιακών μονοπωλίων - μια εποχή που, ευτυχώς, ανήκει στο παρελθόν.
<P>
" αυριανή ψηφοφορία, ωστόσο, είναι μόνον η αρχή. Και εδώ και στα εθνικά κοινοβούλια, θα παρακολουθούμε πάρα πολύ στενά τον τρόπο με τον οποίο θα μεταφερθεί ο συμβιβασμός που θα υιοθετηθεί αύριο στη νομοθεσία των κρατών μελών, καθότι γνωρίζουμε ότι ορισμένα κράτη μέλη της Ευρωπαϊκής Ένωσης είναι, για να χρησιμοποιήσουμε μια ήπια διατύπωση, ελαφρώς δύσκαμπτα όσον αφορά την εφαρμογή των δημοσίων ελευθεριών -ιδίως στον τομέα του Διαδικτύου- και δεν είμαι βέβαιος ότι θα αποφύγουν την παγίδα της απόκλισης από τις διατάξεις που θα υπερψηφίσουμε αύριο.
<P>
Τέλος, είναι καιρός να αποκτήσει η Ευρωπαϊκή Ένωση έναν πραγματικό χάρτη δικαιωμάτων των χρηστών του Διαδικτύου, ο οποίος θα κατοχυρώνει φυσικά το δικαίωμα πρόσβασης, το δικαίωμα προστασίας της ιδιωτικής ζωής, την ελευθερία έκφρασης, καθώς και την ουδετερότητα του δικτύου. Κατά τη γνώμη μας, μια απλή δήλωση σχετικά με την ουδετερότητα του δικτύου δεν είναι αρκετή.
<P>
Είναι επίσης αλήθεια ότι πρέπει να λάβουμε ιδιαίτερη μέριμνα για τα δικαιώματα των δημιουργών και των καλλιτεχνών, έτσι ώστε η διάδοση του έργου τους μέσω του Διαδικτύου να τους προσφέρει ενθάρρυνση. Αυτό όμως δεν πρέπει να οδηγήσει σε απαλλοτρίωση αυτού του εξαιρετικού εργαλείου προς όφελος ιδιωτικών συμφερόντων.
<SPEAKER ID="076" NAME="Malcolm Harbour" LANGUAGE="EN">
Κύριε Πρόεδρε, ως ένας από τους τρεις εισηγητές που συνεργαστήκαμε πολύ στενά κατά την επεξεργασία της συνολικής δέσμης μέτρων -και είναι σαφές ότι πρόκειται για δέσμη μέτρων- θέλω να εκφράσω τη θερμή επιδοκιμασία μου γι' αυτήν τη συμβιβαστική συμφωνία και να συγχαρώ επίσης την Catherine Trautmann, η οποία ηγήθηκε της διαπραγμάτευσης με πολύ μεγάλη επιδεξιότητα. Ο ευρύς χαρακτήρας του τελικού κειμένου και οι διασφαλίσεις που παρέχει όσον αφορά τα δικαιώματα των καταναλωτών είναι αποτέλεσμα των διαπραγματευτικών της ικανοτήτων.
<P>
Χαιρετίζω το γεγονός ότι όλες οι πολιτικές ομάδες που εκπροσωπήθηκαν στη συνδιαλλαγή υιοθέτησαν το κείμενο, και ότι μπορούμε επιτέλους να προσφέρουμε στο ευρύτερο κοινό τα οφέλη που παρέχει όλη αυτή η δέσμη με την αυριανή μας ψηφοφορία, καθότι έχουν περάσει μήνες αφότου αρχίσαμε να επεξεργαζόμαστε το θέμα. Το Συμβούλιο είχε ήδη αποδεχτεί, στις 26 Οκτωβρίου, την έκθεσή μου για την καθολική υπηρεσία και τα δικαιώματα των χρηστών, ορισμένες πτυχές της οποίας επεσήμανε ήδη η κ. Reding. Δεν θα επαναλάβω τα σχόλιά της, αλλά θα αρκεστώ να υπογραμμίσω ότι συνιστά σημαντική πρόοδο προς όφελος των καταναλωτών.
<P>
Θέλω να διατυπώσω μερικές παρατηρήσεις σχετικά με ορισμένα στοιχεία της έκθεσής μου, και κυρίως να υπογραμμίσω τις διαπραγματεύσεις μας με το Συμβούλιο -κύριε Πρόεδρε, δυστυχώς δεν σας δόθηκε η ευκαιρία να μιλήσετε, όμως συμμετείχατε πολύ ενεργά σε αυτήν τη διαδικασία- οι οποίες οδήγησαν σε σημαντική πρόοδο στον τομέα της παραβίασης των δεδομένων και κυρίως ως προς τα θέματα που σχετίζονται με τη χρήση των λεγόμενων "cookies" και το δικαίωμα των καταναλωτών να αρνούνται τη χρήση συσκευών οι οποίες ενδέχεται να συλλέγουν πληροφορίες για τους υπολογιστές τους.
<P>
Κυρία Επίτροπε, χαιρετίζουμε ιδιαίτερα τη δήλωση στην οποία προβήκατε ήδη όσον αφορά την παραβίαση δεδομένων, όμως οφείλω να πω ότι εξεπλάγην κάπως όταν μου διαβιβάστηκε μια δήλωση 13 κρατών μελών η οποία νομίζω ότι ερμηνεύει διαφορετικά τη συμφωνία την οποία είχαν συνυπογράψει στις 26 Οκτωβρίου. Ίσως να είναι σκόπιμο να σχολιάσετε στη συνέχεια αυτό το θέμα. Θέλω απλώς να επιβεβαιώσω την άποψη -και είμαι βέβαιος ότι θα συμφωνήσετε μαζί μου, κύριε Πρόεδρε- ότι τα όσα συμφωνήσαμε αποτελούν την αποδεκτή θέση. " Επιτροπή θα κληθεί τώρα να εφαρμόσει αυτήν τη θέση. Αν απαιτηθούν διευκρινίσεις, σε αυτές θα προβεί η ίδια η Επιτροπή. Αναμένουμε λοιπόν να εφαρμόσει αυτήν τη θέση και να προωθήσει το ταχύτερο δυνατόν τη σχετική διαδικασία, ιδίως στο πεδίο της ουδετερότητας του δικτύου, ως προς την οποία η δήλωσή σας έγινε δεκτή με μεγάλη ικανοποίηση, καθότι είναι ένα θέμα για το οποίο αγωνιστήκαμε πολύ σκληρά στην επιτροπή μου. Πρόκειται για ένα σημαντικό βήμα προόδου προς όφελος των καταναλωτών. Το χαιρετίζω λοιπόν θερμά εξ ονόματος της πολιτικής μου ομάδας και, ευελπιστώ, ολόκληρου του Κοινοβουλίου.
<SPEAKER ID="077" NAME="Eva-Britt Svensson" LANGUAGE="SV">
Κύριε Πρόεδρε, αύριο θα αποφασίσουμε σχετικά με τη δέσμη μέτρων για τις τηλεπικοινωνίες. Θέλω να ευχαριστήσω την κ. Trautmann και όλες και όλους τους συναδέλφους μου βουλευτές για τον αγώνα που έδωσαν υπέρ της ελευθερίας του διαδικτύου. Πρωτίστως, όμως, θέλω να ευχαριστήσω όλους εκείνους τους πολίτες οι οποίοι εκδήλωσαν τη βούλησή τους για το θέμα αυτό. Συμμετείχαν πολύ έντονα, και πολύ εύλογα άλλωστε, καθόσον το θέμα αφορά σε τελευταία ανάλυση την ελευθερία της έκφρασης καθώς και τα πολιτικά μας δικαιώματα και ελευθερίες. Χάρη στην αποφασιστική συμβολή των πολιτών μας, η προστασία των χρηστών του διαδικτύου έναντι παρακολουθήσεων και καταχρήσεων εξουσίας είναι καλύτερη από ό,τι αναμενόταν· κατά τη γνώμη μου όμως, και κατά τη γνώμη της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών, δεν είναι αρκετά ικανοποιητική.
<P>
Υπάρχουν τρεις λόγοι για τους οποίους θα καταψηφίσω αυτήν τη δέσμη μέτρων. Πρώτον, ο συμβιβασμός -τροπολογία 138- δεν προστατεύει επαρκώς τους πολίτες έναντι της ισχύος των αρχών και των παρόχων υπηρεσιών διαδικτύου. Αναφέρεται απλώς σε επανεξέταση πριν από τον αποκλεισμό - όχι σε δικαστική αναθεώρηση. Αυτή η διατύπωση μπορεί να επιτρέψει τη λήψη αυθαίρετων μέτρων. Το κείμενο αποτρέπει τον περιορισμό των δικαιωμάτων των τελικών χρηστών από τα κράτη μέλη, κάτι που είναι θετικό, όμως οι εταιρείες μπορούν να εφαρμόσουν περιορισμούς υπό την προϋπόθεση ότι θα το πράξουν στο πλαίσιο της σύμβασής τους με τον χρήστη.
<P>
Ο δεύτερος λόγος είναι ότι οι τροπολογίες μου σχετικά με τα διαδικτυακά δικαιώματα, με άλλα λόγια τις γνωστές τροπολογίες για τα δικαιώματα των πολιτών, δεν συμπεριλήφθηκαν στο συμβιβασμό. Κατ' αυτόν τον τρόπο, δημιουργούνται οι προϋποθέσεις για ένα δίκτυο στο οποίο δεν είναι δεδομένο ότι όλοι οι χρήστες θα έχουν πρόσβαση στο σύνολο του δικτύου και δεν θα υπάρχει το ίδιο επίπεδο πρόσβασης σε όλους τους ιστοτόπους. Νομίζω ότι έπρεπε να δηλώσουμε με απόλυτη σαφήνεια ότι δεν πρέπει να επιτραπεί ο προσανατολισμός του διαδικτύου σε μια τέτοια αδιέξοδη κατεύθυνση. Το τελικό αποτέλεσμα κινδυνεύει έτσι να μετατραπεί μάλλον σε συλλογή καλωδιακών τηλεοπτικών σταθμών αντί να αποτελεί ελεύθερο μέσο επικοινωνίας για όλους.
<P>
Ο τρίτος λόγος για τον οποίο θα καταψηφίσω το κείμενο είναι ότι η δέσμη μέτρων για τις τηλεπικοινωνίες εντάσσεται στο ρυθμιστικό πλαίσιο που διέπει τη λειτουργία της εσωτερικής αγοράς. Αυτό σημαίνει, ασφαλώς, ότι σε περίπτωση διαφωνίας η τελική απόφαση θα λαμβάνεται από το Δικαστήριο της Ευρωπαϊκής Ένωσης. " ελευθερία της έκφρασης δεν πρέπει να κρίνεται από το Δικαστήριο της Ευρωπαϊκής Ένωσης. Δεν είναι ικανοποιητική η μετριοπαθής προστασία των δικαιωμάτων των πολιτών· η προστασία πρέπει να είναι πλήρης.
<SPEAKER ID="078" NAME="Jaroslav Paška" LANGUAGE="SK">
Στο τέλος της ώρας των ψηφοφοριών στην Ολομέλεια της 6ης Μαΐου 2009, το Ευρωπαϊκό Κοινοβούλιο ενέκρινε σχέδιο οδηγίας το οποίο καθόριζε τους όρους και τις προϋποθέσεις της ηλεκτρονικής επικοινωνίας.
<P>
Ωστόσο, στην ίδια Ολομέλεια εγκρίθηκε επίσης μια πρόταση τροποποίησης την οποία το Συμβούλιο έκρινε δυσεφάρμοστη. Κατά συνέπεια, ακολούθησε διαδικασία συνδιαλλαγής η οποία διήρκεσε έως τις 29 Σεπτεμβρίου, με στόχο την εναρμόνιση των απόψεων του Συμβουλίου, της Επιτροπής και του Ευρωπαϊκού Κοινοβουλίου, έτσι ώστε να διασφαλισθεί η ορθή μεταφορά των απαιτήσεων του άρθρου 138 στην ισχύουσα ευρωπαϊκή νομοθεσία.
<P>
Επιθυμώ λοιπόν να εκφράσω την επιδοκιμασία μου για τις προσπάθειες της διαπραγματευτικής ομάδας του Ευρωπαϊκού Κοινοβουλίου, καθώς και για την επαγγελματική και εποικοδομητική στάση των εκπροσώπων του Συμβουλίου και της Επιτροπής, χάρη στους οποίους κατέστη δυνατή η επίτευξη συμφωνίας ως προς τη διατύπωση της επίμαχης διάταξης κατά τρόπο που να μεταφέρονται με αποδεκτό τρόπο οι ιδέες του αρχικού άρθρου 138 στη νέα οδηγία για τις τηλεπικοινωνίες. Είμαι πεπεισμένος ότι, μετά τη διαδικασία συνδιαλλαγής, η νέα οδηγία για τις τηλεπικοινωνίες είναι έτοιμη να εφαρμοστεί στον ευρωπαϊκό δημόσιο βίο.
<SPEAKER ID="079" NAME="Herbert Reul" AFFILIATION="PPE">
(DE) Κύριε Πρόεδρε, κυρία Επίτροπε, κυρίες και κύριοι, ο αγώνας υπήρξε σκληρός, περιλάμβανε δύο γύρους, αλλά άξιζε τελικά τον κόπο. Το Κοινοβούλιο μπορεί να είναι υπερήφανο για το αποτέλεσμα.
<P>
Θα ήθελα επίσης να εκφράσω τις ιδιαίτερες ευχαριστίες μου, εξ ονόματος της συναδέλφου μου κ. Niebler -η οποία, δυστυχώς, δεν μπόρεσε να παραστεί στη σημερινή συνεδρίαση- στους εισηγητές, την κ. del Castillo Vera, τον κ. Harbour και την κ. Trautmann, καθώς και σε όλους όσοι συνέβαλαν στην εξασφάλιση των αναγκαίων προϋποθέσεων για τη συναινετική συμφωνία. " διαδικασία υπήρξε πραγματικά δύσκολη, καθώς απαίτησε συχνά την καταβολή πολύ έντονων προσπαθειών από άτομα και πολιτικές ομάδες, στο τέλος όμως επιτεύχθηκε συμφωνία.
<P>
Ο τομέας των τηλεπικοινωνιών είναι ζωτικής σημασίας για την οικονομική ανάπτυξη, καθόσον προσφέρει σημαντική ώθηση στην απασχόληση. Μόνον το 2007, ο εν λόγω τομέας είχε κέρδη περίπου 300 δισεκατομμύρια ευρώ. Αυτό σημαίνει ότι ο τομέας θα διέπεται πλέον από νέο νομικό πλαίσιο, το οποίο θα έχει επιπλέον σημαντικό αντίκτυπο στην οικονομική ανάπτυξη της Ευρωπαϊκής Ένωσης.
<P>
" Ευρώπη αντιμετωπίζει σοβαρές προκλήσεις: αφορούν τις επενδύσεις σε ευρυζωνικά δίκτυα υψηλών επιδόσεων και στην επέκτασή τους. Ο επιχειρηματικός τομέας είναι έτοιμος να αναλάβει δράση, και εμείς από την πλευρά μας θέλουμε να τον διευκολύνουμε. " απόφαση που ελήφθη είναι πολύ σημαντική.
<P>
Τελευταίο, αλλά εξίσου σημαντικό, θέλουμε να καταστήσουμε πιο ευέλικτη την πολιτική ραδιοφάσματος, ενώ πρέπει να χρησιμοποιήσουμε τα ψηφιακά μερίσματα. Και σε αυτόν τον τομέα έχει εξασφαλιστεί μια σημαντική προϋπόθεση. Τέλος, πρέπει να καταβάλουμε συστηματικές προσπάθειες καθώς, στην αρχή, πολλοί από εμάς δεν ήμασταν εξοικειωμένοι με τα προβλήματα και δεν γνωρίζαμε με ποιον τρόπο έπρεπε να διαχειριστούμε το ζήτημα της ελευθερίας στο διαδίκτυο και πώς να ενισχύσουμε τα δικαιώματα των πολιτών σε αυτό.
<P>
Πλέον έχουμε διασφαλίσει την προστασία των πολιτών μας σε πολύ μεγαλύτερο βαθμό από ό,τι υπολογίζαμε στην αρχή της διαδικασίας, καθώς σημειώσαμε πρόοδο. Τα μέτρα που λαμβάνονται στα κράτη μέλη της ΕΕ όσον αφορά την πρόσβαση ή τη χρήση των υπηρεσιών ηλεκτρονικών δικτύων επικοινωνίας δεν πρέπει να παραβιάζουν με κανέναν τρόπο τα θεμελιώδη δικαιώματα. Οι όποιοι περιορισμοί πρέπει να επιβάλλονται μόνον εφόσον έχει προηγηθεί δίκαιη και ανεξάρτητη διαδικασία. Τα ενδιαφερόμενα άτομα πρέπει να έχουν δικαίωμα ακρόασης και προσβολής της απόφασης ενώπιον δικαστηρίου. Αυτή είναι μια τροποποίηση την οποία δεν μπορούσαμε να θεωρούμε δεδομένη στην αρχή της διαδικασίας. Όλοι συνέβαλαν σε αυτήν τη διαδικασία, και επομένως ευελπιστώ ότι θα μπορέσουν όλοι να υπερψηφίσουν τις προτάσεις. Σας ευχαριστώ πολύ.
<SPEAKER ID="080" NAME="Christian Engström" AFFILIATION="Verts/ALE">
(EN) Κύριε Πρόεδρε, εμείς, τα μέλη του σουηδικού Κόμματος των Πειρατών, στηρίζουμε τον συμβιβασμό που επιτεύχθηκε στο πλαίσιο της συνδιαλλαγής. Δεν είναι τέλειος και δεν περιλαμβάνει όλα αυτά που επιθυμούσαμε, όμως πιστεύουμε ότι αποτελεί θετικό βήμα προς τη σωστή κατεύθυνση.
<P>
Κανείς δεν πρέπει να αποκλείεται από τη χρήση του διαδικτύου χωρίς τουλάχιστον να έχει προηγηθεί μια δίκαιη και αμερόληπτη διαδικασία που να περιλαμβάνει το δικαίωμα σε προηγούμενη ακρόαση και να σέβεται την αρχή σύμφωνα με την οποία όλοι είναι αθώοι μέχρι αποδείξεως της ενοχής τους.
<P>
Ο συμβιβασμός αυτός στέλνει στα κράτη μέλη το ισχυρό μήνυμα ότι πρακτικές όπως ο γαλλικός νόμος HADOPI ή η μέθοδος Mandelson στο "νωμένο Βασίλειο είναι απαράδεκτες. Εναπόκειται πλέον στους ακτιβιστές που δρουν στην Γαλλία και το "νωμένο Βασίλειο να διασφαλίσουν τον σεβασμό της οδηγίας από τις κυβερνήσεις τους.
<P>
Για όσους όμως βρισκόμαστε εδώ στο Ευρωπαϊκό Κοινοβούλιο, αυτή είναι μόνο η αρχή. Χρειαζόμαστε, όπως ανέφεραν προηγούμενοι ομιλητές, έναν πραγματικό χάρτη δικαιωμάτων για το διαδίκτυο ο οποίος να καθιστά απολύτως σαφές ότι το διαδίκτυο είναι ένα σημαντικό τμήμα της κοινωνίας, στο οποίο πρέπει να γίνονται σεβαστές οι θεμελιώδεις πολιτικές μας ελευθερίες.
<P>
Αυτό περιλαμβάνει το δικαίωμα στην ελευθερία της ενημέρωσης και το δικαίωμα προστασίας της ιδιωτικής ζωής όπως ορίζεται στην Ευρωπαϊκή Σύμβαση Θεμελιωδών Δικαιωμάτων. Πρέπει να εξασφαλίσουμε την ουδετερότητα του δικτύου καθώς και μια πολιτική που να συμφωνεί με τις εκπληκτικές δυνατότητες που παρέχουν σε όλους μας το διαδίκτυο και οι νέες τεχνολογίες της πληροφορίας.
<P>
Στην Ευρώπη δίνεται η μοναδική ευκαιρία να αναλάβει ηγετικό ρόλο και να αποτελέσει παγκόσμιο υπόδειγμα για το ελεύθερο και ανοικτό διαδίκτυο. Πρέπει να αδράξουμε αυτήν την ευκαιρία. Οι ορίζοντες είναι ανοικτοί. Αυτός ο συμβιβασμός δεν είναι παρά ένα πρώτο βήμα, είναι όμως ένα βήμα προς τη σωστή κατεύθυνση. Ενθαρρύνω λοιπόν όλες και όλους τους συναδέλφους να ψηφίσουν "ναι".
<SPEAKER ID="081" NAME="Trevor Colman" AFFILIATION="EFD">
(EN) Κύριε Πρόεδρε, η προοπτική έγκρισης αυτού του μέτρου έχει προκαλέσει την οργή των χρηστών του διαδικτύου σε όλα τα κράτη μέλη. Εγείρει το φάσμα πρωτόγνωρων επιπέδων κρατικής παρακολούθησης, κρατικής παρέμβασης και εμπορικής εκμετάλλευσης και απειλεί να στερήσει από τους χρήστες του διαδικτύου ακόμη και την προστασία των δικαστηρίων.
<P>
Το Συμβούλιο έχει δηλώσει ότι η παρούσα συνέλευση υπερβαίνει τις αρμοδιότητές της προβλέποντας τη διατήρηση της προστασίας των δικαστηρίων. Ωστόσο, ανεξάρτητα από το αν αυτό αληθεύει ή όχι, δεν θα συνιστούσε ακόμα μεγαλύτερη υπέρβαση αρμοδιοτήτων μια διάταξη η οποία θα επέτρεπε σε κρατικούς αξιωματούχους να επιτηρούν και να κατασκοπεύουν τους χρήστες του διαδικτύου παραμένοντας συγχρόνως υπεράνω του νόμου;
<P>
Το παρόν Σώμα παρενέβαλε την τροπολογία 138 μεταξύ κυβερνητών και κυβερνωμένων προκειμένου να προστατέψει τους δεύτερους από σοβαρές αδικίες, για τις οποίες οι γραφειοκράτες είναι παραπάνω από ικανοί όταν είναι απαλλαγμένοι από τη δικαστική εποπτεία. Σύμφωνα με αξιόπιστες νομικές γνωμοδοτήσεις, η διαδικασία συνδιαλλαγής έχει υποβαθμίσει το πνεύμα και το γράμμα της τροπολογίας 138. Καλώ όλους τους βουλευτές να αποφασίσουν ότι, αν αυτό το Σώμα δεν μπορεί να παράσχει τις διασφαλίσεις που είναι εύλογο να συνοδεύουν αυτό το μέτρο, τότε δεν πρέπει να υιοθετήσει καν το μέτρο.
<SPEAKER ID="082" NAME="Gunnar Hökmark" AFFILIATION="PPE">
(SV) Κύριε Πρόεδρε, η προστασία των χρηστών του διαδικτύου αποτέλεσε το επίκεντρο της συζήτησης για τις τηλεπικοινωνίες. Την περασμένη άνοιξη, η κ. Svensson και άλλοι καταψήφισαν μια πρόταση η οποία προέβλεπε τη διενέργεια δικαστικού ελέγχου σε περιπτώσεις αποκλεισμού χρηστών. Τώρα καταλήξαμε σε μια διαφορετική λύση, η οποία προστατεύει τους χρήστες μέσω πολύ σαφών αναφορών στο ρυθμιστικό σύστημα που επιβάλλεται να διαθέτουν όλα τα κράτη μέλη. Είναι, νομίζω, σημαντικό να δηλώσουμε ότι η διαφορά εν προκειμένω δεν έγκειται στο κατά πόσον θέλουμε να προστατέψουμε ή όχι τους χρήστες, αλλά στο κατά πόσον σεβόμαστε ή όχι το δικαίωμα των κρατών μελών να καθορίζουν τα ίδια τα νομικά τους συστήματα.
<P>
Σε αυτό το πλαίσιο, είναι αξιοπρόσεκτο το γεγονός ότι μια από τις βουλευτές της Σουηδίας που τάσσεται με τη μεγαλύτερη έμφαση κατά της Ευρωπαϊκής Ένωσης και της συμμετοχής της Σουηδίας σε αυτήν, θέλει να την καταστήσει ακόμη πιο υπερεθνική περισσότερο από οποιονδήποτε άλλον σε αυτό το Σώμα, καθώς καλεί την Ευρωπαϊκή Ένωση να νομοθετήσει σχετικά με τον τρόπο οργάνωσης των νομικών συστημάτων των κρατών μελών. Πρόκειται για ένα πολύ σοβαρό βήμα, με το οποίο έχει διαφωνήσει η συντριπτική πλειονότητα του Σώματος, καθώς υποστηρίζουμε τη συμβιβαστική θέση στην οποία καταλήξαμε ήδη, και θεωρούμε ότι θα προσφέρει ικανοποιητική προστασία στους χρήστες. Υποστηρίζουμε άλλωστε αυτήν τη συμβιβαστική θέση επειδή διασφαλίζει ότι οι καταναλωτές και οι χρήστες του διαδικτύου στην Ευρώπη θα είναι πάντα ελεύθεροι να επιλέξουν μεταξύ διαφορετικών παρόχων και φορέων εκμετάλλευσης. " δυνατότητα αλλαγής φορέα εκμετάλλευσης όταν ο συγκεκριμένος φορέας παρέχει υπηρεσίες κακής ποιότητας προσφέρει στους καταναλωτές και τους πολίτες ένα όπλο που δεν διέθεταν στο παρελθόν. Κυρία Svensson, η κατάσταση έχει αλλάξει από την εποχή που τα μεγάλα μονοπώλια μπορούσαν να καθορίζουν το δικαίωμα των πολιτών να παρακολουθούν, να αποφασίζουν και να χρησιμοποιούν τις πληροφορίες. Πρόκειται για μια τεράστιας σημασίας αλλαγή την οποία η κ. Svensson, ίσως μάλιστα και άλλοι βουλευτές, δυστυχώς, θα καταψηφίσουν.
<P>
Ωστόσο, το κύριο ζήτημα -για το οποίο θα ήθελα επίσης να συγχαρώ την κ. Trautmann και την κυρία Επίτροπο- είναι ότι πλέον αντιμετωπίζουμε σοβαρά το ζήτημα του ραδιοφάσματος και διασφαλίζουμε ότι εμείς οι Ευρωπαίοι θα διαδραματίσουμε πρωταγωνιστικό ρόλο στη χρήση του ψηφιακού μερίσματος. Αυτό θα προσφέρει επιτυχία και ευκαιρίες στους ευρωπαίους πολίτες και θα επιτρέψει στην ευρωπαϊκή βιομηχανία να τοποθετηθεί στην πρώτη γραμμή της παγκόσμιας πρωτοπορίας. Κατά συνέπεια, εγώ και η συντριπτική πλειονότητα των βουλευτών του Σώματος στηρίζουμε την πρόταση επί της οποίας θα κληθούμε να ψηφίσουμε αύριο.
<SPEAKER ID="083" NAME="Eva Lichtenberger" AFFILIATION="Verts/ALE">
(DE) Κύριε Πρόεδρε, κυρίες και κύριοι, οι δύσκολες συζητήσεις που διεξήχθησαν στο πλαίσιο της διαδικασίας διαμεσολάβησης είχαν έναν κύριο, σημαντικό στόχο: την προστασία βασικών δικαιωμάτων και ελευθεριών στο διαδίκτυο και, πρωτίστως, τον σεβασμό των αρχών του κράτους δικαίου. Τα δικαιώματα αυτά δεν πρέπει να παραμεριστούν προς όφελος των ιδιαίτερων συμφερόντων των μεγάλων οικονομικών δυνάμεων που δραστηριοποιούνται στο διαδίκτυο και αγωνίζονται με νύχια και με δόντια για να προστατέψουν ένα παρωχημένο σύστημα πνευματικών δικαιωμάτων το οποίο δεν είναι προσαρμοσμένο στην ψηφιακή εποχή.
<P>
Χρειαζόμαστε ένα εντελώς νέο σύστημα προστασίας των δικαιωμάτων πνευματικής ιδιοκτησίας των δημιουργικών δυνάμεων στο διαδίκτυο, ένα σύστημα το οποίο πρέπει να αναπτύξουμε από κοινού. Ωστόσο, ως προς το θέμα της προστασίας των δικαιωμάτων των πολιτών, πρέπει να είμαστε συνεπείς, και αυτό περιλαμβάνει την παρακολούθηση της εφαρμογής στα κράτη μέλη. Άλλωστε, το Συμβούλιο ήταν το όργανο που δεν υποστήριξε την προστασία αυτών των δικαιωμάτων και θα προτιμούσε τον παραμερισμό τους. Πρέπει να μετάσχουμε σε αυτήν τη διελκυστίνδα συντασσόμενοι με την πλευρά της προστασίας των δικαιωμάτων των πολιτών, και πρέπει να επικρατήσουμε. Δεν πρέπει εφεξής να επιτρέψουμε σε κανένα κράτος μέλος να αρνηθεί να τηρήσει τις υποχρεώσεις που έχει αναλάβει.
<SPEAKER ID="084" NAME="Lambert van Nistelrooij" AFFILIATION="PPE">
(NL) Το Ευρωπαϊκό Κοινοβούλιο ορθώς έδωσε έμφαση σε μια σειρά ζητημάτων: στην εγγύηση της πρόσβασης, της ουδετερότητας του δικτύου και της βελτιωμένης εποπτείας.
<P>
" συνολική δέσμη μέτρων, στην παρούσα της μορφή, είναι άριστα ισορροπημένη. Από τη μια πλευρά, μας παρέχει πλέον τη δυνατότητα να εκμεταλλευόμαστε ευκαιρίες για καλύτερο ανταγωνισμό, για ανάπτυξη σε αυτόν τον τομέα, και επίσης, από οικονομική άποψη, να εκμεταλλευόμαστε ευκαιρίες για τη δημιουργία θέσεων απασχόλησης και την εξασφάλιση οικονομικών πλεονεκτημάτων. Από την άλλη πλευρά, προβλέπει πολύ ικανοποιητικές διατάξεις για την προστασία του καταναλωτή. Οι καταναλωτές για τους οποίους υπάρχουν υποψίες ότι έχουν διαπράξει κάποιο αδίκημα μπορούν να αποκλειστούν από την πρόσβαση στο διαδίκτυο μόνο μετά από απόφαση αρμόδιας δικαστικής αρχής, ενώ η διαδικασία που εφαρμόζεται πρέπει να είναι διαφανής. Προβλέπουμε επίσης διάταξη σχετικά την υποβολή εφέσεων, γεγονός που σημαίνει ότι διασφαλίζονται τα καθιερωμένα ανθρώπινα δικαιώματα, όπως άλλωστε είναι επιβεβλημένο.
<P>
Την περασμένη εβδομάδα πραγματοποιήθηκε μια σημαντική διάσκεψη για τη διακυβέρνηση του διαδικτύου υπό την αιγίδα του Ο"Ε, στην οποία μετείχε και αντιπροσωπεία του Ευρωπαϊκού Κοινοβουλίου. Από αυτήν προέκυψε ότι ο υπόλοιπος κόσμος περίμενε να δει με ποιον τρόπο θα ρυθμίσουμε εμείς αυτό το πεδίο. Σε πολλές χώρες και σε μεγάλες περιοχές του κόσμου οι κυβερνήσεις επιχειρούν να υπαγορεύσουν το περιεχόμενο που μπορεί να εμφανίζεται στο διαδίκτυο, καθώς και τις προϋποθέσεις υπό τις οποίες μπορεί να απαγορευθεί η πρόσβαση των πολιτών σε αυτό, ή και το αν θα τους επιτραπεί εξαρχής μια τέτοια πρόσβαση. Με αυτήν μας την απόφαση προσφέρουμε ένα παράδειγμα ορθού νομοθετικού πλαισίου και επιτυγχάνουμε την εξισορρόπηση των συμφερόντων της αγοράς και της προστασίας των πολιτών. Ιδίως οι μη κυβερνητικές οργανώσεις της κοινωνίας των πολιτών, σε ολόκληρο τον κόσμο, παρακολουθούν με προσοχή τον τρόπο ρύθμισης αυτού του ζητήματος στο πλαίσιο αυτής της δέσμης μέτρων.
<P>
Αυτό είχα την ευκαιρία να το διαπιστώσω από πρώτο χέρι την περασμένη εβδομάδα, και θα ήθελα να επισημάνω ότι η απόφαση την οποία θα λάβουμε διαμορφώνει, έστω και ελάχιστα, την παγκόσμια ιστορία των τηλεπικοινωνιών. Θα ήθελα να συγχαρώ την εισηγήτρια, κ. Trautmann, η οποία επιτέλεσε εξαιρετικό έργο ως προς τον καθορισμό των ορίων. Αυτό είναι το βασικό ζητούμενο της τέχνης των διαπραγματεύσεων. Ωστόσο, το Συμβούλιο αρχικά δεν ήταν διατεθειμένο να προχωρήσει τόσο πολύ.
<SPEAKER ID="085" NAME="Sandrine Bélier" AFFILIATION="Verts/ALE">
(FR) Κύριε Πρόεδρε, κυρίες και κύριοι, την 4η Νοεμβρίου, το Κοινοβούλιο έλαβε την εγγύηση του Συμβουλίου ότι κανένας περιορισμός της πρόσβασης στο διαδίκτυο δεν θα είναι δυνατός αν δεν τηρούνται ορισμένες προϋποθέσεις: προηγούμενη, δίκαιη και αμερόληπτη διαδικασία· εγγύηση της αρχής του τεκμηρίου αθωότητας και του σεβασμού της ιδιωτικής ζωής· και σεβασμός της Ευρωπαϊκής Σύμβασης των Δικαιωμάτων του Ανθρώπου. " συμφωνία αυτή αποτελεί ένα πρώτο βήμα για την καλύτερη προστασία των πολιτών, οι οποίοι βρίσκονται αντιμέτωποι με τις όλο και πιο έντονες προσπάθειες ορισμένων κρατών και ιδιωτικών φορέων εκμετάλλευσης να υποβαθμίσουν τις αρχές που διέπουν την ευέλικτη ανταπόκριση, την αποθήκευση δεδομένων και τον έλεγχο των ψηφιακών ανταλλαγών στο διαδίκτυο.
<P>
Αυτό, ωστόσο, δεν είναι αρκετό. " αποδοχή περιορισμών στις ψηφιακές ελευθερίες και η παραβίαση της ουδετερότητας του δικτύου είναι απαράδεκτες. Έρχονται σε αντίθεση με τη στρατηγική της Λισαβόνας και υπονομεύουν τα θεμελιώδη δικαιώματα και αξίες της Ένωσης. Ως το μόνο απευθείας εκλεγόμενο ευρωπαϊκό θεσμικό όργανο, και προκειμένου να προστατέψει τα συμφέροντα των πολιτών, το Κοινοβούλιο έχει τώρα το ηθικό και πολιτικό καθήκον να επιληφθεί του ζητήματος και να καθορίσει τα δικαιώματα και τις υποχρεώσεις των χρηστών του διαδικτύου, κατά τρόπο που να διασφαλίζεται η ψηφιακή τους ελευθερία και η πρόσβασή τους στη γνώση.
<P>
Θα υπερψηφίσουμε το κείμενο, αλλά θα φροντίσουμε επίσης ώστε το θέμα να προωθηθεί ακόμη περισσότερο αύριο.
<SPEAKER ID="086" NAME="Paul Rübig" AFFILIATION="PPE">
(DE) Κύριε Πρόεδρε, κυρία Επίτροπε, κυρίες και κύριοι, επιτρέψτε μου να ξεκινήσω αυτήν την παρέμβαση απευθύνοντας τις ειλικρινείς ευχαριστίες μου στην κυρία Επίτροπο. " νομοθεσία για τις τηλεπικοινωνίες που θεσπίστηκε την τελευταία πενταετία αποδεικνύει ότι η Ευρώπη σημειώνει πραγματική και συστηματική πρόοδο, χάρη στην αφοσίωση και την εμπειρογνωμοσύνη που μας επέτρεψαν να θεσπίσουμε επαρκή νομοθεσία. Σε αυτό το σημείο, θα ήθελα να ευχαριστήσω τους συναδέλφους μου και, πρωτίστως, τους εισηγητές.
<P>
Βλέπουμε να εμφανίζονται τεχνολογίες νέας γενιάς, όπως λόγου χάρη στο δίκτυο LTE τέταρτης γενιάς, στις οποίες, πρέπει να παρέχονται περιθώρια ανάπτυξης εντός της ευρωπαϊκής εσωτερικής αγοράς. Για να επιτευχθεί αυτό, πρέπει να χρησιμοποιήσουμε επίσης με συνετό τρόπο τα ψηφιακά μερίσματα, ενώ χρειαζόμαστε υπηρεσίες περιαγωγής δεδομένων που να ανταποκρίνονται στις ανάγκες της εσωτερικής αγοράς. Προβλέπω ότι έχουμε ακόμη πολύ δρόμο μπροστά μας σε αυτό το πεδίο. Το ζήτημα της ελευθερίας στο διαδίκτυο έχει συζητηθεί έντονα και πολύ εκτεταμένα. Ευχαριστώ όσες και όσους μετείχαν σε αυτόν τον διάλογο. Ωστόσο, πρέπει ακόμη να αναλάβουμε δράση για το ζήτημα των δικαιωμάτων πνευματικής ιδιοκτησίας, έτσι ώστε να μπορέσουμε να λάβουμε τα αναγκαία μέτρα κατά τη διάρκεια της προσεχούς κοινοβουλευτικής περιόδου.
<P>
Γι'αυτόν τον λόγο, προσβλέπω μεταξύ άλλων και στο έργο των εθνικών ρυθμιστικών φορέων, οι οποίοι έχουν πλέον αποκτήσει πρόσθετες αρμοδιότητες μέσω του BEREC. Είναι καθήκον τους να βοηθούν τις εθνικές τους βιομηχανίες και τους καταναλωτές της χώρας τους να ασκούν τα δικαιώματά τους στις υπόλοιπες 26 χώρες. Από αυτήν την άποψη, υπάρχει μεγάλη ανάγκη ανάληψης δράσης από τις εθνικές ρυθμιστικές αρχές, καθώς η απόφαση που λαμβάνουμε εδώ δεν είναι παρά η αρχή για μια μελλοντική επέκταση στο πεδίο της ψηφιακής επικοινωνίας στην Ευρώπη και πέρα από αυτήν, και ανάληψης ηγετικού ρόλου από την Ευρώπη σε αυτό το πεδίο σε παγκόσμιο επίπεδο.
<SPEAKER ID="087" NAME="Ioan Mircea Paşcu" AFFILIATION="S&amp;D">
(EN) Κύριε Πρόεδρε, επιτρέψτε μου να αλλάξω λίγο το κλίμα, και να επιστήσω την προσοχή σας σε ορισμένα δεδομένα της καθημερινής πραγματικότητας. Όταν πρέπει κανείς να σας ενημερώσει για σοβαρά περιστατικά, όπως για την παραβίαση του λογαριασμού ηλεκτρονικής αλληλογραφίας σας, αυτό μπορεί να γίνει μόνον με ηλεκτρονικό τρόπο. Δεν υπάρχει τρόπος να συνομιλήσετε με κάποιο φυσικό πρόσωπο και να πραγματοποιήσετε κανονικό διάλογο. Αν αντιμετωπίζετε κάποιο πρόβλημα και θέλετε να το αναφέρετε σε έναν πάροχο υπηρεσιών τηλεφωνίας και διαδικτύου, καταλήγετε να εμπλακείτε σε έναν λαβύρινθο μαγνητοφωνημένων μηνυμάτων που σας παραπέμπουν από τον έναν στον άλλον, μέχρις ότου η εταιρεία ικανοποιηθεί από τα χρήματα που σας έχει απομυζήσει, ακόμα και αν το πρόβλημα που θέλετε να αναφέρετε έχει προκληθεί λόγω δικού της σφάλματος.
<P>
Ως εκ τούτου, προτείνω στη νέα Επιτροπή να εξετάσει το θέμα και να εκπονήσει έναν κανονισμό που να υποχρεώνει τους παρόχους να απασχολούν φυσικό πρόσωπο, προκειμένου να απαντά στην αρχική κλήση του πελάτη. Έτσι, ο καταναλωτής θα βγει κερδισμένος από άποψη χρόνου, υγείας και χρημάτων, ενώ και ο ίδιος ο πάροχος θα αποκομίζει κάποιο, έστω και μικρότερο, κέρδος, συν την προσφορά μερικών ακόμη θέσεων εργασίας για τους ανέργους.
<P>
Εν κατακλείδι, κυρία Επίτροπε, θα ήθελα να επιστήσω την προσοχή σας σε ένα ακόμη δεδομένο της καθημερινής ζωής, συγκεκριμένα στον όγκο των προσωπικών δεδομένων που καλείται να παράσχει ο καταναλωτής προκειμένου να μεταφορτώσει δωρεάν ένα πρόγραμμα λογισμικού για προϊόντα που μπορούν να αγοραστούν απευθείας από το ράφι. Πού διοχετεύονται αυτές οι πληροφορίες, και ποιους σκοπούς εξυπηρετούν;
<SPEAKER ID="088" NAME="Axel Voss" AFFILIATION="PPE">
(DE) Κύριε Πρόεδρε, οι ζωές μας, και κυρίως οι ζωές των σημερινών νέων, περιστρέφονται σε μεγάλο βαθμό γύρω από το διαδίκτυο, ενώ τόσο η ψηφιακή επανάσταση όσο και η χρήση ηλεκτρονικών μέσων επικοινωνίας έχουν συμβάλει στην πρόοδο σε αυτό το πεδίο.
<P>
Κατά συνέπεια, πολλοί άνθρωποι αντιμετωπίζουν την εύκολη πρόσβαση στο διαδίκτυο, και τον πλούτο πληροφοριών που προσφέρει αυτό, ως αναγκαιότητα. Κατ' αυτήν την έννοια, δεν πρέπει να λησμονούμε επίσης τα άτομα τα οποία, μέχρι στιγμής, δεν διαθέτουν πρόσβαση στο διαδίκτυο. Γι' αυτό επικροτώ ιδιαίτερα τα μέτρα που έχουν ληφθεί μέχρι σήμερα, καθώς βρισκόμαστε πλέον στον σωστό δρόμο για την ανάπτυξη μεγαλύτερου ανταγωνισμού και για την περαιτέρω βελτίωση της πρόσβασης σε σημαντικές πληροφορίες. Είμαι βέβαιος ότι όλα όσα απομένει ακόμη να γίνουν θα μπορέσουν να επιτευχθούν στο μέλλον.
<SPEAKER ID="089" NAME="Seán Kelly" AFFILIATION="PPE">
(EN) Κύριε Πρόεδρε, είμαι ιδιαίτερα ικανοποιημένος από όσα άκουσα σήμερα σε αυτήν τη συζήτηση, και θα ήθελα να συγχαρώ την εισηγήτρια και την Επίτροπο για τον εναργή και συνοπτικό τρόπο με τον οποίο παρουσίασαν τα επιχειρήματά τους.
<P>
Προηγούμενοι ομιλητές επεσήμαναν τα κύρια ζητήματα: δικαιώματα των πολιτών, επενδύσεις, έλεγχοι, διαφάνεια, ολοκλήρωση της κοινής αγοράς, δημιουργία δίκαιων όρων ανταγωνισμού, λογοδοσία, ορθός ανταγωνισμός και προστασία του καταναλωτή. Όλα αυτά είναι πολύ σημαντικά. Ο κ. van Nistelrooij ανέφερε ότι η αποψινή μας συζήτηση έχει ιστορική σημασία για τις επικοινωνίες. Εκείνο που πρέπει να γίνει τώρα είναι να μεταφερθούν τα μέτρα αυτά στις εθνικές νομοθεσίες και να εφαρμοστούν όσο το δυνατόν πιο σύντομα, ενώ κεντρικό ρόλο θα διαδραματίσουν τρεις λέξεις: θα προσφερθεί ελεύθερη, δίκαιη και ταχεία πρόσβαση στο διαδίκτυο σε άτομα και επιχειρήσεις, είτε ζουν στο κέντρο της Ένωσης είτε στις πλέον απομακρυσμένες περιφέρειές της.
<P>
Έχουμε αρχίσει να γράφουμε ιστορία. Πρέπει τώρα να συνεχίσουμε στον ίδιο δρόμο και να εφαρμόσουμε τα μέτρα προς όφελος όλων των πολιτών. Συγχαρητήρια!
<SPEAKER ID="090" NAME="Sophia in 't Veld" AFFILIATION="ALDE">
(NL) Αυτή η δέσμη περιλαμβάνει πολλά θετικά στοιχεία, όμως περιλαμβάνει επίσης ορισμένες πτυχές οι οποίες μου προκαλούν ανησυχία. Μία από αυτές είναι, φυσικά, η διάταξη σχετικά με την εφαρμογή της αρχής των τριών παραπτωμάτων μετά τα οποία αποκλείεται ο χρήστης, η οποία μέχρι και σήμερα αδυνατώ να κατανοήσω για ποιον λόγο περιλαμβάνεται σε αυτήν τη δέσμη μέτρων για τις τηλεπικοινωνίες. Είναι εντελώς ξένο σώμα σε σχέση με τη δέσμη μέτρων. Δεν κατανοώ εξάλλου για ποιον λόγο η Ευρώπη πρέπει να δικαιολογήσει στα κράτη μέλη την εφαρμογή μιας τέτοιας διάταξης. Κατανοούν πολύ καλά από μόνα τους για ποιους λόγους εφαρμόζεται, και δεν χρειάζεται να τους το εξηγήσει η Ευρώπη. Κατά τη γνώμη μου, αυτό είναι ένα ακόμη παράδειγμα πολιτικού "ξεπλύματος".
<P>
Με απογοητεύει το γεγονός ότι το Κοινοβούλιο δεν επέδειξε καθόλου σθένος έναντι του Συμβουλίου, και δεν είπε στο Συμβούλιο: αυτό ψηφίσαμε, και αυτή είναι η θέση την οποία θα συνεχίσουμε να υπερασπιζόμαστε. Δεν έχω ακόμη κατασταλάξει στο τι θα ψηφίσω εν τέλει, διότι, όπως προανέφερα, η δέσμη περιλαμβάνει όντως πολλά θετικά στοιχεία. Συγχρόνως, όμως, νομίζω ότι η δέσμη μέτρων για τις τηλεπικοινωνίες ως σύνολο εξακολουθεί να αποτελεί ένα είδος παράταιρου μωσαϊκού, ότι δεν καλύπτει ικανοποιητικά τις τρέχουσες ανάγκες, καθώς και ότι πρέπει να διευκρινιστεί σε ποιους τομείς ισχύει και σε ποιους δεν ισχύει. Ως εκ τούτου, υποθέτω ότι δεν είναι παρά ένα πρώτο βήμα, όμως επιθυμώ περισσότερες εγγυήσεις και διαβεβαιώσεις ότι δεν πρόκειται να στηριχθούμε στη συγκεκριμένη δέσμη μέτρων για τις τηλεπικοινωνίες προκειμένου να λύσουμε το πρόβλημα στο οποίο στοχεύει πραγματικά η πολιτική των τριών παραπτωμάτων, αλλά ότι, απεναντίας, θα προσπαθήσουμε να στηρίξουμε τις παρεμβάσεις μας σε καλύτερες ρυθμίσεις, έτσι ώστε να επιβραβεύουμε και να προστατεύουμε τις διανοητικές, δημιουργικές και οικονομικές προσπάθειες.
<SPEAKER ID="091" NAME="Lena Kolarska-Bobińska" AFFILIATION="PPE">
(EN) Κύριε Πρόεδρε, η συζήτηση σχετικά με το άρθρο 138 και η συμβιβαστική θέση στην οποία καταλήξαμε καταδεικνύουν ότι τα μέλη του Ευρωπαϊκού Κοινοβουλίου ανταποκρίνονται στα αιτήματα της κοινής γνώμης και ενδιαφέρονται για τα συμφέροντα των πολιτών, καθώς και ότι το Κοινοβούλιο υπερασπίζεται την ελευθερία, σε συνδυασμό με τις αντιδράσεις των πολιτών.
<P>
Αυτό είναι ένα θαυμάσιο παράδειγμα, καθώς οι χρήστες του διαδικτύου παρακολούθησαν το έργο των βουλευτών του ΕΚ, τους απηύθυναν επιστολές και υιοθέτησαν μια θέση η οποία προασπίζει τα δικαιώματα και τις επιθυμίες τους. Πρέπει μάλιστα να χρησιμεύσει ως σημαντική περιπτωσιολογική μελέτη του έργου του Κοινοβουλίου.
<SPEAKER ID="092" NAME="Viviane Reding" LANGUAGE="EN">
Κύριε Πρόεδρε, νομίζω ότι μπορώ να συμφωνήσω με όσους υποστήριξαν ότι έχουμε να κάνουμε με μια περίπτωση εξαιρετικής συνεργασίας για τη θέσπιση ενός ικανοποιητικού νομοθετήματος. Κανένα νομοθέτημα δεν είναι τέλειο· το ίδιο ισχύει και για το κείμενο που συζητούμε, άλλωστε γνωρίζετε πόσο χρόνο χρειαζόμαστε για να θεσπίσουμε νέα νομοθεσία - με αποτέλεσμα, όταν καταλήξουμε σε συμφωνία, ο κόσμος να έχει ήδη προχωρήσει τόσο πολύ ώστε να είμαστε υποχρεωμένοι να ξεκινήσουμε από την αρχή. Γι' αυτό ακριβώς δηλώσαμε ότι η προστασία των δικαιωμάτων του ατόμου όσον αφορά την ουδετερότητα του δικτύου είναι το πρώτο βήμα· ένα άλλο βήμα που πρέπει να ακολουθήσει είναι η προσαρμογή του καθεστώτος προστασίας των δικαιωμάτων πνευματικής ιδιοκτησίας στον κόσμο του διαδικτύου. Επειδή δεν μπορούμε να περιμένουμε την ολοκλήρωση της μεταφοράς όλων αυτών των διατάξεων στο εθνικό δίκαιο, δήλωσα, εξ ονόματος της Επιτροπής, ότι η Ευρωπαϊκή Επιτροπή θα παρακολουθεί τον αντίκτυπο των εξελίξεων στην αγορά και τις τεχνολογικές εξελίξεις στην άσκηση των ελευθεριών στον χώρο του διαδικτύου και θα παρουσιάσει έκθεση στο Ευρωπαϊκό Κοινοβούλιο και το Συμβούλιο πριν από τα τέλη του 2010. Τότε θα μπορέσουμε, συνολικά, να διαπιστώσουμε αν πρέπει να λάβουμε νέα, συμπληρωματικά, μέτρα ή αν πρέπει να ασκήσουμε πίεση υπέρ της εφαρμογής των υφιστάμενων μέτρων, τα οποία αφορά η αυριανή ψηφοφορία, στο πλαίσιο της δράσης σε επίπεδο κρατών μελών.
<P>
Δύο συγκεκριμένες απαντήσεις για δύο συγκεκριμένα ζητήματα: πρώτον, όσον αφορά τη δήλωση σχετικά με το άρθρο 19 σε σχέση με τις διαδικασίες εναρμόνισης. Όπως και το ίδιο το Κοινοβούλιο, εκφράζω τη λύπη μου για το γεγονός ότι 16 κράτη μέλη έχουν δημοσιεύσει μια δήλωση με την οποία αμφισβητούν την έκταση των αρμοδιοτήτων της Επιτροπής, οι οποίες έχουν συμφωνηθεί μεταξύ του Κοινοβουλίου και του Συμβουλίου βάσει του τροποποιημένου άρθρου 19, και ειδικότερα την αρμοδιότητα της Επιτροπής σχετικά με τις ρυθμιστικές υποχρεώσεις που ενδέχεται να επιβληθούν από τις εθνικές ρυθμιστικές αρχές. Συνεπώς, επειδή είχαν προηγηθεί αυτές οι 16 δηλώσεις, η Επιτροπή προέβη επίσης σε δήλωση στην οποία επισημαίνει ότι, αν και δεν μπορεί να λάβει αποφάσεις δυνάμει του άρθρου που αφορά συγκεκριμένες κοινοποιήσεις από τις εθνικές ρυθμιστικές αρχές βάσει του άρθρου 7α, μπορεί να λάβει αποφάσεις σχετικά με γενικές ρυθμιστικές προσεγγίσεις οι οποίες αφορούν την επιβολή, τη διατήρηση, την τροποποίηση ή την απόσυρση τέτοιων υποχρεώσεων. Το Κοινοβούλιο έχει δίκιο: έχει συναφθεί ήδη μια συμφωνία, και δεν πρέπει να προσπαθούμε εκ των υστέρων να την τροποποιήσουμε με πλάγιους τρόπους.
<P>
Δεύτερον, το ζήτημα των "cookies". " Επιτροπή, όπως και ο κ. Harbour, εξεπλάγησαν από τη στάση ορισμένων κρατών μελών, τα οποία φάνηκε να αμφισβητούν το συμφωνηθέν κείμενο σχετικά με τα λεγόμενα "cookies". Θέλω να είμαι απολύτως σαφής: συμφωνήσαμε με το Κοινοβούλιο, και πιστεύουμε ότι το τελικό κείμενο είναι ξεκάθαρο. Πρώτον, πρέπει να προηγείται πλήρης και σαφής ενημέρωση των χρηστών βάσει της οποίας οι χρήστες πρέπει στη συνέχεια να παρέχουν τη συναίνεσή τους. Αυτό ακριβώς προβλέπεται, και τώρα πρέπει να εφαρμοστεί στα κράτη μέλη. Θεωρώ πολύ δυσάρεστο, αφού επιτευχθεί συμφωνία για όλες τις πτυχές, ορισμένοι να επιχειρούν στη συνέχεια ελιγμούς προκειμένου να μην τηρήσουν το 100% των συμφωνηθέντων· στην πολιτική ισχύει το "pacta sunt servanda". Έτσι βλέπω εγώ τα πράγματα. Γι' αυτό λοιπόν είμαι πολύ υπερήφανη για τον τρόπο λειτουργίας των ευρωπαϊκών θεσμικών οργάνων. Νομίζω ότι κατάφεραν να θεσπίσουν ένα ικανοποιητικό νομοθέτημα. Κατάφεραν επίσης να εξισορροπήσουν τα συμφέροντα των φορέων εκμετάλλευσης, τους οποίους αφορά η οικονομική πτυχή των κανόνων, με αυτά των χρηστών, όσον αφορά τα δικαιώματα των πολιτών, και αυτή ακριβώς η ισορροπία νομίζω ότι εκφράζει το πνεύμα της Ευρώπης: η Ευρώπη αφορά την οικονομία και την κοινωνία. Σε αυτό το κείμενο, καταφέραμε να συνδυάσουμε αρμονικά αυτές τις δύο πτυχές. Συγχαρητήρια σε όλους όσοι συνέβαλαν στην επίτευξη αυτού του στόχου.
<SPEAKER ID="093" NAME="Catherine Trautmann" LANGUAGE="FR">
Κύριε Πρόεδρε, επιτρέψτε μου να εκφράσω τις θερμές ευχαριστίες μου στους συναδέλφους που συμμετείχαν σε αυτήν τη συζήτηση, και να δηλώσω ότι κατέστησαν πραγματικά σαφές πόσο επικίνδυνο και δύσκολο ήταν το έργο μας για την ολοκλήρωση αυτής της δέσμης μέτρων για τις τηλεπικοινωνίες. Εν τέλει, καθυστέρησε λόγω μιας τροπολογίας την οποία είχαμε εγκρίνει επανειλημμένως και με μεγάλη πλειοψηφία στο Κοινοβούλιο, αλλά δεν είχε γίνει δεκτή από το Συμβούλιο.
<P>
Όπως και άλλοι ομιλητές, θεωρώ ότι η τρέχουσα συμφωνία αποτελεί μια βάση για περαιτέρω δράση, και όχι το τελικό αποτέλεσμα των προσπαθειών μας. Ως προς αυτό το θέμα, δεν σημειώσαμε την ίδια επιτυχία που σημειώθηκε σε άλλους τομείς. Στην απάντησή της, η κυρία Επίτροπος υπογράμμισε την ίδια ακριβώς θέση σχετικά με το άρθρο 19. Ήλπιζα ότι θα μπορούσαμε να προωθήσουμε πολύ περισσότερο την εφαρμογή μιας διαδικασίας οικονομικής διαιτησίας όσον αφορά τις ευρωπαϊκές ρυθμιστικές αρχές, βεβαίως όμως δεν μπορούμε να επιτύχουμε όλους τους στόχους μας μονομιάς.
<P>
Προσπαθήσαμε να είμαστε αποτελεσματικοί, δίκαιοι και ισορροπημένοι· θελήσαμε να δείξουμε ότι, αν και το διαδίκτυο και η ψηφιακή κοινωνία εξελίσσονται με βάση τη χρήση και την κινητικότητα, τα δικαιώματα των πολιτών δεν πρέπει ποτέ να υποβαθμίζονται, να γελοιοποιούνται ή να αγνοούνται.
<P>
Αυτή είναι η πρώτη φορά που ένα κείμενο αυτού του είδους περιλαμβάνει μια τέτοια αναφορά στο πρώτο του άρθρο, καθιστώντας την βασική αρχή και συνδέοντας το διαδίκτυο με την άσκηση των δικαιωμάτων και των θεμελιωδών ελευθεριών· εκτιμώ ότι αυτό είναι που κάνει ξεχωριστό το έργο μας όταν νομοθετούμε με το Συμβούλιο και καταρτίζουμε τα σχέδια κειμένων με την Επιτροπή.
<P>
Άλλωστε, θεωρούμε ότι η κοινωνία της πληροφορίας πρέπει να σέβεται τα δικαιώματα των πολιτών και συγχρόνως να λειτουργεί θετικά από οικονομική και κοινωνική άποψη, δημιουργώντας ένα νέο πεδίο έκφρασης του πολιτισμού μας. Γι' αυτό προσδοκούμε ότι η αγορά θα επιτρέψει την υλοποίηση αυτού του στόχου, ότι τα δικαιώματα των χρηστών θα προσδιοριστούν και θα διασφαλισθούν, αλλά και ότι θα καταστεί δυνατή αυτή η ευρεία πρόσβαση και συνδεσιμότητα για όλους. Ωστόσο, για τον ίδιο ακριβώς λόγο καλούμαστε τώρα να καταβάλουμε πολύ σημαντικές προσπάθειες στους τομείς των δικαιωμάτων πνευματικής ιδιοκτησίας, της ουδετερότητας του δικτύου και του ραδιοφάσματος. Το Ευρωπαϊκό Κοινοβούλιο θα παράσχει τη στήριξή του σε αυτές τις προσπάθειες.
<P>
Επιτρέψτε μου τέλος να εκφράσω την ιδιαίτερη ικανοποίηση που άντλησα από τη συνεργασία με τους συναδέλφους, καθώς και την ευχαρίστησή μου για το γεγονός ότι αυτή η συμβιβαστική θέση σέβεται την ψήφο την οποία με τόση θέρμη υποστηρίξαμε στο Σώμα.
<SPEAKER ID="094" NAME="Πρόεδρος">
Κυρίες και κύριοι συνάδελφοι, νομίζω ότι αντιλαμβάνεστε πόσο με στενοχωρεί που δεν μπόρεσα να συμμετάσχω σε αυτήν τη συζήτηση, γι' αυτό θα χρησιμοποιήσω απλώς τον θεσμικό μου ρόλο κατά τη λήξη της συζήτησης για να συγχαρώ θερμά την κ. Catherine Trautmann, την κ. Pilar del Castillo Vera και τον κ. Malcolm Harbour για το έργο που επιτέλεσαν· να ευχαριστήσω επίσης την Επιτροπή, και ιδίως την Επίτροπο Reding, για τη θαυμάσια συνεργασία της καθ' όλη τη διάρκεια αυτής της δύσκολης διαδικασίας· και να δηλώσω, τέλος, ότι θα μας ευχαριστούσε πραγματικά να φιλοξενήσουμε και το Συμβούλιο σε αυτήν τη σημαντική συζήτηση, καθώς θα μπορούσε ίσως να εξηγήσει καλύτερα από όλους εμάς αυτές τις απρόσμενες επιστολές που αναφέρθηκαν και αφορούν ορισμένες νομικές πτυχές της συζήτησης.
<P>
" συζήτηση έληξε.
<P>
" ψηφοφορία θα διεξαχθεί την Τρίτη 24 Νοεμβρίου 2009 στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="999" NAME="Ivo Belet  " LANGUAGE="NL">
Κύριε Πρόεδρε, επιτρέψτε μου να θίξω το ακανθώδες ζήτημα του συμβιβασμού σχετικά με το διαδίκτυο (με άλλα λόγια την "τροπολογία 138"). " ρυθμιστική δέσμη την οποία εκπονήσαμε προσφέρει τις βέλτιστες δυνατές εγγυήσεις σε όλους τους χρήστες του διαδικτύου: διασφαλίσαμε την προστασία της ιδιωτικής ζωής των χρηστών και την εφαρμογή της Ευρωπαϊκής Σύμβασης Ανθρωπίνων Δικαιωμάτων και, πάνω από όλα, ότι δεν θα διακόπτεται η σύνδεση κανενός με το διαδίκτυο χωρίς να προηγηθεί εξέταση και απόφαση σχετικά με τη συγκεκριμένη περίπτωση από ανεξάρτητο όργανο. Με πρακτικούς όρους, αυτό σημαίνει ότι οι παρεμβάσεις επιτρέπονται μόνον σε περιπτώσεις σοβαρών καταχρήσεων. Αυτή η νομική διάταξη ισχύει τόσο για τις αρχές όσο και για τους ίδιους τους παρόχους υπηρεσιών διαδικτύου. Εντούτοις, αυτή η ευρωπαϊκή νομοθεσία δεν εγγυάται την ελεύθερη πρόσβαση στο διαδίκτυο και επιβεβαιώνει εκ των πραγμάτων ότι το διαδίκτυο είναι υπηρεσία κοινής ωφέλειας, οπότε δεν επιτρέπεται να διακοπεί για κανέναν χρήστη αν δεν υφίσταται βάσιμος λόγος (κατά τον ίδιο τρόπο που δεν μπορεί να απαγορευθεί η πρόσβαση κανενός καταναλωτή στο φυσικό αέριο, το νερό ή τον ηλεκτρισμό). Το γεγονός ότι η συμβιβαστική αυτή θέση εγκρίθηκε ομοφώνως από όλες τις κοινοβουλευτικές αντιπροσωπείες αποδεικνύει ότι πρόκειται για σπουδαία συμφωνία, η οποία τοποθετεί τα δικαιώματα του καταναλωτή στο επίκεντρο της νέας δέσμης μέτρων για τις τηλεπικοινωνίες.
<SPEAKER ID="998" NAME="Tiziano Motti  " LANGUAGE="IT">
Έχουμε βάσιμους λόγους να αισθανόμαστε ικανοποίηση για το αποτέλεσμα που επιτεύχθηκε σήμερα σχετικά με τη δέσμη μέτρων για τις τηλεπικοινωνίες, καθόσον ενισχύει τα δικαιώματα των χρηστών του διαδικτύου και ενθαρρύνει τον ανταγωνισμό μεταξύ των εταιρειών τηλεφωνίας. Οι νέοι κανόνες εξασφαλίζουν περισσότερα δικαιώματα στους καταναλωτές, τη χωρίς όρους ελευθερία πρόσβασης στο διαδίκτυο και την προστασία των προσωπικών δεδομένων. Προσφέρουν ένα θαυμάσιο παράδειγμα του πώς το νομοθετικό μας έργο επηρεάζει την καθημερινή ζωή των πολιτών. Μάλιστα, το διαδίκτυο, για πρώτη φορά σε παγκόσμιο επίπεδο, συνδέεται τόσο άμεσα με την άσκηση ενός δικαιώματος και μιας θεμελιώδους ελευθερίας. Κατ' αυτόν τον τρόπο, θα λειτουργήσει συμπληρωματικά, θα διαμορφωθεί και θα εναρμονιστεί με άλλες θεμελιώδεις ελευθερίες οι οποίες υφίστανται ήδη και κατοχυρώνονται στο κείμενο της Συνθήκης: την ισότητα των φύλων, τον σεβασμό του γενετήσιου προσανατολισμού και των θρησκευτικών πεποιθήσεων, την προστασία των δικαιωμάτων του παιδιού, και την ελευθερία έκφρασης που συνάδει με την προστασία της ανθρώπινης αξιοπρέπειας. Εφεξής, κανένα μέτρο που να περιορίζει την πρόσβαση στο διαδίκτυο δεν θα μπορεί να εφαρμοστεί αν δεν έχει κριθεί "κατάλληλο, αναλογικό και αναγκαίο" σε μια δημοκρατική κοινωνία. Σήμερα, εκφράσαμε τη συμφωνία μας προς την απόλυτη ελευθερία του διαδικτύου, την προαγωγή μιας ψηφιακής κοινωνίας των πολιτών, την προώθηση των θεμελιωδών ελευθεριών και των βέλτιστων πρακτικών και τον εντοπισμό και την απομόνωση όλων εκείνων των ατόμων, κυρίως παιδόφιλων και δραστών σεξουαλικών αδικημάτων, τα οποία προσπαθούν να καταχραστούν αυτήν την απόλυτη ελευθερία.
<SPEAKER ID="997" NAME="Siiri Oviir  " LANGUAGE="ET">
Ο κύριος στόχος των τροποποιήσεων της οδηγίας πλαισίου για τα δίκτυα και τις υπηρεσίες ηλεκτρονικών επικοινωνιών είναι η ενίσχυση των δικαιωμάτων των χρηστών των υπηρεσιών τηλεφωνίας και διαδικτύου καθώς και η αύξηση του ανταγωνισμού μεταξύ των παρόχων τηλεπικοινωνιακών υπηρεσιών. Σήμερα, οι ηλεκτρονικές επικοινωνίες διέπονται από διατάξεις οι οποίες εγκρίθηκαν προ επταετίας. Έκτοτε, ο συγκεκριμένος τομέας έχει εξελιχθεί ριζικά. Ως δικηγόρος, εκτιμώ ότι το Κοινοβούλιο υπερέβη τις αρμοδιότητες που του παρέχει η Συνθήκη όταν προσέθεσε, την τελευταία στιγμή, μια πρόταση αλλαγών η οποία υποχρέωνε τις δημόσιες ρυθμιστικές αρχές να προάγουν τα συμφέροντα των πολιτών της Ευρωπαϊκής Ένωσης, υπαγορεύοντάς τους ότι δεν επιτρέπεται η επιβολή κανενός είδους περιορισμού των βασικών δικαιωμάτων και ελευθεριών του τελικού χρήστη χωρίς προηγούμενη απόφαση του Δικαστηρίου. Χαίρομαι διότι, μετά τις συζητήσεις στους κόλπους της επιτροπής συνδιαλλαγής, εξευρέθηκε καλύτερος τρόπος διασφάλισης της νομικής ορθότητας του κειμένου, αλλά και παροχής προστασίας σε όλους τους χρήστες με ταυτόχρονο σεβασμό της δικαιοδοσίας των κρατών μελών. " απόφαση μας επιτρέπει επιτέλους να εγκρίνουμε τις τροποποιήσεις στην οδηγία πλαίσιο για τα δίκτυα και τις υπηρεσίες ηλεκτρονικών επικοινωνιών.
<SPEAKER ID="096" NAME="Bernadette Vergnaud  " LANGUAGE="FR">
Χαίρομαι ιδιαίτερα που αυτή η μακρά και εξαιρετικά αμφιλεγόμενη προσπάθεια έχει φτάσει στο τέρμα της· καταδεικνύει τη σπουδαιότητα του τομέα των τηλεπικοινωνιών, όχι μόνον ως οικονομικού παράγοντα, αλλά και ως ζωτικού στοιχείου της σύγχρονης κοινωνίας. Οι πολίτες μας επικοινωνούν σε διασυνοριακό επίπεδο καθημερινά, και σκοπός μας ήταν να εγγυηθούμε την ποιότητα των υπηρεσιών διασφαλίζοντας συγχρόνως τον σεβασμό των θεμελιωδών δικαιωμάτων των χρηστών.
<P>
Συγχαίρω την κ. Trautmann και τη διαπραγματευτική ομάδα για τη συμβιβαστική θέση στην οποία κατέληξαν, η οποία καθιστά υποχρεωτική την εφαρμογή διαδικασίας αντιπαράθεσης προτού επιβληθεί οποιαδήποτε κύρωση κατά των χρηστών. Επιπλέον, η Επιτροπή δεσμεύτηκε να εγγυηθεί την ουδετερότητα του δικτύου και να καταπολεμήσει τις πρακτικές διακρίσεων και στρέβλωσης του ανταγωνισμού από παρόχους υπηρεσιών.
<P>
" συμφωνία αυτή σημαίνει ότι οι καταναλωτές θα ωφεληθούν από πολλές θετικές εξελίξεις, οι οποίες σε ορισμένες περιπτώσεις υπήρξαν αποτέλεσμα σκληρών διαπραγματεύσεων. Θέλω να αναφέρω ειδικότερα την εγγυημένη πρόσβαση και την τοπική προσαρμογή των κλήσεων προς τον αριθμό έκτακτης ανάγκης (112)· τη βελτιωμένη πρόσβαση των ατόμων με αναπηρίες· την καλύτερη ενημέρωση σχετικά με τις συμβάσεις και τα τιμολόγια· τις προειδοποιήσεις σε περιπτώσεις ασυνήθιστα έντονης χρήσης· τη θέσπιση μέγιστης περιόδου καθυστέρησης κατά τη μεταφορά του τηλεφωνικού αριθμού ενός πελάτη· καθώς και την ενημέρωση σε περιπτώσεις παραβιάσεων της ασφάλειας που αφορούν προσωπικά δεδομένα.

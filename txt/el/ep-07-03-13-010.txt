<CHAPTER ID="010">
Διορθώσεις και προθέσεις ψήφου
<SPEAKER ID="132" NAME="Avril Doyle" AFFILIATION="PPE-DE">
(EN) Κύριε Πρόεδρε, μιλώ εξ ονόματός μου και εξ ονόματος τουλάχιστον εκατό άλλων συναδέλφων που έχασαν τις δύο ψηφοφορίες με ονομαστική κλήση επί των δύο εκθέσεων Parish. Ήμασταν εδώ, αλλά, μέχρι να βγάλουμε τις κάρτες μας, δεν μπορούσαμε πλέον να καταγράψουμε τις ψήφους μας. Θα ήθελα η ψήφος μου να καταγραφεί ως "υπέρ" και για τις δύο ψηφοφορίες με ονομαστική κλήση επί των εκθέσεων Parish.
<P>
Σας ζητώ να λάβετε υπόψη ότι κυριολεκτικά πάνω από εκατό συνάδελφοι έχασαν αυτές τις δύο ψηφοφορίες, καθώς προγραμματίστηκαν να διεξαχθούν πρώτες σήμερα και δεν υπήρχαν άλλες ψηφοφορίες με ονομαστική κλήση. Δεν είναι συνήθης αυτός ο τρόπος συμπεριφοράς προς τους συναδέλφους. Δεν είναι δικό σας σφάλμα, κύριε Πρόεδρε: η ημερήσια διάταξη δεν καθορίστηκε από εσάς, αλλά ζητώ να ληφθεί αυτό υπόψη.
<SPEAKER ID="133" NAME="Anja Weisgerber" AFFILIATION="PPE-DE">
(DE) Κύριε Πρόεδρε, θα ήθελα να επιδοκιμάσω όσα είπε η κ. Doyle. Ήμουν επίσης παρούσα όλο το διάστημα, αλλά δεν είχα μαζί μου την κάρτα μου και θα ήθελα να καταγραφεί ότι κατά την ψηφοφορία με ονομαστική κλήση ψήφισα επίσης υπέρ.
<SPEAKER ID="134" NAME="Gérard Deprez" AFFILIATION="ALDE">
(FR) Κύριε Πρόεδρε, ήμουν παρών κατά την ώρα της ψηφοφορίας για τις εκθέσεις Parish. Υπερψήφισα και τις δύο εκθέσεις αλλά δυστυχώς λησμόνησα να εισαγάγω την κάρτα μου στο μικρό κουτί, επομένως, η ψήφος μου δεν καταχωρήθηκε· επιθυμώ να καταγραφεί αυτό στα πρακτικά.
<SPEAKER ID="135" NAME="Πρόεδρος">
Δεν θα κάνετε όλοι το ίδιο, ο ένας μετά τον άλλο. Θα γνωστοποιήσετε τη θέση σας στις υπηρεσίες της συνεδρίασης.
<SPEAKER ID="136" NAME="Marcin Libicki" AFFILIATION="UEN">
(PL) Κύριε Πρόεδρε, ονομάζομαι Marcin Libicki και θα ήθελα να πω εξ ονόματός μου και εξ ονόματος του κ. Kamiński ότι και οι δύο ψηφίσαμε υπέρ αλλά οι κάρτες μας δεν λειτούργησαν.
<SPEAKER ID="137" NAME="James Nicholson" AFFILIATION="PPE-DE">
(EN) Κύριε Πρόεδρε, ως πρόεδρος των Κοσμητόρων, μπορώ να πω ότι πολλοί βουλευτές έχουν ήδη μιλήσει μαζί μου γι' αυτό το θέμα. Ποτέ δεν προγραμματίζουμε ψηφοφορίες με ονομαστική κλήση κατά τα πρώτα δύο θέματα της ώρας των ψηφοφοριών διότι γνωρίζουμε ότι οι βουλευτές δεν έχουν καθίσει ακόμα στις θέσεις τους και πρέπει να βρουν τις κάρτες τους. Συνάντησα έναν Αντιπρόεδρο να κατεβαίνει τρέχοντας για να πάρει την κάρτα του, καθώς την είχε ξεχάσει. Νομίζω ότι οι υπηρεσίες του Κοινοβουλίου πρέπει πραγματικά να το εξετάσουν αυτό το θέμα και πιστεύω ότι πρέπει να θεωρήσουμε ότι, σήμερα, οι βουλευτές ήταν στις θέσεις τους διότι αυτό θα είναι καταστροφή για εμάς. Μας βλέπω να λαμβάνουμε εκατό αιτήματα στους Κοσμήτορες από βουλευτές που θα μας λένε ότι ήταν εδώ και ότι πράγματι ψήφισαν. Συνεπώς, θα το μεταβιβάσετε αυτό παρακαλώ στη Διάσκεψη των Προέδρων ή σε όποιον είναι αρμόδιος; Οι Κοσμήτορες δεν έχουν χρόνο να ασχολούνται με αυτό κάθε φορά που κάποιοι δεν παρίστανται και έχουμε μόνο δύο ψηφοφορίες με ονομαστική κλήση.
<SPEAKER ID="138" NAME="Πρόεδρος">
Το ζήτημα θα εγερθεί ενδεχομένως στο Προεδρείο ή στους Κοσμήτορες. Γεγονός παραμένει ότι οι ψηφοφορίες με ονομαστική κλήση σημειώνονται στους καταλόγους της ψηφοφορίας, που ο καθένας πρέπει να διαθέτει και να συμβουλεύεται προτού προσέλθει.
<SPEAKER ID="139" NAME="Jerzy Buzek" AFFILIATION="PPE-DE">
(PL) Θέλω απλώς να πω ότι προσυπογράφω όσα είπαν οι προηγούμενοι ομιλητές σχετικά με τη διαδικασία ψηφοφορίας και τον προγραμματισμό τόσο σημαντικών ψηφοφοριών στις οποίες η καταμέτρηση γίνεται με ηλεκτρονικό τρόπο στην αρχή των ψηφοφοριών. Προσυπογράφω όσα είπαν οι προηγούμενοι ομιλητές.
<SPEAKER ID="140" NAME="Πρόεδρος">
Αυτό το ζήτησε η ίδια σας η Ομάδα, κύριε Buzek.
<SPEAKER ID="141" NAME="Jacek Protasiewicz" AFFILIATION="PPE-DE">
(PL) Κύριε Πρόεδρε, όσον αφορά την έκθεση της κ. Sartori, ήθελα να επισημάνω ότι, όταν έγινε η ψηφοφορία επαλήθευσης επί της παραγράφου 20, το μηχάνημά μου δεν λειτούργησε και δεν μπόρεσα να καταψηφίσω το προτεινόμενο κείμενο.
<P>
Καθώς έχω τον λόγο, θα ήθελα να αδράξω αυτή την ευκαιρία για να επιβεβαιώσω όσα είπαν οι προηγούμενοι ομιλητές και επίσης να δηλώσω ότι, μολονότι δεν έγινε επίσημη ψηφοφορία, ψήφισα υπέρ των δύο εκθέσεων του κ. Parish. Το μηχάνημα δεν λειτούργησε ούτε σε αυτές τις περιπτώσεις, αν και ήταν η αρχή της ψηφοφορίας.
<P>
(" συνεδρίαση διακόπτεται στις 12.30 και επαναλαμβάνεται στις 15.05)

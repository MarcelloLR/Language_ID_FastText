<CHAPTER ID="004-05">
5. Η κατάσταση στη Γάζα (ψηφοφορία) 
<P>
- Πριν από την ψηφοφορία
<SPEAKER ID="080" NAME="José Ignacio Salafranca Sánchez-Neyra" AFFILIATION="PPE-DE">
(ES) - Κύριε Πρόεδρε, κατόπιν διαβούλευσης με τις πολιτικές ομάδες που υπογράφουν το κοινό ψήφισμα, επιθυμούμε να ζητήσουμε αλλαγή στη δομή της παραγράφου 3.
<P>
Δεν πρόκειται για προφορική τροπολογία, διότι δεν επιθυμούμε να προσθέσουμε ή να αφαιρέσουμε λέξεις. Απλά θέλουμε να διατηρήσουμε το κείμενο ως έχει, διαιρώντας το σε τρεις ξεχωριστές παραγράφους.
<P>
Για να αρθεί οιαδήποτε αμφιβολία, κύριε Πρόεδρε, το κείμενο θα έχει της εξής διατύπωση:
<P>
"3. Επαναλαμβάνει την έκκλησή του για άμεσο τερματισμό όλων των βιαιοτήτων×"
<P>
"4. καλεί το Ισραήλ να σταματήσει τις στρατιωτικές ενέργειες που προξενούν θανάτους και θέτουν σε κίνδυνο τους αμάχους, καθώς επίσης και τις εκτελέσεις χωρίς δίκη×"
<P>
"5. καλεί τη Χαμάς, μετά την παράνομη κατάληψη της εξουσίας στη Λωρίδα της Γάζας, να αποτρέψει την εκτόξευση πυραύλων από παλαιστινιακές ένοπλες ομάδες από τη Λωρίδα της Γάζας στα ισραηλινά εδάφη".
<P>
Έτσι δεν υπάρχει αλλαγή στη διατύπωση, κύριε Πρόεδρε. Δεν ζητούμε την προσθήκη ή την αφαίρεση λέξεων, αλλά απλώς να διαιρεθεί αυτή η παράγραφος σε αυτά τα τρία εδάφια.
<P>
(Το Σώμα εγκρίνει την πρόταση)

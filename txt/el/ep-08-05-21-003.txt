<CHAPTER ID="003">
Επιστημονικά δεδομένα για την αλλαγή του κλίματος: συμπεράσματα και συστάσεις για τη λήψη αποφάσεων (συζήτηση) 
<SPEAKER ID="008" NAME="Πρόεδρος">
" ημερήσια διάταξη προβλέπει τη συζήτηση της ενδιάμεσης έκθεσης του κ. Florenz σχετικά με τα επιστημονικά δεδομένα για την αλλαγή του κλίματος: συμπεράσματα και συστάσεις για τη λήψη αποφάσεων.
<SPEAKER ID="009" NAME="Karl-Heinz Florenz">
εισηγητής. - (DE) Κύριε Πρόεδρε, κύριε Επίτροπε, κύριε Προεδρεύων του Συμβουλίου, καλωσορίσατε στο Ευρωπαϊκό Κοινοβούλιο. Τι είναι αυτό που παρακίνησε την Ευρωπαϊκή Ένωση να συστήσει μια Προσωρινή Επιτροπή για την Αλλαγή του Κλίματος; Αυτή ήταν η ορθή προσέγγιση, να παρουσιαστεί δηλαδή μια συνολική εικόνα σχετικά με το πώς εμείς, η Ευρωπαϊκή Ένωση, έχουμε σκοπό να ασχοληθούμε με αυτό το ζήτημα. Αν θέλουμε να συμβάλουμε, σε διεθνές επίπεδο, στο να διασφαλιστεί ότι αυτό το ζήτημα θα παραμείνει επίκαιρο -όπως κάνει με επιτυχία ο Σταύρος Δήμας για την Επιτροπή- ως Ευρωπαϊκή Ένωση, ως Κοινοβούλιο, πρέπει να δηλώσουμε ποια είναι η δική μας αντίληψη· με άλλα λόγια πρέπει να δηλώσουμε ποιο είναι το επισκεπτήριό μας για αυτό το ζήτημα. Τέλος, πρέπει η Ευρώπη να καταδείξει πώς αντιμετωπίζουμε αυτό το ζήτημα και ποια προσέγγιση υιοθετούμε προκειμένου να ενθαρρύνουμε άλλες χώρες και ηπείρους να κινηθούν μαζί μας στην ίδια κατεύθυνση. Αυτός είναι ο λόγος που επιβάλλεται να αρχίσουμε με την επιστημονική πτυχή αυτού του ζητήματος και αυτό ακριβώς συζητούμε σήμερα.
<P>
" εστίαση σε αυτή την πτυχή δεν πρόκειται ποτέ να οδηγήσει στη σύνταξη μιας ελκυστικής έκθεσης επειδή απλώς πραγματεύεται την κρατούσα κατάσταση. Δεν πρόκειται για μια αθέμιτη συναλλαγή: παραχωρούμε κάτι εδώ, εισπράττουμε κάτι αλλού. Πρέπει να επικεντρώσουμε την προσοχή μας στα γεγονότα. Συγκεντρώσαμε αυτά τα γεγονότα σε πολλές θεματικές στρατηγικές, κατά τη διάρκεια των οποίων προσκαλέσαμε στις Βρυξέλλες και το Στρασβούργο δύο κατόχους βραβείων Νόμπελ. Κύριε Πρόεδρε, οργανώσατε μια εξαιρετική εκδήλωση και εκφωνήσατε έναν πολύ σημαντικό λόγο για την αλλαγή του κλίματος, ο οποίος υπήρξε ιδιαίτερα ικανοποιητικός από τη δική μου σκοπιά και με ενθάρρυνε να συνεχίσω τις προσπάθειές μου με ακόμη περισσότερο ζήλο.
<P>
Έχουμε ακούσει τις απόψεις πολλών εμπειρογνωμόνων από διεθνείς φορείς σε ολόκληρο τον κόσμο, υπό την εξαιρετική προεδρία του καλού μου φίλου Guido Sacconi ο οποίος χειρίστηκε πολύ καλά τα θέματα. Μπορέσαμε επίσης να προσκαλέσουμε ορισμένους επικριτές αν και, δυστυχώς, δεν προσήλθαν όλοι, επειδή δεν επιθυμούν οι επικρίσεις τους να υπόκεινται σε διεθνή εξέταση. " διατύπωση γραπτών επικρίσεων χωρίς να υπάρχει η προθυμία να υποβάλλονται σε επίσημο έλεγχο δεν μπορεί να θεωρηθεί ηρωική συμπεριφορά. Θα αισθανόμουν ικανοποίηση για την παρουσία τουλάχιστον ενός ή δύο επικριτών που θα δέχονταν να αντιμετωπίσουν μια συζήτηση σε διεθνές επίπεδο.
<P>
Διαβάσαμε πολλά εξαιρετικά έγγραφα. " Διακυβερνητική Ομάδα για την Αλλαγή του Κλίματος (IPCC) συμμετείχε και επιπλέον ζητήσαμε τη γνώμη του Οργανισμού Επισιτισμού και Γεωργίας, του Προγράμματος του Ο"Ε για το Περιβάλλον, της διάσκεψης για το κλίμα της Ομοσπονδιακής Δημοκρατίας της Γερμανίας και πολλών άλλων, με αποτέλεσμα να έχουμε τώρα τα γεγονότα ενώπιον μας. Αυτό το έγγραφο δεν ασκεί πολεμική, όπως ορισμένοι φίλοι μου κατά καιρούς ισχυρίστηκαν· είναι μια συνοπτική έκθεση που θα χρησιμοποιηθεί ως βάση για να καθορίσουμε πώς θα πρέπει να προχωρήσουμε στο μέλλον. Από τα επιχειρήματα συνάγεται σαφώς ότι υφίσταται επιστημονική συναίνεση με την οποία μπορούμε τώρα να συνεχίσουμε το έργο μας. Υπάρχει συναίνεση όσον αφορά το πώς να αξιολογήσουμε τις ανθρωπογενείς επιπτώσεις· αυτό καλύπτεται στο άρθρο 3. Διαθέτουμε επαρκείς πληροφορίες ώστε να δηλώσουμε ότι ο στόχος που συνίσταται στον περιορισμό της αύξησης της μέσης θερμοκρασίας του πλανήτη σε επίπεδα όχι υψηλότερα από 2°C πάνω από τα προβιομηχανικά επίπεδα στο μέλλον είναι σημαντικός.
<P>
Τι πρέπει, επομένως, να πράξουμε στο μέλλον; Στην Ευρώπη, πρέπει να συγκεντρώσουμε την ενεργητικότητά μας για μια νέα τρίτη βιομηχανική επανάσταση με βάση τους τρεις πυλώνες της βιωσιμότητας, δηλαδή την βιωσιμότητα των προϊόντων, την κοινωνική διάσταση και, φυσικά, την οικονομική διάσταση. Αυτό δεν είναι δυσβάστακτο φορτίο αλλά εξαιρετική ευκαιρία την οποία πρέπει να αναγάγουμε περαιτέρω σε όραμά μας.
<P>
Ένα είναι βέβαιο: η συζήτηση για την αλλαγή του κλίματος είναι ένα έλασσον μέρος του προβλήματός μας. Πρέπει να αρχίσουμε να συζητούμε για τη βιωσιμότητα. Είναι γεγονός ότι σε 500 μόλις χρόνια, σπαταλούμε ενέργεια που χρειάστηκαν εκατομμύρια χρόνια για να δημιουργηθεί, και δεν διαθέτουμε καμιά απολύτως απάντηση στο ερώτημα πώς τα παιδιά μας, και τα παιδιά των παιδιών μας, θα μπορέσουν να σχηματίσουν τις δικές τους πηγές ενέργειας στο μέλλον.
<P>
Αυτή εδώ είναι η μεγάλη ευκαιρία. Χρειάζεται να έχουμε το σθένος να είμαστε δημιουργικοί. " Λίθινη Εποχή δεν έληξε επειδή δεν υπήρχαν πλέον λίθοι διαθέσιμοι. Επιτρέψτε μου να σας πω ότι η Λίθινη Εποχή έληξε, ευτυχώς, επειδή εμείς οι πολιτικοί είχαμε σθένος: σθένος να αδράξουμε το μέλλον, σθένος για τα παιδιά μας και σθένος για αυτόν τον πλανήτη που είναι δικός μας.
<P>
(Χειροκροτήματα)
<SPEAKER ID="010" NAME="Πρόεδρος">
Ευχαριστώ πολύ, κύριε Florenz, καθώς και για τα καλά σας λόγια για τον Πρόεδρο. Αποτελεί μάλλον εξαίρεση, και όχι τον κανόνα, να εκφράζονται τέτοια ευγενικά αισθήματα. Καθώς ο ρόλος μου εδώ συνίσταται στο να είμαι αντικειμενικός και ουδέτερος, θα αποφύγω να επισημάνω ότι ελάχιστα εγκώμια διατυπώνονται, ιδιαίτερα εκ μέρους της πολιτικής οικογένειας στην οποία κάποιος ανήκει. Επομένως αυτό που συνέβη σήμερα το πρωί ήταν βαρυσήμαντο!
<SPEAKER ID="011" NAME="Janez Podobnik">
Προεδρεύων του Συμβουλίου. - (SL) Κύριε Πρόεδρε, κύριε Florenz, κυρίες και κύριοι, αποδεικνύεται τώρα ότι ο άνθρωπος έχει μερίδιο ευθύνης για τις μεγάλες αλλαγές στο κλιματικό σύστημα και ότι αυτές οι αλλαγές είχαν ήδη αρνητικές συνέπειες στη φύση και την ανθρώπινη κοινωνία. Είναι επίσης βέβαιο ότι αν δεν δράσουμε γρήγορα και δεν μειώσουμε σημαντικά τις εκπομπές των αερίων θερμοκηπίου κατά τη διάρκεια αυτού του αιώνα, η θερμοκρασία του πλανήτη θα εξακολουθήσει να αυξάνεται, γεγονός που θα οδηγήσει σε γενικευμένες ζημίες και διαταραχές.
<P>
" Τέταρτη Έκθεση Αξιολόγησης της Διακυβερνητικής Ομάδας για την Αλλαγή του Κλίματος (IPCC) που δημοσιεύτηκε στην Ισπανία τον Νοέμβριο του 2007, αποτελεί την πληρέστερη και περισσότερο αξιόπιστη επιστημονική αξιολόγηση της αλλαγής του κλίματος έως τώρα. Στην έκθεση αναφέρεται ότι αναμφίβολα αυξάνεται η θερμοκρασία του κλιματικού συστήματος και ότι η αύξηση της μέσης θερμοκρασίας του πλανήτη τα τελευταία πενήντα χρόνια προκλήθηκε πιθανότατα από την ανθρωπογενή συγκέντρωση αερίων του θερμοκηπίου.
<P>
Οι εκθέσεις αξιολόγησης για αυτή την κατάσταση που έχει δημοσιεύσει η IPCC από το 1990 μέχρι σήμερα καταδεικνύουν ότι η επιστήμη για την αλλαγή του κλίματος και τις σχετικές συνέπειες έχει προοδεύσει σημαντικά τα λίγα τελευταία χρόνια. Αυτό μπορεί να αποδοθεί σε ορισμένους παράγοντες: τις συνεχώς αυξανόμενες αποδείξεις για τη γνωστή αλλαγή του κλίματος, τις μεγάλες προσπάθειες των επιστημόνων και τη βελτιωμένη διάδοση των επιστημονικών ανακαλύψεων.
<P>
Όπως αναφέρεται στην ενδιάμεση έκθεση του κ. Florenz όπου κατά την άποψή μας προβάλλονται ορισμένες εξαιρετικά σημαντικές νέες διατυπώσεις όσον αφορά τα προβλήματα που περιγράφηκαν και που σήμερα γνωρίζουμε, η κατάσταση επαρκεί για την κατεπείγουσα διαμόρφωση και εφαρμογή πολιτικών που θα επιτύχουν μείωση των εκπομπών αερίων του θερμοκηπίου. Όπως όλοι γνωρίζουμε, αυτός ακριβώς είναι ο λόγος που οι αρχηγοί κρατών και κυβερνήσεων της Ευρώπης αποφάσισαν πέρσι τον Μάρτιο να απευθύνουν αποφασιστικό μήνυμα στη διεθνή κοινότητα, το οποίο περιλαμβάνει δεσμεύσεις όσον αφορά τη μείωση των εκπομπών αερίων του θερμοκηπίου.
<P>
" Ευρωπαϊκή Ένωση είναι αποφασισμένη να ανταποκριθεί σε αυτές τις δεσμεύσεις με μια ολοκληρωμένη προσέγγιση στην πολιτική για το κλίμα και την ενέργεια. Δεύτερον, θα δώσει ιδιαίτερη προσοχή στην ενεργειακή απόδοση, τις ανανεώσιμες πηγές ενέργειας, τα βιοκαύσιμα, τη δέσμευση και αποθήκευση διοξειδίου του άνθρακα και, γενικά, τη μετάβαση προς μια οικονομία χαμηλής έκλυσης διοξειδίου του άνθρακα.
<P>
Θα ήθελα επίσης να σας υπενθυμίσω, κυρίες και κύριοι, τις τελευταίες αποφάσεις του Ευρωπαϊκού Συμβουλίου. Όπως ήδη ανέφερα, η Ευρωπαϊκή Ένωση ενέκρινε πέρσι αποφασιστικές και ευρείας κλίμακας δεσμεύσεις όσον αφορά την πολιτική για το κλίμα και την ενέργεια. Τώρα, το 2008, έφτασε ο καιρός για δράση.
<P>
Στη Διάσκεψη για την Αλλαγή του Κλίματος που διεξήχθη πέρσι τον Δεκέμβριο στο Μπαλί, σημειώθηκε ένα σημαντικό επίτευγμα με την έναρξη της διαδικασίας διεθνών διαπραγματεύσεων που περιλαμβάνει τους πάντες, τόσο τις αναπτυγμένες όσο και τις αναπτυσσόμενες χώρες. Αυτή η διαδικασία περιγράφηκε στο Σχέδιο Δράσης του Μπαλί. " Ευρωπαϊκή Ένωση είναι αποφασισμένη να συνεχίσει να διατηρεί τον ηγετικό διεθνή ρόλο της στον τομέα της αλλαγής του κλίματος και της ενέργειας, και να διατηρήσει την απαραίτητη ορμή στις διαπραγματεύσεις μέσα στο πλαίσιο της Σύμβασης των "νωμένων Εθνών, ιδιαίτερα σε μια από τις επόμενες συνόδους της φέτος στο Πόζναν. Ο στόχος συνίσταται στο να διασφαλιστεί ότι στην Κοπεγχάγη το 2009 θα επιτευχθεί μια φιλόδοξη, συνολική και ολοκληρωμένη συμφωνία για την αλλαγή του κλίματος, για την περίοδο μετά το 2012, η οποία θα είναι ευθυγραμμισμένη με τους στόχους της Ευρωπαϊκής Ένωσης ότι η θερμοκρασία του πλανήτη δεν θα πρέπει να αυξηθεί περισσότερο από δύο βαθμούς. " Ευρωπαϊκή Ένωση επίσης θα συμβάλει σε αυτό σημαντικά εκπληρώνοντας τους στόχους που θεσπίστηκαν στην εαρινή σύνοδο του Ευρωπαϊκού Συμβουλίου το 2007.
<P>
" κυριότερη πρόκληση συνίσταται στο να πραγματοποιηθεί η μετάβαση σε μια ασφαλή και βιώσιμη οικονομία χαμηλής έκλυσης διοξειδίου του άνθρακα κατά τρόπο ευθυγραμμισμένο με τη βιώσιμη ανάπτυξη της Ευρωπαϊκής Ένωσης, την ανταγωνιστικότητά της, τον αξιόπιστο εφοδιασμό σε ενέργεια, την ασφάλεια των τροφίμων και τα υγιή και βιώσιμα δημόσια οικονομικά.
<SPEAKER ID="012" NAME="Σταύρος Δήμας">
Μέλος της Επιτροπής. - Κύριε Πρόεδρε, αξιότιμα Μέλη του Ευρωπαϊκού Κοινοβουλίου, θα ήθελα να σας ευχαριστήσω για την ευκαιρία που μας δίδεται σήμερα να συζητήσουμε την ενδιάμεση έκθεση της Προσωρινής Επιτροπής για την Αλλαγή του Κλίματος, την οποία παρουσίασε ο κύριος Florenz, τον οποίο και συγχαίρω για την εξαιρετική του εργασία.
<P>
" έκθεση επιβεβαιώνει τη στήριξη του Ευρωπαϊκού Κοινοβουλίου σε μια φιλόδοξη ευρωπαϊκή κοινοτική πολιτική για την αντιμετώπιση της κλιματικής αλλαγής και βρίσκω την ευκαιρία, κύριε Πρόεδρε, να ευχαριστήσω όλα τα Μέλη του Ευρωπαϊκού Κοινοβουλίου για τη συνεχή στήριξη και την τόσο σημαντική συμβολή τους στην προώθηση της πολιτικής μας για το κλίμα και για την ευαισθητοποίηση της κοινής γνώμης, αλλά και την ενημέρωση βουλευτών από άλλες χώρες. Επίσης, κύριε Πρόεδρε, θέλω να υπογραμμίσω τον σημαντικό ρόλο, τον οποίο εσείς διαδραματίσατε για την προώθηση της πολιτικής της κλιματικής αλλαγής της Ευρωπαϊκής Ένωσης, και είμαι βέβαιος ότι και εσείς, και τα Μέλη του Ευρωπαϊκού Κοινοβουλίου, θα συνεχίσουν με τον ίδιο ζήλο, ώστε να μπορέσουμε, τα δύο αυτά χρόνια -γιατί είναι λιγότερο από δύο χρόνια που έχουμε μπροστά μας- να τα αξιοποιήσουμε ώστε να επιτύχουμε τη σύναψη συμφωνίας στο τέλος του 2009 στην Κοπεγχάγη έτσι ώστε να αντιμετωπίσουμε αποτελεσματικά τη μεγάλη αυτή απειλή για τον πλανήτη. Τόσο εντός της Ευρωπαϊκής Ένωσης, όπου οι συζητήσεις για τη δέσμη μέτρων για το κλίμα και την ενέργεια εντείνονται, όσο και στις διαπραγματεύσεις σε διεθνές επίπεδο, πρέπει να κινητοποιήσουμε όλες μας τις δυνάμεις και να συνεργαστούμε όσο το δυνατόν καλύτερα, ώστε να αξιοποιήσουμε το προβάδισμα που έχει αποκτήσει η Ευρωπαϊκή Ένωση ενόψει της Διάσκεψης της Κοπεγχάγης τον Δεκέμβριο του 2009.
<P>
Για να φτάσουμε στις σημαντικές αποφάσεις που ελήφθησαν στο Μπαλί συνέβαλε ο συνδυασμός δύο συνιστωσών: από τη μια, η ευρωπαϊκή παγκόσμια πρωτοπορία στην καταπολέμηση της κλιματικής αλλαγής· από την άλλη, τα επιστημονικά πορίσματα της IPCC, δηλαδή της Διακυβερνητικής Ομάδας για την Κλιματική Αλλαγή, χάρη στην οποία πολλοί από τους παγκόσμιους ηγέτες παραδέχθηκαν ότι είναι όντως επείγουσα η ανάγκη να ληφθούν μέτρα. Χάρη σ' αυτή τη σειρά επιστημονικών εκθέσεων, οι πολίτες, αλλά και οι πολιτικοί ιθύνοντες, μεταξύ αυτών και μέλη του Κοινοβουλίου σε διάφορες χώρες, αντιλαμβάνονται πλέον καλύτερα το μέγεθος της πρόκλησης και τους σοβαρούς κινδύνους που αντιμετωπίζουμε εάν δεν παρέμβουμε για να σταματήσουμε την κλιματική αλλαγή. Νομίζω ότι σχεδόν όλοι συμφωνούμε ότι έχει πράγματι αποδειχθεί επιστημονικά η ανάγκη επειγόντων και θαρραλέων μέτρων για την αντιμετώπιση της κλιματικής αλλαγής, τα οποία η ενδιάμεση έκθεση -που βρίσκεται ενώπιον μας- παρουσιάζει κατά τρόπο συνοπτικό. " έκθεση αυτή αντικατοπτρίζει το επιστημονικό μήνυμα που δόθηκε από την IPCC και από άλλες πηγές το 2007 κατά τρόπο σαφέστερο από ποτέ.
<P>
" επιστημονική συζήτηση για το κατά πόσον η αλλαγή του κλίματος οφείλεται σε ανθρώπινες δραστηριότητες κράτησε δεκαετίες εξαιτίας των σκεπτικιστών και εμπόδισε τη λήψη αποφασιστικών μέτρων. Τώρα όμως έχει κλείσει. Δεν σημαίνει ότι όλα τα ερωτήματα έχουν απαντηθεί ή ότι έχουμε κατανοήσει την κάθε λεπτομέρεια. Όμως γνωρίζουμε πλέον αρκετά για να καταλήξουμε στο συμπέρασμα ότι η ταχεία λήψη φιλόδοξων μέτρων είναι προς το συμφέρον μας από άποψη ενεργειακής ασφάλειας και από άποψη οικονομική, περιβαλλοντική και κοινωνική. Όχι μόνο δεν έχουμε την πολυτέλεια να περιμένουμε, αλλά ακόμη χειρότερα, ο χρόνος που έχουμε στη διάθεσή μας είναι ελάχιστος. Για να περιορίσουμε την αύξηση της θερμοκρασίας του πλανήτη στους δύο βαθμούς Κελσίου -όριο πάνω από το οποίο χάνουμε τον έλεγχο περιορισμού ή αναστροφής των περιβαλλοντικών επιπτώσεων- οι εκπομπές αερίων του θερμοκηπίου θα μπορούν να φθάσουν στο αποκορύφωμά τους, το πολύ, μέσα στα επόμενα δέκα με δεκαπέντε χρόνια.
<P>
Μακροπρόθεσμα, για να έχουμε μια καλή πιθανότητα ότι δεν θα υπερβούμε τους δύο βαθμούς Κελσίου, οι παγκόσμιες εκπομπές το 2050 θα πρέπει να μειωθούν κατά 50% σε σχέση με το επίπεδο του 1990. Για να γίνει αυτό απαιτείται ριζική αλλαγή στον τρόπο με τον οποίο παράγουμε και χρησιμοποιούμε την ενέργεια. Απαιτείται παγκόσμια μετάβαση σε μια οικονομία χαμηλών εκπομπών διοξειδίου του άνθρακα, απαιτούνται μικρές αλλά σημαντικές αλλαγές σε πολλές πτυχές της καθημερινότητάς μας. Απαιτείται, ούτε λίγο ούτε πολύ, μια πράσινη επανάσταση!
<P>
Έχει γίνει σαφές από τις εκθέσεις της IPCC ότι ακόμη και με φιλόδοξα μέτρα για τη μείωση των εκπομπών, ορισμένες σοβαρές επιπτώσεις της κλιματικής αλλαγής θα είναι μάλλον αναπόφευκτες. " Διεθνής Κοινότητα θα πρέπει λοιπόν να είναι έτοιμη να τις αντιμετωπίσει και, γι' αυτό, χρειάζεται υποστήριξη, ιδιαίτερα στις πιο ευάλωτες από τις αναπτυσσόμενες χώρες, οι οποίες και θα αντιμετωπίσουν τα μεγαλύτερα προβλήματα.
<P>
Όσον αφορά τώρα στο θέμα των διαπραγματεύσεων στον Ο"Ε. Γνωρίζουμε ότι έχουμε λίγο χρόνο στη διάθεσή μας, δεδομένου ότι ο στόχος και η κορυφαία προτεραιότητα είναι να επιτευχθεί συμφωνία στην Κοπεγχάγη το 2009. " υπογραφή ουσιαστικής και ολοκληρωμένης συμφωνίας, που να ανταποκρίνεται στους φιλόδοξους στόχους που επιβάλλουν τα επιστημονικά πορίσματα, αποτελεί μεγάλη πρόκληση. Θα χρειαστούν πολλές προσπάθειες για να πείσουμε τους διεθνείς μας εταίρους να υπογράψουν τη φιλόδοξη συμφωνία που έχουμε θέσει σαν στόχο μας. Γι' αυτό θα πρέπει η Ευρωπαϊκή Ένωση να συνεχίσει πιστά, πάνω στη στρατηγική της, η οποία έχει αποδειχθεί πετυχημένη μέχρι σήμερα. Δηλαδή στο εσωτερικό να παράγουμε θετικά αποτελέσματα και στο εξωτερικό να αποδείξουμε στους διεθνείς μας εταίρους ότι η λήψη φιλόδοξων μέτρων δεν είναι αντίθετη στα συμφέροντά τους, ούτε εμποδίζει την οικονομική τους ανάπτυξη.
<P>
Μια από τις προκλήσεις -προς την κατεύθυνση αυτή- θα είναι να εξασφαλίσουμε τη συμμετοχή των ανεπτυγμένων χωρών στην προσπάθεια μείωσης των εκπομπών σε επίπεδα αντίστοιχα με τον στόχο των δύο βαθμών Κελσίου. Πρόκειται για μείωση των εκπομπών τους κατά 25%-40% μέχρι το 2020 σε σύγκριση με το 1990. Θα ήθελα μάλιστα να είμαι απόλυτα σαφής ως προς το θέμα αυτό. Καλούμε τις "νωμένες Πολιτείες να σταθούν στο ύψος των περιστάσεων και από εμπόδιο στην πρόοδο να καταστούν συντελεστής προόδου. Όπως θα αντιληφθήκατε, κατά την πρόσφατη επίσκεψή σας στις "νωμένες Πολιτείες, οι συζητήσεις που διεξάγονται εκεί έχουν αρχίσει να κινούνται στη σωστή κατεύθυνση, αλλά είναι προφανές ότι περιμένουμε ακόμη πολλά από την πλευρά τους.
<P>
Πέρα από τις ανεπτυγμένες χώρες, είναι επίσης απαραίτητο να εργαστούμε για φιλόδοξες δεσμεύσεις μείωσης των εκπομπών και από την πλευρά των υπό ανάπτυξη χωρών, ιδίως των πλέον προηγμένων αναπτυσσόμενων χωρών. Υπάρχουν πολλές δυνατότητες για τη μείωση των εκπομπών, δυνατότητες που συνεπάγονται σημαντικά πρόσθετα οφέλη, τόσο για την ενεργειακή ασφάλεια και την ανθρώπινη υγεία, όσο και για την ανάπτυξη γενικότερα. Τα μέτρα προς αυτή την κατεύθυνση θα πρέπει να προβλέπονται και να υποστηρίζονται στην αναμενόμενη συμφωνία του 2009. Πιστεύω, ότι και εδώ τα πράγματα κινούνται προς τη σωστή κατεύθυνση. Υπάρχει αυξανόμενη συνειδητοποίηση της ανάγκης να ληφθούν μέτρα για την αντιμετώπιση της κλιματικής αλλαγής. Ταυτόχρονα, αρχίζουν να γίνονται αντιληπτά και τα πρόσθετα οφέλη, είτε σε σχέση με την ενεργειακή ασφάλεια, είτε σε σχέση με την ανθρώπινη υγεία, είτε σε σχέση με την οικονομική ανάπτυξη, η οποία όχι μόνο δεν θα τεθεί σε κίνδυνο, αλλά μάλλον θα ευνοηθεί.
<P>
" πρόσφατη επίσκεψη εκπροσώπων της Επιτροπής στην Κίνα επιβεβαίωσε το εξής: οι Κινέζοι ομόλογοί μας έχουν πλήρως συνειδητοποιήσει ότι είναι πλέον υποχρεωμένοι να λάβουν εσωτερικά μέτρα. Έχουν ήδη αρχίσει να λαμβάνουν μέτρα και προτίθενται να συνεχίσουν τις προσπάθειές τους. Οφείλουμε να τους στηρίξουμε, τόσο σε διμερές, όσο και σε πολυμερές επίπεδο. Θα έχουμε πολλές ευκαιρίες κατά τους προσεχείς μήνες και κατά το επόμενο έτος να προωθήσουμε το μήνυμά μας. Μια από αυτές θα είναι η σύνοδος του G8 και του G8 SIM5, όπου η Ιαπωνική Προεδρία έχει στρέψει την προσοχή της στην κλιματική αλλαγή. Μια άλλη θα είναι η πρωτοβουλία υπό την αιγίδα των "νωμένων Εθνών για τις πιο σημαντικές οικονομίες του κόσμου, αλλά και οι διάφορες διμερείς συνεργασίες της Ευρωπαϊκής Ένωσης με αντικείμενο την κλιματική αλλαγή. Θα αξιοποιήσουμε όλες αυτές τις ευκαιρίες για να πείσουμε τους εταίρους μας ότι είναι ανάγκη να ληφθούν επείγοντα μέτρα και ότι πρέπει να χαραχθούν ορθές και βιώσιμες πολιτικές για την ενέργεια και την κλιματική αλλαγή. Στην προσπάθειά μας αυτή θα πρέπει να αναδεικνύουμε, με συστηματικό τρόπο, τα επιστημονικά πορίσματα στα οποία στηριζόμαστε και να υπενθυμίζουμε τις συνέπειες της αδράνειας ή των ανεπαρκών μέτρων.
<P>
Όπως ξέρουμε, το κοινό όραμα πρόκειται να αποτελέσει αντικείμενο διαπραγματεύσεων στο πλαίσιο του Οδικού Χάρτη του Μπαλί. Αυτό είναι πολύ σημαντικό να γίνει, με βάση τις έγκυρες επιστημονικές γνωμοδοτήσεις που έχουμε στη διάθεσή μας. Θα πρέπει να επιμείνουμε οι διαπραγματεύσεις να διεξαχθούν με γνώμονα τα πορίσματα της επιστήμης. Είμαι πεπεισμένος ότι, από κοινού με την Επιτροπή, έχετε εξίσου σημαντικό ρόλο να διαδραματίσετε στην μετάδοση αυτού του κρίσιμου μηνύματος στους εταίρους μας, στους πολίτες μας και στους κοινοβουλευτικούς εκπροσώπους τους.
<SPEAKER ID="013" NAME="Joseph Daul">
εξ ονόματος της Ομάδας PPE-DE. - (FR) Κύριε Πρόεδρε, κύριε Επίτροπε, συγγνώμη που άργησα αλλά προσπαθούσα να διατηρώ χαμηλή ταχύτητα για να προστατεύσω το κλίμα μας.
<P>
" κύρια συζήτησή μας σήμερα αφορά τα επιστημονικά δεδομένα για την αλλαγή του κλίματος. Καταρχάς, επιθυμώ να ευχαριστήσω τον συνάδελφό μου Karl-Heinz Florenz για το εξαιρετικό έργο του και την αδιάκοπη αφοσίωσή του σε αυτό το ζήτημα.
<P>
Κυρίες και κύριοι, η επιστημονική γνώση για την αλλαγή του κλίματος έχει τώρα εδραιωθεί. Κατά την άποψη της πλειονότητας των εμπειρογνωμόνων επί του θέματος, δεν μπορούμε πλέον να διατηρούμε αμφιβολίες για το γεγονός ότι η αύξηση της θερμοκρασίας του πλανήτη αποτελεί τώρα πραγματικότητα και ότι σε μεγάλο βαθμό οφείλεται σε ανθρώπινες δραστηριότητες. Ελάχιστοι διαφωνούντες αμφισβητούν την πραγματικότητα αυτού του φαινόμενου, χωρίς ωστόσο να προβάλλουν καμιά αυθεντική απόδειξη. " ενδιάμεση έκθεση της Προσωρινής Επιτροπής μας για την Αλλαγή του Κλίματος αποτελεί την πρώτη φάση μιας διαδικασίας που θα οδηγήσει στην αναζήτηση λύσεων.
<P>
Σχεδόν όλοι μας συμφωνούμε ότι η αύξηση της θερμοκρασίας του πλανήτη θα πρέπει να περιοριστεί σε δύο βαθμούς άνω του προβιομηχανικού επιπέδου, χωρίς να λησμονούμε ότι στην πραγματικότητα θα έπρεπε να στοχεύουμε σε αύξηση μικρότερη των δύο βαθμών. Ωστόσο η συζήτηση για την αλλαγή του κλίματος δεν μπορεί να υποβαθμιστεί σε αντιπαράθεση στατιστικών δεδομένων. Όταν συζητούμε για το κλίμα αναφέρουμε το λιώσιμο των παγετώνων της Αρκτικής, την απερήμωση, την αύξηση της θερμοκρασίας του πλανήτη, την εκτόπιση ζωικών ειδών και, ιδιαίτερα, φαινόμενα που μπορούν να έχουν καταστροφικές συνέπειες από την άποψη της εκτόπισης ανθρώπων.
<P>
Πρόκειται για μια μείζονα πρόκληση για ολόκληρη την ανθρωπότητα. Οι περιοχές που θα πληγούν περισσότερο είναι οι φτωχότερες χώρες στην Αφρική, την Ασία καθώς και στην Κεντρική και Λατινική Αμερική, όπου αντιμετωπίζεται το ενδεχόμενο της μετανάστευσης για περιβαλλοντικούς λόγους. Ένα νέο είδος προσφύγων θα προκύψει με την εκδήλωση ακραίων κλιματικών συνθηκών. Δεν θα είναι πλέον πολιτικοί πρόσφυγες ή οικονομικοί μετανάστες· θα είναι κλιματικοί πρόσφυγες. Ελλοχεύει επίσης ο κίνδυνος επισιτιστικής κρίσης εφόσον θα μειωθεί η έκταση της καλλιεργήσιμης γης. Όταν μειωθούν τα αποθέματα πόσιμου νερού θα εμφανιστούν εντάσεις και μπορεί να ξεσπάσουν πόλεμοι για τον έλεγχο των πόρων.
<P>
Εδώ έχουμε τεράστια ευθύνη. Το ζήτημα δεν είναι πλέον η αμφισβήτηση του φαινόμενου της αλλαγής του κλίματος, αλλά το να εργαστούμε όλοι μαζί για να βρούμε λύσεις και να τις εφαρμόσουμε. " δέσμη μέτρων σχετικά με τις ανανεώσιμες πηγές ενέργειας και τις κλιματικές αλλαγές, που παρουσίασε η Επιτροπή τον Ιανουάριο, επίσης συζητείται τώρα από την Επιτροπή Περιβάλλοντος, Δημόσιας Υγείας και Ασφάλειας των Τροφίμων και την Επιτροπή Βιομηχανίας, Έρευνας και Ενέργειας του Κοινοβουλίου: σύστημα εμπορίας ποσοστώσεων εκπομπών διοξειδίου του άνθρακα, κατανομή των βαρών που οφείλονται στο κλίμα, δέσμευση και αποθήκευση διοξειδίου του άνθρακα και ανανεώσιμες πηγές ενέργειας.
<P>
Τα μέλη της Ομάδας μας ΕΛΚ-ΕΔ σε αυτές τις επιτροπές και ολόκληρη η Ομάδα ΕΛΚ συμμετέχουν ενεργά. Προσβλέπουμε σε πολλές παρόμοιες συζητήσεις και είμαστε αποφασισμένοι να συνεργαστούμε για να επιτύχουμε συμβιβασμό σε πρώτη ανάγνωση. Είναι απαραίτητο να καταλήξουν το Κοινοβούλιο και το Συμβούλιο σε συμφωνία πριν από τις εκλογές για την ανάδειξη του Ευρωπαϊκού Κοινοβουλίου.
<P>
Κυρίες και κύριοι, η Ευρωπαϊκή Ένωση έχει αναλάβει τον ρόλο του παγκόσμιου ηγέτη στην καταπολέμηση της αλλαγής του κλίματος έναντι των διεθνών εταίρων της, και θα πρέπει να διατηρήσει αυτόν τον ρόλο. Αν δεν πάρουμε εμείς στα σοβαρά τον ρόλο μας να ενθαρρύνουμε τις "ΠΑ και άλλες χώρες, όπως είπατε κύριε Επίτροπε, όπως την Κίνα και την Ινδία, να συμμαχήσουν μαζί μας στην καταπολέμηση της αλλαγής του κλίματος, τότε ποιος θα το κάνει;
<P>
" Ευρώπη πρέπει να είναι ενωμένη και πλήρως λειτουργική στη Διεθνή Διάσκεψη του Πόζναν τον Δεκέμβριο του 2008, όπου θα μορφοποιηθεί η συμφωνία που ελπίζουμε να υπογράψουμε στην Κοπεγχάγη τον Δεκέμβριο του 2009. Αυτή εδώ είναι μια παγκόσμια πρόκληση αλλά η Ευρώπη είναι η δύναμη εκείνη που μπορεί να πείσει τους εταίρους της να συμμετάσχουν στον αγώνα της και πρέπει να προετοιμαστούμε για το μέλλον των παιδιών και των εγγονιών μας.
<SPEAKER ID="014" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, η Σοσιαλιστική Ομάδα πρότεινε να συσταθεί η Προσωρινή Επιτροπή για την Αλλαγή του Κλίματος και όταν καταθέσαμε αυτή την πρόταση ήμασταν περισσότερο από ποτέ πεπεισμένοι ότι βρισκόμαστε σε μια αποφασιστική φάση από πλευράς ευρωπαϊκής και ουσιαστικά διεθνούς πολιτικής, επειδή αυτό που αναμένουμε από αυτή την επιτροπή είναι ένα ηράκλειο έργο, όχι μόνο εδώ στο Κοινοβούλιο.
<P>
Πρέπει να ειπωθεί ότι τα ζητήματα που πραγματεύεται αποτελούν μνημειώδες έργο: ένα έργο, όπως λέμε στα γερμανικά, για έναν ολόκληρο αιώνα. Πράγματι, υπάρχουν ζητήματα που πρέπει να επιλυθούν τον τρέχοντα αιώνα επειδή αν δεν το πράξουμε πολλά θα χαθούν αμετάκλητα για τις μελλοντικές γενεές. Εκφράζω, επομένως, την ικανοποίησή μου για το γεγονός ότι η παρούσα συζήτηση αποκάλυψε την ύπαρξη εντυπωσιακής συναίνεσης μεταξύ των βουλευτών αυτού του Κοινοβουλίου ως προς το ότι πρέπει να καταβάλουμε μαζικές προσπάθειες για να υπερνικήσουμε τις προκλήσεις που αντιμετωπίζουμε.
<P>
Επιθυμώ, επομένως, να εκφράσω και εγώ τις ευχαριστίες μου στον κ. Karl-Heinz Florenz ο οποίος, ως μέλος διαφορετικής κοινοβουλευτικής ομάδας αλλά υπό την ιδιότητα του εισηγητή, παρουσίασε μια έκθεση το περιεχόμενο της οποίας εμείς, ως η Σοσιαλιστική Ομάδα, μπορούμε σίγουρα να προσυπογράψουμε. Είμαι ευγνώμων επίσης για το ότι, με τον Karl-Heinz Florenz και τον συνάδελφό μου Guido Sacconi, διαθέτουμε δύο ανθρώπους από αυτό το Σώμα που από κοινού κατευθύνουν την επιτροπή, γεγονός που κατά την άποψή μου αποτελεί καλό οιωνό ότι μπορούμε να επιτύχουμε ένα αποτέλεσμα που να βασίζεται σε συναίνεση. Αυτά για τα ζητήματα συναίνεσης: το ερώτημα που, κατά την άποψή μου, αναμφίβολα θα εγερθεί είναι το αν θα μπορούμε ακόμα να συνεργαστούμε όταν θα πρόκειται για σημαντικά ζητήματα όσον αφορά την πορεία πολιτικής που θα πρέπει να ακολουθήσουμε και όταν αρχίσουμε να εξετάζουμε συγκεκριμένα σημεία.
<P>
Θα επιθυμούσα, επομένως, να επισημάνω δύο-τρία σημεία τριβής τα οποία θα πρέπει να εξετάσουμε. Δεν θέλω να ασχοληθώ λεπτομερώς με την ενδιάμεση έκθεση, την οποία βρίσκω εξαιρετική, θα ήθελα μόνο να επιστήσω την προσοχή σας σε ένα παράδειγμα. Πριν από μερικά χρόνια εκφράζαμε όλοι τον ενθουσιασμό μας όταν λέγαμε ότι, μειώνοντας τις εκπομπές διοξειδίου του άνθρακα, θέλαμε να εγκαταλείψουμε το πετρέλαιο και να κινηθούμε προς την κατεύθυνση των ανανεώσιμων πηγών. Λέγαμε ότι η λύση ήταν τα βιοκαύσιμα αλλά δεν είχε αντιληφθεί κανείς τότε ότι η μαζική χρησιμοποίηση καλλιεργήσιμης γης για ενεργειακές καλλιέργειες μπορεί ενδεχομένως να οδηγήσει σε έλλειψη γεωργικών εκτάσεων για καλλιέργεια τροφίμων.
<P>
Όταν πριν από μερικά χρόνια ξέσπασαν ταραχές στο Μεξικό, όταν το άλευρο αραβοσίτου ξαφνικά δεν ήταν πλέον διαθέσιμο ή οι τιμές είχαν αυξηθεί δραματικά, εμείς -ή τουλάχιστον εγώ- δεν κάναμε αμέσως τον συσχετισμό. Σήμερα γνωρίζουμε ότι πρέπει να επιλύσουμε τα προβλήματα της ενέργειας και του κλίματος αλλά και να καταπολεμήσουμε την πείνα στον κόσμο. Πρέπει να συμφιλιώσουμε αυτές τις δύο πτυχές, και αυτό αποτελεί μια μικρή μόνο ένδειξη για το ότι αντιμετωπίζουμε ένα διεπιστημονικό έργο για το οποίο απαιτείται να επιδείξουμε μεγάλη αποφασιστικότητα, και αυτό περιλαμβάνει την αποφασιστικότητα να κάνουμε συμβιβασμούς, συμπεριλαμβανομένων των συμβιβασμών και αλλού.
<P>
" Ευρώπη είναι μια βιομηχανική ήπειρος. Οι βιομηχανικές δομές που δημιουργήθηκαν σε διάστημα 50 ή 60 ετών ευθύνονται για τη ζημιά που υπέστη το κλίμα μας. Πρέπει να αλλάξουμε πορεία, αλλά όλοι οφείλουμε να αναγνωρίσουμε ότι οι βιομηχανικές δομές που δημιουργήθηκαν σε διάστημα 50 ή 60 ετών δεν μπορούν να αλλάξουν μέσα σε δύο εβδομάδες με ένα ψήφισμα του Κοινοβουλίου. Και αυτό χρειάζεται χρόνο, πρέπει επομένως να επιτύχουμε ισορροπία μεταξύ των πολύ φιλόδοξων στόχων μας που θέτουμε εδώ.
<P>
Ο Επίτροπος Δήμας έχει δίκιο· δεν έχουμε χρόνο για χάσιμο. Πρέπει να επιτύχουμε ισορροπία μεταξύ αυτών των φιλόδοξων στόχων, αφενός, και του τι είναι εφικτό από πλευράς αλλαγής πορείας, αφετέρου. Και οι δύο αυτές πτυχές είναι κρίσιμης σημασίας, και για τις δύο χρειάζεται ορθολογική προσέγγιση προσανατολισμένη προς τον συμβιβασμό. Εκφράζω επομένως την ικανοποίησή μου για το ότι η γαλλική Προεδρία είπε ότι είναι πρόθυμη να προσπαθήσει και να παραγάγει αποτελέσματα έως τα τέλη του έτους. Αν επιδείξουμε στο Συμβούλιο την ίδια προθυμία για συμβιβασμό και τον ίδιο βαθμό δέσμευσης που εκδηλώνονται εδώ στο Κοινοβούλιο, τότε έχω λόγους να είμαι αισιόδοξος. Ωστόσο, αν δούμε την ίδια στρατηγική τοποθέτηση στο εσωτερικό του Συμβουλίου όπως πάντοτε παρατηρούμε σε αυτό ειδικά το θεσμικό όργανο, θα χάσουμε χρόνο.
<P>
Έχω την εντύπωση ότι υπάρχει μεγάλη ετοιμότητα εκ μέρους του Κοινοβουλίου καθώς και εκ μέρους της Επιτροπής. Αν έχουμε την ίδια ετοιμότητα και στο Συμβούλιο, και αν όλα τα ευρωπαϊκά θεσμικά όργανα συνεργαστούν, τότε πριν από τις ευρωπαϊκές εκλογές μπορούμε να επιτύχουμε αυτό που είπε ο κ. Daul, δηλαδή να στείλουμε το μήνυμα στην κοινή γνώμη ότι οι αρχηγοί κρατών και κυβερνήσεων συμφωνούν επί των βασικότερων γενικών γραμμών πολιτικής, ενώ το Ευρωπαϊκό Κοινοβούλιο ασχολείται με τις λεπτομέρειες του έργου. Αυτή η κατανομή εργασιών συνηθίζεται και θα γίνει επιτέλους πράγματι αντιληπτή.
<P>
(Χειροκροτήματα)
<SPEAKER ID="015" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, αν η ενδιάμεση έκθεση της Επιτροπής για την Αλλαγή του Κλίματος απλώς αναφέρει όσα είναι προφανή, αυτό δεν είναι κακό. Επιβεβαιώνει και γραπτώς αυτό που οι περισσότεροι από εμάς γνωρίζουμε από καιρό. " επιστήμη της αλλαγής του κλίματος είναι αδιάσειστη. Τα περιαρκτικά παγωμένα εδάφη και οι κορυφές των παγόβουνων λιώνουν, η στάθμη της θάλασσας ανεβαίνει και η θερμοκρασία αυξάνεται, κυρίως λόγω της ανθρώπινης δραστηριότητας. Αν δεν αναλάβουμε τώρα δράση η ανθρωπότητα θα σπεύσει προς ένα σημείο ανατροπής από το οποίο δεν υπάρχει επιστροφή.
<P>
Οι προθεσμίες για τη χάραξη πολιτικής για το κλίμα δεν ορίζονται ούτε από την Ευρωπαϊκή Ένωση ούτε από τη διεθνή κοινότητα: ορίζονται από τη φύση. Και ο κοινός παρονομαστής είναι ότι -παρά τις δεσμεύσεις στο Κιότο- οι συνολικές εκπομπές αερίων του θερμοκηπίου αυξάνονται ταχύτερα από ποτέ, κατά 25% από το 1990. Ορισμένοι επιστήμονες υποστηρίζουν ότι οι συγκεντρώσεις διοξειδίου του άνθρακα είναι ήδη υπερβολικές. Όλοι συμφωνούν στο ότι η ευκαιρία που έχουμε να σταθεροποιήσουμε τις εκπομπές και να περιορίσουμε την αύξηση της θερμοκρασίας σε δύο βαθμούς άνω του προβιομηχανικού επιπέδου θα χαθεί μέσα σε εφτά χρόνια.
<P>
Οι δημοκρατίες λειτουργούν με διαχείριση κρίσεων. Σοβαρά προβλήματα συχνά δεν αντιμετωπίζονται έως ότου η αντιμετώπισή τους καταστεί επιβεβλημένη και, όπως επισημαίνει ο Karl-Heinz Florenz σε αυτή την εξαιρετική έκθεση, πρέπει να μειώσουμε τις εκπομπές αερίων του θερμοκηπίου όχι κατά 20% αλλά, ει δυνατόν, έως κατά 40%, ανάλογα με το ποια συμφωνία θα επιτευχθεί με τις τρίτες χώρες στις συνομιλίες της Κοπεγχάγης τον επόμενο χρόνο.
<P>
Υπάρχουν θετικές ενδείξεις από τους άλλους μεγάλους ρυπαίνοντες, την Κίνα και τις "ΠΑ. Το Πεκίνο επέδειξε πρωτοφανή βούληση για διαπραγμάτευση στη Διάσκεψη Κορυφής των "νωμένων Εθνών στο Μπαλί αλλά και οι τρεις υποψήφιοι Πρόεδροι των "ΠΑ δεσμεύτηκαν να αντιμετωπίσουν την αλλαγή του κλίματος. Αυτό που πρέπει να κάνουμε -ελλείψει περαιτέρω αποδεικτικών στοιχείων, και με τους πόρους που διαθέτουμε- είναι να εγκρίνουμε τη δέσμη μέτρων της Επιτροπής για την αλλαγή του κλίματος, και χαιρετίζω το έργο που επιτέλεσαν σε αυτόν τον τομέα οι συνάδελφοί μου Lena Ek, Chris Davis και Vittorio Prodi.
<P>
Πρέπει επίσης να πολλαπλασιάσουμε τις προσπάθειές μας για την προώθηση αντιρρυπαντικής τεχνολογίας στον τομέα της ενέργειας, ενώ εκπληκτικό είναι το εξής: γνωρίζουμε πώς μπορούμε να το επιτύχουμε. " παραγωγή ηλεκτρικής ενέργειας από τον ήλιο της ερήμου, ως συμπλήρωμα σε ανανεώσιμες πηγές ενέργειας εδώ στην Ευρώπη, θα μπορούσε να επιταχύνει τη διαδικασία μείωσης των εκπομπών διοξειδίου του άνθρακα ως διά μαγείας. Πράγματι, μελέτες του Γερμανικού Αεροδιαστημικού Κέντρου που βασίστηκαν σε δεδομένα από δορυφόρους κατέδειξαν ότι, χρησιμοποιώντας έκταση μικρότερη του 0,3% των ερήμων της Μέσης Ανατολής και της Βόρειας Αφρικής, μπορεί να παραχθεί αρκετό ηλεκτρικό ρεύμα υψηλής τάσης για να ικανοποιηθεί η σημερινή και η μελλοντική ζήτηση στην Ευρώπη, τη Μέση Ανατολή και τη Βόρεια Αφρική. Δεν πρόκειται για κάτι το ακατόρθωτο. Γίνεται ήδη επί 20 χρόνια στην Καλιφόρνια. Τώρα κατασκευάζονται εργοστάσια στην Ισπανία και το Μαρόκο για τον ίδιο σκοπό.
<P>
Αν μπορούσαμε να συγκεντρώσουμε επιμονή και αποφασιστικότητα, θάρρος και τόλμη, θα μπορούσαμε να απομακρυνθούμε από το πετρέλαιο ενώ ταυτόχρονα θα προσφέραμε πόσιμο νερό και θα δημιουργούσαμε θέσεις απασχόλησης και καλύτερες υποδομές για εκείνους που σηκώνουν το μεγαλύτερο βάρος της αλλαγής του κλίματος. Θα μπορούσαμε να καταπολεμήσουμε την αλλαγή του κλίματος χωρίς να είμαστε υποχρεωμένοι να σβήνουμε τα φώτα.
<P>
Σκοπός μας πρέπει να είναι να διαθέσουμε τα χρήματα της Ευρώπης εκεί που τα χρειάζεται περισσότερο, να επενδύσουμε χρήματα στην παραγωγή ηλιοθερμικής ενέργειας υψηλής τάσης και να σχηματίσουμε πολιτικό κεφάλαιο στον τομέα των ανθρώπινων σχέσεων από τη μια έως την άλλη πλευρά της Μεσογείου για να υλοποιήσουμε αυτόν τον σκοπό. Δεν θα μπορούσαμε να βρούμε καλύτερα πυρομαχικά για να χρησιμοποιήσουμε στις διαπραγματεύσεις με τα "νωμένα Έθνη για να επιτύχουμε μια καινοτόμο διεθνή συμφωνία στην Κοπεγχάγη.
<P>
(Χειροκροτήματα)
<SPEAKER ID="016" NAME="Rebecca Harms">
εξ ονόματος της Ομάδας Verts/ALE. - (DE) Κύριε Πρόεδρε θα ήθελα να εκφράσω τις ευχαριστίες μου στον Karl-Heinz Florenz για την πολύ καλή συνεργασία στην Προσωρινή Επιτροπή για την Αλλαγή του Κλίματος. Αν πάρουμε την έκθεση Florenz και πούμε "αυτή είναι η κατάσταση των πραγμάτων στη συζήτηση για πολιτική όσον αφορά το κλίμα στο Ευρωπαϊκό Κοινοβούλιο", ίσως καταλήξουμε στο ότι επικρατεί εξαιρετικό "κλίμα" μεταξύ των βουλευτών εδώ στο Ευρωπαϊκό Κοινοβούλιο, αν δεν υπήρχε όμως το γεγονός ότι -όπως η Συμμορία των Λύκων στα διάσημα κινούμενα σχέδια, που ονομάζουμε στα γερμανικά "Panzerknackern" επιδιώκεται μια πολύ διαφορετική ατζέντα στον ίδιο τόπο την ίδια ώρα!
<P>
Δυστυχώς, παράλληλα με την Προσωρινή Επιτροπή για την Αλλαγή του Κλίματος, η πολιτική για το κλίμα εξετάζεται και σε άλλες επιτροπές του Ευρωπαϊκού Κοινοβουλίου: στην Επιτροπή Βιομηχανίας, στην Επιτροπή Περιβάλλοντος και στην Επιτροπή Ανάπτυξης. Σε αυτές τις επιτροπές οι συνάδελφοί μας καταλήγουν συχνά σε πολύ διαφορετικά αποτελέσματα· δεν καταλήγουν στο συμπέρασμα ότι βρισκόμαστε στην αρχή μιας "πράσινης" επανάστασης, μιας δεύτερης ή τρίτης βιομηχανικής επανάστασης.
<P>
Ως ένα μόνο παράδειγμα ας πάρουμε τη διαφωνία σχετικά με τον κανονισμό για τις εκπομπές διοξειδίου του άνθρακα από τα αυτοκίνητα. Αυτό που προβάλλεται τώρα σε αυτό το πλαίσιο από τον κ. Langen, τον εισηγητή της Επιτροπής Βιομηχανίας, δεν έχει καμιά σχέση με τη φιλόδοξη πολιτική για το κλίμα ή την προσπάθεια για την εγγύηση της ενεργειακής ασφάλειας μέσω τεχνολογιών βελτίωσης της ενεργειακής απόδοσης, που είναι αυτό ακριβώς που προτείνουμε για τις αυτοκινητοβιομηχανίες στην Ευρώπη. " φιλόδοξη νέα αρχή που προωθεί συνειδητά ο κ. Δήμας παρεμποδίζεται συστηματικά από ποικίλες πλειοψηφίες στο Ευρωπαϊκό Κοινοβούλιο τον τελευταίο ενάμιση χρόνο.
<P>
Θα ήθελα να πληροφορηθώ τι συνέβη στο πνεύμα της ευρύτερης συζήτησης για το κλίμα σε αυτή τη διαφωνία για τα αυτοκίνητα. Εδώ δεν είναι η δική μου Ομάδα που θα πρέπει να βάλει το χέρι στην καρδιά· εκείνοι που πατούν εδώ το φρένο ανήκουν σε όλες τις άλλες ομάδες σε αυτό το Σώμα.
<P>
Επιτρέψτε μου να αναφερθώ σε ένα ακόμη σημείο: η εμπορία δικαιωμάτων εκπομπής αερίων θερμοκηπίου θα είναι σημαντικό θέμα στο Πόζναν και την Κοπεγχάγη. " Επιτροπή θα πρέπει να διασφαλίσει ότι θα επιτύχουμε μείωση 20% στην Ευρώπη. Αυτή ήταν η πρόταση της Angela Merkel όταν η Γερμανία ασκούσε την Προεδρία του Συμβουλίου αλλά μόλις η Επιτροπή υποβάλει τη δική της πρόταση σχετικά με την εμπορία δικαιωμάτων εκπομπής αερίων θερμοκηπίου, οι βουλευτές αναλαμβάνουν για άλλη μια φορά δράση ως ο κοινοβουλευτικός βραχίονας της ομάδας συμφερόντων της βιομηχανίας στην Ευρώπη, με αποτέλεσμα οι διαπραγματεύσεις να επικεντρώνονται όχι στην επίτευξη φιλόδοξων στόχων μείωσης των εκπομπών αλλά στη θέσπιση εξαιρέσεων ακόμη και πριν οριστούν οι κανόνες.
<P>
" έκθεση του κ. Florenz είναι μια καλή έκθεση. Είναι, ωστόσο, γεγονός ότι αυτό που ψηφίζουμε σήμερα δεν έχει καμιά σχέση με την πραγματικότητα της πολιτικής για το κλίμα στο Ευρωπαϊκό Κοινοβούλιο.
<SPEAKER ID="017" NAME="Liam Aylward">
εξ ονόματος της Ομάδας UEN. - (EN) Κύριε Πρόεδρε, θα ήθελα και εγώ να συγχαρώ τον κ. Florenz και να πω πόσο τυχεροί είμαστε που διαθέτουμε κάποιον με τις δικές του ικανότητες ο οποίος καθοδηγεί αυτή τη συζήτηση και να τον επαινέσουμε για όσα έκανε έως τώρα. Συχνά μας προσάπτουν ότι είμαστε απόμακροι σε αυτό το θεσμικό όργανο, ότι δεν έχουμε επαφή με τον λαό μας, αλλά στην προκειμένη περίπτωση η ΕΕ μοχθεί για τους πολίτες της. Δεν αποτελεί σύμπτωση το ότι το 95% των ευρωπαίων πολιτών πιστεύει στη σημασία της προστασίας του περιβάλλοντός μας. Πάνω από τα δύο τρίτα πιστεύουν ότι θα πρέπει να αρχίσει σε ευρωπαϊκό επίπεδο η χάραξη πολιτικών για την αντιμετώπιση της αλλαγής του κλίματος.
<P>
" χώρα μου, που είναι ένα μικρό νησί, δεν μπορεί μόνη της να επιλύσει ή να αναλάβει να αντιμετωπίσει το πρόβλημα της αλλαγής του κλίματος, ακριβώς όπως οποιαδήποτε άλλη χώρα. Στη Μεταρρυθμιστική Συνθήκη, που αποτελεί εξέχον θέμα συζήτησης στη χώρα μου αυτή την περίοδο, η Ευρωπαϊκή Ένωση έχει σχεδιάσει μέτρα με τα οποία τα 27 κράτη μέλη θα καταπολεμήσουν την αλλαγή του κλίματος ενωμένα και από κοινού. " Ευρωπαϊκή Ένωση διευκόλυνε εποικοδομητικά την επίτευξη της συμφωνίας των "νωμένων Εθνών στο Μπαλί τον προηγούμενο Δεκέμβριο, ενώ τώρα όλα τα μέρη αναγνωρίζουν τον επείγοντα χαρακτήρα της ανάγκης για ανάληψη δράσης.
<P>
Πρέπει να αποδεχθούμε τις δυσκολίες που αντιμετωπίζουμε· οι επιστημονικές αποδείξεις είναι τώρα συντριπτικές. " αλλαγή του κλίματος αποτελεί σοβαρό κίνδυνο για ολόκληρο τον κόσμο. Θα μας κοστίσει ακριβά. Άραγε επιθυμούμε σοβαρά να θυσιάσουμε όχι μόνο το κλίμα και τον πλανήτη μας, αλλά και τις οικονομίες μας; " συνεχιζόμενη αδράνεια τελικά θα μας κοστίσει το ένα πέμπτο του ετήσιου ακαθάριστου εγχώριου προϊόντος, αλλά η πραγματική δράση σημαίνει δαπάνη της τάξης του 1%.
<P>
Επιπλέον, επιθυμούμε άραγε να εκθέσουμε το κλίμα μας μέχρι του σημείου από το οποίο η επιστροφή είναι αδύνατη; Οι επιστήμονες ήδη μας πληροφορούν ότι η τελευταία δεκαετία υπήρξε η θερμότερη που έχει ποτέ καταγραφεί και ότι το 2007 υπήρξε ένα από τα 10 θερμότερα χρόνια. Ας μην λησμονούμε τα επιτεύγματα και τους στόχους μας στο Μπαλί. Επιβάλλεται να συνεχίσουμε να προτείνουμε έναν οδικό χάρτη με συνεκτικές λύσεις όσον αφορά την απειλή της αλλαγής του κλίματος, διασφαλίζοντας ότι κατά βάθος είναι απαραίτητη η ευελιξία των κρατών μελών.
<SPEAKER ID="018" NAME="Jens Holm">
εξ ονόματος της Ομάδας GUE/NGL. - (SV) Το περιεχόμενο αυτής της έκθεσης είναι ορθό, θα προτιμούσα όμως να δω περισσότερα προς την κατεύθυνση συγκεκριμένων μέτρων για την αντιμετώπιση της αλλαγής του κλίματος. Παρά το γεγονός αυτό, η έκθεση έχει φυσικά την υποστήριξη της Ομάδας GUE/NGL.
<P>
Σημειώνουμε από την έκθεση ότι οι εκπομπές σε διεθνές επίπεδο αυξήθηκαν από το 1970 έως το 2004 κατά 70%, ότι η τελευταία δεκαετία υπήρξε θερμότερη από ποτέ και ότι αντιμετωπίζουμε αρκετά σημεία ανατροπής, για παράδειγμα το λιώσιμο των στρωμάτων πάγου της Γροιλανδίας. Απευθύνουμε, επομένως, έκκληση για μείωση κατά 60 έως 80% των εκπομπών στην ΕΕ έως το 2050. Ζητούμε την επισήμανση των καταναλωτικών προϊόντων ανάλογα με την επιρροή τους στο κλίμα και μέτρα για την αντιστάθμιση των σημαντικών εκπομπών που προκαλούνται από τις εισαγωγές στην ΕΕ από άλλες χώρες. Απευθύνουμε επίσης έκκληση για αλλαγή του τρόπου ζωής.
<P>
Αυτό είναι απολύτως ορθό αλλά θα πρέπει να το καταστήσουμε ευκολότερο για εκείνους που ζουν με τρόπο φιλικό προς το περιβάλλον. Για παράδειγμα, πρέπει να καταναλώνουμε λιγότερο κρέας και να ταξιδεύουμε λιγότερο με το αυτοκίνητο και το αεροπλάνο. Δυστυχώς, η ΕΕ επιδοτεί τη βιομηχανία του κρέατος με τεράστια ποσά. Επίσης δυστυχώς, η ΕΕ επιδοτεί την κατασκευή αυτοκινητοδρόμων, γεγονός που οδηγεί σε περισσότερες μετακινήσεις με αυτοκίνητο. Τα μέτρα μας για να περιορίσουμε τις πτήσεις είναι και αυτά κάθε άλλο παρά επαρκή. Αν εμείς οι πολιτικοί δεν δημιουργήσουμε βιώσιμα συστήματα, δεν είμαστε αξιόπιστοι όταν προτρέπουμε τους ανθρώπους να αλλάξουν τον τρόπο ζωής τους.
<P>
Όπως είπα προηγουμένως, θα πρέπει να προχωρήσουμε μακρύτερα. Θα πρέπει να έχουμε περισσότερο συγκεκριμένα μέτρα για να επιφέρουμε αλλαγές, και πρέπει να έχουμε υψηλότερους στόχους όσον αφορά τη μείωση των εκπομπών. Πρέπει επίσης να ασκήσουμε αυτοκριτική και να αμφισβητήσουμε την κρατούσα στην ΕΕ οικονομική τάξη. Στο κάτω-κάτω η ΕΕ είναι προσηλωμένη στην ολοκλήρωση της εσωτερικής αγοράς και τη συνεχή ανάπτυξη. Αυτή η προσήλωση οδηγεί μόνο σε περισσότερες μεταφορές, και αυτό δεν μπορεί να υποστηριχθεί.
<SPEAKER ID="019" NAME="Johannes Blokland">
εξ ονόματος της Ομάδας IND/DEM. - (NL) Καταρχάς ευχαριστώ τον εισηγητή κ. Florenz για την εμπεριστατωμένη ενδιάμεση έκθεση που έχουμε σήμερα ενώπιον μας. Είναι καλό να διαθέτουμε όλες τις σχετικές επιστημονικές πληροφορίες σχετικά με την αλλαγή του κλίματος, που συγκεντρώθηκαν σε αυτή την έκθεση. Μπορούν να μας χρησιμεύσουν ως βήμα προς την κατεύθυνση της τελικής έκθεσης της Προσωρινής Επιτροπής για την Αλλαγή του Κλίματος. Δεν έχω να προσθέσω κάτι στο περιεχόμενο και επομένως δεν έχω καταθέσει τροπολογίες.
<P>
Γνωρίζουμε ήδη πολλά για την αλλαγή του κλίματος, χρειάζεται όμως πολλή περαιτέρω μελέτη επειδή πολλές από τις παραμέτρους δεν είναι ακόμη γνωστές. Αυτή η έκθεση κάνει μια δυναμική αρχή με αυτή την πρόσθετη μελέτη.
<P>
Δεν μπορώ να υποστηρίξω τις τροπολογίες του κ. Březina μεταξύ άλλων, ακόμη και αν γίνουν δεκτές. Όσον αφορά τις τροπολογίες της κ. Doyle και άλλων, θα ακολουθήσω την άποψη του εισηγητή. Τέλος, θα ήθελα να ευχηθώ καλή τύχη στον κ. Florenz κατά τη σύνταξη της τελικής έκθεσης.
<SPEAKER ID="020" NAME="Jana Bobošíková" AFFILIATION="NI">
(CS) Κύριε Πρόεδρε, η έκθεση για την οποία συζητούμε σήμερα είναι σύμβολο υπεροψίας και πλήρους τύφλωσης του Κοινοβουλίου. Προσεγγίζει επικίνδυνα την κατάργηση της ελευθερίας, της δημοκρατίας και της αλληλεγγύης με τους ασθενέστερους της κοινωνίας. Όσον αφορά την ελευθερία σκέψης, δεν υπάρχει τίποτα χειρότερο από την εμμονή ότι μόνο μια επιστημονική άποψη είναι ορθή, και την αποκήρυξη άλλων ιδεών. Σχετικά με τη δημοκρατία, δεν υπάρχει τίποτα χειρότερο από το να δώσουμε την πολιτική ευλογία μας σε μια τέτοια άποψη και να προσπαθούμε να ελέγχουμε αναλόγως τη ζωή των ανθρώπων. Ως προς την αλληλεγγύη με τους ασθενέστερους, δεν υπάρχει τίποτα χειρότερο από το να βάζουμε τρόφιμα στις δεξαμενές καυσίμων των αυτοκινήτων και να βλέπουμε ανθρώπους να πεθαίνουν από πείνα. Τέτοιες πολιτικές δεν πρόκειται να σώσουν τον πλανήτη. Οι μοναδικοί νικητές θα είναι οι παραγωγοί επιδοτούμενης κράμβης και οι κατασκευαστές τμημάτων ανεμόμυλων. Λαμβάνοντας υπόψη ότι η έκθεση επιχειρεί να καταπνίξει την ανταλλαγή απόψεων, ότι υπαγορεύει ποια πρέπει να είναι τα επιστημονικά αποτελέσματα και ότι παραβλέπει τις ανάγκες των φτωχότερων της κοινωνίας, δεν μπορώ επ' ουδενί να την υποστηρίξω. Θεωρώ ότι η Προσωρινή Επιτροπή για την Αλλαγή του Κλίματος θα πρέπει αμέσως να διαλυθεί. Τέλος θέλω μόνο να πω ότι προέρχομαι από την Τσεχική Δημοκρατία και μπορώ να πω με υπερηφάνεια ότι, αντίθετα με άλλους πολιτικούς, η σκέψη του Προέδρου Václav Klaus δεν έχει γίνει θερμότερη και ότι το μυαλό του δεν έχει γίνει πράσινο.
<SPEAKER ID="021" NAME="Πρόεδρος">
Σας ευχαριστώ, κυρία Bobošíková. Στο μέλλον θα προσπαθήσω περισσότερο να προφέρω σωστά το όνομά σας. Νομίζω ότι όλοι βρισκόμαστε σε μια καμπύλη εκμάθησης, όχι μόνο ο Πρόεδρος αλλά αναμφίβολα και ο ομιλητής. Σας ευχαριστώ, κυρία.
<SPEAKER ID="022" NAME="Cristina Gutiérrez-Cortines" AFFILIATION="PPE-DE">
(ES) Κύριε Πρόεδρε, επιθυμώ να ευχαριστήσω τον Karl-Heinz Florenz και ολόκληρη την ομάδα εργασίας για το ότι έφεραν επιστήμονες τόσο υψηλού επιπέδου για να εργαστούν πάνω σε αυτό το ζήτημα. Νομίζω ότι είναι η πρώτη φορά που επιστήμονες συνεργάστηκαν με βουλευτές αυτού του Σώματος. Αυτό είναι ένα θετικό στοιχείο που δεν πρέπει να παραγνωρίσουμε εφόσον είναι σαφές, όπως δήλωσαν οι επιστήμονες, ότι αντιμετωπίζουμε τεράστια αβεβαιότητα όσον αφορά τη μορφή που θα πάρει η αλλαγή του κλίματος. Με άλλα λόγια η επιστήμη προχωρεί και καθ' οδόν αλλάζει τις απόψεις της, και επομένως δεν μπορούμε να θεωρήσουμε ότι οι απόψεις της αποτελούν θέσφατα. Τι σημαίνει αυτό; Σημαίνει ότι αν οι επιστήμονες, στην εργασία τους, αναθεωρούν συνεχώς τα ευρήματά τους και εμείς απλώς ακολουθούμε, πρέπει να είμαστε και ευέλικτοι και να προσαρμόζουμε τις λύσεις μας στις αλλαγές της γνώσης.
<P>
Αυτή η συμμετρία μεταξύ της ολοένα αυξανόμενης γνώσης και της δικής μας ευελιξίας είναι πολύ σημαντική. Επομένως, μία από τις ανησυχίες μου είναι η τεράστια εμπιστοσύνη στους εαυτούς μας που έχουμε στην Ευρώπη. " αμφιβολία και η αβεβαιότητα αποτελούν τη βάση της επιστημονικής εργασίας και της συναγωγής ορθών συμπερασμάτων στην παρούσα υπόθεση. Νομίζω ότι πρέπει να έχουμε επίγνωση του γεγονότος ότι μπορεί να υπάρχουν άλλες χώρες, αυτές που διατυπώνουν επικρίσεις, που ενεργούν ορθά σε ορισμένους τομείς.
<P>
Το λέω αυτό, και πρέπει να επαναλάβω ότι υποστηρίζω το σχέδιο, επειδή πιστεύω ότι οι έννοιες της πολυπλοκότητας και του αντίκτυπου πρέπει να ληφθούν υπόψη, και αυτό προκύπτει από αυτό που μας συνέβη με τα βιοκαύσιμα. Πρέπει επίσης να έχουμε απόλυτη πειθαρχία σε σχέση με τον αντίκτυπο στο περιβάλλον, τον οικονομικό αντίκτυπο και το εφικτό των λύσεων.
<P>
Μολονότι σκοπός αυτού του εγγράφου δεν είναι να προτείνει λύσεις, συνεχίζω ωστόσο να το υποστηρίζω. Θα ήθελα, ωστόσο, να πω ότι πρέπει να εφαρμόσουμε μια συνδυασμένη πολιτική, και εδώ το έγγραφο θα πρέπει να προχωρήσει ένα βήμα προς τα εμπρός στο δεύτερο μέρος, με αποφάσεις που εκπορεύονται από ψηλά σε επίπεδο κράτους, χωρίς να παραγνωρίζεται το γεγονός ότι η αλλαγή του κλίματος είναι ένα ζήτημα που πρέπει να επιλυθεί με προσαρμογή σε τοπικό επίπεδο.
<P>
Πρέπει, επομένως, να αρχίσουμε να χαράζουμε μια πολιτική ευρείας γνώσης της αλλαγής του κλίματος από ψηλά, σε συνδυασμό με μια πολιτική που θα εφαρμόζεται από χαμηλά, στη βιομηχανία, σε οικονομικούς τομείς, στη γεωργία, στα ποικίλα εδάφη μας, για να επιτρέψουμε σε κάθε χώρα να καταρτίσει το δικό της σχέδιο που θα είναι ευθυγραμμισμένο με το γενικό σχέδιο.
<SPEAKER ID="023" NAME="Guido Sacconi" AFFILIATION="PSE">
(IT) Κύριε Πρόεδρε, κυρίες και κύριοι, προσθέτω και εγώ, όπως είναι φυσικό, τη φωνή μου σε εκείνη των συναδέλφων βουλευτών που εξέφρασαν τις ευχαριστίες και την εκτίμησή τους για το έργο που επιτέλεσε ο εισηγητής μας Karl-Heinz Florenz. Θα ήθελα επίσης να ευχαριστήσω, ανεπίσημα, όλους τους βουλευτές και τις πολιτικές ομάδες που εργάζονται και εργάστηκαν φέτος πολύ εντατικά για την Προσωρινή Επιτροπή για την Αλλαγή του Κλίματος η οποία αυθεντικά σφυρηλάτησε ένα πολύ ισχυρό και σταθερό κλίμα ενότητας πέραν των περιθωριακών τομέων ασυμφωνίας που, ωστόσο, υφίστανται.
<P>
Αυτό μου δίνει ελπίδες επειδή επίκειται μια περίληψη όλου του υλικού που έχουμε ήδη συγκεντρώσει και του υλικού που συγκεντρώνουμε για την τελική έκθεση και αυτό, εν συντομία, θα μας επιτρέψει να δώσουμε ένα υγιές κληροδότημα στο μελλοντικό Κοινοβούλιο που να μπορέσει να το χρησιμοποιήσει για να εκτελέσει το έργο του σύμφωνα με το συνολικό όραμα που είναι τόσο απαραίτητο σε αυτό το ζήτημα.
<P>
Αυτό που σήμερα έχουμε ενώπιον μας είναι το πρώτο κεφάλαιο, η καταγραφή της επιστημονικής γνώσης για αυτό το ζήτημα. Θα πρέπει να είμαστε σαφείς ότι αυτό δεν σημαίνει ότι η Διακυβερνητική Ομάδα για την Αλλαγή του Κλίματος (IPCC) είναι ένα επιστημονικό κίνημα αλλά ένα βήμα διαλόγου όπου, ύστερα από χρόνια εργασιών, έχει εξεταστεί όλη η επιστημονική βιβλιογραφία για αυτό το ζήτημα και συντάχθηκε μια περίληψη, έγινε ένας έλεγχος, που φθάνει σε επίπεδα πιθανότητας σε ποικίλους τομείς, σε ποικίλες αξιολογήσεις, που πολύ γρήγορα έφτασαν σχεδόν το 100%, κάτι πρωτοφανές, νομίζω, στην ιστορία της επιστήμης.
<P>
Έχω την πεποίθηση ότι αυτό εγείρει επίσης ανησυχία από ευρύτερη άποψη και θα μπορούσε να θεωρηθεί, μέχρις ενός σημείου, ως πρότυπο για την καθιέρωση μιας ευφυούς σχέσης, αν μου επιτρέπεται να είμαι τόσο τολμηρός, μεταξύ της επιστημονικής γνώσης και της λήψης πολιτικών αποφάσεων όσον αφορά την εξαιρετική πολυπλοκότητα των προβλημάτων που αντιμετωπίζει σήμερα ο κόσμος.
<P>
" αλλαγή του κλίματος πραγματοποιείται και μάλιστα ταχύτατα και επομένως πρέπει να δράσουμε γρήγορα και, όπως ορθά είπε ο Karl-Heinz, αυτό δεν είναι μόνο πρόβλημα αλλά και ευκαιρία. Αυτή η γνώση αποτελεί ακριβώς τη βάση πάνω στην οποία, στο διάστημα ενός χρόνου, Επίτροπε Δήμα, το διεθνές πολιτικό κλίμα έχει και αυτό αλλάξει, και η αύξηση της θερμοκρασίας του πλανήτη δεν είναι το μόνο που συνέβη. Το διεθνές πολιτικό κλίμα έχει αλλάξει, και στο Μπαλί κορυφώθηκε με τη γενική παραδοχή του κύρους της έρευνας της IPCC και, τους τελευταίους μήνες, με πραγματικά σημαντικές αλλαγές στις θέσεις των ηγετών.
<P>
Ένα μέρος των εργασιών μας περιλαμβάνει την πραγματοποίηση αρκετών επισκέψεων στην Κίνα, την Ινδία και, πρόσφατα, στην Ουάσιγκτον στις "νωμένες Πολιτείες και μπορέσαμε να αντιληφθούμε, όπως σημειώσατε, αυτό που σαφέστατα δήλωσαν οι προεδρικοί υποψήφιοι, δηλαδή ότι θα υπάρξει μια πολύ διαφορετική δέσμευση, ακόμη και στις "νωμένες Πολιτείες, κατά τους επόμενους μήνες, γεγονός που μας δίνει ελπίδες όσον αφορά τις διεθνείς διαπραγματεύσεις οι οποίες αναμένεται ότι θα ολοκληρωθούν στην Κοπεγχάγη το 2009.
<P>
Σε αυτό το σημείο συμφωνώ μαζί σας και παράγουμε αποτελέσματα τα οποία κανείς δεν μπορούσε να φανταστεί πριν από έναν μόλις χρόνο.
<SPEAKER ID="024" NAME="Vittorio Prodi" AFFILIATION="ALDE">
(IT) Κύριε Πρόεδρε, κυρίες και κύριοι, σας ευχαριστώ, κύριε Επίτροπε, για την αδιάλειπτη παρουσία σας. Ως επιστήμονας, δεν μπορώ παρά να αισθανθώ ικανοποίηση για το ότι η εικόνα, από επιστημονικής πλευράς, έχει γίνει τελικά αποδεκτή και παραδεκτή, ακόμη και σε υψηλού επιπέδου πολιτικούς φορείς όπως αυτός εδώ. Ως Αντιπρόεδρος της Προσωρινής Επιτροπής για την Αλλαγή του Κλίματος, είμαι ικανοποιημένος με τα αρχικά αποτελέσματα της από κοινού εργασίας και συγχαίρω τον εισηγητή κ. Florenz, τους συναδέλφους μου και τον Πρόεδρο κ. Sacconi.
<P>
Προσωπικά, ωστόσο, φοβούμαι ότι όλη η καλή μας θέληση δεν θα αποδειχτεί αρκετή για την επίλυση των σοβαρών προβλημάτων που αντιμετωπίζουμε. Αναφέρομαι ειδικότερα στις καταστροφικές προοπτικές προβλημάτων που προβλέπονται λόγω της αλλαγής του κλίματος και που ήδη είναι πολύ δυσεπίλυτα όπως η φτώχεια, η δημόσια υγεία και η πρόσβαση σε φυσικούς πόρους, πρωτίστως στο νερό, και πιστεύω ότι, μόλις γίνει το πρώτο βήμα προς την κατεύθυνση της ανακάλυψης αυτού του φαινόμενου, δηλαδή η σύνταξη αυτής της αρχικής έκθεσης για τις επιστημονικές αποδείξεις, θα επιλέξουμε, κατά πάσα πιθανότητα, να αποδεχτούμε ένα έργο ακατόρθωτο.
<P>
Σκοπός αυτής της αποστολής είναι να δώσει ελπίδες, να προτείνει υλοποιήσιμα σχέδια για ένα μέλλον που δεν οικοδομείται αποκλειστικά στις διαμάχες και τις ανισότητες και να προσφέρει ένα όραμα όπου η επιστήμη συμβάλλει στην εξάλειψη των ανισορροπιών που η ανθρωπότητα δημιούργησε ή συνέβαλε να επιδεινωθούν. Ιδού τι πρέπει να πούμε στους συμπολίτες μας: θα αποδεχτούμε αυτή την αποστολή κάνοντας έτσι ένα βήμα προς τα εμπρός για τον πολιτισμό.
<SPEAKER ID="026" NAME="Caroline Lucas" AFFILIATION="Verts/ALE">
(EN) Κύριε Πρόεδρε, εκ πρώτης όψεως, η εν λόγω έκθεση μπορεί να φαίνεται ως μια τεχνική έκθεση, η οποία απλώς συνοψίζει τα επιστημονικά στοιχεία που ήδη γνωρίζουμε. Όμως, ας μη γελιόμαστε, διότι η συγκεκριμένη έκθεση είναι και βαθύτατα πολιτική και αποτελεί έκκληση για δράση, καθώς υπογραμμίζει την επιτακτική ανάγκη μιας συνολικής επανάστασης στον τρόπο με τον οποίο διαχειριζόμαστε τις οικονομίες μας.
<P>
" γνώση επιφέρει υπευθυνότητα, και το να γνωρίζουμε όσα γνωρίζουμε για την πραγματικότητα της κλιματικής αλλαγής, αλλά, ωστόσο, να μην αντιδρούμε με τον ανάλογο τρόπο είναι σαν να διαπράττουμε έγκλημα ενάντια στις μελλοντικές γενιές.
<P>
Επομένως, η λογική της έκθεσης είναι η εξής: ο στόχος της ΕΕ για μείωση των εκπομπών κατά 20%, απλούστατα, δεν συμβαδίζει με τους 2 βαθμούς που υποστηρίζει η επιστήμη. Συνεπώς, αναφέρει ότι θα πρέπει τώρα να κινηθούμε μονομερώς για να προχωρήσουμε σε τουλάχιστον 30% εγχώριες μειώσεις και ότι πρέπει να ανταποκριθούμε σε νέα δεδομένα - τον προηγούμενο μόλις μήνα ο κ. James Hansen, ένας κορυφαίος κλιματολόγος, εξέφρασε την προειδοποίηση ότι οι σημερινοί στόχοι είναι πολύ αδύναμοι και ότι θα πρέπει να διαθέσουμε πολύ περισσότερους πόρους για να βοηθήσουμε τις αναπτυσσόμενες χώρες να προσαρμοστούν, διαθέτοντας στη δράση για το κλίμα όλα τα έσοδα από τους πλειστηριασμούς του συστήματος εμπορίας δικαιωμάτων εκπομπής αερίων θερμοκηπίου εντός της Κοινότητας.
<P>
Τα καλά νέα είναι ότι η ΕΕ βρίσκεται σε εξαιρετικά ευνοϊκή θέση για να ηγηθεί στο ζήτημα της κλιματικής αλλαγής και ότι αν δεχθούμε αυτήν την πρόκληση, μπορεί επίσης να ανακαλύψουμε ότι οι ευρωπαϊκοί θεσμοί ξαναζωντανεύουν και ότι η ΕΕ επανασυνδέεται με τους πολίτες που υποτίθεται ότι αντιπροσωπεύει.
<SPEAKER ID="027" NAME="Bogdan Pęk" AFFILIATION="UEN">
(PL) Κύριε Πρόεδρε, εδώ και λίγη ώρα ακούω με προσοχή τα ψευδο-επιστημονικά επιχειρήματα που διατυπώθηκαν εδώ, στην καρδιά της Ευρώπης. Αναφέρομαι στις παρουσιάσεις που πραγματοποιήθηκαν στο Ευρωπαϊκό Κοινοβούλιο και των οποίων τα στοιχεία, που βασίζονται σε αδιάσειστες επιστημονικές αποδείξεις, υποτίθεται ότι θα διαδοθούν σε ολόκληρο τον κόσμο. Ωστόσο, στην πραγματικότητα, υπάρχουν επιστήμονες που υποστηρίζουν ότι δεν είμαστε σε θέση να επηρεάσουμε την κλιματική αλλαγή με τα τωρινά μέσα που διαθέτουμε, όπως υπάρχουν και επιστήμονες που υποστηρίζουν το αντίθετο.
<P>
Κυρίες και κύριοι, ας φανταστούμε για μια στιγμή ότι η πρώτη ομάδα έχει δίκιο. Σε αυτήν την περίπτωση, αν αφιερώσουμε τεράστιους πόρους για την υποτιθέμενη κλιματική αλλαγή, επηρεάζοντας, έτσι, την ευημερία της ανθρωπότητας, ειδικά στην Ευρώπη, θα καταδικάσουμε τα ευρωπαϊκά έθνη σε μια απότομη αναπτυξιακή κάμψη σε σχέση με άλλα έθνη που, εν τω μεταξύ, θα αναπτύσσονται με πιο γρήγορους ρυθμούς.
<P>
Μπορώ να διαβεβαιώσω το Κοινοβούλιο ότι ο Πρόεδρος μιας κοινοβουλευτικής επιτροπής λαμβάνει υπόψη του τις απόψεις μόνο μιας ομάδας επιστημόνων, και αν ο Επίτροπος Δήμας, δεν αναφερθεί σε όλες τις γνωστές επιστημονικές εργασίες που έχουν πραγματοποιηθεί επί του θέματος, επιτρέποντας έτσι τη διάδοση ενός μύθου, θα διαμαρτυρηθώ εντονότατα. Και θα προβώ σε μια τέτοια ενέργεια, διότι ενέργειες όπως η συγκεκριμένη πρέπει να αναλαμβάνονται αποκλειστικά και μόνο βάσει επιστημονικών αποδεικτικών στοιχείων για την εξαγωγή ασφαλών συμπερασμάτων.
<SPEAKER ID="028" NAME="Roberto Musacchio" AFFILIATION="GUE/NGL">
(IT) Κύριε Πρόεδρε, κύριοι συνάδελφοι, ευχαριστώ θερμά τον εισηγητή κ. Florenz, διότι εργάστηκε σκληρά και αξιολόγησε την πολύμηνο έργο της Προσωρινής Επιτροπής για την Κλιματική Αλλαγή υπό την προεδρία του κ. Sacconi. Το βασικότερο πολιτικό σημείο στο οποίο συμφωνώ με την έκθεση Florenz είναι η αναγνώριση της Διακυβερνητικής Ομάδας για την Αλλαγή του Κλίματος ως υπηρεσίας και, ως εκ τούτου, των κατευθυντήριων γραμμών των "νωμένων Εθνών και της διάσκεψης του Μπαλί. Σημειώστε ότι αυτό δεν αποτελεί, απλώς, ένα επιστημονικό σημείο, αλλά ένδειξη δημοκρατίας· πρόκειται για ένα φόρουμ για την παγκόσμια δημοκρατία.
<P>
Το ζήτημα που έχουμε τώρα ενώπιον μας είναι ότι, εάν η Ευρώπη επιθυμεί να αποτελεί μια αξιόπιστη, ηγέτιδα δύναμη στην μετά το Κιότο συμφωνία, πρέπει πρώτα να έχει διευθετήσει τα δικά της ζητήματα. " δέσμη μέτρων που παρουσιάστηκε πρέπει να εγκριθεί εντός συγκεκριμένης περιόδου και σύμφωνα με τις δεσμεύσεις που αναλήφθηκαν στο Μπαλί, αυτά τα μέτρα, δηλαδή, πρέπει να συμμορφώνονται με τις δεσμεύσεις, καθώς και να είναι διαφανή, επίκαιρα και εξακριβωμένα.
<P>
Πρωταρχικής σημασίας είναι η πρόληψη εξαιρέσεων και παρεκκλίσεων, οι οποίες προκαλούν αναξιοπιστία στο εσωτερικό της Ευρώπης και στις σχέσεις της με τους άλλους. Πρέπει να αποτρέψουμε οποιαδήποτε προσπάθεια εξαπάτησης από την πλευρά των κρατών μελών και του επιχειρηματικού κόσμου, που σημαίνει ότι οφείλουμε να επιδείξουμε σοβαρότητα!
<SPEAKER ID="029" NAME="Graham Booth" AFFILIATION="IND/DEM">
(EN) Κύριε Πρόεδρε, θα συμφωνήσω με τον κ. Pęk. Πολλοί διακεκριμένοι επιστήμονες από όλο τον κόσμο υπέγραψαν τη Διακήρυξη του Μανχάταν στις 4 Μαρτίου του τρέχοντος έτους. " εν λόγω Διακήρυξη, μεταξύ άλλων, αναφέρει ότι "δεν υπάρχει κανένα πειστικό αποδεικτικό στοιχείο ότι το διοξείδιο του άνθρακα που εκλύεται από τη σύγχρονη βιομηχανία έχει προκαλέσει κατά το παρελθόν, προκαλεί σήμερα ή θα προκαλέσει στο μέλλον καταστροφική αλλαγή του κλίματος". Την προηγούμενη εβδομάδα, άλλοι 31 000 επιστήμονες επικύρωσαν αυτήν την άποψη στην αναφορά του Όρεγκον.
<P>
Δεν πρόκειται πια για διιστάμενες απόψεις, καθώς και ο Nigel Lawson, μέλος της επιτροπής για την κλιματική αλλαγή της Βουλής των Λόρδων συμφωνεί ότι ο διάλογος δεν έληξε. Προτού λοιπόν δεσμευτούμε να καταβάλουμε υπέρογκα ποσά με τη μορφή φόρων για το κλίμα, εμπορίας δικαιωμάτων εκπομπών διοξειδίου του άνθρακα κλπ., ακριβώς τη στιγμή που οι προειδοποιήσεις για μια επικείμενη οικονομική κατάρρευση σε παγκόσμιο επίπεδο είναι πολλές, οφείλουμε να ακούσουμε και τις δύο πλευρές του διαλόγου και να είμαστε απολύτως σίγουροι ποια είναι η σωστή.
<SPEAKER ID="030" NAME="Roger Helmer" AFFILIATION="NI">
(EN) Κύριε Πρόεδρε, για πρώτη φορά φέρνω στο Κοινοβούλιο ευχάριστα νέα: η υπερθέρμανση του πλανήτη έχει σταματήσει. Το 1998 ήταν το θερμότερο έτος που θυμούνται όσοι βρίσκονται εν ζωή. Τα τελευταία 10 χρόνια η παγκόσμια θερμοκρασία παρέμεινε σταθερή ή, σε πολλές περιπτώσεις, μειώθηκε. " πρόσφατη μέτρια αύξηση της θερμοκρασίας μπορεί να συγκριθεί με εκείνη της μεσαιωνικής θερμής περιόδου και πριν από αυτήν, με την ρωμαϊκή θερμή περίοδο και ακόμη πιο πριν με την περίοδο του Ολόκαινου.
<P>
Οι σημερινές θερμοκρασίες είναι μικρότερες των ανώτατων θερμοκρασιών των τελευταίων 2000 ετών. Ολοένα και μεγαλύτερες αμφιβολίες εκφράζονται σχετικά με το ρόλο του διοξειδίου του άνθρακα. Από το 1850, οι μέσες θερμοκρασίες συμβαδίζουν με τους ηλιακούς κύκλους, αλλά όχι και με την περιεκτικότητα της ατμόσφαιρας σε διοξείδιο του άνθρακα. Το μοντέλο της αύξησης της θερμοκρασίας, τόσο γεωγραφικά όσο και χρονικά, είναι εντελώς διαφορετικό από αυτό που προέβλεψαν τα μοντέλα των υπολογιστών.
<P>
Τα μοντέλα του φαινόμενου του θερμοκηπίου προβλέπουν μέγιστη αύξηση της θερμοκρασίας στα ανώτερα ατμοσφαιρικά στρώματα, αλλά επιστημονικές παρατηρήσεις δείχνουν ότι η ελάχιστη αύξηση που υπάρχει εντοπίζεται στην επιφάνεια και κυρίως οφείλεται στο φαινόμενο της αστικής "θερμικής νησίδας".
<P>
Το φαινόμενο του θερμοκηπίου που προκαλείται από το διοξείδιο του άνθρακα είναι λογαριθμικό, που σημαίνει ότι πρόκειται για το νόμο της φθίνουσας απόδοσης. Αν αυτό μεταφραστεί σύμφωνα με τους όρους του φαινόμενου του θερμοκηπίου, τότε η ατμόσφαιρα κατακλύζεται, ήδη, από διοξείδιο του άνθρακα και οι περαιτέρω εκπομπές ελάχιστα θα την επηρεάσουν.
<P>
" στάθμη της θάλασσας ανεβαίνει με τους ρυθμούς που ανέβαινε πάντοτε, δηλαδή περίπου έξι με οκτώ ίντσες κάθε αιώνα, η παγκόσμια μάζα πάγου παραμένει γενικά σταθερή, τα ακραία καιρικά φαινόμενα εμφανίζονται με τη συχνότητα που εμφανίζονταν πάντα, η εξαφάνιση των ειδών δεν οφείλεται στην αύξηση της θερμοκρασίας του πλανήτη, αλλά στην απώλεια ενδιαιτημάτων και ειδικά στην προσπάθεια για βιοκαύσιμα. Πρόσφατες έρευνες δείχνουν ότι οι πολικές αρκούδες διαβιώνουν μια χαρά.
<P>
" υστερία για το κλίμα ξεφεύγει από τα πλαίσια της πραγματικότητας. Χρειάζεται να επανεξετάσουμε τις πολιτικές μας, πριν αυτές προκαλέσουν περαιτέρω καταστροφές.
<P>
(Χειροκροτήματα)
<SPEAKER ID="031" NAME="Markus Pieper" AFFILIATION="PPE-DE">
(DE) Κύριε Πρόεδρε, κυρία Harms, και ο βομβαρδισμός τεθωρακισμένων είναι θετικός, κατά μία φιλειρηνιστική έννοια! Τα επιστημονικά δεδομένα είναι γνωστά: η κλιματική αλλαγή που σήμερα βιώνουμε έχει άμεση σχέση με την ανθρώπινη δραστηριότητα. Ως προς αυτό, τα επιτεύγματα της Προσωρινής Επιτροπής είναι, επομένως, υποδειγματικά.
<P>
Ωστόσο, εκείνο που με ανησυχεί σχετικά με τη συγκεκριμένη έκθεση είναι ο απειλητικός της τόνος. Με προβληματίζει το γεγονός ότι δεν αφιερώθηκε καθόλου χώρος σε αποκλίνουσες επιστημονικές απόψεις. Στην πραγματικότητα, κάθε φορά που οι πολιτικοί ισχυρίζονται ότι είναι αλάνθαστοι, κάτι πάει στραβά. " έκθεση αναφέρεται σε άνευ προηγουμένου κύματα καύσωνα και στην εξαφάνιση των ειδών που μέχρι και κατά 70% προκαλούνται από την αλλαγή του κλίματος. Δηλώνει ότι σχεδόν όλες οι περιοχές του κόσμου θα επηρεαστούν αρνητικά. Οι συγκεκριμένοι ισχυρισμοί βασίζονται σε προβλέψεις μακροπρόθεσμης μοντελοποίησης, αλλά δεν μπορούν τόσο υπεραπλουστευμένα να αποδίδονται μόνο στην ανθρωπογενή κλιματική αλλαγή.
<P>
Ενώπιον της κατάστασης αυτής, θεωρώ σκανδαλώδες για το Κοινοβούλιο μας το ότι οι τροπολογίες που κατέθεσε ο κ. Březina και οι οποίες εφιστούν την προσοχή σε αυτήν ακριβώς την κατάσταση κρίθηκαν μη παραδεκτές. Κύριε Πρόεδρε, θα ζητήσω από εσάς συγκεκριμένα να κρίνετε την τροπολογία 15 παραδεκτή. " προστασία του περιβάλλοντος δεν υπηρετείται σωστά εάν ορισμένες απόψεις απλώς αποσιωπούνται διά της διοικητικής οδού. Οι υπερβολές σχετικά με μια απειλή θα προκαλέσουν τη λήψη πολιτικών μέτρων τα οποία οδηγούν σε μια εσφαλμένη αντίληψη των πολιτικών προτεραιοτήτων. Ένα παράδειγμα αποτελεί ο ισχυρισμός ότι η κλιματική αλλαγή θα πρέπει να αποτελέσει προτεραιότητα της αναπτυξιακής βοήθειας. Ωστόσο, το AIDS, o υποσιτισμός, η ελονοσία και οι σεισμοί αποτελούν σήμερα πιο σοβαρά προβλήματα και στα πεδία αυτά θα πρέπει να χρησιμοποιήσουμε τα πολιτικά μας μέσα.
<P>
Και στην Ευρώπη, ο διάλογος για την κλιματική αλλαγή έχει λάβει τέτοιες διαστάσεις που θέτει τις κοινωνικές κατακτήσεις σε κίνδυνο. Ήδη, μια οικογένεια στη Γερμανία πληρώνει στο κράτος πάνω από το 40% της τιμής της ηλεκτρικής ενέργειας και το ποσό αυτό για την αγορά βενζίνης κυμαίνεται μεταξύ 55 και 78%.Το νέο σύστημα εμπορίας δικαιωμάτων εκπομπής αερίων θερμοκηπίου εντός της Κοινότητας θα οδηγήσει εκ νέου τις τιμές της ηλεκτρικής ενέργειας σε αύξηση τουλάχιστον κατά 30%.
<P>
Είμαι υπέρμαχος μιας πιο ορθολογικής προσέγγισης του ζητήματος της κλιματικής αλλαγής, έτσι ώστε να καθορίσουμε στη συνέχεια λύσεις που να είναι κοινωνικά και οικονομικά συμβατές. Οι τροπολογίες που προτάθηκαν από τον κ. Březina θα αποτελούσαν ένα σημείο εκκίνησης και ζητώ να τις υποστηρίξετε.
<P>
(Χειροκροτήματα)
<SPEAKER ID="032" NAME="Dorette Corbey" AFFILIATION="PSE">
(NL) Θα ήθελα να ευχαριστήσω τον κ. Florenz, ο οποίος συνέταξε μια εξαιρετική έκθεση. Ο διάλογος για την κλιματική αλλαγή είναι συναισθηματικά φορτισμένος, όπως και θα έπρεπε να είναι. Παρόλα αυτά, σήμερα πρέπει να επιχειρήσουμε μια λεπτή προσέγγιση του θέματος. Κατά τους επόμενους μήνες θα πρέπει να εργαστούμε με έντονους ρυθμούς πάνω στο θέμα της κλιματικής αλλαγής και πολλά είναι τα φιλόδοξα μέτρα που βρίσκονται στην ατζέντα.
<P>
Είναι πολύ σημαντικό για την Ευρώπη να αποδείξει την αξιοπιστία της πριν από την Κοπεγχάγη και να επιτύχει μια συμφωνία σχετικά με τη δέσμη μέτρων για την κλιματική αλλαγή. Κάτι τέτοιο μπορεί να συμβεί μόνο εάν έχουμε μια κοινή βάση και η βάση αυτή δεν είναι άλλη από τη γνώση. Ο κ. Florenz αξίζει τα εύσημα για την παρουσίαση της σύγκλισης των απόψεων των επιστημόνων. Σημείο εκκίνησης για την πολιτική μας αποτελούν τα ευρήματα της διακυβερνητικής ομάδας για την αλλαγή του κλίματος (IPCC). Χιλιάδες επιστήμονες συνεργάζονται στους κόλπους της IPCC. Είναι γεγονός ότι η γη υπερθερμαίνεται και ότι η αύξηση της θερμοκρασίας οφείλεται σε κάποιο βαθμό στην ανθρώπινη δραστηριότητα. Προκειμένου να κρατήσουμε την κλιματική αλλαγή μέσα στα όρια, πρέπει να μειώσουμε τις εκπομπές αερίων που προκαλούν το φαινόμενο του θερμοκηπίου κατά 60-80% έως το 2050. Και αυτό δεν αποτελεί εύκολη υπόθεση. Πολλά είναι τα συμφέροντα που εμπλέκονται. Βέβαια, η καθαρή παραγωγή μπορεί να αποφέρει μεγάλο κέρδος τόσο οικονομικό όσο και στον τομέα της απασχόλησης και είναι επίσης θετικό ότι με αυτόν τρόπο θα απεξαρτηθούμε από το πετρέλαιο και θα μπούμε στον κόσμο των ανανεώσιμων πηγών ενέργειας. Ωστόσο, η μετάβαση σε μια οικονομία με χαμηλές εκπομπές διοξειδίου του άνθρακα δεν είναι εύκολη.
<P>
Επομένως, δύο πράγματα είναι σημαντικά. Καταρχάς, η πολιτική πρέπει να βασίζεται στη γνώση και αυτό, κύριε Pieper, δεν σημαίνει ότι η σύγκλιση των επιστημονικών απόψεων δεν επιδέχεται μεταβολή. Προσδοκούμε ότι η IPCC θα είναι ανοιχτή στην κριτική και στα εμπεριστατωμένα επιχειρήματα των σκεπτικιστών, διότι έτσι προωθείται η γνώση και κατά συνέπεια η Ομάδα μας υποστηρίζει πλήρως την παράγραφο 10.
<P>
Το δεύτερο σημείο είναι η ανάγκη μακροπρόθεσμης λαϊκής υποστήριξης. Για να καταστήσουμε δυνατή την υποστήριξη αυστηρών μέτρων από τους πολίτες, ζητάμε την παρουσίαση των βασικών επιστημονικών στοιχείων σε ένα φυλλάδιο που θα διατίθεται στο κοινό, έτσι ώστε να μπορούν όλοι να ενημερωθούν για τις προκλήσεις που αντιμετωπίζουμε. Έτσι θα μπορέσουμε να τις αντιμετωπίσουμε σε συνεργασία. Προσδοκούμε η έκθεση του κ. Florenz να αποτελέσει τη βάση για την ανάληψη πιο συλλογικής δράσης και για την εφαρμογή μιας ορθής πολιτικής μέχρι το 2009.
<SPEAKER ID="033" NAME="Lena Ek" AFFILIATION="ALDE">
(SV) Kύριε Πρόεδρε, επιτρέψτε μου και εμένα να συγχαρώ με τη σειρά μου τον Karl-Heinz Florenz για την εξαιρετική του έκθεση. Θα ήθελα να επισημάνω ότι η έκθεση έχει πολύ μεγάλη πολιτική και συμβολική σημασία, κάτι που διαφαίνεται και από το γεγονός ότι οι ηγέτες των τριών μεγάλων πολιτικών ομάδων άνοιξαν τη συζήτηση.
<P>
Όλοι είμαστε σύμφωνοι με το περιεχόμενο της έκθεσης Florenz. " έκθεση είναι, επίσης, γραμμένη έτσι ώστε ο μέσος Ευρωπαίος να μπορεί να διαβάσει το κείμενο και να καταλάβει περί τίνος πρόκειται. " σαφής και αναλυτική της παρουσίαση αποτελεί μια επιπλέον θετική πτυχή που επιθυμώ να επισημάνω.
<P>
Ωστόσο, υπάρχουν ακόμη προβλήματα που πρέπει να τεθούν υπό συζήτηση. Σας προτρέπω να στηρίξετε τις τροπολογίες που αναφέρονται στη θάλασσα και στην αύξηση κατά ενάμιση βαθμό της θερμοκρασίας της επιφάνειας της θάλασσας. Επιπλέον, θα πρέπει να εξετάσουμε τα ζητήματα δημόσιας υγείας. " επόμενη έκθεση θα πρέπει να είναι προσανατολισμένη στο συγκεκριμένο θέμα. Προσδοκώ ότι κάποιες καλές ιδέες θα παρουσιαστούν σε αυτόν τον τομέα. Εμείς, τα μέλη του Ευρωπαϊκού Κοινοβουλίου, έχουμε τώρα την ευκαιρία να επιδείξουμε αποφασιστικότητα και σοβαρότητα στη δέσμευσή μας ως προς τα εν λόγω θέματα. " Avril Doyle και εγώ είμαστε εισηγήτριες σχετικά με την εμπορία δικαιωμάτων εκπομπών. Εάν όλοι είμαστε συνεπείς σε όσα ειπώθηκαν σήμερα, πριν από τη ψηφοφορία, τότε περιμένουμε ισχυρή υποστήριξη για τις προτάσεις που θα προβάλουμε στις διάφορες επιτροπές μας.
<P>
Τέλος, θα ήθελα να τονίσω ότι βρισκόμαστε εν τω μέσω προετοιμασιών για τη Διάσκεψη στην Κοπεγχάγη. Οι εν λόγω προετοιμασίες θα πρέπει να διεξαχθούν κατά έναν τελείως διαφορετικό τρόπο, με συνεργασία μεταξύ του Κοινοβουλίου, του Συμβουλίου, της Επιτροπής και των αναπτυσσόμενων χωρών. Και έχουν μείνει μόνο 18 μήνες.
<SPEAKER ID="034" NAME="Δημήτριος Παπαδημούλης" AFFILIATION="GUE/NGL">
Κύριε Πρόεδρε, θα ήθελα και εγώ με τη σειρά μου να συγχαρώ για την έκθεσή του το συνάδελφο Florenz, είναι εξαιρετικά θετικό ότι η έκθεση στηρίζεται στα επιστημονικά συμπεράσματα της αρμόδιας επιτροπής των "νωμένων Εθνών και ότι επισημαίνει την ανάγκη για καλύτερη και περισσότερη πληροφόρηση των πολιτών.
<P>
Είναι όμως ανάγκη, κυρίες και κύριοι συνάδελφοι και κ. Δήμα, να περάσουμε από τις διαπιστώσεις στην πράξη. Χρειάζεται να προσαρμόσουμε τις πολιτικές μας στα μέτρα που εισηγείται η επιστήμη. Χρειαζόμαστε καθαρότερα καύσιμα, καθαρότερα αυτοκίνητα. Γνωρίζουμε τη μάχη που δίνετε εσείς, κ. Επίτροπε -και μέσα στην Επιτροπή- εναντίον λόμπις και συμφερόντων που υπονομεύουν την προσπάθεια της Ευρωπαϊκής Ένωσης να είναι στην παγκόσμια πρωτοπορία στη μάχη κατά των κλιματικών αλλαγών. Το Ευρωπαϊκό Κοινοβούλιο στη μεγάλη του πλειοψηφία είναι σύμμαχος μιας πιο φιλόδοξης προσπάθειας και από την Επιτροπή και από τις κυβερνήσεις, διότι στη ζυγαριά ζυγίζει πολύ περισσότερο η ανθρώπινη ζωή και η προστασία του περιβάλλοντος από τα συμφέροντα ορισμένων επιχειρηματικών κύκλων.
<SPEAKER ID="035" NAME="Jerzy Buzek" AFFILIATION="PPE-DE">
(PL) Κύριε Πρόεδρε, δεν θα είμαι ο πρώτος, ούτε σίγουρα ο τελευταίος που επιθυμεί να συγχαρεί τον εισηγητή κ. Florenz για την εξαιρετική έκθεσή του. " διεθνής κοινότητα παρέλαβε πρόσφατα το έγγραφο της Διακυβερνητικής Ομάδας για την Κλιματική Αλλαγή που περιέχει μια εκτενή επιστημονική μελέτη για την αύξηση της θερμοκρασίας του πλανήτη και την οποία αναφέρουμε στην έκθεση και στο ψήφισμά μας. Το μεγαλύτερο μέρος των ερευνητών αποδέχτηκαν το συγκεκριμένο έγγραφο, που είναι γνωστό ως Τέταρτη Έκθεση Αξιολόγησης της IPCC. Ανάλογα έπραξε και η πλειονότητα των κυβερνήσεων των 110 χωρών που συμμετείχαν στην Ομάδα. Παρόλα αυτά, υπάρχουν κάποιοι που αμφισβητούν την εγκυρότητα του συγκεκριμένου εγγράφου. Τέτοιες απόψεις ακούστηκαν και μέσα στο Κοινοβούλιο. Κρίνεται, επομένως, αναγκαίο να αξιολογήσουμε, αρχικά, την αντιπαράθεση.
<P>
Καταρχάς, σήμερα, σχεδόν όλοι τουλάχιστον συμφωνούμε ότι η αύξηση της θερμοκρασίας του πλανήτη είναι γεγονός, έστω και αν τυχαίνει κάποια μέρη του πλανήτη να είναι για την ώρα πιο ψυχρά συγκριτικά με το παρελθόν. Λόγω, μεταξύ άλλων, και της έκθεσης της IPCC, η ύπαρξη της αύξησης της θερμοκρασίας του πλανήτη φαίνεται πλέον να είναι αποδεκτή. Κατά συνέπεια, δεν είναι πλέον απαραίτητο να αναφερόμαστε σε περαιτέρω σημάδια που μαρτυρούν την επικείμενη Αποκάλυψη και τα οποία συνδέονται με την άνοδο της θερμοκρασίας. Από την άλλη, είναι απολύτως απαραίτητο να εξηγήσουμε και να αποδείξουμε τους λόγους της αύξησης της θερμοκρασίας.
<P>
Θα ήθελα να σας υπενθυμίσω ότι η πλειονότητα των επιστημόνων που μελέτησαν το εν λόγω πρόβλημα πιστεύουν ακράδαντα ότι η ευθύνη για την αύξηση της θερμοκρασίας του πλανήτη ανήκει κυρίως, αλλά όχι αποκλειστικά, στον άνθρωπο, ειδικά όσον αφορά τις εκπομπές αερίων του θερμοκηπίου. Θα πρέπει να καταβάλουμε μεγαλύτερη προσπάθεια για να τεκμηριώσουμε και να αποδείξουμε τη συγκεκριμένη θεωρία. Ασφαλώς, θα πρέπει να συνεχιστούν οι έρευνες για τις αιτίες της αύξησης της θερμοκρασίας του πλανήτη και αυτό θα πρέπει να αποτελέσει το βασικό πόρισμα των διαβουλεύσεων μας.
<P>
Παρόλα αυτά, εκείνο που όλοι οφείλουμε να έχουμε κατά νου είναι ότι ήδη υπάρχουν πολλές πιθανότητες τα αέρια του θερμοκηπίου που παράγονται από ανθρώπινες δραστηριότητες να αποτελούν τη βασική αιτία της αύξησης της θερμοκρασίας του πλανήτη, άρα πρέπει να αναλάβουμε δράση. Για αυτό, κάνουμε έκκληση για δράση και αυτός είναι ο λόγος που η Ευρωπαϊκή Ένωση ανέλαβε ηγετικό ρόλο σε παγκόσμιο επίπεδο για τον περιορισμό των εκπομπών. Είναι, επομένως, εξαιρετικά σημαντικό για εμάς, τους Ευρωπαίους, να επιτύχουμε μια παγκόσμια συμφωνία επί του ζητήματος στο Πόζναν και στην Κοπεγχάγη. Πρέπει να θυμόμαστε ότι δεν μπορούμε να σώσουμε τον πλανήτη μόνοι μας. Ωστόσο, θα ήταν ανεπίτρεπτο να εγκαταλείψουμε τώρα τις προσπάθειες μας. Δεν είναι δυνατόν να αποδυθούμε των ευθυνών μας απέναντι στους πολίτες.
<SPEAKER ID="036" NAME="Riitta Myller" AFFILIATION="PSE">
(FI) Κύριε Πρόεδρε, υπάρχουν τεκμηριωμένα και αποδεκτά δεδομένα για την κλιματική αλλαγή που συντελείται σε όλο τον κόσμο και τα ανθρωπογενή αίτια της τρέχουσας τάσης υπερθέρμανσης του πλανήτη βρίσκονται πέρα από κάθε επιστημονική αμφιβολία. Αυτά αναφέρει στην έκθεσή του ο κ. Florenz στην αρχή των συμπερασμάτων του. Εξάλλου, ο σκοπός της σύνταξης της εν λόγω ενδιάμεσης έκθεσης ήταν, ειδικότερα, να θεμελιώσει μια κοινή βάση για την τελική εκδοχή.
<P>
Οι εργασίες της επιτροπής και του Κοινοβουλίου χρειάζεται να είναι άρρηκτα συνδεδεμένες με την τέταρτη Έκθεση Αξιολόγησης της Διακυβερνητικής Ομάδας για την Κλιματική Αλλαγή. Υπάρχει πολύ σαφής συναίνεση στη συγκεκριμένη έκθεση ως προς το ότι η παγκόσμια μέση θερμοκρασία πρέπει να σταθεροποιηθεί, έτσι ώστε να μην αυξηθεί περισσότερο από 2°C. Το παραπάνω αποτελεί και έναν τρόπο να ληφθεί υπόψη ο οικονομικός, οικολογικός και κοινωνικός αντίκτυπος της κλιματικής αλλαγής.
<P>
Όπως δήλωσε και ο κ. Florenz, τώρα που τα στοιχεία αυτά είναι γνωστά, το ζήτημα είναι πώς εμείς θα αντιληφθούμε αυτά που διαβάζουμε, αναλόγως με τις αναγνωστικές ικανότητες που διαθέτουμε. Θα το διαπιστώσουμε φέτος, κατά τη συζήτηση της νομοθετικής δέσμης που μας παρουσίασε η Επιτροπή. Ειδικότερα, θα ήθελα να τονίσω ότι δεδομένου ότι πρόκειται για τον οικολογικό, οικονομικό και κοινωνικό αντίκτυπο της κλιματικής αλλαγής, θα πρέπει να επικεντρωθούμε περισσότερο στο θέμα της ενεργειακής απόδοσης. Ευελπιστώ ότι η Επιτροπή στις μελλοντικές της εργασίες θα αφιερώσει ένα ειδικό θέμα σχετικά με τη δυνατότητα αυξήσεως της ενεργειακής απόδοσης. Δεδομένου ότι η εξοικονομούμενη ενέργεια αποτελεί την οικονομικότερη ενέργεια, είναι από οικολογικής απόψεως ο καλύτερος τρόπος αντιμετώπισης της κλιματικής αλλαγής, επομένως ελπίζω ότι σε αυτό το σημείο θα γίνουν νέες προτάσεις και εκτιμήσεις από την Επιτροπή.
<SPEAKER ID="037" NAME="Avril Doyle" AFFILIATION="PPE-DE">
(EN) Κύριε Πρόεδρε, συζητούμε εδώ μιας εξαιρετική ενδιάμεση έκθεση σχετικά με τα επιστημονικά δεδομένα της κλιματικής αλλαγής, την οποία συνέταξε ο Karl-Heinz Florenz, εισηγητής της Προσωρινής Επιτροπής για την Κλιματική Αλλαγή. Θα ήθελα να ευχαριστήσω τον ίδιο και όλους τους συναδέλφους της Προσωρινής Επιτροπής που βρίσκονται εδώ για την τεράστια προσπάθεια που κατέβαλαν.
<P>
" άγνοια εκ μέρους των νομοθετών της απόψεως της συντριπτικής πλειοψηφίας των επιστημόνων, που έχει αξιολογηθεί από ομοτίμους, σχετικά με την παγκόσμια κλιματική αλλαγή, θα αποτελούσε ένα επικίνδυνο συνονθύλευμα αλαζονείας, ανευθυνότητας και έλλειψης αίσθησης καθήκοντος. Είμαστε αυτοί που παίρνουν τις αποφάσεις. Έχουμε λάβει μια δημοκρατική εντολή από τους πολίτες και όσον αφορά αυτό, το πιο επιτακτικό ζήτημα που αντιμετωπίζει σήμερα η παγκόσμια κοινότητα, δεν μπορούμε να μην ανταποκριθούμε, ακόμη και όταν, ή ειδικά όταν, οι αποφάσεις που καλούμαστε να λάβουμε αποτελούν μεγάλη πρόκληση.
<P>
Θα παρότρυνα τους αγαπητούς μας συναδέλφους που με την ευρεία έννοια αποκαλούνται "κλιμοσκεπτικιστές" να πορευτούν μαζί μας, αν μη τι άλλο βάσει της σημαντικότατης, αν και συχνά κακομεταχειρισμένης, έννοιας της αρχής της προφύλαξης. Σίγουρα, η επιστήμη είναι πολύπλοκη και δυναμική, όμως όταν πέντε προς έναν επιστήμονες υποστηρίζουν την υπόθεση που κάνουμε, πρέπει να κινητοποιηθούμε, πρέπει να αναρωτηθούμε και, κυρίως, πρέπει να ανταποκριθούμε. Και να ανταποκριθούμε κατάλληλα στο έργο ορισμένων από τους καλύτερους και ευφυέστερους επιστήμονες μας στους τομείς της κλιματολογίας και της μετεωρολογίας, το οποίο έχει αξιολογηθεί από ομοτίμους.
<P>
Πάνω από τα δύο τρίτα της επιφάνειας του πλανήτη καλύπτεται από ωκεανούς και τα τρία τέταρτα των μεγαλουπόλεων του κόσμου είναι παραθαλάσσιες. Πάνω από το 97% των υδάτων του πλανήτη περιέχεται στους ωκεανούς και οι ιχθύες παρέχουν το υψηλότερο ποσοστό ζωικών πρωτεϊνών που καταναλώνονται από τον άνθρωπο και από τον πόρο αυτό εξαρτώνται 3,5 δισ. άτομα για την πρωταρχική πηγή διατροφής τους. Καθώς αυξάνονται οι εκπομπές αερίων του θερμοκηπίου που οφείλονται στις ανθρώπινες δραστηριότητες, σύμφωνα με τις επιστημονικές προβλέψεις θα υπάρξουν δραματικές επιπτώσεις όπως αύξηση της θερμοκρασίας των ωκεανών, τήξη των πάγων των πόλων, άνοδος της στάθμης της θάλασσας και οξίνιση των ωκεανών, τα οποία θα αποτελέσουν σοβαρές απειλές για τα θαλάσσια οικοσυστήματα και την αλιευτική κοινότητα.
<P>
Λίγο πριν την ανάληψη των καθηκόντων μου ως Αντιπρόεδρος της Επιτροπής Αλιείας, θα ήθελα να προτρέψω να ληφθούν υπόψη οι μελετημένες απόψεις της επιτροπής σε αυτή την ενδιάμεση έκθεση. Θα αναφερθώ σύντομα σε δύο σημεία: πρώτον, σοβαρή παράλειψη αποτελεί ο αποκλεισμός μελών της Επιτροπής Αλιείας από την Προσωρινή Επιτροπή για την Κλιματική Αλλαγή και δεύτερον, μου προκαλεί θλίψη το γεγονός ότι η Προσωρινή Επιτροπή δεν μπόρεσε να δεχτεί τη γνωμοδότηση της Επιτροπής Αλιείας.
<P>
Κλείνοντας, αναφέρω ότι υπάρχει μια σειρά τροπολογιών που επισημαίνουν τον επιστημονικό αντίκτυπο των επιπτώσεων της κλιματικής αλλαγής στους ωκεανούς του κόσμου. Παρακαλώ τους συναδέλφους να στηρίξουν τις εν λόγω τροπολογίες, καθώς η έκθεση που θα περιλαμβάνει τις αποφάσεις του Κοινοβουλίου θα πρέπει να είναι όσο το δυνατόν πιο περιεκτική και ολοκληρωμένη.
<SPEAKER ID="038" NAME="Agnes Schierhuber" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, αρχικά θα ήθελα και εγώ να ευχαριστήσω θερμά τον εισηγητή μας για το έργο του. " έκθεση, όπως δήλωσαν και οι προηγούμενοι ομιλητές, αφορά αποκλειστικά τα επιστημονικά δεδομένα σχετικά με την κλιματική αλλαγή, τα οποία συζητήθηκαν διεξοδικά από παγκοσμίως γνωστούς εμπειρογνώμονες κατά τη διάρκεια των θεματικών συναντήσεων.
<P>
Ο τομέας της γεωργίας και της δασοκομίας αποτελεί μία από τις βιομηχανίες που επλήγησαν περισσότερο από την κλιματική αλλαγή και συνεπώς παρουσιάζει έντονο ενδιαφέρον για την υιοθέτηση αποτελεσματικών μέτρων προστασίας του κλίματος σε παγκόσμιο επίπεδο. Απαραίτητη είναι η ανάμειξη όλων των χωρών, και ειδικότερα των αναπτυσσόμενων χωρών, στην μετά το Κιότο διαδικασία. Επίσης, είναι σημαντικό να υπογραμμιστεί ότι η γεωργία με κανέναν τρόπο δεν αποτελεί δείκτη τιμών των τροφίμων: για παράδειγμα, το σιτάρι που χρησιμοποιείται για την παραγωγή ενός μικρού ψωμιού δεν ξεπερνά το 2% του κόστους του ψωμιού.
<P>
Είναι, επίσης, γνωστό, ότι οι ανανεώσιμες πηγές για τα καύσιμα γεωργικής προέλευσης δεν απελευθερώνουν περισσότερο διοξείδιο του άνθρακα από όσο είχε αποθηκευτεί κατά την ανάπτυξή τους, που σημαίνει ότι είναι όντως ουδέτερες σε διοξείδιο του άνθρακα. Έχει αναγνωριστεί επίσης, βάσει αδιάσειστων ερευνητικών ευρημάτων, ότι οι άνθρωποι ευθύνονται κατά ένα μέρος για την κλιματική αλλαγή. Για αυτόν το λόγο, είναι σημαντικό να διεξαχθούν εντατικότερες έρευνες, καθώς και να εξοικονομηθεί ενέργεια μέσω της αποδοτικότερης χρήσης. Ας αναλογιστούμε το γεγονός ότι πέρασαν 3 000 χρόνια μέχρι οι άνθρωποι να δεχτούν ότι η γη δεν είναι επίπεδη, αλλά στρογγυλή.
<P>
Καλώ το Κοινοβούλιο να δεσμευτεί ως προς τη διεξαγωγή σοβαρού διαλόγου αναγνωρίζοντας ότι η κλιματική αλλαγή είναι παγκόσμιο πρόβλημα. Πρόκειται για μακροκοινωνικό πρόβλημα που δεν μπορεί να επιλυθεί μέσω τομεακών πολιτικών στα κράτη μέλη της ΕΕ. Λύση μπορεί να επιτευχθεί μόνο σε παγκόσμιο επίπεδο και η Ευρωπαϊκή Ένωση οφείλει οπωσδήποτε να αναλάβει τον ρόλο του ηγέτη και διαμεσολαβητή στην αντιμετώπιση της κλιματικής αλλαγής.
<SPEAKER ID="039" NAME="Valdis Dombrovskis" AFFILIATION="PPE-DE">
(LV) Κύριε Πρόεδρε, κυρίες και κύριοι, καταρχάς θα ήθελα να συγχαρώ τον εισηγητή για την σαφή και ξεκάθαρη στάση του η οποία βασίζεται στα αποτελέσματα επιστημονικών μελετών, αναγνωρίζει ότι η αύξηση της θερμοκρασίας του πλανήτη πράγματι συμβαίνει και ότι οφείλεται στους ανθρώπους. Ας μην ξεχνάμε ότι, λίγα χρόνια πριν, πολλοί πολιτικοί με μεγάλη επιρροή, μεταξύ των οποίων και ηγέτες ορισμένων μεγάλων δυνάμεων, προσπαθούσαν ακόμη να το αρνηθούν. " έκθεση κάνει ένα βήμα μπροστά και απορρίπτει, ως μη τεκμηριωμένες επιστημονικώς, δηλώσεις σύμφωνα με τις οποίες η αύξηση της θερμοκρασίας του πλανήτη δεν υφίσταται και ότι πρόκειται για φυσιολογικές διακυμάνσεις της θερμοκρασίας. " παρούσα έκθεση αποδεικνύει, για άλλη μια φορά, ότι η ΕΕ είναι πρωτοπόρος σε παγκόσμιο επίπεδο όσον αφορά το ζήτημα της αύξησης της θερμοκρασίας του πλανήτη. Αυτό, ωστόσο, δεν αποτελεί λόγο για να επαναπαυόμαστε. Προκειμένου να διατηρήσουμε την αύξηση της θερμοκρασίας μέσα στα όρια της τάξης του 2%, σύμφωνα με τρέχουσες εκτιμήσεις, o όγκος των εκπομπών διοξειδίου του άνθρακα θα χρειαστεί να μειωθεί τουλάχιστον κατά το ήμισυ μέχρι το 2050. Στο συγκεκριμένο πλαίσιο, η δήλωση της έκθεσης σχετικά με την ικανοποιητική πρόοδο που έχουν σημειώσει σχεδόν όλα τα κράτη μέλη της ΕΕ στην προσπάθεια τήρησης των στόχων του Κιότο είναι υπεραισιόδοξη. Στο διάστημα μεταξύ 1990 και 2005 τα 15 παλαιά κράτη μέλη της ΕΕ μείωσαν τις εκπομπές τους μόνο κατά 2% και είναι σχεδόν απίθανο μέσα στα επόμενα πέντε χρόνια να μειώσουν περαιτέρω τις εκπομπές τους κατά 6%, προκειμένου να επιτύχουν συλλογικά τον στόχο του Κιότο. Ο μοναδικός λόγος χάρη στον οποίο η ΕΕ ως σύνολο μπορεί να ισχυρίζεται ότι στον συγκεκριμένο τομέα κατέχει ηγετική θέση παγκοσμίως είναι το γεγονός ότι τα νεότερα κράτη μέλη της ΕΕ έχουν μειώσει σημαντικά τις εκπομπές τους σε πολύ συντομότερο χρονικό διάστημα. Αναμένεται ότι τα νεότερα κράτη μέλη της ΕΕ θα μειώσουν τις εκπομπές διοξειδίου του άνθρακα κατά 21% μέχρι το 2010. Χάρη σε αυτό το γεγονός, οι ηγέτες της ΕΕ μπορούν να μιλούν για τον προφανώς φιλόδοξο στόχο της μείωσης των εκπομπών κατά 20% μέχρι το 2020. Φυσικά, ο συγκεκριμένος στόχος είναι καλοδεχούμενος, αλλά είναι σημαντικό αυτοί που προκαλούν τη μεγαλύτερη ρύπανση να επιτύχουν και το μεγαλύτερο μέρος αυτής της μείωσης. Είναι ανεπίτρεπτο οι προσπάθειες της ΕΕ για τις πολιτικές σχετικά με την κλιματική αλλαγή να βασίζονται μόνο στα υφιστάμενα επιτεύγματα των νεότερων κρατών μελών και κάποιων μεμονωμένων παλαιότερων, και να επιβάλλονται πρόσθετα βάρη σε αυτά τα κράτη ενώ την ίδια στιγμή να γίνονται προσαρμογές για τα κράτη μέλη που ρυπαίνουν περισσότερο. Ωστόσο, πέρα από τον καταμερισμό των μειώσεων εκπομπών μεταξύ των κρατών μελών της ΕΕ, δεν θα επιτύχουμε τίποτα εάν δεν επιτευχθεί παγκόσμια συμφωνία και εάν δεν εμπλακούν στη λύση του προβλήματος χώρες όπως οι "ΠΑ, η Κίνα, η Ινδία, η Ρωσία και άλλες. Το παρόν ζήτημα πρέπει να αποτελέσει προτεραιότητα στην εξωτερική πολιτική και στην πολιτική για την κλιματική αλλαγή της ΕΕ. Ευχαριστώ πολύ για την προσοχή σας.
<SPEAKER ID="040" NAME="Romana Jordan Cizelj" AFFILIATION="PPE-DE">
(SL) Συνήθως επιλέγουμε αλλαγές και μέτρα μόνο εάν βασίζονται σε τεκμηριωμένα δεδομένα. Στην Επιτροπή για την Κλιματική Αλλαγή συλλέξαμε πολυάριθμα δεδομένα από πολλούς επιστήμονες. Τα δεδομένα αυτά, στην πλειονότητά τους, δείχνουν ότι οι αλλαγές στα οικοσυστήματα οφείλονται στις ανθρωπογενείς εκπομπές και υποδηλώνουν πιθανές μελλοντικές τάσεις.
<P>
Πέρα από την ύπαρξη ορισμένων που ανησυχούν και χρησιμοποιούν τα δεδομένα ως απειλή, θα πρέπει να δούμε και την θετική πλευρά του θέματος, ότι δηλαδή υπάρχουν ακόμη περιθώρια αντίδρασης. Ωστόσο, πρέπει να αντιδράσουμε γρήγορα, υπεύθυνα, σοβαρά και με συντονισμένο τρόπο: αρχικά μέσα στην Ένωση και στη συνέχεια και σε παγκόσμιο επίπεδο. Μπορούμε να επιτύχουμε διεθνείς συμφωνίες μόνο εάν είμαστε επαρκώς ευαισθητοποιημένοι όσον αφορά τα προβλήματα των τρίτων χωρών, τις οποίες απασχολούν ζητήματα αειφόρου ανάπτυξης, ακόμη και περιορισμού της φτώχειας.
<P>
Μια ολοκληρωμένη προσέγγιση απαιτεί αλλαγή στον τρόπο σκέψης των Ευρωπαίων, διότι, μέχρι σήμερα, ασχολούμασταν μόνο με την ανάπτυξη, ή κατά κύριο λόγο, με την ανάπτυξη, μιας κοινωνίας με χαμηλές εκπομπές άνθρακα. Ωστόσο, μπορούμε να επιτύχουμε διεθνή συμφωνία, μόνο εάν δώσουμε σημασία τόσο στα μέτρα μείωσης των εκπομπών, όσο και στα μέτρα τροποποίησης των εκπομπών, προκειμένου να τα ευθυγραμμίσουμε με τις κλιματικές αλλαγές.
<P>
Να ευχαριστήσω και τον κύριο εισηγητή για την εξαιρετική του έκθεση και ευελπιστώ ότι σε αυτό το πλαίσιο θα συνεχίσουμε το έργο μας την επόμενη χρονιά.
<SPEAKER ID="041" NAME="Csaba Sándor Tabajdi" AFFILIATION="PSE">
(HU) Κύριε Πρόεδρε, συγχαίρω τον κ. Florenz για την εξαιρετική του έκθεση. Ο διάλογος για την επιστημονική βάση της κλιματικής αλλαγής είναι εξαιρετικά σημαντικός, διότι, δυστυχώς, εμείς οι πολιτικοί συχνά δεν κατορθώνουμε να λάβουμε υπόψη μας τα δεδομένα, παρόλο που αυτά αποτελούν σταθερές. Θα συμφωνήσω με τον κ. Martin Schultz ότι θα πρέπει να θέσουμε τέρμα στο διάλογο που στηρίζεται σε δοξασίες και να εκτιμήσουμε τα δεδομένα.
<P>
Στην Ουγγαρία, για παράδειγμα, η στάθμη του υδροφόρου ορίζοντα στην ουγγρική πεδιάδα, μεταξύ των ποταμών Δούναβη και Tisza, υποχώρησε κατά 3-4 μέτρα μέσα στα προηγούμενα 30-40 χρόνια· η ερημοποίηση που συνέβη ήταν σοβαρότατη, καθώς επιστημονικές μετρήσεις έδειξαν ότι οφείλεται κατά 50% στην κλιματική αλλαγή και 50% στη ζημιογόνο ανθρώπινη δραστηριότητα.
<P>
Εν ολίγοις, ας δώσουμε την πρέπουσα σημασία στις δηλώσεις των επιστημόνων. Συμφωνώ, επίσης, με την άποψη ότι η Ευρωπαϊκή Ένωση δεν δύναται να λύσει μόνη της το εν λόγω πρόβλημα. Οι "ΠΑ, η Ιαπωνία, η Κίνα, η Βραζιλία και ο αναπτυσσόμενος κόσμος θα πρέπει να είναι εταίροι μας στο συγκεκριμένο εγχείρημα. Σας ευχαριστώ για την προσοχή σας.
<SPEAKER ID="042" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, οι άνθρωποι είναι υπαίτιοι για την κλιματική αλλαγή και οι άνθρωποι έχουν τη δυνατότητα να την αναστείλουν.
<P>
Στόχο της ΕΕ αποτελεί η αύξηση στο 10% του ποσοστού των βιοκαυσίμων που χρησιμοποιούνται για μεταφορές. Επιπρόσθετα, πρόκειται για ένα στόχο που πρέπει να επιτευχθεί. Χρειάζεται να κάνουμε ό,τι μπορούμε για να τον πετύχουμε, περιλαμβανομένης και της ενσωμάτωσης της χρήσης τύρφης ως πρώτη ύλη για το ντίζελ βιολογικής προέλευσης.
<P>
Χρειάζονται περισσότερα χρήματα για έρευνα, έτσι ώστε να μπορέσουν να εφαρμοστούν οι πιο αποδοτικές μέθοδοι. Για παράδειγμα, σύμφωνα με ορισμένες μελέτες, η παραγωγή ενέργειας από φύκια είναι μέχρι και 15 φορές μεγαλύτερη ανά εκτάριο σε σχέση με την παραγωγή από σταφύλια, φοινικέλαιο και σόγια, επομένως, πρόκειται για ένα ζήτημα που πρέπει να διερευνηθεί διεξοδικότερα. Κατά συνέπεια, με αυτόν τον τρόπο μπορούμε να μειώσουμε τη χρήση του φοινικέλαιου ή ακόμη και -θα αποτελούσε ευχής έργον- να τη σταματήσουμε εντελώς, καθώς δεν είναι καθόλου φιλική προς το περιβάλλον δραστηριότητα. Θα πρέπει, συνεπώς, να αναλάβουμε δράση σε συνεργασία με τις "ΠΑ, την Κίνα, την Ινδία και τη Ρωσία.
<SPEAKER ID="043" NAME="Péter Olajos" AFFILIATION="PPE-DE">
(HU) Σας ευχαριστώ κύριε Πρόεδρε. Εάν επιθυμούμε να έχουμε θετικά αποτελέσματα στην Κοπεγχάγη στα τέλη του 2009, θεωρώ ότι πρέπει να λάβουμε υπόψη μας δύο σημεία, τα οποία ο ίδιος αντιλήφθηκα κατά τις επισκέψεις μου στην Ινδία, το Μπαγκλαντές, την Κίνα και την Καλιφόρνια τους προηγούμενους μήνες.
<P>
Καταρχάς, πρέπει να κάνουμε μια ειλικρινή προσπάθεια. Με άλλα λόγια, δεν αρκεί να καμαρώνουμε για τα επιτεύγματά μας· δεν αρκεί να μιλάμε για 10, 20, 30, ή 40%. Σύμφωνα με τα στοιχεία του Ευρωπαϊκού Οργανισμού Περιβάλλοντος, όχι μόνο δεν μειώθηκαν οι εκπομπές διοξειδίου του άνθρακα από το 2000, αλλά στην πραγματικότητα αυξήθηκαν κατά 1%. Το σύστημα εμπορίας δικαιωμάτων εκπομπής αερίων θερμοκηπίου εντός της Κοινότητας (ΕΤS) αποτελεί σημαντικό επίτευγμα και προς το παρόν βρίσκεται σε διαδικασία μεταρρύθμισης, πιστεύω, όμως, ότι θα ήταν αποτελεσματική και η δρομολόγηση παρόμοιων μεταρρυθμίσεων στο σύστημα εκτός του ΕΤS. Τα δύο συστήματα, θα μπορούσαν, ίσως, και να ενοποιηθούν. Υποστηρίζω θερμά την πρόταση του Συμβουλίου να θέσει ως έτος εκκίνησης το 1990 και όχι το 2005.
<P>
Το δεύτερο σημαντικό σημείο είναι το Ταμείο Προσαρμογής. Αν επιθυμούμε να επιτύχουμε θετικά αποτελέσματα στην Κοπεγχάγη, πρέπει να δημιουργήσουμε το Ταμείο Προσαρμογής. " έκθεση Stern έδειξε ότι αν δεν υπάρξει Ταμείο Προσαρμογής τα άλλα μέρη του κόσμου έχουν ελάχιστες πιθανότητες να αποφύγουν τις δυσάρεστες επιπτώσεις της κλιματικής αλλαγής. Σας ευχαριστώ.
<SPEAKER ID="044" NAME="Silvia-Adriana Ţicău" AFFILIATION="PSE">
(RO) " κλιματική αλλαγή ήδη επηρεάζει την Ευρωπαϊκή Ένωση. Τα τελευταία χρόνια, η Ρουμανία, για παράδειγμα, επλήγη από ξηρασίες, πλημμύρες και καύσωνες. Ορισμένες περιοχές της νότιας και νοτιοανατολικής Ρουμανίας άρχισαν να ερημοποιούνται. " Ένωση ανέλαβε έναν σημαντικό ρόλο στη μάχη κατά της κλιματικής αλλαγής, όσον αφορά τόσο την καταπολέμηση των αιτιών όσο και την προσαρμογή στην κλιματική αλλαγή.
<P>
" Συνθήκη της Λισαβόνας περιλαμβάνει προβλέψεις σχετικά με την κλιματική αλλαγή και στο σημείο αυτό, θα ήθελα να εκφράσω την εκτίμησή μου για την αναφορά στην αλληλεγγύη σε περιπτώσεις φυσικών καταστροφών. Δυστυχώς, η παγκόσμια διακυβέρνηση στο πεδίο της περιβαλλοντικής προστασίας είναι αποκεντρωμένη και συχνά παρατηρείται έλλειψη συνεκτικότητας των συνολικών αποφάσεων. 18 πολυμερή όργανα είναι υπεύθυνα για τον έλεγχο σχεδόν 500 διεθνών συμφωνιών, από τις οποίες οι 300 έχουν συναφθεί σε περιφερειακό επίπεδο. " Ευρωπαϊκή Ένωση οφείλει να διαδραματίσει ηγετικό ρόλο στο συγκεκριμένο τομέα.
<P>
Λύσεις υπάρχουν. Χρειαζόμαστε, όμως, συνεκτικές δράσεις για την κλιματική αλλαγή, πιο οικολογικά μεταφορικά μέσα, έρευνα και αναπτυξιακά προγράμματα, προσαρμογή της γεωργίας σε κατάλληλη κατανάλωση νερού, αναδασώσεις και, ιδιαίτερα, καλύτερη διαχείριση των αποβλήτων. Τέλος, να συγχαρώ και τον εισηγητή.
<SPEAKER ID="045" NAME="Miroslav Mikolášik" AFFILIATION="PPE-DE">
(SK) H κλιματική αλλαγή έχει σοβαρές επιπτώσεις, όχι μόνο στα οικοσυστήματα, αλλά και στην οικονομία, στη δημόσια υγεία, στην ασφάλεια του νερού και των τροφίμων, καθώς και στη μετανάστευση. Πρόσφατες επιστημονικές μελέτες οδηγούν στην πεποίθηση ότι και η ανθρώπινη δραστηριότητα έχει συντελέσει στην τάση αύξησης της θερμοκρασίας του πλανήτη, επομένως εναπόκειται στην κοινωνία μας η ευθύνη για την εφαρμογή αποτελεσματικών πολιτικών μέτρων.
<P>
Χαιρετίζω την ενδιάμεση έκθεση της Προσωρινής Επιτροπής για την Κλιματική Αλλαγή και τις συστάσεις της για τη μελλοντική ολοκληρωμένη πολιτική της ΕΕ για την αλλαγή του κλίματος και αποτελώ ένθερμο υποστηρικτή της άποψης περί περιορισμού της αύξησης της μέσης θερμοκρασίας του πλανήτη σε επίπεδα όχι υψηλότερα από 2°C. Επιπλέον, η Ευρωπαϊκή Ένωση θα πρέπει να καταβάλει προσπάθεια για να μειώσει τις εκπομπές έτσι ώστε να διατηρήσει τις θερμοκρασίες αρκετά χαμηλότερα από το εν λόγω κατώτατο όριο των 2°C. H διάθεση επιστημονικώς τεκμηριωμένων πληροφοριών στο ευρύ κοινό, που θα έχει ως αποτέλεσμα την αύξηση της ευαισθητοποίησης των πολιτών για το συγκεκριμένο ζήτημα, αποτελεί σημαντικό εργαλείο για τις πολιτικές μετριασμού της αλλαγής του κλίματος.
<SPEAKER ID="046" NAME="Άννυ Ποδηματά" AFFILIATION="PSE">
Κύριε Πρόεδρε, κύριε Επίτροπε, θα ήθελα κατ' αρχας να χαιρετίσω και εγώ την ενδιάμεση έκθεση σχετικά με τα επιστημονικά δεδομένα για την αλλαγή του κλίματος, κυρίως διότι μέσα από αυτήν τονίζεται η σύγκλιση των απόψεων των επιστημόνων για την ύπαρξη του φαινομένου της κλιματικής αλλαγής, καθώς και τη σημαντική συμβολή του ανθρώπινου παράγοντα και κυρίως των επιλογών του στην εμφάνιση του φαινομένου.
<P>
" 4η έκθεση αξιολόγησης του IPCC αναφέρει ότι οι παγκόσμιες εκπομπές διοξειδίου του άνθρακα αυξήθηκαν κατά περίπου 80% στο διάστημα μεταξύ 1970 και 2004 και ότι αυτές οι αυξήσεις οφείλονται κυρίως στη χρήση των ορυκτών καυσίμων. Έχοντας λοιπόν ως αδιαμφισβήτητο δεδομένο τη στενή σχέση που υπάρχει μεταξύ του κλίματος και του ενεργειακού σχεδιασμού, θα ήθελα να τονίσω την ανάγκη δημιουργίας μιας ολοκληρωμένης μελέτης σε ευρωπαϊκό επίπεδο, που να υποδεικνύει τις πλέον ενδεδειγμένες και αποτελεσματικές ενεργειακές επιλογές.
<SPEAKER ID="047" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, ακούγοντας τη σημερινή συζήτηση, ένιωσα την ανάγκη να κάνω κάποια σχόλια.
<P>
Ας ξεκινήσουμε από τις επιστημονικές αποδείξεις. Αναμφίβολα, η τεκμηρίωση της ύπαρξης της αύξησης της θερμοκρασίας του πλανήτη και ο προσδιορισμός των αιτιών της αποτελούν εξαιρετικά πολύπλοκο έργο. Δεν πρόκειται για πείραμα που εκτελείται σε δοκιμαστικό σωλήνα μέσα σε κάποιο εργαστήριο για να αποδείξει αν κάτι ισχύει ή όχι. Τα αποδεικτικά στοιχεία βασίζονται στη μακροχρόνια παρατήρηση και σε ιδιαίτερα περίπλοκες διεργασίες και είναι φυσικό να υπάρχουν και κάποιοι που αμφισβητούν, κάποιοι επιστήμονες που έχουν διαφορετική άποψη. Αυτό δεν αποτελεί κάτι καινούργιο. Είναι γνωστό ότι οι απόψεις των επιστημόνων διαφοροποιούνται. Ας μην ξεχνάμε ότι ακόμη και το κάπνισμα, ως αιτία καρκίνου, έχει αμφισβητηθεί ευρέως από πολλούς επιστήμονες και αμφισβητείται ακόμη και σήμερα. Όλοι μας, βέβαια, γνωρίζουμε την αλήθεια. Το ίδιο, βεβαίως, συνέβη και με τη θαλιδομίδη ως αιτία πρόκλησης φωκομελίας στα ανθρώπινα έμβρυα.
<P>
Κατά δεύτερον, θα πρέπει να δοθεί έμφαση σε μια παγκόσμια προσέγγιση, διότι όλοι γνωρίζουμε ότι οι χώρες που ρυπαίνουν περισσότερο, όπως για παράδειγμα, οι "ΠΑ, η Κίνα και η Ινδία, κάνουν ελάχιστα για την αντιμετώπιση της αύξησης της θερμοκρασίας του πλανήτη.
<SPEAKER ID="048" NAME="Janez Podobnik">
Προεδρεύων του Συμβουλίου. - (SL) Παρακολουθώ με μεγάλο ενδιαφέρον την έντονη συζήτηση σας, με αφορμή την ενδιάμεση έκθεση που συνέταξε ο εισηγητής κ. Karl-Heinz Florenz, τον οποίο και θα ήθελα να ευχαριστήσω και να συγχαρώ.
<P>
" συζήτησή σας δεν μπορεί παρά να αποτελέσει όφελος για κάθε κοινοβούλιο. Υπήρξαν πολλές διενέξεις, το οποίο αποτελεί θετικό γεγονός, από τη στιγμή που κάθε άποψη έχει τη δική της αξία, συμπεριλαμβανομένων και των επικρίσεων.
<P>
Από τη συζήτησή σας μπορώ να εξάγω δύο βασικά συμπεράσματα. " Ευρωπαϊκή Ένωση είναι και θα συνεχίσει να είναι μια δύναμη ικανή να αντιμετωπίζει..., σε συνεργασία, βεβαίως, με τους εταίρους της από ολόκληρο τον κόσμο, θα συνεχίσει να ασκεί πιέσεις για μια σοβαρή αντιμετώπιση της κλιματικής αλλαγής. Το δεύτερο συμπέρασμα είναι ότι η κλιματική αλλαγή δεν αποτελεί απλώς ένα πρόβλημα, αλλά μπορεί επίσης, να αποτελέσει και μια ευκαιρία. Μπορούμε, ωστόσο, να την αντιμετωπίσουμε αποτελεσματικά, δρώντας κυρίως σε παγκόσμιο επίπεδο.
<P>
Θα ήθελα, επίσης, να προσθέσω ότι με τις δεσμεύσεις της όσον αφορά το κλίμα και την ενέργεια, η Ευρωπαϊκή Ένωση προετοιμάζει επιτυχώς και επιμελώς όλα εκείνα τα μέτρα με τα οποία θα μπορέσουμε να αντιμετωπίσουμε αποτελεσματικά τις επιπτώσεις της κλιματικής αλλαγής.
<P>
" μετάβαση σε μια ασφαλή και αειφόρο οικονομία με χαμηλές εκπομπές άνθρακα θα επηρεάσει πολυάριθμες πολιτικές, μεταξύ άλλων την οικονομία και την καθημερινή ζωή των ανθρώπων. Συντονισμένα πολιτικά μέτρα κρίνονται απαραίτητα σε πολλούς τομείς της Ευρωπαϊκής Ένωσης. Στο σημείο αυτό, συμμερίζομαι την άποψή σας ότι πρέπει να είμαστε ενωμένοι, όχι μόνο όσον αφορά αποφάσεις σε παγκόσμιο επίπεδο, αλλά και όσον αφορά την ομοφωνία σχετικά με τις λεπτομέρειες που συνδέονται με τα συγκεκριμένα πολιτικά μέτρα.
<P>
Ειδικότερα, θα ήθελα να αναφέρω τις συνέργειες μεταξύ κλιματικής αλλαγής και ενέργειας. Σχετικά με το παραπάνω, οι ευρωπαϊκές και οι εθνικές πολιτικές πρέπει να εναρμονιστούν στους τομείς της έρευνας, της ανάπτυξης και της καινοτομίας. Πρέπει να ενθαρρύνουμε ένα αειφόρο σύστημα μεταφορών, παροτρύνοντας τα κράτη μέλη να υιοθετήσουν τα απαραίτητα μέτρα για την καταπολέμηση της κλιματικής αλλαγής. Πρέπει να βελτιώσουμε την ενεργειακή απόδοση, ιδίως στα κτίρια, καθώς και άλλες πηγές ενέργειας σε όλους τους τομείς και να συνεχίσουμε να ενημερώνουμε τους καταναλωτές για την αποδοτική χρήση της ενέργειας, προκειμένου να μειωθούν οι κοινωνικές επιπτώσεις και να αξιοποιηθούν στο μέγιστο νέες ευκαιρίες.
<P>
Όπως ήδη ανέφερε ο κ. Florenz στην έκθεσή του, η επιστημονική εξήγηση για την κλιματική αλλαγή είναι θεμελιωμένη και αναγνωρισμένη και το γεγονός ότι η σημερινή αύξηση της θερμοκρασίας του πλανήτη είναι αποτέλεσμα της ανθρώπινης δραστηριότητας, είναι επιστημονικά αδιάσειστο.
<P>
Ας μου επιτραπεί να διατυπώσω ένα σύντομο σχόλιο αναφορικά με τις διαφορετικές απόψεις για το επιστημονικό πλαίσιο της IPCC. Εν προκειμένω, τάσσομαι υπέρ του σεβασμού του χώρου της πολιτικής. Το Ευρωπαϊκό Κοινοβούλιο είναι μια διαρκής πολιτική αρένα. Φυσικά, θα πρέπει να σεβόμαστε και τον χώρο της επιστήμης, ο οποίος, εξάλλου, δεσμεύεται από τις ηθικές αρχές της έρευνας και της επιστημονικής ακρίβειας.
<P>
Ταυτόχρονα, δεν θα πρέπει να ξεχνάμε τον χώρο του πολίτη, του απλού ανθρώπου, που θα επηρεαστεί σε ατομικό επίπεδο από τα μέτρα, όσον αφορά την ποιότητα της ζωής του, όπως όταν σχεδιάζει τον οικογενειακό του προϋπολογισμό και το μέλλον του.
<P>
Ειδικότερα, θα ήθελα να αναφέρω ότι σημαντικό γεγονός αποτελεί το ότι η Προσωρινή Επιτροπή για την Αλλαγή του Κλίματος, σύμφωνα με τον κ. Sacconi, ενήργησε σωστά και συζήτησε τα ζητήματα της κλιματικής αλλαγής σε θετικό κλίμα κατά τη διάρκεια των συνεδριάσεων της, και επιπλέον ότι ενέκρινε με μεγάλη πλειοψηφία την ενδιάμεση έκθεση σχετικά με τα επιστημονικά δεδομένα για την αλλαγή του κλίματος.
<P>
Χαιρετίζουμε ειδικότερα την απόφαση του Ευρωπαϊκού Κοινοβουλίου να παρατείνει την εντολή της Προσωρινής Επιτροπής για την Κλιματική Αλλαγή μέχρι το Φεβρουάριο του 2009. Κύριε Πρόεδρε, κατά τη γνώμη μου αυτό αποτελεί μια ακόμη απόδειξη ότι στη σφαίρα της κλιματικής αλλαγής, το Ευρωπαϊκό Κοινοβούλιο με τις ενέργειές του στηρίζει τη φιλόδοξη πολιτική της Ευρωπαϊκής Ένωσης σε διεθνές επίπεδο, φροντίζοντας ώστε οι πολιτικές του αποφάσεις να στηρίζονται στα πιο πρόσφατα επιστημονικά δεδομένα.
<P>
Μας χαροποιεί, επίσης, η ανακοίνωση που έγινε στη σημερινή συζήτηση, ότι ο διάλογος σχετικά με τη δέσμη μέτρων για την κλιματική αλλαγή θα συνεχιστεί, γεγονός που αποτελεί σημαντική εκπλήρωση των δεσμεύσεων του Ευρωπαϊκού Συμβουλίου, στις οποίες προέβη τον Μάρτιο του 2008.
<SPEAKER ID="049" NAME="Σταύρος Δήμας">
Μέλος της Επιτροπής. - Κύριε Πρόεδρε, θα ήθελα να ευχαριστήσω όλους τους ομιλητές της σημερινής συζήτησης για τις πολύ ενδιαφέρουσες παρεμβάσεις τους.
<P>
Θα ήθελα, ιδιαίτερα, να τονίσω ότι η Ευρωπαϊκή Ένωση, είτε ως ΕΕ-15 είτε ως ΕΕ-27, θα επιτύχει το στόχο στου Κιότο. Δεν υπάρχει καμία αμφιβολία. Και επειδή θα είμαι Επίτροπος ή ελπίζω να είμαι Επίτροπος για άλλους 18 μήνες, σας διαβεβαιώνω ότι δεν θα υπάρχει τρόπος να μην επιτύχουμε το στόχο στου Κιότο. Το λέω αυτό, διότι και τα μέτρα τα οποία έχουμε πάρει αλλά και τα μέτρα τα οποία παίρνουμε, εξασφαλίζουν ότι ο στόχος του Κιότο θα επιτευχθεί. Αλλά αυτό είναι το λιγότερο που πρέπει να κάνουμε τα επόμενα χρόνια και για να σας πληροφορήσω, είναι σωστά τα νούμερα τα οποία δώσατε προηγουμένως, και πρέπει να πούμε ότι η Ευρωπαϊκή Ένωση μειώνει τις εκπομπές αερίων του θερμοκηπίου τη στιγμή που άλλες χώρες, όπως οι "νωμένες Πολιτείες, τις αυξάνουν και κατά πολύ μάλιστα έναντι του 1990. Το 2005, όπως είπατε, ήμασταν 2% κάτω από το επίπεδο του 1990, το 2006 λίγο λιγότερο από 3% για τις 15 χώρες της Ευρωπαϊκής Ένωσης που έχουν το συλλογικό στόχο, αλλά και ως Ευρωπαϊκή Ένωση των 27 είμαστε ακόμη καλύτερα, περίπου στο 8% λιγότερο απ' ό,τι το 1990. Στο τέλος της περιόδου που προβλέπεται από το Πρωτόκολλο του Κιότο για την εκπλήρωση των υποχρεώσεών μας, η Ευρωπαϊκή Ένωση ως ΕΕ-15 θα έχει τουλάχιστον 8% λιγότερο και ως ΕΕ-27 περίπου 11% λιγότερο από το 1990. Σημειωτέον, το γεγονός ότι θα έχουμε λίγο παραπάνω μείωση από 8% είναι πολύ θετικό, γιατί θα μας διευκολύνει στην επίτευξη του στόχου για το 2020 και μετά.
<P>
Τα επιστημονικά πορίσματα, σύμφωνα με την ενδιάμεση έκθεση, θα παίξουν σημαντικό ρόλο στο πλαίσιο των διεθνών διαπραγματεύσεων, καθότι θα αποτελέσουν τη βάση για τη λήψη τολμηρών μέτρων. Θα χρησιμεύσουν ως κριτήριο για την αξιολόγηση της καταλληλότητας των προτάσεων που θα τεθούν στο τραπέζι των διαπραγματεύσεων στο διάστημα μέχρι τη Διάσκεψη της Κοπεγχάγης.
<P>
Το ψήφισμα υπενθυμίζει τους κινδύνους που συνεπάγεται η ανεξέλεγκτη πορεία της κλιματικής αλλαγής, η οποία θα επηρεάσει τις ανθρώπινες κοινωνίες κατά ποικίλους τρόπους και θα πλήξει τις οικονομίες μας και τις πολιτισμικές μας παραδόσεις.
<P>
Πολύ σωστά τονίζεται στο ψήφισμα, πόσο σημαντικό είναι να αποφευχθούν μείζονα σημεία ανατροπής της ισορροπίας, όπως η στέρευση των παραποτάμων του Αμαζονίου και η κατάρρευση μεγάλων όγκων πάγου στους δύο Πόλους.
<P>
Θεωρώ, ότι είναι εξίσου σημαντικό να αναδείξουμε τις πιθανές συνέπειες που θα επιφέρει η κλιματική αλλαγή όσον αφορά τη διεθνή ασφάλεια από την έλλειψη τροφίμων και νερού, από διενέξεις για τον έλεγχο πόρων ή από μεταναστευτικά ρεύματα. " πίεση την οποίαν υφίσταται η Διεθνής Κοινότητα από έκτακτες καταστάσεις που οφείλεται σε ακραία καιρικά φαινόμενα ή βίαιες συγκρούσεις λόγω της κλιματικής αλλαγής, αυξάνεται συνεχώς. " πρόσφατη κρίση που αφορά τις τιμές των τροφίμων αποτελεί την πιο απτή, μέχρι στιγμής, ένδειξη του τι μπορεί να συμβεί δεδομένου ότι η μειωμένη συγκομιδή σε πολλά μέρη του κόσμου οφείλεται σε ακραία καιρικά φαινόμενα. Δυστυχώς η κατάσταση αυτή δεν φαίνεται να είναι προσωρινή ή έκτακτη, αλλά τείνει να καταστεί διαρθρωτική και επαναλαμβανόμενη ως φαινόμενο, το οποίο δεν θα αντιμετωπίζεται χωρίς δραστικές αλλαγές στη γεωργική πολιτική και τις αγροτικές πρακτικές.
<P>
Στο σημείο αυτό επιτρέψτε μου να αναφερθώ σε ορισμένα ακόμη θέματα για τα οποία γίνεται μνεία στην έκθεση. Θα ήθελα πρώτα να αναφερθώ στη μείωση των αερίων του θερμοκηπίου με κατάλληλες δράσεις σε εθνικό επίπεδο στις αναπτυσσόμενες χώρες. Χρειάζεται η υποστήριξη, οι δυνατότητες που προσφέρει η τεχνολογία και η σχετική χρηματοδότηση που είναι αναγκαία για την μεταφορά της τεχνολογίας καθώς και η ενίσχυση των διοικητικών ικανοτήτων των χωρών αυτών κατά τρόπο που θα καθίσταται δυνατή η μέτρηση, η καταγραφή και η επαλήθευση των σχετικών μειώσεων. " έννοια αυτή βρίσκεται στο επίκεντρο των διαπραγματεύσεων για το σχέδιο δράσης του Μπαλί. Όπως έγινε αντιληπτό στο Μπαλί, οποιαδήποτε κίνηση από την πλευρά των αναπτυσσόμενων χωρών θα είναι συνάρτηση όχι μόνον της ανάληψης σοβαρών δεσμεύσεων για τη μείωση των εκπομπών εκ μέρους των αναπτυγμένων χωρών, αλλά και ουσιαστικών προσπαθειών από την πλευρά τους για τη χρηματοδότηση κατά κύριο λόγο της μεταφοράς τεχνολογίας και της δημιουργίας των απαραιτήτων διοικητικών ικανοτήτων.
<P>
Είναι σημαντικό για την Ευρωπαϊκή Ένωση να εκμεταλλευτεί όλες τις δυνατότητες διαλόγου που υπάρχουν με τις κυριότερες αναπτυσσόμενες χώρες, ώστε να υπάρξει συνεννόηση για το τι ακριβώς σημαίνει αυτό και για το πώς θα μπορούσε η Ευρωπαϊκή Ένωση να υποστηρίξει τέτοιες δράσεις, είτε μέσω της συνεργασίας στη χάραξη πολιτικής, της τεχνικής συνδρομής, της μεταφοράς τεχνογνωσίας και της παροχής κινήτρων στην αγορά διοξειδίου του άνθρακα, είτε μέσω της χρηματοδοτικής συνδρομής. Μέτρα θα πρέπει να ληφθούν σε όλους τους τομείς περιλαμβανομένων των εκπομπών από τη χρήση ενέργειας, καθώς και από την αποψίλωση των δασών.
<P>
Όσον αφορά τώρα την επιστημονική πτυχή αυτής της συζήτησης, η Επιτροπή συμφωνεί πλήρως ότι θα πρέπει να δημοσιοποιηθούν τα επιστημονικά πορίσματα στο ευρύ κοινό. Να ευαισθητοποιηθούν και να συνειδητοποιήσουν καλύτερα οι καταναλωτές πόσα αέρια του θερμοκηπίου παράγει ο τρόπος της ζωής τους και οι καταναλωτικές τους συνήθειες. Αυτή η αυξημένη ευαισθητοποίηση των πολιτών θα πρέπει, ωστόσο, να συνοδεύεται από ισχυρά οικονομικά κίνητρα για τις επιχειρήσεις, ώστε να μειώσουν τις εκπομπές αερίων του θερμοκηπίου από τα προϊόντα και τις υπηρεσίες που παράγουν.
<P>
Απαιτείται μετάβαση σε μια οικονομία χαμηλών εκπομπών διοξειδίου του άνθρακα σε παγκόσμια κλίμακα και αυτό μπορεί να επιτευχθεί μόνο με συστηματικά και συντονισμένα μέτρα για την μείωση των εκπομπών σε όλους τους τομείς.
<P>
" δέσμη μέτρων για την κλιματική αλλαγή και την ενέργεια, η οποία βρίσκεται στη διαδικασία της συναπόφασης, μας δίδει το προβάδισμα σε αυτήν την μετάβαση. Επίσης μας δίδει τη δυνατότητα να αποδείξουμε ότι μια φιλόδοξη πολιτική για το κλίμα είναι όχι μόνο εφικτή, αλλά και ευρύτερα ωφέλιμη για τις οικονομίες μας και τις κοινωνίες μας.
<P>
Θα συνεχίσουμε την πολύ εποικοδομητική συνεργασία μας σε αυτήν τη σημαντική δέσμη μέτρων πολιτικής και θα καταλήξουμε σε συμφωνία, ελπίζω, το συντομότερο δυνατό μέσα στο τρέχον έτος.
<P>
Ολοκληρώνοντας θα ήθελα να συγχαρώ το Ευρωπαϊκό Κοινοβούλιο για τη σημαντική συμβολή του στην προσπάθεια αντιμετώπισης του προβλήματος της κλιματικής αλλαγής, αλλά και τον κ. Florenz για την εξαιρετική εργασία του.
<P>
Εύχομαι το Κοινοβούλιο να συνεχίσει με αυτό τον εποικοδομητικό τρόπο και να συνεχισθεί η μεταξύ μας ανταλλαγή απόψεων και συνεργασία, τόσο για τη δέσμη μέτρων για το κλίμα και την ενέργεια, όσο και για τις διεθνείς διαπραγματεύσεις εν όψει του Πόζαν και της Κοπεγχάγης.
<SPEAKER ID="050" NAME="Karl-Heinz Florenz">
εισηγητής. - (DE) Κύριε Πρόεδρε, κύριε Επίτροπε, κύριε Προεδρεύων του Συμβουλίου, σας ευχαριστώ θερμά για τα τελευταία σας λόγια που είναι πολύ ενθαρρυντικά. Θεωρώ ότι το Κοινοβούλιο κατάφερε να επιτύχει μια συναίνεση και αυτή η συναίνεση μας υποχρεώνει να επιχειρήσουμε περαιτέρω επιστημονικές μελέτες και να περιορίσουμε τις εναπομείνασες αμφιβολίες, καθώς σε όλα τα πεδία της ανθρώπινης γνώσης υπάρχει δυνατότητα αμφισβήτησης. Το παραπάνω είναι κάτι που ως εισηγητής σίγουρα θα επιθυμούσα να το δω να συμβαίνει.
<P>
Αισθάνομαι ευγνώμων για τα καλά σας λόγια που άκουσα σήμερα και θα ήθελα να τα μεταφέρω στην ομάδα πίσω από τα φώτα, που εργάστηκε πολύ σκληρά για αυτή την έκθεση. Δράττομαι της ευκαιρίας για να τους εκφράσω τις θερμές μου ευχαριστίες για άλλη μια φορά.
<P>
Ακούγοντας τη σημερινή συζήτηση, ίσως δόθηκε η εντύπωση ότι διαπληκτιζόμαστε για το διοξείδιο του άνθρακα. Επιτρέψτε μου να δηλώσω ότι θα υπάρξουν και πολλά άλλα ζητήματα πάνω στα οποία θα διαπληκτιστούμε, καθώς οι εκπομπές του διοξειδίου του άνθρακα αποτελούν μόνο την κορυφή του παγόβουνου. Αναμφίβολα, πρόκειται σίγουρα για ένα σοβαρό ζήτημα, αλλά η αληθινή πρόκληση έγκειται στον τρόπο με τον οποίο θα χειριστούμε τις στρατηγικές βιωσιμότητας που διαθέτουμε. Με ποιον τρόπο πρέπει να ενδιαφερθούμε για τη γη μας, τον πλανήτη που διαφυλάσσουμε για τα παιδιά μας; Χρειάστηκαν πολλά εκατομμύρια χρόνια για να δημιουργηθούν οι πηγές ενέργειας που σήμερα χρησιμοποιούμε, και εμείς τις κατασπαταλούμε μέσα σε χίλια περίπου χρόνια. " πρόκληση, επομένως, έγκειται στο πώς θα κάνουμε ένα λίτρο βενζίνης να διαρκεί δύο φορές περισσότερο από όσο διαρκεί σήμερα. Αυτόν τον στόχο χρειάζεται να επιτύχουμε. Και τότε θα έχουμε εκπληρώσει το καθήκον μας. Αυτή είναι η μεγαλύτερη πρόκληση του μέλλοντος: μεγαλύτερη αποδοτικότητα στην Ευρώπη, ανάπτυξη των προηγμένων τεχνολογιών, οικιακή χρήση αυτών των τεχνολογιών, την οποία όλοι γνωρίζουμε, και, επιπλέον, επικερδής πώλησή τους σε όλο τον κόσμο προκειμένου να δημιουργηθούν νέες θέσεις εργασίας. Αυτή πιστεύω πως είναι η ευκαιρία μας, και θέλω να ζητήσω από όλους σας να μας βοηθήσετε να αδράξουμε αυτή την ευκαιρία και με τα δύο χέρια.
<P>
Επιτρέψτε μου να ευχαριστήσω όλους εσάς για μια ακόμη φορά, λαμβάνοντας, όμως, ιδιαιτέρως υπόψη τον Κανονισμό μας, θα ήθελα να επιστήσω την προσοχή σας σε ένα τελευταίο σημείο. Από την αρχή αυτής της συζήτησης, γίνεται ένα τρομερό λάθος όσον αφορά τη μετάφραση του άρθρου 10 το οποίο αναφέρει ότι καταδικάζω κάτι. Μια τέτοια ενέργεια δεν συνάδει με τη φύση μου. Μπορεί να αποδοκιμάζω διάφορα πράγματα, αλλά ποτέ δεν καταδικάζω τίποτα. Θα σας μιλήσω ξεκάθαρα: νομίζω ότι είναι σημαντικό να επισημανθεί ότι υπάρχει πρόβλημα στο Κοινοβούλιο όσον αφορά κακές μεταφράσεις, το οποίο είναι εμφανές σε ολόκληρη την έκθεση και θα ήθελα να σας επιστήσω την προσοχή στις διορθώσεις των εκφράσεων που έγιναν στις τροπολογίες του συγκεκριμένου σημείου, οι οποίες έχουν κατατεθεί στο κοινοβούλιο.
<P>
Θα ήθελα να ευχαριστήσω όλους τους εμπλεκόμενους και να σας καλέσω να συνεργαστείτε μαζί μας στην επόμενη και δυσκολότερη φάση αυτής της διαδικασίας, στην επίλυση, δηλαδή, του ζητήματος του τρόπου με τον οποίο θα πρέπει τώρα να ανταποκριθούμε στα εν λόγω επιστημονικά δεδομένα.
<SPEAKER ID="051" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στις 12.00.
<P>
Γραπτές δηλώσεις (άρθρο 142 του Κανονισμού)
<SPEAKER ID="052" NAME="Neena Gill" AFFILIATION="PSE">
, γραπτώς. - (EN) Για την επιτυχή αντιμετώπιση της κλιματικής αλλαγής, οι αγορές πρέπει να προσαρμοστούν ώστε να αντικατοπτρίζουν το περιβαλλοντικό κόστος του άνθρακα. Οι ρυπαίνοντες πρέπει να πληρώνουν. Πρέπει να χρησιμοποιήσουμε κάθε είδους πολιτικό μέσο, συμπεριλαμβανομένων μειώσεων του ΦΠΑ, εμπορία δικαιωμάτων εκπομπής και επιδοτήσεις με στόχο την αλλαγή της συμπεριφοράς των καταναλωτών και των επιχειρήσεων, ώστε να έχουν περισσότερα κίνητρα για να προβούν σε επιλογές φιλικές προς το περιβάλλον. Όπως τόνισε ο κ. Nicholas Stern, το οικονομικό και κοινωνικό κόστος της κλιματικής αλλαγής θα είναι καταστροφικό.
<P>
Επομένως, διαφωνώ έντονα με τους βουλευτές που αρνούνται την ύπαρξη της κλιματικής αλλαγής. Δεν χρειάζεται να κάνουν τίποτε περισσότερο από το να ρίξουν μια ματιά στις ολοένα περισσότερες και συχνότερες φυσικές καταστροφές σε ολόκληρο τον κόσμο, για να δουν τον αντίκτυπο της κλιματικής αλλαγής. Οι εν λόγω καταστροφές σαφώς αποτελούν έκκληση αφύπνισης για να αναλάβουμε μεγαλύτερη δράση.
<P>
" Ευρωπαϊκή Ένωση διαδραματίζει ένα θεσμικό ρόλο στην αντιμετώπιση της κλιματικής αλλαγής και οφείλει να αποτελέσει παράδειγμα και να παράσχει κατευθυντήριες γραμμές σε άλλες χώρες. Χρειαζόμαστε ουσιαστικότερο διάλογο με τις αναδυόμενες οικονομίες της Ινδίας και της Κίνας προκειμένου να διασφαλίσουμε ότι η ανάπτυξή τους θα συμβάλλει λιγότερο στο επίπεδο των παγκόσμιων εκπομπών από όσο συνέβαλαν η ΕΕ και οι "ΠΑ κατά τον προηγούμενο αιώνα. Υπάρχει μεγάλη δυνατότητα μεταφοράς τεχνολογίας από την ΕΕ σε αναπτυσσόμενες χώρες, έτσι ώστε να αποφύγουν την έντονη βιομηχανική ανάπτυξη με υψηλές εκπομπές διοξειδίου του άνθρακα και να μεταπηδήσουν απευθείας σε οικονομία χαμηλών εκπομπών διοξειδίου του άνθρακα.
<SPEAKER ID="053" NAME="András Gyürk" AFFILIATION="PPE-DE">
γραπτώς. - (HU) Για τη λήψη σχετικών αποφάσεων είναι ζωτικής σημασίας να ληφθούν υπόψη τα δεδομένα για την αλλαγή του κλίματος που βασίζονται σε επιστημονικές αποδείξεις. Ο κίνδυνος, εξάλλου, της λήψης λανθασμένων αποφάσεων που βασίζονται σε εσφαλμένα συμπεράσματα είναι τουλάχιστον ίδιος με τον κίνδυνο της απραξίας. Αξίζει να παρατηρήσουμε ότι η κλιματική αλλαγή αποτελεί γεγονός που μπορεί να αιτιολογηθεί επιστημονικώς και ότι επιβάλλεται να ληφθούν επειγόντως γρήγορα και αποτελεσματικά μέτρα για την αντιμετώπισή της.
<P>
" αντικειμενική θεώρηση των επιστημονικών δεδομένων μπορεί, επίσης, να μας βοηθήσει στην αξιολόγηση του τρόπου με τον οποίο τα μέσα περιβαλλοντικής προστασίας που συνδέονται με την αγορά μπορούν να συμβάλουν στην αναβάθμιση της ποιότητας του περιβάλλοντος. Κατά την άποψή μας, χρειάζεται μεγαλύτερη προσπάθεια, εκ μέρους των κρατών μελών, για τη διάδοση ευνοϊκών κινήτρων φιλικών προς την αγορά. Θετική εξέλιξη αποτελεί η δημιουργία του συστήματος εμπορίας δικαιωμάτων εκπομπών που αποτελεί προσέγγιση του ζητήματος της μείωσης εκπομπών βάσει μηχανισμών της αγοράς. Το γεγονός ότι το σύστημα λειτουργεί αποτελεσματικά αποδεικνύει ότι αγορά, ανταγωνισμός και περιβαλλοντική προστασία δεν αποτελούν ιδέες που αποκλείουν η μία την άλλη.
<P>
Στην Ουγγαρία υπάρχουν πολλά παραδείγματα που αποδεικνύουν ότι εσφαλμένα συμπεράσματα μπορούν να καταλήξουν στη λήψη λάθος αποφάσεων. " παραγωγή βιομάζας, στην πραγματικότητα σημαίνει καύση ξυλείας. Οι βλαβερές επιπτώσεις της βεβιασμένης στήριξης των βιοκαυσίμων γίνονται όλο και πιο εμφανείς. Τα μέτρα που εφαρμόστηκαν στους δύο αυτούς τομείς δεν πληρούν τις απαιτήσεις βιωσιμότητας και, εκτός από αυτό, δεν αποτελούν μια φιλική για την αγορά λύση του προβλήματος.
<P>
Θα θέλαμε, επίσης, να επισημάνουμε ότι η κλιματική αλλαγή απαιτεί την εφαρμογή μέτρων που δεν λαμβάνουν υπόψη τους μόνο τις επιστημονικές αποδείξεις, αλλά επιτρέπουν και στους μηχανισμούς της αγοράς να διαδραματίσουν κάποιο ρόλο.
<SPEAKER ID="054" NAME="Eija-Riitta Korhola" AFFILIATION="PPE-DE">
, γραπτώς. - (FI) Κύριε Πρόεδρε, το ψήφισμά μας σχετικά με τα επιστημονικά δεδομένα για την κλιματική αλλαγή περιλαμβάνει ορισμένες σημαντικές παρατηρήσεις με τις οποίες είναι δύσκολο να διαφωνήσει κανείς. Παρόλα αυτά, οφείλουμε να αναφέρουμε ότι περιέχει και ορισμένες προκλητικές παρατηρήσεις. Στην ιστορία της επιστήμης υπάρχουν ανάλογα παραδείγματα τα οποία θα πρέπει να λάβουμε ως προειδοποίηση. Ως φιλόσοφος, θεωρώ ότι για έναν πολιτικό η ερμηνεία επιστημονικών δεδομένων, η εξαγωγή βεβιασμένων συμπερασμάτων από αυτά, η προσπάθεια ελέγχου τους και, πόσο μάλλον, η "καταδίκη" άλλων ερμηνειών ενέχει κινδύνους. Ποιο το νόημα όλων των παραπάνω και γιατί τέτοια πράγματα πρέπει να αναφέρονται ως γενικός κανόνας; Πρόκειται για ζήτημα αξιοπιστίας, κάτι που σίγουρα θα χρειαστούμε στη μάχη μας ενάντια στην κλιματική αλλαγή.
<P>
Στο σημείο 5 αναφέρεται ότι είναι επιστημονικά "αποδεδειγμένο" ότι ο άνθρωπος αποτελεί την κύρια αιτία της κλιματικής αλλαγής. " διακυβερνητική ομάδα για την αλλαγή του κλίματος πουθενά δεν ισχυρίζεται κάτι τέτοιο. " έκθεση μιλά για πιθανότητες. " ανθρώπινη συμβολή στην αύξηση της θερμοκρασίας κατά την προηγούμενη δεκαετία αποτελεί ισχυρή πιθανότητα.
<P>
Στο σημείο 7 τονίζεται ότι τα επιστημονικά πορίσματα "δείχνουν με σαφήνεια πώς θα συμβεί η αλλαγή του κλίματος στο εγγύς μέλλον, ακολουθώντας διάφορα περιφερειακά μοντέλα". Αυτό είναι σίγουρα κάτι που δεν γνωρίζουμε. Την προηγούμενη εβδομάδα, σε συνάντηση που είχαν στην πόλη Reading, ειδικοί επιστήμονες δήλωσαν ότι για τις εξομοιώσεις του κλίματος είναι αναγκαία η χρήση υπερυπολογιστών. Στο ερώτημα τι είδους περιφερειακές επιπτώσεις θα έχει η κλιματική αλλαγή δεν μπορούν να δώσουν προς το παρόν απάντηση οι μετεωρολόγοι και αυτό, κατά ένα μέρος, οφείλεται στις ανεπαρκείς δυνατότητες των υπολογιστών.
<P>
Στο σημείο 8 αναφέρεται ότι η τήξη των παγετώνων στη Γροιλανδία και του παγοκαλύμματος της δυτικής Ανταρκτικής αποτελούν σημεία ανατροπής της ισορροπίας. Τα δεδομένα σχετικά με την τήξη των παγετώνων είναι προς το παρόν εξαιρετικά αντιφατικά, ωστόσο, διότι το πάχος του πάγου στα εσωτερικά τμήματα της Γροιλανδίας και της Ανταρκτικής στην πραγματικότητα αυξάνεται.
<P>
Δεν θα κατηγορούσα, ούτε θα καταδίκαζα τους σκεπτικιστές και όσους διατηρούν κριτική στάση απέναντι στην κλιματική αλλαγή, όπως συμβαίνει στην περίπτωση του σημείου 10. Ειδικά οι πολιτικοί δεν θα έπρεπε να λειτουργούν κατά αυτόν τον τρόπο, αλλά να αφήνουν τους επιστήμονες να ασχοληθούν με αυτό το ζήτημα.
<SPEAKER ID="055" NAME="Marian-Jean Marinescu" AFFILIATION="PPE-DE">
, γραπτώς. - (RO) " Προσωρινή Επιτροπή για την Κλιματική Αλλαγή μπορεί να κάνει συστάσεις και να παρέχει λύσεις για τις μελλοντικές πολιτικές της Ευρωπαϊκής Ένωσης στο εν λόγω πεδίο, συστάσεις και λύσεις που βασίζονται σε σαφείς επιστημονικές αποδείξεις και ιδιαίτερα στην ακλόνητη υποστήριξη των ευρωπαίων πολιτών.
<P>
Οι επιστημονικές αποδείξεις είναι αδιαμφισβήτητες. " έκθεση του Karl-Heinz Florenz είναι εκτενέστατη, αποδεικνύοντας έτσι ότι τα επιστημονικά δεδομένα επαρκούν, προκειμένου να ληφθούν σταθερές πολιτικές αποφάσεις και να αναληφθούν συγκεκριμένες δράσεις, όχι μόνο σε ευρωπαϊκό επίπεδο, αλλά και σε παγκόσμιο, για τη δραστική μείωση των ανθρωπογενών φαινομένων που ευθύνονται για την κλιματική αλλαγή, αλλά και να μετριαστούν οι επιπτώσεις της.
<P>
Οι ερευνητικές προσπάθειες πρέπει να συνεχιστούν, ειδικά στο πεδίο των νέων τεχνολογιών, των ανανεώσιμων πηγών ενέργειας και των βιοκαυσίμων, προκειμένου να βρεθεί η απαραίτητη ισορροπία για τη διατήρηση της ανταγωνιστικότητας της οικονομίας, της κοινωνικής ανάπτυξης, καθώς και για τη διασφάλιση της επισιτιστικής ασφάλειας και του ενεργειακού εφοδιασμού, που αποτελούν τομείς ζωτικής σημασίας για την ευημερία των ευρωπαίων πολιτών.
<P>
" επιστημονική κοινότητα και οι πολιτικοί εκπρόσωποι θα πρέπει να ενώσουν τις δυνάμεις τους και να στηρίξουν τις δράσεις που στοχεύουν στην ευαισθητοποίηση της κοινής γνώμης και στη συμμετοχή των πολιτών σε συγκεκριμένες δραστηριότητες, διότι η ανταλλαγή ορθών πρακτικών, η διεθνής, περιφερειακή και, ειδικότερα, η διασυνοριακή συνεργασία και ο διάλογος, καθώς και η άμεση εμπλοκή των πολιτών, αποτελούν τα αποτελεσματικότερα μέτρα για την αντιμετώπιση της κλιματικής αλλαγής.
<SPEAKER ID="999" NAME="Sirpa Pietikäinen" AFFILIATION="PPE-DE">
, γραπτώς. - (EN) Κύριε Πρόεδρε, κυρίες και κύριοι, τα τελευταία χρόνια η Ευρωπαϊκή Ένωση έχει αναδειχθεί σε διεθνή παράγοντα που χάραξε τον δρόμο για την ανάπτυξη μιας αειφόρου παγκόσμιας κλιματικής πολιτικής. " ΕΕ πρέπει να εμμείνει σε αυτή τη θέση και στο μέλλον.
<P>
Θα ήθελα να ευχαριστήσω τον εισηγητή και την επιτροπή για την επιτυχημένη τους έκθεση. Καλό θα ήταν να ενισχυθεί η άποψη της επιστημονικής βάσης, στο έργο της οποίας πρέπει να στηρίζεται ο έλεγχος της κλιματικής αλλαγής. Θα πρέπει να παρατηρήσουμε ότι νέες τεχνολογίες και νέα ευρήματα μεταβάλλουν διαρκώς την επιστήμη και τη γνώση που αυτή μας προσφέρει. Σύμφωνα με το παραπάνω, θα πρέπει να παραμείνουμε ανοιχτοί σε όλες τις πληροφορίες που αφορούν το εν λόγω φαινόμενο και, επιπλέον, να σεβόμαστε διαφορετικές απόψεις.
<P>
Εξαιρετικά σημαντική είναι η αποφασιστική αντίδραση απέναντι στην κλιματική αλλαγή. Μέχρι σήμερα, καθεμιά από τις τέσσερις διακυβερνητικές ομάδες όφειλε να επανεξετάζει τις εκτιμήσεις της προκατόχου της σχετικά με την ταχύτητα με την οποία συντελείται η κλιματική αλλαγή. Το συγκεκριμένο φαινόμενο προχώρησε πολύ πιο γρήγορα από όσο υπολόγιζαν οι αρχικές εκτιμήσεις της Κοινότητας. Και σήμερα, λοιπόν, φαίνεται να υπάρχει η ανάγκη επανεξέτασης των προηγούμενων εκτιμήσεων της IPCC. Μελέτες της ΝΑSΑ, της διαστημικής υπηρεσίας των "νωμένων Πολιτειών, δείχνουν ότι ο έλεγχος της κλιματικής αλλαγής απαιτεί ριζικότερα μέτρα: πρέπει να εφαρμοστούν αυστηρότεροι περιορισμοί όσον αφορά το αέριο που περιέχεται στην ατμόσφαιρα και προκαλείται από την κλιματική αλλαγή, ώστε να αποφευχθούν αυτές οι ριζικές αλλαγές.
<P>
" ΕΕ οφείλει να λάβει υπόψη της την αυξανόμενη σύγκλιση των απόψεων των επιστημόνων που υποστηρίζουν, σύμφωνα με συστάσεις της IPCC, ότι οι εκπομπές διοξειδίου του άνθρακα πρέπει να μειωθούν πολύ περισσότερο για να επιβραδυνθεί η αύξηση της θερμοκρασίας του πλανήτη. Παρατηρώντας προσεκτικά τις εν λόγω εξελίξεις, φοβάμαι ότι οι στόχοι που περιλαμβάνονται στη δέσμη μέτρων της ΕΕ για το κλίμα δεν είναι αρκετά φιλόδοξοι. " Ένωση πρέπει τώρα να προβεί σε αποφασιστικότερες προσπάθειες για τη δημιουργία οικολογικά αποδοτικών κοινωνιών στο έδαφός της. Ο οικολογικός εκσυγχρονισμός πρέπει να αποτελέσει βασική κατευθυντήρια αρχή σε όλα τα πεδία πολιτικής της ΕΕ. " δυνατότητα αλλαγής ενόψει αυτής της επανάστασης θα αποτελέσει, επίσης, τον κύριο παράγοντα επηρεασμού της διεθνούς ανταγωνιστικότητας της ΕΕ.
<SPEAKER ID="998" NAME="Daciana Octavia Sârbu" AFFILIATION="PSE">
, γραπτώς. - (RO) " καταπολέμηση της κλιματικής αλλαγής έχει μετατραπεί σε ένα θέμα που συναντάται όλο και συχνότερα στην ατζέντα εργασίας των διεθνών οργανισμών. Με αφετηρία τη σύνοδο κορυφής του 2007, κατά την οποία τέθηκε ως στόχος το 20% για τη μείωση των εκπομπών αερίων του θερμοκηπίου και για τη χρήση ανανεώσιμων πηγών ενέργειας μέχρι το 2020, η αύξηση της θερμοκρασίας του πλανήτη έγινε προτεραιότητα για όλες τις χώρες του κόσμου.
<P>
Την εν λόγω απόφαση ακολούθησαν και άλλα σημαντικά διεθνή γεγονότα, όπως η διάσκεψη κορυφής της G8 στο Heiligendamm, η συζήτηση του Συμβουλίου των "νωμένων Εθνών σχετικά με την κλιματική αλλαγή, το σχέδιο δράσης του Μπαλί. Μετά από αυτά τα διεθνή γεγονότα, επετεύχθη μια συμφωνία μεταξύ των επιστημόνων, σύμφωνα με την οποία οι ανοδικές τάσεις της θερμοκρασίας του πλανήτη οφείλονται σε ανθρώπινη δραστηριότητα και τα αποτελέσματα της έρευνας και της συλλογής δεδομένων επαρκούν για τη δρομολόγηση επειγουσών ενεργειών και πολιτικών αποφάσεων για τη μείωση των εκπομπών αερίων. Ζωτικής σημασίας είναι η σύσταση του Ταμείου Προσαρμογής και η ένταξη των δασών σε μια νέα συμφωνία για την προστασία του κλίματος με στόχο την αποφυγή της περαιτέρω αποψίλωσης και των εκπομπών διοξειδίου του άνθρακα από πυρκαγιές σε δάση.
<P>
" ευαισθητοποίηση των πολιτών μέσω της ενημέρωσης σχετικά με τις επιστημονικές αποδείξεις για τον αντίκτυπο της ανθρώπινης δραστηριότητας στο παγκόσμιο κλίμα θα διαδραματίσει ουσιαστικό ρόλο για την εξασφάλιση της στήριξης των ευρωπαίων πολιτών όσον αφορά πολιτικά μέτρα με σκοπό τη μείωση των εκπομπών διοξειδίου του άνθρακα.
<SPEAKER ID="056" NAME="Andres Tarand" AFFILIATION="PSE">
, γραπτώς. - (ET) Το κλίμα αλλάζει και αυτό συμβαίνει εξαιτίας της ανθρώπινης δραστηριότητας. Σαράντα χρόνια πριν, όταν πήρα δείγματα πάγου σε έναν ερευνητικό σταθμό στην Ανταρκτική, τότε ακόμη αγνοούσαμε αυτό το γεγονός. Σήμερα, η IPCC, η οποία συγκεντρώνει το έργο χιλιάδων επιστημόνων, έχει παράσχει επαρκείς αποδείξεις ότι η κλιματική αλλαγή όντως συμβαίνει και δουλειά μας είναι να δράσουμε και όχι να παρέχουμε αποδείξεις. Σε αυτό το σημείο συμφωνώ πλήρως με την προσέγγιση που υιοθέτησε ο εισηγητής μας, ο κ. Florenz.
<P>
" Ευρωπαϊκή Ένωση οφείλει να είναι φιλόδοξη και να θέσει έναν στόχο που να πλησιάζει το 30% στη μείωση των εκπομπών αερίων του θερμοκηπίου μέχρι το 2020. Σε αντίθετη περίπτωση, το ζήτημα θα περιπλακεί εν αναμονή γνήσιων συνεισφορών από άλλες χώρες. Είναι περίεργο το γεγονός ότι ένα ανώτερο φόρουμ ψηφίζει ομόφωνα περαιτέρω γενικούς στόχους, αλλά όταν πρόκειται για στόχους που αφορούν το CO2 που περιέχεται στις εκπομπές από τις εξατμίσεις των αυτοκινήτων ή διάφορα άλλα ειδικά μέτρα, δεν επιδεικνύει ανάλογη φιλοδοξία. Με αυτόν τον τρόπο, δεν αντιμετωπίζεται αποτελεσματικά η κλιματική αλλαγή.
<P>
Στηρίζω τις προτάσεις τροπολογιών που εστιάζουν την προσοχή στην ανάγκη διεξαγωγής πιο λεπτομερών μελετών και μοντέλων για την κατάσταση των ωκεανών και των θαλασσών και για την επίδραση της κλιματικής αλλαγής στην ιχθυοπανίδα. Δεν δύναμαι, ωστόσο, να συμφωνήσω με κάποιες προτάσεις τροπολογιών οι οποίες διατυπώνουν αμφιβολίες για το αν πραγματικά συμβαίνει η κλιματική αλλαγή και οι οποίες υπερτονίζουν τη σημασία των ορυκτών καυσίμων και της πυρηνικής ενέργειας και γελοιοποιούν την ανάπτυξη των ανανεώσιμων πηγών ενέργειας.
<P>
Θεωρώ ότι η Προσωρινή Επιτροπή για την Αλλαγή του Κλίματος βοήθησε στην ευαισθητοποίηση εκπροσώπων με διαφορετικές πορείες ζωής και στην υιοθέτηση μιας κοινής στάσης. Λογικό συμβιβασμό αποτελεί η παράταση κατά εννέα μήνες της εντολής της επιτροπής μέχρι τη συνάντηση του Πόζναν. Μια μεγαλύτερη προθεσμία ίσως θα μας ανάγκαζε να εργαζόμαστε πάνω σε σημαντικά θέματα, έχοντας το νου μας στις εκλογές.
<SPEAKER ID="057" NAME="Gabriele Zimmer  " AFFILIATION="GUE/NGL">
γραπτώς. - (DE) Ψήφισα υπέρ αυτής της έκθεσης. " συζήτηση για την κλιματική αλλαγή, που είναι απολύτως επείγουσα, πρέπει να στηρίζεται σε αδιάσειστα επιστημονικά δεδομένα. Αυτά μας τα παρέχει η ενδιάμεση έκθεσή του κ. Florenz. " συγκεκριμένη έκθεση θα πρέπει να διαδραματίσει σημαντικό ρόλο, τόσο στη δημόσια αρένα, όσο και στην Επιτροπή και στο Συμβούλιο. Έχουμε στη διάθεσή μας επιστημονικά ευρήματα για το φαινόμενο του θερμοκηπίου εδώ και περισσότερα από 180 χρόνια.
<P>
" άγνοια μας σχετικά με την απειλή του φυσικού και κλιματικού ζωτικού μας υπόβαθρου ήταν αποτέλεσμα ειδικών κοινωνικών συνθηκών, γεγονός που απέτρεψε την έγκαιρη αντίδραση μας, κάτι που εξακολουθούμε να κάνουμε και σήμερα. Είτε θα αρχίσουμε τώρα να ενεργούμε βάσει διεθνούς συνεργασίας για τον περιορισμό περαιτέρω καταστροφής και για την πρόληψη των προβλεπόμενων καταστροφών των οποίων οι συνέπειες θα ξεσπάσουν πρώτα στους φτωχότερους ανθρώπους του κόσμου, είτε θα συνεχίζουμε να βαδίζουμε προς την καταστροφή. Τα γεγονότα δείχνουν με πειστικό τρόπο ότι είναι απαραίτητη η άμεση ανάληψη δράσης για τη μείωση των εκπομπών αερίων θερμοκηπίου και ότι πρέπει να περιορίσουμε την άνοδο της θερμοκρασίας κάτω από 2°C, μέσω αλλαγών στον τρόπο ζωής μας και στην καταναλωτική μας συμπεριφορά, καθώς και μέσω της υιοθέτησης πολιτικών και κοινωνικών κριτηρίων και πλαισίων. Συμμερίζομαι τον ισχυρισμό του εισηγητή ότι δεν πρόκειται για ζήτημα διαμάχης σχετικά με τις τιμές των εκπομπών, αλλά η συζήτηση πρέπει τώρα να επικεντρωθεί στη βιωσιμότητα.
<P>
" στρατηγική της ΕΕ για την αειφόρο ανάπτυξη πρέπει να λάβει υπόψη της τα εν λόγω προβλήματα και εντέλει να θεμελιώσει πολιτικές σε βιώσιμη βάση. Κάτι τέτοιο απαιτεί αλλαγή των πολιτικών προτεραιοτήτων. Δεν δικαιολογείται να χάνεται καμία ημέρα, γιατί αυτό μπορεί να αποδειχθεί καταστροφικό.

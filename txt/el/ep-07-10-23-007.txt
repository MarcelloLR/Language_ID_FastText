<CHAPTER ID="007">
Αποτελέσματα της ανεπίσημης Διάσκεψης Κορυφής των Αρχηγών κρατών και κυβερνήσεων (Λισαβόνα, 18/19 Οκτωβρίου 2007) (συζήτηση)
<SPEAKER ID="036" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τα αποτελέσματα της ανεπίσημης διάσκεψης κορυφής των αρχηγών κρατών και κυβερνήσεων στη Λισαβόνα. Επιτρέψτε μου να απευθύνω θερμό καλωσόρισμα στον Πρόεδρο του Συμβουλίου της ΕΕ και πρωθυπουργό της Πορτογαλίας, José Sócrates. Καλώς ορίσατε λοιπόν στο Ευρωπαϊκό Κοινοβούλιο!
<P>
Θέλω να απευθύνω εξίσου θερμό καλωσόρισμα, φυσικά, και στον Πρόεδρο της Ευρωπαϊκής Επιτροπής, José Manuel Durão Barroso, και να τον ευχαριστήσω για το έργο που επιτέλεσε στο πλαίσιο της ευρωπαϊκής συνόδου κορυφής.
<P>
Κυρίες και κύριοι, προτού αρχίσουμε τη συζήτηση επιτρέψτε μου -και δεν επιθυμώ καθόλου να προτρέξω- να ευχαριστήσω ειλικρινά την πορτογαλική Προεδρία για την τεράστια συνεισφορά της και για την επιτυχία που κατέστη δυνατή το βράδυ της Πέμπτης, περίπου στη 1 π.μ., οπότε εγκρίθηκε η Συνθήκη για την Ευρωπαϊκή Ένωση και η Συνθήκη για τη λειτουργία της Ευρωπαϊκής Ένωσης.
<P>
Αυτό είναι ένα σπουδαίο επίτευγμα για την Ευρωπαϊκή Ένωση καθώς και για όλες και όλους εμάς. Εξ ονόματος του Ευρωπαϊκού Κοινοβουλίου, θέλω να προσθέσω ότι, χωρίς το Ευρωπαϊκό Κοινοβούλιο, δεν θα βρισκόμαστε σήμερα σε αυτό το σημείο. Πρόκειται άλλωστε για σπουδαίο επίτευγμα για όλους μας καθόσον η Συνθήκη ήταν και είναι η ύψιστη προτεραιότητα του Ευρωπαϊκού Κοινοβουλίου, αν θέλουμε να προοδεύσουμε και να νικήσει αυτή η Συνθήκη.
<P>
Με αυτά τα συγχαρητήρια προς την πορτογαλική Προεδρία, αλλά και την Επιτροπή -και βλέπω εδώ την Επίτροπο Wallström, η συμβολή της οποίας υπήρξε επίσης σημαντική, πλάι στον Πρόεδρο της Επιτροπής- έχω τη μεγάλη χαρά να δώσω τον λόγο στον Πρόεδρο του Συμβουλίου της ΕΕ, José Sócrates. Και πάλι, καλώς ορίσατε στο Ευρωπαϊκό Κοινοβούλιο!
<SPEAKER ID="037" NAME="José Sócrates">
Προεδρεύων του Συμβουλίου. - (PT) Κύριε Πρόεδρε, κύριε Πρόεδρε της Επιτροπής, κυρίες και κύριοι, επιτρέψτε μου να αφιερώσω τις πρώτες λέξεις μου σήμερα στη μνήμη ενός φίλου μου. Στη μνήμη του βουλευτή του Ευρωπαϊκού Κοινοβουλίου Fausto Correia, ο οποίος πέθανε πριν από λίγες ημέρες. Πέθανε νέος. Ο θάνατός του αποτελεί φυσικά μεγάλη απώλεια όχι μόνο για το Ευρωπαϊκό Κοινοβούλιο αλλά και για το πορτογαλικό Σοσιαλιστικό Κόμμα.
<P>
Ο Fausto Correia υπήρξε εξαιρετικός και ως πολιτικός και ως άνθρωπος. Είχατε άλλωστε όλοι την ευκαιρία να τον γνωρίσετε. Ήταν ένας ευφυής πολιτικός, ανοικτός και πάντα προσηλωμένος στα ευγενή ευρωπαϊκά ιδεώδη. Θέλω όμως εδώ να δώσω ιδιαίτερη έμφαση στον χαρακτήρα του ως ανθρώπου: στη γενναιοδωρία, τη συντροφικότητα και την ανεκτικότητά του. Άλλωστε, ο προσωπικός μας χαρακτήρας δίνει νόημα στον πολιτικό μας βίο.
<P>
Ο θάνατός του είναι για εμένα προσωπική απώλεια, η απώλεια ενός παλιού φίλου, με τον οποίο μοιράστηκα πολλές στιγμές της ζωής μου, και ο οποίος θα μου λείψει πολύ.
<P>
Κυρίες και κύριοι, όταν παρουσίασα το πρόγραμμα της πορτογαλικής Προεδρίας σε αυτή την Ολομέλεια πριν από τρεις μήνες, δήλωσα πολύ ξεκάθαρα ποια θα ήταν η κύρια πρόκληση -η ύψιστη προτεραιότητα- της πορτογαλικής Προεδρίας: να σχεδιαστεί και να επιτευχθεί μια συμφωνία για τη νέα Συνθήκη, η οποία θα θέτει τέρμα στο εξαετές αδιέξοδο του θεσμικού διαλόγου στο οποίο έχει βυθιστεί η Ευρωπαϊκή Ένωση.
<P>
Σήμερα, λοιπόν, αισθάνομαι μεγάλη ικανοποίηση διότι μου δίνεται η ευκαιρία να σας απευθύνω λόγο από τούτο το βήμα για να παρουσιάσω τη συμφωνία στην οποία κατέληξε η Διακυβερνητική Διάσκεψη στις 18 Οκτωβρίου. " συμφωνία αυτή υπήρξε η βάση για τη νέα Συνθήκη της Λισαβόνας. " Συνθήκη θα υπογραφεί στις 13 Δεκεμβρίου στην πόλη της οποίας την επωνυμία θα φέρει.
<P>
" πορτογαλική Προεδρία ξεκίνησε με στόχο τη μετατροπή της εντολής που μας κληροδότησε η γερμανική Προεδρία -η οποία, όπως έχω ήδη δηλώσει, ήταν υποδειγματικά σαφής και ακριβής- τον μετασχηματισμό αυτής της εντολής σε μια νέα Συνθήκη. Αυτή ήταν η αποστολή μας.
<P>
" συμφωνία που έχουμε επιτύχει επιβεβαιώνει ότι η μέθοδος και το χρονοδιάγραμμα που καθορίσαμε στην αρχή της Προεδρίας μας ήταν σωστά. Ήταν αναγκαίο -όπως σας ανέφερα από αυτό το βήμα στην αρχή της Προεδρίας- να εκμεταλλευτούμε στον μέγιστο δυνατό βαθμό το Συμβούλιο του Ιουνίου ώστε να επιχειρήσουμε να ολοκληρώσουμε τη Συνθήκη όχι τον Δεκέμβριο, όπως υποστήριξαν ορισμένοι, αλλά τον Οκτώβριο, στο ανεπίσημο Συμβούλιο, και αποδείχθηκε ότι είχαμε δίκιο.
<P>
" αλήθεια είναι ότι διοργανώσαμε την ταχύτερη Διακυβερνητική Διάσκεψη στην ιστορία της Ευρωπαϊκής Ένωσης για την αναθεώρηση ενός κειμένου Συνθήκης. Την αρχίσαμε στις 23 Ιουλίου και την ολοκληρώσαμε στις 18 Οκτωβρίου.
<P>
Όταν γραφτεί η ιστορία αυτής της Συνθήκης θα καταλάβουμε καλύτερα τη σημασία αυτής της πολιτικής απόφασης, το να μην αναβάλουμε δηλαδή για το τέλος του έτους έναν στόχο που είχαμε τη δυνατότητα να ολοκληρώσουμε νωρίτερα. " Ευρώπη είχε ανάγκη μια γρήγορη συμφωνία, και αυτό ακριβώς της προσφέραμε. " Ευρώπη χρειαζόταν ένα μήνυμα αυτοπεποίθησης και αυτό ακριβώς έλαβε. " Ευρώπη έπρεπε να στραφεί προς το μέλλον και αυτό ακριβώς έχει επιτύχει.
<P>
Συνεργαστήκαμε ταχύτατα με όλα τα κράτη μέλη, τα οποία, χωρίς εξαίρεση, επέδειξαν εποικοδομητικό πνεύμα και τη βούληση να υπερκεραστούν οι δυσκολίες που απέμεναν. Αυτό μας επέτρεψε να παρουσιάσουμε ένα ολοκληρωμένο κείμενο της Συνθήκης στις 3 Οκτωβρίου, και μας έφερε πολύ πιο κοντά στον στόχο μας.
<P>
Τα ζητήματα που απέμεναν για τη σύνοδο κορυφής της Λισαβόνας ήταν περιορισμένα, αν και προφανώς πολιτικά ευαίσθητα. Σε αυτό το πλαίσιο, η στρατηγική μας ήταν να προσπαθήσουμε να επιτύχουμε συμφωνία την πρώτη ημέρα της συνόδου. Αυτό το θεωρήσαμε όχι μόνον εφικτό, αλλά και ιδιαίτερα επιθυμητό δεδομένου ότι θα έστελνε ένα ισχυρό μήνυμα στην Ευρώπη. Το μήνυμα ότι η ΕΕ είναι σε θέση να λαμβάνει ταχείες αποφάσεις, ακόμη και αποφάσεις που όλοι αναγνωρίζουν ότι είναι δύσκολες. Επιπλέον, ήταν πολύ σημαντικό να μπορέσουμε να επιλύσουμε αυτά τα θεσμικά ζητήματα την πρώτη ημέρα του ανεπίσημου Συμβουλίου ώστε, τη δεύτερη ημέρα, αμέσως μετά τη λήψη αυτής της απόφασης, να συζητήσουμε για την παγκοσμιοποίηση και το πώς η Ευρώπη πρέπει να αντιμετωπίσει τα παγκόσμια ζητήματα.
<P>
Στη Λισαβόνα κατέστη συνεπώς δυνατό να επιτευχθεί συμφωνία στα ακόλουθα ζητήματα, τα οποία μας επέτρεψαν να οριστικοποιήσουμε τη συμφωνία για τη Συνθήκη:
<P>
Πρώτον, ως προς τη ρήτρα των Ιωαννίνων, στη συμφωνία βρέθηκε λύση σε δύο επίπεδα:
<P>
μια δήλωση σχετικά με το σύστημα λήψης αποφάσεων στο Συμβούλιο με ειδική πλειοψηφία στην οποία διευκρινίζεται ο πραγματικός μηχανισμός προστασίας των Ιωαννίνων·
<P>
επιπλέον, ένα πρωτόκολλο που καθορίζει πώς μπορεί να τροποποιηθεί ή να ανακληθεί αυτός ο μηχανισμός για τη συναίνεση στο Ευρωπαϊκό Συμβούλιο. Όπως είχα την ευκαιρία να δηλώσω νωρίτερα, το ζήτημα των Ιωαννίνων, όπως αντιλαμβάνομαι από τη συμφωνία που επιτεύχθηκε στο προηγούμενο Συμβούλιο, απαιτούσε η ρήτρα αυτή να είναι δεσμευτική διά νόμου, αλλά να μην περιλαμβάνεται στη Συνθήκη. " λύση που υιοθετήσαμε, μια δήλωση συν ένα πρωτόκολλο που εγγυάται ότι η απόφαση για τα Ιωάννινα μπορεί να τροποποιηθεί μόνον ομοφώνως, θεωρήσαμε ότι αποτελούσε τη λύση που είναι περισσότερο πιστή στο πνεύμα της προηγούμενης συμφωνίας.
<P>
Κατά συνέπεια, παρείχαμε εγγυήσεις σχετικά με τον συμβιβασμό των Ιωαννίνων χωρίς να υπονομεύεται η ακεραιότητα της διαδικασίας λήψης αποφάσεων με ειδική πλειοψηφία.
<P>
Ήταν επίσης αναγκαίο να επιλυθεί ένα πολιτικό ζήτημα σχετικά με τον αριθμό των Γενικών Εισαγγελέων στο Δικαστήριο των Ευρωπαϊκών Κοινοτήτων. Συμφωνήθηκε να προβούμε σε δήλωση σύμφωνα με την οποία το Συμβούλιο θα ενέκρινε οποιοδήποτε αίτημα του Δικαστηρίου για αύξηση του αριθμού των Γενικών Εισαγγελέων κατά τρία άτομα (έντεκα αντί οκτώ). Εν τοιαύτη περιπτώσει, η Πολωνία θα αποκτήσει έναν μόνιμο Γενικό Εισαγγελέα και δεν θα μετέχει πλέον στο σύστημα της εναλλαγής, ενώ το τρέχον σύστημα εναλλαγής θα προβλέπει την εναλλαγή πέντε Γενικών Εισαγγελέων, αντί τριών όπως ισχύει σήμερα.
<P>
Όσον αφορά τον διορισμό του Υπάτου Εκπροσώπου της Ένωσης για θέματα εξωτερικής πολιτικής και πολιτικής ασφάλειας, συμφωνήσαμε σχετικά με μια δήλωση η οποία αναφέρει ότι το Ευρωπαϊκό Κοινοβούλιο πρέπει να μετέχει στη διαδικασία διορισμού ήδη από την πρώτη φάση, από τον Ιανουάριο του 2009, μέσω των ενδεδειγμένων διαύλων.
<P>
" διάσκεψη ενέκρινε επίσης μια δήλωση στην οποία διευκρινίζονται τα όρια των αρμοδιοτήτων μεταξύ της Ένωσης και των κρατών μελών όπως προβλέπεται στις Συνθήκες.
<P>
Τέλος, το ζήτημα της σύνθεσης του Ευρωπαϊκού Κοινοβουλίου. Όπως γνωρίζετε, το άρθρο 9α της Συνθήκης για την Ευρωπαϊκή Ένωση έχει τροποποιηθεί, και τώρα ορίζει ότι ο αριθμός των βουλευτών του ΕΚ δεν θα υπερβαίνει τους επτακόσιους πενήντα βουλευτές, συν τον Πρόεδρο, ήτοι 751, διατηρώντας τη φθίνουσα αναλογικότητα.
<P>
Δύο δηλώσεις προσαρτήθηκαν σε αυτή την τροποποίηση:
<P>
στη μία ορίζεται ότι η πρόσθετη έδρα στο Ευρωπαϊκό Κοινοβούλιο θα αποδοθεί στην Ιταλία·
<P>
στη δεύτερη παρέχεται η εγγύηση ότι το Ευρωπαϊκό Συμβούλιο θα παράσχει την πολιτική συμφωνία του για τη σύνθεση του Ευρωπαϊκού Κοινοβουλίου, βάσει της πρότασης του ιδίου του Κοινοβουλίου.
<P>
Το Συμβούλιο συνεπώς δέχτηκε τα κριτήρια τα οποία πρότεινε το Κοινοβούλιο και προέβη σε μια προσαρμογή την οποία θεώρησε αποδεκτή, προκειμένου να προσαρμοστεί το υφιστάμενο πλαίσιο κατά τη διάρκεια της περιόδου 2009-2014.
<P>
Εκτός από τα ζητήματα που ήδη ανέφερα, ένα επιπλέον μέλημα της πορτογαλικής Προεδρίας ήταν να ενσωματωθούν στη Συνθήκη οι κανόνες και οι ρήτρες εξαίρεσης που περιλαμβάνονταν στην αρχική εντολή, σεβόμενη φυσικά τις θέσεις των κρατών μελών που θέλησαν να ζητήσουν αυτές τις εξαιρέσεις, μεριμνώντας όμως συγχρόνως ώστε να αποφευχθεί η υπονόμευση της κοινοτικής διαδικασίας λήψης αποφάσεων και της εν γένει συνοχής της Συνθήκης.
<P>
Έτσι αποκτήσαμε μια νέα Συνθήκη. Είναι μια νέα Συνθήκη, η οποία είναι επίσης μια καλή Συνθήκη. Είναι μια Συνθήκη που επιλύει την κρίση του παρελθόντος και επιτρέπει στην Ευρώπη να στρέψει το βλέμμα της στο μέλλον. Είναι μια Συνθήκη με την οποία συντελείται σημαντική πρόοδος σε πολλούς τομείς, σε ορισμένους εκ των οποίων θα ήθελα μου επιτραπεί να δώσω ιδιαίτερη έμφαση.
<P>
Αυτή η Συνθήκη υιοθετεί, χωρίς τροποποίηση, τη διεύρυνση της συμμετοχής του Ευρωπαϊκού Κοινοβουλίου στη νομοθετική διαδικασία, καθώς και τις καινοτομίες στη δημοσιονομική διαδικασία, ενισχύοντας έτσι τη δημοκρατική νομιμότητα της Ένωσης·
<P>
Αυτή η Συνθήκη βελτιώνει τη διαδικασία λήψης αποφάσεων, ειδικότερα μέσω της επέκτασης της ψηφοφορίας με ειδική πλειοψηφία στον τομέα της ελευθερίας, της ασφάλειας και της δικαιοσύνης·
<P>
Και πάλι στον τομέα της ελευθερίας, της ασφάλειας και της δικαιοσύνης, η Συνθήκη αυτή κατοχυρώνει τις αναγκαίες νομικές βάσεις για τον σχεδιασμό αποτελεσματικότερων πολιτικών μετανάστευσης και ασύλου, καθώς και για την προώθηση της δικαστικής και αστυνομικής συνεργασίας στον αγώνα κατά της τρομοκρατίας και του οργανωμένου εγκλήματος κατά τρόπο που ενισχύει την ασφάλεια των πολιτών μας·
<P>
Αυτή η Συνθήκη περιγράφει σαφώς τους τομείς στους οποίους τα κράτη μέλη έχουν μεταφέρει αρμοδιότητες στην ΕΕ·
<P>
Αυτή η Συνθήκη ενισχύει τον εποπτικό ρόλο των εθνικών κοινοβουλίων.
<P>
Ωστόσο, μεταξύ όλων των στοιχείων της Συνθήκης που συνιστούν πρόοδο, υπάρχει ένα στοιχείο στο οποίο θέλω να δώσω ιδιαίτερη έμφαση: η Συνθήκη αυτή κατοχυρώνει ρητώς τη δεσμευτική νομική ισχύ του Χάρτη των Θεμελιωδών Δικαιωμάτων, ο οποίος θα διακηρυχθεί πανηγυρικά από τα τρία θεσμικά όργανα της Ευρωπαϊκής Ένωσης στις 12 Δεκεμβρίου.
<P>
Δύο πρόσθετα στοιχεία είναι η προσχώρηση της ΕΕ στην Ευρωπαϊκή Σύμβαση Ανθρωπίνων Δικαιωμάτων και το γεγονός ότι βρέθηκε λύση στο θέμα του νομικού πλαισίου της ευρωπαϊκής ιθαγένειας, όπως ζητήθηκε, άλλωστε, από τους εκπροσώπους του Κοινοβουλίου.
<P>
Όσον αφορά τις εξωτερικές σχέσεις, το νέο θεσμικό πλαίσιο που δημιουργείται από τη Συνθήκη -ειδικότερα η προσθήκη της θέσης του Υπάτου Εκπροσώπου και του Αντιπροέδρου της Ευρωπαϊκής Επιτροπής για τις εξωτερικές υποθέσεις- αντικατοπτρίζει τις φιλοδοξίες της Ευρώπης στον τομέα της εξωτερικής πολιτικής, καθώς θα επιτρέψει στην Ευρώπη να διαδραματίσει πιο πρωταγωνιστικό ρόλο στο διεθνές προσκήνιο και θα της προσφέρει τα αναγκαία μέσα για την ανάπτυξη αποτελεσματικής συνεργασίας με τους εταίρους μας.
<P>
Κυρίες και κύριοι, οι διαπραγματεύσεις υπήρξαν σκληρές και απαιτητικές, όμως η Ευρώπη τα κατάφερε. Τα κατάφερε, και πέτυχε τον κρίσιμο στόχο της απόκτησης μιας Συνθήκης η οποία επιβεβαιώνει τις ευρωπαϊκές αξίες και ενισχύει την Ευρώπη ως διεθνή οικονομικό παράγοντα, ενώ εξασφαλίζει ένα αποτελεσματικότερο θεσμικό πλαίσιο προκειμένου να επιτραπεί στην Ευρώπη να διαδραματίσει τον ρόλο που της αναλογεί.
<P>
" Ευρώπη εξέρχεται συνεπώς ενισχυμένη από αυτή τη σύνοδο κορυφής. Ενισχυμένη ώστε να αντιμετωπίσει τα παγκόσμια προβλήματα. Ενισχυμένη ώστε να αναλάβει τον ρόλο που της αναλογεί στον κόσμο. Ενισχυμένη επειδή έχει στείλει ένα μήνυμα εμπιστοσύνης στην οικονομία μας και στους ευρωπαίους πολίτες.
<P>
" Συνθήκη της Λισαβόνας καταδεικνύει πλέον ότι η Ευρώπη είναι έτοιμη, έχει αυτοπεποίθηση και είναι σίγουρη για τον εαυτό της. " Συνθήκη της Λισαβόνας καθιστά και πάλι την Ευρώπη έτοιμη για μια νέα εποχή.
<P>
Επιτρέψτε μου να ευχαριστήσω το Ευρωπαϊκό Κοινοβούλιο και τον Πρόεδρό του, Hans-Gert Pöttering, καθώς και τους εκπροσώπους του στη Διακυβερνητική Διάσκεψη - Elmar Brok (ΕΛΚ-ΕΔ), Enrique Barón-Crespo (ΕΣΚ) και Andrew Duff (ALDE). Εξ ονόματος της πορτογαλικής Προεδρίας, σας ευχαριστώ για την άριστη συνεργασία, για τις εποικοδομητικές προτάσεις σας, αλλά κυρίως για τη σταθερή προσήλωσή σας στον στόχο της επίτευξης συμφωνίας υπέρ της Ευρώπης, και μάλιστα σε σύντομο χρονικό διάστημα.
<P>
(Ζωηρά χειροκροτήματα)
<P>
Θέλω επίσης να ευχαριστήσω την Ευρωπαϊκή Επιτροπή, και κυρίως τον Πρόεδρο της Επιτροπής, στον οποίο η Προεδρία οφείλει τεράστια ευγνωμοσύνη για την αξιόλογη βοήθειά του κατά τη διάρκεια των τελευταίων μηνών στην προσπάθεια να φέρουμε σε αίσιο πέρας τις διαπραγματεύσεις. Σας ευχαριστούμε θερμά, κύριε Πρόεδρε.
<P>
(Χειροκροτήματα)
<P>
Ωστόσο, οφείλω επίσης να εκφράσω τη βαθιά ευγνωμοσύνη μου στη γενική γραμματεία του Συμβουλίου, ειδικώς δε στις νομικές υπηρεσίες και τον Γενικό Διευθυντή του, Jean-Claude Piris. Εξ ονόματος της Προεδρίας, τους ευχαριστώ για τη σκληρή δουλειά, τις σπουδαίες ικανότητες και την αφοσίωσή τους. Επιτέλεσαν πραγματικά θαυμάσιο έργο.
<P>
Θέλω επίσης να ευχαριστήσω όλους τους εκπροσώπους των κρατών μελών που μετείχαν, σε διάφορα επίπεδα, στη Διακυβερνητική Διάσκεψη. " Προεδρία δεν θα λησμονήσει το πνεύμα συνεργασίας, αφοσίωσης και ειλικρίνειας που όλες και όλοι επέδειξαν κατά την αναζήτηση των προσφορότερων λύσεων.
<P>
Κυρίες και κύριοι, επιτρέψτε μου να απευθύνω τώρα ορισμένες πολύ προσωπικές ευχαριστίες. Ευχαριστώ τον υπουργό Εξωτερικών Luís Amado, που κάθεται δίπλα μου, τον υφυπουργό Εξωτερικών Lobo Antunes, και όλες και όλους τους πορτογάλους διπλωμάτες που έδωσαν τον καλύτερό τους εαυτό κατά τη διάρκεια αυτής της περιόδου προκειμένου να εξασφαλιστεί ότι θα μνημονεύεται, χωρίς αμφιβολία, ως μια από τις περιόδους στις οποίες σημειώθηκαν ορισμένα από τα σπουδαιότερα επιτεύγματα της Προεδρίας της ΕΕ.
<P>
Κυρίες και κύριοι, αφού πέτυχαν τον στόχο της ολοκλήρωσης της Συνθήκης της Λισαβόνας, οι αρχηγοί κρατών και κυβερνήσεων μπόρεσαν να αφιερώσουν το πρωί της δεύτερης ημέρας στη συζήτηση της εξωτερικής διάστασης του προγράμματος της Λισαβόνας και του πώς πρέπει να ανταποκριθεί η Ευρώπη στις προκλήσεις της παγκοσμιοποίησης. Ήταν μια εξαιρετική συζήτηση, η οποία περιελάμβανε και την αξιόλογη παρέμβαση του Προέδρου του Ευρωπαϊκού Κοινοβουλίου. Ήταν επίσης μια συζήτηση στραμμένη στο μέλλον.
<P>
Ο Πρόεδρος της Ευρωπαϊκής Επιτροπής συνεισέφερε σημαντικά στη συζήτηση, βάσει της ανακοίνωσης με τίτλο "Το ευρωπαϊκό συμφέρον: επιτυχία στην εποχή της παγκοσμιοποίησης". Το εν λόγω έγγραφο εγκωμιάστηκε ιδιαίτερα από τους αρχηγούς κρατών και κυβερνήσεων.
<P>
Τα κύρια σημεία που καλύφθηκαν στη συζήτηση ήταν οι χρηματοοικονομικές αγορές ενόψει της πρόσφατης αναταραχής, καθώς και η αλλαγή του κλίματος ενόψει της διάσκεψης του Μπαλί.
<P>
Από τα διάφορα συμπεράσματα που θα μπορούσαν να συναχθούν από τη συζήτηση, ένα είναι εκείνο που θέλω να υπογραμμίσω ιδιαίτερα: την ιδέα που κυριάρχησε στη συζήτηση το πρωί εκείνης της Παρασκευής, ότι η Ευρώπη είναι πλέον κατάλληλα εξοπλισμένη -ίσως και υποχρεωμένη σε κάποιους τομείς- να ηγηθεί της διαδικασίας της παγκοσμιοποίησης· είτε μέσω του αμοιβαίου ανοίγματος των αγορών, ή της βελτίωσης των περιβαλλοντικών, κοινωνικών και οικονομικών προτύπων καθώς και των προτύπων που διέπουν τα δικαιώματα πνευματικής ιδιοκτησίας, είτε μέσω της ενίσχυσης της στρατηγικής συνεργασίας με τους διεθνείς εταίρους μας.
<P>
Κυρίες και κύριοι, επιτρέψτε μου να σας πω κάτι τελευταίο προτού ολοκληρώσω αυτή την παρουσίαση. Είναι αλήθεια ότι η 18η Οκτωβρίου έκλεισε με μια συμφωνία ως προς τη Συνθήκη της Λισαβόνας, όμως η ημέρα αυτή ξεκίνησε με μια άλλη σημαντική συμφωνία την οποία θέλω να σας αναφέρω εδώ: τη συμφωνία μεταξύ των ευρωπαϊκών κοινωνικών εταίρων σχετικά με τις νέες προκλήσεις στην αγορά εργασίας. " εν λόγω συμφωνία ήταν επίσης σημαντική. Μέσω αυτής, οι κοινωνικοί εταίροι λειτουργούν ως υπόδειγμα εποικοδομητικής συνεργασίας, ευθύνης και κοινωνικού διαλόγου. Αποτελούν θετικό παράδειγμα προσοχής στην ανάγκη για διάλογο, της ανάγκης για μεταρρύθμιση σε έναν διεθνοποιημένο και συνεχώς μεταβαλλόμενο κόσμο.
<P>
Κυρίες και κύριοι, επιτρέψτε μου να ολοκληρώσω αυτή την παρέμβαση με μια προσωπική αναφορά. Στον πολιτικό μας βίο είναι σπάνιο να μας δοθεί η ευκαιρία να υπηρετήσουμε τη χώρα μας και ταυτόχρονα την Ευρώπη σε μια κρίσιμη στιγμή. Αισθάνομαι μεγάλη τιμή που μου δόθηκε μια τέτοια ευκαιρία. Θέλω να σας ευχαριστήσω, από τα βάθη της καρδιάς μου, για τη στήριξη που μας παρείχαν σε κάθε βήμα όλες οι παρατάξεις του Κοινοβουλίου.
<P>
Ωστόσο, το έργο μας δεν έχει ολοκληρωθεί. Έχουμε πολλά ακόμη να κάνουμε. Προσωπικά, θέλω να σας διαβεβαιώσω ότι η Προεδρία θα συνεχίσει να εργάζεται με την ίδια αφοσίωση, ενέργεια και πίστη με τις οποίες αρχίσαμε την προσπάθειά μας, και να εργαστεί για μια ισχυρότερη Ευρώπη και έναν καλύτερο κόσμο.
<P>
(Ζωηρά χειροκροτήματα)
<SPEAKER ID="038" NAME="Πρόεδρος">
Σας ευχαριστούμε θερμά, κύριε Πρόεδρε του Συμβουλίου, για την παρουσίασή σας και για το έργο σας.
<P>
Κυρίες και κύριοι, ακούσατε την παρουσίαση σχετικά με τη σύνθεση του Ευρωπαϊκού Κοινοβουλίου και στην παρουσίαση του Προεδρεύοντος του Συμβουλίου δεν αναφέρθηκαν τα δικαιώματα ψήφου του Προέδρου του Ευρωπαϊκού Κοινοβουλίου. Επομένως, θα υπογραμμίσω εδώ για άλλη μια φορά ότι το θέμα αυτό δεν αφορούσε ούτε το Ευρωπαϊκό Συμβούλιο. Ο Πρόεδρος του Ευρωπαϊκού Κοινοβουλίου, εφόσον συμφωνήσει, θα κάνει, φυσικά, χρήση των δικαιωμάτων του. Κανείς δεν μπορεί να του στερήσει αυτή τη δυνατότητα, άλλωστε ούτε το Ευρωπαϊκό Συμβούλιο επεχείρησε κάτι τέτοιο. Αυτό θέλω να το ξεκαθαρίσω ώστε να καταγραφεί στα πρακτικά.
<P>
Επιτρέψτε μου τώρα να καλέσω τον Πρόεδρο της Ευρωπαϊκής Επιτροπής, José Manuel Durão Barroso, να λάβει τον λόγο.
<SPEAKER ID="039" NAME="José Manuel Barroso">
Πρόεδρος της Επιτροπής. - (PT) Κύριε Πρόεδρε, κύριε Πρόεδρε του Συμβουλίου, κυρίες και κύριοι, η σύνοδος κορυφής της Λισαβόνας ήταν μια σύνοδος μιας ενωμένης Ευρώπης αλληλεγγύης. " ΕΕ εξέρχεται από μια εξαετή περίοδο συζητήσεων για θεσμικά θέματα και αντιπαραθέσεων που προκλήθηκαν από αυτές τις συζητήσεις. Επιτύχαμε συμφωνία επί της Συνθήκης της Λισαβόνας.
<P>
Καταρχάς, θέλω να αποδώσω ειλικρινώς εύσημα στο έργο της πορτογαλικής Προεδρίας, και ειδικότερα στην αποφασιστική ηγεσία του πρωθυπουργού José Sócrates. Θέλω δε να συγχαρώ εξίσου το σύνολο των μελών της ομάδας του, τις ικανότητες και την αφοσίωση των οποίων διαπίστωσα σε σχεδόν καθημερινή βάση. Αξίζει επίσης να αναγνωριστεί το αξιόλογο έργο της γερμανικής Προεδρίας, ιδίως της καγκελαρίου Angela Merkel, όταν πέτυχε τον ορισμό μιας εντολής, μιας σαφούς και ακριβούς εντολής η οποία αποτέλεσε τη βάση της Διακυβερνητικής Διάσκεψης. Ωστόσο, είναι επίσης αλήθεια ότι χωρίς την αποφασιστικότητα και τις ικανότητες της πορτογαλικής Προεδρίας δεν θα εορτάζαμε σήμερα το γεγονός ότι έχουμε μετατρέψει την εντολή αυτή σε μια νέα Συνθήκη.
<P>
Επιτρέψτε μου να επισημάνω ότι έχει ιδιαίτερη σημασία το γεγονός ότι η Συνθήκη θα υπογραφεί στις 13 Δεκεμβρίου στη Λισαβόνα, στο μοναστήρι του Αγίου Ιερώνυμου, εκεί ακριβώς όπου υπογράφηκε η Συνθήκη Προσχώρησης της Πορτογαλίας στην Ευρωπαϊκή Κοινότητα. Είκοσι χρόνια μετά την προσχώρησή της στην Ευρωπαϊκή Κοινότητα, η Πορτογαλία φαίνεται ότι αποζημιώνει την Ευρώπη για όλα όσα έχει κάνει για την Πορτογαλία βοηθώντας την Ευρώπη να ξεπεράσει αυτό το αδιέξοδο.
<P>
Κύριε πρωθυπουργέ, η Πορτογαλία έχει κάθε λόγο να αισθάνεται υπερήφανη για το έργο της, για το έργο της πορτογαλικής Προεδρίας ως προς την ολοκλήρωση της Συνθήκης της Λισαβόνας.
<P>
(EN) Επιτρέψτε μου επίσης να χαιρετίσω το Ευρωπαϊκό Κοινοβούλιο για τη δέσμευσή του κατά τη διάρκεια της ΔΚΔ. Σε όλη αυτή τη διαδικασία το Ευρωπαϊκό Κοινοβούλιο επέδειξε ισχυρή πολιτική βούληση για την επίλυση του θεσμικού ζητήματος, όντας αποφασισμένο να ενισχύσει την ευρωπαϊκή δημοκρατία.
<P>
Θέλω ιδιαιτέρως να εκφράσω την επιδοκιμασία μου για τον ρόλο του Προέδρου Pöttering και της αντιπροσωπείας του Ευρωπαϊκού Κοινοβουλίού -του κ. Brok, του κ. Barón Crespo και του κ. Duff- και να τους ευχαριστήσω για την εποικοδομητική σχέση που είχαν με την Επιτροπή. " συνεργασία αυτή υπήρξε, πράγματι, υποδειγματική και νομίζω ότι και οι δύο συνεισφέραμε σε πολύ σημαντικές προόδους στη νέα Συνθήκη, κυρίως ως προς τα θέματα που άπτονται της ιθαγένειας.
<P>
" Συνθήκη της Λισαβόνας είναι η πρώτη συνθήκη της διευρυμένης Ένωσης. Είναι η πρώτη φορά στην ιστορία της ευρωπαϊκής ολοκλήρωσης όπου κράτη τα οποία άλλοτε χωρίζονταν από ένα ολοκληρωτικό παραπέτασμα, διαπραγματεύτηκαν μαζί και κατέληξαν σε συμφωνία σχετικά με μια κοινή Ευρωπαϊκή Συνθήκη.
<P>
Σήμερα πρέπει να θυμηθούμε όλοι μας τη σημασία της δήλωσης του Βερολίνου, η οποία σηματοδότησε τον εορτασμό όχι μόνο της 50ής επετείου της Συνθήκης της Ρώμης, αλλά και την εμφάνιση μιας ελεύθερης και επανενωμένης Ευρώπης.
<P>
Επιτρέψτε μου να υπενθυμίσω σήμερα ορισμένες από τις προβλέψεις που ακούσαμε κατά τη διάρκεια των δύο τελευταίων ετών. Το 2005, μετά από δύο αρνητικά δημοψηφίσματα, ακούσαμε κάποιους να λένε ότι η Ευρωπαϊκή Ένωση των 25 ή των 27 δεν θα συμφωνούσε ποτέ σε μια Συνθήκη, όποιο και αν ήταν το περιεχόμενό της. Υπήρχαν υπερβολικά πολλά διαφορετικά εθνικά συμφέροντα που δεν θα επέτρεπαν στην Ένωση να καταλήξει σε συναίνεση, είπαν ορισμένοι σκεπτικιστές.
<P>
Το 2007, οι επικριτές είπαν ότι τα κράτη μέλη δεν θα συμφωνούσαν ποτέ σε μια εντολή. Τότε είπαν ότι μια εντολή από το Ευρωπαϊκό Συμβούλιο του Ιουνίου δεν θα γινόταν ποτέ σεβαστή.
<P>
Καθ' οδόν για τη Λισαβόνα την περασμένη εβδομάδα άκουγα ακόμη κάποιους επικριτές να λένε ότι θα ήταν πολύ δύσκολο, αν όχι αδύνατον, να επιτευχθεί μια συμφωνία και ότι οι αντιπροσωπείες είχαν κλείσει ξενοδοχεία μέχρι το πρωί της Κυριακής - περιμένοντας ίσως να επωφεληθούν από τον πολύ καλό καιρό στη Λισαβόνα και την Πορτογαλία.
<P>
" πραγματικότητα είναι ότι τα 27 κράτη μέλη κατέληξαν σε συμφωνία, σεβάστηκαν την εντολή και συμφώνησαν σε μια Συνθήκη - και όλα αυτά την Πέμπτη το βράδυ, μετά το δείπνο.
<P>
" επιτυχία της Λισαβόνας μας δείχνει ότι η Ευρωπαϊκή Ένωση είναι, πράγματι, πιο σκληρή απ' ό,τι φαίνεται, με ισχυρή ικανότητα να ανακάμπτει από τις αναποδιές. Με υπερηφάνεια μπορώ να πω ότι η Ευρωπαϊκή Ένωση σήμερα είναι ζωντανή και δυναμική.
<P>
" Επιτροπή είναι ευχαριστημένη σήμερα με τα αποτελέσματα της ΔΚΔ. Οι δύο μη διαπραγματεύσιμοι όροι που έθεσε η Επιτροπή έγιναν πλήρως σεβαστοί. Από την άλλη πλευρά, η Συνθήκη της Λισαβόνας έχει σαφέστατα προχωρήσει πέρα από την τρέχουσα κατάσταση πραγμάτων. Ανέκαθεν έλεγα ότι η Επιτροπή δεν θα μπορούσε να δεχτεί μια λύση λιγότερο φιλόδοξη από τη Συνθήκη της Νίκαιας. Στην πραγματικότητα, θέλαμε να σημειώσουμε όσο το δυνατόν περισσότερη πρόοδο.
<P>
Από την άλλη πλευρά, αγωνιστήκαμε σκληρά για να κρατήσουμε ανέπαφες τις αρμοδιότητες της Επιτροπής, και να διατηρήσουμε την κοινοτική μέθοδο στο επίκεντρο της Ευρωπαϊκής Ένωσης. Υπήρξαν, ας είμαστε ειλικρινείς, ορισμένες προσπάθειες να μειωθούν και να αποδυναμωθούν οι αρμοδιότητες της Επιτροπής. Επιτρέψτε μου να γίνω σαφής, δεν υπάρχει ευρωπαϊκή ολοκλήρωση χωρίς ισχυρά ευρωπαϊκά θεσμικά όργανα, και πιστεύω ότι η Συνθήκη αυτή θα ενισχύσει τα ευρωπαϊκά θεσμικά όργανα, δεν θα τα αποδυναμώσει, διότι αν θέλετε να έχει η Ευρωπαϊκή Ένωση την ικανότητα να δράσει, χρειάζεστε ισχυρά, αποτελεσματικά, δημοκρατικά και υπόλογα ευρωπαϊκά θεσμικά όργανα.
<P>
" Συνθήκη της Λισαβόνας θα ενισχύσει τον δημοκρατικό χαρακτήρα της Ευρωπαϊκής Ένωσης. Καταρχάς, χάρη στις προσπάθειες του Ευρωπαϊκού Κοινοβουλίου, υπάρχει τώρα σαφής ορισμός του τι σημαίνει ευρωπαϊκή ιθαγένεια.
<P>
Δεύτερον, η μεταρρυθμιστική Συνθήκη δίνει επίσης νομική ισχύ στον Χάρτη Θεμελιωδών Δικαιωμάτων, ο οποίος θα κατέχει κεντρική θέση στο σύστημα ελέγχου και μηχανισμών εξισορρόπησης στην Ένωση δικαίου μας. Μαζί με τον Πρόεδρο Pöttering και τον πρωθυπουργό Sócrates, θα διακηρύξουμε τον Χάρτη στο Ευρωπαϊκό Κοινοβούλιο πριν από την υπογραφή της Μεταρρυθμιστικής Συνθήκης. Ο επίσημος χαρακτήρας του Χάρτη θα αναγνωριστεί, ως εκ τούτου, δεόντως εδώ στο Στρασβούργο.
<P>
Τρίτον, το Ευρωπαϊκό Κοινοβούλιο θα έχει μεγαλύτερο ρόλο στην κοινοτική νομοθετική διαδικασία.
<P>
" τέταρτη δημοκρατική πρόοδος που συντελείται με τη μεταρρυθμιστική Συνθήκη αφορά τα δικαιώματα των εθνικών κοινοβουλίων, γεγονός που θα ενισχύσει τις αρχές της λογοδοσίας και της επικουρικότητας.
<P>
Ωστόσο, το κεντρικό χαρακτηριστικό του δημοκρατικού χαρακτήρα της Ένωσης παραμένει το Ευρωπαϊκό Κοινοβούλιο. Ένα από τα πράγματα που απολαμβάνω περισσότερο όταν βρίσκομαι στο Στρασβούργο είναι να ακούω τους πολλούς πολιτικούς ηγέτες και πολιτικά πρόσωπα από ολόκληρο τον κόσμο να μιλούν στην Ολομέλεια για τις φιλοδοξίες τους υπέρ της δημοκρατίας και για τη σθεναρή πίστη τους στην ελευθερία και τα ατομικά δικαιώματα. Αυτή είναι πραγματικά μία από τις αποστολές του Ευρωπαϊκού Κοινοβουλίου - να είναι το Σώμα που δίνει βήμα στις φωνές της ελευθερίας στον κόσμο μας. Είναι κάτι που πρέπει να κάνει υπερήφανους όλους τους Ευρωπαίους. Όταν ακούτε αυτές τις φωνές, συνειδητοποιείτε επίσης τι έχουμε επιτύχει στην Ευρώπη, γιατί κάποτε είχαμε και στις ευρωπαϊκές πόλεις ανθρώπους που έκαναν πορείες για τα ίδια δημοκρατικά δικαιώματα. Θα πρέπει να είμαστε πολύ υπερήφανοι που ζούμε σε μια ήπειρο στην οποία, χάρη στην Ευρωπαϊκή Ένωση, μπορούμε να απολαμβάνουμε θεμελιώδη δικαιώματα, και αυτό θα το διακηρύξουμε όλοι μαζί όταν εγκρίνουμε τη Μεταρρυθμιστική Συνθήκη και τον Χάρτη Θεμελιωδών Δικαιωμάτων.
<P>
" Ευρωπαϊκή Ένωση αντιμετωπίζει πολλές προκλήσεις, τόσο στο εσωτερικό όσο και στο εξωτερικό της. Οι πολίτες μας θέλουν αποτελέσματα. " Συνθήκη της Λισαβόνας θα γυρίσει νέα σελίδα στην ικανότητά μας να παράγουμε αποτελέσματα, και θα ενισχύσει την ικανότητά μας για δράση. Ειδικότερα, η Συνθήκη θα εισαγάγει ουσιαστικά επιτεύγματα στον τομέα της δικαιοσύνης και των εσωτερικών υποθέσεων.
<P>
" Μεταρρυθμιστική Συνθήκη θα ενισχύσει επίσης τη συνοχή της Ευρωπαϊκής Ένωσης στις εξωτερικές υποθέσεις. Εγώ προσωπικά προσέδωσα ύψιστη σημασία σε μία από τις σημαντικότερες καινοτομίες σε αυτή τη Συνθήκη η οποία είναι, συγκεκριμένα, ο ορισμός ενός Υπάτου Εκπροσώπου της Ευρωπαϊκής Ένωσης για την Εξωτερική Πολιτική, ο οποίος θα είναι ταυτόχρονα Αντιπρόεδρος της Επιτροπής.
<P>
Είναι μια μεγάλη ευκαιρία προκειμένου να μπορέσει η Ευρωπαϊκή Ένωση να δράσει με συνεκτικό και ενωμένο τρόπο στον κόσμο. " εσωτερική ευημερία μας, η ελευθερία μας και η ασφάλειά μας εξαρτώνται από την ικανότητα της Ευρωπαϊκής Ένωσης να ενεργεί αποφασιστικά σε παγκόσμιο επίπεδο.
<P>
Με τη Μεταρρυθμιστική Συνθήκη, η Ευρώπη θα έχει τις προϋποθέσεις και τα μέσα που θα της επιτρέψουν να διαμορφώσει την παγκοσμιοποίηση και να μην κρύβεται από αυτή. Δεν πρέπει να χάσουμε αυτή την ευκαιρία.
<P>
Γνωρίζω ότι ορισμένοι αφοσιωμένοι Ευρωπαίοι δεν είναι ευχαριστημένοι από τον αριθμό των αυτοεξαιρέσεων. " Επιτροπή και εγώ θα προτιμούσαμε προφανώς να αποφύγουμε αυτές τις αυτοεξαιρέσεις και τις ειδικές ρυθμίσεις. Ωστόσο, η πολυμορφία αποτελεί κεντρικό χαρακτηριστικό της Ευρωπαϊκής Ένωσης, και ορισμένες φορές απαιτεί πολιτικούς και θεσμικούς συμβιβασμούς. Θα προτιμούσα να έχουμε συγκεκριμένες αυτοεξαιρέσεις για συγκεκριμένες χώρες από το να εξαναγκαστούμε να κατεβάσουμε το συνολικό επίπεδο της φιλοδοξίας της Συνθήκης μας και της Ευρώπης μας.
<P>
Το κρίσιμο στοιχείο είναι ότι, παρά την πολυμορφία μας, παραμένουμε ενωμένοι όσον αφορά τους θεμελιώδεις στόχους, τις θεμελιώδεις αξίες και τις θεμελιώδεις αρχές μας. Έχουμε πολλά καθήκοντα μπροστά μας: την οικονομική μεταρρύθμιση, την απασχόληση και τις θέσεις εργασίας, την ενίσχυση της κοινωνικής συνοχής, την εστίασή μας στην καινοτομία, τις προτάσεις μας για την ενέργεια και την αλλαγή του κλίματος, και το πρόγραμμά μας για τη δικαιοσύνη, την ελευθερία και την ασφάλεια. Πρέπει να συνεχίσουμε να αποδεικνύουμε ότι δεν είμαστε αφοσιωμένοι σε μια θεσμική ομφαλοσκόπηση και να δείξουμε ότι ασχολούμαστε με τα πραγματικά προβλήματα που αντιμετωπίζει η Ευρώπη.
<P>
Ένα σπουδαίο μήνυμα ήλθε επίσης από τους κοινωνικούς εταίρους την ημέρα της έναρξης της διάσκεψής μας, όταν οι κοινωνικοί εταίροι σε ευρωπαϊκό επίπεδο συμφώνησαν στην ανάλυση της αγοράς εργασίας στην Ευρώπη, και σε γενικές γραμμές χαιρέτισαν την έννοια της ευελιξίας με ασφάλεια (flexicurity). Αυτό έδειξε ότι οι κοινωνικοί εταίροι επιθυμούν επίσης να συνεργαστούν μαζί μας στο πλαίσιο αυτής της ενεργητικής στάσης έναντι της παγκοσμιοποίησης.
<P>
Όσον αφορά τη Λισαβόνα, σημειώσαμε επίσης πρόοδο τη δεύτερη ημέρα της διάσκεψης κορυφής. Συζητήσαμε το σοβαρότερο ζήτημα για την Ευρωπαϊκή Ένωση τον 21 αιώνα, που είναι η προαγωγή του ευρωπαϊκού συμφέροντος στην εποχή της παγκοσμιοποίησης.
<P>
" συζήτησή μας ήταν το φυσικό συμπλήρωμα στην ολοκλήρωση της Μεταρρυθμιστικής Συνθήκης. Το μήνυμα ήταν σαφές: μετά την περάτωση των διαπραγματεύσεων για τα θεσμικά όργανα, ας αφήσουμε πίσω μας αυτές τις συζητήσεις και ας αντιμετωπίσουμε τα πραγματικά ζητήματα που προκαλούν τη μέγιστη ανησυχία στους πολίτες μας και ως προς τα οποία θέλουν να μας δουν να επιτυγχάνουμε συγκεκριμένα αποτελέσματα.
<P>
Διεξήγαμε μια πολύ εποικοδομητική συζήτηση. Το έγγραφο που παρουσίασε η Επιτροπή, το οποίο βασιζόταν στην έννοια του ευρωπαϊκού συμφέροντος, εγκρίθηκε πλήρως και ελήφθη η απόφαση να εργαστούμε για μια δήλωση σχετικά με την παγκοσμιοποίηση για το Ευρωπαϊκό Συμβούλιο του Δεκεμβρίου, προκειμένου να δείξουμε ότι η αντιμετώπιση της παγκοσμιοποίησης είναι ένα κοινό στοιχείο που διατρέχει μεγάλο μέρος του έργου της Ευρωπαϊκής Ένωσης σήμερα.
<P>
Οι αρχηγοί κρατών και κυβερνήσεων χαιρέτισαν την έννοια της πέμπτης ελευθερίας: την ελευθερία της κυκλοφορίας ερευνητών και ιδεών, η οποία αποτελεί ακρογωνιαίο λίθο της απόκρισής μας στην παγκοσμιοποίηση. Αυτό είναι ιδιαιτέρως σημαντικό, καθώς συμμετέχουμε σε κρίσιμες συζητήσεις σχετικά με το Galileo και προετοιμαζόμαστε να υλοποιήσουμε το Ευρωπαϊκό Ινστιτούτο Τεχνολογίας.
<P>
Επικροτώ ειλικρινά το πνεύμα στο οποίο διεξήχθη η συζήτηση. Κατέστη σαφές ότι πρέπει τώρα να ενισχύσουμε την εξωτερική διάσταση της στρατηγικής της Λισαβόνας για την ανάπτυξη και την απασχόληση. Ήταν σαφές ότι, χωρίς περαιτέρω δέσμευση από τα κράτη μέλη για τα θέματα που αφορούν την εκπαίδευση, την καινοτομία, την έρευνα και την τεχνολογία, δεν θα επιτυγχάναμε. Νομίζω ότι είναι επίσης σωστό να πούμε ότι όλα τα κράτη μέλη αναγνωρίζουν την ανάγκη για μια προσέγγιση σε ευρωπαϊκό επίπεδο και ότι χρειαζόμαστε περισσότερη δράση σε ευρωπαϊκό επίπεδο αν θέλουμε πραγματικά να επιτύχουμε στην εποχή της παγκοσμιοποίησης.
<P>
" παρούσα Επιτροπή υποστήριζε ανέκαθεν ότι η θεσμική μεταρρύθμιση είναι σημαντική, αλλά ότι χρειαζόμαστε επίσης την επίτευξη αποτελεσμάτων παράλληλα με αυτή. Όπως είπε η Επιτροπή το 2005 και το 2006, αυτή η διττή προσέγγιση ήταν ο τρόπος για να βγούμε από το θεσμικό αδιέξοδο.
<P>
Στη Λισαβόνα επιτύχαμε τον στρατηγικό στόχο: συμφωνήσαμε επί μιας Μεταρρυθμιστικής Συνθήκης. Τώρα έχει καθοριστική σημασία η επίτευξη ενός περαιτέρω στόχου, που είναι η επικύρωση της Συνθήκης της Λισαβόνας πριν από τις ευρωπαϊκές εκλογές του 2009. Πιστεύω ότι υπάρχει, πράγματι, νέο κλίμα πολιτικής εμπιστοσύνης στην Ευρώπη. Οι τελευταίες δημοσκοπήσεις δείχνουν την υψηλότερη υποστήριξη για την Ευρωπαϊκή Ένωση από το 1994. Το πολιτικό κλίμα είναι κατάλληλο για να προχωρήσουμε.
<P>
" ΔΚΔ και το ανεπίσημο Συμβούλιο της Λισαβόνας κατέδειξαν ότι, όταν τα ευρωπαϊκά θεσμικά όργανα και τα κράτη μέλη συνεργάζονται, είμαστε ικανοί να επιλύσουμε προβλήματα που μοιάζει να είναι τα πλέον σύνθετα και δυσεπίλυτα. Επιθυμώ το πνεύμα της Λισαβόνας που μας οδήγησε σε συναίνεση επί της Συνθήκης της ΕΕ να εμπνεύσει την Ευρωπαϊκή Ένωση το ερχόμενο έτος με στόχο μια επιτυχή διαδικασία επικύρωσης. Την χρειαζόμαστε για μια ισχυρή Ευρωπαϊκή Ένωση που θα παράγει αποτελέσματα υπέρ των πολιτών της.
<SPEAKER ID="041" NAME="Πρόεδρος">
Σας ευχαριστούμε θερμά, κύριε Πρόεδρε της Επιτροπής.
<SPEAKER ID="042" NAME="Joseph Daul">
εξ ονόματος της Ομάδας PPE-DE. - (FR) Κύριε Πρόεδρε, κύριε Πρόεδρε του Συμβουλίου, κύριε Πρόεδρε της Επιτροπής, κυρίες και κύριοι, θέλω πρωτίστως να εκφράσω την ικανοποίησή μου καθώς και της Ομάδας μου. Ικανοποίηση για το αποτέλεσμα που επιτεύχθηκε την περασμένη Πέμπτη στη Λισαβόνα, και ικανοποίηση για την πορεία που χάραξε η Angela Merkel και συνεχίζει να ακολουθεί ο κ. Sócrates.
<P>
Εξοπλιζόμενη με τα θεσμικά μέσα που χρειάζεται για τη λειτουργία της, η Ευρώπη αποκτά επιτέλους τα μέσα που θα της επιτρέψουν να ανταποκριθεί στις μείζονες προκλήσεις του 21ου αιώνα. Αυτή ήταν η επιθυμία μας. Γι' αυτόν τον λόγο υποστηρίξαμε αυτό το κείμενο από την πρώτη φάση της προετοιμασίας του, αν και, όπως γνωρίζετε, οι περισσότεροι εξ ημών προτιμούσαμε ένα ακόμη πιο φιλόδοξο κείμενο. Αυτή η Συνθήκη προκαλεί επικρίσεις από ορισμένες πλευρές. Προσωπικά, χαιρετίζω τη συμφωνία που επιτεύχθηκε στη Λισαβόνα, διότι συνιστά την έναρξη μιας νέας ευρωπαϊκής δυναμικής.
<P>
Απλουστευμένη Συνθήκη, αναθεωρημένη ή μεταρρυθμιστική Συνθήκη, τροποποιημένη ή τροποποιητική Συνθήκη, οι ονομασίες έχουν ελάχιστη σημασία. Αυτό που έχει σημασία δεν είναι το περιέχον αλλά το περιεχόμενο. " Συνθήκη αυτή θα υπογραφεί επισήμως στη Λισαβόνα στις 13 Δεκεμβρίου. Αυτή είναι μια άριστη ημερομηνία. Ο αριθμός 13 μου έφερνε πάντα τύχη. Δείτε την ημερομηνία γέννησής μου· γεννήθηκα στις 13 του μηνός, οπότε είναι μια θαυμάσια ημερομηνία. Στη συνέχεια πρέπει να επικυρωθεί από όλα τα κράτη μέλη πριν από τις ευρωπαϊκές εκλογές του 2009. Ορισμένοι έχουν ήδη γνωστοποιήσει ότι η διαδικασία θα αρχίσει την επομένη της υπογραφής στη Λισαβόνα, και αυτό με χαροποιεί ιδιαίτερα.
<P>
Στους αρχηγούς κρατών και κυβερνήσεων της Ευρωπαϊκής Ένωσης θέλω απλώς να πω ότι είναι σημαντικό η Συνθήκη αυτή να αποτελέσει τη βάση ενός ευρωπαϊκού εγχειρήματος το οποίο θα ερείδεται στη γνήσια συμμετοχή των πολιτών του. Τα θεσμικά όργανα και τα κράτη μέλη της ΕΕ πρέπει να προσπαθήσουν να επιτύχουν αυτόν τον στόχο εμμένοντας διαρκώς στη μέθοδο της εξήγησης. Τι σημαίνει αυτό; Σημαίνει ότι πρέπει να δοθεί νόημα στις διατάξεις της Συνθήκης που έχουν αντίκτυπο στη δημοκρατική λειτουργία της Ένωσης. " πρωτοβουλία των πολιτών και η συμμετοχή των εθνικών κοινοβουλίων συνεπάγονται ότι πρέπει να πραγματοποιηθεί ενημέρωση σχετικά με το περιεχόμενο του Χάρτη των Θεμελιωδών Δικαιωμάτων, ο οποίος κατοχυρώνει τα θεμελιώδη δικαιώματα των ευρωπαίων πολιτών.
<P>
Εντούτοις, σημαίνει επίσης ότι πρέπει να ενημερωθούν καλύτερα οι πολίτες μας σχετικά με το ποιοι είναι οι εκλεγμένοι αντιπρόσωποι σε τούτο το Κοινοβούλιο -οι βουλευτές του ΕΚ θα είναι 751 το 2009- και τι κάνουν. Σημαίνει ότι πρέπει να εξηγηθεί πώς η ειδική πλειοψηφία, που θα καταστεί γενικός κανόνας, θα επιτρέψει στην Ευρώπη να αναλαμβάνει δράση σε νέους τομείς, όπως η δικαστική και αστυνομική συνεργασία, η προστασία του περιβάλλοντος, η οικονομική πολιτική και η μετανάστευση. Σημαίνει επίσης ότι πρέπει να εξηγήσουμε στους εταίρους μας σε διεθνές επίπεδο ότι ένας Ύπατος Εκπρόσωπος της Ένωσης για θέματα εξωτερικής πολιτικής και πολιτικής ασφάλειας, που θα είναι επίσης Αντιπρόεδρος της Ευρωπαϊκής Επιτροπής από 1ης Ιανουαρίου 2009, θα είναι ο κύριος συνομιλητής τους, μαζί με τον Πρόεδρο του Συμβουλίου, ο οποίος θα εκλέγεται για δυόμισι έτη και θα διευκολύνει τη συνοχή και τη συναίνεση εντός της Ευρωπαϊκής Ένωσης, έτσι ώστε να είναι επιτέλους σε θέση να εκφράζεται με μία φωνή.
<P>
Εφόσον η Συνθήκη της Λισαβόνας υπόσχεται ότι η Ευρωπαϊκή Ένωση θα είναι πιο δημοκρατική, διαφανής, αποτελεσματική και ικανή να ενεργεί ως ενιαία πολιτική οντότητα σε διεθνές επίπεδο, αυτό πρέπει να εξηγηθεί πρώτα από όλα στους πολίτες της.
<P>
Χάρη σε αυτή τη Συνθήκη, η Ευρώπη θα μπορέσει επιτέλους να περάσει από τις συζητήσεις στη δράση. Θα μπορέσει να ξεκινήσει τις εκτεταμένες και απαραίτητες μεταρρυθμίσεις για την αποτελεσματική καταπολέμηση των απειλών του εγκλήματος και της τρομοκρατίας. Θα μπορέσει επίσης να επιβεβαιώσει τον ρόλο της ως παγκόσμιου ηγέτη στον αγώνα κατά της αλλαγής του κλίματος.
<P>
Κυρίες και την κύριοι, στις σχέσεις με τους διεθνείς εταίρους μας για την αντιμετώπιση τέτοιων σημαντικών προκλήσεων, δεν επιτρέπεται να συνεχίσουμε να παγιδευόμαστε σε μη παραγωγικές συζητήσεις. " πορεία που άρχισε στο Βερολίνο, σταμάτησε στη Λισαβόνα και θα περάσει από τη Λιουμπλιάνα και το Παρίσι κινείται προς τη σωστή κατεύθυνση επειδή θέτει επιτέλους τις βάσεις για συνεκτικές ευρωπαϊκές πολιτικές· πολιτικές οι οποίες πρέπει να αποβλέπουν πρωτίστως στην προστασία, την πρόοδο και την ευημερία των πολιτών, οι οποίοι ζητούν ακόμη περισσότερη Ευρώπη, όπως μας απέδειξαν οι πολωνοί φίλοι μας, οι οποίοι προσήλθαν μαζικά στις κάλπες για να ψηφίσουν. Πρέπει λοιπόν να ανταποκριθούμε στις προσδοκίες αυτών και όλων των άλλων πολιτών.
<SPEAKER ID="043" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, επιτρέψτε μου καταρχάς να ευχαριστήσω τον κ. Sócrates και τον κ. Amado. Ανέλαβαν ένα δύσκολο, πολύ δύσκολο, έργο. Εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, θέλω να τους πω ότι εκπλήρωσαν άριστα τα καθήκοντά τους. Συγχαρητήρια, κύριε πρωθυπουργέ!
<P>
(Χειροκροτήματα)
<P>
" Ευρώπη αντιμετωπίζει μείζονες προκλήσεις - όχι μόνο από τώρα και στο εξής, αλλά εδώ και πολλά έτη. Επί σειρά ετών συζητούμε συνεχώς τα ίδια προβλήματα. Το χάσμα μεταξύ πλουσίων και φτωχών αυξάνεται όλο και περισσότερο - εντός της Ευρωπαϊκής Ένωσης και σε όλο τον κόσμο, μεταξύ της ηπείρου μας και άλλων ηπείρων. " κοινωνική δικαιοσύνη στο εσωτερικό μας αλλά και σε όλο τον κόσμο είναι μια από τις σημαντικότερες προκλήσεις για την ΕΕ. Τα κράτη που ανήκουν στα "νωμένα Έθνη και έχουν νησιωτικό χαρακτήρα ζητούν απεγνωσμένα τη βοήθεια των "νωμένων Εθνών επί σειρά ετών. Αρκετά από αυτά τα κράτη γνωρίζουν ότι εάν η αλλαγή του κλίματος συνεχιστεί με τους ίδιους ρυθμούς και αυξηθεί η στάθμη της θάλασσας, θα πάψουν να υπάρχουν στο εγγύς μέλλον. " αλλαγή του κλίματος δεν έχει τίποτε το θεωρητικό· είναι κάτι το εντελώς πρακτικό και απαιτεί άμεση δράση από την Ευρωπαϊκή Ένωση.
<P>
Αντιμετωπίζουμε προκλήσεις. Ανταποκριθήκατε πολύ σωστά σε μια από αυτές τις προκλήσεις στην Προεδρία σας: την πρόκληση στην αφρικανική ήπειρο. Ως πάμπλουτοι Ευρωπαίοι, δεν μπορούμε να παρακολουθούμε απαθείς να πεθαίνει αυτή η ήπειρος, είτε από εμφυλίους πολέμους είτε από το AIDS. Πολύ σωστά λοιπόν η πορτογαλική Προεδρία εστίασε την προσοχή της στην Αφρική. Ως Ευρωπαίοι, ως κράτη και ως Κοινοβούλιο, καλούμαστε να αντιμετωπίσουμε αυτό το ζήτημα, και καλούμαστε να το πράξουμε, κυρίες και κύριοι, όχι μόνο τα τελευταία χρόνια, αλλά εδώ και πάρα πολύν καιρό. Από το 2001 και μετά, ωστόσο, η Ευρωπαϊκή Ένωση ασχολείται πρωτίστως όχι με αυτές τις προκλήσεις, αλλά με συνταγματικά ζητήματα. Αυτό κράτησε πάρα πολύ! Είναι ευχάριστο το γεγονός ότι η παρέκβαση αυτή έλαβε τέλος, ότι το συνταγματικό πλαίσιο έχει επιτέλους ολοκληρωθεί, έτσι ώστε να μπορέσουμε τώρα να αντεπεξέλθουμε στις πολιτικές προκλήσεις σε αυτή τη βάση. " μεγάλη επιτυχία του περασμένου Σαββατοκύριακου συνίσταται στο ότι είμαστε πλέον σε θέση να εστιάσουμε τις προσπάθειές μας στα όσα πρέπει να γίνουν σε πολιτικό επίπεδο και στα όσα αναμένουν από εμάς οι πολίτες.
<P>
Συνεπώς, κύριε Πρόεδρε, κυρίες και κύριοι, το περασμένο Σαββατοκύριακο προσφέρει ορισμένες ενθαρρυντικές ενδείξεις. " σύνοδος κορυφής με τους κοινωνικούς εταίρους αποτελεί βήμα προς τη σωστή κατεύθυνση. Το κεφάλαιο και η εργασία πρέπει να είναι σε θέση να συνομιλούν με ισότιμους όρους. Για εμάς τους σοσιαλιστές, αυτό είναι ένα από τα στοιχεία του νέου σχεδίου συντάγματος -δεν πρέπει να το αποκαλούμε έτσι, οφείλω δε να ομολογήσω ότι υπολείπεται πολύ του συντάγματος- το οποίο καταδεικνύει ότι εδώ στην Ευρώπη η κοινωνική δικαιοσύνη εφαρμόζεται μέσω της αυξημένης δυνατότητας συναπόφασης του Ευρωπαϊκού Κοινοβουλίου. Τίποτε δεν μπορεί να γίνει στο πλαίσιο της ειδικής πλειοψηφίας χωρίς εμάς τους σοσιαλιστές, χωρίς την Αριστερά στην Ευρώπη. Θα έλεγα λοιπόν ότι αυτή η Συνθήκη θα βοηθήσει την κοινοτική νομοθεσία να αποκτήσει πιο έντονα κοινωνικό χαρακτήρα, βάσει των στόχων επί των οποίων συμφωνήσατε με τους κοινωνικούς εταίρους σε αυτή τη σύνοδο κορυφής. Σε μελλοντικές πλειοψηφικές αποφάσεις, αυτό μας δίνει επιτέλους την ευκαιρία -μεταξύ άλλων, και στη γεωργική πολιτική, παρεμπιπτόντως- να διαχειριστούμε τις μεταρρυθμίσεις τις οποίες από καιρό υπενθυμίζουμε σε όλους. Οι μεταρρυθμίσεις αυτές είναι άλλωστε αναγκαίες δεδομένου ότι οποιοσδήποτε επιθυμεί να έχει αξιοπιστία στον γύρο για το διεθνές εμπόριο -στον γύρο της Ντόχα- και στο Μπαλί θα χρειαστεί κάποια στιγμή να πει: ναι, χρειάζεται να μεταρρυθμίσουμε την πολιτική της ΕΕ για τις επιχορηγήσεις. Και αυτό καθίσταται εφικτό στο πλαίσιο της νέας Συνθήκης.
<P>
Υπάρχουν προκλήσεις στις οποίες οφείλουμε να αντεπεξέλθουμε. Ο Πρόεδρος των "ΠΑ μιλά για έναν Τρίτο Παγκόσμιο Πόλεμο, και εμείς συζητάμε για το εάν ο Πρόεδρος του Ευρωπαϊκού Κοινοβουλίου έχει ή δεν έχει δικαιώματα ψήφου! Αυτό είναι το μέγεθος των ανακολουθιών στις οποίες πρέπει να θέσουμε τέρμα στην Ευρώπη. Το σχέδιο Συνθήκης θα μπορέσει να θέσει τέρμα και σε τέτοιου είδους φαινόμενα.
<P>
Πιστεύω ότι έχουμε πραγματοποιήσει ένα σπουδαίο βήμα προόδου με αυτή τη Συνθήκη. " Ευρώπη γίνεται πιο δημοκρατική, γίνεται πιο διαφανής, και τα θεσμικά όργανα γίνονται πιο αποτελεσματικά. Ως μέλη της Σοσιαλιστικής Ομάδας στο Ευρωπαϊκό Κοινοβούλιο, πρέπει να παραδεχτούμε ότι δεν έχουμε επιτύχει όλα όσα επιθυμούσαμε, και σε όσους κραυγάζουν τώρα πάλι ότι το κείμενο αυτό είναι στην πραγματικότητα το Σύνταγμα -διάβασα σε μερικές βρετανικές εφημερίδες ότι ορισμένοι από τους συναδέλφους μας βεβαιώνουν ότι πρόκειται ουσιαστικά για το Σύνταγμα- οφείλω, δυστυχώς, να πω ότι δεν έχουν διαβάσει ούτε το Σύνταγμα ούτε αυτή τη Συνθήκη. " Συνθήκη αυτή υπολείπεται μακράν του Συντάγματος. Εντούτοις, υπερβαίνει σαφώς τη Νίκαια!
<P>
Συνεπώς, δεν συντελείται πάντα πρόοδος προς την κατεύθυνση που επιθυμούμε. Ορισμένες φορές απαιτείται περισσότερος χρόνος. Ένα πράγμα μπορεί, ωστόσο, να ειπωθεί: το κείμενο που έχει τώρα κατατεθεί είναι περισσότερο κατάλληλο, όσον αφορά τη δημοκρατική πολιτική, την κοινωνική πολιτική καθώς και τα θεσμικά μας όργανα, να μας δώσει την ικανότητα και τα μέσα να ανταποκριθούμε αποτελεσματικά στις παγκόσμιες κοινωνικές προκλήσεις τις οποίες αντιμετωπίζουμε. " Σοσιαλιστική Ομάδα στο Ευρωπαϊκό Κοινοβούλιο δύναται να εγκρίνει αυτή τη Συνθήκη, όπως και όλες οι εθνικές αντιπροσωπείες στην Ομάδα μου, και αυτό ήταν το αποτέλεσμα της χθεσινής μας συζήτησης.
<P>
(Χειροκροτήματα)
<SPEAKER ID="044" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, αρμόζει στην περίσταση να υπογραφεί η Μεταρρυθμιστική Συνθήκη σε μια πόλη την οποία ο Καίσαρας ονόμασε κάποτε "Felicitas Julia", γιατί ξεπέρασε χρόνια επιθέσεων, πολιορκίας, ακόμη και τεχνασμάτων της τελευταίας στιγμής για να αναδυθεί ματωμένη και σημαδεμένη, ωστόσο σε γενικές γραμμές ανέπαφη, ως υπόδειγμα για μια πιο δημοκρατική και διαφανή Ευρωπαϊκή Ένωση. Επομένως, Felicitas, Jose. Είθε το όνομά σου, όπως του Καίσαρα, να είναι εσαεί συνδεδεμένο με τις ιστορικές αλλαγές που επιτύχατε στη Λισαβόνα - αλλαγές όπως η εξομάλυνση της συναπόφασης, το τέλος της τυραννίας των βέτο του Συμβουλίου, η υπαγωγή της ενέργειας, καθώς και της δικαιοσύνης και των εσωτερικών υποθέσεων, στον δημοκρατικό έλεγχο: οι αλλαγές αυτές δίνουν στην Ένωσή μας την ικανότητα να αντιμετωπίσει τις προκλήσεις της παγκοσμιοποίησης.
<P>
(Γέλια)
<P>
Είναι κρίμα που η Συνθήκη δεν είναι απλούστερη ώστε να αφομοιώνεται ευκολότερα, αλλά τι περιμένετε αφού κατακρεουργήθηκε από τα στυλό δημοσίων υπαλλήλων από 27 κράτη μέλη; Ο διάσημος ποιητής σας Fernando Pessoa έγραψε κάποτε: "Καμία ευφυής ιδέα δεν μπορεί να κερδίσει τη γενική αποδοχή αν δεν αναμιχθεί με κάποια βλακεία". Λοιπόν, σε αυτή την περίπτωση, ο ένοχος ήταν το εθνικό συμφέρον, το οποίο αποδυνάμωσε, ή κατέστησε δυσανάγνωστες, πολιτικές και πρακτικές που εξυπηρετούσαν τα συμφέροντα όλων μας.
<P>
Κάποια από τα εθνικά παζάρια στα οποία εμπλακήκατε το έκαναν να φαίνεται σαν κωμωδία που είχε εκφυλιστεί σε φάρσα: η απόφαση ότι τα αυστριακά πανεπιστήμια μπορούν να παραβιάζουν τον νόμο για άλλα πέντε χρόνια ενώ οι αστυνομικοί κάνουν πως δεν βλέπουν, ή η δημιουργία δύο κατηγοριών ευρωπαίων πολιτών: αυτών με θεμελιώδη δικαιώματα και αυτών χωρίς. Ή η υπόδειξη ότι ο Πρόεδρος του Ευρωπαϊκού Κοινοβουλίου θα πρέπει να εγκαταλείψει το δικαίωμα ψήφου του· ή ακόμη ότι το Συμβούλιο έχει το δικαίωμα να αποφασίζει τον Εσωτερικό Κανονισμό του Κοινοβουλίου. " αληθινή όμως τραγωδία είναι η εξής: δεν είδαμε ούτε έναν εθνικό ηγέτη να επιστρέφει στην πατρίδα του κραδαίνοντας τη σημαία της Ευρώπης. Αντ' αυτού, θριαμβολογούσαν για τις αυτοεξαιρέσεις και τις παρεκκλίσεις και εξαιρέσεις που παραμορφώνουν το κείμενο, το οποίο έχουμε ενώπιόν μας σήμερα.
<P>
Πώς λοιπόν περιμένετε να πείσετε τους πολίτες όταν είναι φανερό ότι δεν έχετε πειστεί ούτε εσείς οι ίδιοι; Αν η έλλειψη φιλοδοξίας που εξυπακούεται σε μια μινιμαλιστική συνθήκη αντικατοπτρίζεται στην έλλειψη ενθουσιασμού σας; Κοιτάξτε, είναι δικαίωμά σας να ενεργείτε όπως επιθυμείτε, αλλά είναι και υποχρέωσή σας. Το μόνο πράγμα για το οποίο το παρόν Κοινοβούλιο πρέπει να μετανιώσει μεταξύ των πολλών επιτυχιών είναι η διαδικασία. Οι κώδικες διαφάνειας και δημοκρατίας που χαρακτήριζαν τη συνταγματική συνέλευση ήταν πολύ προτιμότεροι από τις μυστικές διασκέψεις και τις συμφωνίες στο παρασκήνιο τις πρώτες πρωινές ώρες της Πέμπτης. Τέτοια σημαντικά ζητήματα δεν πρέπει να αποφασίζονται με αυτόν τον καμικάζι τρόπο.
<P>
(Χειροκροτήματα)
<P>
Εντούτοις, συγχαρητήρια και πάλι. Θέλω να κάνω μία πρόποση με το ποτήρι μου μισογεμάτο: ζήτω η Συνθήκη της Λισαβόνας. Ας ελπίσουμε ότι οι πρόοδοί της θα μας βοηθήσουν να κινηθούμε γρηγορότερα προς τα εμπρός, και θα μετατρέψουν τον κυνισμό σε ανανεωμένη πίστη.
<P>
(Χειροκροτήματα)
<SPEAKER ID="045" NAME="Brian Crowley">
εξ ονόματος της Ομάδας UEN. - (GA) Κύριε Πρόεδρε, οι ηγέτες της Ένωσης αξίζουν συγχαρητήρια για την επίτευξη συμφωνίας σχετικά με τη νέα Συνθήκη της ΕΕ. " λήψη αποφάσεων θα είναι ευκολότερη εντός των κοινοτικών οργάνων σε επίπεδο ΕΕ. Αυτό ακριβώς επιτυγχάνει η νέα Συνθήκη. " ΕΕ λειτουργεί θετικά όταν το Κοινοβούλιο, η Επιτροπή και το Συμβούλιο κινούνται μαζί με βάση το νέο πνεύμα.
<P>
(EN) Κύριε Πρόεδρε, ενώ άλλοι μπορεί να πουν ότι αυτό που συνέβη στη σύνοδο κορυφής της Λισαβόνας ήταν σκανδαλώδες, εγώ πιστεύω σθεναρά ότι οι εκλεγμένοι εκπρόσωποι, δηλαδή οι κυβερνήσεις, των λαών των κρατών μελών της Ευρωπαϊκής Ένωσης έχουν το δικαίωμα να υπερασπίζονται αυτά που θεωρούν δικαιώματα των πολιτών τους εντός αυτής της Ένωσης.
<P>
Νομίζω ότι, αν κοιτάξουμε το γενικό παράδειγμα που μας έδωσε αυτή η σύνοδος κορυφής της Λισαβόνας, μπορούμε να δούμε τα θετικά στοιχεία που προέκυψαν από αυτήν: μπορούμε να δούμε την πρόοδο που σημειώνεται και, το σημαντικότερο, μια ευκαιρία να τεθούν σε δράση μια νέα ζώνη και ένα νέο πεδίο ανάπτυξης στην Ευρωπαϊκή Ένωση, ειδικότερα στους τομείς εκείνους στους οποίους τώρα επικρατεί η συναπόφαση στα θέματα του περιβάλλοντος, της παγκοσμιοποίησης, της έρευνας, της εκπαίδευσης και της ανάγκης αντίδρασης των ευρωπαϊκών θεσμικών οργάνων στους ολοένα και πιο αυξανόμενους ρυθμούς αλλαγής του κόσμου.
<P>
Υπάρχουν όμως επίσης δυσκολίες -και ορισμένοι συνάδελφοι αναφέρθηκαν σε αυτές- στον τομέα της δικαιοσύνης και των εσωτερικών υποθέσεων, για παράδειγμα, όπου η Ιρλανδία χρειάστηκε να επιδιώξει ένα ειδικό δικαίωμα προαιρετικής συμμετοχής και αυτοεξαίρεσης σε σχέση με ορισμένους τομείς. Αυτό δεν σημαίνει ότι είμαστε αντίθετοι με την ενίσχυση της συνεργασίας και του συντονισμού. Στην πραγματικότητα, ο ρόλος μας στη Europol και τη Eurojust όσον αφορά την αντιμετώπιση του λαθρεμπορίου ναρκωτικών και του διασυνοριακού εγκλήματος ήταν άκρως επιτυχής. Συνεργαζόμαστε με άλλες οκτώ χώρες στο Κέντρο Αναλύσεων του Ναυτιλιακού Οργανισμού για την καταπολέμηση του λαθρεμπορίου κοκαΐνης.
<P>
Νομίζω όμως ότι το σημαντικότερο ζήτημα όταν μιλάμε για τη δημοκρατία και την επικύρωση αυτής της Συνθήκης είναι ότι η διαδικασία της επικύρωσης αποτελεί ακόμη ένα βήμα προς την ενημέρωση των πολιτών στην Ευρώπη για το τι μπορούμε να κάνουμε. Δυστυχώς, σε μία μόνο χώρα -στη χώρα μου, την Ιρλανδία- θα διεξαχθεί δημοψήφισμα. Θέλω να απευθύνω έκκληση στους συναδέλφους όταν μιλάμε για τη μελλοντική ανάπτυξη της Ευρώπης να μην κάνουν το ίδιο λάθος που έκανε ο κ. Prodi όταν ήταν Πρόεδρος της Επιτροπής λέγοντας ότι αυτό δεν είναι παρά το πρώτο βήμα προς μια μελλοντική συνθήκη και περαιτέρω συνθήκες που θα φέρουν αλλαγές, γιατί οι πολίτες που ψηφίζουν στο δημοψήφισμα μας ρωτούν: τι νόημα έχει να ψηφίσει κανείς για αυτή τη συνθήκη αν θα πρέπει να ξαναψηφίσουμε για κάποια άλλη στο εγγύς μέλλον;
<P>
Επιτρέψτε μας, όταν κληθούμε να επικοινωνήσουμε δημοκρατικά με τους πολίτες, να τους πούμε ακριβώς τι περιλαμβάνει αυτή η Συνθήκη και, το σημαντικότερο όλων, να γίνει η Συνθήκη αυτή ένα καλωσόρισμα προς τις μικρές και μεσαίες χώρες το οποίο δείχνει τι μπορεί να επιτευχθεί ως προς την υπεράσπιση των συμφερόντων και των δικαιωμάτων τους.
<SPEAKER ID="047" NAME="Monica Frassoni">
εξ ονόματος της Ομάδας Verts/ALE. - (IT) Κύριε Πρόεδρε, κυρίες και κύριοι, η Ομάδα των Πρασίνων / Ευρωπαϊκή Ελεύθερη Συμμαχία υπήρξε πάντα αφοσιωμένος υποστηρικτής της επιτακτικής ανάγκης για ένα ευρωπαϊκό Σύνταγμα, ένα συνοπτικό, ισχυρό κείμενο, το οποίο θα εκφράζει την ευρωπαϊκή δημοκρατία και τη συνοχή των λαών της.
<P>
Υποστηρίξαμε τη συνταγματική Συνθήκη, παρά τις τεράστιες ατέλειές της, και σήμερα ελπίζουμε ότι αυτό το συγκεχυμένο κείμενο -δεν μπορούμε να το αποκαλέσουμε απλουστευμένη Συνθήκη επειδή αυτό θα ήταν πραγματικά αστείο- το οποίο μας παρουσιάσατε σήμερα, θα επικυρωθεί έτσι ώστε να μπορέσουμε να προχωρήσουμε, κύριε Crowley, στο επόμενο στάδιο.
<P>
Δεν θα ενώσουμε τη φωνή μας με τους ύμνους αυτού του αποτελέσματος, το οποίο συνεπάγεται μόνο βήματα οπισθοδρόμησης έναντι της συνταγματικής Συνθήκης. Ευτυχώς, πρωθυπουργέ Sócrates, η ΔΚΔ ήταν σύντομη. Δεν ξέρω, αν είχε διαρκέσει περισσότερο, τι άλλα αριστουργήματα σαφήνειας θα μας είχαν προσφέρει το Συμβούλιο και οι νομικές και διπλωματικές του υπηρεσίες. Ευτυχώς, λοιπόν, που ήταν σύντομη.
<P>
Εκείνο που έχει σημασία για εμάς σήμερα είναι να καταγγείλουμε τους υπεύθυνους για την κατάσταση αυτή, την οποία θεωρούμε εξαιρετικά δυσάρεστη: καταρχάς, την Ευρωπαϊκή Συνέλευση και τον Πρόεδρό της, ο οποίος αρνήθηκε συστηματικά να συμπεριλάβει εγκαίρως στην ημερήσια διάταξη την κατάργηση του δόγματος της αρνησικυρίας στις τροποποιήσεις της Συνθήκης και σήμερα καταβάλλει το τίμημα με τη συστηματική αποδόμηση του έργου του και την καταδίκη του στη λήθη.
<P>
Κανείς, περιλαμβανομένου του πρωθυπουργού Sócrates, δεν υπενθύμισε εδώ το έργο της Συνέλευσης· τους φιλοευρωπαίους υποστηρικτές της μη διενέργειας δημοψηφισμάτων, οι οποίοι έχουν μείνει πλέον με άδεια χέρια, με λιγότερη δημοκρατία, περισσότερο εθνικισμό και περισσότερη σύγχυση. " βρετανική κυβέρνηση και το βρετανικό σύστημα μέσων ενημέρωσης, που, παρ' όλο τον δήθεν πραγματισμό και την αξιοπιστία τους, στην πραγματικότητα ενέδωσαν στις χυδαίες κραυγές των ταμπλόιντ του Murdoch και -αφού βοήθησαν να γίνουν ο Χάρτης των Θεμελιωδών Δικαιωμάτων και η συνταγματική Συνθήκη πολύ, πολύ χειρότερα από ό,τι θα μπορούσαν να είναι- κατάφεραν σήμερα να πείσουν την κοινή γνώμη ότι η μείωση των δικαιωμάτων, της προστασίας, της διαφάνειας και της δημοκρατίας αποτελούν περιφανή νίκη.
<P>
Το Κοινοβούλιο και η Επιτροπή αποφάσισαν να σιωπήσουν για δύο έτη εν αναμονή μιας θαυματουργής πρωτοβουλίας της κ. Merkel, ενώ το Ευρωπαϊκό Συμβούλιο και οι κυβερνήσεις σφετερίστηκαν τη διαδικασία μεταρρύθμισης των Συνθηκών, απομακρύνοντάς την από την κοινή γνώμη και τα εθνικά κοινοβούλια και έπαιξαν το χαρτί της περιπλοκής και της σύγχυσης για να σώσουν ό,τι μπορούσε να σωθεί.
<P>
Κύριε Πρόεδρε, οι επικυρώσεις έχουν πλέον ξεκινήσει, μια διαδικασία κατά τη διάρκεια της οποίας οι Πράσινοι δεν θα πουν ψέματα στην κοινή γνώμη. Αυτό το κείμενο περιλαμβάνει θετικά στοιχεία, όμως είναι γεμάτο από παγίδες και δυνητικά αδιέξοδα. Θα εργαστούμε ώστε η επικύρωση και η εφαρμογή της νέας Συνθήκης να μην επισκιάσουν το γεγονός ότι η πορεία προς μια αληθινά ελεύθερη, ανοικτή και δημοκρατική Ευρώπη δεν έχει ολοκληρωθεί και ότι αυτό είναι μόνο ένα μικρό στάδιο, το οποίο μάλιστα δεν είναι καν ιδιαίτερα αξιόλογο.
<SPEAKER ID="048" NAME="Francis Wurtz">
εξ ονόματος της Ομάδας GUE/NGL. - (FR) Κύριε Πρόεδρε, κύριε Πρόεδρε του Συμβουλίου, κύριε Πρόεδρε της Επιτροπής, ο στρατηγός de Gaulle είχε πει για τον Valéry Giscard d'Estaing ότι "το πρόβλημά του είναι ο λαός". Αυτή η δήλωση θα μπορούσε κάλλιστα να ειπωθεί σήμερα για το Ευρωπαϊκό Συμβούλιο. Στη σύνοδο κορυφής, τα 27 κράτη μέλη απέδειξαν για άλλη μια φορά ότι είναι πολύ έμπειρα στο παζάρι. Ο κατάλογος των παραχωρήσεων -που μοιάζει με τις περιγραφές του Prévert- προς όλα τα απείθαρχα κράτη μέλη αξίζει να αναφερθεί. Αυτό είναι το κόστος της επιδίωξης της σύμφωνης γνώμης όλων, από τους απογόνους των ιδρυτών της ΕΕ ώς τους πιο αθεράπευτους ευρωσκεπτικιστές.
<P>
Εν τέλει, μόνο δύο ή τρία πράγματα φαίνεται να έχουν μείνει άθικτα, και κανείς στο Ευρωπαϊκό Συμβούλιο δεν σκέφτηκε να τα αγγίξει. Για παράδειγμα, το περιοριστικό πλαίσιο εντός του οποίου οφείλουν να κινούνται οι οικονομικές και κοινωνικές πολιτικές της Ευρωπαϊκής Ένωσης: μια ανοικτή οικονομία της αγοράς με ελεύθερο ανταγωνισμό, το θέμα των πιστώσεων της Ευρωπαϊκής Κεντρικής Τράπεζας, οι προσανατολισμοί του Σύμφωνου Σταθερότητας, η αυστηρή τήρηση της ελεύθερης κυκλοφορίας των κεφαλαίων, η σταδιακή κατάργηση όλων των στοιχείων που οι επενδυτές θεωρούν ότι εμποδίζουν τις εμπορικές συναλλαγές και η συγκέντρωση καίριων αρμοδιοτήτων στα θεσμικά όργανα, στα οποία δεν έχουν πρόσβαση οι πολίτες, τα εθνικά κοινοβούλια, ακόμη και οι ίδιες οι κυβερνήσεις, ιδίως των μικρότερων χωρών, καθώς και οι διαστάσεις που λαμβάνουν οι στρατιωτικές πτυχές στην εξωτερική πολιτική της Ευρωπαϊκής Ένωσης.
<P>
Αυτές είναι οι "κόκκινες γραμμές", όπως λένε στα αγγλικά, τις οποίες δεν πρέπει να παραβιάσουμε σύμφωνα με τους κύκλους που κυβερνούν την ΕΕ. Το πρόβλημα είναι ότι αυτά ακριβώς τα ζητήματα αφορούν τα περισσότερα από τα ερωτήματα και τις επικρίσεις που μας απευθύνουν οι πολίτες, και η επίμονη απουσία απαντήσεων σε αυτά τα ερωτήματα, η επανειλημμένη άρνηση να ακουστούν αυτές οι κριτικές, τροφοδοτούν την κρίση εμπιστοσύνης μεταξύ των συμπολιτών μας από την οποία πάσχει η Ευρωπαϊκή Ένωση. Επιπλέον, εάν τα μέλη του Ευρωπαϊκού Συμβουλίου είχαν ανοίξει τα παράθυρα της αίθουσας συνεδριάσεών τους στις 18 Οκτωβρίου, θα μπορούσαν να αντιληφθούν από πρώτο χέρι τη δύναμη αυτής της δυσαρέσκειας, όπως εκφράστηκε στους δρόμους της Λισαβόνας από την ογκωδέστερη διαδήλωση που πραγματοποιήθηκε στην Πορτογαλία τα τελευταία 20 χρόνια, και νομίζω ότι ούτε ο κ. Sócrates ούτε ο κ. Barroso θα με διαψεύσουν επ' αυτού.
<P>
" ύστατη πρόκληση για την Ένωση -διαβάζουμε στην ανακοίνωση της Επιτροπής στη σύνοδο κορυφής της Λισαβόνας- είναι να εξηγήσει στους πολίτες τι αντιπροσωπεύει η Ευρωπαϊκή Ένωση για τους Ευρωπαίους. Πρέπει πάντα να εξηγούμε, και ποτέ να λαμβάνουμε υπόψη. Πρέπει πάντα να επικοινωνούμε, αλλά ποτέ να διοργανώνουμε ανοικτές συζητήσεις και ως εκ τούτου, ευλόγως, δεν πρέπει να διενεργούμε δημοψηφίσματα. Ναι, το πρόβλημα του Ευρωπαϊκού Συμβουλίου είναι οι πολίτες, όμως χωρίς τους πολίτες ένα φιλόδοξο ευρωπαϊκό εγχείρημα δεν θα μπορούσε να έχει μέλλον. Δεν συμφωνείτε ότι αυτό το ζήτημα πρέπει κάποια στιγμή να συζητηθεί ανοικτά; Αυτό είναι το ερώτημα που θέλω να σας απευθύνω.
<SPEAKER ID="049" NAME="Nigel Farage">
εξ ονόματος της Ομάδας IND/DEM. - (EN) Κύριε Πρόεδρε, δεν είναι η πρώτη φορά που ακούω τον Πρόεδρο της Επιτροπής και τους αρχηγούς κρατών να έρχονται σε αυτή την αίθουσα μετά από μια σύνοδο κορυφής στην αρχαία πόλη της Λισαβόνας, δηλώνοντας ότι σημειώθηκε μια φανταστική επιτυχία και όλο αυτό αποτελεί παράδειγμα του πόσο επιτυχημένη είναι η Ευρωπαϊκή Ένωση. Ναι, θυμάστε, κύριε Barroso, έτσι δεν είναι; " Ατζέντα της Λισαβόνας. Εδώ βρισκόμουν πριν από επτά χρόνια όταν μας ανακοινώθηκε ότι, χάρη σε αυτή τη διήμερη σύνοδο στη Λισαβόνα ένα Σαββατοκύριακο, θα γινόμασταν η πιο τεχνολογικά προηγμένη οικονομία στον κόσμο με πλήρη απασχόληση και υψηλά ποσοστά ανάπτυξης. Λοιπόν, όπως γνωρίζουμε, έχουμε ήδη διανύσει τα τρία τέταρτα της διαδρομής και το όλο εγχείρημα έχει καταρρεύσει.
<P>
Αν ήμουν στη θέση σας, δεν θα ήμουν υπερβολικά ικανοποιημένος σχετικά με τη σύνοδο κορυφής που είχατε στη Λισαβόνα την περασμένη εβδομάδα γιατί, για μία και μοναδική φορά, τα εθνικά κοινοβούλια θα πουν τη γνώμη τους. Αυτό, φυσικά, είναι ασύνηθες διότι, γενικώς, τα εθνικά κοινοβούλια δεν έχουν πλέον μεγάλη δικαιοδοσία, καθώς τα θεσμικά όργανα της ΕΕ έχουν σφετεριστεί τις αρμοδιότητές τους. Ωστόσο, τα εθνικά κοινοβούλια θα διατυπώσουν τη γνώμη τους και υπάρχει μια αληθινή ευκαιρία να καταφέρουμε να διενεργηθούν περισσότερα δημοψηφίσματα και όχι μόνο στην Ιρλανδία.
<P>
Φυσικά, αυτό είναι κάτι που εσείς δεν το θέλετε, σωστά; Απεχθάνεστε τη δημοκρατία τόσο πολύ που τώρα την αποκαλείτε ουσιαστικά λαϊκισμό. Μεταχειριστήκατε με περιφρόνηση το γαλλικό και το ολλανδικό δημοψήφισμα και αρνηθήκατε να δεχτείτε το "όχι" ως απάντηση. Είστε οι ευρωεθνικιστές, οι επικίνδυνοι άνθρωποι που δεν ορρωδούν προ ουδενός.
<P>
Αυτό που αντιπροσωπεύει η σύνοδος κορυφής της Λισαβόνας είναι μια γιγαντιαία εξαπάτηση και μια προσπάθεια επιβολής στους λαούς της Ευρώπης ενός συντάγματος εγκαταλείποντας απλώς αυτή τη λέξη και παρουσιάζοντας το σύνταγμα σε νέο περιτύλιγμα, ενώ στην ουσία περιέχει τις ίδιες ακριβώς προτάσεις. Είναι απολύτως επαίσχυντο αυτό που κάνετε, αλλά έχω την ελπίδα και την πίστη ότι το Westminster, η μητέρα των Κοινοβουλίων, θα κάνει επιτέλους το καθήκον του και ο βρετανικός λαός θα εξασφαλίσει ένα δημοψήφισμα.
<P>
Αρκετά ακούσαμε από τις πολιτικές τάξεις της Ευρώπης. Είναι καιρός στη Βρετανία και σε πολλές άλλες χώρες της Ευρώπης να ακούσουμε την άποψη των πολιτών. Δεν μπορείτε να συνεχίσετε αυτό το σχέδιο χωρίς την υποστήριξη των πολιτών. Ας αφήσουμε τους πολίτες να μιλήσουν.
<SPEAKER ID="050" NAME="Jean-Marie Le Pen">
εξ ονόματος της Ομάδας ITS. - (FR) Κύριε Πρόεδρε, κυρίες και κύριοι, δυόμισι χρόνια αφότου οι Γάλλοι και οι Ολλανδοί απέρριψαν το ευρωπαϊκό Σύνταγμα, στη Λισαβόνα, στις 19 Οκτωβρίου, το Ευρωπαϊκό Συμβούλιο υιοθέτησε την απλουστευμένη μεταρρυθμιστική Συνθήκη, επωνυμία που είναι πολύ άστοχη μιας και το κείμενο έχει γίνει πιο σύνθετο και μόνον ακροθιγώς "μεταρρυθμίζει" το απορριφθέν Σύνταγμα. Εν ολίγοις, προσπαθούν να μας ρίξουν στάχτη στα μάτια και να μας πείσουν ότι αυτό το κείμενο δεν έχει τίποτε το κοινό με το προηγούμενο, προκειμένου να αποφύγουν την ανάγκη να αντιμετωπίσουν τους ευρωπαίους πολίτες μέσω ενός δημοψηφίσματος.
<P>
Φαίνεται ότι πιστεύετε ότι αυτό το θέμα είναι πάρα πολύ σοβαρό για να το εμπιστευτείτε στους πολίτες. Εμείς, όμως, πιστεύουμε το ακριβώς αντίθετο. Στο μέτρο που το κείμενο αυτό προέκυψε από την αντιγραφή και επικόλληση του κειμένου του ευρωπαϊκού Συντάγματος, αξίζει να τεθεί προς επικύρωση σε δημοψήφισμα σε όλες τις χώρες, αρχίζοντας από τη Γαλλία και τις Κάτω Χώρες. Μόνο ένα δημοψήφισμα μπορεί να ακυρώσει κάτι που αποφασίστηκε σε προηγούμενο δημοψήφισμα. Σήμερα, χωρίς να επιχειρώ την κομματικοποίηση του θέματος, προωθώ μια εκτεταμένη εκστρατεία με σκοπό να υιοθετηθεί στη χώρα μου ένα αίτημα που θα υποχρεώσει τον γάλλο Πρόεδρο, ο οποίος ξεκίνησε την ευρωπαϊκή μίνι-Συνθήκη, να κάνει στροφή 180 μοιρών και να δεχτεί τη διενέργεια δημοψηφίσματος.
<P>
Αυτό αφορά το μέλλον των εθνών μας, της κυριαρχίας, της ανεξαρτησίας, της ταυτότητας και της ελευθερίας τους. Δεν μπορούμε, παραδείγματος χάριν, να εκχωρήσουμε την αρμοδιότητα να μας εκπροσωπεί στο εξωτερικό ένας Ύπατος Εκπρόσωπος, όπως επίσης δεν μπορούμε να επιτρέψουμε την αμφισβήτηση της έδρας μας στο Συμβούλιο Ασφαλείας των "νωμένων Εθνών στο όνομα της νομικής προσωπικότητας της Ευρωπαϊκής Ένωσης. Ή να επιτρέψουμε την αποδιάρθρωση της νομοθεσίας και νομολογίας μας από τους δικαστές στο Λουξεμβούργο. Όλοι όσοι συνεργούν σε μια τέτοια άρνηση της δημοκρατίας θα φέρουν βαρύ φορτίο ευθύνης ενώπιον της Ιστορίας.
<SPEAKER ID="051" NAME="Irena Belohorská" AFFILIATION="NI">
(SK) Στη συνεδρίαση των αρχηγών κρατών και κυβερνήσεων την περασμένη εβδομάδα, συμφωνήθηκε μια Συνθήκη με την οποία επιδιώκεται να προσαρμοστούν τα ευρωπαϊκά όργανα σε μια νέα κατάσταση και να βελτιωθούν οι υπάρχουσες Συνθήκες. Δεδομένου ότι η παρούσα διάρθρωση της Ευρωπαϊκής Ένωσης είναι εξαιρετικά διαφορετική από τη διάρθρωση του 1957, πρέπει να εγκρίνουμε ένα νέο ευρωπαϊκό κείμενο· χρειαζόμαστε σαφείς νέους κανόνες. Υποστηρίζω πλήρως αυτή τη διαδικασία.
<P>
Προκειμένου να είναι αξιόπιστη, η Ευρωπαϊκή Ένωση πρέπει να εγγυηθεί τα ανθρώπινα δικαιώματα και τις θεμελιώδεις ελευθερίες των πολιτών της. Αυτές οι αξίες αναφέρονται επανειλημμένα στο προοίμιο και τα άρθρα της Συνθήκης, άλλωστε η Ένωση εδράζεται στις αξίες του σεβασμού της ανθρώπινων αξιοπρέπειας, της ελευθερίας, της δημοκρατίας και της ισότητας. Λυπούμαι πάρα πολύ διότι, ενώ στο άρθρο 3 της νέας Συνθήκης ισχυριζόμαστε ότι ενεργούμε αυστηρά σύμφωνα με τις αρχές του Χάρτη των "νωμένων Εθνών για την προστασία των ανθρωπίνων δικαιωμάτων, ταυτοχρόνως αρνούμαστε να συμπεριλάβουμε τον Χάρτη των Θεμελιωδών Δικαιωμάτων της Ευρωπαϊκής Ένωσης στη Συνθήκη. Γενικεύω σκοπίμως επειδή δεν θέλω να μεμφθώ ονομαστικά τα επιμέρους κράτη μέλη που αρνούνται να εκφράσουν την άποψή τους σχετικά με το σημαντικό αυτό ζήτημα. Ο Χάρτης των Θεμελιωδών Δικαιωμάτων απουσιάζει από τη Συνθήκη και αυτό με λυπεί. Δεν κατοχυρώνει λοιπόν ο Χάρτης τα ανθρώπινα δικαιώματα που προστατεύονται στις συνταγματικές μας παραδόσεις και είναι κοινά για όλα τα κράτη μέλη;
<P>
Θεωρώ ότι οι βουλευτές του παρόντος Κοινοβουλίου διαδραματίζουν αυτή την περίοδο πολύ σημαντικό ρόλο στη διαδικασία τροποποίησης της Συνθήκης· υπερασπίζονται τις απόψεις των ευρωπαίων πολιτών και πρέπει να ενεργήσουν ως καταλύτης για την επίτευξη συναίνεσης σε τομείς όπως τα ανθρώπινα δικαιώματα. Σας συγχαίρω θερμώς, κύριε Sócrates και κύριε Barroso.
<SPEAKER ID="052" NAME="Elmar Brok">
εκπρόσωπος του Ευρωπαϊκού Κοινοβουλίου στη Διακυβερνητική Διάσκεψη. - (DE) Κύριε Πρόεδρε, κύριε Πρόεδρε του Συμβουλίου, κύριε Πρόεδρε της Επιτροπής, κυρίες και κύριοι, η γερμανική Προεδρία κατάφερε να σχεδιάσει μια εντολή και η πορτογαλική Προεδρία εξασφάλισε την αποδοχή και εφαρμογή της. Γι' αυτό οφείλω να σας εκφράσω τις ευχαριστίες μου.
<P>
Λόγω των συζητήσεων των πρόσφατων ημερών για διάφορα δευτερεύοντα θέματα, έχει ξεχαστεί ότι αυτή η Συνθήκη είναι ένα σημαντικό επίτευγμα όσον αφορά τη δημοκρατία και την ικανότητα δράσης, καθόσον το Ευρωπαϊκό Κοινοβούλιο έχει πλέον τη δυνατότητα να συνδιαμορφώνει το 95% της νομοθεσίας στο πλαίσιο της διαδικασίας συναπόφασης, η διάκριση μεταξύ υποχρεωτικών και προαιρετικών δαπανών έχει καταργηθεί και έχουν εξασφαλιστεί πλήρη δικαιώματα στους τομείς του προϋπολογισμού και της γεωργίας, το Ευρωπαϊκό Κοινοβούλιο έχει λόγο στις Συνθήκες με τρίτες χώρες και στις επικυρώσεις, ενώ εκλέγει επίσης τον Πρόεδρο της Επιτροπής και χωρίς το Ευρωπαϊκό Κοινοβούλιο η Επιτροπή και οι Ύπατοι Εκπρόσωποι δεν μπορούν να αναλάβουν καθήκοντα.
<P>
Είναι αλήθεια ότι η δημοκρατία και η ικανότητα δράσης εξασφαλίζονται μέσω της κατάργησης του τρίτου πυλώνα και ότι, με τις νέες μεθόδους λήψης αποφάσεων στο Συμβούλιο και την επέκταση της συναπόφασης, η ικανότητα ανάληψης δράσης έχει βελτιωθεί.
<P>
" λήψη αποφάσεων με συναπόφαση και ειδική πλειοψηφία καθίσταται πλέον γενικός κανόνας από νομική άποψη. Αυτή είναι μια αντιστροφή της προηγούμενης κατάστασης με τεράστια σημασία. Ο Χάρτης των Θεμελιωδών Δικαιωμάτων και η νομική προσωπικότητα εξασφαλίζονται, και επιπλέον οι "κόκκινες γραμμές" του "νωμένου Βασιλείου έχουν γίνει σεβαστές στο σύνολό τους, δεδομένου ότι στους τομείς αυτούς υπάρχουν δυνατότητες αυτοεξαίρεσης σε νομικά θέματα και θέματα εσωτερικής πολιτικής.
<P>
Μένει ακόμη να διευκρινίσουμε ορισμένα θέματα: τα θέματα που συνδέονται με το άρθρο 24. Πρέπει να αγωνιστούμε για να εξασφαλίσουμε ότι δεν θα γίνει εκμετάλλευση από το Συμβούλιο της μετάβασης από τη μια Συνθήκη στην επόμενη όσον αφορά την κατανομή των αξιωμάτων, όπως του Υπάτου Εκπροσώπου, λόγου χάρη. Μπορούμε απλώς να δηλώσουμε ότι υπάρχουν 751 βουλευτές του Ευρωπαϊκού Κοινοβουλίου, και δεν βλέπω κανένα αξίωμα το οποίο να διαθέτει διαφορετικά δικαιώματα ψήφου σε αυτό το κείμενο.
<P>
Επιπλέον, οφείλω να δηλώσω ότι πρέπει πραγματικά να εξασφαλίσουμε τώρα ότι το κείμενο θα εφαρμοστεί, ότι θα κάνουμε το Σύνταγμα πραγματικότητα με τον τρόπο που ερμηνεύουμε αυτή τη Συνθήκη. Κύριε Πρόεδρε, επιτρέψτε μου ένα σχόλιο. Το 1994 ορίστηκα για πρώτη φορά εκπρόσωπος αυτού του Σώματος -και γι' αυτό οφείλω να εκφράσω τις ευχαριστίες μου- στην ομάδα Westendorp. Αυτή ήταν η τέταρτη Διακυβερνητική Διάσκεψη στην οποία μετείχα. Στην αρχή, δεν είχαμε να πούμε τίποτε ως Κοινοβούλιο. Θέλω λοιπόν σε αυτό το σημείο να ευχαριστήσω την κ. Guigou, τον κ. Τσάτσο, τον κ. Hänsch και τον κ. Méndez De Vigo, καθώς και τους δύο συναδέλφους μου βουλευτές που μετείχαν στη Διακυβερνητική Διάσκεψη, για τη σπουδαία συνεργασία τους κατά τη διάρκεια των τελευταίων 13 ετών.
<SPEAKER ID="053" NAME="Πρόεδρος">
Πρέπει λοιπόν να αναγνωριστεί επίσης η συνέχεια σε αυτή την προσπάθεια να διευρυνθούν οι αρμοδιότητες του Κοινοβουλίου.
<SPEAKER ID="054" NAME="Enrique Barón Crespo">
εκπρόσωπος του Ευρωπαϊκού Κοινοβουλίου στη Διακυβερνητική Διάσκεψη. - (PT) Συγχαρητήρια· ο κ. Πρόεδρος φάνηκε αντάξιος του επωνύμου του, καθώς εργάστηκε με πάθος και λογική για την επιτυχία της συνόδου κορυφής.
<P>
(ES) Κύριε Πρόεδρε του Συμβουλίου, κύριε Πρόεδρε της Επιτροπής, κυρίες και κύριοι, επιτρέψτε μου να συνεισφέρω τη μαρτυρία μου, ως κάποιος που ήταν παρών στη λήξη της Διακυβερνητικής Διάσκεψης -νομίζω ότι είναι η πρώτη φορά που ο Πρόεδρος και οι τρεις αντιπρόσωποι έγιναν δεκτοί στη Διάσκεψη- και να πω ότι η πορτογαλική Προεδρία άκουσε τις απόψεις του Ευρωπαϊκού Κοινοβουλίου: αφενός αποκαθιστώντας την ιθαγένεια, κάτι που φαινόταν αδύνατο έως τα μέσα Σεπτεμβρίου, και αφετέρου εξασφαλίζοντας την ενδεδειγμένη αντιμετώπιση του Χάρτη των Θεμελιωδών Δικαιωμάτων, κάτι που επίσης φαινόταν αδύνατο, αλλά και αναγνωρίζοντας τη σημαντική επέκταση της μεθόδου λήψης αποφάσεων με πλειοψηφία.
<P>
Δεν πέτυχε κάποιους από τους στόχους του μόνο το Ευρωπαϊκό Κοινοβούλιο, αλλά και η Ευρώπη, και συμβάλαμε σε αυτό. Ο Προεδρεύων του Συμβουλίου άρχισε την ομιλία του αναφερόμενος στα Ιωάννινα. Τον προκαλώ να εξηγήσουμε στους ευρωπαίους πολίτες τι σημαίνει το πρωτόκολλο στη δήλωση των Ιωαννίνων, εκείνο μάλιστα που με εξέπληξε περισσότερο είναι το γεγονός ότι οι κυβερνήσεις δεν αγωνίστηκαν ιδιαίτερα στο Συμβούλιο για να αποτρέψουν την ενσωμάτωση του συμβιβασμού του Λουξεμβούργου στη Συνθήκη, κάτι που θα ήταν καταστροφικό.
<P>
Το ίδιο ισχύει λίγο-πολύ -και απευθύνομαι στον Πρόεδρο της Επιτροπής- για το θέμα του Υπάτου Εκπροσώπου της Ένωσης για θέματα εξωτερικής πολιτικής και πολιτικής ασφάλειας. Θα χρειαστεί να εργαστείτε πολύ σκληρά επ' αυτού, καθώς το Κοινοβούλιο θα υπερασπιστεί τα δικαιώματά του προκειμένου να εξασφαλιστεί ότι θα δοθεί μια ευφυής λύση όταν τεθεί σε ισχύ η Συνθήκη, κάτι που ελπίζω ότι θα συμβεί, δεδομένου ότι θα χρειαστεί να διανεμηθούν ορισμένα πολύ ενδιαφέροντα αξιώματα και, φυσικά, θέλουμε να εποπτεύουμε δημοκρατικά αυτή τη διαδικασία.
<P>
Εν κατακλείδι, κύριε Πρόεδρε, ο πρωθυπουργός Sócrates είπε ότι η Συνθήκη της Λισαβόνας έχει γεννηθεί. Είναι ακόμα βρέφος, και ευελπιστώ ότι τον Δεκέμβριο θα υπογράψουν όλοι ότι θέλουν να μεγαλώσει και, προπάντων, ότι όλοι θα λειτουργήσουν σε πνεύμα αμοιβαίας εμπιστοσύνης και αλληλεγγύης έτσι ώστε να γίνει πραγματικότητα αυτή η Συνθήκη της Λισαβόνας.
<SPEAKER ID="056" NAME="Πρόεδρος">
Σας ευχαριστούμε πολύ, κύριε Barón Crespo, για την επισήμανση αυτού του έργου, καθώς και των πολλών άλλων καθηκόντων στα οποία θα κληθούμε να ανταποκριθούμε.
<SPEAKER ID="057" NAME="Andrew Duff">
εκπρόσωπος του Ευρωπαϊκού Κοινοβουλίου στη Διακυβερνητική Διάσκεψη. - (EN) Κύριε Πρόεδρε, για 26 χώρες, η Συνθήκη αποτελεί ασφαλώς ένα σημαντικό βήμα προς την κατεύθυνση της ευρωπαϊκής ενότητας και σίγουρα ανταγωνίζεται σε σπουδαιότητα τη Συνθήκη του Μάαστριχτ. Φυσικά, η Συνθήκη στερείται της απλότητας της πρόσφατης και πολυσυζητημένης προκατόχου της, αλλά διατηρεί όλες τις βασικές μεταρρυθμίσεις. Στο εξωτερικό αλλά και στο εσωτερικό της Ένωσης, οι πολίτες θα δουν σύντομα μια πιο αποτελεσματική, αποδοτική και δημοκρατική Ένωση.
<P>
Όμως σε μία χώρα, αυτό δεν συμβαίνει. Οι Βρετανοί φαίνονται ακόμη φοβισμένοι από την επιτυχία της ΕΕ και επεδίωξαν, στη ΔΚΔ, να μειώσουν το πεδίο εφαρμογής και την ισχύ των κοινών πολιτικών στον τομέα των θεμελιωδών δικαιωμάτων, της ελευθερίας, της ασφάλειας και δικαιοσύνης, και στις κοινές εξωτερικές πολιτικές ασφάλειας και άμυνας. Το γιατί μια τέτοια στρατηγική μη συνεργασίας θεωρείται ότι εξυπηρετεί τα συμφέροντα του βρετανικού λαού δεν είναι σαφές. Επίσης, ο κ. Farage του Συντηρητικού Κόμματος δεν παρέχει μια προτιμότερη ή εναλλακτική λύση. Έχω την επιθυμία και την πίστη ότι αυτή η αλλόκοτη, ιδιότυπη βρετανική πολιτική θα αποδειχθεί όσο το δυνατόν πιο βραχύβια.
<SPEAKER ID="058" NAME="Πρόεδρος">
Σας ευχαριστούμε πολύ, κύριε Duff, για τη μεγάλη αφοσίωσή σας στις υποχρεώσεις σας.
<SPEAKER ID="059" NAME="Luís Queiró" AFFILIATION="PPE-DE">
(PT) Κύριε Πρόεδρε του Συμβουλίου, κύριε Πρόεδρε της Επιτροπής, κυρίες και κύριοι, ο καλύτερος τρόπος για να εορτάσουμε το σημαντικό αποτέλεσμα που επιτεύχθηκε το περασμένο Σαββατοκύριακο, χάρη στην εντολή που προέκυψε από τις διαπραγματεύσεις κατά τη διάρκεια της γερμανικής Προεδρίας και στην αποτελεσματική αφοσίωση της πορτογαλικής Προεδρίας, την οποία θέλω να συγχαρώ ιδιαίτερα, είναι να χρησιμοποιήσουμε αποτελεσματικά τα νέα θεσμικά όργανα και να επιτύχουμε καλύτερα αποτελέσματα.
<P>
Προσφάτως, οι ευρωπαίοι πολίτες άκουσαν επανειλημμένα, και ορθώς, ότι χρειαζόμαστε ένα νέο θεσμικό πλαίσιο ώστε να προσαρμόσουμε την Ευρώπη της Νίκαιας στην Ευρώπη της διεύρυνσης. Είναι τώρα καιρός να αποδείξουμε ότι αυτή η αναδιοργανωμένη Ευρώπη είναι σε θέση να εκπληρώσει τη νέα της αποστολή.
<P>
Πενήντα έτη μετά την υπογραφή της Συνθήκης της Ρώμης, εκείνο που απειλεί την Ευρώπη δεν είναι πλέον ο πόλεμος ή η διαρκής παρουσία ενός Τείχους των Δακρύων. " νέα πρόκληση είναι να αντεπεξέλθουμε σε έναν παγκοσμιοποιημένο κόσμο στον οποίο ολοένα και περισσότεροι άνθρωποι καταναλώνουν και παράγουν, όπου τα σύνορα εξαφανίζονται και καμία ευρωπαϊκή χώρα δεν είναι πραγματικά παγκόσμιος παράγοντας. Πρέπει να ανταποκριθούμε στους φόβους της παγκοσμιοποίησης και της τεχνολογικής επανάστασης και να αποδείξουμε ότι η Ευρώπη, ενισχυμένη από τη νέα Συνθήκη, είναι σε θέση να χαράξει νέα πορεία και να ανακαλύψει νέες πηγές πλούτου. Αυτή είναι άλλωστε και μια ευκαιρία για αναζήτηση νέων λύσεων στα νέα προβλήματα. Με έξι, δώδεκα ή ακόμα και δεκαπέντε μέλη ήταν ευκολότερη η προώθηση στενότερων δεσμών μεταξύ των πολιτών και των κοινοτικών οργάνων, όμως σήμερα αυτή είναι η δυσκολότερη των προκλήσεων.
<P>
Καθώς η ΕΕ διευρύνεται, το κέντρο άσκησης της εξουσίας απομακρύνεται επίσης περισσότερο από τον πολίτη. Αυτό το δυσμενές αποτέλεσμα μπορεί να διαπιστωθεί, μεταξύ άλλων, από τον τερματισμό των εναλλασσόμενων Προεδριών του Συμβουλίου ή την εγκατάλειψη της αρχής του ενός Επιτρόπου ανά κράτος μέλος. Πρέπει να αντιμετωπίσουμε αυτό το δυσμενές αποτέλεσμα, και επ' αυτού το Κοινοβούλιο καλείται να διαδραματίσει αποφασιστικό ρόλο, έτσι ώστε να επιτευχθεί περισσότερη διαφάνεια και λιγότερη γραφειοκρατία, περισσότερη ανάπτυξη και λιγότερη περιττή νομοθεσία, περισσότερη συνεργασία με τα εθνικά κοινοβούλια και λιγότερη απόσταση από τους πολίτες, περισσότερη συνοχή και λιγότερη ανισότητα. Απαλλασσόμενοι από τις αμφιβολίες για την εσωτερική μας οργάνωση, πρέπει να αποτελέσουμε σύμβολο θάρρους και να αντιμετωπίσουμε δυναμικά τις προκλήσεις της σύγχρονης εποχής. Σήμερα πρέπει να γιορτάσουμε την ικανότητά μας να ενώνουμε.
<SPEAKER ID="060" NAME="Edite Estrela" AFFILIATION="PSE">
(PT) Κύριε Πρόεδρε, κύριε Πρόεδρε του Συμβουλίου, κύριε Πρόεδρε της Επιτροπής, κυρίες και κύριοι, ικανοποίηση, ευτυχία, επιτυχία, νίκη, είναι λέξεις που χρησιμοποιήθηκαν εδώ σήμερα, και ευλόγως, για το ανεπίσημο Συμβούλιο στη Λισαβόνα. Πράγματι, η συμφωνία για τη νέα Συνθήκη αναγγέλθηκε πριν από τα μεσάνυχτα στις 18 Οκτωβρίου. Ήταν μια ιστορική στιγμή.
<P>
Καταρχάς λόγω των αποτελεσμάτων που επιτεύχθηκαν, αλλά και επειδή επιτεύχθηκαν τόσο γρήγορα. Μετά από λίγο περισσότερο από 12 μήνες έντονης εργασίας και διαπραγματεύσεων κατέστη δυνατό να επιτευχθεί η απαραίτητη συναίνεση την πρώτη ημέρα της συνόδου κορυφής. Επιπλέον, την ίδια ημέρα υπεγράφη συμφωνία με τους κοινωνικούς εταίρους της Ευρωπαϊκής Ένωσης, εργοδότες και συνδικάτα, για τον εκσυγχρονισμό της αγοράς εργασίας, κάτι που αποτελεί σημαντικό βήμα για τον νέο γύρο εφαρμογής της στρατηγικής της Λισαβόνας.
<P>
" πορτογαλική Προεδρία αξίζει συγχαρητήρια. Πέτυχε την ύψιστη προτεραιότητά της με πανθομολογούμενη επιδεξιότητα: να δοθεί στην Ευρώπη μια νέα Συνθήκη, γεγονός που συνιστά σπουδαία νίκη. " Ευρώπη εξέρχεται από ένα εξαετές αδιέξοδο και μπορεί τώρα να επικεντρωθεί στα όσα έχουν πραγματική σημασία για τους πολίτες διότι, όπως είχε πει ο Jean Monnet, δεν μπορούμε να σταματάμε όταν όλος ο κόσμος γύρω μας βρίσκεται σε κίνηση, και η ταχύτητα με την οποία κινείται ο κόσμος δεν επιτρέπει καθόλου στην Ευρώπη καθυστερημένες αντιδράσεις.
<P>
" Συνθήκη θα υπογραφεί στις 13 Δεκεμβρίου, και θα ακολουθήσει η διαδικασία επικύρωσης, η οποία πρέπει να είναι ταχεία και απαλλαγμένη από προβλήματα. Ως πολίτης της Πορτογαλίας, θέλω να πω ότι είμαι πολύ ευτυχής διότι, για μια ακόμη φορά, το όνομα της Λισαβόνας συνδέεται ανεξίτηλα με μια αποφασιστική στιγμή της πορείας της ευρωπαϊκής ολοκλήρωσης. Σας ευχαριστούμε, πρωθυπουργέ Sócrates. Αξίζετε τις ευχαριστίες της Πορτογαλίας αλλά και της Ευρώπης για την αποφασιστικότητα και την αφοσίωσή σας. " Ευρώπη έχει βγει από το αδιέξοδο. Σας ευχαριστούμε πάρα πολύ, κύριε πρωθυπουργέ.
<SPEAKER ID="061" NAME="Karin Riis-Jørgensen" AFFILIATION="ALDE">
(DA) Κύριε Πρόεδρε, ευτυχώς η σύνοδος κορυφής της Λισαβόνας έληξε καλώς. Το προπαρασκευαστικό έργο της γερμανικής Προεδρίας ήταν άριστο, και η πορτογαλική Προεδρία ολοκλήρωσε με επαγγελματισμό την προσπάθεια. Δυστυχώς, οφείλω να επισημάνω ότι τα εθνικά συμφέροντα διαδραμάτισαν και πάλι ρόλο. Αυτό σίγουρα δεν ταιριάζει στην ευρωπαϊκή συνεργασία. Χρειαζόμαστε τώρα νέες δυνάμεις για να συζητήσουμε το περιεχόμενο αντί της διαδικασίας. Ωστόσο, παρατηρούμε δυστυχώς θλιβερές τάσεις οι οποίες καταδεικνύουν ότι προτιμούμε να συζητήσουμε τη διαδικασία μάλλον παρά το περιεχόμενο. Εντούτοις, αν πρόκειται εν τέλει να συζητήσουμε τη διαδικασία, θέλω να δηλώσω σαφώς ότι δεν χρειαζόμαστε δημοψηφίσματα για την επικύρωση της Συνθήκης. Τα δημοψηφίσματα, απλούστατα, δεν αποτελούν λύση. Ας αφήσουμε την αντιπροσωπευτική δημοκρατία να λειτουργήσει!
<P>
Αυτό δεν το λέω επειδή φοβάμαι μια αρνητική ψήφο - κάθε άλλο! Το υποστηρίζω περισσότερο επειδή είναι απολύτως λανθασμένο να διαχωρίζουμε τα θέματα της ΕΕ από τις εθνικές κοινοβουλευτικές εκλογές. " ΕΕ είναι και θα παραμείνει απολύτως αναπόσπαστο τμήμα της εθνικής πολιτικής. Τα δημοψηφίσματα χρησιμοποιούνται ως όχημα έκφρασης δυσαρέσκειας έναντι κυβερνήσεων. Επιτρέπουν στα υπόλοιπα πολιτικά κόμματα να αποφύγουν την αξιολόγηση των πολιτικών τους για την ΕΕ. Εντούτοις, όλα τα πολιτικά κόμματα θα αξιολογηθούν φυσικά για τις πολιτικές τους για την ΕΕ, και αυτό θα συμβεί όταν προσέλθουμε στις κάλπες για τις εθνικές εκλογές. Αυτό όμως προϋποθέτει δύο πράγματα: πρώτον, ότι, ως εκλογικό σώμα, θα εξασφαλίσουμε ότι η πολιτική για την ΕΕ επιδρά αποφασιστικά στην επιλογή των εθνικών μας πολιτικών εκπροσώπων και, δεύτερον, ότι τα πολιτικά κόμματα δεν πρέπει φυσικά να χρησιμοποιούν τα δημοψηφίσματα ως μέσο αποφυγής των ευθυνών τους όσον αφορά την Ευρωπαϊκή Κοινότητα. Συνεπώς, ευελπιστώ ότι θα είναι επιτυχείς οι προσπάθειες να δοθεί μεγαλύτερη έμφαση στο περιεχόμενο και όχι στη διαδικασία.
<SPEAKER ID="062" NAME="Konrad Szymański" AFFILIATION="UEN">
(PL) Κύριε Πρόεδρε του Συμβουλίου, κύριε Πρόεδρε της Επιτροπής, είμαι πολύ ευτυχής που η διαδικασία μεταρρύθμισης της Συνθήκης ολοκληρώνεται. Ο λόγος δεν είναι ότι με αυτόν τον τρόπο θα μπορούν να εφαρμοστούν πλήρως οι προτεινόμενες αλλαγές σύμφωνα με τις πεποιθήσεις μου όσον αφορά την ολοκλήρωση - ενίοτε απέχουν πολύ από αυτό. Ο λόγος για τον οποίο χαίρομαι είναι μάλλον το γεγονός ότι τελευταία αφιερώνουμε υπερβολικά πολύ χρόνο και πολιτική ενέργεια στα θεσμικά όργανα.
<P>
Έχω την πεποίθηση ότι η επιτυχία της ΕΕ δεν είναι αποτέλεσμα της θεσμικής οργάνωσης ή των μηχανισμών εξουσίας. Αυτή η επιτυχία είναι αποτέλεσμα πολιτικής βούλησης και ενός κοινού οράματος για το μέλλον. Ευελπιστώ ότι μόλις ολοκληρωθεί η επικύρωση δεν θα υπάρχει τίποτε που να εμποδίζει τη συμμετοχή μας σε μια Ευρώπη αποτελεσμάτων, την ανάληψη μεγαλύτερου μέρους της ευθύνης για την παγκόσμια ασφάλεια, την άσκηση πιο ενεργού επιρροής σε γειτονικές χώρες, και τέλος τη συζήτηση της διεύρυνσης της ΕΕ, καθώς και την υπερίσχυσή μας από την άποψη του ανταγωνισμού, των επενδύσεων και της οικονομικής μεγέθυνσης. Παρά τα όσα ελέχθησαν την τελευταία επταετία, οι θεσμικές αλλαγές δεν αποτελούν ούτε πλήρη ούτε ικανοποιητική λύση γι' αυτά τα προβλήματα.
<SPEAKER ID="063" NAME="Johannes Voggenhuber" AFFILIATION="Verts/ALE">
(DE) Κύριε Πρόεδρε, από τις πολλές αναταραχές στην Ευρώπη, τις εξεγέρσεις χωρικών και τις επαναστάσεις, είμαστε εξοικειωμένοι με τη ρομαντική ιστορία του φυγά που κρύβεται σε ένα κάρο με κοπριά και διασχίζει τα σύνορα για να δραπετεύσει από τα λαγωνικά του Ρισελιέ και τους σωματοφύλακες του βασιλιά. Εάν, στο τέλος, τα καταφέρει, δεν φαίνεται πολύ όμορφος, ούτε μυρίζει πολύ ωραία, όταν όμως πλυθεί, μπορούμε στη συνέχεια να αναφωνήσουμε: είναι ζωντανός!
<P>
Κάτι αντίστοιχο συνέβη και στην περίπτωση του Συντάγματος. Οι κυβερνήσεις το έχωσαν σε μια άμορφη μάζα δυσανάγνωστων, ανεξιχνίαστων κειμένων και αυτοεξαιρέσεων, ρητρών, υποσημειώσεων, ψηφισμάτων και πρακτικών, και μετέφεραν το Σύνταγμα πέρα από τα σύνορα κρυμμένο κάτω από αυτόν τον σωρό κοπριάς. Το τραγικό εν προκειμένω είναι απλώς το γεγονός ότι προσπαθούσαν να προστατεύσουν αυτόν τον συνταγματικό θησαυρό όχι από τη σωματοφυλακή του βασιλιά, αλλά από τα άγρυπνα μάτια των πολιτών.
<P>
Έχω ψάξει αυτή την μπλεγμένη μάζα κειμένων. Ναι, βρήκα όντως όλα τα βασικά επιτεύγματα του Συντάγματος στην επεξεργασία του οποίου είχα εργαστεί και εγώ ο ίδιος για πάνω από 10 έτη, και θα μπορούσα κάλλιστα να αισθάνομαι τυχερός. Αυτή η κατάσταση όμως με κάνει πολύ ανήσυχο. Επιπλέον, φυσικά, όπως συμβαίνει πάντα σε τέτοιες περιπέτειες, όλοι όσοι βοήθησαν τον φυγάδα, οικειοποιήθηκαν ένα μέρος του θησαυρού. Επομένως, βρήκα επίσης τα ίχνη ορισμένων κυβερνήσεων σε αυτόν τον σωρό κοπριάς. Μια από αυτές εξασφάλισε μία ακόμη αυτοεξαίρεση και έτσι αφαίρεσε μέρος του Χάρτη των Θεμελιωδών Δικαιωμάτων, μέρος των δικαιωμάτων του Κοινοβουλίου, μέρος της προστασίας δεδομένων κ.ο.κ. Ο θησαυρός φτάνει σε κακή κατάσταση, αλλά σε γενικές γραμμές φτάνει στον προορισμό του.
<P>
Έχουμε κερδίσει ένα κομμάτι της Ευρώπης, έχουμε διασώσει ένα κομμάτι του μέλλοντος της Ευρώπης, όχι με τους πολίτες μας, αλλά χωρίς τους πολίτες μας, όχι με τα κοινοβούλια, αλλά χωρίς τα κοινοβούλια, και αυτό δημιουργεί μεγάλους κινδύνους. Έχουμε κερδίσει ένα κομμάτι της Ευρώπης, αλλά δεν έχουμε επιλύσει το πρόβλημα της κρίσης εμπιστοσύνης μεταξύ των πολιτών της Ευρώπης. Ως εκ τούτου, το Σώμα βρίσκεται στο εξής ενώπιον μιας τεράστιας πρόκλησης: οφείλει να ανακτήσει την εμπιστοσύνη των πολιτών της Ευρώπης.
<SPEAKER ID="064" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, λυπούμαστε διότι η σύνοδος κορυφής της Λισαβόνας διατήρησε κατ' ουσίαν το περιεχόμενο του αποκαλούμενου ευρωπαϊκού Συντάγματος, που είχε ήδη απορριφθεί σε δημοψηφίσματα στη Γαλλία και τις Κάτω Χώρες, επιχειρώντας συγχρόνως να αποφύγει τον αναγκαίο δημοκρατικό διάλογο και τη δημόσια διαβούλευση μέσω δημοψηφισμάτων. Εκτός του ότι αυτό συνιστά σοβαρή προσβολή κατά της δημοκρατίας και της κυρίαρχα εκπεφρασμένης βούλησης του λαού, καταδεικνύει τον φόβο σας για την ψήφο των πολιτών επί μιας Συνθήκης η οποία αντιπροσωπεύει ένα ποιοτικό άλμα στην επίθεση του νεοφιλελευθερισμού, του φεντεραλισμού και του μιλιταρισμού, διαβρώνοντας όλο και περισσότερο τα οικονομικά και κοινωνικά επιτεύγματα των εργαζομένων και των φτωχών.
<P>
Ο αγώνας όμως θα συνεχιστεί, και αυτό το κατέστησαν σαφές περισσότεροι από 200 000 άνθρωποι στην εντυπωσιακή διαδήλωση στη Λισαβόνα, την οποία υποστήριξε μεταξύ άλλων το CGPT, στις 18 Οκτωβρίου. Ήταν η μεγαλύτερη διαδήλωση των τελευταίων 20 ετών, και οι Πρόεδροι του Συμβουλίου και της Επιτροπής, αμφότεροι Πορτογάλοι, την αγνοούν εδώ συμβολικά. Αυτό καταγράφεται επίσης στην ήδη βεβαρημένη ιστορία αυτής της Συνθήκης.
<SPEAKER ID="065" NAME="Vladimír Železný" AFFILIATION="IND/DEM">
(CS) Κύριε Πρόεδρε, μετά την αποτυχία του Συντάγματος φάνηκε ότι η αρχή της δημοκρατικής λήψης αποφάσεων είχε κερδίσει και πάλι το πάνω χέρι εντός της ΕΕ, προς στιγμήν τουλάχιστον. Κάναμε λάθος να σκεφτούμε κάτι τέτοιο. Πολύ γρήγορα το ίδιο Σύνταγμα επέστρεψε στο τραπέζι του διαλόγου με διαφορετική ονομασία. Οι συντάκτες του δεν κάνουν καν τον κόπο να κρύψουν το γεγονός ότι πρόκειται για το αρχικό Σύνταγμα σε ελαφρώς τροποποιημένη μορφή, με την πρόθεση να αγνοηθεί η εκπεφρασμένη μέσω δημοψηφισμάτων δημοκρατική βούληση των πολιτών.
<P>
" Συνθήκη, η οποία ενισχύει τον ρόλο μη εκλεγμένων αξιωματούχων της ΕΕ, ενισχύοντας έτσι το δημοκρατικό έλλειμμα, δημιουργεί, μεταξύ άλλων, 105 νομοθετικές και μη νομοθετικές αρμοδιότητες της ΕΕ. Σε 68 περιπτώσεις αντικαθιστά το δικαίωμα αρνησικυρίας των εθνικών κρατών από τη λήψη αποφάσεων κατά πλειοψηφία. Υπονομεύει τις εθνικές αρμοδιότητες στον τομέα της εξωτερικής πολιτικής. Εκχωρεί τη δυνατότητα λήψης αποφάσεων στην ΕΕ στα μεγάλα κράτη μέλη, κυρίως στη Γερμανία, εις βάρος των μικρών χωρών.
<P>
Μια απλή σύγκριση δείχνει ότι το κείμενο είναι σχεδόν το ίδιο με αυτό του Συντάγματος για ένα ευρωπαϊκό ομοσπονδιακό κράτος το οποίο απέρριψαν οι γάλλοι πολίτες και ενταφίασαν οι Ολλανδοί. " αναίδεια με την οποία επανήλθε στο τραπέζι των διαπραγματεύσεων, με την απάθεια παίκτη του πόκερ και υπό μια νέα οργουελιανή ονομασία, είναι εκπληκτική. Ένας νέος τύπος ουτοπικού εθνικισμού κέρδισε στη Λισαβόνα: ο πανευρωπαϊκός και κοινοτικός εθνικισμός, ένας εθνικισμός χωρίς κανένα απολύτως πραγματικό εθνικό, πολιτισμικό και ιστορικό θεμέλιο, που έχει τις ρίζες του μόνο στους μακριούς διαδρόμους των γραφείων στις Βρυξέλλες. Τη νίκη διεκδικεί λοιπόν ο πατριωτισμός του Berlaymont.
<P>
Όσοι εξ ημών εκπροσωπούμε χώρες οι οποίες έζησαν για σχεδόν μισό αιώνα κάτω από το κομμουνιστικό ολοκληρωτικό καθεστώς δεν εκπλήσσονται εύκολα από τίποτε. Είμαστε εξοικειωμένοι με την αυθάδεια της εξουσίας και την περιφρόνηση της βούλησης των πολιτών. Ούτε στην ΚΟΜΕΚΟΝ όμως δεν ζήσαμε μια τόσο προφανή εξαπάτηση όπως η σημερινή εξαπάτηση από την ΕΕ των πολιτών των κρατών μελών. Στην ΚΟΜΕΚΟΝ τουλάχιστον οι προσπάθειες αυτού του είδους κρύβονταν πίσω από τα κομματικά πολιτμπυρό· όμως αυτό ανήκει στο παρελθόν.
<P>
Οι πολίτες θέλουν να αποφασίσουν οι ίδιοι αν θα εκχωρήσουν τα κυρίαρχα δικαιώματά τους σε ένα ευρωπαϊκό υπερκράτος χωρίς δημοκρατική ή ιστορική βάση. Γι' αυτό επιθυμώ τη διενέργεια δημοψηφίσματος.
<SPEAKER ID="066" NAME="Luca Romagnoli" AFFILIATION="ITS">
(IT) Κύριε Πρόεδρε, κυρίες και κύριοι, στο πλαίσιο της μεταρρυθμιστικής Συνθήκης, την οποία απορρίπτω, υπάρχουν νικητές και ηττημένοι. Οι επιφυλάξεις της Πολωνίας και της Ιταλίας σχετικά με τη νέα κατανομή των εδρών στο Κοινοβούλιο διευθετήθηκαν, με τη μόνη διαφορά ότι η Πολωνία κερδίζει άλλες σημαντικότερες μάχες: εξασφάλισε την εξαίρεσή της από τον Χάρτη των Θεμελιωδών Δικαιωμάτων, θα διαθέτει Γενικό Εισαγγελέα στο Δικαστήριο των Ευρωπαϊκών Κοινοτήτων και επωφελείται επίσης από τον μηχανισμό των Ιωαννίνων. Ακόμη και η Αυστρία κέρδισε μια νίκη με το να της επιτραπεί να περιορίσει την πρόσβαση ξένων σπουδαστών στα πανεπιστήμια της χώρας.
<P>
Ο Romano Prodi, προτού εισέλθει στον χώρο της συνεδρίασης, ανήγγειλε ότι θα αγωνιστεί ώστε να μην χάσει η Ιταλία την ισοψηφία. Κατέληξε να χάσει την ισοψηφία με τη Γαλλία, αποκαθιστώντας όμως την ισοψηφία με το "νωμένο Βασίλειο, και στη συνέχεια καυχιόταν για την εξασφάλιση της υπόσχεσης ότι η κατανομή των εδρών θα επανεξεταστεί με βάση τον αριθμό των πολιτών μετά το 2014. Αυτό όμως το είχαμε ήδη εξασφαλίσει στην περασμένη Ολομέλεια στις Βρυξέλλες.
<P>
Αυτό που δέχτηκε η νωθρή κυβέρνηση Prodi ήταν μόνο μερικά ψίχουλα από το τραπέζι, με αποτέλεσμα περίπου τρία εκατομμύρια Ευρωπαίοι ιταλικής υπηκοότητας να θεωρούνται λιγότερο Ευρωπαίοι από τους Πακιστανούς, τους Ινδούς και τους Κενυάτες που έχουν την καλή τύχη να ζουν και να εργάζονται στο "νωμένο Βασίλειο, ή τους Καμερουνέζους στη Γαλλία, οι οποίοι, παρότι δεν είναι κοινοτικοί υπήκοοι, συνυπολογίζονται κατά τη διανομή των εδρών.
<P>
Δεν θα μπορούσαμε να περιμένουμε τίποτε καλύτερο από την ιταλική κυβέρνηση, την οποία στηρίζει μια άξεστη κομμουνιστική αριστερά και μια ύπουλη και υποκριτική κεντροαριστερά. Όπως αντιλαμβάνεστε, έχουμε άλλους λόγους να μην θεωρούμε δική μας την Ευρώπη αυτών των Συνθηκών και να ελπίζουμε ότι θα γιορτάσουμε σύντομα το ρέκβιεμ της γελοίας κυβέρνησης Prodi.
<SPEAKER ID="067" NAME="Jana Bobošíková" AFFILIATION="NI">
(CS) Κυρίες και κύριοι, μετά από λεπτομερή ανάγνωση της Συνθήκης της Λισαβόνας καθίσταται σαφές ότι οι αρχηγοί κρατών επιφέρουν θεμελιώδεις αλλαγές στα κείμενα της ΕΕ.
<P>
" μεταρρυθμιστική Συνθήκη ξαναγράφει κυριολεκτικά τις Συνθήκες της ΕΕ και τις ιδρυτικές Συνθήκες των Ευρωπαϊκών Κοινοτήτων. Θέλω να δώσω έμφαση στο γεγονός ότι οι αλλαγές δεν αφορούν μόνο την επιρροή των επιμέρους κρατών στις διαδικασίες της ΕΕ, αλλά και τις ίδιες τις θεμελιώδεις αρχές επί των οποίων θεμελιώθηκε πριν από 50 έτη η ΕΕ. " μεταρρυθμιστική Συνθήκη μεταφέρει την αρχή του ελεύθερου ανταγωνισμού από το κυρίως σώμα της Συνθήκης στα πρωτόκολλα που πρόκειται να προσαρτηθούν στη Συνθήκη. Φρονώ ότι αυτό αποτελεί κόκκινο πανί για όλους τους δημοκρατικά σκεπτόμενους πολίτες.
<P>
Κυρίες και κύριοι, εάν θέλουμε να είναι αξιόπιστο το ευρωπαϊκό εγχείρημα, η μεταρρυθμιστική Συνθήκη πρέπει να τεθεί σε δημοψήφισμα στα κράτη μέλη. Οι πολιτικοί πρέπει να θέσουν κατά μέρος την υπεροψία και την άνεσή τους. Πρέπει να εξηγήσουν την απόφαση που ελήφθη στη Λισαβόνα στους πολίτες και να κερδίσουν την υποστήριξή τους. Διαφορετικά, το χάσμα μεταξύ των πολιτών και της πολιτικής ελίτ θα συνεχίσει να βαθαίνει. Και αυτό δεν θα υπονομεύσει απλώς την ευημερία, αλλά θα οξύνει επίσης το δημοκρατικό έλλειμμα στην ΕΕ συνολικά.
<SPEAKER ID="068" NAME="Timothy Kirkhope" AFFILIATION="PPE-DE">
(EN) Κύριε Πρόεδρε, είμαι ευγνώμων στον πρωθυπουργό για τη δήλωσή του σήμερα το πρωί και, ενώ λαμβάνω υπόψη μου τις αποφάσεις των αρχηγών κυβερνήσεων, ο βρετανικός λαός και το βρετανικό Συντηρητικό Κόμμα εκφράζει αδιάκοπα τις ανησυχίες του σχετικά με το Σύνταγμα και την πολύ όμοια Μεταρρυθμιστική Συνθήκη.
<P>
Ο βρετανός πρωθυπουργός είπε ότι η Μεταρρυθμιστική Συνθήκη δεν είναι το Σύνταγμα. Οι υπόλοιποι ηγέτες διαφώνησαν. Μας είπε ότι οι αποκαλούμενες "κόκκινες γραμμές" μας είναι ασφαλείς. Όπως και οι περισσότεροι Βρετανοί, δεν καταλαβαίνω πραγματικά, ούτε και πιστεύω τον πρωθυπουργό μας σε αυτό το θέμα. Είναι ζήτημα εμπιστοσύνης. Ο πρωθυπουργός μας δεσμεύτηκε για τη διεξαγωγή δημοψηφίσματος - δέσμευση που περιλαμβανόταν σε ένα προεκλογικό πρόγραμμα πριν από δύο χρόνια. Ένα δημοψήφισμα για τη Συνθήκη αυτή είναι, συνεπώς, όχι μόνο πολιτικά αναγκαίο, αλλά και ηθικά επιβεβλημένο.
<P>
Ο ιρλανδός πρωθυπουργός είπε το Σαββατοκύριακο σχετικά με τα πιθανά δημοψηφίσματα: "Γιατί δεν αφήνετε τους πολίτες σας να εκφράσουν τη γνώμη τους; Νομίζω ότι είναι λίγο ενοχλητικό να βλέπει κανείς τόσες πολλές χώρες να αρνούνται να δώσουν μια ευκαιρία στον λαό τους".
<P>
Πριν από λίγες ημέρες, ο Gordon Brown είπε ότι η Συνθήκη αυτή θα σηματοδοτήσει το τέλος της θεσμικής μεταρρύθμισης της ΕΕ για την επόμενη δεκαετία. Ωστόσο, τα 15 τελευταία χρόνια είχαμε τέσσερις Συνθήκες που ασχολούνταν με τη μεταρρύθμιση, και αμφιβάλω αν θα μπορέσουμε να αντισταθούμε στην παρόρμηση για περαιτέρω θεσμικές αλλαγές. " επονομαζόμενη "ρήτρα προσαρμογής", για παράδειγμα, θα επέτρεπε την κατάργηση περαιτέρω εθνικών βέτο.
<P>
Από την άλλη πλευρά, το όραμα των Συντηρητικών για την Ευρώπη επικεντρώνεται στους τρεις βασικούς τομείς της παγκόσμιας ανταγωνιστικότητας, της παγκόσμιας κλιματικής αλλαγής και της παγκόσμιας φτώχειας. Συγχαίρω, ιδιαίτερα, τον Πρόεδρο Barroso για την αποφασιστικότητά του, σε κάθε περίπτωση, να επιδιώξει αυτούς τους στόχους. Ωστόσο, οι στόχοι μπορούν να επιτευχθούν με πολιτική βούληση και δεν απαιτούν αυτή τη Συνθήκη. Θα πρέπει να μην λησμονούμε αυτό που έλεγε η δήλωση του Λάκεν. Έλεγε ότι η Ένωση πρέπει να καταστεί πιο δημοκρατική, πιο διαφανής και πιο αποδοτική, αλλά απαιτούσε επίσης να επιτρέψουμε στους πολίτες να συμμετέχουν περισσότερο και όχι απλώς να τους ανακοινώνουμε τις αποφάσεις μας. Το ερώτημα που τίθεται σήμερα είναι το εξής: ανταποκρίνεται η Συνθήκη στη δήλωση του Λάκεν; " τελευταία έθετε τα σωστά ερωτήματα. Έχουμε δώσει τις κατάλληλες απαντήσεις;
<SPEAKER ID="069" NAME="Poul Nyrup Rasmussen" AFFILIATION="PSE">
(EN) Κύριε Πρόεδρε, θα ήθελα να πω στον Προεδρεύοντα του Συμβουλίου: τι υπέροχη σύνοδο κορυφής! Δεν αμφέβαλα ποτέ ότι θα τα καταφέρνατε, αλλά είναι διαφορετικό το να μην αμφιβάλλει κανείς για κάτι και διαφορετικό να συμβαίνει στην πραγματικότητα, κι εσείς τα καταφέρατε. Συγχαρητήρια!
<P>
Δεν ξέρω αν το γνωρίζουν οι συνάδελφοι: αποτελεί κατά κάποιο τρόπο ιστορικό ορόσημο. Την πρώτη ημέρα, αποκτήσαμε μια νέα συνθήκη που αντικατοπτρίζει τον αληθινό κόσμο. Ξέρω ότι όλοι οι μαξιμαλιστές εδώ πιστεύουν ότι είναι η ωραιότερη συνθήκη που είχαν ποτέ, αλλά ο αληθινός κόσμος δεν είναι ο ωραιότερος κόσμος που μπορεί να έχει κανείς. Οπότε, αυτό που χρειάζεστε είναι μια αποτελεσματική συνθήκη, μια συνθήκη καθαρών αξιών - και την έχετε.
<P>
Τη δεύτερη ημέρα, φίλες και φίλοι, αποκτήσαμε μια κατεύθυνση -την πρώτη ημέρα συνθήκη, τη δεύτερη ημέρα κατεύθυνση- που αφορά το τι επιθυμούν οι πολίτες να κάνουμε: τον αληθινό κόσμο. Αυτό που είπατε τη δεύτερη ημέρα ήταν ότι θέλουμε μια Ευρώπη η οποία να καταστήσει την παγκοσμιοποίηση πιο ανθρώπινη, πιο περιεκτική και να την θεμελιώσει στις αξίες μας της κοινωνικής συνοχής. Αυτό που είπατε ήταν ότι η διαδικασία της Λισαβόνας δεν είναι μόνο μια διαδικασία για λίγους, αλλά η κατευθυντήρια γραμμή για τον εξωτερικό προσανατολισμό της Ευρωπαϊκής Ένωσης, η οποία λέει ότι σημασία δεν έχει μόνο να γίνουμε η ισχυρότερη οικονομική δύναμη στον κόσμο, αλλά να κατανοήσουμε ότι ο κόσμος θα γίνει πιο συνεκτικός μόνο αν στηριχθεί σε μια κοινωνική οικονομία της αγοράς.
<P>
Αυτό το σημείο θέλω να σας υπογραμμίσω σήμερα. Θέλω να ευχαριστήσω την Προεδρία, όχι μόνο για την πρώτη ημέρα, αλλά και για τη δεύτερη, γιατί το συμπέρασμα της δεύτερης ημέρας ήταν ότι αυτή η Ευρωπαϊκή Ένωση δεν αφορά τις κοινωνίες της αγοράς. Αφορά τις κοινωνικές οικονομίες της αγοράς, γεγονός που σημαίνει ότι είμαστε πρωτοπόροι στον συνδυασμό των κοινωνικών θεμάτων με την οικονομική ανταγωνιστικότητα. Συγχαρητήρια, κύριε Προεδρεύων -και φίλε, αν μου επιτρέπεις- διότι αυτό με οδηγεί στο τρίτο και τελευταίο μου μήνυμα.
<P>
Ας δώσουμε στην πορτογαλική Προεδρία την τελευταία της σύνοδο κορυφής τον Δεκέμβριο: όχι μόνο εκεί όπου μια πορτογαλική Προεδρία θα υπογράψει επίσημα τη Συνθήκη, αλλά επίσης εκεί όπου θα επιβεβαιώσουμε τη διαδικασία της Λισαβόνας με επιτυχημένο τρόπο. Ας προχωρήσουμε λοιπόν. Ας κινηθούμε. Αυτό περιμένουν οι πολίτες από εμάς.
<SPEAKER ID="070" NAME="Marielle De Sarnez" AFFILIATION="ALDE">
(FR) Κύριε Πρόεδρε, η Ευρωπαϊκή Ένωση πρόκειται να αποκτήσει μια νέα Συνθήκη. Προφανώς υπάρχουν πράγματα για τα οποία μπορούν να εκφραστούν δυσαρέσκειες: λόγου χάρη, για την εγκατάλειψη, στο κείμενο, των συμβόλων της Ευρωπαϊκής Ένωσης, για τις αυτοεξαιρέσεις ορισμένων χωρών, ιδίως όσον αφορά τον Χάρτη, και, τέλος, για την πολυπλοκότητα της Συνθήκης, και γι' αυτό ζητώ την έκδοση ενός ενοποιημένου κειμένου το οποίο θα επιτρέψει στους πολίτες της Ευρώπης να προσπαθήσουν να το κατανοήσουν. Κάτι τέτοιο θα ήταν πρόσφορο.
<P>
Εν πάση περιπτώσει, αυτή η Συνθήκη θα μας προσφέρει τα μέσα για να αναζωογονήσουμε την Ευρώπη, υπό τον όρο ότι αυτό πραγματικά επιθυμούμε. Με αυτό το κείμενο, η Ευρωπαϊκή Ένωση θα αποκτήσει τα μέσα που έχει ανάγκη προκειμένου να συνεχίσει την ολοκλήρωσή της, να επεκτείνει και να εμβαθύνει τις κοινές πολιτικές της. Στους τομείς της ενέργειας, της αλλαγής του κλίματος, της μεταναστευτικής πολιτικής, της καταπολέμησης της τρομοκρατίας, του οικονομικού συντονισμού, της εξωτερικής και αμυντικής πολιτικής και της πολιτικής ανάπτυξης, η Ευρώπη μπορεί τώρα να προχωρήσει προς τα εμπρός.
<P>
Θα είναι απλώς θέμα πολιτικής βούλησης. Κανείς δεν θα μπορεί πλέον να χρησιμοποιήσει τη δικαιολογία ότι απουσιάζουν τα απαιτούμενα θεσμικά μέσα για την ανάληψη δράσης. Τώρα καλούνται όλοι να αναλάβουν τις ευθύνες τους, και αναφέρομαι, εκτός από τα όργανά μας, ειδικότερα στα κράτη μέλη. Αυτό είναι ευχάριστο για την Ευρώπη και ευελπιστώ ότι θα είναι επίσης ευχάριστο για τους πολίτες της.
<SPEAKER ID="071" NAME="Mirosław Mariusz Piotrowski" AFFILIATION="UEN">
(PL) Κύριε Πρόεδρε, αντίθετα με τις δυσοίωνες προβλέψεις και την αβάσιμη κριτική κατά της Πολωνίας κατά τη διάρκεια των πρόσφατων συζητήσεων σε αυτό το Κοινοβούλιο, κυρίως από τον ηγέτη της Σοσιαλιστικής Ομάδας στο Ευρωπαϊκό Κοινοβούλιο, η σύνοδος κορυφής της Λισαβόνας κατέληξε σε έναν διπλωματικό συμβιβασμό. Και η ΕΕ και οι πολωνικές αρχές συνειδητοποίησαν τη δυνατότητα επίτευξης συμφωνίας. " πλευρά της ΕΕ έδειξε ότι κατανοεί τη σπουδαιότητα και τις δυνατότητες της Πολωνίας αυξάνοντας τον αριθμό των Γενικών Εισαγγελέων στο Δικαστήριο και διατηρώντας παράλληλα τη ρήτρα των Ιωαννίνων.
<P>
Ας ελπίσουμε ότι ο συμβιβασμός που επιτεύχθηκε στη σύνοδο κορυφής είναι μόνον η εισαγωγή των διαβουλεύσεων με τους λαούς της Ευρώπης. Το σχέδιο μεταρρυθμιστικής Συνθήκης της ΕΕ είναι, εξάλλου, πάρα πολύ σημαντικό έγγραφο για να περάσει λαθραία υπό το πέπλο της μυστικότητας των πολιτικών αιθουσών συνεδριάσεων. Δεν πρέπει να λησμονούμε ότι το προηγούμενο κείμενο αυτής της Συνθήκης πέθανε στα δημοψηφίσματα δύο κρατών μελών. " άρνηση να επιτραπεί στο κοινό να εκφράσει την άποψή του για μια ακόμη φορά σχετικά με το μέλλον της ΕΕ δεν θα αποτελούσε απλώς παραβίαση μιας από τις θεμελιώδεις αξίες της ΕΕ αλλά θα αποδείκνυε επίσης σαφώς ότι οι κυβερνώντες φοβούνται τη φωνή του εκλογικού τους σώματος. Οι δικτάτορες της δημοκρατίας πρέπει να επιτρέψουν στους ίδιους τους πολίτες να εκφράσουν τη βούλησή τους για το μελλοντικό όραμα της ΕΕ.
<SPEAKER ID="072" NAME="Ian Hudghton" AFFILIATION="Verts/ALE">
(EN) Κύριε Πρόεδρε, εκπροσωπώ τη Σκωτία. Το κόμμα μου, το Σκωτικό Εθνικό Κόμμα, σχηματίζει τη νέα κυβέρνηση στη Σκωτία, η οποία πιστεύω ότι θα αποδειχθεί περισσότερο εποικοδομητική όσον αφορά τη συμμετοχή στην Ευρωπαϊκή Ένωση απ' ό,τι υπήρξαν οι κυβερνήσεις του "νωμένου Βασιλείου.
<P>
Δέχομαι την ανάγκη μεταρρύθμισης των Συνθηκών και δημιουργίας μιας πιο ανοιχτής, δημοκρατικής, αποτελεσματικής και υπεύθυνης διακυβέρνησης. Καταρχήν, υποστηρίζω την ψηφοφορία με ειδική πλειοψηφία και τη συναπόφαση με το Ευρωπαϊκό Κοινοβούλιο, αλλά η ίδια αυτή πολυμορφία στην οποία πολύ σωστά αναφέρθηκε ο κ. Barroso θα σημαίνει πάντα ότι τα εθνικά συμφέροντα θα προωθούνται. Δεν πρέπει να χάσουμε την επαφή με τις τοπικές κοινότητές μας καταπατώντας τα συμφέροντά τους, ή δείχνοντας ότι το κάνουμε.
<P>
Όσον αφορά τη Σκωτία, υπάρχει ο πολύ βάσιμος φόβος ότι η εδραίωση της κοινής αλιευτικής πολιτικής, ως αποκλειστικής αρμοδιότητας στο πλαίσιο των Συνθηκών, δεν μπορεί παρά να εμποδίσει την απόλυτη και ολοκληρωτική μεταρρύθμιση της διαχείρισης της αλιείας, η οποία πιστεύω ότι είναι αναγκαία. Δυστυχώς, η κυβέρνηση του "νωμένου Βασιλείου δεν έθεσε το ζήτημα αυτό στη σύνοδο κορυφής, γεγονός που δεν προκαλεί έκπληξη. Για μία ακόμη φορά, τα κύρια συμφέροντα της Σκωτίας αγνοήθηκαν από μια κυβέρνηση του "νωμένου Βασιλείου.
<SPEAKER ID="073" NAME="Koenraad Dillen" AFFILIATION="ITS">
(NL) Κύριε Πρόεδρε, το Σύνταγμα απέθανε. Ζήτω το Σύνταγμα! Πώς αλλιώς να περιγράψει κανείς τα γεγονότα στη Λισαβόνα; Όλοι συμφωνούμε ότι αυτή η μεταρρυθμιστική Συνθήκη είναι απλώς ένας κλώνος του Συντάγματος που απορρίφθηκε από τους Γάλλους και τους Ολλανδούς· ένα κείμενο που, όπως παραδέχτηκε ο Valéry Giscard d'Estaing, είναι ακόμη πιο δυσανάγνωστο από το αρχικό. Εν τέλει, όπως μας πληροφορούν, τα δημοψηφίσματα πρέπει να αποφευχθούν πάση θυσία.
<P>
Υπάρχει πράγματι μια τεράστια διαφορά με το 2005. Τώρα δεν δίνεται στον γαλλικό, τον ολλανδικό και άλλους ευρωπαϊκούς λαούς η δυνατότητα να εκφράσουν τις απόψεις τους. Μια χαρακτηριστική έκφραση αυτής της περιφρόνησης για τη δημοκρατία εντοπίζεται στις δηλώσεις της Επιτρόπου Wallström, η οποία έχει πάντα τόσα πολλά να πει για το γεφύρωμα του χάσματος μεταξύ της Ευρώπης και του πολίτη: πιέζει τα εθνικά κοινοβούλια να επικυρώσουν αυτό το κείμενο όσο το δυνατόν γρηγορότερα.
<P>
Ωστόσο, ο γνήσιος σεβασμός της δημοκρατίας απαιτεί οι πολίτες όλων των κρατών μελών της ΕΕ να είναι σε θέση να εκφράσουν τις απόψεις τους σχετικά με τη Συνθήκη, ένα κείμενο το οποίο, από πολλές απόψεις, διαβρώνει την κυριαρχία των εθνών κρατών ακόμη περισσότερο από ό,τι συμβαίνει σήμερα. Οι πολιτικοί ιθύνοντες δεν πρέπει να παραπονεθούν εάν αυτός ο φόβος των πολιτών μετατραπεί και πάλι σε στροφή κατά της επίσημης Ευρώπης στις επόμενες ευρωπαϊκές εκλογές.
<SPEAKER ID="074" NAME="Hans-Peter Martin" AFFILIATION="NI">
(DE) Κύριε Πρόεδρε, κύριοι, σήμερα τα πράγματα σίγουρα δεν είναι εύκολα για εσάς! Στις χώρες στις οποίες δόθηκε η υπόσχεση ότι θα διενεργηθούν δημοψηφίσματα, η Συνθήκη παρουσιάζεται, όπως στο "νωμένο Βασίλειο ή στην πατρίδα μου, την Αυστρία, ως μια ήσσονος σημασίας λεπτομέρεια, ως ένα απλό συμπλήρωμα. Σε άλλες χώρες, όπως στη Γερμανία, γίνεται λόγος για συνολική αναδιοργάνωση της Κοινότητας και για ιστορικής σημασίας επίτευγμα. Τι από τα δύο αληθεύει;
<P>
Νομίζω ότι πρέπει να θυμηθούμε και πάλι εν προκειμένω τα λόγια και τις πολύ σαφείς δηλώσεις του πρώην Προέδρου της Δυτικής Γερμανίας, Roman Herzog, ο οποίος ήταν άλλωστε πρόεδρος της Συνέλευσης που ήταν υπεύθυνη για τη σύνταξη του Χάρτη των Θεμελιωδών Δικαιωμάτων, και ο οποίος δήλωσε ότι η δημοκρατία διαβρώνεται από το Σύνταγμα της ΕΕ. Τώρα έχουμε το ίδιο κείμενο στην τροποποιημένη μορφή της μεταρρυθμιστικής Συνθήκης.
<P>
Αν δεν επιθυμείτε τη διάβρωση, αν δεν επιθυμείτε τον στραγγαλισμό της δημοκρατίας, σας παρακαλώ να έχετε την πολιτική ευπρέπεια να επιτρέψετε τουλάχιστον τη διενέργεια δημοψηφισμάτων, όπως συνέβη στο παρελθόν -για την προηγούμενη συνταγματική Συνθήκη της ΕΕ- ακόμη και στην Ισπανία και το Λουξεμβούργο.
<SPEAKER ID="075" NAME="Marianne Thyssen" AFFILIATION="PPE-DE">
(NL) Κύριε Πρόεδρε, κύριε Πρόεδρε της Επιτροπής, κύριε Πρόεδρε του Συμβουλίου, κυρίες και κύριοι, βλέποντας τις αλλαγές που επιφέρει η μεταρρυθμιστική Συνθήκη σε τομείς όπως η μετανάστευση, η γεωργία, και η αστυνομία και η δικαιοσύνη, καθώς και τις αποφάσεις σχετικά με τον Ύπατο Εκπρόσωπο για την κοινή εξωτερική πολιτική και πολιτική ασφάλειας, τον Χάρτη των Θεμελιωδών Δικαιωμάτων, τη ζώνη του ευρώ και την κοινωνική οικονομία της αγοράς -που καθίσταται για πρώτη φορά στόχος- αλλά και σχετικά με τη διακυβερνητική αλληλεγγύη στον τομέα της ενέργειας, θεωρώ προφανές ότι η Συνθήκη αυτή χρησιμοποιεί ως βάση τα αποτελέσματα της Συνέλευσης και της συνόδου κορυφής του Ιουνίου, και μας προσφέρει περισσότερο κύρος και δημοκρατικότητα ως πολιτικά θεσμικά όργανα. Εφεξής, η Ένωση θα έχει περισσότερες δυνατότητες να προσφέρει τις λύσεις που αναμένουν από αυτήν οι πολίτες, τόσο στο εσωτερικό όσο και στο εξωτερικό.
<P>
Ως προς το εξωτερικό μάλιστα θέλω να συγχαρώ την Προεδρία του Συμβουλίου για τον τρόπο με τον οποίο καθόρισε την ημερήσια διάταξή της. Κύριε Πρόεδρε του Συμβουλίου, επιτρέποντας στη σύνοδο κορυφής της οποίας προεδρεύσατε όχι μόνο να αποφασίσει σχετικά με τη Συνθήκη, αλλά και να ανταλλάξει ιδέες σχετικά με το μείζον πρόβλημα της γενιάς μας -την παγκοσμιοποίηση- στείλατε ένα σημαντικό μήνυμα. Εν τέλει, σημασία δεν έχουν τα όργανα -η ομφαλοσκόπηση των θεσμικών οργάνων- αλλά οι πολιτικές τους.
<P>
Έρχομαι έτσι σε ένα ερώτημα προς τον Πρόεδρο της Επιτροπής. Θεωρείτε εφικτή τη χάραξη πραγματικά τολμηρών πολιτικών την περίοδο που θα μεσολαβήσει έως την τελική επικύρωση της Συνθήκης, ή μήπως η επικύρωση σας κάνει να φοβάστε ότι δεν μπορείτε να προσβάλετε κανέναν και ότι πρέπει να περιοριστείτε σε "ανώδυνα" θέματα; Με άλλα λόγια, μπορεί η Ευρώπη των συγκεκριμένων προγραμμάτων να συνεχιστεί το 2008;
<P>
Τέλος, δύο πιο σύντομες ερωτήσεις προς το Συμβούλιο. Κύριε Πρόεδρε του Συμβουλίου, έχετε ζητήσει από τους αρχηγούς κρατών και κυβερνήσεων να αναλάβουν την προσωπική πολιτική δέσμευση να φέρουν σε αίσιο πέρας την επικύρωση στις χώρες τους; Το ελπίζω ειλικρινώς. Δεύτερον, πότε θα εμφανιστεί ένα συντονισμένο κείμενο αυτών των Συνθηκών; Σε τελευταία ανάλυση, μια Συνθήκη που περιλαμβάνει τους στόχους της διαφάνειας και της απλούστευσης πρέπει να είναι αναγνώσιμη, αν μη τι άλλο από σεβασμό προς τους πολίτες. Σας ευχαριστώ, κύριε Πρόεδρε, και ευχαριστώ επίσης τον Προεδρεύοντα του Συμβουλίου και τον Πρόεδρο της Επιτροπής εν αναμονή των απαντήσεών τους στις ερωτήσεις μου.
<SPEAKER ID="076" NAME="Jo Leinen" AFFILIATION="PSE">
(DE) Κύριε Πρόεδρε, διαθέτουμε τη στρατηγική της Λισαβόνας και ευελπιστούμε ότι τώρα θα αποκτήσουμε επίσης τη Συνθήκη της Λισαβόνας, και ότι θα προαγάγουν και οι δύο την Ευρώπη. Αυτό το Κοινοβούλιο, ειδικότερα δε η Επιτροπή Συνταγματικών Υποθέσεων, έχει αγωνιστεί και εργαστεί για μια νέα ευρωπαϊκή Συνθήκη εδώ και επτά έτη. Ομολογουμένως δεν καταφέραμε να εγκριθεί το Σύνταγμα, υποστηρίζουμε όμως ότι αυτή η μεταρρυθμιστική Συνθήκη συνιστά πρόοδο από κάθε άποψη. Δεν υπάρχει κανένα στοιχείο ως προς το οποίο να έχουμε οπισθοδρομήσει σε σύγκριση με τη Νίκαια. Όλα συνιστούν πρόοδο και μας φέρνουν πιο κοντά στην Ένωση των 27. Αυτό πρέπει να το πούμε επίσης στους πολίτες που βρίσκονται έξω από αυτή την αίθουσα.
<P>
Κερδισμένοι από τη νέα Συνθήκη είναι οι ευρωπαίοι πολίτες. Υπάρχουν διάφορες μορφές άμεσης και έμμεσης συμμετοχής στην ευρωπαϊκή πολιτική και είμαστε σε θέση να λύσουμε τα σοβαρά προβλήματα που αναφέρθηκαν εδώ ταχύτερα και αποτελεσματικότερα. Κερδισμένες είναι επίσης οι συνελεύσεις των πολιτών στην Ευρώπη, τα εθνικά κοινοβούλια και η παρούσα συνέλευση των ευρωπαίων πολιτών, το Ευρωπαϊκό Κοινοβούλιο. Δεν διαβρώνεται, συνεπώς, η δημοκρατία -όπως ελέχθη πριν από λίγο, ισχυρισμός εντελώς ανόητος- αλλά ολοκληρώνεται η ευρωπαϊκή δημοκρατία, κάτι που μπορούμε πραγματικά να επιτύχουμε με αυτή τη Συνθήκη.
<P>
Αυτή είναι πλέον η τέταρτη συμφωνία. Ελπίζω ότι θα είναι η τελευταία φορά που υποχρεώνονται τα κράτη μέλη να συνεργαστούν για κάτι τέτοιο. Όλες μας οι δυνάμεις πρέπει τώρα να εστιαστούν στην επικύρωση. Ευελπιστώ ότι καμία χώρα δεν θα πει όχι. Αυτή είναι ίσως η τελευταία ευκαιρία που δίνεται σε αυτή τη Συνθήκη. Κάθε όχι θα οδηγήσει σε απομόνωση, αν όχι σε αυτοαποκλεισμό της χώρας που θα πει όχι. Ελπίζουμε ότι αυτό δεν θα συμβεί. Πρέπει να συμβάλουμε με όλες μας τις δυνάμεις στην επικύρωση, έτσι ώστε να έχουμε στη διάθεσή μας αυτή τη Συνθήκη έως το 2009.
<SPEAKER ID="078" NAME="Lapo Pistelli" AFFILIATION="ALDE">
(IT) Κύριε Πρόεδρε, κυρίες και κύριοι, κάποτε ήταν γραμμένο σε έναν τοίχο του μετρό του Μιλάνου ένα πολύ πνευματώδες και κυνικό σύνθημα: "το μέλλον δεν είναι αυτό που ήταν κάποτε", όπως, ας πούμε, το κλίμα ή τα τρόφιμα.
<P>
Ζούμε σε μια εποχή στην οποία οι νεότερες γενιές δεν έχουν πια την πεποίθηση ότι το μέλλον θα είναι καλύτερο, όπως σκέφτονταν άλλοτε οι γονείς τους. Συχνά μάλιστα ακούμε ανθρώπους να λένε ότι η Ευρώπη δεν είναι αυτή που ήταν άλλοτε. Στην ήπειρό μας εμφανίζεται και αναπτύσσεται μια νοοτροπία υπέρ της εθνικής κυριαρχίας, του εθνικισμού και του αντιευρωπαϊσμού. Ακούσαμε ορισμένα παραδείγματα αυτής της νοοτροπίας σε τούτη την αίθουσα σήμερα το πρωί.
<P>
Πιστεύω ότι το αποτέλεσμα της Λισαβόνας είναι σημαντικό, περισσότερο όμως για την ταχύτητα με την οποία αποφασίστηκε, η οποία στέλνει ένα θετικό μήνυμα στην κοινή γνώμη, παρά για το περιεχόμενό του, δεδομένου ότι εξακολουθούν να υπάρχουν πάρα πολλές αυτοεξαιρέσεις και ρήτρες, ενώ το κείμενο παραμένει εξαιρετικά περίπλοκο. Ωστόσο, το Κοινοβούλιο, η Επιτροπή και το Συμβούλιο έχουν τώρα στη διάθεσή τους άλλους 18 μήνες για να κερδίσουν και πάλι την υποστήριξη της κοινής γνώμης μετά από αυτή την περίοδο κρίσης.
<P>
Όλοι, ή τουλάχιστον η πλειονότητά μας στο Σώμα, θεωρούμε ότι η Ευρώπη είναι η λύση στις ανησυχίες σχετικά με την παγκοσμιοποίηση, και όχι η αιτία, καθώς και ότι θα είμαστε ισχυρότεροι αν χειριστούμε τη μετανάστευση, την αλλαγή του κλίματος, την καινοτομία και την έρευνα από κοινού. Αυτό πιστεύουν οι περισσότεροι βουλευτές του ΕΚ. Έχουμε τώρα στη διάθεσή μας 18 μήνες ώστε να πείσουμε γι' αυτό τα 500 εκατομμύρια των πολιτών που ζουν στην Ευρώπη πριν από τις ευρωπαϊκές εκλογές.
<SPEAKER ID="079" NAME="Mario Borghezio" AFFILIATION="UEN">
(IT) Κύριε Πρόεδρε, κυρίες και κύριοι, η σύνοδος κορυφής της Λισαβόνας πέτυχε ένα και μόνο αποτέλεσμα: την απομάκρυνση των πολιτών της Ευρώπης από την Ευρωπαϊκή Ένωση και την εξασφάλιση περισσότερων δυνατοτήτων στους εκπροσώπους συμφερόντων και τους τεχνοκράτες. Το όραμα για το οποίο αγωνιζόμαστε -αυτό μιας Ευρώπης των λαών, των περιφερειών- γίνεται όλο και πιο απόμακρο. Ακόμη και στο Κοινοβούλιό μας, πού είναι οι Κορσικανοί, οι άνθρωποι από τη Valle d'Aosta, οι Βάσκοι, πού είναι οι βρετόνοι αυτονομιστές, οι Αλσατοί;
<P>
Στην κατανομή των εδρών, είναι ντροπή που η χώρα μας, την οποία εκπροσωπεί ο αγανακτισμένος πρωθυπουργός της, ο κ. Prodi, έχασε από τη Γαλλία. Αυτό όμως δεν ήταν αρκετό για τον ανύπαρκτο κ. Prodi, ο οποίος έμοιαζε με την Αλίκη στη χώρα των θαυμάτων στη Λισαβόνα, εντελώς χαμένος και παραπληροφορημένος. Χάρη στον κ. Prodi, η Ιταλία αποκλείστηκε από τη δήλωση, από την κοινή δήλωση με την οποία η Γαλλία, η Γερμανία και το "νωμένο Βασίλειο πολύ σωστά ζήτησαν να λάβει μέτρα η Ευρώπη ώστε να αποφευχθεί η επανάληψη της οικονομικής αναταραχής που προέκυψε ως αποτέλεσμα της κρίσης των αμερικανικών δανείων υψηλού κινδύνου.
<P>
Σύμφωνα με δηλώσεις που έγιναν στον Τύπο για τη διεθνή οικονομική κρίση, ο κ. Prodi είπε ότι δεν θεωρούσε ότι έχει νόημα μια θέση της Ευρώπης σχετικά με τον δανεισμό. Ο πρώην σύμβουλος της εταιρείας Goldman Sachs και πρώην Πρόεδρος της Επιτροπής μπορεί να συμπεριφέρεται κατά καιρούς ως πρώην σύμβουλος μιας πολυεθνικής τράπεζας, αλλά δεν θεωρεί σκόπιμο να ανησυχήσει για τις σοβαρές συνέπειες για τις ιταλικές οικογένειες -περιλαμβανομένων των οικογενειών που ζουν στον Βορρά- οι δαπάνες των οποίων γίνονται δυσβάστακτες και οι οποίες δεν μπορούν να επιβιώσουν...
<P>
(Ο Πρόεδρος διακόπτει τον ομιλητή)
<SPEAKER ID="080" NAME="Íñigo Méndez de Vigo" AFFILIATION="PPE-DE">
(ES) Κύριε Πρόεδρε, κύριε Πρόεδρε του Συμβουλίου, κύριε Πρόεδρε της Επιτροπής, ο εκπρόσωπος της πολιτικής ομάδας μου, κ. Daul, είπε ότι η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών είναι ικανοποιημένη, και αυτό επειδή βγήκαμε από ένα αδιέξοδο, αλλά δεν είμαστε ευτυχείς. Τούτο οφείλεται στην όχι και τόσο φιλοευρωπαϊκή ατμόσφαιρα που επικρατεί μεταξύ των κυβερνήσεων, η οποία έρχεται σε αντίθεση με τις δημοσκοπήσεις τις οποίες επικαλέστηκε ο Πρόεδρος Barroso σχετικά με τη βούληση των ευρωπαίων πολιτών, αλλά και επειδή η Συνθήκη της Λισαβόνας περιλαμβάνει εν τέλει πολλές φωτογραφικές διατάξεις για κυβερνήσεις οι οποίες θέλουν όλο και περισσότερα για τον εαυτό τους και όλο και λιγότερα για την Ευρώπη.
<P>
Κύριε Πρόεδρε του Συμβουλίου, αναφέρατε -και θέλω να σας συγχαρώ για τη συμφωνία που επιτεύχθηκε, καθώς τονίζω ότι θεωρώ τη συμφωνία σημαντική προκειμένου να εξέλθουμε από το αδιέξοδο- αναφέρατε τρία ζητήματα τα οποία θέλω να υπογραμμίσω.
<P>
Πρώτον, θεωρώ ότι είναι πολύ σημαντικό να πραγματοποιηθεί σε αυτό το Σώμα η επίσημη διακήρυξη του Χάρτη των Θεμελιωδών Δικαιωμάτων. Αυτό δεν έγινε στη Νίκαια, έγινε στα κρυφά. Είναι καιρός να το πράξουμε τώρα και επισήμως, διότι ο Χάρτης των Θεμελιωδών Δικαιωμάτων, με ή χωρίς αυτοεξαιρέσεις, είναι το DNA του ευρωπαϊκού λαού.
<P>
Δεύτερον, κύριε Πρόεδρε, με ανησυχεί το θέμα της κατανομής των εδρών στο Ευρωπαϊκό Κοινοβούλιο, καθόσον το σύστημα που υιοθετήσατε παραβιάζει μια αρχή που περιλαμβάνεται στη Συνθήκη, δηλαδή τη φθίνουσα αναλογικότητα. Θα υποβληθεί αυτό στο Κοινοβούλιο; Θα δούμε τι θα πράξουμε, γνωρίζετε όμως πολύ καλά ότι το κείμενο που εγκρίνατε δεν εξασφαλίζει τη φθίνουσα αναλογικότητα.
<P>
Τέλος, το θέμα του Υπάτου Εκπροσώπου. Φρονώ ότι πετύχατε μια καλή συμφωνία, νομίζω όμως ότι ο Πρόεδρος του Συμβουλίου, ο Ύπατος Εκπρόσωπος και ο Πρόεδρος της Επιτροπής είναι αξιώματα τα οποία πρέπει να εξεταστούν από κοινού, και τα οποία πρέπει να συζητήσουμε στο Κοινοβούλιο.
<P>
Εν κατακλείδι, κύριε Πρόεδρε, νομίζω ότι ο Paul Valéry, ο μεγάλος ποιητής και επομένως ίσως μεγάλος Ευρωπαίος, είχε γράψει ότι ένα ποίημα δεν ολοκληρώνεται ποτέ, απλώς εγκαταλείπεται. " οικοδόμηση της Ευρώπης δεν τελειώνει ποτέ. Εν προκειμένω, χάριν της συναίνεσης, εγκαταλείψαμε ορισμένα από τα επιτεύγματα της συνταγματικής Συνθήκης, όμως θα είμαστε εδώ για να συνεχίσουμε να αγωνιζόμαστε γι' αυτά. Τα έχουμε άλλωστε υποστηρίξει με τη μορφή μιας πρότασης στο προοίμιο που, κατά ειρωνεία της τύχης, διασώθηκε από τις φλόγες: "μια διαρκώς στενότερη ένωση μεταξύ των λαών της Ευρώπης". Αυτός είναι ο στόχος μας, κύριε Πρόεδρε.
<SPEAKER ID="081" NAME="Jan Marinus Wiersma" AFFILIATION="PSE">
(NL) Κύριε Πρόεδρε, οι Κάτω Χώρες μοιράστηκαν επίσης το αίσθημα ανακούφισης το πρωί του Σαββάτου για τη συμφωνία που επιτεύχθηκε, και γι' αυτό, επίσης, πιστεύω ότι οφείλουμε να ευχαριστήσουμε τον Προεδρεύοντα του Συμβουλίου. " νέα Συνθήκη επιτρέπει στην Ευρωπαϊκή Ένωση να προοδεύσει. " Ένωση θα γίνει πιο αποφασιστική και δημοκρατική. " Ευρωπαϊκή Ένωση στέκεται και πάλι στα πόδια της. Μπορεί τώρα να επικεντρωθεί πλήρως στα ουσιαστικά της καθήκοντα· να στρωθεί και πάλι στη δουλειά με μια ημερήσια διάταξη που περιλαμβάνει πλήθος θεμάτων, από την περαιτέρω ανάπτυξη της κοινωνικής Ευρώπης ώς μια καλύτερα συντονισμένη εξωτερική πολιτική. Αυτός είναι εξάλλου ο καλύτερος τρόπος για να φέρουμε την Ευρώπη πιο κοντά στους πολίτες της.
<P>
Στην πατρίδα μου, τις Κάτω Χώρες, έχουν γίνει πολλές συζητήσεις για τον χαρακτήρα της Συνθήκης που έχει πλέον υιοθετηθεί και για τις διαφορές της από τη συνταγματική Συνθήκη την οποία η χώρα απέρριψε με δημοψήφισμα. Το συμπέρασμα ήταν ότι οι διαφορές είναι τέτοιες ώστε να μην είναι αναγκαίο ένα δεύτερο δημοψήφισμα. " νέα Συνθήκη στερείται τη συνταγματική φύση του αρχικού συντάγματος, οπότε δεν χρειαζόμαστε ούτε εμείς ένα νέο δημοψήφισμα. Κατά συνέπεια, θα πραγματοποιηθεί απλώς η συνήθης κοινοβουλευτική επικύρωση.
<P>
Οι μεταρρυθμίσεις που αποφασίστηκαν έχουν την ολόψυχη στήριξή μας, καθόσον συνιστούν σημαντική πρόοδο -ιδίως όσον αφορά τα δικαιώματα του Ευρωπαϊκού Κοινοβουλίου- χωρίς να μεταβάλλουν άρδην την ισορροπία μεταξύ των κρατών μελών και των ευρωπαϊκών οργάνων. Μια μεγαλύτερη Ένωση χρειάζεται διαφορετικούς, ευρύτερους κανόνες. Ας ελπίσουμε ότι όλα τα κράτη μέλη θα προωθήσουν τώρα την επικύρωση, έτσι ώστε να μπορούμε όλοι να εφαρμόσουμε τους νέους κανόνες το 2009, προκειμένου να προωθηθεί ο ουσιαστικός ρόλος της Ένωσης σε όλους τους τομείς στους οποίους οι πολίτες μας προσδοκούν την παρέμβασή μας.
<SPEAKER ID="083" NAME="Bronisław Geremek" AFFILIATION="ALDE">
(PL) Κύριε Πρόεδρε, θέλω καταρχάς να ενώσω και τη δική μου φωνή στις εκφράσεις βαθιάς ευγνωμοσύνης προς την πορτογαλική Προεδρία. Έχει σημειωθεί ουσιαστική επιτυχία. " Ευρωπαϊκή Ένωση είχε ανάγκη να ξεπεράσει το αίσθημα ήττας και αποτυχίας, είχε ανάγκη μια πολιτική διάσταση, και χάρη στην πορτογαλική Προεδρία την απέκτησε.
<P>
Θεωρώ επίσης εξαιρετικά σημαντικό το γεγονός ότι ο Χάρτης των Θεμελιωδών Δικαιωμάτων είναι στοιχείο αυτών των αποφάσεων, και θέλω να προσθέσω εδώ ότι ο Χάρτης των Θεμελιωδών Δικαιωμάτων είναι η πυξίδα, το instrumentarium, της Ευρώπης. Δεν μπορώ καν να φανταστώ πώς μια χώρα που επιθυμεί να είναι μέλος της Ευρωπαϊκής Ένωσης θα μπορούσε ταυτόχρονα να διαχωρίζει τη θέση της από κάτι που συνιστά το ηθικό, φιλοσοφικό και πολιτικό θεμέλιό της.
<P>
Ο συνάδελφός μου κ. Duff μίλησε επικριτικά για τη θέση της βρετανικής κυβέρνησης, η οποία απαίτησε μια αυτοεξαίρεση. Βρίσκομαι σε πιο ευχάριστη θέση. " πολωνική κυβέρνηση, η οποία ζήτησε μια αυτοεξαίρεση ως αποτέλεσμα μιας απόφασης του πολωνικού λαού, εγκαταλείπει την εξουσία. Θέλω να εκφράσω τη βαθιά ελπίδα μου ότι, μετά την πολιτική μεταστροφή που έχει συντελεστεί στη χώρα μου, και μένοντας πιστή στην πολωνική παράδοση της αλληλεγγύης, η Πολωνία θα τηρήσει πλήρως τον Χάρτη των Θεμελιωδών Δικαιωμάτων. " Πολωνία θα προσχωρήσει στον Χάρτη των Θεμελιωδών Δικαιωμάτων πλήρως, χωρίς καμία παρέκκλιση.
<SPEAKER ID="084" NAME="Alain Lamassoure" AFFILIATION="PPE-DE">
(FR) Κύριε Πρόεδρε, ως εκπρόσωπος του μεγαλύτερου γαλλικού κόμματος, του UMP, συγχαίρω την πορτογαλική Προεδρία και εκφράζω την ικανοποίησή μου γι' αυτή τη συμφωνία επί του κειμένου της Συνθήκης. Προσφέρει στη διευρυμένη Ευρώπη τους κανόνες που χρειάζεται για να λειτουργεί αποτελεσματικά και δημοκρατικά.
<P>
Ως συνεισηγητής για τη νέα σύνθεση του Ευρωπαϊκού Κοινοβουλίου, είμαι επίσης ικανοποιημένος από την πολιτική συμφωνία του Συμβουλίου με την πρόταση ψηφίσματος που ενέκρινε το Κοινοβούλιο στις 11 Οκτωβρίου. Το Συμβούλιο υιοθετεί με τον τρόπο αυτόν τον ορισμό που δώσαμε στην έννοια της φθίνουσας αναλογικότητας, τη μετατροπή της αρχής αυτής σε αριθμούς, τη χρήση των στοιχείων της EUROSTAT για την εκτίμηση των πληθυσμών που πρέπει να ληφθούν υπόψη και την επιθυμία να καταλήξουμε σε ένα σταθερότερο σύστημα μετά το 2009.
<P>
" πολιτική συμφωνία του Συμβουλίου είναι κάτι περισσότερο από συμφωνία 100%· είναι μια συμφωνία 101%, δεδομένου ότι το Συμβούλιο προσθέτει μια έδρα η οποία θα αποδοθεί στην Ιταλία, χωρίς να εξηγεί το γιατί. Αυτό με ωθεί να διατυπώσω δύο σχόλια.
<P>
Το πρώτο σχόλιο είναι, όπως είπατε, κύριε Πρόεδρε, ότι όλοι οι βουλευτές του Κοινοβουλίου θα διατηρήσουν το δικαίωμα ψήφου τους -ακόμη και ο Πρόεδρος, ακόμη και ο 73ος Ιταλός- αντίθετα με μια επίμονη φήμη που διαδίδεται από μερίδα του Τύπου.
<P>
Το δεύτερο σχόλιό μου είναι ότι η 73η έδρα που προσφέρεται στην Ιταλία συνιστά απομάκρυνση από την αρχή της φθίνουσας αναλογικότητας την οποία περιλαμβάνει ρητώς η Συνθήκη, και την οποία πρότεινε το Κοινοβούλιο και αποδέχτηκε το Συμβούλιο. Πρέπει λοιπόν να μεριμνήσουμε ώστε η απόφαση να εφαρμοστεί το άρθρο 9Α δεν θα μπορεί να προσβληθεί ενώπιον του Δικαστηρίου των Ευρωπαϊκών Κοινοτήτων, και για τον λόγο αυτόν οι εισηγητές θα προτείνουν ένα αναθεωρημένο σχέδιο στο Κοινοβούλιο λαμβάνοντας υπόψη τις επιθυμίες του Ευρωπαϊκού Συμβουλίου.
<SPEAKER ID="085" NAME="Πρόεδρος">
Σας ευχαριστώ ειλικρινώς για την παρουσίασή σας σχετικά με την κατανομή των εδρών, και ευχαριστώ επίσης τον κ. Severin. Επιτελέσατε σπουδαίο έργο ως προς το θέμα αυτό και σας στηρίζουμε 99%.
<SPEAKER ID="086" NAME="Bernard Poignant" AFFILIATION="PSE">
(FR) Κύριε Πρόεδρε, "τίποτα δεν είναι εφικτό χωρίς ανθρώπους· τίποτε δεν είναι μόνιμο χωρίς θεσμούς". Αυτό είχε πει ο Jean Monnet, και ισχύει θαυμάσια στην περίπτωσή μας.
<P>
Είναι λοιπόν η Συνθήκη τέλεια; Φυσικά και όχι! Ο Jean Monnet έχει απαντήσει και σε αυτό. Για τη Συνθήκη της Ρώμης, είχε γράψει ότι δεν αναρωτήθηκε αν η Συνθήκη θα μπορούσε να είναι καλύτερη διότι αντιστοιχούσε σε ό,τι ήταν εφικτό τότε και στη σοφία της εποχής. 1957-2007. Κινδυνεύουμε μήπως να ξεκινήσουμε πάλι από την αρχή; Όχι, φυσικά και όχι. Δεν πρόκειται να υπάρξει τρίτη Συνθήκη. Μία κρίση είναι αρκετή. Δύο είναι ήδη πολλές. Ο Jean Monnet δίνει και πάλι την απάντηση: "Πάντα πίστευα ότι η Ευρώπη θα δημιουργούνταν μέσω κρίσεων και ότι θα ήταν το σύνολο των λύσεων σε αυτές τις κρίσεις". Αυτή είναι η ουσία της Συνθήκης.
<P>
Ωστόσο, είναι προφανές ότι δεν συμφωνούν όλοι με αυτό, δεδομένου ότι οι βρετανοί φίλοι μας είναι τόσο πρόθυμοι να αυτοεξαιρεθούν. Ζω σε χερσόνησο, έτσι κατανοώ τις νησιωτικές νοοτροπίες. Ο Jean Monnet όμως το αντελήφθη το 1951, με τον άνθρακα και τον χάλυβα. Δεν ενδιαφέρθηκαν, τους έγινε η προσφορά, και μετά προσχώρησαν στο εγχείρημα. Θυμηθείτε τον Τόνι Μπλερ. Υπέγραψε το κοινωνικό πρωτόκολλο της Συνθήκης του Μάαστριχτ. Είναι βέβαιο ότι μία των ημερών θα βρούμε έναν βρετανό συνάδελφο που θα υπογράψει τον Χάρτη των Θεμελιωδών Δικαιωμάτων. Πρέπει να είμαστε υπομονετικοί, και να θυμηθούμε τον κινέζο διπλωμάτη που είπε κάποτε ότι θαυμάζει τη σοφή βραδύτητα της οικοδόμησης της Ευρώπης. Πρέπει να συνεχίσουμε αυτή την πορεία.
<P>
Φυσικά, θέλω να ολοκληρώσω την παρέμβασή μου απευθύνοντας τα συγχαρητήριά μου στην πορτογαλική Προεδρία, ως βουλευτής δε του ΕΚ από τη Γαλλία είμαι υπερήφανος για τον πορτογάλο Πρόεδρό μου και για τη συγκυρία που είχε ως αποτέλεσμα, καθώς φαίνεται, να έχουμε τώρα δύο στην τιμή του ενός!
<SPEAKER ID="087" NAME="Hartmut Nassauer" AFFILIATION="PPE-DE">
(DE) Κύριε Πρόεδρε, κυρίες και κύριοι, η Ευρωπαϊκή Ένωση κατάφερε μονομιάς να εξέλθει από το συνταγματικό της αδιέξοδο. " νέα Ευρωπαϊκή Ένωση θα έχει μεγαλύτερη δυνατότητα δράσης, θα είναι πιο δημοκρατική και διαφανής και θα μπορεί να ανταποκριθεί επιτυχέστερα στα καθήκοντά της στο εσωτερικό και σε όλο τον κόσμο. Αυτό είναι καλό, και αξίζουν συγχαρητήρια στην πορτογαλική Προεδρία. Εάν αναφέρω με υπερηφάνεια ότι η γερμανική Προεδρία του Συμβουλίου ήταν παρούσα στην αρχή του δρόμου προς τη Λισαβόνα, ελπίζω ότι δεν θα ενοχληθείτε που ένας Γερμανός υποστηρίζει κάτι τέτοιο.
<P>
Δεν έχουν λυθεί ακόμα όλα τα προβλήματα. Αυτό το κατέστησε σαφές το παράλογο επεισόδιο σχετικά με την 751η έδρα και τα δικαιώματα ψήφου του Προέδρου. Δεν πρέπει να υπάρχει η παραμικρή αμφιβολία ότι το Συμβούλιο δεν έχει δικαίωμα να αφαιρέσει το δικαίωμα ψήφου ενός εκλεγμένου βουλευτή - ανεξαρτήτως θέσης. Είμαι ευγνώμων για το γεγονός ότι οι εκπρόσωποι τόσο του Προέδρου όσο και του Κοινοβουλίου στη Διακυβερνητική Διάσκεψη το κατέστησαν σαφές αμέσως και κατηγορηματικώς.
<P>
Ωστόσο, εδώ υπάρχει ένα πρόβλημα. Αφορά τη σύνθεση του Κοινοβουλίου, η οποία παραμένει ασαφής για την περίοδο μετά το 2014. Είμαι πεπεισμένος ότι θα απαιτηθεί ένα σύστημα για τον καθορισμό και τη λειτουργία της σύνθεσης του Κοινοβουλίου σύμφωνα με αντικειμενικά κριτήρια, ανεξάρτητα από πολιτικές ιδιορρυθμίες. Δεν μπορεί να είναι αλήθεια ότι το Συμβούλιο κατανέμει ουσιαστικά τις έδρες του Κοινοβουλίου σαν να ήταν επικυρίαρχός του. Πρέπει να καταβάλουμε προσπάθειες προς αυτή την κατεύθυνση έως το 2014.
<P>
Ένα σημαντικό στοιχείο προόδου ίσως δεν έχει αναγνωριστεί αρκετά έως σήμερα: η ενίσχυση της αρχής της επικουρικότητας. Αυτό είναι ένα πολύ σημαντικό βήμα για τη συμμετοχή των εθνικών κοινοβουλίων στην ευθύνη για τη διαμόρφωση της ευρωπαϊκής νομοθεσίας από την άποψη της επικουρικότητας. " επικουρικότητα και η απαίτηση να εφαρμόζεται πρακτικά ενισχύουν την Κοινότητα, δεν την αποδυναμώνουν, κύριε Πρόεδρε της Επιτροπής. Θα καταβάλουμε προσπάθειες και σε αυτόν τον τομέα στο μέλλον. Θέλω μόνο να καλέσω τα εθνικά κοινοβούλια να εκμεταλλευτούν πλήρως αυτές τις νέες ευκαιρίες!
<P>
(Χειροκροτήματα)
<SPEAKER ID="088" NAME="Richard Corbett" AFFILIATION="PSE">
(EN) Κύριε Πρόεδρε, χαιρετίζω κι εγώ αυτή τη συμφωνία, η οποία, παρά τις κάποιες παραδοξότητες, όπως η επιπλέον έδρα για την Ιταλία, αποτελεί μια καλή δέσμη που αξίζει να επικυρωθεί και θα κάνει την Ευρωπαϊκή Ένωση να λειτουργεί καλύτερα, βελτιώνοντας επίσης συγχρόνως τη δημοκρατική λογοδοσία της.
<P>
Επιτρέψτε μου να αφιερώσω το λεπτό που μου απομένει στη δεύτερη πτυχή. Ο κ. Kirkhope ρώτησε μόλις πριν λίγο αν έχουμε απαντήσει τα ερωτήματα που τέθηκαν στο Λάκεν σχετικά με την ενίσχυση της δημοκρατικής λογοδοσίας της ΕΕ και την προσέγγισή της στους πολίτες της. Θέλω να πω ότι έχουμε σίγουρα κινηθεί προς αυτή την κατεύθυνση. Ας θυμηθούμε ένα πράγμα: από τη στιγμή που η Συνθήκη αυτή θα τεθεί σε ισχύ, δεν θα μπορεί να υιοθετείται καμία ευρωπαϊκή νομοθεσία αν, πρώτον, δεν έχει εξεταστεί προηγουμένως από τα εθνικά κοινοβούλια και, δεύτερον, αν δεν έχει εγκριθεί από το Συμβούλιο Υπουργών, το οποίο αποτελείται από υπουργούς των κρατών μελών που είναι υπόλογοι σε αυτά ακριβώς τα εθνικά κοινοβούλια και, τρίτον, αν δεν έχει εγκριθεί από το Ευρωπαϊκό Κοινοβούλιο, τα μέλη του οποίου θα επιλέγονται άμεσα από τους πολίτες ειδικά για να ασχολούνται με τα ευρωπαϊκά θέματα σε ευρωπαϊκό επίπεδο.
<P>
Πρόκειται για ένα επίπεδο λογοδοσίας που δεν υπάρχει σε άλλο διεθνή οργανισμό. Κοιτάξτε τον Παγκόσμιο Οργανισμό Εμπορίου. Κοιτάξτε το ΔΝΤ. Κοιτάξτε την Παγκόσμια Τράπεζα. Κοιτάξτε τον ΟΟΣΑ. Οπουδήποτε και αν κοιτάξετε, δεν θα βρείτε τίποτα πάνω από το επίπεδο του έθνους κράτους που να διαθέτει αυτό το επίπεδο δημοκρατικής λογοδοσίας. Εκείνοι που ανησυχούν πραγματικά για τη δημοκρατική λογοδοσία στις διεθνείς δομές θα πρέπει να επικεντρωθούν σε αυτά τα θεσμικά όργανα και τους οργανισμούς. Θα πρέπει να είμαστε υπερήφανοι για τα όσα επιτυγχάνουμε στη δημοκρατική Ευρωπαϊκή Ένωσή μας.
<SPEAKER ID="089" NAME="Bogdan Klich" AFFILIATION="PPE-DE">
(PL) Κύριε Πρόεδρε, έχουμε πράγματι μια νέα Συνθήκη, και αυτό αρκεί για να αισθανόμαστε ικανοποίηση. Υπάρχει ωστόσο κάτι άλλο, πολύ σημαντικότερο - το γεγονός ότι η Συνθήκη είναι καλή. " Συνθήκη είναι καλή, διότι ανταποκρίνεται στις προκλήσεις που αντιμετωπίζει σήμερα η Ευρώπη.
<P>
Επιπλέον, επιτυγχάνει επίσης τους στόχους που είχαν διακηρυχθεί ως υποχρεώσεις στη δήλωση του Λάκεν πριν από έξι χρόνια. Σύμφωνα με τους στόχους αυτούς, η Συνθήκη τακτοποιεί και απλουστεύει τόσο το θεσμικό πλαίσιο όσο και το νομικό σύστημα της Ένωσης. Εκδημοκρατίζει την Ευρωπαϊκή Ένωση, μεταξύ άλλων μέσω της ενίσχυσης του νομοθετικού ρόλου του Κοινοβουλίου μας. Φέρνει την Ένωση πιο κοντά στους πολίτες της, και ένας από τους τρόπους με τους οποίους το επιτυγχάνει είναι η πρωτοβουλία των πολιτών.
<P>
Το ερώτημα που τίθεται τώρα είναι αν θα αποκτήσει η Ένωση, χάρη στη Συνθήκη, μεγαλύτερη σημασία στον κόσμο και αν θα ενεργεί αποτελεσματικότερα; Αυτό, όμως, δεν εξαρτάται μόνο από τα όργανα που θεσπίζει ή τροποποιεί η Συνθήκη· εξαρτάται πρωτίστως από την πολιτική βούληση των ηγετών των κρατών μελών. Χωρίς αυτή την πολιτική βούληση, η όλη θεσμική μεταρρύθμιση δεν θα έχει καμία αξία. Προκειμένου να μην παραμείνει η Συνθήκη νεκρό γράμμα, ένα θνησιγενές έγγραφο, απευθύνω έκκληση να επιδειχθεί από κοινού πολιτική βούληση κατά την υπογραφή και μετά την επικύρωσή της.
<SPEAKER ID="090" NAME="Adrian Severin" AFFILIATION="PSE">
(EN) Κύριε Πρόεδρε, το κείμενο της Μεταρρυθμιστικής Συνθήκης που συμφωνήθηκε στη σύνοδο κορυφής της Λισαβόνας συνιστά σαφή πρόοδο, ένα βήμα προς τα εμπρός στην ιστορία της ευρωπαϊκής ολοκλήρωσης - θα ήθελα να το αποκαλέσω ευρωπαϊκή επανένωση. Ως εκ τούτου, θα πρέπει να το χαιρετίσουμε με ικανοποίηση.
<P>
Ωστόσο, όσο σημαντικό και αν είναι το βήμα αυτό, δεν είναι το τελευταίο. Σε βραχυπρόθεσμο ορίζοντα καθοριστική σημασία έχει η επικύρωση της Συνθήκης και από τα 27 κράτη μέλη. Πρέπει τώρα να καταστεί σαφές σε όλους ότι δεν υπήρχε σχέδιο Β και δεν υπάρχει σχέδιο Γ. Μετά την επικύρωση, θα πρέπει να συνεχίσουμε, σε μεσομακροπρόθεσμο ορίζοντα, τις αναγκαίες μεταρρυθμίσεις και πολιτικές μέχρι να επιτευχθεί η απόλυτη συμφιλίωση μεταξύ ιστορίας και γεωγραφίας της Ευρώπης εντός του πλαισίου της ευρωπαϊκής διεθνικής δημοκρατίας.
<P>
Αυτή τη στιγμή της ανακούφισης, είναι επίσης καίριο να απαλλαγούμε από τη δημοκρατική υποκρισία και δημαγωγία και να παραδεχθούμε ότι, σε αυτόν τον περίπλοκο κόσμο, η πολιτική διαχείριση απαιτεί -περισσότερο από ποτέ- μια επαγγελματική ικανότητα η οποία δεν μπορεί να αποτελέσει αντικείμενο δημοψηφισμάτων. Πρέπει να ζητήσουμε από τους πολίτες να αποφασίσουν, με ένα "ναι" ή "όχι", σχετικά με αρχές και θεμελιώδη στοιχεία, όχι για εξεζητημένες τεχνικές λεπτομέρειες και περίπλοκους συμβιβασμούς. Για τα υπόλοιπα, πρέπει να τηρήσουμε την αρχή της μη επιτακτικής εντολής.
<P>
Από την άλλη πλευρά, πρέπει επίσης να παραδεχθούμε ότι η πρόοδος την οποία εορτάζουμε σήμερα επιτεύχθηκε εις βάρος της διαφάνειας και της ειλικρίνειας. Το χάσμα μεταξύ των πολιτών και ημών, των πολιτικών ηγετών, μετά τη Λισαβόνα παραμένει τουλάχιστον το ίδιο μεγάλο με πριν. Μέχρι να γεφυρώσουμε αυτό το χάσμα, πρέπει να κρατήσουμε τα μπουκάλια της σαμπάνιας κλειστά.
<SPEAKER ID="091" NAME="Jan Zahradil" AFFILIATION="PPE-DE">
(CS) Κύριε Πρόεδρε, ως πρώην μέλος της Συνέλευσης για το μέλλον της Ευρώπης, ως ο μόνος εκπρόσωπος του κοινοβουλίου της χώρας μου που μετείχε στις διαπραγματεύσεις και ως πεπεισμένος πολέμιος του Συντάγματος εξαρχής, παρατηρώ με μεγάλη ικανοποίηση ότι στη Λισαβόνα επικράτησε η κοινή λογική, έως ένα βαθμό τουλάχιστον.
<P>
" ίδια η έννοια ενός ευρωπαϊκού Συντάγματος ήταν εξαρχής λανθασμένη. Είμαι ευτυχής που έχει πλέον εγκαταλειφθεί καθώς και για το γεγονός ότι η χώρα μου ήταν μεταξύ εκείνων που συνέβαλαν σε αυτό. " ΕΕ δεν είναι κράτος, δεν θα γίνει ποτέ κράτος και επομένως δεν μπορεί να έχει Σύνταγμα. Πρέπει να στηριχτεί σε μια διακυβερνητική συνθήκη, βάσει της οποίας τα κράτη μέλη, τα εθνικά κράτη, θα παραμείνουν οι ακρογωνιαίοι λίθοι της διαδικασίας ευρωπαϊκής ολοκλήρωσης.
<P>
Ως προς το περιεχόμενο, όλοι μας συμπαθούμε και αντιπαθούμε ορισμένες πτυχές του. Καταρχάς, αισθάνομαι προσωπικά ικανοποίηση για την ενίσχυση του ρόλου των εθνικών κοινοβουλίων και των εθνικών αξιωματούχων βάσει της λεγόμενης ρήτρας ευελιξίας. Απεναντίας, το στοιχείο που με βρίσκει αντίθετο είναι η μείωση του εθνικού δικαιώματος αρνησικυρίας. Όντως όμως πραγματιστής, γνωρίζω ότι φτάσαμε στα όρια των δυνατοτήτων μας.
<P>
Εκείνο, ωστόσο, που θεωρώ ότι είναι σημαντικό είναι το γεγονός ότι για πρώτη φορά στην ιστορία της ΕΕ μια τεχνητή έννοια που σχεδιάστηκε σε κορυφαίο επίπεδο χρειάστηκε μέχρις ενός βαθμού να επανεξεταστεί αφού πρώτα δοκιμάστηκε στην πράξη. Αυτό μου επιτρέπει να ελπίζω ότι η ΕΕ θα συνεχίσει στο μέλλον να δείχνει ότι μπορεί να απομακρυνθεί από έννοιες οι οποίες αποδεικνύονται ακατάλληλες, όπως, κατά τη γνώμη μου, το ηλικίας 50 ετών παρωχημένο ομοσπονδιακό πρότυπο. Μου επιτρέπει επίσης να ελπίζω ότι η ΕΕ θα μπορέσει να κινηθεί προς μια γνήσια, ευέλικτη, αποκεντρωμένη διακυβερνητική οργάνωση που θα είναι ικανή να ανταποκριθεί στις προκλήσεις του 21ου αιώνα.
<P>
Κύριε Πρόεδρε, ευελπιστώ ωστόσο ότι το Κοινοβούλιο δεν θα ενδώσει στον πειρασμό να αναβιώσει την ήδη νεκρή συνταγματική ιδέα, διότι το μόνο που θα κατάφερνε με αυτόν τον τρόπο θα ήταν να αποδείξει ότι αποτελεί ελεφάντινο πύργο.
<SPEAKER ID="092" NAME="Andrzej Jan Szejna" AFFILIATION="PSE">
(PL) Κύριε Πρόεδρε, δεν πίστευα ότι η περασμένη εβδομάδα θα τελείωνε με μια τέτοια επιτυχία.
<P>
Καταρχάς, στη σύνοδο κορυφής της Λισαβόνας υιοθετήσαμε μια νέα μεταρρυθμιστική Συνθήκη, γεγονός που αποτελεί τεράστια επιτυχία, και γι' αυτό συγχαίρω θερμά τον πρωθυπουργό José Sócrates, τον Πρόεδρο Barroso καθώς και όλες και όλους εμάς. Το κείμενο υιοθετήθηκε χωρίς καμία προσπάθεια άσκησης αρνησικυρίας ή πρόσθετες διενέξεις σχετικά με την τελική του μορφή. Κατά τη γνώμη μου, αυτό σημαίνει ότι η Ευρωπαϊκή Ένωση έχει εξέλθει από τη θεσμική της κρίση.
<P>
Δεύτερον, υπάρχει μια ευχάριστη είδηση από τη χώρα μου, όπου η αποχώρηση από την εξουσία, τις τελευταίες ημέρες, μιας αντιευρωπαϊκής και ακροδεξιάς κυβέρνησης συνιστά αδιαμφισβήτητη επιτυχία. " θέση του πολωνικού λαού επιβεβαιώνει κάτι που έχω επισημάνει επανειλημμένως: οι περισσότεροι Πολωνοί υποστηρίζουν την ευρωπαϊκή ολοκλήρωση· οι Πολωνοί θέλουν η Πολωνία να είναι εταίρος, όχι αντίπαλος της Ευρωπαϊκής Ένωσης.
<P>
Γεγονότα όπως αυτό αναμφίλεκτα μας εμπνέουν αισιοδοξία για το μέλλον του κοινού ευρωπαϊκού μας εγχειρήματος. Φρονώ ότι η Ευρωπαϊκή Ένωση είναι έτοιμη να αντιμετωπίσει τις προκλήσεις του μέλλοντος και, όπως σωστά παρατήρησε ο κ. Sócrates, η Ευρωπαϊκή Ένωση είναι τώρα ένας πιο ισχυρός και πιο συνεκτικός εσωτερικά οργανισμός, ενώ συγχρόνως αποτελεί αποφασιστικά ισχυρότερο παγκόσμιο εταίρο στις διαπραγματεύσεις στο πλαίσιο των διεθνών σχέσεων. Τα αξιώματα του Προεδρεύοντος του Συμβουλίου και του Υπάτου Εκπροσώπου για την κοινή εξωτερική πολιτική και πολιτική ασφάλειας είναι ένα ισχυρό όπλο που, εάν χρησιμοποιηθεί με επιδεξιότητα, μπορεί να ενισχύσει θετικά την εικόνα της Ευρωπαϊκής Ένωσης.
<P>
Ένα από τα σημαντικότερα επιτεύγματα αυτής της συμφωνίας είναι, επιπλέον, το γεγονός ότι ο Χάρτης των Θεμελιωδών Δικαιωμάτων απέκτησε νομικά δεσμευτικό χαρακτήρα. Ελπίζω ότι η νέα πολωνική κυβέρνηση θα αποσύρει την απόφαση να εξαιρέσει τους πολωνούς πολίτες από τις διατάξεις του Τίτλου IV του Χάρτη, με θέμα την Αλληλεγγύη. Ο εν λόγω Τίτλος περιλαμβάνει διατάξεις σχετικά με τα δικαιώματα των εργαζομένων και των συνδικάτων τα οποία είναι ιδιαίτερα προσφιλή στην πολωνική και ευρωπαϊκή Αριστερά.
<SPEAKER ID="093" NAME="Tunne Kelam" AFFILIATION="PPE-DE">
(EN) Κύριε Πρόεδρε, θέλω να συγχαρώ την πορτογαλική Προεδρία για το εξαίρετο αποτέλεσμα στις δεδομένες συνθήκες. Υπάρχει όμως ένα πράγμα που πρέπει να έχουμε κατά νου: ο θεμελιώδης στόχος της Συνέλευσης για το μέλλον της Ευρώπης δεν έχει επιτευχθεί ακόμη, δηλαδή ο περιορισμός του χάσματος μεταξύ θεσμικών οργάνων και ευρωπαίων πολιτών. Τώρα έχουμε τα μέσα να εφαρμόσουμε τις κοινές ευρωπαϊκές πολιτικές μας. Αυτό που χρειαζόμαστε είναι πολιτική βούληση και αποφασιστικότητα. Τα πάντα τώρα εστιάζονται στην εφαρμογή, και υπάρχουν δύο αρχές στις οποίες θα πρέπει να βασίζεται η εφαρμογή αυτής της Συνθήκης της Λισαβόνας: καταρχάς, η επικουρικότητα.
<P>
Ο προσδιορισμός των αρμοδιοτήτων της ΕΕ είναι σαφώς ένα πολύ ενθαρρυντικό επίτευγμα, συνδεδεμένο με τον αυξημένο ρόλο και την ευθύνη των εθνικών κοινοβουλίων, διότι οι πολίτες μας θα πρέπει να αντιλαμβάνονται ότι η Ευρωπαϊκή Κοινότητα θα αντιμετωπίσει τα προβλήματα της Κοινότητας αποτελεσματικά και, ταυτόχρονα, θα αποφεύγει να παρεμβαίνει στις ζωές τους όταν αυτό δεν είναι αναγκαίο.
<P>
" δεύτερη αρχή αφορά την αλληλεγγύη, που αποτελεί θεμελιώδη αξία της Ευρωπαϊκής Κοινότητας. " συμφωνία επί της φθίνουσας αναλογικότητας για τη συγκρότηση του μελλοντικού Ευρωπαϊκού Κοινοβουλίου αποτελεί σαφή έκφραση αυτής της αλληλεγγύης, και είμαι ευγνώμων γι' αυτό. Μια άλλη πολύ σημαντική δοκιμασία αυτής της αλληλεγγύης θα είναι η δημιουργία της κοινής εξωτερικής πολιτικής για την ενεργειακή ασφάλεια, όπως προτάθηκε τον περασμένο μήνα από το Ευρωπαϊκό Κοινοβούλιο, περιλαμβανομένου ενός Ύπατου Εκπροσώπου για την ενέργεια, ο οποίος θα υπάγεται στον νέο Ύπατο Εκπρόσωπο για θέματα Εξωτερικής Πολιτικής.
<P>
Τέλος, θα παραθέσω μία ωραία έκφραση αλληλεγγύης που είπε ο Πρόεδρος Barroso στον ρώσο ομόλογό του τον περασμένο Μάιο στη Σαμάρα, δηλαδή ότι στην αντίληψη της ΕΕ για την αλληλεγγύη, η Πολωνία και η Εσθονία είναι εξίσου σημαντικές με τη Γερμανία και την Πορτογαλία.
<SPEAKER ID="094" NAME="Jerzy Buzek" AFFILIATION="PPE-DE">
(PL) Κύριε Πρόεδρε, μετά τη σύνοδο κορυφής της Λισαβόνας, η συζήτηση της ευρωπαϊκής Συνθήκης μπορεί να θεωρηθεί λήξασα, καθόσον καλούμαστε τώρα να ανταποκριθούμε σε έναν υψίστης σημασίας στόχο: την επικύρωση της Συνθήκης όσο το δυνατόν ταχύτερα και αποτελεσματικότερα.
<P>
Το Κοινοβούλιο οφείλει να διαδραματίσει σημαντικό ρόλο προς αυτή την κατεύθυνση: παρακαλώ να ληφθεί υπόψη το γεγονός ότι, βάσει της Συνθήκης, η σημασία του Κοινοβουλίου μας είναι μεγαλύτερη από ό,τι στο παρελθόν. Πρέπει να εξετάσουμε τρεις πτυχές: την περιγραφή του ρόλου και των καθηκόντων του Υπάτου Εκπροσώπου για την κοινή εξωτερική πολιτική και πολιτική ασφάλειας και το θέμα της εκλογής του, καθώς, από 1ης Ιανουαρίου 2009, πρόκειται για απόφαση που λαμβάνεται από κοινού με το Ευρωπαϊκό Συμβούλιο. Πρέπει να προετοιμαστούμε γι' αυτή την κοινή απόφαση σε αρκετούς τομείς, πρωτίστως δε της ασφάλειας και της απονομής της δικαιοσύνης. Τρίτον, πρέπει να διεξαγάγουμε πολιτικό διάλογο με σκοπό την οριστικοποίηση των αρχών βάσει των οποίων θα ενεργεί ο Πρόεδρος του Ευρωπαϊκού Συμβουλίου, ειδικότερα ως προς τις σχέσεις του με το Ευρωπαϊκό Κοινοβούλιο.
<P>
Το σημαντικότερο, όμως, είναι η επικύρωση, η οποία εξαρτάται σε μεγάλο βαθμό από εμάς, τους βουλευτές του Ευρωπαϊκού Κοινοβουλίου. Θα πραγματοποιηθεί με διαφορετικούς τρόπους σε κάθε χώρα. Πρέπει να βρούμε τρόπους να πείσουμε τους πολίτες ότι πρόκειται για μια επιτυχία όχι μόνο της Ένωσης, όχι μόνο των πολιτικών, αλλά προπάντων των ιδίων των πολιτών. Αυτό είναι το κύριο καθήκον μας - η επικύρωση. Ευχαριστώ και συγχαρητήρια.
<SPEAKER ID="095" NAME="José Sócrates">
Προεδρεύων του Συμβουλίου. - (PT) Κύριε Πρόεδρε, κυρίες και κύριοι, σας ευχαριστώ για την άριστη συζήτηση που πραγματοποιήσαμε σχετικά με τη σύνοδο κορυφής και τη Συνθήκη της Λισαβόνας.
<P>
Καταρχάς, καθένας μπορεί να υποστηρίξει ό,τι επιθυμεί γι' αυτή τη νέα Συνθήκη, ένα πράγμα όμως δεν μπορεί κανείς να αρνηθεί, και αυτό είναι ότι η Ευρώπη είναι ισχυρότερη χάρη σε αυτή τη Συνθήκη. " Συνθήκη αυτή επιβεβαιώνει τις ευρωπαϊκές αξίες, τις καλές αξίες που αποτελούσαν πάντα τη βάση του εγχειρήματος της ευρωπαϊκής ολοκλήρωσης. " Συνθήκη αυτή δίνει ώθηση στην ευρωπαϊκή οικονομία και δημιουργεί τις προϋποθέσεις ώστε να ανταποκριθεί καλύτερα η Ευρώπη στον παγκόσμιο ρόλο της.
<P>
Όπως επεσήμαναν πολλοί ομιλητές, πρόκειται για μια Συνθήκη η οποία καθιστά δημοκρατικότερα τα ευρωπαϊκά θεσμικά όργανα και την πολιτική λειτουργία της Ευρώπης. " εν λόγω Συνθήκη προσφέρει στην Ευρωπαϊκή Ένωση των 27 την ικανότητα να λαμβάνει αποφάσεις αποτελεσματικότερα. Όσοι αγαπούν τη δημοκρατία θέλουν επίσης η δημοκρατία να εκτιμάται ως μέθοδος που επιτρέπει την αποτελεσματική λήψη αποφάσεων, και όλοι όσοι παρακολουθούν την πολιτική ζωή της Ευρώπης κατανοούν ότι χρειάζεται να λαμβάνει αποτελεσματικότερα αποφάσεις.
<P>
Τέλος, θέλω να πω σε οποιονδήποτε και οποιαδήποτε έχει αμφιβολίες για τη Συνθήκη και τις ικανότητες της Ευρώπης: ξυπνήστε, σας παρακαλώ και δείτε την πραγματικότητα· ο κόσμος έχει ήδη συναγάγει τα συμπεράσματά του σχετικά με τη Συνθήκη. " Ευρώπη έχει καταστεί ισχυρότερη, είναι περισσότερο ικανή να ανταποκρίνεται σε παγκόσμιες προκλήσεις, καθώς και σε μείζονες στρατηγικές προκλήσεις, ενώ μετά τη Λισαβόνα ο κόσμος προσβλέπει στην Ευρώπη με την ελπίδα ότι θα αναλάβει και πάλι τον ρόλο που της αναλογεί στον κόσμο.
<P>
Όχι, η Συνθήκη αυτή συνιστά πρόοδο για όλους μας. Αυτό το έχουν ήδη πει άλλοι για την Ευρώπη: όχι, μην αμφιβάλλετε· ξυπνήστε, είμαστε ισχυρότεροι. " Ευρώπη έχει μεγαλύτερη αυτοπεποίθηση μετά τη συμφωνία της Λισαβόνας και είναι τώρα σε θέση να αντιμετωπίσει το μέλλον με αισιοδοξία· μπορεί να περάσει από θέση άμυνας στην επίθεση.
<P>
Ο Graham Watson είχε την καλοσύνη να αναφέρει τον Pessoa στην ομιλία του. Θέλω να τον ευχαριστήσω πάρα πολύ γι' αυτή την προσωπική ευγένεια, δεδομένου ότι ο Pessoa είναι ένας από τους σπουδαίους ποιητές μας· ας μου επιτραπεί λοιπόν να τον επικαλεστώ και εγώ: είχε μιλήσει κάποτε για τη "νοσταλγία για το μέλλον". Και εγώ, ως Ευρωπαίος, νοσταλγώ το μέλλον και την περίοδο κατά την οποία η Ευρώπη συζητούσε για το μέλλον, επεδείκνυε ηγετικό πνεύμα· νοσταλγώ επίσης αυτή την περίοδο και πιστεύω ότι η παρούσα Συνθήκη δημιουργεί τις προϋποθέσεις που θα επιτρέψουν στην Ευρώπη να ανακτήσει αυτό το πνεύμα.
<P>
Αν μου επιτρέπετε, κύριε Πρόεδρε, θέλω να διευκρινίσω δύο πράγματα: το πρώτο αφορά τον Πρόεδρο του Κοινοβουλίου, και θέλω να πω στους αξιότιμους βουλευτές ότι ποτέ δεν πέρασε από τη σκέψη κανενός στο Συμβούλιο να προτείνει την αφαίρεση του δικαιώματος ψήφου του Προέδρου του Κοινοβουλίου. Ο Πρόεδρος φυσικά και θα διατηρήσει αυτό το δικαίωμα. Δεν ξέρω πώς προέκυψε αυτή η παρανόηση, εκείνο όμως που αποφάσισε το Συμβούλιο ήταν να διαθέτει το Κοινοβούλιο 751 μέλη (750 συν τον Πρόεδρο). Θέλω επιπλέον να διευκρινίσω ότι το θέμα της ρήτρας των Ιωαννίνων έχει επιλυθεί, όπως είχα εξαρχής διαβεβαιώσει. Τα Ιωάννινα πρέπει να είναι νομικώς δεσμευτικά, αλλά δεν πρέπει να περιλαμβάνονται στη Συνθήκη, και η λύση στην οποία καταλήξαμε, ήτοι μια δήλωση συν ένα πρωτόκολλο, συνάδει πλήρως με την εντολή που μας δόθηκε.
<P>
Θέλω και εγώ να συγχαρώ την προηγούμενη Προεδρία, όπως έκανα και κάνω πάντα. Δύο ήταν τα αποφασιστικά σημεία ολόκληρης της διαδικασίας κατάρτισης αυτής της Συνθήκης. Το πρώτο ήταν τον περασμένο Οκτώβριο, όταν η Angela Merkel αποφάσισε να κάνει τη Συνθήκη κύριο θέμα της Προεδρίας της και των μελλοντικών Προεδριών. Αυτή η κίνηση απαιτούσε πολιτικό θάρρος και συνεπαγόταν πολιτικό ρίσκο. Τότε κανείς δεν θεωρούσε ότι κάτι τέτοιο θα είχε σοβαρές πιθανότητες επιτυχίας. Θεωρώ ότι επρόκειτο για αποφασιστικό σημείο καμπής διότι η Ευρώπη έπρεπε να επιστρέψει στην ουσία της πολιτικής και συγχρόνως να επιδείξει και πάλι τόλμη αναλαμβάνοντας πολιτικά ρίσκα. Το δεύτερο αποφασιστικό σημείο καμπής, όπως προανέφερα, ήταν όταν αποφασίσαμε, με την ευκαιρία του τελευταίου Συμβουλίου, να επιτύχουμε συμφωνία τον Οκτώβριο αντί να την αναβάλουμε για τον Δεκέμβριο.
<P>
Τέλος, κύριε Πρόεδρε, θέλω να κλείσω αυτή μου την παρέμβαση επισημαίνοντας ότι αναμφίβολα υπάρχουν πολλοί άνθρωποι, και μάλιστα στην Ευρώπη, οι οποίοι δεν πίστεψαν ποτέ στην Ευρώπη, και οι άνθρωποι αυτοί είναι αναμενόμενο να δυσαρεστούνται από αυτή τη Συνθήκη κατά τον ίδιο τρόπο που θα δυσαρεστούνταν και από οποιαδήποτε άλλη Συνθήκη. Ωστόσο, υπάρχουν ίσως ορισμένοι που θα ήθελαν μια διαφορετική Συνθήκη και με αυτούς αξίζει να συζητήσουμε, και να τους πούμε ότι σε αυτό το σημείο οι δύο εναλλακτικές ήταν ή να υιοθετήσουμε αυτή τη Συνθήκη ή να παραμείνουμε σε κατάσταση θεσμικής κρίσης.
<P>
Νομίζω ότι όλοι όσοι αντιλαμβάνονται ότι ένας πολιτικός οφείλει να ασχολείται με την πραγματικότητα παρά με τη φαντασία θα υποστηρίξουν την απόφαση που ελήφθη στη Λισαβόνα. Όσον αφορά την επικύρωση, θέλω να είμαι σαφής ότι είναι υπόθεση καθεμιάς χώρας ξεχωριστά. Ωστόσο, εκείνο που δεν μπορώ να δεχτώ ως δημοκράτης είναι τα επιχειρήματα όσων τάσσονται υπέρ των εθνικών δημοψηφισμάτων προσπαθώντας έτσι να υπονομεύσουν την αντιπροσωπευτική δημοκρατία, αμφισβητώντας τη νομιμότητα της κοινοβουλευτικής επικύρωσης.
<P>
(Χειροκροτήματα)
<P>
Είμαι δημοκράτης και η Ευρώπη είναι δημοκρατική· ως δημοκράτες, λοιπόν, αναγνωρίζουμε την ελευθερία κάθε χώρας να αποφασίσει η ίδια ποια είναι η καλύτερη μέθοδος επικύρωσης.
<P>
Τέλος, κύριε Πρόεδρε, κυρίες και κύριοι, ναι, είμαι πολύ υπερήφανος, ναι, είμαι πολύ ικανοποιημένος, ναι, αισθάνομαι μεγάλη τιμή που μετείχα, μαζί με πολλούς άλλους, σε ένα ιστορικό και αποφασιστικό γεγονός, το γεγονός της γέννησης της Συνθήκης της Λισαβόνας, διότι αυτό συνεπάγεται ότι η Ευρώπη μπορεί πλέον να προχωρήσει προς τα εμπρός.
<P>
(Ζωηρά χειροκροτήματα)
<SPEAKER ID="096" NAME="Πρόεδρος">
Κύριε Πρόεδρε του Συμβουλίου, θέλω και εγώ να απευθύνω θερμές ευχαριστίες ειδικότερα στον υπουργό Εξωτερικών, Luís Amado, στον Manuel Lobo Antunes, καθώς και στον πρέσβη Mendonça e Moura και στη νομική υπηρεσία, συντονιστής της οποίας είναι ο Jean-Claude Pires.
<SPEAKER ID="097" NAME="José Manuel Barroso">
Πρόεδρος της Επιτροπής. - (EN) Κύριε Πρόεδρε, η κ. Thyssen έθεσε ένα συγκεκριμένο ερώτημα: μπορούμε να σημειώσουμε πρόοδο στο διάστημα που μεσολαβεί έως την οριστική επικύρωση; Όπως έχω επισημάνει, μέσω της επίτευξης αποτελεσμάτων θα μπορέσουμε να συμβάλουμε στη δημιουργία του κατάλληλου πολιτικού περιβάλλοντος για τη διευκόλυνση της επικύρωσης.
<P>
Θα ήταν λάθος να επιβραδύνουμε την απόδοσή μας, και θα αντέβαινε στη διττή στρατηγική, που είναι καίριας σημασίας για την Επιτροπή και δηλώνει ότι πρέπει ταυτόχρονα να επιλύσουμε τα πολιτικά θεσμικά ζητήματα και να παράγουμε συγκεκριμένα αποτελέσματα για τους πολίτες μας. Αντιθέτως, αυτή η Επιτροπή, και είμαι σίγουρος ότι και αυτό το Κοινοβούλιο, πρέπει να δραστηριοποιηθούν -και όλοι μαζί μπορούμε να γίνουμε ακόμη πιο ενεργοί- για την προαγωγή της ατζέντας των ευρωπαίων πολιτών.
<P>
Το δεύτερο ζήτημα αφορούσε την επικοινωνία και τη δημοκρατία. " επικοινωνία σχετικά με μια συνθήκη και η εξήγησή της στους πολίτες μας είναι κατά κύριο λόγο ευθύνη των εθνικών αρχών. Ωστόσο, είναι επίσης καθήκον των ευρωπαϊκών θεσμικών οργάνων. Συμφωνώ με αυτό που είπε ο κ. Queiró σχετικά με τη σημασία του ρόλου του Ευρωπαϊκού Κοινοβουλίου σε αυτό το θέμα. Εμείς, στην Επιτροπή, είμαστε έτοιμοι να αναλάβουμε τις ευθύνες μας σε στενή συνεργασία με τα κράτη μέλη και με το Ευρωπαϊκό Κοινοβούλιο.
<P>
Συμφωνώ με τις παρατηρήσεις του κ. Kelam και του κ. Nassauer σχετικά με την επικουρικότητα. Είναι πολύ σημαντικό να υπογραμμίσουμε την προστιθέμενη αξία αυτής της Συνθήκης, από την άποψη της δημοκρατίας. Καθιστά την Ευρώπη πιο δημοκρατική και πιο υπεύθυνη και δίνει μεγαλύτερη έμφαση στην επικουρικότητα. " επικουρικότητα είναι ένας τρόπος για να ενισχυθεί η Ευρώπη και τα ευρωπαϊκά θεσμικά της όργανα, όχι για να αποδυναμωθούν αυτά τα θεσμικά όργανα, διότι εργαζόμενα εγγύτερα στους πολίτες αποκτούν περισσότερη νομιμότητα και μπορούν να λαμβάνουν καλύτερες αποφάσεις.
<P>
Πιστεύω επίσης ότι είναι σωστό στην επικοινωνία μας, όπως υπογράμμισε ο κ. Corbett, να εξηγήσουμε τη νέα δημοκρατική διάσταση. Εμείς, στην Ευρωπαϊκή Ένωση, είμαστε υπερήφανοι που έχουμε αυτού του είδους το δημοκρατικό σύστημα. Υπάρχουν πάντα περιθώρια βελτίωσης, αλλά δεν υπάρχει άλλο μέρος στον κόσμο στο οποίο να υπάρχει τόση δημοκρατική συμμετοχή σε διεθνικό επίπεδο όση στην Ευρωπαϊκή Ένωση.
<P>
Θα πρέπει επίσης, όσον αφορά την επικοινωνία, να καταστήσουμε σαφή την ενισχυμένη ικανότητά μας να ενεργούμε για λογαριασμό των πολιτών σε τομείς που σχετίζονται με τις ανησυχίες τους, όπως η προστασία του κλίματος, η ενέργεια και η μετανάστευση. Αυτά είναι συγκεκριμένα θέματα που απασχολούν τους πολίτες μας και εξετάζουμε τρόπους για την αντιμετώπισή τους. Από την άποψη της επικοινωνίας, θα πρέπει επίσης να υπογραμμίσουμε την ενισχυμένη ικανότητα να ενεργούμε στη διεθνή σκηνή.
<P>
Τέλος, θέλω να υπογραμμίσω ένα σημείο το οποίο διευκρίνισε ο κ. Poignant και τον ευχαριστώ που τόνισε τη σπουδαιότητα του Jean Monnet. Είναι αλήθεια ότι δεν πρόκειται για μια τέλεια συνθήκη, αλλά μερικές φορές οι άνθρωποι λένε ότι εγκαταλείπουμε τις αξίες και τη δέσμευση των ιδρυτών της Ευρωπαϊκής Ένωσης. Αυτό δεν αληθεύει. Κάνουμε αυτό που είπαν ο Jean Monnet και πολλοί άλλοι, δηλαδή οικοδομούμε pas à pas -βήμα προς βήμα- αυτό το κοινό σχέδιο, και πρέπει να το κάνουμε αναγνωρίζοντας τώρα ότι οφείλουμε να αφοσιωθούμε στους πολίτες μας, και ότι πρέπει να διεκπεραιώσουμε συγκεκριμένα καθήκοντα και να επιτύχουμε συγκεκριμένα αποτελέσματα.
<P>
" Σύνοδος Κορυφής της Λισαβόνας, η οποία επικεντρώθηκε στη Συνθήκη και τα θεσμικά όργανα και τη δεύτερη ημέρα έδειξε τον δρόμο προς την παγκοσμιοποίηση, και τον τρόπο με τον οποίο μπορούμε μαζί να ενισχύουμε την ικανότητά μας να ενεργούμε έτσι ώστε να ανταποκριθούμε στην πρόκληση της παγκοσμιοποίησης, έχει πραγματικά καθορίσει την ατζέντα για το μέλλον της Ευρώπης. Συνεπώς, ήταν μια μεγάλη επιτυχία, και η πορτογαλική Προεδρία, τα κράτη μέλη, το Ευρωπαϊκό Κοινοβούλιο και η Επιτροπή θα πρέπει πραγματικά να εορτάσουν αυτό το γεγονός και να κοιτάξουν προς το μέλλον με ανανεωμένη εμπιστοσύνη.
<P>
(Χειροκροτήματα)
<SPEAKER ID="098" NAME="Πρόεδρος">
Σας ευχαριστούμε θερμά, κύριε Πρόεδρε της Επιτροπής. Αυτή η συζήτηση απέδειξε ότι μπορούμε να έχουμε εμπιστοσύνη στο μέλλον της ηπείρου μας, της Ευρώπης. Θα εργαστούμε λοιπόν με ακόμη μεγαλύτερη αφοσίωση για την ευόδωση αυτής της πορείας. Ευχαριστούμε πολύ.
<P>
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="099" NAME="Jean-Pierre Audy  " AFFILIATION="PPE-DE">
γραπτώς. - (FR) Οι πρώτες λέξεις μου θα είναι να συγχαρώ τους ηγέτες των κρατών μελών για την ιστορική συμφωνία που συνήψαν στη Λισαβόνα, με την οποία λήγει μια πολυετής περίοδος αβεβαιότητας. Χαιρετίζω τις ακούραστες προσπάθειες, την τόλμη, τη φρόνηση και τον πραγματισμό του γάλλου Προέδρου Nicolas Sarkozy, καθώς και την εξαίρετη γερμανική Προεδρία της Angela Merkel το πρώτο εξάμηνο του 2007, οπότε μπήκε σε τροχιά υλοποίησης η ημερήσια διάταξη της θεσμικής μεταρρύθμισης. Θέλω να συμπεριλάβω σε αυτά τα συγχαρητήρια την αναγνώριση του άριστου και ανεκτίμητης αξίας έργου που επιτέλεσε ο Πρόεδρος Valéry Giscard d'Estaing. Αυτή η συμφωνία περιλαμβάνει τα σημαντικότερα στοιχεία προόδου του αρχικού κειμένου: μια σταθερή Προεδρία της Ευρωπαϊκής Ένωσης, ένα πρόσωπο υπεύθυνο για την ευρωπαϊκή διπλωματία, καθώς και ένα νέο σύστημα ψηφοφορίας με τη διεύρυνση της λήψης αποφάσεων με ειδική πλειοψηφία, και την ενίσχυση παράλληλα των αρμοδιοτήτων του Ευρωπαϊκού Κοινοβουλίου. Λυπάμαι που εγκαταλείφθηκαν τα σύμβολα της Ευρωπαϊκής Ένωσης (η σημαία, ο ύμνος και το έμβλημα). Σε αυτή τη Συνθήκη λαμβάνονται επίσης υπόψη τα μηνύματα που έστειλαν οι γάλλοι και ολλανδοί πολίτες που απέρριψαν την προηγούμενη Συνθήκη, δεδομένου ότι δεν διατηρεί τον χαρακτήρα Συντάγματος, όπως το αρχικό κείμενο, και δεν παγιώνει στις Συνθήκες της Ευρωπαϊκής Ένωσης ένα σύνολο ευρωπαϊκών δημόσιων πολιτικών οι οποίες υπάγονται, αντ' αυτού, στην τρέχουσα λειτουργία της ευρωπαϊκής δημοκρατίας.
<SPEAKER ID="100" NAME="Alexandra Dobolyi  " AFFILIATION="PSE">
γραπτώς. - (HU) Θεωρώ ότι αποτελεί σημαντικό βήμα προόδου το γεγονός ότι οι πολιτικοί που ήταν παρόντες στη Λισαβόνα, έχοντας συνείδηση των ευθυνών τους και παραμερίζοντας τις ιστορικές τους δυσαρέσκειες, κατέληξαν σε συμφωνία για μια Συνθήκη η εκπόνηση της οποίας διήρκεσε έξι βασανιστικά έτη, και η οποία θα καθορίσει το μελλοντικό πρόσωπο της Ευρώπης και θα καθιερώσει ένα πλαίσιο που θα της επιτρέψει να λειτουργεί αποτελεσματικά.
<P>
Είναι σημαντικό η διαδικασία επικύρωσης αυτού του κειμένου, το οποίο πρέπει να υπογραφεί στις 13 Δεκεμβρίου του τρέχοντος έτους, να υιοθετηθεί επίσης χωρίς εμπόδια στα κράτη μέλη. Έχει ζωτική σημασία να συνεχίσει το Ευρωπαϊκό Κοινοβούλιο να εκδηλώνει δημοσίως τη στήριξή του για τη μεταρρυθμιστική Συνθήκη, και επ' αυτού εφιστούμε επίσης την προσοχή των κρατών μελών στη σπουδαιότητα της διαδικασίας επικύρωσης.
<P>
" Ουγγαρία υποστήριζε πάντα με σταθερότητα τη συνταγματική διαδικασία και θεωρούσε ότι αργά ή γρήγορα τα κράτη μέλη θα οδηγούνταν σε ομοφωνία και θα επιτύγχαναν την προώθηση της διαδικασίας της ευρωπαϊκής ολοκλήρωσης.
<P>
Ως μέλος της Επιτροπής Εξωτερικών Υποθέσεων του Ευρωπαϊκού Κοινοβουλίου, φρονώ ότι είναι σημαντικό να υπογραμμιστεί ότι το έγγραφο που έχει εγκριθεί μπορεί να συμβάλει θετικά στην ενίσχυση της αποτελεσματικότητας της εξωτερικής πολιτικής της Ευρωπαϊκής Ένωσης, και μπορεί επίσης να ενισχύσει την αποτελεσματικότητά της στη διεθνή διπλωματική αρένα. Ωστόσο, τα πεδία στα οποία η μεταρρυθμιστική Συνθήκη έχει τη δυνατότητα να επιφέρει αλλαγές δεν είναι μόνο η εξωτερική πολιτική, αλλά και πολλοί άλλοι τομείς ζωτικής σημασίας για την αποδοτική λειτουργία της ΕΕ. Παραδείγματος χάριν, προσφέρει τη δυνατότητα στο νέο Ευρωπαϊκό Κοινοβούλιο και την Ευρωπαϊκή Επιτροπή που θα προκύψουν το 2009 να ξεκινήσουν τη λειτουργία τους σε πιο αποδοτική, διαφανή και δημοκρατική βάση.
<P>
Αυτή η κοινή επιτυχία απαιτούσε πρωτίστως την πολιτική βούληση να αναληφθεί κοινή δράση, γι' αυτό μπορούμε μεν να αισθανόμαστε ικανοποίηση για τη Συνθήκη, προκειμένου όμως να διασφαλιστεί η επιτυχία της διαδικασίας δεν πρέπει να σταματήσουμε εδώ· πρέπει να συνεχίσουμε τις προσπάθειες από κοινού και να εξασφαλίσουμε την αίσια ολοκλήρωση της διαδικασίας επικύρωσης.
<SPEAKER ID="101" NAME="Jules Maaten  " AFFILIATION="ALDE">
γραπτώς. - (NL) Προκειμένου να επιτευχθεί συμφωνία επί της μεταρρυθμιστικής Συνθήκης, δόθηκαν πάρα πολλά δώρα πίσω από κλειστές πόρτες στη Λισαβόνα: η Ιταλία λαμβάνει μια πρόσθετη έδρα στο Ευρωπαϊκό Κοινοβούλιο και η Βουλγαρία το κυριλλικό "evro", η Πολωνία μπορεί να συνεχίσει να εμποδίζει τη διαδικασία λήψης απόφασης για αρκετά ακόμη χρόνια, ενώ η Αυστρία μπορεί να αποκλείει τους γερμανούς σπουδαστές από τα πανεπιστήμιά της. Αυτό το επαίσχυντο παζάρι είναι μεσαιωνικό και έρχεται σε αντίθεση με τις προσπάθειές μας για μεγαλύτερη διαφάνεια στην Ένωση.
<P>
Παρ' όλα αυτά, μπορούμε να αισθανθούμε επιτέλους ικανοποίηση για το γεγονός ότι, μετά από πολυετείς συζητήσεις, καταλήξαμε σε μια οριστική συμφωνία, δεδομένου ότι η Συνθήκη αυτή συνιστά βελτίωση έναντι της τρέχουσας κατάστασης. Δεν είναι η κομψότερη των συμφωνιών, αλλά εξασφαλίζει περισσότερη δημοκρατία στην Ευρώπη. Προσφέρει στο Ευρωπαϊκό Κοινοβούλιο και στα εθνικά κοινοβούλια περισσότερη επιρροή, ενώ επιτρέπει στους ευρωπαίους πολίτες να ασκούν πιο άμεση επιρροή στην πολιτική. Ικανοποιεί την ανάγκη για κοινή πολιτική στους τομείς της ενέργειας και των εξωτερικών υποθέσεων. " αυστηρή εφαρμογή των κριτηρίων της Κοπεγχάγης αποτελεί αναγκαιότητα, ενώ, τέλος, εξασφαλίζεται η ενίσχυση της δημοκρατικής λογοδοσίας μέσω της θέσπισης της "πορτοκαλί κάρτας", που παρέχει στα εθνικά κοινοβούλια τη δυνατότητα να αμφισβητούν την ευρωπαϊκή νομοθεσία επικαλούμενα την επικουρικότητα.
<SPEAKER ID="102" NAME="Witold Tomczak  " AFFILIATION="IND/DEM">
γραπτώς. - (PL) " αλήθεια για τη μεταρρυθμιστική Συνθήκη είναι η ίδια με αυτή για το ευρωπαϊκό σύνταγμα. Οι πράξεις αυτές μετασχηματίζουν έναν διεθνή οργανισμό, ήτοι την Ευρωπαϊκή Κοινότητα, καθώς και την ένωση μεταξύ των μελών του, με άλλα λόγια την Ευρωπαϊκή Ένωση, σε ένα ηπειρωτικό υπερκράτος. Συνιστούν επίσης αναγνώριση αυτού του υπερκράτους (με την προσχώρηση στην Ευρωπαϊκή Σύμβαση Ανθρωπίνων Δικαιωμάτων του 1950, καθώς τα συμβαλλόμενα μέρη της μπορούν να είναι μόνον κράτη). Προσφέρουν μια νέα μέθοδο για τη θέσπιση ενιαίου ευρωπαϊκού δικαίου χωρίς τη συμμετοχή των κρατών μελών (μέσω της ερμηνείας του Χάρτη των Θεμελιωδών Δικαιωμάτων από το Δικαστήριο των Ευρωπαϊκών Κοινοτήτων). Θα μπορούσε κανείς να απαριθμεί επί μακρόν παραδείγματα αντίστοιχης σημασίας.
<P>
Ενόψει αυτής της κατάστασης, προσκρούουμε στο θέμα των εγγυήσεων για τα δικαιώματα των λαών της Ευρώπης εντός του νέου υπερκράτους, δεδομένου ότι μέχρι σήμερα τις εγγυήσεις αυτές τις προσέφεραν στους λαούς τους τα κράτη μέλη. Αυτό το πρόβλημα δεν έχει εξεταστεί καθόλου στη μεταρρυθμιστική Συνθήκη. Δεδομένου ότι τα δικαιώματα των λαών είναι αυτόχρημα και ανθρώπινα δικαιώματα, τα οποία εφαρμόζονται στο επίπεδο της κοινοτικής ζωής, εξαιτίας αυτής της απόπειρας να δημιουργηθεί ένα υπερκράτος βρισκόμαστε αντιμέτωποι με μια κρίση ανθρώπινων δικαιωμάτων στην Ευρώπη.
<P>
Πρέπει συνεπώς να απορρίψουμε τη μεταρρυθμιστική Συνθήκη και να στρωθούμε στη δουλειά για τη δημιουργία ενός θεμελιώδους συστήματος διασφάλισης των δικαιωμάτων των λαών υπό συνθήκες ευρωπαϊκής ολοκλήρωσης. Εάν δεν πράξουμε κάτι τέτοιο, η Ευρώπη θα βρεθεί αντιμέτωπη με την απειλή μιας νέας έκρηξης ολοκληρωτισμού.

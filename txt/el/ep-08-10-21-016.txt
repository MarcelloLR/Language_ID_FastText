<CHAPTER ID="016">
Μεταρρυθμιστικό πρόγραμμα των πολωνικών ναυπηγείων (συζήτηση)
<SPEAKER ID="437" NAME="Πρόεδρος">
Το επόμενο θέμα είναι η δήλωση της Επιτροπής για το μεταρρυθμιστικό πρόγραμμα των πολωνικών ναυπηγείων.
<SPEAKER ID="438" NAME="Marek Siwiec" AFFILIATION="PSE">
(PL) Κυρία Πρόεδρε, ότι στο θεωρείο κάθεται μια αποστολή Πολωνών συνδικαλιστών. Είναι εδώ για να ακούσουν τη συζήτηση μας. " αποστολή συμπεριλαμβάνει εκπροσώπους από τα ναυπηγεία του Γκντανσκ, της Γκντίνια και του Σετσέτσινσκι. Θα ήθελα να σας ζητήσω να καλωσορίσετε τους φίλους μας από την Πολωνία.
<SPEAKER ID="439" NAME="Πρόεδρος">
Σας ευχαριστούμε, κύριε Siwiec, καλώς ορίζουμε θερμά την αποστολή.
<SPEAKER ID="440" NAME="Neelie Kroes">
Μέλος της Επιτροπής. - Κυρία Πρόεδρε, η Επιτροπή γνωρίζει πολύ καλά την ιστορική σημασία των πολωνικών ναυπηγείων και για το λόγο αυτό εργαστήκαμε πολύ σκληρά για να βρούμε μια λύση που θα επιτρέψει την ανασυγκρότηση του τομέα αυτού με ένα τρόπο που θα δώσει ζωντάνια στις συγκεκριμένες περιοχές. Ωστόσο, βασιζόμαστε στη συνεργασία των πολωνικών αρχών για να βρούμε μια εφαρμόσιμη λύση. Για να γίνω σαφής, οι έρευνα για τις κρατικές ενισχύσεις στις περιπτώσεις αυτές εκκρεμεί εδώ και περίπου τέσσερα χρόνια.
<P>
" έρευνα αφορά μια σημαντική ενίσχυση από το κράτος στα ναυπηγεία του Γκντανσκ, της Γκντίνια και του Σετσέτσινσκι. Χωρίς καν να υπολογίζουμε τις κρατικές εγγυήσεις από το 2002 μέχρι σήμερα, το ναυπηγείο της Γκντίνια έλαβε από το πολωνικό κράτος - που σημαίνει από τους Πολωνούς φορολογούμενους - ενίσχυσει που αναλογεί σε περίπου 167 000 ευρώ ανά εργαζόμενο. Αυτό αντιστοιχεί σε περίπου 24 000 ευρώ ανά εργαζόμενο το χρόνο, πράγμα που σημαίνει ότι η επιχορήγηση σε κάθε εργαζόμενο του ναυπηγείου είναι τουλάχιστον διπλή από το μέσο ετήσιο εισόδημα των Πολωνών εργαζομένων.
<P>
Ακόμα κι αν δεν υπολογίσουμε τις κρατικές επιχορηγήσεις, η συνολική βοήθεια που χορηγήθηκε το 2002 στα ναυπηγεία της Γντίνια και του Σετσέτσινσκι ανέρχεται στα 700 εκατομμύρια ευρώ και στο 1 δισεκατομμύριο ευρώ αντίστοιχα.
<P>
Παρόλα αυτά τα χρήματα, το μέλλον των ναυπηγείων και των εργαζομένων τους παραμένει αβέβαιο. Αυτό, θα ήθελα να τονίσω, είναι που με φοβίζει. Πιστεύω ότι το μέλλον των εργαζομένων πρέπει να ληφθεί υπόψη. Απέφυγαν την οδυνηρή, αλλά απαραίτητη ανασυγκρότηση που, για παράδειγμα, έγινε στα γερμανικά και τα ισπανικά ναυπηγεία και για την οποία ετοιμάζεται η Μάλτα αυτή τη στιγμή.
<P>
Τα τελευταία τέσσερα χρόνια η Επιτροπή κρατούσε ανοιχτή την πόρτα της σε όλες τις πολωνικές κυβερνήσεις. Συνάντησα αρκετούς υπουργούς και πρωθυπουργούς των πολωνικών κυβερνήσεων. Προσπαθήσαμε ξανά και ξανά να επιτύχουμε μια συμφωνία και, δυστυχώς - και το λέω με λύπη - οι πολωνικές αρχές δεν χρησιμοποιήσαν αυτές τις ευκαιρίες.
<P>
Φέτος τον Ιούλιο, η Επιτροπή κατέληξε στο συμπέρασμα ότι τα τελευταία σχέδια ανασυγκρότησης δεν εξασφάλιζαν τη βιωσιμότητα των ναυπηγείων, κι όμως ξανά, γνωρίζοντας τη σημασία του θέματος αυτού για την πολωνική οικονομία και την πολωνική κοινωνία, εμείς, η Επιτροπή, δείξαμε διαλλακτικότητα και διαθέσαμε ακόμα δύο μήνες για την παρουσίαση των τελικών σχεδίων έως τις 12 Σεπτεμβρίου.
<P>
Κατά τη διάρκεια του καλοκαιριού, οι αξιωματούχοι της Επιτροπής παρέμειναν συνεχώς διαθέσιμοι και επικοινωνούσαν με τις πολωνικές αρχές σχετικά με το προσχέδιο που αυτές τους κατέθεσαν. Αυτή τη στιγμή έχω ήδη αξιολογήσει προσεκτικά τα σχέδια ανασυγκρότησης που κατέθεσαν οι πολωνικές αρχές στις 12 Σεπτεμβρίου. Δυστυχώς, δεν βλέπω πώς αυτά τα αναθεωρημένα τελικά σχέδια μπορούν να εξασφαλίσουν τη βιωσιμότητα των ναυπηγείων. Στην πραγματικότητα, τα σχέδια αυτά απαιτούν να αντληθούν ακόμα περισσότερα χρήματα από το δημόσιο ταμείο στο μέλλον και μάλιστα χρήματα που συμπεριλαμβάνουν χορηγήσεις για την ενίσχυση της καθημερινής λειτουργίας.
<P>
Πρέπει επίσης να τονίσω ότι τα σχέδια ανασυγκρότησης που κατατέθηκαν στις 12 Σεπτεμβρίου - και μιλάω για τα σχέδια της πολωνικής κυβέρνησης - προβλέπουν μείωση των θέσεων εργασίας κατά περίπου 40%. Ωστόσο, οι θυσίες αυτές θα γίνονταν χωρίς να δίνεται καμία προοπτική στη σταθερή απασχόληση των εναπομεινάντων εργαζομένων, καθώς τα ναυπηγεία πολύ πιθανό να μην γίνονταν βιώσιμα και να συνέχιζαν να χρειάζονται κρατική υποστήριξη εις βάρος των πολωνών φορολογουμένων.
<P>
Αυτό το αποτέλεσμα δεν είναι αποδεκτό. Δεν είναι αποδεκτό από την πλευρά της νομοθεσίας της ΕΕ περί ανταγωνισμού, αλλά ούτε και από την πλευρά του μέλλοντος των ναυπηγείων. Δεν είναι αποδεκτό για τους εργαζόμενους και γενικότερα για την πολωνική οικονομία. Συνεπώς, όπως έχει η κατάσταση αυτή τη στιγμή, δεν βλέπω πώς μπορούμε να αποφύγουμε την υιοθέτηση αρνητικών θέσεων σχετικά με τα ναυπηγεία της Γκντίνια και του Σετσέτσινσκι.
<P>
Δεν μπορεί όμως να πει κανείς ότι το μόνο που κάνει η Επιτροπή είναι να λέει "όχι". Εργαζόμαστε σκληρά για να βοηθήσουμε τις πολωνικές αρχές να βρουν μια λύση που θα εξασφαλίσει ένα βιώσιμο εμπορικό μέλλον για τα οικονομικά κέντρα του Γντασνκ, της Γκντίνια και του Σετσέτσινσκι, καθώς και να εξασφαλίσει σταθερές θέσεις εργασίας.
<P>
Σύμφωνα με αυτό το σενάριο, τα στοιχεία ενεργητικού των ναυπηγείων της Γκντίνια και του Σετσέτσινσκι θα πωλούνταν με όρους της αγοράς όχι όλα μαζί, αλλά κατά μέρη. Τα στοιχεία ενεργητικού θα χωρίζονταν σε μέρη για την υποβολή ανοιχτών, άνευ όρων και μη μεροληπτικών προσφορών και η εναπομείνασα εταιρία "κέλυφος" θα χρησιμοποιούσε τις εισπράξεις για να αποπληρώσει τη βοήθεια που έλαβε όλα αυτά τα χρόνια και θα ετίθετο σε εκκαθάριση και οι αγοραστές των στοιχείων ενεργητικού θα μπορούσαν τότε να ξαναρχίσουν γρήγορα τις οικονομικές δραστηριότητες στα ναυπηγεία, χωρίς το βάρος του να πρέπει να αποπληρώσουν τα μεγάλα ποσά της κρατικής βοήθειας που έλαβαν τα ναυπηγεία όλα αυτά τα χρόνια. Θα μπορούσαν να προσλάβουν ξανά ακόμα περισσότερους εργαζόμενους από αυτούς που προβλέπονταν στα σχέδια ανασυγκρότησης της 12ης Δεκεμβρίου.
<P>
Είναι απόλυτα λογικό να συμπεράνω ότι οποιοσδήποτε επενδυτής επιθυμούσε να αναλάβει τα ναυπηγεία - ή τουλάχιστον κάποια από τα στοιχεία παθητικού - θα ήταν ακόμα πιο ευχαριστημένος αν τα στοιχεία ενεργητικού που θα έπαιρνε ήταν απαλλαγμένα από χρέη και θα τα ανέπτυσσε με ανταγωνιστικό και σταθερό τρόπο. Το τελικό αποτέλεσμα πιθανότατα θα ήταν θετικό από δύο απόψεις: από τη μία πλευρά, ο αριθμός των εργαζομένων που θα έμεναν χωρίς εργασία θα ήταν μικρότερος από αυτό που προβλέπει το σχέδιο ανασυγκρότησης που κατατέθηκε από τις πολωνικές αρχές και, από την άλλη πλευρά, οι εργαζόμενοι που θα προσλαμβάνονταν ξανά από τους αγοραστές των στοιχείων ενεργητικού των ναυπηγείων θα είχαν πολύ πιο σταθερές εργασιακές προοπτικές στα βιώσιμα έργα, καθώς δεν θα υπήρχε πια το βάρος των παλαιότερων χρεών.
<P>
" λύση αυτή, που θα συμφωνούσε απόλυτα με την πρόσφατη υπόθεση της Ολυμπιακής Αεροπορίας, θα επέτρεπε μια νέα αρχή στις οικονομικές δραστηριότητες των ναυπηγείων, που θα ωφελούσε και όσους εργάζονται εκεί.
<P>
" Επιτροπή ανέφερε την πιθανότητα αυτή στις πολωνικές αρχές. Το έχουμε ήδη κάνει αρκετές φορές, και ειλικρινά ελπίζω ότι θα εκμεταλλευτούν την διαλλακτικότητα μας για να μας φέρουν μια καλή πρόταση. Γίνονται επίσης τεχνικές συζητήσεις για την πιθανή εφαρμογή της λύσης της "Ολυμπιακής Αεροπορίας" για τα ναυπηγεία της Γκντίνια και του Σετσέτσινσκι μεταξύ των πολωνικών αρχών και των αξιωματούχων της Επιτροπής.
<P>
Όσον αφορά το Γντανσκ, πιστεύω πως υπάρχει μεγάλη πιθανότητα ενός θετικού αποτελέσματος, αν συνεχίσει να υπάρχει διαλλακτικότητα και καλές προθέσεις και από τις δύο πλευρές. Θα ήταν λογικό να με ρωτήσετε: γιατί αυτή η προσέγγιση προς το Γκντανσκ; Οι λόγοι είναι δύο: πρώτον, το Γντανσκ έχει ήδη πουληθεί σε ιδιωτικό φορέα εκμετάλλευσης, ο οποίος επένδυσε χρήματα σε αυτό και, δεύτερον, τα στοιχεία παθητικού αυτού του ναυπηγείου για βοήθεια που έχει λάβει στο παρελθόν είναι πολύ μικρότερα σε σχέση με αυτά των ναυπηγείων της Γκντίνια και του Σετσέτσινσκι.
<P>
Από την πλευρά της Επιτροπής, έχουμε ήδη δηλώσει τη θέση μας στις πολωνικές αρχές όσον αφορά την αξιολόγηση των αντισταθμιστικών μέτρων που χρειάζονται έτσι ώστε να ικανοποιηθούν οι κανόνες της ΕΚ σχετικά με την κρατική βοήθεια. Επειδή το ναυπηγείο έλαβε λιγότερη βοήθεια στο παρελθόν, μπορούμε να είμαστε λιγότερο απαιτητικοί από αυτή την άποψη. " ανταπόδοση για την προθυμία της Επιτροπής είναι να υποβάλουν τώρα οι πολωνικές αρχές ένα πρώτο σχέδιο ανασυγκρότησης του Γκντανσκ για να μπορέσει να γίνει συζήτηση για όσα θέματα εκκρεμούν, όμως μέχρι στιγμής - και λυπάμαι για αυτό - δεν έχουμε λάβει κανένα τέτοιο σχέδιο και είναι σημαντικό οι πολωνικές αρχές να το καταθέσουν σύντομα.
<P>
Επιπλέον, η πολωνική κυβέρνηση μπορεί να ζητήσει υποστήριξη από το Ευρωπαϊκό Ταμείο Προσαρμογής στην Παγκοσμιοποίηση - κάτι που είναι πολύ πιθανό να έχει επιτυχία -Το μέγεθος της παρέμβασης αυτής θα εξαρτιόταν από το ποσό που θα ήταν έτοιμη να διαθέσει η πολωνική κυβέρνηση για συγχρηματοδότηση, καθώς το Ευρωπαϊκό Ταμείο Προσαρμογής στην Παγκοσμιοποίηση συγχρηματοδοτεί κατά μέγιστο βαθμό το 50% του κόστους.
<P>
Το Ευρωπαϊκό Ταμείο Προσαρμογής στην Παγκοσμιοποίηση, όπως αναλύθηκε από την Επιτροπή για να υπολογιστεί το ποσό που θα προσφερθεί ανά άτομο, είναι μεταξύ 500 ευρώ και 10 000 ευρώ από το ταμείο, στο οποίο πρέπει να προστεθεί ένα ίσο ποσό που θα δοθεί από τα κράτη μέλη.
<P>
Για να καταλήξω, μπορώ να πω ότι η Επιτροπή έχει δείξει τη διάθεση της για την αξιολόγηση αυτών των περιπτώσεων και έχει δείξει επίσης ένα σημαντικό βαθμό διαλλακτικότητας. Έχουμε κάνει ό,τι καλύτερο μπορούμε και θα συνεχίσουμε να συνεργαζόμαστε με τις πολωνικές αρχές για να βρούμε μια οικονομικά και κοινωνικά σταθερή λύση, η οποία θα συμφωνεί με τη νομοθεσία της ΕΚ περί ανταγωνισμού και τα όσα έχει εφαρμόσει η Επιτροπή ως τώρα.
<P>
Τώρα η μπάλα είναι στο γήπεδο των πολωνικών αρχών. Το μέλλον των ναυπηγείων και των εργαζομένων τους εξαρτάται από την προθυμία των πολωνικών αρχών να συνεργαστούν με την Επιτροπή για να βρουν γρήγορα μια καλή λύση στο πλαίσιο που μόλις περιγράφηκε.
<SPEAKER ID="441" NAME="Πρόεδρος">
Θα ήθελα να παρακαλέσω τα μέλη να θυμούνται την πειθαρχία και την ευθύνη που φέρουν, καθώς πιεζόμαστε από χρονικές διορίες. Απόψε έχουνε πολλά θέματα στην ημερήσια διάταξη, για αυτό θα σας παρακαλούσα να σέβεστε δείχνετε τον δέοντα σεβασμό στους χρονικούς περιορισμούς.
<SPEAKER ID="442" NAME="Jerzy Buzek">
εκ μέρους της Ομάδας PPE-DE. - (PL) Κυρία Πρόεδρε, Επίτροπε Kroes, σας ευχαριστώ για την παρουσία σας εδώ σήμερα και για το γεγονός ότι θίξατε το θέμα των ναυπηγείων, καθώς και για τη θετική νότα στο τέλος του λόγου σας.
<P>
Βεβαίως, αναγνωρίζουμε την αρχή του ανταγωνισμού και θέλουμε οι ευρωπαϊκές εταιρίες να έχουν κέρδη και να εξασφαλίζουν έναν αξιοπρεπή μισθό για τους εργαζόμενους τους. Τα πολωνικά ναυπηγεία, εδώ και πολύ καιρό, αντιμετωπίζουν δυσκολία στην εφαρμογή αυτών των αρχών. Ωστόσο, η αρνητική απόφαση της Επιτροπής για τα ναυπηγεία θα τα οδηγήσει τώρα στη χρεοκοπία και είναι δύσκολο να δεχτούμε αυτή την κατάσταση.
<P>
Δεχόμαστε ότι οι οικονομικές και κοινωνικές επιπτώσεις μιας τέτοιας χρεοκοπίας θα ήταν τοπικές ή το πολύ εθνικές και ότι η ευρωπαϊκή Ένωση αντιμετωπίζει αυτή τη στιγμή μια παγκόσμια κρίση. Ωστόσο, δεν έχει νόημα να προσθέσουμε την καταστροφή των πολωνικών ναυπηγείων και των εργαζομένων τους στη γενική οικονομική επιβράδυνση. Αξίζει να σώσουμε τις ευρωπαϊκές και πολωνικές ναυπηγικές βιομηχανίες. Αυτός είναι ο λόγος που δεν μπορώ να δεχτώ μια αρνητική απόφαση και ζητώ να αναβληθεί αυτή η απόφαση για να δοθεί χρονικό περιθώριο στην πολωνική κυβέρνηση και τους επενδυτές να δράσουν. Περιμένουμε λοιπόν ένα θετικό σημάδι από την Ευρωπαϊκή Επιτροπή. Πρώτον, κατά την περίοδο της ανασυγκρότησης, αυτό θα δώσει την ευκαιρία να διασφαλίσουμε ότι τα εν λόγω ναυπηγεία θα παραμείνουν ενεργά. Αν διασπαστεί η δομή των ναυπηγείων ως αποτέλεσμα της ιδιωτικοποίησης, θα είναι αδύνατον να αποκατασταθεί ξανά η λειτουργία της ναυπηγικής βιομηχανίας. Δεύτερον, ένα θετικό αποτέλεσμα θα σημαίνει ότι οι εργαζόμενοι στα ναυπηγεία θα διατηρήσουν τις θέσεις εργασίας τους ή θα βρουν νέα σταθερή εργασία, ενώ θα διασφαλιστεί και η συνέχεια της παραγωγής και της απασχόλησης.
<P>
Τρίτον, κατά τη διάρκεια αυτής της περιόδου, θα χρειαστεί κάποια προστατευτική δράση για να διατηρηθεί η παραγωγή και να διασφαλιστεί ότι οι αλλαγές θα είναι μόνιμες. Θα άξιζε να βρεθούν οι καλύτερες λύσεις για αυτή την κατάσταση και είμαι σίγουρος ότι ο Επίτροπος Kroes και η Επιτροπή θα συμφωνήσουν σε αυτές.
<SPEAKER ID="443" NAME="Martin Schulz" LANGUAGE="DE">
Κυρία Πρόεδρε, η ομάδα μου ζήτησε να γίνει αυτή η συζήτηση μαζί σας, Επίτροπε, επειδή διαφωνούμε μαζί σας σχεδόν από κάθε άποψη. Όπως έχει το κλίμα τώρα στην παγκόσμια οικονομία, δεν μπορείτε να έρχεστε και να λέτε ότι, απλά και μόνο επειδή δεν έχουν τηρηθεί κάποιες ρυθμιστικές προϋποθέσεις, τα ναυπηγεία πρέπει να κλείσουν. Αν κλείσετε τα ναυπηγεία τώρα, σε αυτό το οικονομικό κλίμα, όπως μόλις δηλώσατε, θα προκαλέσετε την οικονομική καταστροφή ολόκληρης της περιοχής και αυτό δεν θα ήταν καλό. " πολωνική κυβέρνηση - όπως και εσείς στην Επιτροπή και εμείς στο Κοινοβούλιο - χρειάζεται περισσότερο χρόνο. Μέσα σε αυτή την τόσο πιεστική οικονομική κατάσταση, δεν μπορείτε απλώς να λέτε ότι "κάποια σημεία δεν ικανοποιήθηκαν και τελείωσε η ιστορία".
<P>
Το δεύτερο που θέλω να πω είναι το εξής. Το επιχείρημα ότι ξοδεύονται 24 000 ευρώ για κάθε θέση εργασίας ευσταθεί, θα σας πω όμως κάτι. Κάποτε ήμουν δήμαρχος μιας πόλης της Γερμανίας όπου λειτουργούσε ένα ανθρακωρυχείο και μας είπαν ότι ξοδεύονταν πολλά χρήματα για κάθε θέση εργασίας, επομένως το ορυχείο έκλεισε. Χρειάστηκαν 20 χρόνια - 20 χρόνια - μέχρι να δημιουργήσουμε ξανά τις μισές θέσεις εργασίας από αυτές που χάθηκαν. Το ίδιο θα γίνει και στις πόλεις των πολωνικών ναυπηγείων. Αν πείτε σήμερα πως όλα τελείωσαν, θα χρειαστούν τουλάχιστον δύο δεκαετίες για να ανασυγκροτήσετε την περιοχή.
<P>
Για αυτό είναι απαραίτητο να εστιάσουμε τις προσπάθειες μας στο να κρατήσουμε το μέρος ανοιχτό, όχι να το κλείσουμε. Καλώ και την Επιτροπή και την πολωνική κυβέρνηση - το ίδιο και οι συνάδελφοι μου στην ομάδα - να καταβάλουν κάθε δυνατή προσπάθεια να διατηρήσουν και τα τρία ναυπηγεία της Πολωνίας. Αυτό είναι ένα από τα σημαντικά πράγματα που σας ζητάμε.
<P>
Αν οι πολωνικές αρχές δεν εργάστηκαν αρκετά γρήγορα, αν τα σχέδια δράσης, τα επιχειρηματικά σχέδια που αναφέρατε, κυρία Kroes, δεν είναι ακόμα έτοιμα, σας ρωτώ: πρέπει να τιμωρηθούν οι εργαζόμενοι στα πολωνικά ναυπηγεία επειδή κάποιες συγκεκριμένες αρχές ή η κυβέρνηση δεν έκανε καλά τη δουλειά της; Λίγο πολύ, αυτό μας λέτε: οι εργαζόμενοι πληρώνουν το τίμημα για τα λάθη της κυβέρνησης ή της διοίκησης και αυτό είναι εντελώς απαράδεκτο.
<P>
Συνεπώς, η χρησιμοποίηση του Ταμείου Προσαρμογής στην Παγκοσμιοποίηση θα ήταν μια καλή λύση, πρέπει όμως να το χρησιμοποιήσετε έτσι ώστε να δοθεί βοήθεια, να παραμείνουν ανοιχτοί οι χώροι, για να διατηρηθεί μια ανταγωνιστική ναυπηγική βιομηχανία στην Πολωνία.
<P>
Αυτό είναι σημαντικό και για εμάς τους Σοσιοαλο-Δημοκράτες που δεν καταγόμαστε από την Πολωνία και για το λόγο αυτό παίρνω το λόγο σε αυτή τη συζήτηση. Τα πολωνικά ναυπηγεία, οι χώροι όπως το Γντανσκ και το Σετσέτσινσκι ήταν για όλους μας σημαντικό σύμβολο του δημοκρατικού αγώνα των Πολωνών ενάντια στη δικτατορία. Αυτός είναι ακόμα ένας λόγος για τον οποίο δεν πρέπει να κλείσουν τα ναυπηγεία.
<SPEAKER ID="444" NAME="Janusz Onyszkiewicz">
εκ μέρους της Ομάδας ALDE. - (PL) Κυρία Πρόεδρε, το πρόβλημα των πολωνικών ναυπηγείων δεν είναι καινούριο. Υπάρχει εδώ και αρκετά χρόνια. Δυστυχώς, όλες οι κυβερνήσεις που πέρασαν απέτυχαν να βρουν μια κατάλληλη λύση για το πρόβλημα. Γιατί συνέβη αυτό; Δεν είναι η σωστή στιγμή ούτε το σωστό μέρος να αναλύσουμε αυτό το θέμα. Οι υπεύθυνοι θα κληθούν να απολογηθούν σύμφωνα με τις δημοκρατικές διαδικασίες της Πολωνίας.
<P>
Ωστόσο, η κατάσταση σήμερα είναι δύσκολη. Είναι κατανοητό ότι η Επιτροπή δεν θα μπορούσε να αγνοήσει αυτή την αδυναμία της πολωνικής πλευράς να αναλάβει δράση. Από την άλλη πλευρά, πρέπει να τονίσουμε το γεγονός ότι κάθε σενάριο εμπεριέχει διαφορετικό κόστος. " επιλογή του να βελτιώσουμε την κατάσταση δηλώνοντας ότι, de facto, τα ναυπηγεία πρέπει να κλείσουν, σαφώς εμπεριέχει σοβαρές συνέπειες. Πάνω από όλα, θα μειωθούν οι θέσεις εργασίας. Οι εργαζόμενοι που θα απολυθούν ίσως προσληφθούν ξανά στο μέλλον αλλά, μέχρι τότε, έρχονται αντιμέτωποι με μεγάλη αβεβαιότητα και σοβαρές δυσκολίες.
<P>
Επιπλέον, πρέπει να λάβουμε υπόψη ακόμα έναν παράγοντα. Δεν θέλω να επιστρέψω σε θέματα που έχουν ήδη αναφερθεί, αλλά το όλο ζήτημα του κλεισίματος των πολωνικών ναυπηγείων και ίσως και η δύσκολη περίοδος που διανύουμε προέκυψε ταυτόχρονα με τις εκλογές του Ευρωπαϊκού Κοινοβουλίου. Θα ήταν πολύ ατυχές αν οι αποφάσεις αυτές χρησιμοποιούνταν σαν όπλα από κάποιους και δυστυχώς υπάρχουν πολλοί άνθρωποι ακόμα στην Πολωνία, που δεν θέλουν η χώρα αυτή να είναι μέλος της Ευρωπαϊκής Ένωσης.
<P>
Συνεπώς, θα ήθελα να ζητήσω από την Επιτροπή να είναι όσο πιο διαλλακτική μπορεί στο θέμα του Γντανσκ. Φυσικά, από πλευράς μας, θα δραστηριοποιηθούμε και εμείς στην Πολωνία για να διασφαλίσουμε ότι η πολωνική κυβέρνηση θα δράσει επίσης με αποφασιστικότητα και διαλλακτικότητα.
<P>
(Χειροκρότημα)
<SPEAKER ID="445" NAME="Elisabeth Schroedter">
εκ μέρους της Ομάδας Verts/ALE. - (DE) Κυρία Πρόεδρε, κυρίες και κύριοι, Επίτροπε, εκ μέρους της Ομάδας των Πρασίνων και της Ευρωπαϊκής Ελεύθερης Συμμαχίας καλώ την Επιτροπή να συνεισφέρει στην προστασία του μέλλοντος των ναυπηγείων.
<P>
Δεν μιλάμε για βραχυπρόθεσμη ανασυγκρότηση εδώ, όπως συμβαίνει συνήθως στις δυτικές χώρες. Δεν πρέπει να ξεχνάμε ότι τα ναυπηγεία αυτά κουβαλούν μεγάλο βάρος από το παρελθόν - όχι μόνο το βάρος της σοσιαλιστικής οικονομίας, αλλά και το βάρος των σφαλμάτων που έγιναν κατά τη διαδικασία της προσχώρησης και εσείς, η Επιτροπή, δεν λάβατε υπόψη το γεγονός ότι η χώρα βρισκόταν σε μια δύσκολη διαδικασία μεταμόρφωσης και επιβάλατε, τότε, απαιτήσεις που δεν ήταν ρεαλιστικές και δεν συμβάλατε στην καλή κοινωνικο-οικονομική ανάπτυξη. Αυτά είναι σφάλματα που έγιναν κατά τη διάρκεια της διαδικασίας, για τα οποία πρέπει να μοιραστείτε την ευθύνη.
<P>
Δεν έχει συνεπώς νόημα τώρα να αρνιόμαστε την κρατική βοήθεια και να μειώνουμε τις θέσεις εργασίας και μετά να υποστηρίζουμε τους απολυμένους εργαζόμενους χρησιμοποιώντας το Ταμείο Προσαρμογής στην Παγκοσμιοποίηση. Ποια είναι η χρησιμότητα, αυτή τη στιγμή, του να επιδοτούμε τους ανέργους; Θα ήταν τεράστια απογοήτευση για τους κατοίκους της περιοχής και θα έφταιγε η Ευρωπαϊκή Ένωση για αυτό. Έχει περισσότερο νόημα να ενθαρρύνουμε την κατάλληλη ανάπτυξη των ναυπηγείων, για να δώσουμε στις πόλεις του Σετσέτσινσκι, του Γντανσκ και της Γντίνια ένα σταθερό μέλλον. Είναι μια ευκαιρία που πρέπει να την υποστηρίξουμε, όχι να καταλάβουμε αργότερα ότι κάναμε λάθος. Είναι η μόνη επιλογή που βλέπω σε αυτή την περίπτωση.
<P>
" επιλογή που έχουμε είναι να πει η Επιτροπή ότι θα δοθεί κρατική βοήθεια, αλλά ότι, στο πλαίσιο της κρατικής βοήθειας, θέλουμε να εκσυγχρονιστούν αυτοί οι χώροι από περιβαλλοντικής άποψης, για να εξασφαλιστεί ένα μακροπρόθεσμο μέλλον για αυτούς τους χώρους και σταθερές θέσεις εργασίας για όσους εργάζονται εκεί.
<SPEAKER ID="446" NAME="Adam Bielan" LANGUAGE="PL">
Κυρία Πρόεδρε, το Ευρωπαϊκό Κοινοβούλιο, στο οποίο βρισκόμαστε σήμερα, θεωρείται το σύμβολο της Γαλλο-Γερμανικής συμφιλίωσης. Για αυτό το λόγο και μόνο το Ευρωπαϊκό Κοινοβούλιο έχει δύο έδρες διαμορφωμένες για να φιλοξενούν την ολομέλεια του, τις Βρυξέλλες και το Στρασβούργο. Οι Ευρωπαίοι φορολογούμενοι πληρώνουν αρκετές εκατοντάδες εκατομμυρίων ευρώ το χρόνο για αυτό το σκοπό.
<P>
Τα πολωνικά ναυπηγεία, και ειδικά το ναυπηγείο του Γκντανσκ, είναι σύμβολο του αγώνα ενάντια στην κομουνιστική κυβέρνηση. Συμβολίζουν την πτώση του Σιδηρούντος Παραπετάσματος που χώριζε την Ευρώπη στα δύο. Για αυτό φτιάχτηκαν στο Γκντανσκ τα κοντάρια των σημαιών των κρατών μελών που υψώνονται έξω από τα κτίρια του Ευρωπαϊκού Κοινοβουλίου. Χάρη στην ηρωική δράση των Πολωνών ναυτεργατών, που πάλεψαν για μια ενωμένη Ευρώπη, μπορούμε να μιλάμε μαζί εδώ σήμερα. Οι άνθρωποι αυτοί αξίζουν το σεβασμό μας, αξίζουν μια αξιοπρεπή ζωή και ένα ικανοποιητικό επίπεδο ζωής.
<P>
Το κλείσιμο των ναυπηγείων, που προτείνει η Ευρωπαϊκή Επιτροπή, θα έχει ως αποτέλεσμα την απάνθρωπη απόλυση αρκετών εκατοντάδων ειδικευμένων εργαζομένων και, επιπλέον, ακόμα οχτακόσιοι άνθρωποι θα χάσουν τα αναγκαία για τη ζωή τους. Μια τέτοια κίνηση θα μπορούσε να οδηγήσει σε μαζική οικονομική μετανάστευση. Οι Πολωνοί ναυτεργάτες δεν θέλουν να συμβεί κάτι τέτοιο, θέλουν να μείνουν στην πατρίδα τους και να εργάζονται σε σύγχρονα και επικερδή ναυπηγεία.
<P>
Για αυτό, παρακαλώ την Επίτροπο Kroes - ας μην καταστρέψουμε αυτή τη σπουδαία ευκαιρία. Ας δώσουμε στα πολωνικά ναυπηγεία μια ευκαιρία να γλιτώσουν από την οικονομική καταστροφή. Κυρία Πρόεδρε, γνωρίζω ότι η τωρινή πολωνική κυβέρνηση και ο Υπουργός Οικονομικών συγκεκριμένα έκαναν πολλά λάθη τον περασμένο χρόνο. Ωστόσο, δεν χρειάζεται να πληρώσουν δεκάδες εκατοντάδες άτομα για την αποτυχία του Aleksander Grad. Ειδικά τώρα, τη στιγμή που τα δυτικο-ευρωπαϊκά κράτη βάζουν δεκάδες εκατομμύρια ευρώ στα τραπεζικά συστήματα τους, χωρίς να σκέφτονται τις αρχές του ελεύθερου ανταγωνισμού, μια αρνητική απάντηση εκ μέρους της Επιτροπής θα ερμηνευόταν ως κακή πίστη στην Πολωνία.
<P>
(Χειροκρότημα)
<SPEAKER ID="447" NAME="Ilda Figueiredo" LANGUAGE="PT">
Κυρία Πρόεδρε, είναι καιρός για την Επιτροπή να αναθεωρήσει τη στρατηγική της όσον αφορά τα ναυπηγεία στην Ευρωπαϊκή Ένωση. " ναυπηγική βιομηχανία των χωρών μας έχει θυσιαστεί στο βωμό του νεοφιλελευθερισμού και υπάρχει σοβαρός κίνδυνος να καταστραφεί και ό,τι έχει απομείνει, είτε στην Πολωνία είτε στην Πορτογαλία.
<P>
Είναι πλέον σαφές ότι η παγκόσμια στρατηγική που ακολουθεί η Ευρωπαϊκή Επιτροπή σχετικά με την ανταγωνιστικότητα του ναυπηγικού τομέα της Κοινότητας είναι ανεπαρκής. Παρόλο που υπάρχουν χώρες όπου η ναυπηγική βιομηχανία έχει ανακάμψει, σε άλλες δεν συμβαίνει το ίδιο. " Πορτογαλία είδε να καταστρέφονται τα πιο σημαντικά ναυπηγεία της, όπως τα Lisnave στην Αλμάδα, που απασχολούσε χιλιάδες εργαζόμενους. Μέχρι σήμερα, δεν έχουν υπάρξει επανορθωτικά μέτρα στην περιοχή αυτή. Έχουμε επίσης τα ναυπηγεία της Βιάνα ντο Καστέλο, που είναι στρατηγικής σημασίας για όλη την περιοχή και που χρειάζονται υποστήριξη για τον εκσυγχρονισμό τους, ώστε να αποφύγουν νέα προβλήματα.
<P>
Για αυτό το λόγο, πρέπει να εκφράσουμε την αλληλεγγύη μας στους εργαζόμενους στη ναυπηγική βιομηχανία, είτε στην Πολωνία είτε στην Πορτογαλία ή σε οποιοδήποτε άλλο κράτος μέλος και πρέπει να επιμείνουμε σε λύσεις που κάνουν βιώσιμη τη βιομηχανία αυτή. Αν μπορούν να υιοθετηθούν ειδικά μέτρα για την οικονομική κρίση, γιατί απορρίπτονται ανάλογα μέτρα για τη ναυπηγική βιομηχανία; Αυτό είναι το ερώτημα μου, Επίτροπε.
<SPEAKER ID="448" NAME="Witold Tomczak">
εκ μέρους της Ομάδας IND/DEM. - (PL) Κυρία Πρόεδρε, Επίτροπε, η αλληλεγγύη, εκτός των άλλων, σημαίνει οι δυο πλευρές να εργάζονται μαζί, ποτέ η μία ενάντια στην άλλη. Το πρόβλημα των πολωνικών ναυπηγείων θέτει ένα θε,ελιώδες ερώτημα - εμείς υπηρετούμε την οικονομία ή η οικονομία υπηρετεί εμάς; Στην περίπτωση των τραπεζών, η φιλαργυρία και κακή διαχείριση των οποίων επέσπευσε την οικονομική κρίση, το δάχτυλο έδειξε τους ανθρώπους ή μάλλον τους τραπεζίτες. Έτσι, ο κόσμος χρησιμοποιεί τα χρήματα των φορολογουμένων για να σώσει το χρηματοπιστωτικό σύστημα, αν και η οικονομική επιστήμη θα απαιτούσε να κατηγορηθούν οι ένοχοι και να καταρρεύσουν οι τράπεζες. Δυστυχώς, στην περίπτωση των πολωνικών ναυπηγείων εφαρμόζεται άλλη φιλοσοφία. Είναι καλύτεροι άνθρωποι οι τραπεζίτες από τους ναυτεργάτες;
<P>
Τα πολωνικά ναυπηγεία συμβολίζουν τις αλλαγές που οδήγησαν στην πτώση του τείχους του Βερολίνου και τη δημιουργία μιας νέας Ευρώπης. Οι τράπεζες δεν είχαν καμία τέτοια συμβολή στην ιστορία. Ωστόσο, εμείς βοηθάμε τις τράπεζες, ενώ καθυστερούμε τη λήψη μιας απόφασης για τα ναυπηγεία. " δύσκολη κατάσταση που αντιμετωπίζουν τα πολωνικά ναυπηγεία δεν οφείλεται στους εργαζόμενους, ούτε στην έλλειψη ικανότητας στη ναυπηγική. Οφείλεται στην κακή διαχείριση, τα πολιτικά παιχνίδια και τα σκοτεινά οικονομικά συμφέροντα που έφεραν την κατάρρευση των ναυπηγείων.
<P>
Την ώρα που πολλά ναυπηγεία των παλιών κρατών μελών της Ευρωπαϊκής Ένωσης λάμβαναν κρατική βοήθεια, το ναυπηγείο του Γκντανσκ, ένα σύμβολο του αγώνα για την ελευθερία και τα ανθρώπινα δικαιώματα, καταστρεφόταν για πολιτικούς λόγους. " οικονομική καταστροφή των πολωνικών ναυπηγείων συμφέρει εκείνους που αναμένουν τεράστια κέρδη από την ανάληψη των στοιχείων ενεργητικού και της ελκυστικής τοποθεσίας όπου βρίσκονται τα ναυπηγεία. " κατάρρευση τους, σαφώς, θα ωφελήσει και τους ανταγωνιστές, συμπεριλαμβανομένων και αυτών που βρίσκονται εκτός Ευρώπης. Αξίζει να τονίσουμε ότι το μέρος που αναλογεί στην Ευρωπαϊκή Ένωση από την παγκόσμια ναυπηγική βιομηχανία είναι τρεις φορές μικρότερο από αυτό της Νότις Κορέας μόνο, η οποία επιδοτεί τη ναυπηγική βιομηχανία της.
<P>
Κυρίες και κύριοι, φαίνεται πως ένα τέραστιο μέρος της κρατικής βοήθειας που προοριζόταν για τα ναυπηγεία, δεν χρησιμοποιήθηκε για αυτό το σκοπό. Το θέμα αυτό πρέπει να ερευνηθεί εξονυχιστικά. Επίτροπε Kroes, η δημιουργία ευκαιριών ανάπτυξης για τα πολωνικά ναυπηγεία δεν θα εξασφαλίσει απλώς το επίπεδο ζωής εκατοντάδων Πολωνών ναυτεργατών και των οικογενειών τους, καθώς και εκείνων που απασχολούνται σε παρεμφερείς τομείς. Θα αποτελέσει και μια ευκαιρία για την ανάπτυξη μιας σύγχρονης πολωνικής οικονομίας και είναι μακροπρόθεσμο συμφέρον της Ευρωπαϊκής Ένωσης να υποστηρίξει τη ναυπηγική βιομηχανία. Συνεπώς, η καταστροφή των πολωνικών ναυπηγείων είναι αντίθετη με τη Στρατηγική της Λισαβόνας.
<P>
(Χειροκρότημα)
<SPEAKER ID="449" NAME="Sylwester Chruszcz" AFFILIATION="NI">
(PL) Κυρία Πρόεδρε, Επίτροπε, η κατάσταση που αντιμετωπίζουν τα πολωνικά ναυπηγεία σήμερα σίγουρα απαιτεί άμεση δράση από την πλευρά της κυβέρνησης, ολόκληρου του ναυπηγικού τομέα και της Ευρωπαϊκής Επιτροπής. Αντί να ιδιωτικοποιηθούν τα ναυπηγεία, θα έπρεπε να κρατικοποιηθούν με σκοπό την εφαρμογή ενός σωστού προγράμματος ανασυγκρότησης. Τι νόημα έχει να χορηγηθεί οποιαδήποτε βοήθεια, αν η μόνη λύση είναι η ιδιωτικοποίηση και τα ναπηγεία πρόκειται να αποκτηθούν από οντότητες εκτός της Ευρωπαϊκής Ένωσης; Κάτι τέτοιο όχι μόνο θα παρέβαινε τους κανόνες της Ευρωπαϊκής Ένωσης περί ανταγωνισμού, αλλά και θα προκαλούσε την απώλεια ενός στρατηγικού τομέα για την πολωνική οικονομία, εφόσον περισσότεροι από 100.000 απασχολούνται αυτή τη στιγμή στη ναυπηγική και τις παρεμφερείς βιομηχανίες.
<P>
Με φόντο την παγκόσμια οικονομική κρίση, η υποστήριξη που δόθηκε πρόσφατα στις τράπεζες, θα οδηγήσει, de facto, στην εθνικοποίηση τους και θα τις θέσει υπό κρατικό έλεγχο. " κρατική βοήθεια χορηγείται για να γίνει μια επιχείρηση επικερδής μέσω της ανασυγκρότησης της. Μια τέτοια ενέργεια, για παράδειγμα, θα μπορούσε να σώσει την πολωνική ναυπηγική βιομηχανία. Από το 2005, η Ευρωπαϊκή Επιτροπή ρωτάει πού ξοδεύτηκε η κρατική βοήθεια που χορηγήθηκε στα πολωνικά ναυπηγεία. Θα ήταν καλό αν η Επιτροπή εφάρμοζε ανάλογα κριτήρια με αυτά που εφαρμόστηκαν σε ναυπηγεία άλλων περιοχών της Ευρωπαϊκής Ένωσης.
<P>
Αντι να κλείσει τα ναυπηγεία χωρίς να μελετήσει προσεκτικά αυτό το βήμα, η Πολωνία θα πρέπει να κλείσει αυτούς που ευθύνονται για την κακή διαχείριση των υπόλογων εταιριών, ξεκινώντας από τη διαχείριση και τελειώνοντας με την κεντρική διοίκηση. Πρέπει να βρεθούν οι άνθρωποι που ευθύνονται για τις λανθασμένες αποφάσεις που σχετίζονται με τα ναυπηγεία, αντί να τιμωρηθούν οι Πολωνοί φορολογούμενοι, των οποίων οι εισφορές θα χρηματοδοτήσουν την κρατική βοήθεια που δόθηκε. Στρέφομαι σε εσάς, κυρία Επίτροπε, και σας ζητάω να ενεργήσετε με δίκαια. Χρειαζόμαστε χρόνο για να δράσουμε σωστά και αποτελεσματικά. Είμαι σίγουρος πως ο χρόνος αυτός δεν θα πάει χαμένος.
<P>
(Χειροκρότημα)
<SPEAKER ID="450" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, όλοι στη χώρα μου περιμένουν μια θετική απάντηση από την Επιτροπή. Πρέπει να προσπαθήσουμε να πετύχουμε ένα θετικό αποτέλεσμα. Πρέπει να βοηθήσουμε στην ανασυγκρότηση και στον εκσυγχρονισμό των πολωνικών ναυπηγείων, αντί να απειλούμε ότι θα κλείσουν. Το κλείσιμο των ναυπηγείων στη Γκντίνια, το Γκντανσκ και το Σετσέτσινσκι θα οδηγήσει στην κατάρρευση ενός ολόκληρου τομέα της οικονομίας. Εκατοντάδες χιλιάδες άνθρωποι θα χάσουν τη δουλειά τους και θα πάρουν τους δρόμους. Αυτό θέλουμε;
<P>
Υπάρχουν πολλά επιχειρήματα υπέρ της διάσωσης του πολωνικού ναυπηγικού τομέα. Πρώτον, οι ειδικοί συμφωνούν ότι η παγκόσμια ζήτηση για πλοία αυξάνεται με γρήγορους ρυθμούς. Δεύτερον, τα ναυπηγεία έχουν λάβει παραγγελίες για τα επόμενα χρόνια, οι οποίες εγγυούνται ότι θα έχουν κέρδη αυτή την περίοδο. Τρίτον, τα πολωνικά ναυπηγεία έχουν εξειδικευμένο προσωπικό και εξαιρετική τεχνολογία, κάτι που αποτελεί τη συνταγή της επιτυχίας όσον αφορά τον ανταγωνισμό με τα ασιατικά ναυπηγεία. Τέταρτον, η κατάρρευση των ναυπηγείων και οι μαζικές απολύσεις που θα ακολουθήσουν, θα επιβαρύνουν ακόμα περισσότερο το σύστημα κοινωνικής ασφάλισης της Πολωνίας.
<P>
" αδιαλλαξία της Επιτρόπου ίσως θα έπρεπε να μας κάνει να σταματήσουμε για λίγο και να σκεφτούμε, ειδικά αν εξετάσουμε την κατάσταση, λαμβάνοντας υπόψη τα τεράστια ποσά που δαπάνησαν οι ευρωπαϊκές χώρες για να σώσουν τις τράπεζες που απειλούνταν από την οικονομική κρίση. Είναι αλήθεια τόσο διαφορετικές αυτές οι περιπτώσεις; Ή μήπως το μόνο που λείπει είναι λίγη καλή θέληση από την πλευρά της Επιτροπής;
<P>
Για ακόμα μία φορά, θα ήθελα να ζητήσω να καταλήξουμε σε μια θετική απόφαση για το θέμα των πολωνικών ναυπηγείων.
<P>
(Χειροκρότημα)
<SPEAKER ID="451" NAME="Bogusław Liberadzki" AFFILIATION="PSE">
- (PL) Κυρία Πρόεδρε, ψήφισα υπέρ της έκθεσης. Είμαι το μέλος που εκπροσωπεύει τη Δυτική Πομερανία. Όπως το Γκντανσκ και η Γκντίνια, έτσι και το Σετσέτσινσκι, ως πρωτεύουσα της περιοχής, θεωρεί το ναυπηγείο του ως ένα από τα σύμβολα του. Επίτροπε, κυρίες και κύριοι ,ζούμε αυτή τη στιγμή την αγωνία μιας οικονομικής κρίσης, μιας κρίσης των τραπεζικών οργανισμών και μιας κρίσης που αφορά την επικύρωση της μεταρρυθμιστικής συνθήκης. " εποχή του φιλελευθερισμού πλησιάζει στο τέλος της και για το λόγο αυτό η Επιτροπή πρέπει να γίνει περισσότερο διαλλακτική και στο θέμα της κρατικής βοήθειας, και όχι μόνο σε ό,τι αφορά τις τράπεζες. Φαίνεται ότι ε'νας τραπεζικός υπάλληλος αξίζει πολύ περισσότερο σε κρατική βοήθεια από ότι ένας Πολωνός εργάτης των ναυπηγείων.
<P>
Προτείνω να αναγνωρίσουμε τη σκοπιμότητα της κρατικής βοήθειας που δίνεται στα πολωνικά ναυπηγεία. Ως κρατική βοήθεια, δεν θα έπρεπε να επιστρέφεται. " μεταρρύθμιση του ναυπηγικού τομέα έχει καθυστερήσει. " Επιτροπή δεν πρέπει να τιμωρήσει 100 000 ανθρώπους στην Πολωνία, όπως το έθεσε ο Πρόεδρος Martin Schulz, για την αμέλεια και την αναλγησία τριών κυβερνήσεων.
<P>
Πώς έχουν, λοιπόν, τα πράγματα τώρα; Τα ναυπηγεία έχουν επενδυτές που περιμένουν μια θετική απάντηση. Τα ναυπηγεία έχουν προγράμματα ανασυγκρότησης. Αν χρειάζονται βελτίωση, αυτό είναι δουλειά της Επιτροπής και της πολωνικής κυβέρνησης. Γνωρίζουμε τι πλοία μπορούν να κατασκευαστούν και τι άλλο εκτός από πλοία μπορεί να παραχθεί. Οι εργαζόμενοι και τα συνδικάτα είναι περισσότερο συνεργάσιμοι από ό,τι συνήθως. Ας ανασυγκροτήσουμε, λοιπόν, τα ναυπηγεία χωρίς δυσάρεστες εκπλήξεις, χωρίς χρεοκοπίες και χωρίς να ακυρώσουμε τα συμβόλαια με τους προμηθευτές και τους πελάτες.
<P>
Πρέπει να κάνουμε τα ναυπηγεία αποτελεσματικά και ανταγωνιστικά. Αυτό δεν μπορεί να γίνει μέσα σε λίγες εβδομάδες. Θα χρειαστεί τουλάχιστον ένας χρόνος και αυτή ακριβώς είναι η πρόταση μου. Γνωρίζετε πολύ καλά, Επίτροπε, ότι χρειάζεται χρόνος και ο παραλληλισμός της Ολυμπιακής Αεροπορίας με την κατάσταση στην οποία βρίσκονται τα ναυπηγεία δεν είναι σωστός. Ένας χρόνος δεν είναι πολύς όταν διακυβεύεται η μοίρα περίπου 100 000 οικογενειών.
<P>
(Χειροκρότημα)
<SPEAKER ID="452" NAME="Hanna Foltyn-Kubicka" AFFILIATION="UEN">
Κυρία Πρόεδρε, η απογοήτευση και ο θυμός όλο και μεγαλώνουν στην Πολωνία. " κοινή γνώμη δεν μπορεί να καταλάβει γιατί η Ευρωπαϊκή Επιτροπή θέλει να σπρώξει την πολωνική ναυπηγική βιομηχανία προς τη χρεοκοπία. Αυτό που ρωτάνε όλο και περισσότεροι άνθρωποι είναι: ποιον ωφελεί περισσότερο κάτι τέτοιο; Θα είναι πραγματικά ένα βήμα μπροστά για την Ευρώπη η καταστροφή αυτής της βιομηχανίας; Στα πλαίσια της παγκόσμιας οικονομικής κρίσης, όταν δίνονται ποσά της τάξης των εκατοντάδων δισεκατομμυρίων στο χρηματοπιστωτικό τομέα, είναι λογικό να απαιτούμε την επιστροφή δέκα μόνο εκατομμυρίων που δόθηκαν σαν βοήθεια στα ναυπηγεία κάποια χρόνια πριν; Είναι αυτή η σωστή στιγμή να απολύσουμε εργαζόμενους και να στερήσουμε από τους υπεργολάβους τους κυριότερους πελάτες τους; Είμαστε πραγματικά προετοιμασμένοι για τον αντίκτυπο, ο οποίος, στα πλαίσια της κρίσης που αντιμετωπίζουμε, μπορεί να έχει καταστροφικές συνέπειες;
<P>
Εύχομαι, οι φήμες που λένε πως κάποια λόμπι επηρεάζουν την Επιτροπή και την κάνουν να έχει αυτή τη σκληρή στάση να μην έχουν καμία σχέση με την πραγματικότητα. " ιδέα της αλληλεγγύης, η οποία, στα μάτια του λαού της Πολωνίας, γεννήθηκε στα ναυπηγεία, με απλά λόγια σημαίνει ότι πρέπει όλοι να φροντίζουμε ο ένας τον άλλο, εκτός αν η Επιτροπή πιστεύει, όπως κάποια ζώα στη Φάρμα των Ζώων του Όργουελ, ότι όλοι οι Ευρωπαίοι είναι ίσοι, αλλά κάποιοι είναι πιο ίσοι από τους άλλους.
<SPEAKER ID="453" NAME="Filip Kaczmarek" AFFILIATION="PPE-DE">
(PL) Κυρία Πρόεδρε, ζητώ από την Επιτροπή να δεχτεί τα σχέδια ανασυγκρότησης για τα ναυπηγεία της Γκντίνια, του Γκντανσκ και του Σετσέτσινσκι. " Επιτροπή πρέπει να δεχτεί τα σχέδια αυτά όχι επειδή το ναυπηγείο του Γκντανσκ είναι σύμβολο. Το να είναι σύμβολο ένα μέρος είναι σημαντικό, ειδικά αν μιλάμε για το ναυπηγείο του Γκντανσκ, αλλά ακόμα και αυτό δεν φτάνει για να πούμε ότι στην περίπτωση του Γκντανσκ αξίζει να μην τηρηθούν οι νόμοι και οι γενικότεροι κανόνες. Τα σχέδια ανασυγκρότησης πρέπει να υιοθετηθούν και για άλλους λόγους - γιατί είναι λογικά και πιθανότατα αποτελούν τη μόνη λύση. Και αυτό γιατί αναγνωρίζουν την ανάγκη εκσυγχροσνιμού της ναυπηγικής και η εφαρμογή τους θα αποδείξει ότι υποστηρίζουμε τις αρχές του ελεύθερου ανταγωνισμού, γιατί θα γίνει ιδιωτικοποίηση, και ως αποτέλεσμα τα ναυπηγεία θα μπορούν να λειτουργούν ανεξάρτητα υπό τις προϋποθέσεις της αγοράς.
<P>
Θα έπρεπε να είμαστε ευχαριστημένοι που η τωρινή κυβέρνηση στην Πολωνία είναι η μόνη εδώ και πολλά χρόνια που πραγματικά προσπαθεί να βοηθήσει τη ναυπηγική βιομηχανία να βγει από τη δύσκολη θέση στην οποία έχει βρεθεί. Ο κύριος Bielan κάνει μεγάλο λάθος εδώ, γιατί χάρη στον υπουργό Gradów έχουμε τώρα την ευκαιρία να πάρουμε μια οριστική απόφαση για αυτά τα προβλήματα.
<P>
Σήμερα το πρωί, ο Πρόεδρος Sarkozy είπε σε αυτό το Κοινοβούλιο "θα θέλαμε η Ευρώπη να είναι ενωμένη". " ενότητα απαιτεί και να καταλάβουμε ότι αξίζει να δώσουμε μια ευκαιρία να σωθούν τα πολωνικά ναυπηγεία. Με το να υιοθετήσουμε τα σχέδια ανασυγκρότησης, θα δίναμε μια τέτοια ευκαιρία. Μάλιστα ο Πρόεδρος Sarkozy είπε επίσης "η Ευρώπη χρειάζεται δυνατή βιομηχανία. " Ευρώπη πρέπει να κατασκευάζει αυτοκίνητα και πλοία". Αν η Ευρωπαϊκή Επιτροπή απορρίψει τα σχέδια ανασυγκρότησης, ακόμα μία ευρωπαϊκή χώρα θα σταματήσει να κατασκευάζει καράβια.
<P>
Θα ήταν λογικό επακόλουθο της σημερινής έκκλησης της γαλλικής Προεδρίας το να υιοθετηθούν τα πλάνα ανασυγκρότησης για τα πολωνικά ναυπηγεία. Έτσι θα πετύχουμε την ευρωπαϊκή ομοφωνία σε αυτό το θέμα, με το Κοινοβούλιο, την Επιτροπή και το Συμβούλιο, να εργάζονται από κοινού για τη διάσωση των πολωνικών ναυπηγείων.
<SPEAKER ID="454" NAME="Andrzej Jan Szejna" AFFILIATION="PSE">
(PL) - Επίτροπε δεν μπορώ να συμφωνήσω ούτε με μία λέξη από τις φιλελεύθερες απόψεις που εκφράσατε εδώ. Προτείνατε να μοιραστούν τα στοιχεία ενεργητικού των πολωνικών ναυπηγείων, να πωληθούν ανευ όρων μετά από κάποια προσφορά και έπειτα να δοθούν στα χέρια επενδυτών. Αναρωτιέμαι ποιον συμφέρει αυτή η πρόταση. Σίγουρα δεν συμφέρει τους εργαζόμενους στα ναυπηγεία, ούτε τα ίδια τα ναυπηγεία, αλλά τους επενδυτές.
<P>
Θα ήθελα επίσης να σας πω ότι η πρόταση που καταθέσατε δυστυχώς είναι ασύμβατη με την πολωνική νομοθεσία, καθώς αντιστοιχεί απλώς σε αφερεγγυότητα. Γιατί δεν προτείνατε, εσείς και η Επιτροπή, τον καταμερισμό των στοιχείων ενεργητικού των ευρπαϊκών τραπεζών και την πώληση τους άνευ όρων μέσω προσφοράς; Σήμερα οι κυβερνήσεις προτείνουν 10 δισεκατομμύρια για εγγυήσεις για την Ολλανδία, 10,5 δισεκατομμύρια για τη Γαλλία, 400 δισεκατομμύρια για τη Γερμανία, γιατί η Ευρώπη είναι ένας τόπος κοινωνικών αξιών και αλληλεγγύης.
<P>
Ξέρω ότι οι πολωνικές κυβερνήσεις έχουν κάνει πολλά λάθη. Δυστυχώς πρέπει τα λάθη αυτά να διορθωθούν τώρα και η πολωνική κυβέρνηση χρειάζεται χρόνο - τουλάχιστον ένα χρόνο - για να εξασφαλίσει ότι τα λάθη αυτά δεν θα τα πληρώσουν οι Πολωνοί εργαζόμενοι. Κάνω έκκληση σε εσάς για περισσότερο χρόνο. Κάνω έκκληση σε εσάς για κοινωνική ευαισθησία και κοινή οικονομική λογική. Τα πολωνικά ναυπηγεία είναι ευρωπαϊκά ναυπηγεία.
<SPEAKER ID="455" NAME="Ryszard Czarnecki" AFFILIATION="UEN">
(PL) - Κυρία Πρόεδρε, θυμάμαι πριν περίπου δεκαπέντε χρόνια που κάποιοι εκπρόσωποι του ναυπηγείου του Σετσέτσινσκι με πληροφόρησαν για τα τεράστια ποσά που έδινε η Ευρωπαϊκή Ένωση για τη γερμανική ναυπηγική βιομηχανία εξαιτίας του ανταγωνισμού με το ναυπηγείο του Σετσέτσινσκι. Το λέω αυτό τώρα για να μην προκύψει ξαφνικά ότι οι Βρυξέλλες εφαρμόζουν διπλά κριτήρια, ότι η Ευρωπαϊκή Ένωση έχει καλύτερα και χειρότερα ναυπηγεία, ίσα και πιο ίσα ναυπηγεία, ναυπηγεία που αξίζουν την εύνοια της Επιτροπής και άλλα που αξίζουν μόνο ψίχουλα.
<P>
Πρώτα οι ηγέτες των τεσσάρων μεγαλύτερων κρατών μελών, μετά οι χώρες της ευρωζώνης και τελικά και τα 25 κράτη μέλη αποφάσισαν ελαφρά τη καρδία να δώσουν εκατομμύρια ευρώ για να σώσουν τις τράπεζες, που απασχολούν εκατοντάδες ανθρώπους, ενώ την ίδια στιγμή διστάζουν να δώσουν βοήθεια στα ναυπηγεία, που απασχολούν δεκάδες εκατοντάδες, αν υπολογίσουμε και τους υπεργολάβους. Οι εργαζόμενοι στα πολωνκά ναυπηγεία δεν πρέπει να αναγκαδτούν να πληρώσουν το υψηλό κόστος αυτής της αντιπαράθεσης μεταξύ της Ευρωπαϊκής Επιτροπής και της πολωνικής κυβέρνησης. Είναι πολύ εύκολο για την Επιτροπή να λαμβάνει μια απόφαση για τον αν θα σωθούν ή θα καταστραφούν τα ναυπηγεία στο Σετσέτσινσκι και στη Γκντίνια. Αν η Επιτροπή πρόκειται να λαμβάνει τέτοιες αντιφατικές αποφάσεις, τουλάχιστον ας δώσει λίγο χρόνο σε όσους εμπλέκονται σε αυτή την υπόθεση. Δεχτείτε τη δημιουργία μιας επιτροπής εμπειρογνωμώνων και μην γυρίζετε την πλάτη στους ναυτεργάτες της Πολωνίας και στις οικογένειες τους.
<SPEAKER ID="456" NAME="Urszula Gacek" AFFILIATION="PPE-DE">
(PL) Κυρία Πρόεδρε, δεν αισθάνομαι ικανοποίηση για τις συζητήσεις που άκουσα για τα πολωνικά ναυπηγεία και πιστεύω ότι η πολωνική αποστολή έκανε πολύ καλά τη δουλειά της και πρόβαλε αδιάσειστα επιχειρήματα, προσέχοντας ταυτόχρονα να μην ρίξει σε κανέναν την ευθύνη.
<P>
Δεν μπορούμε να συμφωνήσουμε με την εκκαθάριση, η οποία τελικά θα καταλήξει στον διαχωρισμό των στοιχείων ενεργητικού των ναυπηγείων. Αναφέρατε το παράδειγμα της ελληνικής αεροπορικής εταιρίας, στην οποία η εκκαθάριση επέτρεψε να απαλλαχτεί από τα χρέη και να συνεχίσει να λειτουργεί. Δυστυχώς, σύμφωνα με την πολωνική νομοθεσία, η αφερεγγυότητα δεν επιτρέπει σε καμία εταιρία να υποβληθεί σε μια τέτοια εξυγειαντική διαδικασία και να επανέλθει δριμύτερη. Αυτή η διαδικασία θα κατέστρεφε τα πολωνικά ναυπηγεία. Το βάρος των χρεών όμως δεν θα αφήσει ποτέ τα ναυπηγεία να λειτουργήσουν παράγοντας κέρδος. Σε μια συνέντευξη σε πολωνική εφημερίδα, είπατε ότι η διάσωση των τραπεζών που είχαν πνιγεί στα χρέη είναι ένα εντελώς διαφορετικό ζήτημα από τα ναυπηγεία που έχουν πνιγεί στα χρέη. Μπορεί τα ναυπηγεία να είχαν κακή διαχείριση και η δύσκολη ανασυγκρότηση τους μπορεί να αναβλήθηκε πολλές φορές, το σίγουρο όμως είναι ότι τα ναυπηγεία δεν κατέφυγαν ποτέ σε τόσο ανεύθυνες και αμφίβολες δοσοληψίες όσο οι τράπεζες. Αυτός που πλήρωσε για όλα τα λάθη των ναυπηγείων ήταν ο Πολωνός φορολογούμενος, ενώ όλοι εμείς πληρώνουμε και θα συνεχίσουμε να πληρώνουμε τα λάθη των ευρωοαϊκών τραπεζών.
<P>
" συζήτηση αυτή έδειξε ότι συμφωνούμε στο να εμταρρυθμίσουμε τα ναυπηγεία με έναν τρόπο που θα μας επιτρέψει να ελπίζουμε ότι θα λειτουργούν και θα παράγουν κέρδος στο μέλλον. Γνωρίζουμε όλοι ότι αν η Επιτροπή δεχτεί τα επιχειρήματα μας και η Πολωνία χάσει αυτή την ευκαιρία, σίγουρα δεν θα υπάρξει άλλη.
<SPEAKER ID="457" NAME="Marek Siwiec" AFFILIATION="PSE">
(PL) Κυρία Πρόεδρε, Επίτροπε, δεν είναι καιρός να αναγνωρίσουμε ότι κάτι καινούριο συμβαίνει στην Ευρώπη και στον κόσμο; Δεν είναι καιρός να αλλάξουμε λίγο τη νοοτροπία μας και τις ευαισθησίες μας; Δεν είναι καιρός να παραδεχτούμε ότι δεν υπάρχουν δύο πλευρές σε αυτή τη διαμάχη, αλλά μόνο μία; Μία πλευρά στην οποία είμαστε όλοι μαζί και προσπαθούμε να κάνουμε κάτι καλό; Δεν είναι καιρός να δείξουμε στους Πολωνούς εργαζόμενους ότι η Ευρωπαϊκή Ένωση μπορεί πράγματι να κάνει κάτι καλό για αυτή τη συγκεκριμένη κατάσταση;
<P>
Θα ήθελα να σας ενθαρρύνω να έρθετε στην καλή πλευρά. Θα ήθελα να σας ενθαρρύνω να έχετε ακόμη περισσότερη ευαισθησία και φαντασία και να διαλέξετε αυτή την πλευρά, γιατί αυτή τη στιγμή ο ρους της ιστορίας αλλάζει και έχετε την ευκαιρία να είστε στην καλή πλευρά.
<P>
(Χειροκρότημα)
<SPEAKER ID="458" NAME="Dariusz Maciej Grabowski" AFFILIATION="UEN">
- (PL) Κυρία Πρόεδρε, οι τράπεζες και οι οικονομικοί οργανισμοί έλαβαν άμεσα δισεκατομμύρια ευρώ με σκοπό να προστατευτεί η ελεύθερη αγορά και η Ευρωπαϊκή Ένωση. Στα πολωνικά ναυπηγεία δεν έχει διατεθεί ούτε καν ένα βασικό χρηματικό ποσό, ενώ ήταν η κερδοσκοπία των χρηματοπιστωτικών οργανισμών αυτή που οδήγησε στην παγκόσμια κρίση, και η υπερτίμηση του πολωνικού νομίσματος κατά περισσότερο από 30% οδήγησε στην κατάρρευση της ναυπηγικής βιομηχανίας σε αυτή τη χώρα.
<P>
Σήμερα η Ένωση δίνει χρήματα σε εκείνους που ευθύνονταν για την κρίση από την τσέπη των πολιτών, ενώ τα θύματα υποβάλλονται σε διαδικασίες εκκαθάρισης. " οινή που επιβάλλεται στα ναυπηγεία της Πολωνίας είναι δώρο για τα ναυπηγεία της Γερμανίας, που μετά το 1989 έλαβαν εκατοντάδες δισεκατομμύρια γερμανικά μάρκα σε επιχορηγήσεις που δεν χρειάστηκε να επιστρέψουν ποτέ. " απώλεια περισσότερων από 100 000 θέσεων εργασίας, κυρίως στην Πολωνία, είναι ένα τίμημα που θα πληρώσει η Πολωνία και όχι η Ευρωπαϊκή Ένωση.
<P>
Πρέπει οι άνθρωποι και τα μέρη που έκαναν την αρχή για το κίνημα της Αλληλεγγγύης, την πτώση του τείχους του Βερολίνου και την απελευθέρωση της Ευρώπης πέσουν θύματα αυθαίρετων αποφάσεων των Βρυξελλών, που λήφθηκαν προς όφελος κάποιων κερδοσκόπων που ανυπομονούν να αγοράσουν σε εξευτελιστική τιμή τα χαλάσματα των ναυπηγείων; Απαιτούμε η Επιτροπή να λάβει αποφάσεις που θα βοηθήσουν στη διάσωση και την ανάπτυξη της ναυπηγικής βιομηχανίας.
<SPEAKER ID="459" NAME="Janusz Lewandowski" AFFILIATION="PPE-DE">
(PL) Κυρία Πρόεδρε, Επίτροπε, μετά από τόσες ομιλίες, κυρίως μάλιστα από Πολωνούς ομιλήτές, έχω να κάνω μόνο δύο σχόλια. Πρώτον, αναφέρομαι στην επιστολή που έστειλε η πολωνικ'ή αποστολή της Ομάδας PPE-DE στον Πρόεδρο Barroso για να του υπενθυμίσει ότι, πίσω από το σιδηρούν παραπέτασμα, η ναυπηγική θεωρείτο πολωνική ειδικότητα. Εξ' ου το σχετικά υψηλό επίπεδο της τεχνολογίας και η καλή ποιότητα του ανθρώπινου δυναμικού. Αυτή ήταν κάτα κάποιο τρόπο η προίκα που φέραμε στην ενωμένη Ευρώπη, κάτι που μπορεί να φανεί από τις μικρές και μεσαίες επιχειρήσεις που λειτουργούν καλά σήμερα, αλλά φαίνεται επίσης και από τη δυναμική - συμπεριλαμβανομένης και της ανθρώπινης δυναμικής - που έχουν τα τρία ναυπηγεία για τα οποία συζητάμε σήμερα. Αυτή τη στιγμή, η αξιοπιστία των σχεδίων για τα ναυπηγεία καθορίζεται από τα συμφέροντα των υπάρχοντων και των πιθανών επενδυτών, που επιθυμούν να ρισκάρουν τα χρήματα τους για το μέλλον αυτών των χώρων.
<P>
" δεύτερη παρατήρηση μου έχει να κάνει με τη σοφία της πολιτικής ανταγωνισμού στους ταραγμένους καιρούς που διανύουμε. Δεν μπορεί να σταματήσει στο να διασφαλίζουμε απλώς τις δίκαιες σχέσεις μεταξύ των ανταγωνιστών στην Ευρωπαϊκή ζώνη. Πρέπει και να αντιμετωπίζει και να λαμβάνει υπόψη την παγκόσμια κατάσταση. Πρέπει να αντιεμτωπίζει τους ανταγωνιστές που καμιά φορά παίζουν διαφορετικά παιχνίδια - ενώ εμείς παίζουμε ποδόσφαιρο στην Ευρώπη, εκείνοι παίζουν ράγκμπι. Το γεγονός ότι τα αποτελέσματα δεν είναι πάντα καλά μπορεί να φανεί από ένα παράδειγμα που δεν έχει να κάνει με τα πολωνικά ναυπηγεία. Πιθανότατα θα έχετε ακούσει για τον Όμιλο Aker, τον ισχυρότερο ναυπηγικό όμιλο στη σύγχρονη Ευρώπη, που έφερε κοντά τη σκανδιναβική, τη γαλλική, τη γερμανική και ακόμα και τη βραζιλιάνικη ναυπηγική, υποθέτω για να αντιμετωπίσει τον ανταγωνισμό από την Άπω Ανατολή. Ο Όμιλος Aker όμως δεν υπάρχει πια εδώ και πολύ καιρό. Έχει πια γίνει ο STX της Κορέας. Κάτι δεν πήγε καλά. Είναι, λοιπόν, ακόμα πιο σημαντικό στους ανήσυχους καιρούς που ζούμε να λάβουμε αποφάσεις που θα φέρουν σταθερότητα και όχι κίνδυνο και αυτό ισχύει και για τα πολωνικά ναυπηγεία.
<P>
(Χειροκρότημα)
<SPEAKER ID="460" NAME="Dariusz Rosati" AFFILIATION="PSE">
(PL) Κυρία Πρόεδρε, Επίτροπε, προτείνατε ένα σχέδιο που μπορεί πραγματικά να αποτελέσει τη βάση για την επιτυχή ανασυγκρότηση των πολωνικών ναυπηγείων. " πολωνική κυβέρνηση έχει ήδη ξεκινήσει να εργάζεται εντατικά πάνω σε αυτό το πλάνο, αλλά ο βασικός παράγοντας εδώ είναι ο χρόνος. Κάνουμε έκκληση σε εσάς να αναβάλλει η Επιτροπή την απόφαση της για τα ναυπηγεία. Κάνουμε έκκληση να δοθεί περισσότερος χρόνος στις πολωνικές αρχές για να προετοιμάσουν ένα πρόγραμμα που θα υπόσχεται την επιτυχία και θα σώσει 100 000 θέσεις εργασίας στην Πολωνία. Θα βοηθήσει επίσης στο να διατηρηθεί μια σημαντική βιομηχανία, ικανή να αντέξει τον ανταγωνισμό στη διεθνή αρένα. Έχω τουλάχιστον δύο λόγους να ζητήσω περισσότερο χρόνο. Πρώτον, το σχέδιο που προτείνετε απαιτεί σημαντικές νομοθετικές αλλαγές στην Πολωνία και αυτές δεν μπορούν να γίνουν σε λίγες εβδομάδες. Θα χρειαστούν αρκετοί μήνες. Δεύτερον, η κατάσταση αυτή μας επηρεάζει όλους. " οικονομική κρίση απειλεί μια γενικότερη ευρωπαϊκή κρίση. Το τελευταίο πράγμα που χρειάζεται η Ευρώπη αυτή τη στιγμή, Επίτροπε, είναι η κατάρρευση μιας ολόκληρης βιομηχανίας.
<P>
(Χειροκρότημα)
<SPEAKER ID="461" NAME="Zbigniew Krzysztof Kuźmiuk" AFFILIATION="UEN">
(PL) Κυρία Πρόεδρε, υπάρχουν κάποια θέματα που θα ήθελα να θίξω σε αυτή τη συζήτηση. Πρώτον, η οικονομική βοήθεια που δόθηκε στα ναυπηγεία της Πολωνίας είναι στοχοθετημένη βοήθεια. Συνεπώς, η Ευρωπαϊκή Επιτροπή δεν πρέπει να απαιτεί την επιστροφή της. Δεύτερον, η υποστήριξη των πολωνικών ναυπηγείων είναι υποστήριξη της ευρωπαϊκής ναυπηγικής, όπως ήταν και η υποστήριξη που δόθηκε κάποτε στη ναυπηγική βιομηχανία της Ανατολικής Γερμανίας. " Ευρωπαϊκή Ένωση χρειάζεται σύγχρονη, παραγωγική ναυπηγική βιομηχανία, από την οποία οι ναυτιλιακοί παράγοντες θα μπορούν να παραγγέλνουν πλοία. Τρίτον, τα επίπεδα κρατικής βοήθειας που έχουν λάβει τα πολωνικά ναυπηγεία μέχρι τώρα και τα ποσά βοήθειας που προβλέπεται πως θα δοθούν στο μέλλον είναι ελάχιστα σε σχέση με τα 2 δισεκατομμύρια ευρώ βοήθειας που δόθηκαν στον τραπεζικό ιδιωτικό τομέα της Ευρώπης. Επιπλέον, οι κυβερνήσεις κάποιων κρατών μελών παίρνουν τόσο βιαστικές αποφάσεις για αυτό το θέμα που δεν προλαβαίνουν καν να ενημερώσουν την Ευρωπαϊκή Επιτροπή για αυτές.
<P>
Οι προτάσεις της Ευρωπαϊκής Επιτροπής, ότι η καλύτερη λύση για τα πολωνικά ναυπηγεία είναι η ανασυγκρότηση τους μέσω της δημιουργίας ξεχωριστών εταιριών παραγωγής, δεν είναι αποδεκτή, καθώς κάτι τέτοιο πιθανότατα θα σήμαινε τον καταμερισμό των στοιχείων ενεργητικού των ναυπηγείων, κάτι που θα στερούσε παό τα ναυπηγεία τη δυαντότητα τους να κατασκευάζουν πλοία.
<SPEAKER ID="462" NAME="Zbigniew Zaleski  .  -" AFFILIATION="PPE-DE">
(PL) Κυρία Πρόεδρε, από τη μία πλευρά εκτιμώ την κατανόηση σας για τις ιστορικές και ηθικές διαστάσεις του θέματος αυτών των ναυπηγείων. Από την άλλη πλευρά, πιστεύω ότι είστε πολύ έξυπνη για να μην καταλαβαίνετε ότι τα οικονομικά επιχειρήματα δεν ευσταθούν πια. " άποψη μου είναι ότι αυτό που κάνουμε για τις τράπεζες και αυτό που κάνουμε για τα ναυπηγεία δεν θα άντεχε σε μια εξονυχιστική εξέταση. Πιστεύω επίσης ότι σε μια δύσκολη κατάσταση, πρέπει να παίρνουμε τολμηρές αποφάσεις. Ίσως αυτή να είναι η ευκαιρία να το κάνουμε.
<P>
Τρίτον, αν ήθελα να φανταστώ ένα πεσιμιστικό σενάριο χρεοκοπίας και πώλησης των στοιχείων ενεργητικού στους επενδυτές, πιθανότατα κάπου έξω από την Πολωνία, καθώς δεν υπάρχει κανείς στη χώρα μας, φαντάζομαι, τότε φαντάζομαι ότι θα γινόταν το ίδιο όπως και με τη Siemens ή την Airbus που διοικούνται από τους Κορεάτες. Το θέμα είναι ότι, αν μια τόσο μεγάλη βιομηχανία όπως η ναυπηγική περνούσε σε άλλα χέρια, η Πολωνία και η Ευρώπη θα έβγαιναν κερδισμένες από αυτό;
<SPEAKER ID="463" NAME="Bogdan Golik" AFFILIATION="PSE">
(PL) Κυρία Πρόεδρε καθώς τον Ιούλιο και το Σεπτέμβριο έκανα δύο φορές μια ερώτηση στην οποία δεν έλαβα γραπτή απάντηση, θα ήθελα να τη θέσω προφορικά τώρα. " ερώτηση ήταν αν αληθεύει το γεγονός ότι στις 20 Ιουνίου στη συνάντηση της Ευρωπαϊκής Επιτροπής και μιας αποστολής του Ομίλου Ulstein (ενός από τους επενδυτές), κάποιος κύριος Soukup που εκπροώπευε την Επιτροπή - και αναφέρω κατά λέξη όσα γράφτηκαν στις σημειώσεις τις Επιτροπής - όταν ρωτήθηκε για την προτεινόμενη τιμή αγοράς του ναυπηγείου Szczecin Nowa, δήλωσε ότι, λαμβάνοντας υπόψη τα υψηλά στοιχεία παθητικού και τις απώλειες, η τιμή δεν θα ήταν υψηλή. Σε αυτό το πλαίσιο, ρώτησε γιατί δεν σκεφτόταν ο όμιλος Ulstein να γοράσει τα στοιχεία ενεργητικού μετά τις τελικές διαδικασίες αφερεγγυότητας που θα ξεκινήσουν όταν ληφθεί η απόφαση για την επιστροφή των χρημάτων που δόθηκαν για βοήθεια. Τόνισε ότι αν αναλαμβάνονταν τα στοιχεία ενεργητικού της αφερεγγυότητας, δεν θα υπήρχε πιθανότητα υποστήριξης για την ανασυγκρότηση, αλλά ότι θα ήταν πιθανό να ληφθεί βοήθεια ως μέρος της τοπικής υποστήριξης για τις νέες επενδύσεις και για τη δημιουργία νέων θέσεων εργασίας. Κατά τη γνώμη μου, ως έμπειρου επιχειρηματία, αυτό αποτελεί πρόταση προς τον επενδυτή να περιμένει και να δράσει ενάντια στα συμφέροντα της εταιρίας. Αυτό συνέβη, Επίτροπε;
<SPEAKER ID="464" NAME="Ewa Tomaszewska" AFFILIATION="UEN">
(PL) Το ναυπηγείο του Γκντανσκ, το λίκνο της αλληλεγγύης, ο πρωταρχικός παράγοντας στον αγώνα ενάντια στον κομμουνισμό, ένα ναυπηγείο που βίωσε τις διακρίσεις και που περιήλθε σε μια δύσκολη οικονομική κατάσταση εξαιτίας των κομμουνιστών, περιμένει σήμερα μια θετική απάντηση από την Ευρωπαϊκή Επιτροπή. Το ίδιο και ολόκληρη η ναυπηγική βιομηχανία. " πολωνική ναυπηγική βιομηχανία δεν είναι η μόνη που εξαρτάται από αυτή την απόφαση, γιατί από αυτήν εξαρτάται και η κτάσταση στη ναυπηγική βιομηχανία ολόκληρης της Ευρώπης. Υπάρχει το πρόβλημα του ανταγωνισμού της Κορέας και τωνχωρών που όχι μόνο δίνουν δημόσιες επιχορηγήσεις αλλά και χαμηλώνουν τα εργασιακά στάνταρ και δεν σέβονται τα δικαιώματα των εργαζομένων. Ο διαγωνισμός εδώ δεν θα είναι δίκαιος, αν τα ναυπηγεία αντιμετωπιστούν διαφορετικά από ότι οι τράπεζες, που χρησιμοποίησαν άδικα μέσα για να ενθαρρύνουν τον ενυπόθηκό δανεισμό.
<SPEAKER ID="465" NAME="Zdzisław Zbigniew Podkański" AFFILIATION="UEN">
(PL) Κυρία Πρόεδρε, Επίτροπε, η κατάρρευση της πολωνικής ναυπηγικής βιομηχανίας δεν είναι απαραίτητη ούτε για την Πολωνία ούτε για την Ευρωπαϊκή Ένωση. Πρέπει, λοιπόν, από κοινού να βρούμε μια λύση.
<P>
Πρώτον, η Ευρωπαϊκή Επιτροπή πρέπει να σταματήσει να απαιτεί την επιστροφή της κρατικής χρηματοδότησης, ειδικά εφόσον τα ποσά αυτά δόθηκαν μέσω κρατικών εγγυήσεων στους δανειζόμενους. Δεύτερον, το να ζητάμε από τα ναυπηγεία να επιστρέψουν τη βοήθεια, την ίδια στιγμή που η Ευρωπαϊκή Ένωση αποσύρεται από την οικονομία της αγοράς και εθνικοποιεί τις τράπεζες, είναι άδικο και υποτιμά το σκοπό της Ευρωπαϊκής Ένωσης.
<P>
Τρίτον, η οικονομία στην Ευρωπαϊκή Ένωση και στην Πολωνία πρέπει να αναπτυχθεί. " ανάπτυξη δεν μπορεί να βασιστεί μόνο στην εκκαθάριση ή στον περιορισμό της παραγωγής κάποιων μεμονωμένων βιομηχανιών. Τέταρτον, αν υποβάλουμε σε εκκαθάριση τα ναυπηγεία, τη γενέτειρα του κινήματος της Αλληλεγγύης και των αλλαγών στην Ευρώπη, μπορεί σαν συνέπεια να αντιμετωπίσουμε μια μεγάλης κλίμακας αντίδραση απογοήτευσης της κοινής γνώμης, την οποία κανείς δεν χρειάζεται αυτή τη στιγμή. Και πέμπτον, στην Ευρωπαϊκή Ένωση περίπου εκατό εκταομμύρια άνθρωποι ήδη ζουν στα όρια της βιολογικής επιβίωσης. Γιατί να πολλαπλασιάσουμε τη φτώχεια;
<SPEAKER ID="466" NAME="Marcin Libicki" LANGUAGE="PL">
Κυρία Πρόεδρε, χωρίς καμία αμφιβολία, είμαστε μάρτυρες μιας κρίσης εμπιστοσύνης προς τους ευρωπαϊκούς θεσμούς, μιας κρίσης στην Ιρλανδία, στην Ολλανδία και στη Γαλλία. Όχι όμως και στην Πολωνία. Τουλάχιστον όχι ακόμα. " Πολωνία έχει εμπιστοσύνη στους ευρωπαϊκούς θεσμούς. Δυστυχώς, αν τελικά παρεμποδιστεί η λειτουργία και η σταδιακή ανασυγκρότηση των ναυπηγείων, μπορεί και η Πολωνία να παρουσιάσει μια κρίση εμπιστοσύνης στους θεσμούς της Ευρωπαϊκής Ένωσης, γιατί είναι σε όλους φανερό ότι υπάρχουν δυο μέτρα και δυο σταθμά. διαφορετικά στην περίπτωση της πρώην Ανατολικής Γερμανίας και διαφορετικά και για τις τράπεζες. Μπορούμε να μιλήσουμε για τη διαφορά κλίμακας, αλλά αυτό δεν θα το καταλάβουν εκείνοι που κινδυνεύουν να χάσουν τη δουλειά τους. Όταν είχα την τιμή να επισκεφθώ τους Πολωνούς ναυτεργάτες με την Επίτροπο, είχα την εντύπωση - και πιθανότατα τη σωστή εντύπωση - ότι θέλατε να βρείτε μια καλή λύση. Σας ζωτώ, λοιπόν, να βρείτε πραγματικά την καλύτερη δυνατή λύση και να δώσετε στα ναυπηγεία αυτά μια ευκαιρία. Σας ευχαριστώ πολύ.
<SPEAKER ID="467" NAME="Πρόεδρος">
Ζητώ συγνώμη από τον κύριο Janowski, τον κύριο Wojciechowski και τον κύριο Pęk, αλλά πολύ φοβάμαι ότι είναι αδύνατο να συνεχίσουμε. Είχα σημαντική δραστηριότητα στον τομέα του συνδικαλισμού για 30 χρόνια και κατανοώ την τραγωδία και το δράμα που εμπεριέχει αυτό το θέμα, πρέπε' όμως να δώσω το βήμα στην Επίτροπο Kroes.
<SPEAKER ID="468" NAME="Neelie Kroes">
Μέλος της Επιτροπής. - Κυρία Πρόεδρε, έχω εντυπωσιαστεί από τη συμμετοχή των αξιότιμων μελών σε αυτό το θέμα και έδωσα μεγάλη προσοχή σε όλες τις παρατηρήσεις τους.
<P>
Θα κάνω ό,τι μπορώ για να σας δώσω μια απάντηση και, αν μου επιτρέψετε, θα χρησιμοποιήσω λίγο χρόνο για να προσπαθήσω να εξηγήσω πώς έχουν τα πράγματα αυτή τη στιγμή.
<P>
Ο κύριος Buzek ξεκίνησε εξηγώντας την κατάσταση στην Πολωνία και πολύ σωστά παρατήρησε ότι πρέπει να είμαστε έτοιμοι να δώσουμε μια θετική λύση για να διατηρήσουμε τις επιχειρηματικές δραστηριότητες. Προσφέρουμε μια θετική λύση για να διατηρήσουμε τις επιχειρηματικές δραστηριότητες. Αν οι επενδυτές ενδιαφέρονται για τη ναυπηγική, όπως πράγματι λένε κάποιοι - και λαμβάνουμε το μήνυμα αυτό όχο μόνο από ένα μέλος της κυβέρνησης αλλά και από άλλες πλευρές - τότε μπορούν να καταθέσουν προσφορές για τα στοιχεία ενεργητικού και αυτό ακριβώς ήταν που τόνισα. Θα σας παρακαλούσα να λάβετε υπόψη ότι η Επιτροπή θεωρεί ότι η λύση αυτή θα μπορούσε να οδηγήσει σε βιώσιμες οικονομικές δραστηριότητες στην Πολωνία. Πρέπει να μιλάμε για βιώσιμες οικονομικές δραστηριότητες, γιατί δεν θέλω να δώσουμε στους εργαζόμενους, τους οποίους αφορά αυτή η κατάσταση, μια λύση που δεν είναι βιώσιμη.
<P>
Έχει περάσει πάρα πολύς χρόνος. Όλοι αυτοί οι άνθρωποι έχουν δικαίωμα να γνωρίζουν τι συμβαίνει και ποιο θα είναι το μέλλον τους και κανείς δεν περιμένει να πούμε απλώς: ας συνεχίσουμε και τι στο καλό, τι να κάνουμε τώρα, ας συνεχίσουμε όπως μέχρι τώρα. Γνωρίζουμε ότι δεν είναι βιώσιμη αυτή η κατάσταση πια. Δοδεμένου αυτού, εμείς, η Επιτροπή, κάναμε τα πάντα για να βρούμε μια λύση.
<P>
Συνεπώς, όπως είπα και νωρίτερα, πρώτον, για το Γκντανσκ, η Πολωνική κυβέρνηση πρέπει να μας καταθέσει ένα επιχειρηματικό σχέδιο στο οποίο θα φαίνεται ένα βιώσιμο μέλλον. Όλοι οι εργάτες εκεί μπορούν να κάνουν πολύ καλή δουλειά και παράγουν ήδη ένα έργο που μας κάνει να πιστεύουμε ότι θα μπορούσε να επεκταθεί - στο κάτω κάτω, η ιδιωτικοποίηση έγινε, οι ιδιοκτήτες έκαναν επενδύσεις και υπάρχει πιθανότητα όλο αυτό να επεκταθεί. Ωστόσο, χρειαζόμαστε επειγόντως ένα επιχειρηματικό σχέδιο και αυτό ακριβώς σας ζητώ. Εσείς που συμμετέχετε σε αυτή την κατάσταση της Πολωνίας πρέπει να απεθυνθείτε στην πολωνική κυβέρνηση και να πείτε: "Πάμε, λοιπόν, τώρα πρέπει να δράσουμε. Εμείς, ως μέλη του Ευρωπαϊκού Κοινοβουλίου, δεν δεχόμαστε πια το γεγονός ότι δεν δραστηριποιείστε". Με άλλα λόγια, δεν προτείνουν μια λύση για το ζήτημα που σας απασχολεί.
<P>
Αν υποθέσουμε ότι θα προσεγγίσουμε το κομμάτι του Γκντανσκ με τον τρόπο που ανέφερα, θα αναφερθώ λοιπόν στα άλλα δύο ναυπηγεία. Μόλις σας περίγραψα ότι μπορούμε να προσεγγίσουμε τη Γκντίνια και το Σετσέτσινσκι φροντίζοντας το μέλλον τους να είναι βιώσιμο. Για αυτό ακριβώς συζητάμε και για αυτό το λόγο ανέφερα και την Ολυμπιακή Αεροπορία. Βέβαια, η περίπτωση αυτή είναι εντελώς διαφορετική: στη μία περίπτωση μιλάμε για ναυπηγική και στο άλλο για αεροπορία. Αλλά, όπως είπα και πάλι, η αρχική σκέψη πίσω από τη λύση για την Ολυμπιακή Αεροπορία ήταν η εκκαθάριση και έπειτα τα ατοιχεία ενεργητικού, χωρίς το βάρος της αποπληρωμής εκείνων των τεράστιων χρηματικών ποσών, και έπειτα, με τους νέους επενδυτές, η ευκαιρία για ένα βιώσιμο μέλλον.
<P>
Κύριε Schulz, εμείς δεν λέμε ότι πρέπει να κλείσουν τα ναυπηγεία. Εμείς ψάχνουμε να βρούμε έναν τρόπο να τα κάνουμε αρκετά δυνατά έτσι ώστε να αντέξουν την ερχόμενη ύφεση και να έχουν δραστηριότητες που να είναι πιθανό να τους φέρουν κέρδη. Εκεί βρίσκεται η ευκαιρία και για τα δύο ναυπηγεία, από τη στιγμή που θα καταμεριστούν τα στοιχεία ενεργητικού, αν λάβουμε υπόψη ότι υπάρχουν κάποιοι πιθανοί επενδυτές που ενδιαφέρονται να τους δώσουν ένα βιώσιμο μέλλον.
<P>
Κυρία Schroedter, τα πολωνικά ναυπηγεία είχαν μεγαλύτερη περίοδο μεταβατική περίοδο από τα ναυπηγεία της Ανατολικής Γερμανίας και μάλιστα σε μια καλή οικονομική περίοδο. Κύριε Chruszcz και κύριε Czarnecki, αν συγκρίνετε αυτή την κατάσταση με την κατάσταση των γερμανικών ναυπηγείων - και είναι σωστό να πούμε ότι υπάρχει ένας παραλληλισμός με τα γερμανικά ναυπηγεία - τότε έχω να κάνω δύο γενικές παρατηρήσεις.
<P>
Πρώτον, πρέπει να καταλάβουμε ότι η ναυπηγική βιομηχανία σε άλλες χώρες, όπως η Δανία ή το "νωμένο Βασίλειο, όπου το δημόσιο πορτοφόλι δεν ήταν τόσο γενναιόδωρο, μειώθηκε σημαντικά ή ακόμα και έκλεισε. Έχω κάποιο λόγο που το γνωρίζω αυτό: στη χώρα μου αρκετά ναυπηγεία αναγκάστηκαν να κλείσουν. Αν μιλάμε, λοιπόν, για ίση μεταχείριση, πρέπει να λάβουμε υπόψη ότι σε άλλα κράτη μέλη της Ευρωπαϊκής Ένωσης υπάρχει ιστορικό κλεισίματος των ναυπηγείων που δεν μπορούν πια να είναι βιώσιμα.
<P>
Κάποια μέλη έκαναν σύγκριση με την κατάσταση στη Γερμανία. Το συνολικό μέγεθος των τριών ναυπηγείων στη Γερμανία - της Γκνίτνια, του Γντανσκ και του Σετσέτσινσκι - μπορεί να συγκριθεί με το μέγεθος που είχαν τα γερμανικά ναυπηγεία πριν ανασυγκροτηθούν και η βοήθεια που χορηγήθηκε στα πολωνικά ναυπηγεία την περίοδο 2002-2008 μπορεί επίσης να συγκριθεί με τη βοήθεια που έδωσε η Γερμανία στα ναυπηγεία της - περίπου 3 δισεκατομμύρια ευρώ. Έχει, λοιπόν, βάση μια τέτοια σύγκριση.
<P>
Ωστόσο, τόσο από την άποψη της αλλοίωσης του ανταγωνισμού όσο και από την άποψη της εξασφάλισης της μόνιμης εργασίας, η διάρκεια της διαδικασίας της ανασυγκρότηση στην Πολωνία αποτελεί επιβαρυντικό παράγοντα. Ενώ τα ναυπηγεία στη Γερμανία ιδιωτικοποιήθηκαν το 1993 και τελείωσαν την ανασυγκρότηση τους το 1995-1996, τα πολωνικά ναυπηγεία συνέχισαν την επιχορηγούμενη λειτουργία τους για πολύ καιρό, μέχρι πολύ πριν την ένταξη της Πολωνίας στην Ευρωπαϊκή Ένωση και έχουν λάβει και επιπρόσθετη υποστήριξη αρκετές φορές ακόμα.
<P>
Έχω αναφέρει και πάλι ότι τώρα, το 2008, έχουν περάσει περισσότερα από τέσσερα χρόνια μετά την ένταξη της Πολωνίας στην Ευρωπαϊκή Ένωση και οχτώ χρόνια από τότε που ίσχυσαν οι πρώτοι κανόνες περί κρατικής βοήθειας στην Πολωνία το 2008, σύμφωνα με τη Συμφωνία Σύνδεσης του 1994. Επιπλέον, η ναυπηγική βιομηχανία επωφελείται από μια πρωτοφανή άνθιση τα τελευταία πέντε χρόνια. Πρέπει να ληφθεί υπόψη και αυτό: ακόμα και σε περίοδο άνθισης, τα πολωνικά ναυπηγεία δεν κατάφεραν να γίνουν βιώσιμα, είναι λοιπόν και αυτό κάτι που πρέπει να λάβουμε υπόψη. Ακόμα και αυτή την περίοδο τα πράγματα δεν πήγαιναν καλά σε σύγκριση με τα άλλα ναυπηγεία.
<P>
Συνεπώς, αν υπολογίσουμε ότι η άνθιση, με μια σίγουρη ροή παραγγελιών και τιμές υψηλότερες από ότι παλιότερα, δημιούργησε ευνοϊκές συνθήκες για μια καλύτερη ανασυγκρότηση των πολωνικών ναυπηγείων, τότε η Πολωνία δεν εκμεταλλεύτηκε αυτή την ευκαιρία. Οι ειδικοί του τομέα ήδη προβλέπουν μια ύφεση, μια υπερβάλλουσα παραγωγική ικανότητα στην παγκόσμια αγορά τα επόμενα δύο ή τρία χρόνια.
<P>
Για να καταλήξω, η σύγκριση με τη Γερμανία μπορεί όντως να έχει κάποιο νόημα. Ναι είναι μια παρόμοια κατάσταση. Δείχνει ότι η αντιμετώπιση των πολωνικών ναυπηγείων είναι ακριβώς ίδια με την αντιμετώπιση των γερμανικών ναυπηγείων. Τα ίδια κριτήρια ισχύουν και όταν αξιολογείται η κρατική βοήθεια, με τη βιωσιμότητα να αποτελεί το βασικότερο από αυτά.
<P>
Τέλος, πρέπει να γίνει και ένας παραλληλισμός με τις περιπτώσεις στις οποίες η Επιτροπή δεν εξουσιοδότησε την κρατική βοήθεια ή ακόμα και ζήτησε την επιστροφή της παράνομης κρατικής βοήθειας σε άλλα κράτη μέλη. Στον ναυπηγικό τομέα, μπορώ να θυμηθώ αρνητικές απαντήσεις που απαιτούσαν την επιστροφή της βοήθειας - όπως θα θυμούνται και μερικοί από εσάς - αναφορικά με το ισπανικό ναυπηγείο IZAR, τα ελληνικά ναυπηγεία και κάποια άλλα.
<P>
Αν ο κύριος Bielan λέει - όπως είπα κι εγώ στις παρατηρήσεις μου - ότι έχουν περάσει πάρα πολλά χρόνια, αυτό οφείλεται στην οικονομική, κοινωνική και συμβολική σημασία των ναυπηγείων. Ναι, πέρασαν πάρα πολλά χρόνια. Τολμώ να το παραδεχτώ, αλλά το καλύτερο που μπορούμε να δώσουμε στους ήρωες των ναυπηγείων είναι ένα βιώσιμο μέλλον και αυτό σας ζητώ: απλώς μια ρεαλιστική προσέγγιση, την προσέγγιση που αξίζουν αυτοί οι ήρωες.
<P>
Τέθηκε μια ερώτηση για την ευρωπαϊκή ναυπηγική. " Επιτροπή, σε συνεργασία με την ευρωπαϊκή ναυπηγική βιομηχανία, εφαρμόζει ενεργά μια ολοκληρωμένη στρατηγική, η οποία λέγεται "Leadership 2015" και έχει σκοπό να αυξήσει την ανταγωνιστικότητα της ναυπηγικής βιομηχανίας σε όλα τα κράτη μέλη της Ευρωπαϊκής Ένωσης. Σε αυτό το πλαίσιο, συνεχίζεται η δουλειά για τη βοήθεια της βιομηχανίας στην Πολωνία και αλλού ώστε να αντιμετωπίσει τις βασικές προκλήσεις του κλάδου, για παράδειγμα, διευκολύνοντας την καινοτομία και την καλύτερη προστασία των δικαιωμάτων πνευματικής ιδιοκτησίας. " συνεχείς επιχορηγήσεις δεν μπορούν να είναι η απάντηση στις προκλήσεις του ανταγωνισμού.
<P>
Εμείς, η Επιτροπή, ενδιαφερόμαστε για μια βιώσιμη βιομηχανία που θα μπορεί να λειτουργεί χωρίς κρατική παρέμβαση και βοήθεια και να βασίζεται ανταποκρίνεται στον ανταγωνισμό με τα δικά της εφόδια. Αυτό συμβαίνει με πολλά ναυπηγεία στην Ευρώπη, ειδικά στον τομέα των τεχνολογικά εξελιγμένων πλοίων.
<P>
Ο κύριος Tomczak και κάποια άλλα μέλη σύγκριναν τη σημερινή κατάσταση του οικονομικού τομέα με την κατάσταση των τραπεζών και ποιον υπηρετεί η οικονομία; Το όλο και μικρότερο ποσοστό που καταλαμβάνει η Ευρωπαϊκή Ένωση στην παγκόσμια ναυπηγική δεν θα αλλάξει διατηρώντας τις δραστηριότητες των ναυπηγείων σε μια μη βιώσιμη λειτουργία και ο κύριος Chruszcz και ο κύριος Tomczak έθιξαν το γενικότερο θέμα χωρίς την οικονομική κρίση. Προσπάθησα να το εξηγήσω αυτό στην πρώτη μου δήλωση. Θα ήθελα να σχολιάσω περισσότερα σχετικά με τις ερωτήσεις που κάποιοι από εσάς έθεσαν.
<P>
Τέθηκε ένα ερώτημα σχετικά με την πιθανότητα λιγότερο αυστηρής εφαρμογής των κανόνων περί κρατικής βοήθειας που έχει εγκρίνει η Επιτροπή για τους χρηματοπιστωτικούς οργανισμούς. Είναι ένα ενδιαφέρον ερώτημα και δεν έχει τεθεί μόνο στη σημερινή συνεδρίαση σας. Είναι όμως γεγονός ότι πρέπει να δούμε για ποιο λόγο η Επιτροπή μοιάζει να είναι πιο αυστηρή στην περίπτωση των πολωνικών ναυπηγείων, ενώ εξουσιοδοτεί μαζική βοήθεια προς τις ευρωπαϊκές τράπεζες.
<P>
" κατάσταση στα πολωνικά ναυπηγεία, θα μου επιτρέψετε να πω, είναι εντελώς διαφορετική από την κατάσταση στον τραπεζικό τομέα. Υπάρχουν δύο λόγοι και θα σας τους εξηγήσω. Ο πρώτος: η χρεοκοπία μιας μεγάλης ευρωπαϊκής τράπεζας θα μπορούσε να προκαλέσει την κατάρρευση αρκετών άλλων χρηματοπιστωτικών οργανισμών και να έχει συστηματικές αρνητικές επιπτώσεις σε ολόκληρη την οικονομία ενός ή περισσότερων κρατών μελών. Για αυτό τώρα μελετάμε κάποια έκτακτα βραχυπρόθεσμα βοηθητικά μέτρα για τις τράπεζες, αντί για τη βοήθεια ανασυγκρότησης των πολωνικών ναυπηγείων που διαρκεί πολλά χρόνια. Μάλιστα, αν οι τράπεζες ζητούσαν μακροπρόθεσμη κρατική βοήθεια, θα υπόκεινταν στις ίδιες απαιτήσεις με τα πολωνικά ναυπηγεία. Πρέπει να καταθέσουν ένα αξιόπιστο σχέδιο ανασυγκρότησης. Πρέπει να εξασφαλίσουν τη μακρόχρονη βιωσιμότητα των δικαιούχων τους. Είναι λοιπόν αλήθεια το ότι, στον τραπεζικό τομέα αυτή τη στιγμή, προσεγγίζουμε και τις τράπεζες με βιώσιμα επιχειρηματικά σχέδια ανασυγκρότησης για το μέλλον.
<P>
Δεν καταλαβαίνω γιατί κάποιοι από εσάς ανησυχούν τόσο πολύ για την εθνικότητα των αγοραστών των στοιχείων ενεργητικού των ναυπηγείων. Αν είναι πραγματικοί επιχειρηματίες και αν ενδιαφέρονται πραγματικά για αυτά τα στοιχεία ενεργητικού, ας προχωρήσουμε. Το χρωστάμε στους εργαζόμενους των ναυπηγείων να βρούμε μια λύση ανεξάρτητα από την εθνικότητα ή τον προστατευτισμό. Δεν είναι αυτή η απάντηση που θα ήθελα να δοθεί στους εργαζόμενους που ενδιαφέρονται για τη δουλειά τους, για μια δουλειά μόνιμη.
<P>
Χαίρομαι πολύ που κάποια μέλη αναγνωρίζουν ότι τα ναυπηγεία είναι διαλλακτικά και ότι δεν δημιουργούμε δόγμα εδώ. Αν μόνο η κατασκευή πλοίων είναι η μόνη ευκαιρία, δεν νομίζω ότι αντιμετωπίζουμε τις περιπτώσεις αυτές επαγγελματικά. Πρέπει να υπάρχει μόνιμη παραγωγή οποιουδήποτε προϊόντος μπορούν να φτιάξουν αυτοί οι άνθρωποι με την τέχνη τους. Αν η ζήτηση αυξάνεται και οι εργαζόμενοι και τα ναυπηγεία τα καταφέρνουν - όπως αναφέρατε - τότε μπορούμε να τους δώσουμε μια ευκαιρία, ελευθερώνοντας τους από τα βάρη της κρατικής βοήθειας που έλαβαν στο παρελθόν.
<P>
Θα προσπαθήσω να ολοκληρώσω, καθώς διαβάζω τη γλώσσα του σώματος σας. Ένα από τα βασικότερα ζητήματα που αντιμετώπισα ήταν αυτό: δεν μπορείτε να δώσετε περισσότερο χρόνο; Έτσι πρέπει να αντιμετωπίσουμε αυτό το πολύ δύσκολο θέμα; Πιστεύω ότι όλοι εκείνοι οι εργαζόμενοι έχουν το δικαίωμα να μας ζητήσουν να βρούμε μια μόνιμη λύση για το μέλλον τους. Αυτό που παρουσιάζουμε εμείς, η Επιτροπή, και αυτό που ζητάμε από την πολωνική κυβέρνηση και αυτό για το οποίο χρειαζόμαστε πολύ την υποστήριξη σας προς την πολωνική κυβέρνηση είναι να είναι ενήμεροι. Απλώς καταθέστε το επιχειρηματικό σχέδιο για το Γκντανσκ. Σας θερμοπαρακαλούμε. Και απλώς να γνωρίζετε ότι για τη Γκντίνια και το Σετσέτσινσκι υπάρχει μια ευκαιρία.
<P>
Υπάρχει μέλλον, αλλά πρέπει να δράσουμε με τέτοιο τρόπο ώστε να φύγουν όλα αυτά τα βάρη της κρατικής βοήθειας που δόθηκε τα τελευταία χρόνια πρέπει να επιστραφεί από τα στοιχεία ενεργητικού, υπάρχει ένα καινούριο μέλλον και στα δύο ναυπηγεία και στις δύο περιοχές και περιφέρειες.
<P>
Είναι απολύτως απαραίτητο τα στοιχεία ενεργητικού να απαλλαγούν από αυτό το βάρος, γιατί με αυτό το βάρος στους ώμους τους το ενδιαφέρον των επενδυτών θα είναι μικρότερο. Αυτό, πράγματι, σημαίνει σωστή σκέψη για να βρεθεί μια λύση. Αν πρόκειται ν αγίνει εκκαθάριση, μπορεί να γίνει παράλληλα, και αν γίνει παράλληλα, δεν θα χρειαστεί τόσος χρόνος.
<P>
Αν έπρεπε να πω άτι σε αυτούς τους εργαζόμενους, θα τους έλεγα σας παρακαλώ πάρτε τη λύση που σας προτείνει η Επιτροπή. Αν τη δεχτείτε, μπορούν όλα να γίνουν γρήγορα και μη μου πείτε ότι, επειδή η νομοθεσία στην Πολωνία είναι όπως είναι, δεν μπορείτε να την αλλάξετε. Δεν είμαι απολύτως σίγουρη ότι η νομοθεσία συμφωνεί με αυτή τη λύση, αλλά είναι έτσι απλά κάντε ό,τι κάνει μια κυβέρνηση. Με την εμπειρία μου τον τελευταίο αιώνα σε μια άλλη θέση, γνωρίζω - και γνώριζα - ότι αν θέλει κανείς να βρει μια λύση, μπορεί να τη βρει. Σας παρακαλώ από τα βάθη της καρδιάς μου, για όλους αυτούς τους εργαζόμενους: απευθυνθείτε στην πολωνική κυβέρνηση.
<SPEAKER ID="469" NAME="Πρόεδρος">
" συζήτηση περατώθηκε.
<P>
Γραπτές δηλώσεις (Κανονισμός 142)
<SPEAKER ID="470" NAME="Andrzej Tomasz Zapałowski  " AFFILIATION="UEN">
εγγράφως. - (PL) Κυρία Πρόεδρε, παρατηρώντας τις ενέργειες της Επιτροπής σχετικά με τα πολωνικά ναυπηγεία, νιώθω να επιβεβαιώνεται η πεποίηθηση μου ότι η Πολωνία δεν έπρεπε να είχε εισέλθει στην Ευρωπαϊκή Ένωση με τους όρους που προσφέρθηκαν πριν από λίγα χρόνια. Εκατομμύρια συμπατριώτες μου είχαν την ίδια άποψη, όμως η πλειοψηφία τους παραπλανήθηκε και πίστεψε ότι η Ευρωπαϊκή Ένωση θα βοηθούσε την Πολωνία να φτάσει τα επίπεδα ανάπτυξης της "παλιάς" Ευρωπαϊκής Ένωσης. Αυτό δεν ισχύει μόνο για τα ναυπηγεία, αλλά και για πολλούς άλλους τομείς, όπως η γεωργία. Είμαι υπέρ της συμμετοχής της χώρας μου στην Ευρωπαϊκή Κοινότητα, αλλά διαφωνώ και διαμαρτύρομαι στο να αντιμετωπίζεται η Πολωνία σαν κατεκτημένο έδαφος από οικονομική άποψη. Βλέπω πώς η πρώην κομμουνιστική Ανατολική Γερμανία ή ο τραπεζικός τομέας υπόκεινται σε διαφορετικά κριτήρια. Τους επιτρέπεται να λαμβάνουν κρατική βοήθεια.
<P>
Σήμερα, που η μοίρα της Συνθήκης της Λισαβόνας βρίσκεται στον αέρα, είμαι πεπεισμένος ότι από οικονομική άποψη, θα κάνει την Πολωνία να εξαρτηθεί απόλυτα από τη γραφειοκρατία των Βρυξελλών. Για αυτό το λόγο στις ερχόμενες εκλογές του Ευρωπαϊκού Κοινοβουλίου, οι λαοί της Ευρώπης πρέπει να υποστηρίξουν τους πολιτικούς που λένε "όχι" σε αυτή τη συνθήκη.

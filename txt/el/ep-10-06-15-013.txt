<CHAPTER ID="013">
Δημόσια προσφορά κινητών αξιών και εναρμόνιση των προϋποθέσεων διαφάνειας (τροποποίηση των οδηγιών 2003/71/ΕΚ και 2004/109/ΕΚ) (συζήτηση)
<SPEAKER ID="473" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Wolf Klinz, εξ ονόματος της Επιτροπής Οικονομικής και Νομισματικής Πολιτικής, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την τροποποίηση των οδηγιών 2003/71/ΕΚ σχετικά με το ενημερωτικό δελτίο που πρέπει να δημοσιεύεται κατά τη δημόσια προσφορά κινητών αξιών ή την εισαγωγή τους προς διαπραγμάτευση και 2004/109/ΕΚ για την εναρμόνιση των προϋποθέσεων διαφάνειας αναφορικά με την πληροφόρηση σχετικά με εκδότες των οποίων οι κινητές αξίες έχουν εισαχθεί προς διαπραγμάτευση σε ρυθμιζόμενη αγορά - C7-0170/2009 -.
<SPEAKER ID="474" NAME="Wolf Klinz">
εισηγητής. - (DE) Κύριε Πρόεδρε, κύριε Επίτροπε, αν χρειαστώ λίγο περισσότερο από τέσσερα λεπτά, θα συντομεύσω τις καταληκτικές παρατηρήσεις μου ώστε να μην ξεπεράσω τα έξι λεπτά που μου αναλογούν.
<P>
" οδηγία σχετικά με το ενημερωτικό δελτίο εκπονήθηκε αρχικά το 2003 με την προϋπόθεση ότι θα αναθεωρείτο τον Σεπτέμβριο του 2009. Αυτό ίσχυε. " οδηγία σχετικά με το ενημερωτικό δελτίο αφορά την ολοκλήρωση, έγκριση και δημοσίευση ενημερωτικών δελτίων ως προϋπόθεση για τη δημόσια προσφορά κινητών αξιών ή την έκδοσή τους σε μια ρυθμιζόμενη αγορά στο εσωτερικό της Ευρωπαϊκής Ένωσης. Εν γένει, η τρέχουσα αναθεώρηση αφορά τεχνικές πτυχές και έχει ως σκοπό την εξάλειψη της ανασφάλειας δικαίου και των απαιτήσεων που είναι αδικαιολόγητα επαχθείς.
<P>
Αρχικά, θα ήθελα να ευχαριστήσω ιδιαίτερα όλους τους βουλευτές που συνεργάστηκαν μαζί μας επ' αυτού, καθώς και όλους τους σκιώδεις εισηγητές. Είχαμε πολύ καλή συνεργασία, και με την Επιτροπή μεταξύ άλλων. Χωρίς μια τόσο καλή συνεργασία, δεν θα μπορούσαμε όντως να δούμε την επιτυχή σύναψη αυτής της δέσμης σε πρώτη ανάγνωση σε λιγότερο από δέκα μήνες. Θα ήθελα να παρουσιάσω τώρα εν συντομία τη συμφωνία που καταρτίσαμε -και τούτη συμπεριλαμβάνει τις τριμερείς συνομιλίες- υπό τη μορφή οκτώ κύριων σημείων επί των οποίων καταφέραμε να επιτύχουμε συμφωνία.
<P>
Πρώτον, ένας από τους στόχους μας ήταν να διευκολυνθεί η πρόσβαση στο κεφάλαιο στην αγορά για μικρές και μεσαίες επιχειρήσεις. Γνωρίζετε ότι στις "ΠΑ υπάρχει πολύ μεγαλύτερο ποσοστό εταιρειών, συμπεριλαμβανομένων ΜΜΕ, οι οποίες λαμβάνουν χρηματοδότηση από την αγορά, ενώ στην Ευρώπη η συνήθης πρακτική είναι, ιδίως μεταξύ μικρών επιχειρήσεων, να λαμβάνουν χρηματοδότηση μέσω τραπεζικών δανείων. Αυτό που θέλουμε να κάνουμε εδώ είναι να δώσουμε την ευκαιρία στις μικρές επιχειρήσεις να χρησιμοποιούν την αγορά πιο συχνά απ' ό,τι πριν. Αυξήσαμε, συνεπώς, το κατώφλι για εξαίρεση όσον αφορά τις προϋποθέσεις κατωφλίου, οι οποίες εντέλει βαραίνουν τις ΜΜΕ με γραφειοκρατία και έξοδα, από 2,5 εκατομμύρια ευρώ σε 5 εκατομμύρια ευρώ.
<P>
Το δεύτερο σημείο αφορά την προστασία των επενδυτών: θέλουμε να διασφαλίσουμε ότι, κατά την πορεία μιας τέτοιας διευκόλυνσης, μπορούμε να παράσχουμε αρκετές διασφαλίσεις στον μικρό ιδιώτη επενδυτή. Αυτός είναι ο λόγος για τον οποίο αυξήσαμε το κατώφλι για εξαίρεση από τις απαιτήσεις του ενημερωτικού δελτίου για κινητές αξίες με ονομαστική αξία 50.000 σε κινητές αξίες με ονομαστική αξία 100.000.
<P>
Το τρίτο σημείο που θα ήθελα να θίξω αφορά το θέμα του τρόπου με τον οποίο μπορούν οι υπάλληλοι να συμμετέχουν στο μετοχικό κεφάλαιο της εταιρείας χωρίς η εν λόγω εταιρεία να πρέπει να επιβαρυνθεί με τα σχετικά υψηλά έξοδα για δημοσίευση ενημερωτικού δελτίου. Συνεπώς, τούτο αφορά τη χαλάρωση της απαίτησης για ενημερωτικό δελτίο κατά την προσφορά προγραμμάτων συμμετοχής στους υπαλλήλους. Εδώ έχουμε εισαγάγει μια ρήτρα αναλογικότητας ως προς το ότι έχουμε εξαλείψει την περιττή προϋπόθεση γνωστοποίησης. Ταυτόχρονα, ωστόσο, έχουμε διασφαλίσει ότι διαθέτουμε έγγραφο που αναφέρει λεπτομερώς βασικές πληροφορίες ώστε εκείνοι οι υπάλληλοι που επωφελούνται από αυτήν τη μορφή συμμετοχής να μπορούν να έχουν μια γενική ιδέα ως προς το τι έχουν λαμβάνειν. Επίσης διασφαλίσαμε ότι οι εταιρείες που είναι καταχωρημένες σε τρίτη χώρα, δηλαδή σε χώρα εκτός της Ευρωπαϊκής Ένωσης, θα εξαιρούνται επίσης από την απαίτηση για ενημερωτικό δελτίο -όπως οι ευρωπαϊκές εταιρείες- σε περιπτώσεις που προσφέρουν μετοχές στους υπαλλήλους τους, υπό την προϋπόθεση ότι μπορούν να αποδείξουν αντιστοιχία με τις απαιτήσεις γνωστοποίησης.
<P>
Το τέταρτο θέμα που συζητήσαμε και επί του οποίου καταλήξαμε σε συμφωνία αφορά αυτό που είναι κοινώς γνωστό ως "περιληπτικό σημείωμα ενημερωτικού δελτίου". Μπορείτε να το δείτε έτσι: τυπικά, ένα ενημερωτικό δελτίο είναι ένα ογκώδες και εκτενές έγγραφο που συχνά έχει αρκετές εκατοντάδες σελίδες. Ωστόσο, υπάρχει και το περιληπτικό σημείωμα το οποίο συχνά έχει άλλες 50, 60 ή 70 σελίδες. Αυτό που θέλουμε να κάνει το Κοινοβούλιο είναι να συντομεύσει το σημείωμα σε αυτό που αποκαλείται "βασικές πληροφορίες για τους επενδυτές" ή σε ένα έγγραφο με ουσιώδεις πληροφορίες για τους επενδυτές, του είδους που παρέχονται από παραδοσιακά επενδυτικά ταμεία, τους ΟΣΕΚΑ. " Επιτροπή στην πραγματικότητα δεν το εξέτασε αυτό, καθώς επιθυμούσε απλώς να διασφαλίσει ότι οι βασικές πληροφορίες όντως περιέχονται στο περιληπτικό σημείωμα.
<P>
Έχουμε πλέον συμφωνήσει ότι, ενώ διατηρούμε το περιληπτικό σημείωμα στην παρούσα μορφή του, θα πρέπει επίσης να διασφαλίσουμε ότι όντως περιέχει βασικές πληροφορίες οι οποίες θα καθοριστούν εντέλει μέσω των απαιτήσεων της οδηγίας και της επεξεργασίας επιπέδου 2. Αυτό θα συμβάλει ώστε να συντομευθεί σημαντικά το περιληπτικό σημείωμα, καθώς θα περιοριστεί από τις τωρινές 60, 70 ή 80 σελίδες σε περίπου 20 ή 30, και θα συμβάλει ώστε να καταστεί ευανάγνωστο, ιδίως για τον μικρό επενδυτή. Αυτό είναι σημαντικό, διότι δεν θέλουμε να αφήνουμε τον μικρό επενδυτή εκτός του γενικότερου πλαισίου.
<P>
Πέμπτον, το θέμα της ευθύνης: κατά τη σύνταξη ενημερωτικού δελτίου, ποιος εγγυάται την ακρίβεια των περιεχομένων; Συγκεκριμένα, αν ένας μεσολαβητής χρησιμοποιήσει το εν λόγω ενημερωτικό δελτίο, αν προβεί σε αυθαίρετες αλλαγές στα περιεχόμενά του, τότε υπεύθυνος είναι ο μεσολαβητής. " απαίτηση περί ενημερωτικού δελτίου λήγει είτε όταν εκπνεύσει η περίοδος προσφοράς είτε όταν ξεκινήσει η διαπραγμάτευση, όποια ημερομηνία είναι μεταγενέστερη.
<P>
Έβδομον, η ρήτρα αναθεώρησης: όπως και η προηγούμενη, η εν λόγω οδηγία επίσης θα αναθεωρηθεί σε διάστημα πέντε ετών.
<P>
Το τελευταίο σημείο που θα ήθελα να επισημάνω είναι ότι, στο εν λόγω έγγραφο, έχουμε την πρώτη πράξη νομοθεσίας που εναρμονίστηκε με τις διατάξεις της Συνθήκης της Λισαβόνας. Και, τελευταίο, αλλά εξίσου σημαντικό, επιτρέψτε μου να επισημάνω ότι η προεδρία της Επιτροπής Οικονομικής και Νομισματικής Πολιτικής κατόρθωσε να διασφαλίσει ότι το Κοινοβούλιο θα διαθέτει επαρκή χρόνο. Έχουμε τρεις μήνες προθεσμία να απαντήσουμε στην Επιτροπή και ακόμη τρεις μήνες παράταση, αν χρειαστεί. Ωστόσο, προσπαθήσαμε, σε περίπτωση που όλες οι άλλες επιλογές αποτύχουν, να δώσουμε έγκαιρη έγκριση, δηλαδή να προωθήσουμε αυτήν τη νομοθετική πράξη εντός της μικρότερης δυνατής προθεσμίας.
<P>
Αυτό ικανοποιεί όλα τα μέρη.
<SPEAKER ID="475" NAME="Michel Barnier" LANGUAGE="FR">
Κύριε Πρόεδρε, κυρίες και κύριοι, όταν είχα την τιμή να υποβληθώ σε ακρόαση στο Ευρωπαϊκό Κοινοβούλιο στις 13 Ιανουαρίου, προτού διοριστώ Ευρωπαίος Επίτροπος, προσπάθησα να βελτιώσω την προστασία των επενδυτών και να μειώσω τις διοικητικές δαπάνες για τις επιχειρήσεις, ιδίως για τις μικρές και μεσαίες επιχειρήσεις, οι οποίες, όπως γνωρίζουμε, συνιστούν το 80-90% του οικονομικού ιστού στην ενιαία αγορά. Είμαι, λοιπόν, ιδιαίτερα ικανοποιημένος που το Κοινοβούλιο ενέκρινε την εν λόγω αναθεωρημένη οδηγία σχετικά με τα ενημερωτικά δελτία σε πρώτη ανάγνωση. Είναι μια τροποποιημένη οδηγία, η οποία απλοποιεί και αποσαφηνίζει τους κανόνες για την έκδοση κινητών αξιών, στηρίζει τις μικρές και μεσαίες επιχειρήσεις, όπως πολύ σωστά μας υπενθύμισε ο κ. Klinz, ως προς την πρόσβαση στις κεφαλαιαγορές, και θα συμβάλει στην ενίσχυση της εσωτερικής αγοράς κεφαλαίων. Οι διαπραγματεύσεις για την οδηγία αυτή πραγματοποιήθηκαν σε στενή συνεργασία με το Κοινοβούλιο και όχι μόνο, δεδομένου ότι προτάθηκαν σημαντικές βελτιώσεις από το Κοινοβούλιο και το Συμβούλιο και, ασφαλώς, η Επιτροπή διαδραμάτισε επίσης τον ρόλο που της αντιστοιχεί.
<P>
Θα ήθελα, λοιπόν, εξ ονόματος της Επιτροπής, να εκφράσω τις θερμές μου ευχαριστίες στον εισηγητή, τον κ. Klinz, και στην Επιτροπή Οικονομικής και Νομισματικής Πολιτικής για το αποτελεσματικό τους έργο και την εποικοδομητική τους συνεργασία. Είμαστε ικανοποιημένοι με αυτό το συμβιβαστικό κείμενο που έχουμε τώρα στα χέρια μας, το οποίο σέβεται το πνεύμα της αρχικής πρότασης.
<P>
" οδηγία του 2003 σχετικά με τα ενημερωτικά δελτία είχε πολύ σαφή και αναντίρρητα οφέλη. Όριζε εναρμονισμένους κανόνες ως προς τι πρέπει να δημοσιεύουν οι ευρωπαϊκές εταιρείες κατά την έκδοση κινητών αξιών, με μία μείζονα καινοτομία. Μόλις εγκριθεί ένα ενημερωτικό δελτίο σε ένα κράτος μέλος, ισχύει για όλη την Ένωση. Ωστόσο, ήταν απαραίτητο να αναπροσαρμοστεί το πλαίσιο του 2003, προκειμένου να βελτιωθεί η νομική σαφήνεια και αποτελεσματικότητα του συστήματος του ενημερωτικού δελτίου και να μειωθούν οι διοικητικές δαπάνες.
<P>
Αυτός είναι ο λόγος που, εφεξής, χάρη σε εσάς και χάρη στην εν λόγω αναθεώρηση, ορισμένα είδη κινητών αξιών θα υπόκεινται σε μειωμένες υποχρεώσεις δήλωσης για μικρές επιχειρήσεις, για μικρούς δανειστές και για εκδόσεις δικαιωμάτων και κυβερνητικές εγγυήσεις. " μορφή και το περιεχόμενο του περιληπτικού σημειώματος του ενημερωτικού δελτίου θα βελτιωθούν. Οι εξαιρέσεις από την υποχρέωση δημοσίευσης ενημερωτικού δελτίου έχουν διευκρινιστεί σε περιπτώσεις όπου οι εταιρείες πωλούν μέσω μεσολαβητών ή αλυσίδων λιανικής πώλησης ή μεταβιβάζουν μετοχές στο προσωπικό. Τέλος, θα καταργηθούν οι υποχρεώσεις δήλωσης που επί του παρόντος αλληλεπικαλύπτονται με τις απαιτήσεις της οδηγίας περί διαφάνειας.
<P>
Αυτό είναι το αποτέλεσμα του κοινού μας έργου. Αυτή η αναθεωρημένη οδηγία θα παράσχει, κατά συνέπεια, ένα ισορροπημένο εργαλείο, προσαρμοσμένο στα περίπλοκα ζητήματα που θέτουν οι επενδυτές και οι εκδότες σχετικά με τις κεφαλαιαγορές, είτε πρόκειται για μικρές και μεσαίες επιχειρήσεις είτε για μεγάλες, εδραιωμένες εταιρείες. " έγκριση του κειμένου αυτού σε πρώτη ανάγνωση θα αποστείλει ένα ηχηρό μήνυμα ότι η Ένωση σέβεται την προσπάθειά της περί απλοποίησης και μείωσης του διοικητικού φόρτου, ενώ παράλληλα διατηρεί και μάλιστα βελτιώνει το επίπεδο προστασίας των επενδυτών. Αυτός είναι ο λόγος για τον οποίο θα ήθελα να ευχαριστήσω και πάλι τον εισηγητή και να σας ευχαριστήσω που εγκρίνατε αυτόν τον δυναμικό συμβιβασμό υπέρ της απλοποίησης και, ειδικότερα, υπέρ των μικρών και μεσαίων επιχειρήσεων σε όλη την Ευρώπη.
<SPEAKER ID="476" NAME="Diogo Feio" LANGUAGE="PT">
Θα ήθελα να ξεκινήσω αναφέροντας το ικανοποιητικό έργο που στάθηκε δυνατό να επιτελεστεί στο πλαίσιο της Επιτροπής Οικονομικής και Νομισματικής Πολιτικής, χάρη σε προτάσεις διάφορων μελών της, και να επισημάνω τον ρόλο που διαδραμάτισε ο συνάδελφος εισηγητής κ. Klinz στην επίτευξη θετικού αποτελέσματος. Όταν μιλούμε για ενημερωτικά δελτία, μιλούμε, φυσικά, για την ιδέα της δημοσιότητας, της ασφάλειας της αγοράς και της καλύτερης πρόσβασης σε επενδύσεις. Για τον λόγο αυτόν, είχα κάποιες φορές την εντύπωση ότι υπάρχει σαφής σύγκρουση μεταξύ της προστασίας που χρειάζονται οι καταναλωτές και της προστασίας των επενδυτών, η οποία είναι επίσης απαραίτητη.
<P>
Κατορθώσαμε να βρούμε μια ισορροπία. Συχνά, οι λύσεις δεν ήταν πανομοιότυπες, αλλά κάτι που έχει μεγαλύτερη σημασία είναι ότι αξίζει να τονίσουμε ότι, στο τέλος, αυτή η αναθεώρηση έλαβε υπόψη την κατάσταση των μικρών και μεσαίων επιχειρήσεων, την ανάγκη να γίνουν σεβαστές οι επιθυμίες των μικρών επενδυτών όσον αφορά τη δυνατότητα μεγαλύτερης απλοποίησης, μεγαλύτερης σαφήνειας για τις εξαιρέσεις και χαμηλότερων εξόδων για τις επιχειρήσεις μέσω της μείωσης του συχνά υπερβολικού διοικητικού φόρτου.
<P>
Προφανώς, οι αντίστοιχες θέσεις του Συμβουλίου, της Επιτροπής και του Κοινοβουλίου συχνά δεν είναι ακριβώς ίδιες στις τριμερείς συζητήσεις. Ωστόσο, ήταν δυνατή η επίτευξη ισορροπίας σχετικά με το μέλλον της αγοράς κινητών αξιών σε επίπεδο ΕΕ, και θα ήθελα να τονίσω ότι αυτό συνιστά θετικό βήμα.
<SPEAKER ID="477" NAME="Catherine Stihler">
εξ ονόματος της Ομάδας S&D. - (ΕΝ) Κύριε Πρόεδρε, θα ήθελα να ευχαριστήσω τον εισηγητή και όλους τους σκιώδεις εισηγητές για τη συνεργασία τους.
<P>
Πιστεύω πως οι συμβιβασμοί που επιτεύχθηκαν είναι αποδεκτοί από την Ομάδα S&D, καθώς είναι δίκαιοι και πιστεύουμε ότι θα οδηγήσουν σε βελτιωμένη προστασία για τους επενδυτές, και συγκεκριμένα για τους μικρές επενδυτές λιανικής. Πιστεύω ότι, όπως ανέφερε ο Επίτροπος, αυτό είναι σύμφωνο με το πνεύμα της αρχικής οδηγίας.
<P>
Αν εξετάσουμε το περιληπτικό σημείωμα και το έγγραφο βασικών πληροφοριών -ο δρ Klinz μίλησε γι' αυτό και για την ανάγκη να υπάρχει σαφήνεια- πιστεύω ότι έχουμε καταλήξει σε μία διατύπωση η οποία θα διασφαλίζει τη σαφήνεια, ενώ είναι ξεκάθαρο ότι η αστική ευθύνη θα βρίσκεται στο βασικό ενημερωτικό δελτίο.
<P>
Επιπλέον, έχουμε διευκρινίσει την περίοδο κατά την οποία απαιτείται η δημοσίευση ενημερωτικού δελτίου ή συμπληρωματικών πληροφοριών επ' αυτού· έχουμε επίσης διευκρινίσει την απαίτηση για ενημερωτικό δελτίο και για τις ευθύνες του ενημερωτικού δελτίου όταν οι κινητές αξίες πωλούνται μέσω μεσολαβητών και όχι άμεσα από τον εκδότη.
<P>
Σχετικά με το κατώφλι: θα έλεγα πως πρόκειται μάλλον για διαδικασία βελτίωσης και όχι για δραστική αλλαγή, αλλά οι συμβιβασμοί που επιτεύχθηκαν ήταν δίκαιοι και ισορροπημένοι και η Ομάδα S&D τους υποστηρίζει.
<P>
Νομίζω ότι είναι ένα ευπρόσδεκτο βήμα η σαφήνεια σχετικά με τον ορισμό του ειδικού επενδυτή, και το ίδιο ισχύει για τον αντίκτυπο της εποπτείας στη διαπραγμάτευση με τρίτες χώρες.
<P>
Στο πλαίσιο της βελτίωσης της νομοθεσίας, η απόφαση ότι δεν θα απαιτείται ενημερωτικό δελτίο για συστήματα μετοχών υπαλλήλων φαίνεται εύλογη. Άλλωστε, αν οι υπάλληλοι δεν είναι διατεθειμένοι να επενδύσουν στην ίδια τους την εταιρεία, ίσως η διοίκηση να πρέπει να είναι προσεκτική.
<P>
Το έργο σχετικά με κατ' εξουσιοδότηση πράξεις - ο δρ Klinz το ανέφερε αυτό. Ο συμβιβασμός των τριών μηνών είναι ζωτικής σημασίας και συνιστά κίνηση προς την κατεύθυνση του Κοινοβουλίου.
<P>
Θα χρησιμοποιώ ασφαλώς την απόφαση για την οδηγία σχετικά με το ενημερωτικό δελτίο ως σημείο αναφοράς για το έργο που θα πραγματοποιήσω ως εισηγήτρια για τα προϊόντα του τομέα των δομικών κατασκευών, ενώ το σημείο αναφοράς που χρησιμοποιεί το Συμβούλιο είναι η οδηγία σχετικά με τις τεχνολογίες για τη βελτίωση της προστασίας της ιδιωτικότητας αντί για την οδηγία σχετικά με το ενημερωτικό δελτίο.
<P>
Σχετικά με την ηλεκτρονική δημοσίευση του ενημερωτικού δελτίου: πιστεύω πως και αυτό είναι ευπρόσδεκτο. " ρήτρα αναθεώρησης σε πέντε έτη είναι επίσης ευπρόσδεκτη.
<P>
Οπότε, συνολικά, κύριε Πρόεδρε και κύριε εισηγητή, η Ομάδα S&D στηρίζει τον συμβιβασμό που επιτεύχθηκε και αναμένουμε να στηρίξουμε και τη συμφωνία σε πρώτη ανάγνωση στην αυριανή ψηφοφορία.
<SPEAKER ID="478" NAME="Olle Schmidt" LANGUAGE="SV">
Κύριε Πρόεδρε, ως αποτέλεσμα της οικονομικής κρίσης, προβάλλονται δικαιολογημένα αιτήματα για μεγαλύτερη διαφάνεια και καλύτερη ρύθμιση της χρηματοπιστωτικής αγοράς. Δεν έχω πρόβλημα με αυτό, αλλά, όπως πάντα κατά την εισαγωγή νέων κανονιστικών ρυθμίσεων, πρέπει να γίνει με ισορροπημένο τρόπο. " ικανότητα ανάπτυξης της ευρωπαϊκής οικονομίας δεν θα αυξηθεί με κακοσχεδιασμένες προτάσεις, ακόμη και αν έχουν θεμιτούς σκοπούς.
<P>
Θα ήθελα, συνεπώς, να ευχαριστήσω τον εισηγητή, τον συνάδελφό μου δρα Klinz, για το εξαίρετο έργο του, το οποίο αντιστέκεται σε υπερβολικά λεπτομερείς κανόνες και κανονιστικές ρυθμίσεις. " πρότασή του αυξάνει την ασφάλεια δικαίου και καταργεί αδικαιολόγητα αυστηρές απαιτήσεις, προκειμένου να μειωθεί ο διοικητικός φόρτος των εταιρειών κατά 25% έως το 2012. " Ομάδα μου κι εγώ είμαστε, σαφώς, ικανοποιημένοι με τον συμβιβασμό που διαπραγματεύτηκε ο δρ Klinz και άλλοι. " πρόταση μειώνει τον διοικητικό φόρτο για μικρές και μεσαίες επιχειρήσεις, αλλά -και νομίζω είναι σημαντικό να το αναφέρουμε αυτό- το πράττει χωρίς να μειώνεται η προστασία των επενδυτών. Και αυτό το ανέφερε ο κ. Barnier.
<P>
" συζήτηση έχει, φυσικά, επικεντρωθεί στα κατώφλια που θα ισχύσουν για τη δημοσίευση ενημερωτικών δελτίων, σε συνδυασμό με εκδόσεις δικαιωμάτων, για παράδειγμα. Πιστεύω πως είναι καλά ισορροπημένα και θα επιτρέψουν στην εσωτερική αγορά να λειτουργήσει καλύτερα. " πρόταση θα σημαίνει βέβαια ότι οι μικρές και μεσαίες επιχειρήσεις δεν θα χρειάζεται να καταρτίσουν ενημερωτικό δελτίο και συνεπώς θα τους είναι ευκολότερο να συγκεντρώσουν κεφάλαιο. Το κατώφλι θα αυξηθεί από τα 2,5 εκατομμύρια ευρώ στα 5 εκατομμύρια ευρώ. Αυτή είναι μια καλά ισορροπημένη πρόταση. Θα καταστήσει επίσης ευκολότερη τη δυνατότητα οι περιφερειακές τράπεζες να εκδίδουν ομολογίες, καθώς τα κατώφλια αυξάνονται από 50 εκατομμύρια ευρώ σε 75 εκατομμύρια ευρώ για μη μετοχικές κινητές αξίες, όπως τοκοφόρο χρέος και δομημένα προϊόντα.
<P>
Συνολικά θα ήθελα, όπως ο συνάδελφος βουλευτής από την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, να ευχαριστήσω τον δρα Klinz για το πραγματικά εξαιρετικό έργο του. " εν λόγω έκθεση συνιστά σημαντικό βήμα ώστε να βελτιωθούν οι συνθήκες για εκατομμύρια μικρές επιχειρήσεις στην Ευρώπη.
<SPEAKER ID="479" NAME="Vicky Ford">
εξ ονόματος της Ομάδας ECR. - (ΕΝ) Κύριε Πρόεδρε, γνωρίζω ότι αυτή η έκθεση δεν θα συγκεντρώσει τα φώτα της δημοσιότητας, αλλά θα της άξιζε, επειδή η οδηγία σχετικά με το ενημερωτικό δελτίο είναι ζωτικής σημασίας για τη ρύθμιση της πρόσβασης των ευρωπαϊκών εταιρειών σε κεφάλαιο. Αυτό από μόνο του είναι ζωτικής σημασίας για τη δυνατότητα οικονομικής ανάπτυξης της Ευρώπης στο μέλλον.
<P>
Ήταν απόλαυση η συνεργασία με τους σκιώδεις εισηγητές, αλλά κυρίως λόγω του ότι βρισκόμασταν υπό την καθοδήγηση του κ. Klinz. Έδωσε πράγματι προστιθέμενη αξία στην αρχική πρόταση της Επιτροπής και στη θέση του Συμβουλίου. Πιστεύω πως το κείμενο στο οποίο καταλήξαμε δεν είναι μόνο τεχνικά εφικτό, αλλά συνιστά και καλή ισορροπία μεταξύ της προστασίας των επενδυτών και της διευκόλυνσης της πρόσβασης των επιχειρήσεων σε κεφαλαιαγορές στην Ευρώπη. Έχουμε εργαστεί σκληρά για να έχουμε ασφάλεια δικαίου, και υπάρχει μια σαφής διαδικασία για την ενημέρωση και τη συμπλήρωση ενημερωτικών δελτίων. Προσπαθήσαμε να βοηθήσουμε τους επενδυτές με τα περιεχόμενα του περιληπτικού σημειώματος και με την έννοια των βασικών πληροφοριών.
<P>
Είμαι ιδιαίτερα ικανοποιημένη που θα υπάρξει ένα ελαφρύτερο καθεστώς κοινοποίησης για εκδόσεις δικαιωμάτων. Πιστεύω ότι αυτό θα βοηθήσει όχι μόνο τις μεγαλύτερες εταιρείες, αλλά και τις μικρότερες. Σε μια εποχή όπου οι αγορές είναι ασταθείς, το κόστος ενός ενημερωτικού δελτίου μπορεί να αποτρέψει κάποιον ακόμα και από το να προσπαθήσει να συγκεντρώσει συμπληρωματικό κεφάλαιο. Πρέπει να το έχουμε αυτό ιδιαίτερα υπόψη σήμερα.
<P>
Είναι ένα εξαιρετικά ευπρόσδεκτο προηγούμενο. Αναμένω περαιτέρω ανάλυση του τομέα όταν εξετάσουμε την οδηγία για τις αγορές χρηματοπιστωτικών μέσων αργότερα φέτος. Όπως ανέφερα, αυτό συνιστά παράδειγμα συγκεκριμένου μέτρου που λαμβάνουμε για να βελτιώσουμε το περιβάλλον της Ευρώπης για τους επιχειρηματίες και για να επενδύσουμε στο μέλλον μας.
<SPEAKER ID="480" NAME="José Manuel García-Margallo y Marfil" AFFILIATION="PPE">
(ES) Κύριε Πρόεδρε, κύριε Επίτροπε, γνωρίζουμε κάποια πράγματα. Γνωρίζουμε ότι αυτή η κρίση είναι σαν ιός που μεταλλάσσεται: ξεκίνησε ως κρίση στον τομέα των ακινήτων, μετά έγινε κρίση στον τραπεζικό τομέα και κατέληξε ως κρίση κρατικού χρέους που θα μπορούσε να προκαλέσει και άλλες κρίσεις στον κλάδο ως αποτέλεσμα.
<P>
Επίσης γνωρίζουμε ότι αυτή η κρίση είναι πολύ δαπανηρή. Σύμφωνα με τις υπηρεσίες σας, οι αναλήψεις υποχρεώσεων για βοήθεια στον χρηματοπιστωτικό τομέα ανέρχονται συνολικά σε 3,5 δισεκατομμύρια ευρώ: με άλλα λόγια, το ένα τρίτο του ακαθάριστου εγχώριου προϊόντος της ΕΕ. Επίσης γνωρίζουμε ότι μία από τις βασικές αιτίες της κρίσης ήταν η έλλειψη διαφάνειας σε προϊόντα, ιδρύματα και αγορές.
<P>
Αυτός είναι και ο λόγος για τον οποίο η έκθεση που συζητούμε τώρα είναι τόσο σημαντική. Ωστόσο, αν επιθυμείτε ένα στατιστικό στοιχείο, θα ήθελα να σας υπενθυμίσω ότι μόνο στις "νωμένες Πολιτείες, κατά τα έτη 2000-2006, οι κινητές αξίες εξασφαλισμένες με στοιχεία ενεργητικού τετραπλασιάστηκαν και οι κινητές αξίες εξασφαλισμένες με υποθήκες επταπλασιάστηκαν· επιπλέον, σε μια πολύ πρόσφατη εμφάνιση σε δικαστήριο, οι σύμβουλοι μιας εξέχουσας τράπεζας δήλωσαν ότι δεν είχαν καταλάβει και πολύ καλά τι ακριβώς πωλούσαν.
<P>
Επίσης γνωρίζουμε -και τούτη συνιστά την τρίτη δήλωση- ότι πολλές από τις δεσμεύσεις στις οποίες προβήκαμε στη σύνοδο της G20 δεν πέρασαν, όπως λέει ένας ισπανός ποιητής, "από τις μούσες στο θέατρο", δηλαδή από τη φαντασία στον γραπτό λόγο.
<P>
Επίσης γνωρίζουμε ότι μέσω αυτής της αναμόρφωσης του χρηματοοικονομικού τομέα, υπάρχουν τρεις αρχές τις οποίες εγώ προσωπικά θεωρώ βασικές: οι πανευρωπαϊκές οντότητες πρέπει να εποπτεύονται από πανευρωπαϊκές αρχές· πρέπει να έχουμε τα κατάλληλα μέτρα στη διάθεσή μας για να εντοπίζουμε τον ιό και να αποφεύγουμε τη μόλυνση· και, τέλος, δεν πρέπει να επιτρέψουμε να πληρώσει το κοινό μόνο του για τις μολύνσεις αυτές ενώ δεν τις προκάλεσε.
<P>
Κύριε Επίτροπε, έχετε να πράξετε μείζον έργο, εφόσον δεν θέλουμε η επόμενη κρίση να μας πιάσει εξαπίνης.
<P>
Θα ολοκληρώσω λέγοντας γαλλιστί ότι συνιστώ "de l'audace, encore de l'audace et toujours de l'audace" στην αποστολή σας - τόλμη, περισσότερη τόλμη και πάντα τόλμη.
<SPEAKER ID="482" NAME="George Sabin Cutaş" AFFILIATION="S&amp;D">
(RO) " κατάργηση των διπλών υποχρεώσεων διαφάνειας και η μείωση των απαιτήσεων κοινοποίησης για εταιρείες με περιορισμένη κεφαλαιοποίηση αγοράς θα εξοικονομήσει περίπου 110 εκατομμύρια ευρώ ετησίως. " αναθεώρηση της οδηγίας σχετικά με το ενημερωτικό δελτίο θα συμβάλει, ως εκ τούτου, στην ενίσχυση της ανταγωνιστικότητας των μικρών και μεσαίων επιχειρήσεων στην Ευρωπαϊκή Ένωση. Δεν πρέπει να λησμονούμε ότι οι μικρές και μεσαίες εταιρείες είναι η κινητήρια δύναμη της οικονομίας της Ευρωπαϊκής Ένωσης. Δημιούργησαν 9,4 εκατομμύρια θέσεις εργασίας στην Ευρωπαϊκή Ένωση μεταξύ του 2002 και το 2008 και επί του παρόντος παρέχουν απασχόληση σε 90 εκατομμύρια ευρωπαίους πολίτες.
<P>
Ταυτόχρονα, οι απαιτήσεις χρηματοοικονομικής διαφάνειας πρέπει να εναρμονιστούν σε επίπεδο Ευρωπαϊκής Ένωσης, προκειμένου να μειωθεί ο διοικητικός φόρτος που βαρύνει τις ευρωπαϊκές εταιρείες. Ως αποτέλεσμα, η νεοσυσταθείσα Ευρωπαϊκή Αρχή Κινητών Αξιών και Αγορών θα πρέπει να παρακολουθεί την εναρμόνιση των νομοθεσιών των κρατών μελών σε ό,τι αφορά την εξέταση και έγκριση ενημερωτικών δελτίων.
<SPEAKER ID="483" NAME="David Casa" AFFILIATION="PPE">
(ΕΝ) Κυρία Πρόεδρε, είδαμε μεγάλη αναστάτωση στις ευρωπαϊκές αγορές τα τελευταία χρόνια, ενώ πολλές υπέστησαν σημαντικές ζημίες. Οπότε, πρέπει να διασφαλίσουμε ότι οι επενδυτές, ιδίως οι επενδυτές λιανικής, τυγχάνουν επαρκούς προστασίας στο εσωτερικό της Ευρωπαϊκής Ένωσης. Οι επενδυτές θα πρέπει να είναι σε θέση να αποκτούν τις κατάλληλες πληροφορίες ώστε να προβαίνουν σε ενημερωμένες αποφάσεις. Ένα καλά δομημένο πλαίσιο εν ισχύι καθιστά επίσης την ευρωπαϊκή αγορά πιο ασφαλή και, συνεπώς, ελκυστική για σοβαρούς επενδυτές.
<P>
" οδηγία σχετικά με το ενημερωτικό δελτίο υπήρξε θεμελιώδους σημασίας για τη θέσπιση προτύπων στον κλάδο ανά την Ευρωπαϊκή Ένωση, όπως έγινε και με την οδηγία για τους ΟΣΕΚΑ. " τεχνική νομοθεσία που ρυθμίζει αυτόν τον δυναμικό κλάδο θα πρέπει συχνά να αναθεωρείται, να βελτιώνεται και να ενημερώνεται, ώστε να διασφαλίζεται ότι παραμένει συναφής και επίκαιρη. Συμφωνώ ότι ορισμένες διατάξεις στο πλαίσιο της οδηγίας ήταν περιττές και ότι ορισμένες υποχρεώσεις που οφείλουν να τηρούν οι οργανισμοί θα πρέπει να καταργηθούν. Τα οφέλη που παρέχουν στον επενδυτή είναι αμελητέα, ενώ βαραίνουν σημαντικά την ίδια την επαγγελματική δραστηριότητα. " εναρμόνιση ορισμών ώστε να αποφευχθούν προβλήματα ερμηνείας στα διάφορα κράτη μέλη θα εναρμονίσει επίσης περαιτέρω τον τομέα.
<P>
Τέλος, θα ήθελα να συγχαρώ τον εισηγητή κ. Klinz για το εξαίρετο έργο του. Θα ήθελα επίσης να συγχαρώ όλους τους σκιώδεις εισηγητές. Πιστεύω πως αυτή η έκθεση είναι καλά ισορροπημένη και αναλογική.
<SPEAKER ID="484" NAME="Sari Essayah" AFFILIATION="PPE">
(FI) Κυρία Πρόεδρε, κύριε Επίτροπε, πιστεύω πως η έκθεση για την τροποποίηση της οδηγίας σχετικά με το ενημερωτικό δελτίο είναι θετική, επειδή πολλές από αυτές τις τροπολογίες μειώνουν τον διοικητικό φόρτο για τις εταιρείες, και κατά συνέπεια ο εισηγητής και οι σκιώδεις εισηγητές επιτέλεσαν εξαίρετο έργο.
<P>
Ως αντίβαρο στη μείωση των απαιτήσεων περί ενημερωτικού δελτίου, πρέπει πάντα να λαμβάνουμε υπόψη την προστασία του επενδυτή. " νομική βάση για το περιληπτικό σημείωμα του ενημερωτικού δελτίου διευκρινίστηκε και η ιδέα μιας ευρείας νομικής βάσης απορρίφθηκε, κάτι που είναι θετικό, επειδή ένα μακροσκελές περιληπτικό σημείωμα θα ήταν δυσνόητο, και ο επενδυτής ενδεχομένως να είχε την εντύπωση ότι δεν υπάρχει λόγος να διαβάσει προσεκτικά το ίδιο το ενημερωτικό δελτίο. Τώρα το περιληπτικό σημείωμα του ενημερωτικού δελτίου πρέπει απλώς να αντιστοιχεί στο περιληπτικό σημείωμα· δεν πρέπει να υπάρχει αντίφαση μεταξύ των δύο. " ουσιαστική νομική ευθύνη έγκειται στην ακρίβεια των πληροφοριών που περιέχονται στο ίδιο το ενημερωτικό δελτίο. Επίσης, επικροτώ την πρόταση να διευκρινιστούν οι απαιτήσεις που αφορούν το περιεχόμενο του ενημερωτικού δελτίου, καθώς με ενιαία μορφή μπορούν να χρησιμεύσουν μόνο για να προωθήσουν τη δυνατότητα κατανόησης των εν λόγω περιληπτικών σημειωμάτων.
<P>
Στη δεύτερη τροπολογία που κατέθεσα, ήθελα να διασφαλίσω ότι η απαίτηση περί ενημερωτικού δελτίου θα ίσχυε στην περίπτωση τοποθέτησης προσωπικού. Αυτό βασίστηκε στην ιδέα ότι όλοι οι επενδυτές θα πρέπει να αντιμετωπίζονται ισότιμα. Δεν μπορεί πάντοτε να εικάζεται ότι ένας μικρός επενδυτής που ανήκει στο προσωπικό γνωρίζει αρκετά για την εταιρεία και τις κινητές αξίες της. Αυτό είναι ενδεχομένως κάτι στο οποίο θα πρέπει να επανέλθουμε και να το επανεξετάσουμε στο μέλλον.
<P>
Αυτή η οδηγία έχει έναν σημαντικό σκοπό: ότι ένας επενδυτής μπορεί να βασίσει τις επενδυτικές αποφάσεις του σε σαφείς και κατανοητές πληροφορίες στις οποίες υπάρχει εύκολη πρόσβαση. Πιστεύω ότι η τροποποίηση της οδηγίας, παρά το πρόβλημα που ανέφερα, θα συμβάλει με τον τρόπο της σε μια αλλαγή προς τη σωστή κατεύθυνση.
<SPEAKER ID="485" NAME="Elena Băsescu" AFFILIATION="PPE">
(RO) Θα ήθελα να συγχαρώ τον κ. Klinz για τις εξαιρετικές του προσπάθειες επί της έκθεσης αυτής και να προβώ στις εξής διευκρινίσεις. " πρόταση της Επιτροπής για απλοποίηση και βελτίωση της οδηγίας σχετικά με το ενημερωτικό δελτίο προσφέρει καλύτερο επίπεδο προστασίας στους επενδυτές, παρέχοντάς τους επαρκείς και κατάλληλες πληροφορίες. Το μοναδικό διαβατήριο είναι έγκυρο σε κάθε αγορά της Ευρωπαϊκής Ένωσης, άπαξ και καταχωρηθεί και εγκριθεί από τις σχετικές αρχές σε ένα κράτος μέλος.
<P>
Με στόχο να μειωθεί η γραφειοκρατία, πιστεύω πως απαιτείται ένα κατάλληλο νομικό πλαίσιο για να εξαλειφθεί η αβεβαιότητα που αφορά την κοινοποίηση στο κράτος μέλος υποδοχής. Επιπλέον, με την εξάλειψη περιττών υποχρεώσεων που έχουν αντίκτυπο στις εταιρείες, μπορούμε να επιτύχουμε μείωση της τάξης του 25% στα σχετικά αδικαιολόγητα υψηλά έξοδα και στον διοικητικό φόρτο έως το 2012. Τέλος, θα ήθελα να αναφέρω ότι οι νέες κανονιστικές ρυθμίσεις θα παράσχουν καλύτερη προστασία στους επενδυτές, καθώς τους προσφέρουν την ευκαιρία να πραγματοποιούν καλύτερη ανάλυση των κινδύνων που σχετίζονται με κινητή αξία προτού προβούν σε επένδυση.
<SPEAKER ID="486" NAME="Franz Obermayr" AFFILIATION="NI">
(DE) Κυρία Πρόεδρε, η σαφής ρύθμιση της ευθύνης έκδοσης είναι προφανώς αναπόσπαστο τμήμα μιας διάφανης αγοράς κινητών αξιών. Εν προκειμένω, πρέπει πρωτίστως να μεριμνήσουμε για την προστασία του μικρού επενδυτή. Όσον αφορά την επαναπώληση κινητών αξιών, ο επενδυτής πρέπει να γνωρίζει ποιον θα θεωρήσει υπεύθυνο για την ακρίβεια και τον επίκαιρο χαρακτήρα των πληροφοριών. Αν θεωρήσουμε τον επενδυτή καταναλωτή ο οποίος πρέπει να προστατευθεί, τότε είναι ζωτικής σημασίας να του δίνεται πρόσβαση σε ουσιώδεις πληροφορίες που απαιτούνται, προκειμένου να αποτιμήσει την αξία του προϊόντος, το οποίο σε αυτήν την περίπτωση είναι κινητές αξίες. Μόνο τότε θα μπορεί να λάβει ενημερωμένες αποφάσεις.
<P>
Αντίστοιχα, στην κοινή κεφαλαιαγορά της ΕΕ, είναι σημαντικό να καταρτίσουμε συγκριτικό κατάλογο των διαφορών μεταξύ των κανονιστικών ρυθμίσεων περί ευθύνης στο εθνικό αστικό δίκαιο. Ιδίως σε αυτούς τους καιρούς κρίσης και αβεβαιότητας, κάτι τέτοιο σημαίνει την εκ νέου δημιουργία ενός αισθήματος εμπιστοσύνης στον επενδυτή μέσω αντίστοιχης διαφάνειας στην αγορά κινητών αξιών.
<SPEAKER ID="487" NAME="Angelika Werthmann" AFFILIATION="NI">
(DE) Κυρία Πρόεδρε, κυρίες και κύριοι, το ενημερωτικό δελτίο ρυθμίζει τη δημόσια προσφορά κινητών αξιών και την έκδοσή τους σε μια ρυθμιζόμενη αγορά στην Κοινότητα. Συνιστά ένα είδος διαβατηρίου που επιτρέπει την πρόσβαση σε όλες τις αγορές της ΕΕ. Χάριν του ελέγχου και της διαφάνειας, επικροτώ την προστασία που αποκτά ο μικρός επενδυτής και, συγκεκριμένα, την απαίτηση κοινοποίησης. Θεωρώ ότι η βελτίωση της πρόσβασης σε κινητές αξίες για μικρές και μεσαίες επιχειρήσεις μέσω της εξάλειψης διοικητικών εμποδίων συνιστά επένδυση στο μέλλον.
<SPEAKER ID="488" NAME="Michel Barnier" LANGUAGE="FR">
Κυρία Πρόεδρε, θα ήθελα να ευχαριστήσω εκ νέου κάθε ομιλητή και ομιλήτρια για την επιδοκιμασία τους και τις πρόσθετες παρατηρήσεις τους. Σαφώς, το κείμενο που θα εγκριθεί συνιστά δυναμικό συμβιβασμό. Συνεπώς, δεν μπορεί να περιλαμβάνει κάθε ιδέα και κάθε πρόταση που διατυπώθηκε, αλλά, ταυτόχρονα, πιστεύω ότι το Κοινοβούλιο, ο κ. Klinz, η Επιτροπή Οικονομικής και Νομισματικής Πολιτικής, η Επιτροπή Νομικών Θεμάτων και άλλες έχουν έναν πολύ καλό λόγο για να είναι ικανοποιημένες, επειδή το τωρινό κείμενο έχει ωφεληθεί πολύ -και λέω αυτό που διαπιστώνω- από τις παρατηρήσεις, τις προτάσεις και την εποικοδομητική κριτική σας μέσω της διαδικασίας διαπραγμάτευσης.
<P>
Μεγάλο μέρος των τροπολογιών που καταθέσατε, μαζί με άλλους συναδέλφους από την Επιτροπή Οικονομικής και Νομισματικής Πολιτικής, ενσωματώθηκαν στο κείμενο· συγκεκριμένα, και επαναλαμβάνω, κυρίες και κύριοι, σχετικά με το πεδίο εφαρμογής της οδηγίας, την παροχή βασικών πληροφοριών που πρέπει να περιλαμβάνονται στο περιληπτικό σημείωμα του ενημερωτικού δελτίου, το καθεστώς που ισχύει για τους υπαλλήλους ή ακόμη και τη "λισαβονοποίηση" -για να χρησιμοποιήσω έναν νεολογισμό- της οδηγίας για το ενημερωτικό δελτίο.
<P>
Ο κ. Feio ανέφερε τη σύγκρουση μεταξύ της προστασίας των επενδυτών και των αναγκών των μικρών και των μεσαίων επιχειρήσεων. Θα ήθελα να του υπενθυμίσω ότι θα καταρτισθεί αναλογικό ενημερωτικό δελτίο για μικρές και μεσαίες επιχειρήσεις. Ο κ. Cutaş επίσης έθιξε αυτήν τη δέσμευση, αυτήν τη συγκεκριμένη αντιμετώπιση των μικρών και μεσαίων επιχειρήσεων. Θα καταρτισθεί λοιπόν ένα αναλογικό ενημερωτικό δελτίο, κύριε Feio, για μικρές και μεσαίες επιχειρήσεις, ένα ενημερωτικό δελτίο επιπέδου 2, το οποίο όμως θα σέβεται την ανάγκη προστασίας των επενδυτών.
<P>
Ένα άλλο σημείο που έθιξε μόλις τώρα η κ. Essayah αφορούσε τους ειδικούς επενδυτές και την αντιμετώπιση των ιδιωτών. " οδηγία λαμβάνει πλήρως υπόψη τη διαφορά μεταξύ των δύο. Θα ήθελα να σας υπενθυμίσω ότι το περιληπτικό σημείωμα θα διαδραματίσει καθοριστικό ρόλο όσον αφορά τη διασφάλιση της κατάλληλης και δίκαιης προστασίας των ιδιωτών.
<P>
Κυρίες και κύριοι, η Επιτροπή μπορεί να δεχθεί όλες τις τροπολογίες και συνεπώς στηρίζει το κείμενο, όπως και -κάτι που σημείωσα- ο κ. Klinz, οι διάφοροι ομιλητές από τις Ομάδες, ο κ. Feio, η κ. Stihler, ο κ. Schmidt και η κ. Ford, οι οποίοι ενέκριναν αυτόν τον εξαίρετο συμβιβασμό εξ ονόματος των Ομάδων τους. Είμαστε βέβαιοι ότι αυτή η οδηγία θα κάνει τη διαφορά ως προς την ενίσχυση της προστασίας των επενδυτών και τη μείωση του διοικητικού φόρτου για εκδότες, ότι θα συμβάλει ακόμα περισσότερο στην ανάπτυξη μιας αληθινής κεφαλαιαγοράς στην Ευρωπαϊκή Ένωση. Δεν πρέπει να χάσουμε αυτήν την ευκαιρία.
<P>
Θα ολοκληρώσω ευχαριστώντας τον κ. García-Margallo για τη συμβολή του διότι, πέρα από το κείμενο αυτό, το οποίο συνιστά πραγματική πρόοδο, έχει ορίσει την πρόοδο αυτή σε ένα πολύ πιο γενικό πλαίσιο, επί του οποίου επιπλέον εργάζεται πολύ αποτελεσματικά για τη δέσμη μέτρων για την εποπτεία, την υπό συζήτηση δέσμη μέτρων για τη διαφάνεια . Επιτρέψτε μου να σας υπενθυμίσω ότι αυτή η αναθεώρηση θα βελτιώσει τα στοιχεία διαφάνειας και θα τα προσαρμόσει στους εκδότες, ιδίως σε μικρές και μεσαίες επιχειρήσεις, ενώ παράλληλα -επαναλαμβάνω- σέβεται την προστασία των επενδυτών. Το στοιχείο της εποπτείας συμπεριλήφθηκε στη δέσμη μέτρων για την εποπτεία, στο γενικό κείμενο, και επί αυτού του κειμένου εργάζεται ο κ. García-Margallo, με άλλους συναδέλφους, ενώ μας ζητεί να επιδείξουμε συλλογική τόλμη.
<P>
Επιδείξατε αυτήν την τόλμη στο εν λόγω κείμενο, το οποίο σηματοδοτεί πραγματική πρόοδο, και πιστεύω ότι, όλοι μαζί, θα το αποδείξουμε αυτό, μαζί με το Συμβούλιο, με συμβιβασμούς που θα είναι εξίσου δυναμικοί, συμβιβασμούς που θα χρειαστεί να επιτύχουμε τις επόμενες ημέρες επί άλλων κειμένων που είναι επί του παρόντος υπό συζήτηση, σχετικά με τη ρύθμιση των αμοιβαίων κεφαλαίων κινδύνου και των κεφαλαίων ιδιωτικών συμμετοχών και, κυρίως, σχετικά με το μείζον ευρωπαϊκό έργο εποπτείας που χρειαζόμαστε για το κείμενο αυτό, σχετικά με τους οργανισμούς αξιολόγησης της πιστοληπτικής ικανότητας για τους οποίους συζητούσαμε νωρίτερα και σχετικά με πολλά άλλα θέματα ρύθμισης, διαφάνειας και ελέγχου, πράγμα που είναι το δίδαγμα το οποίο πρέπει να αντλήσουμε από την κρίση. Είναι ευθύνη μας.
<SPEAKER ID="489" NAME="Wolf Klinz">
εισηγητής. - (DE) Κυρία Πρόεδρε, θα προβώ σε λίγες μόνο σύντομες παρατηρήσεις. Καταρχάς, θα ήθελα να ευχαριστήσω τον Επίτροπο και όλους τους βουλευτές για τις φιλικές τους παρατηρήσεις. Είμαι ευτυχής που συμμερίζεστε τις απόψεις μου. " συνεργασία μας μάς επέτρεψε να εξισορροπήσουμε αρκετούς στόχους, ιδίως την ευκολότερη πρόσβαση σε κεφάλαιο για τις ΜΜΕ και την εξάλειψη διοικητικών εμποδίων, αφενός, και τη βελτίωση και διασφάλιση της προστασίας του επενδυτή και την επίτευξη προόδου σε ό,τι αφορά τη δημιουργία μιας πραγματικής ευρωπαϊκής εσωτερικής αγοράς, αφετέρου.
<P>
Ελπίζω ότι, όταν αυτή η νέα έκδοση της οδηγίας σχετικά με το ενημερωτικό δελτίο υποβληθεί προς αναθεώρηση σε λίγα χρόνια, θα μπορέσουμε να συνδέσουμε την οδηγία σχετικά με το ενημερωτικό δελτίο και τις οδηγίες για την κατάχρηση της αγοράς και τη διαφάνεια, και ενδεχομένως να φτάσουμε να επιλέξουμε, σε ό,τι αφορά κινητές αξίες μη ιδιωτικών συμμετοχών, όχι την εγχώρια αγορά, αλλά την αγορά ενός άλλου κράτους μέλους της Ευρωπαϊκής Ένωσης ως αφετηρία για την έκδοση.
<SPEAKER ID="490" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 16 Ιουνίου 2010.

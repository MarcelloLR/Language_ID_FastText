<CHAPTER ID="009">
Προετοιμασία του Ευρωπαϊκού Συμβουλίου (18-19 Ιουνίου 2009) (συζήτηση) 
<SPEAKER ID="202" NAME="Πρόεδρος">
Το επόμενο θέμα της ημερήσιας διάταξης είναι οι δηλώσεις του Συμβουλίου και της Επιτροπής για την προετοιμασία του Ευρωπαϊκού Συμβουλίου στις 18 και 19 Ιουνίου.
<SPEAKER ID="203" NAME="Alexandr Vondra">
Προεδρεύων του Συμβουλίου. - Κύριε Πρόεδρε, καλωσορίζω αυτή την ευκαιρία να παρουσιαστώ εδώ μπροστά σας πολύ νωρίτερα από την επόμενη συνάντηση του Ευρωπαϊκού Συμβουλίου, στην οποία προσωπικά δεν θα παρευρίσκομαι. Φυσικά αυτή τη φορά οι συνθήκες είναι λίγο ασυνήθιστες, καθώς μία καινούρια κυβέρνηση πρόκειται να διοριστεί. Θα μιλήσω για αυτό λίγο περισσότερο στο τέλος της δήλωσής μου.
<P>
Αφήστε με πρώτα να ανατρέξω στα βασικά ζητήματα της ημερήσια διάταξης του Ιουνίου του Ευρωπαϊκού Συμβουλίου καθώς το προετοιμάζουμε εμείς στην προεδρία. Θα ξεκινήσω με ζητήματα των θεσμών. Το Δεκέμβριο 2008, το Ευρωπαϊκό Συμβούλιο συμφώνησε σε ένα δρόμο ειδικά σχεδιασμένο για να δώσει τη δυνατότητα στη Συνθήκη της Λισαβόνας να τεθεί σε ισχύ μέχρι το τέλος του 2009. Κατά μία έννοια, αυτό αφορά σε νομικές εγγυήσεις και διαβεβαιώσεις σχετικά με κάποια ζητήματα που ανησυχούν τον ιρλανδικό λαό, σε αντάλλαγμα των οποίων η ιρλανδική κυβέρνηση δεσμεύτηκε να ζητήσει την επικύρωση της Συνθήκης πριν από το τέλος του Οκτωβρίου.
<P>
Οι εργασίες για την εφαρμογή αυτής της συμφωνίας είναι ακόμα σε εξέλιξη, και δεν βρίσκομαι στο βήμα με την προϋπόθεση να μπω σε λεπτομέρειες. Έχω την πεποίθηση ότι το επερχόμενο Ευρωπαϊκό Συμβούλιο θα μπορέσει να τηρήσει το δικό του μέρος της συμφωνίας.
<P>
Όπως γνωρίζετε μάλλον όλοι, αύριο θα ψηφιστεί η επικύρωση της Συνθήκης της Λισαβόνας στην τσεχική βουλή. Επιστρέφω στην πατρίδα μέσα στη νύχτα για να είμαι εκεί από νωρίς το πρωί. Πιστεύω ότι το αποτέλεσμα αυτής της ψηφοφορίας θα στείλει ένα θετικό μήνυμα στα άλλα κράτη μέλη και θα κατευνάσει κάποιες αβάσιμες αντιλήψεις. Δουλεύω σκληρά! Πρέπει, όμως σε κάθε περίπτωση να παραχωρηθεί στους Τσέχους Γερουσιαστές μία άνευ όρων ανεξαρτησία σε αυτή τη δημοκρατική λήψη απόφασης. Είναι φανερό ότι κάθε απόπειρα να τους ασκηθεί πίεση μπορεί να αποδειχθεί αντιπαραγωγική.
<P>
Τον περασμένο Δεκέμβριο, συμφωνήθηκε επίσης η διαδικασία διορισμού της μελλοντικής Επιτροπής, και συγκεκριμένα η ανάδειξη του Προέδρου της, θα ξεκινήσει χωρίς καμία καθυστέρηση μετά τις εκλογές του Ευρωπαϊκού Κοινοβουλίου τον Ιούνιο 2009.
<P>
Έχω επίγνωση των απόψεων που εκφράστηκαν εδώ σχετικά με τη σκοπιμότητα του να συμπεριληφθεί το Ευρωπαϊκό Κοινοβούλιο σε αυτή τη διαδικασία με τον κατάλληλο τρόπο. " Προεδρία θα εργαστεί φυσικά στενά όχι μόνο με τα κράτη μέλη, αλλά και με αυτό το Κοινοβούλιο.
<P>
Θα μιλήσω τώρα για το θέμα της χρηματοοικονομικής κρίσης, η συζήτηση του οποίου θα κυριαρχήσει στην ημερήσια διάταξη, με την περαιτέρω ανάγκη να ανταποκριθούμε στη χρηματοοικονομική κρίση.
<P>
" κρίση απέδειξε την οξεία ανάγκη να ενδυναμωθεί η αποτελεσματικότητα της εποπτείας και της ρύθμισης των χρηματοπιστωτικών ιδρυμάτων και να ενισχυθούν οι μηχανισμοί διαχείρισης κρίσεων . Έχουμε ξεκινήσει ήδη να το κάνουμε, τόσο σε επίπεδο ΕΕ όσο και σε διεθνές επίπεδο. Μέσα σε αυτό το πλαίσιο, η ομάδα όπου προήδρευε ο κ. de Larosière έχει παράγει πολύ ενδιαφέρουσες ιδέες και η Επιτροπή κατέθεσε ένα πρώτο πακέτο προτάσεων την περασμένη εβδομάδα. Περαιτέρω προτάσεις αναμένονται τις εβδομάδες που θα ακολουθήσουν.
<P>
Αυτές ήδη συζητούνται και θα συζητηθούν από το Ecofin - και έχουμε τη συνάντηση Ecofin σήμερα - και ο στόχος μας θα είναι να καταλήξουμε στις πρώτες αποφάσεις του Ευρωπαϊκού Κοινοβουλίου. Αυτός είναι ένας φιλόδοξος στόχος και, σαφώς, οι εργασίες θα πρέπει να συνεχιστούν μετά τον Ιούνιο, επομένως είναι θεμελιώδους σημασίας να μπορεί τον Ιούνιο το Ευρωπαϊκό Συμβούλιο να δώσει ένα ισχυρό μήνυμα για τη γρήγορη έγκριση των προτάσεων που θα εισηγηθεί η Επιτροπή.
<P>
Γενικότερα, το Ευρωπαϊκό Συμβούλιο του Ιουνίου θα λάβει υπόψη του την κατάσταση που επικρατεί στις χρηματοοικονομικές αγορές και θα αξιολογήσει την αποτελεσματικότητα των μέτρων που έχουν ληφθεί έως τώρα. Θα λάβει υπόψη του ακόμη τα μέτρα που ελήφθησαν για την στήριξη της "πραγματικής” οικονομίας, και, σε άμεση συνάρτηση θα εξετάσει την κατάσταση στο θέμα της απασχόλησης.
<P>
Την Πέμπτη, μεθαύριο, θα διεξάγουμε μία έκτακτη συνεδρίαση για την απασχόληση με τους κοινωνικούς συνεργάτες στην Πράγα οι οποίοι θα πρέπει να απευθύνουν αυτά τα σημαντικά ζητήματα. Θα ενημερωθείτε για τη σύνοδο αναλυτικά αργότερα σήμερα μέσα στην ημέρα κατά τη διάρκεια μίας έκτακτης.
<P>
Εκτός από το αποτέλεσμα της Συνόδου της Πέμπτης, καθώς και τα πολύ ενδιαφέροντα σεμινάρια και εργαστήρια που οργανώθηκαν τις τελευταίες εβδομάδες στην τσεχική δημοκρατία στη Σουηδία και την Ισπανία, θα εκδοθεί και ανακοίνωση πολύ σύντομα, στην πορεία για το Ευρωπαϊκό Κοινοβούλιο του Ιούνιο, ώστε όταν έλθει η ώρα για το Ευρωπαϊκό Κοινοβούλιο, θα έχουμε πολλές ενδιαφέρουσες ιστορίες και συστάσεις που θα τεθούν υπόψη μας.
<P>
Εντούτοις, αφήστε με να υπογραμμίσω ότι αυτό δεν αφορά την εισαγωγή κάποιας νέας σπουδαίας στρατηγικής για την απασχόληση. Έχουμε ήδη μια - τη στρατηγική της Λισαβόνας για την Ανάπτυξη και την Απασχόληση. Πρόσφατα αναδιατυπώσαμε τις υπάρχουσες κατευθυντήριες γραμμές στην απασχόληση και εγκρίναμε τις συστάσεις κάθε χώρας συγκεκριμένα. Γενικά αφήστε με να σας θυμίσω ότι τα πακέτα που διαθέτουν τα πολλά χρήματα και που η Ένωση και τα κράτη μέλη ενέκριναν προς το τέλος του προηγούμενου έτους αποτελούν σημαντικό πόρο συνεισφοράς στην στήριξη της απασχόλησης.
<P>
Σχετικά με την κλιματική αλλαγή, το Ευρωπαϊκό Κοινοβούλιο θα επαναφέρει την τάξη και θα επανέλθει στις προετοιμασίες, για τη Σύνοδο της Κοπεγχάγη σχετικά με την κλιματική αλλαγή. Θα ληφθεί υπόψη η πρόοδος που έχει επιτευχθεί τόσο σε διεθνές επίπεδο όσο και σύμφωνα με τις δικές μας εσωτερικές προετοιμασίες.
<P>
Αυτό είναι ένα σύνθετο ζήτημα, κυρίως αφού οι διαπραγματεύσεις με τους διεθνείς εταίρους μας συμβαδίζουν με τις δικές μας εσωτερικές συζητήσεις. Μία σύνοδος έλαβε χώρα εχθές ανάμεσα στην ΕΕ και την Ιαπωνία στην Πράγα. Είναι σαφές ότι μεγάλα χρηματικά ποσά θα απαιτούνται προκειμένου να υποστηρίξουμε μία φιλόδοξη συμφωνία στην Κοπεγχάγη. " ΕΕ δεσμεύεται να είναι υποστηρικτική στο ποσοστό που της αναλογεί, το οποίο απαιτεί επίσης μία δίκαιη εσωτερική συμφωνία επιμερισμού των επιβαρύνσεων.
<P>
Το πόσο μακριά θα φτάσουμε στο Ευρωπαϊκό Συμβούλιο του Ιουνίου όσον αφορά εσωτερικές ρυθμίσεις της Ευρωπαϊκής Ένωσης θα εξαρτηθεί σε μεγάλο βαθμό από το πόσο μακριά θα έχουν πάει οι διεθνείς εταίροι μας, συμπεριλαμβανομένων των "ΠΑ, και τη μορφή των διαπραγματεύσεων σε ένα πολυμερές πλαίσιο. Θα δώσω έμφαση εδώ στην αστείρευτη επιθυμία της ΕΕ να ηγηθεί προκειμένου να πετύχει ένα φιλόδοξο αποτέλεσμα στην Κοπεγχάγη.
<P>
Είναι μάλλον πρόωρο σε αυτό το στάδιο να μιλάμε λεπτομερώς για την ημερήσια διάταξη του Ευρωπαϊκού Συμβουλίου όσον αφορά στις εξωτερικές σχέσεις. Εντούτοις, δύο σημαντικές σύνοδοι θα πραγματοποιηθούν με τις τρίτες χώρες στην Πράγα στο τέλος αυτής της εβδομάδας: η Σύνοδος της Ανατολικής Εταιρικής Σχέσης την 7η Μαΐου και η Σύνοδος " Νότιος Διάδρομος - New Silk Road' την επόμενη μέρα. Είναι πολύ πιθανόν το Ευρωπαϊκό Συμβούλιο να συζητήσει τις εξελίξεις αυτών των δύο γεγονότων τα οποία μακροπρόθεσμα είναι σημαντικά για τα συμφέροντα της Ένωσης.
<P>
Παράλληλα, μπορούμε να περιμένουμε κάποιες συζητήσεις σχετικά με τις τριμερείς συνόδους με την Ιαπωνία και τον Καναδά και άλλες σημαντικής συνόδους και συναντήσεις ήδη προγραμματισμένες για το Μάιο, συμπεριλαμβανομένης της Ρωσίας. " ημερήσια διάταξη των εξωτερικών σχέσεων θα ενημερωθεί σε κάθε περίπτωση με βάσει τις τρέχουσες εξελίξεις, ειδικότερα τις συναντήσεις του Συμβουλίου των Γενικών Υποθέσεων και των Εξωτερικών Σχέσεων το Μάιο και τον Ιούνιο που θα ασχοληθούν με την άμυνα και ζητήματα ανάπτυξης σε προτεραιότητα της ημερήσιας διάταξης.
<P>
Θα ήθελα να ευχαριστήσω για το ενδιαφέρον σας στην επερχόμενη ημερήσια διάταξη του Ευρωπαϊκού Συμβουλίου και θα χαρώ σίγουρα πάρα πολύ να ακούσω τα εμπνευσμένα σχόλια και απόψεις στη συζήτηση που ακολουθεί.
<SPEAKER ID="204" NAME="José Manuel Barroso" LANGUAGE="FR">
Κύριε Πρόεδρε, κυρίες και κύριοι, το επόμενο Ευρωπαϊκό Συμβούλιο θα λάβει χώρα τον ίδιο μήνα με τις ευρωπαϊκές εκλογές. " σημαντική αυτή ψηφοφορία θα πραγματοποιηθεί σε ένα πλαίσιο με πραγματικές δυσκολίες για πολλούς από τους πολίτες μας. Σκέπτομαι ιδιαίτερα τις επιπτώσεις της κρίσης στις θέσεις εργασίας, και θα έχουμε την ευκαιρία να μιλήσουμε για αυτό με περισσότερες λεπτομέρειες αργότερα σήμερα το απόγευμα.
<P>
" δική μας απάντηση στην κρίση πρέπει να βασίζεται στις θεμελιώδεις αξίες μας, της ευθύνης, της αλληλεγγύης και της κοινωνικής δικαιοσύνης. Αυτή η κρίση είναι μια ευκαιρία για μας να ανανεώσουμε το ευρωπαϊκό μοντέλο μίας κοινωνικής οικονομικής αγοράς η οποία είναι περιβαλλοντικά ευαισθητοποιημένη και διέπεται από τις αξίες μας.
<P>
Όλοι οι από καρδιάς και εκ πεποιθήσεως Ευρωπαίοι θα πρέπει να είναι έτοιμοι να λάβουν μέρος. Θα πρέπει να εξηγήσουν γιατί η Ευρώπη είναι τόσο σημαντική, γιατί οι πολίτες πρέπει να παίξουν το ρόλο τους σε αυτό και γιατί πρέπει να ψηφίσουν.
<P>
Κυρίες και κύριοι, μπορείτε να είστε δικαιολογημένα υπερήφανοι για το έργο που πραγματοποιήσατε. " κοινοβουλευτική περίοδος που φτάνει στο τέλος μπορεί να είναι περήφανη για το σημαντικό ρεκόρ. Το Κοινοβούλιο έχει επιδείξει την αποφασιστικότητά του να επιτύχει συγκεκριμένα αποτελέσματα για τους πολίτες. Έχει αποδειχθεί ότι είχε ένα φιλόδοξο όραμα για το κοινό μας μέλλον.
<P>
" κληρονομιά αυτών των τελευταίων πέντε ετών είναι πολύ σημαντική. Ιστορικές αποφάσεις ελήφθησαν για την καταπολέμηση της κλιματικής αλλαγής και την ενίσχυση της ενεργειακής μας ασφάλειας. Έχουν θεσπισθεί μέτρα τα οποία είχαν άμεσες επιπτώσεις στην ασφάλεια και την ελευθερία των πολιτών, και τα οποία έχουν επίσης δημιουργήσει νέες δυνατότητες σε αυτούς.
<P>
Θεμελιώδεις μεταρρυθμίσεις πραγματοποιήθηκαν στους τομείς της εσωτερικής αγοράς, της κοινωνικής ατζέντας, των τηλεπικοινωνιών, της ενέργειας, του περιβάλλοντος, της δικαιοσύνης και των εσωτερικών υποθέσεων. Για όλα αυτά τα σημεία, ο εκσυγχρονισμός της Ευρώπης που έχει λάβει χώρα φέρει τη σφραγίδα του Κοινοβουλίου.
<P>
Επίσης, κατά τη διάρκεια των λίγων τελευταίων εβδομάδων, έχετε συνεργαστεί με την τσεχική Προεδρία προκειμένου να καταλήξουμε σε συμφωνίες σχετικά με ένα μεγάλο αριθμό βασικών θεμάτων. Μέχρι σήμερα, περίπου 50 νομοθετικές προτάσεις της Επιτροπής έχουν ήδη εγκριθεί οριστικά με συναπόφαση υπό την τσεχική Προεδρία.
<P>
Επιτρέψτε μου να παραθέσω μερικά που ήταν στο επίκεντρο της ατζέντας για την Επιτροπή της οποίας είμαι Πρόεδρος: την εσωτερική αγορά ενέργειας, την ασφάλεια στη θάλασσα, τα μέτρα για την ενίσχυση της ρύθμισης και της εποπτείας των χρηματοπιστωτικών αγορών, και το πακέτο των 5 δις ευρώ για τα μέτρα ανάκτησης για τη μετατροπή της Ευρώπης σε μια βιώσιμη οικονομία.
<P>
Θα ήθελα να συγχαρώ το Κοινοβούλιο και την τσεχική Προεδρία, υπό την ηγεσία του κ. Topolánek και του κ. Vondra, για το έργο που έχει πραγματοποιηθεί. Είμαι βέβαιος ότι το έργο αυτό θα συνεχιστεί μέχρι το τέλος του Ιουνίου.
<P>
Πρέπει να μιλήσουμε με σαφήνεια και με πεποίθηση στο εκλογικό σώμα σχετικά με αυτήν την Ευρώπη των αποτελεσμάτων. Αυτό είναι που θα μας επιτρέψει να δώσουμε νέα ώθηση σε μια τολμηρή και με αυτοπεποίθηση Ευρωπαϊκή Ένωση. " Ευρώπη το χρειάζεται αυτό. Πρέπει να μετατρέψει αυτό το έτος της κρίσης και της μετάβασης σε χρόνο πιο ενεργό, πιο ευφάνταστο και πιο αποφασιστικό από ποτέ.
<P>
Αυτό θα είναι η κατευθυντήρια αρχή για το Ευρωπαϊκό Συμβούλιο του Ιουνίου. Δεν μπορούμε να επιτρέψουμε στους εαυτούς μας να επιβραδυνθεί ο ρυθμός των προσπαθειών μας. Πρέπει να επιτύχουμε για χάρη της Ευρώπης. Ως εκ τούτου, δεν πρόκειται να εξετάσω τώρα άλλα θέματα - τα οποία ο κ. Vondra τα έχει αναφέρει ούτως ή άλλως - όπως το Συμβούλιο για την Ανατολική Εταιρική σχέση, η οποία είναι πολύ σημαντική, αλλά θα ήθελα να επικεντρωθώ ιδίως στους τομείς οι οποίοι, κατά τη γνώμη μου, αποτελούν προτεραιότητα για το Ευρωπαϊκό Συμβούλιο του Ιουνίου.
<P>
Πρόεδρος της Επιτροπής. - Το Ευρωπαϊκό Συμβούλιο θα κληθεί να προχωρήσει σε μια σειρά από θέματα ζωτικής σημασίας για τους μήνες και τα χρόνια που έπονται.
<P>
Θα κληθεί να συνεχίσει το έργο μας προς την επίτευξη του στόχου μας να δούμε τη Συνθήκη της Λισαβόνας να τίθεται σε ισχύ. " Ευρωπαϊκή Ένωση έχει ανάγκη από τα οφέλη που θα επιφέρει αυτή η συνθήκη. Συνεπώς, θα πρέπει να θέσουμε σε εφαρμογή το θεσμικό πακέτο που συμφωνήθηκε τον περασμένο Δεκέμβριο και υποστηρίζεται από το Κοινοβούλιο: τη ρύθμιση των νομικών εγγυήσεων που απαιτούνται για την προώθηση της διαδικασίας του δημοψηφίσματος στην Ιρλανδία, και την προώθηση των ενεργειών για να διασφαλιστεί η ομαλή μετάβαση και η θεσμική σταθερότητα.
<P>
Σχετικά την κλιματική αλλαγή, πρέπει να διατηρηθεί η δυναμική για μια φιλόδοξη συμφωνία στην Κοπεγχάγη το Δεκέμβριο. Έχουμε δείξει ότι οι ισχυροί και αξιόπιστοι στόχοι είναι εφικτοί. Τώρα πρέπει να ενθαρρύνουμε άλλους να επιδείξουν ένα συγκρίσιμο επίπεδο φιλοδοξίας - και να δείξουμε ότι είμαστε διατεθειμένοι να βοηθήσουμε αυτούς που το έχουν ανάγκη. Με λίγα λόγια, πρέπει να μεταφράσουμε αυτή τη δυναμική σε ένα πραγματικά παγκόσμιο αποτέλεσμα.
<P>
Αναπόφευκτα, το επίκεντρο του Ευρωπαϊκού Συμβουλίου θα είναι και πάλι η οικονομική κρίση. Από την αρχή, η Ευρωπαϊκή Ένωση έπρεπε να προσαρμοστεί στις διαφορετικές ανάγκες της κρίσης: να σταθεροποιήσει την άμεση οικονομική κρίση· να αποκαταστήσει την εμπιστοσύνη στο χρηματοπιστωτικό σύστημα· να καταφέρει τις τράπεζες να χορηγούν ξανά δάνεια· να εξασφαλισθεί η παγκόσμια δράση που ταιριάζει με την παγκόσμια προσέγγιση της κρίσης· και να βοηθήσει άμεσα εκείνους που κατέληξαν άνεργοι ή κινδυνεύουν να χάσουν τη δουλειά τους.
<P>
Από σήμερα και μέχρι το Ευρωπαϊκό Συμβούλιο, η προσοχή θα εστιάζεται κυρίως σε δύο τομείς. Ο πρώτος είναι η συνέχιση των εργασιών ανοικοδόμησης ενός ρυθμιστικού και εποπτικού καθεστώτος - ένα καθεστώς το οποίο πρέπει να αποπνέει το ίδιο εμπιστοσύνη στο κοινό και στην κοινότητα των επενδυτών. Αυτό δεν αφορά μόνο στην οικοδόμηση ενός ισχυρότερου συστήματος μακροπρόθεσμα για να διασφαλίσουμε ότι δεν θα εκθέσουμε την οικονομία μας με τον ίδιο τρόπο ξανά· αφορά επίσης στο να αποκαταστήσουμε την εμπιστοσύνη τώρα και να επιδείξουμε στις αγορές και το κοινό ότι η Ευρωπαϊκή Ένωση ξέρει τι πρέπει να κάνει.
<P>
Την περασμένη εβδομάδα είδαμε τις προτάσεις μας σχετικά με τα αμοιβαία κεφάλαια αντιστάθμισης κινδύνου και τα ιδιωτικά επενδυτικά κεφάλαια, καθώς και με την αμοιβή των στελεχών. Οι εν λόγω προτάσεις επιδεικνύουν την ικανότητά μας να είμαστε μια κινητήρια δύναμη στην υλοποίηση των μεταρρυθμίσεων που συμφωνήθηκαν στη G20, και να καθορίσουμε ένα πρότυπο για τις ενέργειες που αναμένουμε από τους διεθνείς εταίρους μας να υιοθετήσουν τους επόμενους μήνες. Πράγματι, η Επιτροπή είναι το πρώτο εκτελεστικό όργανο στον κόσμο που υποβάλλει συγκεκριμένες προτάσεις σχετικά με αυτό το πολύ δύσκολο και σύνθετο θέμα. " Επιτροπή, το Κοινοβούλιο και το Συμβούλιο θα πρέπει να συνεργάζονται στενά κατά τη διάρκεια των προσεχών μηνών για την επίτευξη συμφωνίας επί των προτάσεων αυτών.
<P>
Το επόμενο βήμα θα είναι να καθορίζει λεπτομερώς τον τρόπο με τον οποίο προτείνουμε να οργανώσουν την εποπτεία σε ευρωπαϊκό επίπεδο. Δεν έχει νόημα να κρυβόμαστε πίσω από τα δάχτυλό μας. Το ισχύον σύστημα εσωτερικού ελέγχου έχει αποτύχει. Αυτός είναι ο λόγος για τον οποίο δημιουργήθηκε η ομάδα de Larosière ώστε να συγκεντρωθούν στοιχεία για το πώς θα οικοδομήσουμε μια αποτελεσματική ευρωπαϊκή αρχιτεκτονική για την εποπτεία. Στα τέλη του Μαΐου, η Επιτροπή θα υποβάλει το σχέδιό της για το πώς θα οργανώσει ένα τέτοιο σύστημα του οικονομικού ελέγχου στην Ευρώπη. Εδώ, και πάλι, θα ήθελα η Ευρώπη να είναι η πρώτη που λάβει δράση σε παγκόσμιο επίπεδο.
<P>
" δεύτερη πτυχή, βεβαίως, είναι η απασχόληση. Θα συζητήσουμε για τη Σύνοδο για την Απασχόληση με περισσότερες λεπτομέρειες αργότερα. Μπορώ ήδη να ανακοινώσω σήμερα ότι η Επιτροπή θα παρακολουθήσει την εν λόγω σύνοδο κορυφής με λεπτομερή ανακοίνωση πριν από το Ευρωπαϊκό Συμβούλιο του Ιουνίου. Είμαι αποφασισμένος ότι η Ευρωπαϊκή Ένωση θα πρέπει να κάνει ό,τι μπορεί για να βοηθήσει αυτούς που υποφέρουν πιο έντονα σε αυτή την χρονική στιγμή της κρίσης.
<P>
" δική μας απάντηση στην κρίση δεν μπορεί να περιορίζεται σε τεχνικά μέτρα για την αντιμετώπιση ρυθμιστικών προβλημάτων. Πρέπει να είναι, και πρέπει να θεωρηθεί ότι είναι, μέσα στις βασικές μας αξίες - αξίες όπως η αλληλεγγύη, η κοινωνική δικαιοσύνη και την ευθύνη, και επίσης ευθύνη έναντι των μελλοντικών γενεών. Πρέπει να αδράξουμε αυτής της ευκαιρίας για να ξαναχτίσουν τα θεμέλια του δικού μας ευρωπαϊκού μοντέλου της κοινωνικής και οικολογικής οικονομίας της αγοράς.
<P>
Αυτό θα πρέπει να είναι το πρωταρχικό μήνυμα του Ευρωπαϊκού Συμβουλίου τον επόμενο μήνα: μία ενεργή Ευρωπαϊκή Ένωση, το βλέμμα στραμμένο στο μέλλον, εργαζόμενοι σκληρά προς όφελος των πολιτών ώστε να αξίζουμε την εμπιστοσύνη αυτών των πολιτών.
<SPEAKER ID="206" NAME="Joseph Daul">
εξ ονόματος της Ομάδας PPE-DE. - (FR) Κύριε Πρόεδρε, Προεδρεύων του Συμβουλίου, κύριε Πρόεδρε της Επιτροπής, κυρίες και κύριοι, το Ευρωπαϊκό Συμβούλιο, το οποίο θα φέρει την τσεχική Προεδρία στο τέλος της, εξακολουθεί να είναι αρκετά ασαφές όσον αφορά τόσο στην ημερομηνία όσο και στο περιεχόμενο. " σημερινή αποστολή είναι, επομένως, δύσκολη, αλλά είναι μια ευκαιρία για μας να επιβεβαιώσουμε τις προτεραιότητές μας καθώς πλησιάζουμε στο τέλος της παρούσας κοινοβουλευτικής περιόδου. " πρώτη δουλειά του Ευρωπαϊκού Συμβουλίου τον Ιούνιο θα είναι να ορίσει τον νέο Πρόεδρο της Ευρωπαϊκής Επιτροπής, σύμφωνα με τα αποτελέσματα των ευρωπαϊκών εκλογών.
<P>
Όπως συνέβη και το 2004, η προεδρία του Συμβουλίου θα κληθεί να επιλέξει έναν υποψήφιο από την κύρια ευρωπαϊκή κοινοβουλευτική ομάδα, για να κατέχει αυτή τη σημαντική θέση και στη συνέχεια θα έρθει η σειρά του Ευρωπαϊκού Κοινοβουλίου στις 15 Ιουλίου να εκφράσει τη γνώμη του σχετικά με την επιλογή αυτή, η οποία θα αποτελέσει μια από τις πρώτες μεγάλες πολιτικές ενέργειες της νέας κοινοβουλευτικής περιόδου.
<P>
Κυρίες και κύριοι συνάδελφοι, το κοινό συχνά διαμαρτύρεται για το γεγονός ότι η Ευρώπη δεν έχει πρόσωπο. Θέλουμε να δώσουμε στην Ευρώπη ένα πρόσωπο, βάζοντας ένα τέλος στο σύστημα της εκ περιτροπής προεδρίας, και παρέχοντας έτσι ένα σταθερό Ευρωπαϊκό Συμβούλιο. " Συνθήκη της Λισαβόνας προβλέπει την κίνηση αυτή, η οποία θα είναι μια θετική εξέλιξη. Ωστόσο, δεδομένου ότι η προεδρία της Επιτροπής έχει πενταετή θητεία, η Ευρώπη διαθέτει ήδη ένα πρόσωπο που όλοι γνωρίζουν, και ο Πρόεδρος του Ευρωπαϊκού Κοινοβουλίου, από την πλευρά του, ενσωματώνει την φωνή των 500 εκατομμυρίων πολιτών. Το Ευρωπαϊκό Συμβούλιο του Ιουνίου θα λάβει χώρα εντός του νομικού πλαισίου της Συνθήκης της Νίκαιας, και φαίνεται ότι ορισμένα κράτη μέλη είναι διατεθειμένα να περιμένουν τη Συνθήκη της Λισαβόνας, πριν από τη λήψη οποιωνδήποτε θεσμικών αποφάσεων, και, ιδίως, πριν από τον ορισμό του Προέδρου της Επιτροπής.
<P>
Επίσης, είναι λυπηρό το γεγονός ότι δεν γνωρίζουμε ακόμη εάν και πότε η Συνθήκη της Λισαβόνας θα τεθεί σε ισχύ, και σαφώς θα πρέπει να τεθεί σε ισχύ χωρίς περαιτέρω δισταγμό. Μήπως μεταφέραμε τις ευρωπαϊκές εκλογές, επειδή η Συνθήκη της Λισαβόνας θα ήταν περισσότερο δημοφιλής στους κόλπους του Ευρωπαϊκού Κοινοβουλίου; Όχι, δεν το κάναμε, και η ομάδα μας αναμένει ένα σαφές μήνυμα από το Συμβούλιο το συντομότερο δυνατό, σχετικά με τις προθέσεις της σχετικά με αυτό το θεσμικό θέμα.
<P>
Ομοίως, τα μέλη της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, ειλικρινά ελπίζουν ότι η ψηφοφορία της τσεχικής γερουσίας, η οποία αναμένεται αύριο, θα ανοίξει το δρόμο για την επικείμενη επικύρωση της Συνθήκης της Λισαβόνας από τη χώρα που ασκεί την Προεδρία του Συμβουλίου. Αυτό θα ήταν φανταστικό δώρο για την 1η Ιουλίου, κ. Vondra.
<P>
Θα ήθελα επίσης να πω πόσο πολύ εκτιμούμε τον τρόπο με τον οποίο διεξαγάγατε τις εργασίες του Κοινοβουλίου κατά τη διάρκεια των πρώτων μηνών της παρούσας προεδρίας, σε μια δύσκολη κατάσταση, με την ενεργειακή κρίση μεταξύ Ρωσίας και Ουκρανίας, και, φυσικά, με την οικονομική κρίση. Τονίσατε, επίσης, τη σημασία της συνέχειας της ευρωπαϊκής πολιτικής, και επιδείξατε τη σημασία της ενότητας μεταξύ των χωρών μας όσον αφορά τις σχέσεις μας με τους κυριότερους εταίρους μας, κατά τη διάρκεια της Συνόδου Κορυφής Ευρώπης "ΠΑ στην Πράγα με τον Barack Obama. Ελπίζω ότι η τσεχική Προεδρία λήγει μέσα σε πνεύμα τόσο θετικό και εποικοδομητικό όπως ξεκίνησε. Κρίνεται η αξιοπιστία της Ευρωπαϊκής Ένωσης.
<P>
Κύριε Πρόεδρε, κυρίες και κύριοι συνάδελφοι, το Ευρωπαϊκό Συμβούλιο θα συζητήσει φυσικά τις τελευταίες εξελίξεις στην οικονομική κρίση, καθώς και τα μέτρα που υλοποιούνται κατόπιν αιτήματος της Ευρώπης προκειμένου να εξυγιάνει τα διεθνή οικονομικά συστήματα. Θα ήθελα να επαινέσω τις τελευταίες προτάσεις της Ευρωπαϊκής Επιτροπής στο θέμα αυτό, και ιδίως όσον αφορά στις συμφωνίες αποχώρησης, στα bonus που καταβάλλονται σε εμπόρους ή στα κερδοσκοπικά κεφαλαία. Όλα αυτά είναι μέτρα που κινούνται προς τη σωστή κατεύθυνση, με την επιβολή κανόνων στις χρηματοπιστωτικές αγορές, προκειμένου να μας βοηθήσουν να επανέλθουμε σε τροχιά προς την κατεύθυνση της ανάπτυξης και της απασχόλησης, το συντομότερο δυνατό. Όλα αυτά είναι μέτρα που τονίζουν για άλλη μια φορά ότι εκείνοι που, συχνά με δημαγωγία, κατηγορούν την Επιτροπή και την Ευρωπαϊκή Ένωση για παράλυση ή αδυναμία κάνουν λάθος, και εξαπατούν τους συμπολίτες μας.
<P>
Όταν αυτή η προεδρία πλησιάσει στο τέλος, παραδίνοντας τη σκυτάλη στη σουηδική προεδρία, οι Ευρωπαίοι θα εκφράσουν τις απόψεις τους μέσα από τις ευρωπαϊκές εκλογές, και ελπίζω ότι οι επιλογές που κάνουν θα μας βοηθήσουν να αναλάβουμε συλλογικά τις σημαντικές δεσμεύσεις που μας περιμένουν.
<SPEAKER ID="207" NAME="Hannes Swoboda" LANGUAGE="DE">
Κύριε Πρόεδρε, θα ήθελα καταρχάς να σας ευχαριστήσω, κ.Vondra, για την προσωπική σας δέσμευση, δεδομένου ότι είναι μόνο και μόνο χάρη σε αυτό κατέστη δυνατό να εγκριθούν μεγάλα νομοθετικά πακέτα κατά τη διάρκεια της τσεχικής Προεδρίας. Για αυτό θα ήθελα να σας ευχαριστήσω ειλικρινά.
<P>
Ωστόσο, θα ήθελα να σχολιάσω αυτό που είπατε, και για να είμαι ακριβής για το διορισμό της νέας Επιτροπής. Είπατε πως θα συμβουλευτείτε το Κοινοβούλιο. Θα πρέπει να δώσω σε εσάς και το Συμβούλιο μια συμβουλή αμέσως: γνωρίζετε πολύ καλά, και ο Πρόεδρος Barroso το γνωρίζει επίσης, ότι θέλουμε μια αλλαγή πορείας. Εμείς θέλουμε μια αλλαγή πορείας, θέλουμε μια Επιτροπή η οποία δίνει μεγαλύτερη προσοχή στην κοινωνική πολιτική κάτι το οποίο δεν συνέβαινε στο παρελθόν.
<P>
Δυστυχώς, κύριε Πρόεδρε της Επιτροπής, αυτό που ο κ. McCreevy έχει υποβάλει όσον αφορά στα αμοιβαία κεφάλαια αντιστάθμισης κινδύνου, δεν είναι αυτό που πρότεινε ο κ. Nyrup Rasmussen και αυτό είναι κάτι που δεν μπορούμε να δεχθούμε. Το Ευρωπαϊκό Λαϊκό Κόμμα (Χριστιανοδημοκράτες) και οι Ευρωπαίοι Δημοκράτες, φαίνεται να είναι πίσω από αυτό. Δεν είμαστε υπέρ μιας τέτοιας οδηγίας, η οποία, όπως και το ελβετικό τυρί, έχει περισσότερες τρύπες από ουσία. Δεν έχουμε καμία εμπιστοσύνη στο σχέδιο του κ. McCreevy.
<P>
Και πάλι, θα ήθελα να επανέλθω στη διαβούλευση που αναφέρατε, την οποία μπορείτε να έχετε σήμερα. Για μας, η επιλογή της κατεύθυνσης σημαίνει ότι η κοινωνική πολιτική πρέπει να έχει πολύ πιο ισχυρή παρουσία στις εργασίες της Επιτροπής και του Συμβουλίου. Κατά την άποψή μας πρέπει, επίσης, να έχετε εμπιστοσύνη στους υποψηφίους και να τους δώσετε τη δικαιοδοσία να μεταφέρουν την κοινωνική δύναμη στο προσκήνιο.
<P>
Σε περίπτωση που αυτό είναι πολύ αφηρημένο, εμείς, η Σοσιαλιστική Ομάδα στο Ευρωπαϊκό Κοινοβούλιο, τα έχουμε διατυπώσει σε ένα έγγραφο με τίτλο "Για μια Ευρώπη της κοινωνικής προόδου". Αυτή ποικίλει από την τροποποίηση της Οδηγίας για την απόσπαση των εργαζομένων στο Κοινωνικό Κεφάλαιο, το οποίο επιπλέον των συνθηκών, και της Λισαβόνας, θα πρέπει επίσης να ορίζει σαφώς την κοινωνική διάσταση αυτής της Ευρώπης. Αυτό είναι διαφορετικό, κ. Daul, από το έγγραφο που το PPE-DE σύναψε πρόσφατα στη Βαρσοβία. Εάν συγκρίνουμε τα δύο έγγραφα, υπάρχει μια τεράστια διαφορά. Δεσμευόμαστε σαφώς ως προς την κοινωνική οικονομία της αγοράς και η λέξη "κοινωνική" υπογραμμίζεται τρεις φορές. Στο έγγραφό του, το PPE-DE αναφέρει την κοινωνική οικονομία της αγοράς σε μερικά σημεία και την ελεύθερη, δηλαδή άκρατη, χωρίς κανόνες οικονομία της αγοράς σε άλλα. Αυτό δεν είναι αυτό που θέλουμε, αυτή ακριβώς είναι η διαφορά μεταξύ του PPE-DE και της Ομάδας μας.
<P>
Επιτρέψτε μου να πω λίγα λόγια σχετικά με την οικονομική κατάσταση, την οποία αναφέρατε. Ο κ. Nyrup Rasmussen θα το εκφράσει σαφώς και με ευκρίνεια. Εκτός από αυτή τη δραστηριότητα, την οποία ο κ. Schulz είναι τη δημοσιεύει και την προωθεί σε ολόκληρη την Ευρώπη αυτή τη στιγμή - ως εκ τούτου σας ζητώ να δεχτείτε τη συγγνώμη του κ. Schulz - θα ήθελα για μία ακόμη φορά να καταστήσω σαφές: η οικονομική κρίση έχει επιδείξει πολλές φορές ότι η έλλειψη συντονισμού της οικονομικής πολιτικής, για την οποία δεν ευθύνεται μόνο η Επιτροπή, αλλά και το Συμβούλιο, είναι εν μέρει υπεύθυνη για το αδύναμο τρόπο με τον οποίο αντιμετωπίζουμε αυτήν την κρίση. Θα υπήρχε μία κρίση με τον ένα ή τον άλλο τρόπο, αλλά το γεγονός ότι δεν έχουμε επαρκή μέσα για την αντιμετώπισή της, ότι ακόμα δεν έχουμε σημειώσει πρόοδο με τα Ευρωταμεία, είναι κάτι που μας θλίβει βαθύτατα.
<P>
Το τελευταίο σημείο το οποίο θα ήθελα να αναφέρω, διότι είναι ιδιαίτερα ανησυχητικό για μένα, είναι η αύξηση της ανεργίας των νέων. Ο Επίτροπος Špidla το έθεσε ξεκάθαρα: μια γενιά νέων που έρχονται τώρα στην αγορά εργασίας τι εμπειρίες απέκτησαν; " μαζική ανεργία των νέων! Έτσι, όλοι πρέπει να κάνουμε κάτι για αυτό. Όλοι μας - το Συμβούλιο, η Επιτροπή και οι επιμέρους κυβερνήσεις πρέπει να προσπαθήσουν να διασφαλίσουν ότι το πρώτο πράγμα που οι νέοι άνθρωποι θα βιώνουν στην αγορά εργασίας δεν είναι η ανεργία, αλλά η κατάρτιση και η δια βίου εκπαίδευση, ούτως ώστε να είναι καλύτερα εξοπλισμένοι για την αγορά εργασίας. Πρέπει να στείλουμε παντού αυτό το μήνυμα στους νέους ανθρώπους, γιατί αυτό είναι εξαιρετικά σημαντικό για την κοινωνική σταθερότητα στην κοινωνία μας.
<SPEAKER ID="208" NAME="Graham Watson">
εξ ονόματος της Ομάδας ALDE. - Κύριε Πρόεδρε, πλησιάζουμε το επόμενο Ευρωπαϊκό Συμβούλιο με αγωνία που μετριάζεται από φιλοδοξία. Ένα σημαντικό θέμα στην ημερήσια διάταξη θα πρέπει, φυσικά, να είναι ο διορισμός του επόμενου Προέδρου της Επιτροπής, αλλά αυτή η υποψηφιότητα δεν μπορεί να αντιμετωπισθεί μεμονωμένα. Ο Πρόεδρος υποστηρίζεται από τους Επιτρόπους και, υπό το πρίσμα της στάσιμης κατάστασης με τη συνθήκη της Λισαβόνας, μακράν είμαστε οι σοφότεροι για να αποφασίσουμε πώς θα πρέπει να καλυφθούν οι θέσεις αυτές.
<P>
Έτσι, όταν ζητάμε από τους πολίτες της Ευρώπης να επιλέξουν τους νέους βουλευτές σε μόλις τέσσερις εβδομάδες, το κάνουμε με βάση την αβεβαιότητα και διατρέχουμε τον κίνδυνο αυτό το κενό να συμπληρώνεται από τον καιροσκοπισμό των αντιπάλων της Ευρώπης. Ήρθε η ώρα να καταστήσουμε σαφές το πώς θα προχωρήσουμε. Ο κ. Daul, εξέφρασε την αποφασιστικότητά του ότι η μεγαλύτερη ομάδα θα πρέπει να προτείνει τον Πρόεδρο της Επιτροπής, όπως συνέβη και πριν από πέντε χρόνια. " ομάδα μου ακολουθεί αυτή τη λογική. Ο επόμενος Πρόεδρος της Επιτροπής, κάθε φορά που αυτός ή αυτή διορίζεται, πρέπει να γνωρίζει τη νομική βάση και το χρονοδιάγραμμα για τον διορισμό του σώματος της Επιτροπής. " λογική προσέγγιση είναι να προβεί σε όλους τους διορισμούς, με βάση τη συνθήκη της Νίκαιας ή όλους με βάση τη συνθήκη της Λισαβόνας. Αυτό είναι το είδος της ασφάλειας που έχουν ανάγκη οι πολίτες. Αυτά τα κράτη μέλη έχουν ακόμη να επικυρώσουν τη Συνθήκη της Λισαβόνας θα πρέπει να δράσουν ώστε να ολοκληρωθεί όσο το δυνατόν πιο εύκολα η συμφωνία. Αύριο η τσεχική γερουσία θα ψηφίσει για τη Συνθήκη, απαιτούμενης της πλειοψηφίας των τριών πέμπτων. Υποθέτοντας τη σύμφωνη γνώμη της, το έγγραφο θα παραδοθεί στο γραφείο του κ. Klaus. Θα πρέπει να την υπογράψει αμέσως.
<P>
Προεδρεύων του Συμβουλίου, η Προεδρία σας δεν ήταν κακή. Όπως είπε ο κ. Barroso, μια σειρά νομοθετικών πράξεων έχουν ολοκληρωθεί επιτυχώς, αλλά τα κυρίαρχα γεγονότα - παρά τις προσπάθειες τις δικές σας και της ομάδας σας, κ. Vondra, και σας ευχόμαστε κάθε καλό - είναι ότι είχαμε τον πρώτο ευρώσκεπτικιστή Πρόεδρο του Συμβουλίου και την κατάρρευση μιας κυβέρνησης στα μισά της Προεδρίας. Επίσης, λυπάμαι που θα σας το υπενθυμίσω, αλλά μπορεί να χρειαστεί να περάσει κάποιο χρονικό διάστημα για να ξεχάσουμε το γλυπτό Entropa, όσο και αν το θέλουμε. Έτσι, όταν ο πρόεδρος αντικαθιστά τον πρωθυπουργό στην προεδρία της συνόδου κορυφής, αφήστε τον να λήξει τη θητεία του με ένα θετικό σημείο. Αφήστε τον να εγκρίνει με την υπογραφή του τη Συνθήκη της Λισαβόνας.
<P>
Γιατί όλα τα ζητήματα που Λισαβόνας, δεν θα καθορίσουν αυτή την ευρωπαϊκή προεκλογική εκστρατεία. Οι Ευρωπαίοι ψηφοφόροι ενδιαφέρονται λιγότερο για τα συνταγματικά ζητήματα από ό,τι για τις πρακτικές επιλύσεις των προβλημάτων που αντιμετωπίζουν, και σας καλώ στη δική σας σύνοδο κορυφής για την αναγνώριση των προβλημάτων αυτών. " οικονομία της Ευρώπης εξακολουθεί να τρίζει υπό το βάρος της ύφεσης, και οι πολίτες πρέπει να γνωρίζουν πώς θα ελαφρύνουμε το φορτίο. " ομάδα μου χαιρετίζει τις προτάσεις της Επιτροπής για αμοιβαίο κεφάλαιο αντιστάθμισης κινδύνου ως ένα καλό πρώτο βήμα. Το περιβάλλον στην Ευρώπη παραμένει σε κίνδυνο, καθώς το κλίμα χάους πλησιάζει διαρκώς και οι ψηφοφόροι πρέπει να αντιληφθούν ότι η Ευρωπαϊκή Ένωση μπορεί να οπισθοχωρήσει. Οι αξίες της Ευρώπης υπονομεύονται από τις παραβιάσεις των ανθρωπίνων δικαιωμάτων που συμβαίνουν δίπλα μας, και οι άνθρωποι πρέπει να καταλάβουν ότι η Ευρωπαϊκή Ένωση διατηρεί το δικαίωμα να επιλύσει αυτές τις αδικίες. Αυτές είναι οι προκλήσεις της εποχής μας. Αυτή η προεκλογική εκστρατεία πρέπει να αποδείξει ότι η Ευρώπη είναι ικανή για αυτό το έργο και ότι η Ευρώπη από μόνη της είναι καλά εξοπλισμένη να το πράξει.
<SPEAKER ID="209" NAME="Brian Crowley" LANGUAGE="GA">
- Κύριε Πρόεδρε, Προεδρεύων του Συμβουλίου, κύριε Πρόεδρε της Επιτροπής, η σύνοδος του Συμβουλίου που θα πραγματοποιηθεί τον επόμενο μήνα θα επικεντρωθεί ιδιαίτερα στον τομέα των οικονομικών υποθέσεων της Ευρωπαϊκής Ένωσης. Προτάσεις θα πρέπει να δημιουργηθούν ώστε η οικονομία να επανέλθει στην προηγούμενη κατάστασή της. Οι προτάσεις αυτές πρέπει να εφαρμοστούν άμεσα για να γίνει επανεκκίνηση της οικονομίας.
<P>
εξ ονόματος της Ομάδος UEN. - Σήμερα, όταν μιλάμε για το μέλλον της Ευρώπης, 99% των ανθρώπων στους οποίους μιλάμε, ή ισχυριζόμαστε ότι μιλάμε, δεν ενδιαφέρονται τόσο για το μέλλον της Ευρώπης όσο για το δικό τους μέλλον. Ενδιαφέρονται για την οικονομική κατάσταση και την αβεβαιότητα η οποία επικρατεί σήμερα. Πολύ συχνά μέσα σε αυτή την αίθουσα, ή ακόμα μέσα στα πλαίσια των οργάνων της Ευρωπαϊκής Ένωσης, εμμένουμε στην προσπάθεια να προχωρήσουμε από τη μία ιδεολογική σταθερά σε μια άλλη παρά να αντιμετωπίσουμε τα πραγματικά και συγκεκριμένα προβλήματα των ανθρώπων.
<P>
Σε αυτή την έκταση, πιστεύω ότι είχαμε πολύ καλή ηγεσία από την Επιτροπή και από το Συμβούλιο όσον αφορά στην αρχική ανταπόκριση στην οικονομική κρίση. Αποφασιστικές, γρήγορες ενέργειες για να σταθεροποιηθούν τα τραπεζικά συστήματα' αποφασιστικές και γρήγορες ενέργειες για τη δημιουργία ενός επιπέδου σιγουριάς και εμπιστοσύνης μέσα στα πλαίσια της λειτουργίας των αγορών μέσα στην Ευρωπαϊκή Ένωση' και, το πιο σημαντικό από όλα, φιλοδοξία - ένα φιλόδοξο όραμα του πως θα είναι το μέλλον. Να μην περιμένουμε να αντιδράσουμε ή να ανταποκριθούμε σε γεγονότα που λαμβάνουν χώρα αλλού αλλά να γνωρίζουμε και να έχουμε την ευθύνη όσον αφορά στο τι θα συμβεί.
<P>
Θα πρέπει να αγωνιζόμαστε να εργαστούμε μαζί, συλλογικά και να χαρτογραφήσουμε ένα νέο τρόπο ανταπόκρισης παρά να ρίχνουμε το φταίξιμο στον έναν Επίτροπο ή στον άλλον, ή να δημιουργούμε πολιτικά κόμματα, όπως κάποιοι προσπάθησαν να κάνουν. Κάνοντας αυτό θα πρέπει να έχουμε κίνητρα, να είμαστε δημιουργικοί, και κυρίως πάνω από όλα πρέπει να είμαστε ειλικρινείς με τους ανθρώπους όσον αφορά στο τι είμαστε ικανοί να παραδώσουμε και να κάνουμε. Πολύ συχνά έχουμε την τάση να μιλάμε με διαγράμματα και να αερολογούμε παρά να αντιμετωπίζουμε τα πραγματικά γεγονότα που βρίσκονται μπροστά μας.
<P>
Έχουμε κάνει λάθη στο παρελθόν: το να κάνεις λάθος είναι ανθρώπινο, το να συγχωρείς είναι θείο, όπως λέει το παλιό ρητό. Ακόμη πιο σημαντικά, όπως συνεχίζει το παλιό ρητό, μπορεί όλοι μας να περπατάμε στη γη αλλά μπορεί κάποιοι από εμάς να αγγίζουν τα αστέρια. Αυτό είναι το είδος της φιλοδοξίας που πρέπει να εξασφαλίσουμε ότι μπορούμε να ανορθώσουμε την οικονομική κατάσταση μέσα στους κόλπους της Ευρωπαϊκής Ένωσης, να δημιουργήσουμε νέες θέσεις εργασίας, καινούργια ελπίδα και νέες ευκαιρίες προκειμένου να διασφαλίσουμε ότι η συλλογική σοφία, το συλλογικό σθένος και η συλλογική ισχύ που κατέχει τώρα η Ευρωπαϊκή Ένωση μπορεί να χρησιμοποιηθεί σαν μια κινητήρια δύναμη για το καλό, όχι μόνο μέσα στα πλαίσια της Ευρωπαϊκής Ένωσης αλλά σε ολόκληρο τον κόσμο ώστε να δώσει ένα παράδειγμα σχετικά με το τι πρέπει να γίνει.
<P>
Τέλος θα ήθελα να ευχαριστήσω τον Προεδρεύοντα, κ. Vondra, για τη συνεχή συμβολή του σε αυτή τη συζήτηση μέσα στην Αίθουσα, για το σεβασμό και την ευγένεια που μας έχει επιδείξει κάθε στιγμή και παρά τι δύσκολες πολιτικές συνθήκες που επικρατούν στην πατρίδα του, να τον ευχαριστήσω που συνέχισε να ακολουθεί το πρόγραμμα της τσεχικής Προεδρίας.
<P>
Καταλήγοντας, θα ήθελα να πω στη μάχη για τις επερχόμενες εκλογές δεν έχω την πολυτέλεια όπως κάποιοι συνάδελφοι μπορεί να έχουν λαμβάνοντας μέρος στον κατάλογο. Εγώ θα πρέπει να βγω έξω και να συναντώ απλούς ανθρώπους κάθε μέρα και να μοιράζομαι τις συνηθισμένες τους ανησυχίες. Αυτό που τους ανησυχεί περισσότερο είναι οι δουλειές τους, οι υποθήκες τους και το μέλλον των παιδιών τους και σε αυτό θα πρέπει να ανταποκριθούμε.
<SPEAKER ID="211" NAME="Monica Frassoni">
εξ ονόματος της Ομάδας Verts/ALE. - (IT) Κύριε Πρόεδρε, κυρίες και κύριοι, αύριο θα αποφασίσετε εάν θα εγκρίνετε ή όχι τη Συνθήκη της Λισαβόνας. Ελπίζουμε φυσικά ότι θα μας απαλλάξετε από αυτή την ακανθώδη κατάσταση.
<P>
Μετά από αυτό, μπορούμε να πούμε απλώς ότι η κατάσταση στην οποία έχουμε υπεισέλθει σήμερα, αποκαλύπτει για άλλη μια φορά την απόλυτη ανεπάρκεια της διαδικασίας αναθεώρησης της συνθήκης. " διαδικασία ομοφωνίας είναι λανθασμένη. Για αυτό το Κοινοβούλιο αποτέλεσε σημείο σύγκρουσης πίσω στο 1984 και πρότεινε, μαζί με τον Altiero Spinelli, οι συνθήκες να επικυρώνονται από την πλειοψηφία και όποιος δεν επιθυμεί να τις επικυρώσει θα αποχωρεί χωρίς κανέναν ενδοιασμό, με μία συμφωνία ως προς την πορεία που θα ακολουθηθεί. Πιστεύουμε ότι αυτό θα ήταν μία συνταγματική αναθεώρηση των καιρών και φοβάμαι ότι αυτό το Κοινοβούλιο έχασε την ευκαιρία σε αυτή τη θητεία να γίνει η κινητήρια δύναμη για την ολοκλήρωση και κινητήρια δύναμη για μία θετική αναθεώρηση των Συνθηκών που παρουσιάζονται με αυτή την καθόλου ικανοποιητική διαδικασία.
<P>
Ο Πρόεδρος επίσης έδωσε έμφαση, είναι αλήθεια, στο γεγονός ότι το επόμενο Ευρωπαϊκό Συμβούλιο θα λάβει χώρα μετά τις εκλογές - και είπε ακόμη, ότι πολλοί από εμάς εξέφρασαν ξανά το συναίσθημα ότι αυτό το Ευρωπαϊκό Συμβούλιο θα έπρεπε να ορίσει τον επόμενο Πρόεδρο της Επιτροπής. Δεν θεωρούμε ότι αυτό είναι απαραίτητο, εντούτοις, ιδιαιτέρως εάν δεν είναι σαφές σχετικά με το τι θα συμβεί με τη συνθήκη,: πιστεύουμε ότι είτε ολόκληρη η Επιτροπή, συμπεριλαμβανομένου του Προέδρου, θα πρέπει να οριστεί σύμφωνα με τη Συνθήκη της Νίκαιας, είτε ο Πρόεδρος καθώς και η Επιτροπή θα πρέπει να οριστούν σύμφωνα με τη Συνθήκη της Λισαβόνας. Πιστεύω ότι θα ήταν λάθος να συνδυαστούν, θα εξαπατούσε τους ψηφοφόρους και το κοινό, επειδή θα το έκανε ακόμη πιο πρόδηλο ότι αυτός ο θεσμός είναι μόνο ένα χαλάκι όταν πρόκειται για τα συμφέροντα των κρατών μελών και των κυβερνήσεων.
<P>
Κ. Swoboda, διαφωνήσατε ανεπαίσθητα με τον Πρόεδρο Barroso για την πολιτική του, αλλά θα ήθελα να σας επαναλάβω αυτό που η ομάδα μας λέει αρκετό τώρα: εάν θέλουμε να αποφύγουμε οι πολιτικές του Προέδρου Barroso να ξανακερδίσουν κατά πλειοψηφία μέσα σε αυτό το Κοινοβούλιο, θα πρέπει όχι μόνο να κερδίσουμε τις εκλογές αλλά θα πρέπει να θέσουμε επικεφαλής άλλον υποψήφιο ' κάτι που η ομάδα σας αρνείται να κάνει. Ο Πρόεδρος Barroso είναι προφανώς εντελώς μόνος του σε αυτή τη καμπάνια και πιστεύω ότι είναι ένα πολύ σοβαρό λάθος για το οποίο πιστεύω ότι ευθύνεται πρωτίστως η ομάδα σας: το πρόβλημα δεν είναι ο άμοιρος κ. McCreevy, αλλά η συνολική προσέγγιση ολόκληρης της θητείας του Κοινοβουλίου, οι προσπάθειες των Σοσιαλδημοκρατών όπως ο κ. Verheugen και άλλα που δεν μας έχουν εντυπωσιάσει, όπως και εσάς, αυτή την περίοδο.
<P>
Θα ήθελα να πω δύο πράγματα πάρα πολύ γρήγορα σχετικά με το θέμα της ηγεσίας, ή της υποτιθέμενης ηγεσίας, της Ευρωπαϊκής Ένωσης πάνω στην κλιματική αλλαγή. Ένα πράγμα είναι τελείως ξεκάθαρο: το Ευρωπαϊκό Συμβούλιο δεν ήθελε να θέσει θέμα χρημάτων. Ως εκ τούτου δεν έχουμε καμία συμφωνία επί της παρούσης, γιατί είναι ξεκάθαρο ότι ακόμα και αν οι "νωμένες Πολιτείες έλθουν σε συμφωνία μαζί μας, εάν δεν προτείνουμε μία οικονομική συμφωνία 100 δις ευρώ, σε χώρες που πρέπει να υιοθετήσουν μέτρα για να προσαρμόσουν και να ελαφρύνουν την κλιματική αλλαγή, δεν θα προχωρήσουμε σε καμία συμφωνία στην Κοπεγχάγη. Αφού δώσαμε εαυτούς τόσα εύσημα κατά την ηγεσία μας, εάν δεν μπορούμε να θέσουμε αυτά τα χρήματα και αυτά τα μέτρα στο τραπέζι της συμφωνίας, δεν θα επιτύχουμε καμία συμφωνία και η μεγαλύτερη ευθύνη θα βαρύνει τους Ευρωπαίους.
<P>
Προχωρώντας στο θέμα της κρίσης στην χρηματοοικονομική αγορά, θα ήθελα να πω ότι είμαστε λίγο ασυνεπείς επειδή από τη μια πλευρά λέμε ότι πρέπει οπωσδήποτε να τη διαχειριστούμε, να την περιορίσουμε και να τη ρυθμίσουμε, αλλά από την άλλη πλευρά όταν λόγου χάρη προτείνουμε η Κοινότητα Καραϊβικής CARICOM να έλθει σε συμφωνία πάνω σε αυτό το θέμα, τι προτείνουμε τελικά; Απόλυτη ελευθέρωση των τρεχόντων λογαριασμών όλων των μόνιμων κατοίκων, των κεφαλαιούχων λογαριασμών για τους επενδυτές ουσιαστικά απεριόριστων περιουσιακών στοιχείων χωρίς καμία ρύθμιση για τις οικονομικές υπηρεσίες, όσον αφορά δε στην κλιματική αλλαγή, ως εκ τούτου, θεσπίζουμε μέτρα που δεν μπορούμε στη συνέχεια να εξασφαλίσουμε ότι θα τηρηθούν αενάως ή στις εξωτερικές μας συμφωνίες. Πιστεύω ότι η συνέπεια είναι ένα πραγματικό πρόβλημα της Ευρωπαϊκής Ένωσης αυτές τις ημέρες.
<SPEAKER ID="212" NAME="Ilda Figueiredo" LANGUAGE="PT">
Κύριε Πρόεδρε, στην επόμενη συνεδρίασή του το Συμβούλιο θα πρέπει να λάβει υπόψη του τη σοβαρή οικονομική και κοινωνική κατάσταση που έχει προκληθεί από την κρίση στις καπιταλιστικές και νεοφιλελεύθερες πολιτικές. Οι ηγέτες της Ευρωπαϊκής Ένωσης δεν μπορούν πια να αποφεύγουν τις υποχρεώσεις τους. Αλλά δεν μπορούν ούτε κι εκείνοι που περιθωριοποίησαν την προάσπιση της παραγωγής και των κοινωνικών και εργασιακών δικαιωμάτων προκειμένου να δώσουν προτεραιότητα στο φιλελευθερισμό του παράλογου κριτηρίου του συμφώνου σταθερότητας και ανάπτυξης και στην προσέγγιση της Κεντρικής Ευρωπαϊκής Τράπεζας, με την ψεύτικη ανεξαρτησία της, η οποία το μόνο που εξυπηρέτησε ήταν τα συμφέροντα των χρηματοοικονομικών ομάδων.
<P>
Οι τρέχουσες προβλέψεις της Ευρωπαϊκής Επιτροπής οι οποίες δείχνουν μία πτώση του ΑΕΠ της τάξεως του 4% για αυτό το έτος, με μία σταθεροποίηση μόνο για το 2010, συνοδευόμενη από μία απώλεια 8.5 εκατομμυρίων θέσεων εργασίας τα τελευταία δύο χρόνια και μία πρόβλεψη ότι το ποσοστό ανεργίας θα ανέλθει γύρω στο 11%, είναι πάρα πολύ σοβαρές και επιδεικνύουν την αναποτελεσματικότητα των μέτρων που ελήφθησαν μέχρι σήμερα.
<P>
Ποιος μπορεί να αδιαφορήσει σε μία εκθετική ανάπτυξη της ανεργίας η οποία μπορεί να οδηγήσει σε 30 εκατομμύρια ανέργους στην Ευρωπαϊκή Ένωση; Ως εκ τούτου είναι απαραίτητο να ξεφύγουμε επειγόντως από τις νεοφιλελεύθερες πολιτικές σε επίπεδο Κοινότητας οι οποίες έχουν οδηγήσει στην επιδείνωση της κρίσης στον καπιταλισμό. Χρειάζεται επειγόντως να δώσουμε προτεραιότητα στη δημιουργία θέσεων εργασίας με δικαιώματα, στην προάσπιση της παραγωγής που βασίζεται στην Κοινότητα, στη βελτίωση των δημόσιων υπηρεσιών και σε μία δίκαιη διάθεση του εισοδήματος προκειμένου να μειωθεί η φτώχεια. Πρέπει επειγόντως να σταματήσει η οικονομική και κοινωνική συνοχή να είναι απλώς μία έκφραση λόγου χωρίς σαφές περιεχόμενο και πρέπει να απαλλαχθούμε από την αρχή του "σώζον εαυτώ σωθείτω".
<P>
Χρειαζόμαστε ένα επιπλέον προϋπολογισμό της ΕΕ να εξασφαλίσει την ύπαρξη αλληλεγγύης και αυξημένης υποστήριξης για τους ανθρώπους που έχουν περισσότερο επηρεαστεί και για τις πιο αδύναμες οικονομίες. Είναι απαραίτητο να δημιουργήσουμε θέσεις εργασίας με δικαιώματα για τους νέους ανθρώπους, τις γυναίκες και τους ανέργους, να αυξήσουμε την αγοραστική δύναμη του πληθυσμού, να τονώσουμε τη ζήτηση και να στηρίξουμε τις μικρές και τις μικρομεσαίες επιχειρήσεις.
<P>
Αντί να συνεχίζουμε να επιμένουμε στο σχέδιο της Συνθήκης της Λισαβόνας, χρειάζεται να σεβαστούμε την κυρίαρχη απόφαση του ιρλανδικού λαού.
<P>
Αντί να συνεχίζουμε να επιμένουμε στο να θέτουμε ως προτεραιότητα τον οικονομικό τομέα, χρειάζεται να θέσουμε ένα τέλος στους φορολογικούς παραδείσους και να θέσουμε ως προτεραιότητα τους παραγωγικούς τομείς της Ευρωπαϊκής Ένωσης, εγκαταλείποντας το Σύμφωνο Σταθερότητας και Ανάπτυξης και αντικαθιστώντας το με ένα σύμφωνο κοινωνικής ανάπτυξης και προόδου.
<P>
Αντί να συνεχίζουμε να ελευθερώνουμε κανονισμούς και να αυξάνουμε την ευελιξία της αγοράς εργασίας, χρειάζεται να επικεντρωθούμε στη δημόσια επένδυση, που μπορεί να τονώσει τους παραγωγικούς τομείς, να αποτρέψει απολύσεις, να μειώσει το μέσο όρο του ημερήσιου ωραρίου εργασίας χωρίς μείωση του μισθού, να αποτρέψει την ανεργία και να εξασφαλίσει παγκόσμια πρόσβαση σε ανωτέρας ποιότητας δημόσιες υπηρεσίες στον τομέα της υγείας, της εκπαίδευσης και της κατάρτισης, της έρευνας, του στεγαστικού τομέα, της δικαιοσύνης και του περιβάλλοντος.
<P>
Αυτό περιμένουν από εμάς οι λαοί μας. Εάν επιθυμούμε οι Ευρωπαίοι πολίτες να συμμετέχουν περισσότερο στις εκλογές, τότε θα πρέπει να ανταποκρινόμαστε κατά τρόπο που το γενικότερο κοινό και οι εργαζόμενοι στις χώρες μας επιθυμούν και αξίζουν.
<SPEAKER ID="213" NAME="Hanne Dahl">
εξ ονόματος της Ομάδας IND/DEM. - (DA) Κύριε Πρόεδρε, η σύνοδος σχετικά με την απασχόληση προγραμματίστηκε για την 7η Μαΐου στην Πράγα. Όπως όλοι γνωρίζουμε, τα τελευταία χρόνια η απασχόληση αποτελεί τακτικό θέμα της ημερήσιας διάταξης της ανοιξιάτικης συνόδου. Εδώ οι ηγέτες των κρατών μελών συζήτησαν τη λεγόμενη στρατηγική της Λισαβόνας η οποία αποτελεί το σχέδιο της ΕΕ για περισσότερες και καλύτερες θέσεις εργασίας. Είναι ακόμη και το φόρουμ στο οποίο οι αντιπρόσωποι των κομμάτων στην "αγορά εργασίας" είχαν ευκαιρία να παρουσιάσουν τις απόψεις τους σχετικά με την απασχόληση. Εντούτοις, δεν μπόρεσε να λάβει χώρα μεγάλη κοινή σύνοδος σχετικά με την αυξανόμενη ανεργία στην Ευρώπη. Αντί αυτής θα λάβει χώρα μία σύνοδο των τριών, η οποία είναι πολύ λιγότερο φιλόδοξη. " ηγεσία της ΕΕ επέλεξε λοιπόν να μη στείλει ένα σαφές μήνυμα πριν από τις εκλογές του Ευρωπαϊκού Κοινοβουλίου. Θα μπορούσε να πει κανείς ότι έγινε με σκοπιμότητα.!
<P>
Σε μία συνάντηση με το Γενικό Γραμματεία της Ευρωπαϊκής Συνομοσπονδίας Συνδικάτων, John Monks, μου δόθηκε η εντύπωση ότι η ανακοίνωση αποτελεί ένα πολύ δυσοίωνο μήνυμα για τους εργάτες. Ο κ. Monks δίνει χωρίς αμφιβολία την εντύπωση ότι οι ηγέτες της Ευρώπης δεν ενδιαφέρονται αρκετά για την ανεργία. Οι εργάτες αισθάνονται ότι δεν έχουν ευκαιρία να εισακουστεί η φωνή τους στα υψηλά στρώματα. Σύμφωνα με την Επιτροπή - αρκετοί από τους συναδέλφους μου έχουν αγγίξει αυτό το θέμα - η ανεργία θα αυξηθεί κατά 11% το 2010 και το δημοσιονομικό έλλειμμα θα αυξηθεί ουσιαστικά έως 7.5% του ακαθάριστου εγχώριου προϊόντος. Αυτό δεν είναι υπερεκτίμηση της κατάστασης' μάλλον το αντίθετο. Αντιπροσωπεύει μία σημαντική πρόκληση για το τρέχον σύστημα ενιαίου νομίσματος.
<P>
Πολλές χώρες αντιμετωπίζουν σοβαρά προβλήματα με το ευρώ. Σε αυτές συμπεριλαμβάνεται η Ιρλανδία, οι μεσογειακές χώρες και οι χώρες της ανατολικής Ευρώπης, και τα προβλήματα έχουν επιδεινωθεί σημαντικά εξαιτίας της διεθνούς κρίσης. Χώρες που βρίσκονται εκτός ευρωζώνης, όπως το "νωμένο Βασίλειο, η Δανία και η Σουηδία, αντεπεξέρχονται καλά. κατά συνέπεια πιστεύω ότι μία σύνοδος τον Ιούνιο θα αποφύγει να υιοθετήσει μία θέση λόγω του ότι υπάρχουν τόσο πολλές εσωτερικές εντάσεις στο σύστημα του ευρώ. " σύνοδος του Ιουνίου θα πρέπει να κάνει μία δήλωση σχετικά με το πώς οι χώρες που έχουν ιδιαιτέρως σημαντικά προβλήματα μπορούν να απεμπλακούν από τη δέσμευση του ευρώ.
<P>
Φυσικά, κάποιος μπορεί να επιλέξει να δημιουργήσει μία "οικονομική κυβέρνηση", αλλά δεν έχω ακούσει ακόμη από κάποια χώρα να επιθυμεί να παραδώσει σημαντικά κομμάτια της οικονομικής πολιτικής της στην ΕΕ - ούτε καν από το πιο ισχυρό έθνος της ΕΕ, τη Γερμανία. Θα έθετα λοιπόν την εξής ερώτηση: πόσος κόσμος στην ΕΕ θα πρέπει να υποφέρει κάτω από ένα σύστημα του ευρώ το οποίο στην πραγματικότητα σημαίνει ο κόσμος στην Ευρώπη θα πρέπει να υποφέρει κάτω από ένα χωρίς ελπίδα κριτήριο του συμφώνου σταθερότητας και ανάπτυξης; Όπως προαναφέρθηκε, η κατάσταση είναι ιδιαιτέρως τεταμένη στην Ιρλανδία, την Ελλάδα και σε πολλά άλλα κράτη. Πιστεύω ότι αυτές οι χώρες χρειάζονται να ξέρουν ότι μπορούν να απεμπλακούν από τις αυστηρές απαιτήσεις του ευρώ, ακόμη και αν δεν υπάρχει ρήτρα σχετική με την απόσυρση. Πιστεύω ότι ήρθε η ώρα να δοθεί η δυνατότητα στις χώρες να εγκαθιδρύσουν τη δική τους εργασιακή πολιτική.
<SPEAKER ID="214" NAME="Jana Bobošíková" AFFILIATION="NI">
(CS) Πρόεδρε εν ενεργεία του Συμβουλίου, αναπληρωτή πρωθυπουργέ Vondra, αν και είστε ο εκπρόσωπος μιας φθίνουσας κυβέρνησης, αυτό δεν σας απαλλάσσει από την ευθύνη σας έναντι όχι μόνο των πολιτών της Τσεχικής Δημοκρατίας, αλλά και ολόκληρης της Ευρωπαϊκής Ένωσης. Ως εκ τούτου, σας καλώ να σταματήσετε την αντιδημοκρατική και ψευδή προώθηση της Συνθήκης της Λισαβόνας, και να ενημερώσετε τους πολίτες σχετικά με την πραγματική κατάσταση των πραγμάτων. Σας παρακαλώ να τους ενημερώσετε ότι η Ευρωπαϊκή Ένωση λειτουργεί αποτελεσματικά ακόμα και σε περίοδο οικονομικής κρίσης, ότι λαμβάνει τα απαραίτητα μέτρα, ότι τα κράτη μέλη μπορούν να βοηθήσουν το ένα το άλλο και ότι η Συνθήκη της Λισσαβόνας είναι τελείως περιττή για όλα αυτά. Θα πρέπει να αποσύρετε δημοσίως τον εξοργιστικό ισχυρισμό ότι όποιος δεν αποδέχεται τη Συνθήκη της Λισσαβόνας θα πρέπει να εγκαταλείψει την Ένωση. Θα πρέπει να πείτε ειλικρινά ότι τα ατού βρίσκονται τώρα στα χέρια όσων δεν επικύρωσαν τη Συνθήκη της Λισαβόνας, των Ιρλανδών και των άλλων ελεύθερα σκεπτόμενων ανθρώπων της ΕΕ. Θα πρέπει να πείτε ότι οι ισχύουσες συνθήκες δεν μπορούν να ανακληθούν μονομερώς, και ότι η απόσυρση από την ΕΕ είναι δυνατή μόνο με τη συναίνεση όλων των κρατών μελών ΕΕ και ότι, συνεπώς, κανένα κράτος μέλος δεν μπορεί να αποκλειστεί από την ΕΕ χωρίς τη δική του συγκατάθεση.
<P>
Τέλος, αναπληρωτή πρωθυπουργέ Vondra, θα πρέπει να αποσύρετε τον ψευδή ισχυρισμό σας ότι 25 χώρες έχουν εγκρίνει τη Συνθήκη της Λισαβόνας. Εάν είστε γνώστης των γεγονότων, τότε θα πρέπει να έχετε υπόψη σας ότι η διαδικασία επικύρωσης δεν έχει ολοκληρωθεί σε έξι χώρες, συμπεριλαμβανομένης της Γερμανίας και της Πολωνίας. Παρακαλώ επίσης να έχετε υπόψη ότι η Συνθήκη της Λισαβόνας απορρίφθηκε όχι μόνο από τους Ιρλανδούς πολίτες, αλλά, για παράδειγμα, από τον εξέχοντα Γερμανό αριστερό πολιτικό Oskar Lafontaine, από τον εξέχοντα Χριστιανοδημοκράτη πολιτικό και πρώην πρόεδρο του Ομοσπονδιακού Συνταγματικού Δικαστηρίου και προέδρου της Γερμανίας, Roman Herzog, και από το πρώην μέλος του Ευρωκοινοβουλίου, Graf von Stauffenberg, υιού του ανθρώπου που αποπειράθηκε να δολοφονήσει τον Αδόλφο Χίτλερ. Τέλος, αλλά εξίσου σημαντικό, έχει απορριφθεί από τον πρόεδρο της χώρας σας, Václav Klaus. Τα επιχειρήματα που προβάλουν αυτοί οι άνθρωποι έχουν ένα κοινό παρονομαστή: την ανησυχία για τις επιπτώσεις της μαζικής απώλειας της επιρροής των κρατών μελών στην καθημερινή ζωή των πολιτών της ΕΕ.
<P>
Αναπληρωτή πρωθυπουργέ Vondra, πριν από 20 χρόνια συμβάλατε προσωπικά στην πτώση ενός καθεστώτος που καταπίεζε τους γείτονές του, περιφρονούσε τους πολίτες του και έλεγε ψέματα στο λαό του. Γι' αυτό το λόγο έχετε δικαίως κερδίσει το σεβασμό. Ως εκ τούτου, δεν μπορώ να καταλάβω γιατί τώρα πέφτετε στο επίπεδο των ίδιων πρακτικών. Προσδίδετε βάρος στα επιχειρήματα όλων όσων συγκρίνουν την ΕΕ με το σοσιαλιστικό Συμβούλιο Αμοιβαίας Οικονομικής Βοήθειας, και όσους παρομοιάζουν τις Βρυξέλλες με τη Μόσχα. Θα ήθελα να επισημάνω ότι η καλή φήμη της Τσεχικής Προεδρίας δεν σπιλώθηκε από την πτώση της τσεχικής κυβέρνησης, αλλά από την απροκάλυπτη πίεση που ασκείται στην Ιρλανδία, στην οποία η Τσεχική Προεδρία παίζει το ρόλο της. Για να μην αναφερθώ στα ψεύδη που ειπώθηκαν για τη Συνθήκη της Λισαβόνας από τους υψηλότερους εκπροσώπους της Προεδρίας - ψεύδη με τα οποία δυσφημείτε τις δημοκρατικές διαδικασίες της ΕΕ. Μπορεί να έχετε παραιτηθεί, αλλά συνεχίζετε να φέρετε ευθύνες. Φροντίστε το τελικό Ευρωπαϊκό Συμβούλιο υπό την Τσεχική Προεδρία να επιτελέσει τα καθήκοντά του κατά τρόπο ώστε η εντύπωση που θα αφήσει η χώρα μας να μην είναι η εντύπωση του ολοκληρωτισμού, του καταναγκασμού και του ψεύδους, αλλά του σεβασμού της δημοκρατίας, της ελευθερίας και, πάνω απ' όλα, των πραγματικών γεγονότων. Μόνον έτσι θα δείξετε ότι οι διαδηλώσεις πριν από 20 χρόνια, όταν οι άνθρωποι κουδούνιζαν τα κλειδιά τους στις πλατείες των πόλεων, δεν ήταν μάταιες.
<SPEAKER ID="215" NAME="Timothy Kirkhope" AFFILIATION="PPE-DE">
Κύριε Πρόεδρε, η Τσεχική Προεδρία έχει σημειώσει σημαντικές επιτυχίες σε δύσκολους καιρούς, γεγονός που οφείλεται και στις προσωπικές ικανότητες του πρωθυπουργού Topolánek και του υπουργού Vondra, ο οποίος είναι μαζί μας σήμερα. Θα ήθελα να εκμεταλλευτώ αυτή την ευκαιρία για να τους τιμήσω και να τους ευχαριστήσω για το έργο τους των τελευταίων πέντε μηνών.
<P>
Χωρίς αμφιβολία, η οικονομική κατάσταση θα κυριαρχήσει στη σύνοδο κορυφής του Ιουνίου, η οποία θα επικεντρωθεί, φυσικά, στα βραχυπρόθεσμα και μεσοπρόθεσμα μέτρα με σκοπό να αρχίσουν οι καταναλωτές να δαπανούν χρήματα και οι τράπεζες να δανείσουν χρήματα ξανά. Ωστόσο, η σύνοδος θα πρέπει να εξετάσει και τον τρόπο με τον οποίον η ΕΕ μπορεί να βοηθήσει την επιχειρηματικότητα μακροπρόθεσμα. Για ορισμένες μικρές επιχειρήσεις, αυτό θα σημαίνει βελτίωση της πρόσβασης στη χρηματοδότηση και μεγιστοποίηση των ευκαιριών τους στην ενιαία αγορά, αλλά για πολλές εξ αυτών η απάντηση θα είναι απλώς ο περιορισμός της γραφειοκρατίας και της παρέμβασης από τους πολιτικούς.
<P>
Αυτός είναι ο λόγος για τον οποίο δεν μπορούμε να επιτρέψουμε στην Ευρώπη να ακολουθήσει το δρόμο των σοσιαλιστών αυτό τον Ιούνιο. " κάμψη της οικονομίας είχε ως αποτέλεσμα οι Σοσιαλιστές να δείξουν τις πραγματικές προθέσεις τους. Πιστεύουν ότι οι πολιτικοί θα πρέπει να σας υπαγορεύουν πόσες ώρες θα εργάζεστε. Πιστεύουν ότι οι συνδικαλιστικές ενώσεις θα πρέπει να υποδεικνύουν τις συνθήκες εργασίας σας. Πάνω απ' όλα, πιστεύουν ότι είναι αυτοί μάλλον, και όχι ο λαός, που γνωρίζουν καλύτερα τις λύσεις. Τίποτε δεν συνοψίζει καλύτερα τη στάση του "ο πολιτικός γνωρίζει καλύτερα" από την πρόσφατη συζήτηση σχετικά με την οδηγία για το χρόνο εργασίας.
<P>
Οι συντηρητικοί ευρωβουλευτές ένιωσαν ικανοποίηση την περασμένη εβδομάδα όταν είδαν να αποτυγχάνει η πιο πρόσφατη απόπειρα των βουλευτών του εργατικού κόμματος της Βρετανίας να αχρηστεύσουν τη δυνατότητα της Βρετανίας να μη συμμετέχει στην οδηγία. Στη Βρετανία, 3 εκατομμύρια άνθρωποι χρησιμοποιούν αυτή τη δυνατότητα. Οι επιχειρήσεις, οι εργαζόμενοι και οι δημόσιες υπηρεσίες της βασίζονται σε αυτή τη δυνατότητα.
<P>
" Τσεχική Προεδρία είναι με το μέρος των εργαζομένων σε αυτή τη συζήτηση, και τη συγχαίρω που μας βοήθησε να δούμε να αποτυγχάνει αυτή η τελευταία "σφαγή" από τους Σοσιαλιστές. Καλώ το Συμβούλιο του Ιουνίου να διευθετήσει αυτό το θέμα μια για πάντα, και να ξεκαθαρίσει ότι οι εργαζόμενοι, και όχι οι πολιτικοί είναι αυτοί που θα πρέπει να επιλέγουν το χρόνο εργασίας τους.
<SPEAKER ID="216" NAME="Poul Nyrup Rasmussen" AFFILIATION="PSE">
Κύριε Πρόεδρε, έχω το αίσθημα ότι έρχομαι από άλλο πλανήτη και διερωτώμαι, τι συμβαίνει αυτή τη στιγμή. Είναι παράξενο. Βιώνουμε τη χειρότερη κρίση από το 1929. Πριν από δύο μέρες ο Επίτροπος Αλμούνια είπε ότι η ανάπτυξή μας θα σημειώσει μείωση 4% αυτό το χρόνο και τον επόμενο χρόνο θα έχουμε 27 εκατομμύρια άνεργους. Ο κ. Barroso, έκανε μια σύγκριση με τα δύο προηγούμενα χρόνια - αυτή τη χρονιά και την προηγούμενη - που αντιστοιχεί σε αύξηση 10 εκατομμυρίων ανέργων.
<P>
Και τι ακούω; Τίποτε! Τίποτε! Ακούω ότι υπάρχει πρόθεση να σταλεί ένα μήνυμα, ακούω ότι σκοπεύετε να κάνετε κάτι για να βοηθήσετε όσους πλήττονται περισσότερο. Αλλά επιτρέψτε μου να σας υπενθυμίσω ότι επίπεδο ανεργίας της τάξης του 11,1% την επόμενη χρονιά σημαίνει 27 εκατομμύρια άνεργους; Μπορώ να σας υπενθυμίσω ότι στη διάρκεια της συνόδου κορυφής του G20, με κάποια ίχνη αντίστασης από ορισμένους ευρωπαίους ηγέτες, δεχτήκατε ότι, εάν υπάρχει λόγος, είμαστε πρόθυμοι να κάνουν περισσότερα ούτως ώστε να έχουμε υψηλή οικονομική ανάπτυξη;
<P>
Πρόεδρε της Επιτροπής, έχω 27 εκατομμύρια βάσιμους λόγους να κάνω περισσότερα. Γι' αυτό κάνω έκκληση σε σας σήμερα. Γνωρίζω ότι είστε λογικός άνθρωπος· γνωρίζω ότι ακούτε τα επιχειρήματα. Μπορώ να σας κάνω την ακόλουθη πρόταση; προτείνω να διοργανώσετε τρεις πολύ προσεκτικά σχεδιασμένες συνόδους κορυφής πριν από τη σύνοδο κορυφής του Ιουνίου, με μια επιλεγμένη ομάδα ανθρώπων, όπου θα διαμορφώσετε ένα νέο σχέδιο ανάκαμψης - ένα σχέδιο ανάκαμψης που θα αντιστοιχεί στην αύξηση κατά 2% της πραγματικής ζήτησης, με 0,5% χρηματοδότηση σε ευρωπαϊκό επίπεδο - χρηματοδότηση κατά το μισό από τα κράτη και κατά το άλλο μισό από τους δήμους· όπου θα προσθέσετε ένα νέο κοινωνικό σχέδιο για να καλύψετε το τεράστιο κόστος αυτής της κρίσης ανεργίας και για να μεταβείτε στην "έξυπνη" κατανομή εργασίας χρησιμοποιώντας το πρόγραμμα Erasmus ώστε να εξασφαλίσετε ότι οι νέοι, αντί να είναι άνεργοι, θα ακολουθούν πρόγραμμα κατάρτισης· και, τέλος, όπως είπατε και ο ίδιος εμμέσως σήμερα, ότι τώρα προσπαθείτε σοβαρά να προτείνετε την έκδοση Ευρωομολόγων μέσα από μια καλά επικεντρωμένη, καλά σχεδιασμένη και εκτελεσμένη διαδικασία ώστε να μεριμνήσετε για τις χώρες που δεν έχουν τη δυνατότητα να χρηματοδοτήσουν το δικό τους σχέδιο ανάκαμψης.
<P>
Μπορούμε να τα καταφέρουμε, εάν πάρουμε μια νέα απόφαση· μπορούμε να τα καταφέρουμε ένα ασκήσουμε αποτελεσματική διαχείριση κρίσεων και μπορούμε να τα καταφέρουμε εάν πούμε τώρα: ας μην ξεκινήσουμε ρωτώντας το Βερολίνο, το Λονδίνο ή το Παρίσι τι να κάνουμε, αλλά ας ξεκινήσουμε δείχνοντας στην Επιτροπή ένα δείγμα ηγετικού χαρακτήρα, υποβάλλοντας μια πρόταση που δε θα βολέψει τους πάντες. Δεν θα είναι όλοι ευτυχείς στην αρχή, αλλά αυτή είναι μια απαραίτητη προϋπόθεση για να βγάλουμε την Ευρώπη από αυτή την τρομερή οικονομική κρίση.
<P>
" Elisa Ferreira, η εξαίρετη εισηγήτριά μας, μαζί με την πλειοψηφία του Ευρωκοινοβουλίου, σας έχει προτείνει να ξεκινήσετε μια έντονη προσπάθεια ανάκαμψης. Συνεπώς, δεν πρόκειται μόνο για τη θέση μας ως Σοσιαλιστικής Ομάδας, ως Κόμματος των Ευρωπαίων Σοσιαλιστών, ως Σοσιαλδημοκρατών, αλλά για μια κοινή επιθυμία να κάνετε κάτι παραπάνω. Παρακαλώ κάντε το. "γεσία σημαίνει να ριψοκινδυνεύεις και να έχεις το προβάδισμα.
<SPEAKER ID="217" NAME="Andrew Duff" AFFILIATION="ALDE">
Κύριε Πρόεδρε, δεν θέλω να πιέσω τους Τσέχους γερουσιαστές ή τον ιρλανδικό λαό στο πλαίσιο αυτής της συζήτησης σήμερα το απόγευμα, οπότε θα ασκήσω αυξημένη πίεση στην Επιτροπή - και ιδίως στον Πρόεδρο.
<P>
Αναμένεται ότι το Ευρωπαϊκό Συμβούλιο θα προτείνει τον Πρόεδρο Barroso για δεύτερη θητεία και, υπ' αυτές τις συνθήκες, θα περιμέναμε να δούμε και να συζητήσουμε μια διακήρυξη από τον Πρόεδρο Barroso. Θα δημοσιεύσει ένα τέτοιο πρόγραμμα, και τι θα περιέχει αυτό; Οπωσδήποτε, θα πρέπει κυρίως να εξαγάγει συμπεράσματα όσον αφορά την χρηματοπιστωτική και οικονομική κρίση, ιδίως καθώς πλησιάζουμε την αναθεώρηση του προϋπολογισμού πριν από το 2012.
<P>
Πρέπει να αλλάξουμε το μέγεθος και τη μορφή του προϋπολογισμού, ούτως ώστε να αντιστοιχεί ορθότερα στις κύριες πολιτικές προτεραιότητές μας. " νέα Επιτροπή θα πρέπει να καταδείξει την ανάγκη μεταφοράς των δαπανών από το εθνικό στο ευρωπαϊκό επίπεδο, με σκοπό τη μείωση των δαπανών και την προστιθέμενη αξία. Θα πρέπει να συμπεριλάβει, ως σημαντικό στόχο, την επέκταση του μεγέθους της ευρωζώνης και τη στήριξη μιας πολύ ισχυρότερης Ευρωομάδας, η οποία θα δεσμευτεί να εφαρμόσει αυστηρότερη δημοσιονομική πειθαρχία και κοινή οικονομική πολιτική, και όχι απλώς τις άσχημα συντονισμένες εθνικές μακροοικονομικές πολιτικές που διαθέτουμε επί του παρόντος.
<P>
Και, ναι, θα πρέπει να συμπεριλάβει μια πρόταση για την αύξηση των Ευρωομολόγων, συν μεγαλύτερη ομοσπονδιακή εποπτεία για τον χρηματοπιστωτικό τομέα και κατάλληλα φορολογικά κίνητρα, σε συνδυασμό με κατάλληλα εμπορικά κίνητρα που θα βασιστούν στην επανέναρξη των εμπορικών διαπραγματεύσεων για το πρόγραμμα της Ντόχα.
<SPEAKER ID="218" NAME="Γεώργιος Τούσσας" AFFILIATION="GUE/NGL">
(EL) Κύριε Πρόεδρε, το Συμβούλιο Κορυφής της Ευρωπαϊκής Ένωσης στις 18 Ιουνίου 2009, το μόνο καινούργιο που μπορεί να προσθέσει είναι νέα δεινά για την εργατική τάξη και τα λαϊκά στρώματα, νέες επιδοτήσεις και στήριξη στους μονοπωλιακούς ομίλους της Ευρωπαϊκής Ένωσης. " Ευρωπαϊκή Ένωση και οι κυβερνήσεις των κρατών μελών υλοποιούν με σταθερότητα τα συμφέροντα του κεφαλαίου, την καπιταλιστική κρίση θα την πληρώσουν οι εργαζόμενοι. Είναι γνωστά τα στοιχεία: μαζικές απολύσεις, κατακόρυφη αύξηση της ανεργίας, δραστικές μειώσεις στους μισθούς και τις συντάξεις, νέα φορομπηχτικά μέτρα, κατάργηση του οκτάωρου, τεμαχισμός του εργάσιμου χρόνου σε ενεργό και ανενεργό, αύξηση του απλήρωτου χρόνου δουλειάς και του βδομαδιάτικου ωραρίου σε 78 ώρες, γενικευμένη εφαρμογή της ευελασφάλειας (flexicurity), δηλαδή των ελαστικών σχέσεων εργασίας, της προσωρινής μερικής απασχόλησης, της εκ περιτροπής ανεργίας, το κτύπημα των συλλογικών συμβάσεων εργασίας, παραπέρα ιδιωτικοποίηση των συστημάτων ασφάλισης και συνταξιοδότησης, της υγείας, της πρόνοιας, της παιδείας από τη μια και από την άλλη να δίνεται πακτωλός επιδοτήσεων και φοροαπαλλαγών για τα μονοπώλια.
<P>
Στη βάση αυτής της στρατηγικής, της εξυπηρέτησης δηλαδή των συμφερόντων του κεφαλαίου, προετοιμάζεται και η προσεχής σύνοδος κορυφής για την απασχόληση στις 7 Μαΐου. Ταυτόχρονα ενισχύεται η ιμπεριαλιστική επιθετικότητα και η στρατικοποίηση της Ευρωπαϊκής Ένωσης. Προωθείται επιβολή της Συνθήκης της Λισαβόνας, παρά και ενάντια στη θέληση των λαών και της εκφρασμένης με δημοψηφίσματα αντίθεσής τους, όπως στη Γαλλία, στην Ολλανδία και την Ιρλανδία. " αντικομμουνιστική υστερία, η ανιστόρητη και χυδαία εξίσωση του φασισμού και του κομμουνισμού γίνεται επίσημη πολιτική της Ευρωπαϊκής Ένωσης και των κρατών μελών με στόχο τα κομμουνιστικά κόμματα, προκειμένου να χτυπηθούν θεμελιώδη δικαιώματα και κατακτήσεις των εργαζομένων. Στο τέλος αυτής της περιόδου οι εργαζόμενοι πρέπει να κάνουν έναν απολογισμό για την Ευρωπαϊκή Ένωση με κριτήριο τη δική τους καθημερινότητα, την πείρα από την ίδια τους τη ζωή. Τι κέρδισε ο εργαζόμενος λαός, τι κέρδισαν τα μονοπώλια;
<SPEAKER ID="220" NAME="Frank Vanhecke" AFFILIATION="NI">
(NL) Κυρία Πρόεδρε, στην πραγματικότητα αποχαιρετούμε την Τσεχική Προεδρία, η οποία ξεκίνησε λαμπρά με τη μάλλον χαμηλών τόνων ομιλία του Προέδρου Klaus στο Σώμα. Δυστυχώς, την ομιλία αυτή δε διαδέχθηκε κάτι που να έχει το οποιοδήποτε αποτέλεσμα.
<P>
Εάν η Τσεχική Προεδρία επικυρώσει και τη Συνθήκη της Λισαβόνας αύριο, αυτό θα σημαίνει ότι μας είχαν ξεγελάσει εντελώς τότε. Εντούτοις, η επίσημη Ευρώπη βρίσκεται σε αδιέξοδο. Αυτό που χρειαζόμαστε πραγματικά είναι μια Ένωση που είναι έτοιμη να αρκεστεί στα βασικά της καθήκοντα και δεν είναι έτοιμη να ενεργήσει ως μεγάλο υπερκράτος εν τω γίγνεσθαι.
<P>
Βιώνουμε μια ιδιαίτερα τρομακτική οικονομική κρίση, με τεράστια αύξηση της ανεργίας στην ΕΕ, και ακόμη δεν έχουμε φτάσει στο τέλος της. Ένα Συμβούλιο αρχηγών κρατών και κυβερνήσεων που δεν αποφασίζει αυτή την περίοδο ότι, για παράδειγμα, είναι σφάλμα να αγωνιζόμαστε για περισσότερη μετανάστευση και να εξετάζουμε το ενδεχόμενο ένταξης της Τουρκίας, μιας χώρας που συνεχίζει να υστερεί σε σχέση με μας στην οικονομική ανάπτυξη, είναι, κατά την άποψή μου, ένα ακατανόητο Συμβούλιο το οποίο, εν πάσει περιπτώσει, διαπράττει ένα ιδιαίτερα σοβαρό σφάλμα.
<SPEAKER ID="221" NAME="Alojz Peterle" AFFILIATION="PPE-DE">
(SL) Χαιρετίζω ιδιαίτερα τη φιλοδοξία της Τσεχικής Προεδρίας και είμαι ικανοποιημένος από τα αποτελέσματα που έχει επιτύχει αυτή τη δύσκολη περίοδο. Δεν πιστεύω ότι η επικείμενη αλλαγή της Προεδρίας και οι ευρωεκλογές θα πρέπει να περιορίσουν το εύρος των φιλοδοξιών της ΕΕ όσον αφορά την αντιμετώπιση των προκλήσεων για τις οποίες είναι σαφές ότι απαιτούνται περισσότερες κοινές πολιτικές. Δε θα επαναλάβω πόσο σημαντικό είναι, από αυτή την άποψη, να επικυρώσουμε τη Συνθήκη της Λισαβόνας.
<P>
Αισθάνθηκα χαρά όταν άκουσα τον αναπληρωτή πρωθυπουργό Vondra και τον Πρόεδρο Barroso να μιλούν για στόχους. Εάν πρόκειται να επιτύχουμε στις προσπάθειές μας καταπολέμησης της κλιματικής αλλαγής, θα πρέπει να θέσουμε υψηλούς στόχους στην Κοπεγχάγη. Αυτοί οι στόχοι είναι κρίσιμης σημασίας για την επιτυχία της οικονομικής αναδιάρθρωσης. Όλοι γνωρίζουμε ότι όταν, πριν από πολλά χρόνια, η ιαπωνική κυβέρνηση έθεσε υψηλούς περιβαλλοντικούς στόχους, η ανταγωνιστικότητα της ιαπωνικής οικονομίας ενισχύθηκε για πρώτη φορά.
<P>
Θα ήθελα να προσθέσω ότι ορισμένοι αμφισβητούν τώρα τη βιωσιμότητα του ευρωπαϊκού κοινωνικού μοντέλου. Φυσικά, η εφαρμογή ενός τέτοιου μοντέλου είναι εύκολη σε περίοδο οικονομικής άνθισης και κατά τη διάρκεια δεκαετιών θετικής ανάπτυξης, αλλά πιστεύω ότι είναι ακριβώς σε περίοδο ύφεσης που θα πρέπει να γίνει αισθητή η ισχύς του ευρωπαϊκού κοινωνικού μοντέλου και του μοντέλου της κοινωνικής οικονομίας της αγοράς. Έχω την πεποίθηση ότι θα μπορέσουμε να ξεπεράσουμε και αυτή την πρόκληση, και ελπίζω ότι θα μπορέσουμε να εκμεταλλευτούμε αυτή την περίοδο της κρίσης για να βελτιώσουμε την προσέγγισή μας όσον αφορά το θέμα της ανάπτυξης. Ελπίζω επίσης ότι θα μπορέσουμε να επιβεβαιώσουμε όχι μόνο την κοινωνική αλλά και την περιβαλλοντική διάσταση αυτής της προσέγγισης.
<SPEAKER ID="222" NAME="Robert Goebbels" AFFILIATION="PSE">
(FR) Κυρία Πρόεδρε, κύριε Vondra, κύριε Barroso, κυρίες και κύριοι, η παγκόσμια οικονομία βυθίζεται ολοένα και περισσότερο σε σοβαρή ύφεση. Παρά τις πολυάριθμες συνόδους κορυφής και άλλες διασκέψεις μεταξύ διαφόρων μερών, η κάμψη της οικονομικής δραστηριότητας συνεχίζει να αποτελεί θέμα υψηλής προτεραιότητας εντός της Ευρώπης και σε ολόκληρο τον κόσμο.
<P>
Τα διάφορα σχέδια για την ανάκαμψη της οικονομίας δεν κατάφεραν παρά, στην καλύτερη περίπτωση, να επιβραδύνουν αυτή την κάθοδο στον Άδη, χωρίς, ωστόσο, να φαίνονται σημάδια ανάκαμψης. Το χειρότερο είναι ότι η ανεργία συνεχίζει να αυξάνεται, και θα υπερβεί τα 25 εκατομμύρια στην Ευρώπη, ίσως να φτάσει ακόμη και τα 27 εκατομμύρια αυτή τη χρονιά, σύμφωνα με τις δηλώσεις του κ. Rasmussen.
<P>
Εντούτοις, αντί να επικεντρώνονται στην πραγματική κατάσταση της απασχόλησης, οι αρχηγοί κρατών προτιμούν να ασχοληθούν, κατά την επόμενη σύνοδο κορυφής της Πράγας, με "θέματα μείζονος πολιτικής" που αφορούν τις μελλοντικές σχέσεις με ορισμένες χώρες στα ανατολικά σύνορα της Ευρώπης.
<P>
Οι καλές σχέσεις γειτονίας είναι, οπωσδήποτε, ιδιαίτερα σημαντικές, αλλά πρέπει εδώ να ξεκαθαρίσουμε πλήρως κάτι: το Ευρωκοινοβούλιο έχει δηλώσει σε αρκετές ευκαιρίες ότι αντιτίθεται σε οποιαδήποτε μελλοντική διεύρυνση της Ένωσης, εκτός εάν, ως προϋπόθεση, εφαρμοστεί θεσμική μεταρρύθμιση που θα επιτρέπει στα 27 υφιστάμενα κράτη-μέλη να λειτουργούν πιο αποτελεσματικά.
<P>
Θα ήθελα να προσθέσω ότι οποιασδήποτε μελλοντικής διεύρυνσης πρέπει να προηγηθεί θεμελιώδης μεταρρύθμιση των δημοσιονομικών προοπτικών, καθώς και μια δέουσα αύξηση του προϋπολογισμού της Ένωσης. " διπλωματία χωρίς οικονομικούς πόρους είναι μια ανώφελη χειρονομία.
<P>
" Τσεχική Προεδρία της Ένωσης θα εξυπηρετούσε καλύτερα τις φιλοδοξίες της Ευρώπης διοργανώνοντας μια πλήρη σύνοδο κορυφής για την απασχόληση. Διαπιστώνω, ωστόσο, ότι οι Σαρκοζί, οι οποίοι προτιμούν τα πυροτεχνήματα της δημοσιότητας από το πραγματικό πολιτικό έργο, υπονόμευσαν αυτή την ιδιαίτερα απαραίτητη σύνοδο, και ελπίζω ότι τον επόμενο Ιούνιο οι Ευρωπαίοι ψηφοφόροι θα χρησιμοποιήσουν την ψήφο τους για να επιλέξουν ευρωβουλευτές ικανούς να προσδιορίζουν τις πραγματικές προτεραιότητες της Ευρώπης: απασχόληση, απασχόληση, απασχόληση, κοινωνική προστασία, και η υπεράσπιση της αγοραστικής δύναμης.
<P>
Δε συμφωνώ πάντα με τον πρωθυπουργό μου, τον JeanClaude Juncker, αλλά έχει, οπωσδήποτε δίκαιο, όταν προβλέπει "το ξέσπασμα κοινωνικής κρίσης σε περίπτωση απότομης αύξησης της ανεργίας, η οποία αναμένεται τους επόμενους μήνες". Ως εκ τούτου, περιοριζόμενοι σε μια ανεπίσημη διάσκεψη για το θέμα της απασχόλησης, οι Ευρωπαίοι ηγέτες εγκατέλειψαν το θέμα της κρίσης και διατρέχουν τον κίνδυνο μιας πολύ σοβαρής κοινωνικής και πολιτικής κρίσης.
<SPEAKER ID="223" NAME="Margarita Starkevičiūt" AFFILIATION="ALDE">
(LT) Στις 9 Μαΐου 1950, ο Robert Schumann πρότεινε το "Σχέδιο Schumann", που έθεσε τα θεμέλια για την οικονομική συνεργασία μεταξύ των ευρωπαϊκών κρατών. Οι μεγάλοι πολιτικοί και στοχαστές της Ευρώπης κατανοούσαν πολύ καλά ότι η δύναμη που θα μπορούσε να ενώσει την Ευρώπη ήταν η κοινή προσέγγιση των οικονομικών προβλημάτων. Τη βάση αυτής της προσέγγισης αποτελούσαν διακρατικοί χρηματοπιστωτικοί και οικονομικοί όμιλοι που δημιούργησαν προστιθέμενη αξία και θέσεις εργασίας.
<P>
Εφαρμόζοντας τα δικά τους εθνικά σχέδια για την ανάκαμψη της οικονομίας, τα κράτη μέλη διατάραξαν τις δραστηριότητες των εν λόγω ευρωπαϊκών ομίλων· ως εκ τούτου, αντιμετωπίζουμε πολλά προβλήματα, τα οποία θα πολλαπλασιαστούν, εάν δεν κατορθώσουμε να συντονίσουμε και πάλι την οικονομική πολιτική σε επίπεδο Ευρωπαϊκής Ένωσης.
<P>
Ελπίζω ότι, μεταξύ των νέων ηγετών της Ευρώπης, θα βρεθούν άνθρωποι όπως ο Robert Schumann, ο Jean Monet και ο Konrad Adenauer, που θα κοιτάξουν πέραν του δικού τους εθνικού συμφέροντος.
<SPEAKER ID="224" NAME="Tunne Kelam" AFFILIATION="PPE-DE">
Κυρία Πρόεδρε, θα ήθελα να συγχαρώ την Τσεχική Προεδρία για την πρωτοβουλία να προτείνει μια Ανατολική Εταιρική Σχέση η οποία θα υλοποιηθεί σύντομα και επίσημα, και θα ήθελα να καλέσω τις κυβερνήσεις των κρατών μελών να δεσμευτούν πλήρως όσον αφορά την υλοποίηση αυτής της πρωτοβουλίας. Οι γείτονές μας στα ανατολικά χρειάζονται, πάνω απ' όλα, να αισθανθούν ισότιμοι εταίροι που γίνονται αποδεκτοί ως μακροπρόθεσμοι συνεργάτες.
<P>
Συμφωνώ ότι η Ανατολική Εταιρική Σχέση θα πρέπει να διέπεται από τις αρχές της κοινής ευθύνης, της διαφοροποίησης και της πλήρωσης των όρων. Ωστόσο, ο κύριος στόχος είναι να εξασφαλιστεί η πειστική νίκη του εκδημοκρατισμού και της καθιέρωσης του κράτους δικαίου σε αυτές τις χώρες. Όσον αφορά τη Λευκορωσία, πρέπει να αντιδρούμε σταδιακά σε κάθε σημάδι απτής προόδου των σημερινών ηγετών της Λευκορωσίας προς τον εκδημοκρατισμό του καθεστώτος.
<P>
Μία από τις κρισιμότερες πτυχές της Ανατολικής Εταιρικής Σχέσης θα αποτελέσει η ελευθερία στο θέμα της βίζας. Θα ήθελα να σας υπενθυμίσω την πρόταση της Επιτροπής του περασμένου Δεκεμβρίου για την κατάργηση, με την πάροδο του χρόνου, όλων των απαιτήσεων για βίζα για τους πολίτες των έξι μελλοντικών εταίρων. Δυστυχώς, αυτή η επαναστατική προσέγγιση αντικαταστάθηκε από μια πολύ πιο μετριοπαθή προσέγγιση: μια προσφορά εφαρμογής μακροπρόθεσμων απλοποιημένων διαδικασιών έκδοσης βίζας κατά περίπτωση. Για μια επιτυχημένη, ωστόσο, Ανατολική Εταιρική Σχέση απαιτείται εκ μέρους μας αποφασιστικότητα και μια ανοιχτή στάση θετικού χαρακτήρα.
<P>
Είναι ζωτικής σημασίας να παράσχουμε κίνητρα στους εταίρους μας ώστε να δεσμευτούν πλήρως όσον αφορά την τήρηση των ευρωπαϊκών αξιών και κανόνων. Αυτό ισχύει ειδικά για την Ουκρανία. Δε μπορούμε να ξεκινήσουμε την Ανατολική Εταιρική μας Σχέση με ασαφή και διστακτικά μηνύματα σχετικά με το μέλλον της Ουκρανίας. Μια δημοκρατική και σταθερά ευρωπαϊκή Ουκρανία είναι βασικός παράγοντας για μια δημοκρατική, αξιόπιστη και νομοταγή Ρωσία.
<SPEAKER ID="225" NAME="Jo Leinen" AFFILIATION="PSE">
(DE) Κυρία Πρόεδρε, Πρόεδρε εν ενεργεία του Συμβουλίου, Πρόεδρε της Επιτροπής, η σύνοδος κορυφής του Ιουνίου θα πρέπει να θίξει ξανά το θέμα της Συνθήκης της Λισαβόνας - για τελευταία, ελπίζω, φορά πριν αυτή τεθεί σε ισχύ. Κύριε Vondra, σας εύχομαι κάθε επιτυχία αύριο στην Τσεχική Γερουσία, ελπίζω όλα να πάνε καλά και, τότε, το μόνο που θα απομένει είναι το δημοψήφισμα στην Ιρλανδία. Τότε, θα πρέπει να διαπραγματευτούμε τρίτη δέσμη εγγυήσεων με την Ιρλανδία. Φυσικά, θα πρέπει τότε να ικανοποιήσουμε τις προσδοκίες του ιρλανδικού πληθυσμού και της ιρλανδικής κυβέρνησης. Εντούτοις, πρέπει να είμαστε προσεκτικοί ώστε να μη δημιουργήσουμε νέα εμπόδια για όλα τα υπόλοιπα κράτη μέλη, για παράδειγμα, εάν κάποια από αυτές τις εγγυήσεις πρέπει να επικυρωθεί ακόμη μια φορά σε όλα τα κράτη. Ίσως μπορείτε να προσθέσετε κάτι σχετικά με τον τρόπο προετοιμασίας αυτής της δέσμης για τον Ιούνιο.
<P>
Δεύτερον, Πρόεδρε της Επιτροπής, φυσικά ενδιαφερόμαστε για την εκλογή του νέου Προέδρου της Επιτροπής. Θα επιθυμούσαμε, ως μέλη του Ευρωπαϊκού Κοινοβουλίου, μια συμφωνία με το Συμβούλιο σχετικά με τη διαδικασία για τον Ιούνιο/Ιούλιο. Θα επιθυμούσαμε την πραγματοποίηση διαβούλευσης, όπως αυτή διαμορφώθηκε για το μέλλον της Συνθήκης της Λισαβόνας. Πρόεδρε εν ενεργεία του Συμβουλίου, θα μπορούσατε να πείτε κάτι και γι' αυτό;
<SPEAKER ID="226" NAME="Olle Schmidt" AFFILIATION="ALDE">
(SV) Σας ευχαριστώ, κυρία Πρόεδρε, Πρόεδρε της Επιτροπής Barroso, κύριε Vondra. Ένα από τα βασικά θέματα της συνόδου κορυφής τον Ιούνιο θα είναι πιθανώς ο διορισμός νέου Προέδρου της Επιτροπής. Στα μέσα ενημέρωσης αναφέρθηκε ότι η Σοσιαλιστική Ομάδα στο Ευρωκοινοβούλιο δε θα ψηφίσει υπέρ της επανεκλογής σας, Πρόεδρε Barroso, εάν δεν υποσχεθείτε να ανοίξετε την οδηγία για την απόσπαση εργαζομένων.
<P>
Πρόκειται για παράξενη συζήτηση. " στάση της Επιτροπής κατά το παρελθόν ήταν η προσπάθεια αποφυγής ανοίγματος μια ιδιαίτερα πολύπλοκης και πολιτικά ευαίσθητης οδηγίας και, αντ' αυτού, η προσπάθεια τα κράτη μέλη που αντιμετωπίζουν προβλήματα συμμόρφωσης προς τις απαιτήσεις να αλλάξουν τη δική τους εθνική νομοθεσία. Επίτροπε Barroso, θα ήθελα να σας ρωτήσω ρητά, ενόψει της επικείμενης εκλογικής εκστρατείας: έχετε εσείς προσωπικά και η Επιτροπή την άποψη ότι, όπως έχουν τα πράγματα σήμερα, δεν υπάρχει λόγος να ανοίξει η οδηγία για την απόσπαση των εργαζομένων;
<SPEAKER ID="227" NAME="Pervenche Berès" AFFILIATION="PSE">
(FR) Κύριε Πρόεδρε, κύριε Vondra, κύριε Barroso, δηλώνω ελαφρά έκπληκτος με το χρονολόγιο της Ευρώπης. " Επιτροπή μας παρουσιάζει τις οικονομικές προβλέψεις της, βάσει των οποίων εντός τριών μηνών οι προοπτικές ανάπτυξης θα σημειώσουν πτώση από μείον 1,9% σε μείον 4% στην Ευρωπαϊκή Ένωση και στην ευρωζώνη, και όταν συναντιούνται οι υπουργοί οικονομικών, η βασική τους ανησυχία αφορά τη μακροπρόθεσμη αειφορία, την ποιότητα των δημόσιων οικονομικών, και την επίτευξη των διαρθρωτικών μεταρρυθμίσεων. Θα αστειεύεστε.
<P>
Στο πλαίσιο των ευρωεκλογών, οι ψηφοφόροι μάς ρωτούν ευθέως. Πού είναι η Ευρώπη; Τι κάνει η Ευρώπη; Ποιες προτάσεις έχει υποβάλει ο Πρόεδρος Barroso για να βοηθήσει τους ανθρώπους που μπορεί να βρεθούν άνεργοι αύριο;
<P>
Βρισκόμαστε σε μια κατάσταση όπου γίνεται ολοένα και περισσότερο προφανές ότι η επιλεχθείσα στρατηγική της υφιστάμενης ομάδας, υπό την ηγεσία του κ. Barroso, είναι μια στρατηγική αλα ιαπωνικά: με άλλα λόγια, η καθυστερημένη ανάληψη δράσης, και, ως εκ τούτου, η ανάληψη ανεπαρκούς και δαπανηρής δράσης. Δεν είναι αυτό που επιζητούμε.
<P>
Επιτρέψτε μου, κύριε Barroso, να πω επίσης ότι αυτή είναι αναμφίβολα η τελευταία φορά που σας βλέπω στο Σώμα, ότι η ανταπόκρισή σας στην πρόκληση της οδηγίας για τα κεφάλαια αντιστάθμισης κινδύνου και τα επενδυτικά κεφάλαια υπήρξε απολύτως απαράδεκτη. Δηλώσατε ότι ίσως θα έπρεπε να μην είχαμε σχολιάσει την εν εξελίξει εργασία εντός της Επιτροπής. Τι είδους κείμενο θα ήταν αυτό εάν δεν το είχαμε θέσει υπόψη σας; Το συμπέρασμά σας επί του θέματος είναι ότι νομίζετε ότι μπορείτε να νομοθετήσετε επ' αυτού, αλλά νομοθετείτε μόνο σε σχέση με τους διευθυντές, και δεν κάνετε τίποτε για να παρέμβετε στην ουσία αυτών κεφαλαίων αντιστάθμισης κινδύνου. " μόνη σας μέριμνα είναι να προστατεύσετε τους επενδυτές, ενώ η πρόκληση αφορά και τη σταθερότητα των τιμών. Έχετε χάσει την ουσία κύριε Barroso.
<SPEAKER ID="228" NAME="Georg Jarzembowski" AFFILIATION="PPE-DE">
(DE) Κυρία Πρόεδρε, Πρόεδρε εν ενεργεία του Συμβουλίου, Πρόεδρε της Επιτροπής, οι δηλώσεις του Συμβουλίου και της Επιτροπής σχετικά με την προετοιμασία της συνόδου του Ευρωπαϊκού Συμβουλίου απογοήτευσε ιδιαίτερα όσους από μας ενδιαφέρονται για τις μεταφορές.
<P>
Είναι απαραίτητο, ιδιαίτερα κατά την παρούσα παγκόσμια οικονομική κρίση, να αναβαθμίσουμε τις υποδομές των μεταφορών - σιδηρόδρομοι, δρόμοι, εσωτερική ναυσιπλοΐα, θαλάσσια ναυσιπλοΐα, λιμάνια και αεροδρόμια - και να αναπτύξουμε μια ευρωπαϊκή πολιτική μεταφορών για το μέλλον, με ευφυή συστήματα μεταφορών και υποστήριξης για την ανάκαμψη των εμπορικών συναλλαγών στην ΕΕ και των εισαγωγών και εξαγωγών, η οποία ελπίζουμε ότι σύντομα θα λάβει χώρα.
<P>
Επιπλέον, οι πολίτες μας προσδοκούν σαφείς δηλώσεις από την Ευρωπαϊκή Ένωση σχετικά με τον τρόπο διαχείρισης του όγκου των μεταφορών κατά τρόπο φιλικό προς το περιβάλλον, όχι με "κατευθύνοντα" μέσα, αλλά με μέσα που βασίζονται στην αγορά. Ένα καλό παράδειγμα αυτού είναι η εφαρμογή του συστήματος εμπορίας δικαιωμάτων εκπομπής αερίων για την αεροπορία από το 2012, το οποίο μόλις έχουν ολοκληρώσει τα ευρωπαϊκά θεσμικά όργανα.
<P>
Εντούτοις, αισθητή είναι η έλλειψη άλλων κανόνων, στη θαλάσσια ναυσιπλοΐα, για παράδειγμα. Ως εκ τούτου, χρειαζόμαστε μια φιλική προς το περιβάλλον βελτιστοποίηση της πολιτικής μεταφορών. Αυτό το θέμα είναι σημαντικό, Πρόεδρε εν ενεργεία του Συμβουλίου, διότι είναι ουσιαστικό να συζητήσουμε και να συμφωνήσουμε επί παρόμοιων λύσεων για τη φιλική προς το περιβάλλον βελτιστοποίηση των μεταφορών με τα σημαντικότερα τρίτα κράτη, όπως οι "ΠΑ, η Ιαπωνία, αλλά και η Ρωσία, η Κίνα, η Ινδία και η Βραζιλία. Μόνο κατ' αυτόν τον τρόπο μπορούμε να επιτύχουμε βελτίωση του περιβάλλοντος σε παγκόσμιο επίπεδο. Μόνο κατ' αυτόν τον τρόπο μπορούμε να αποφύγουμε τους μονομερείς κανόνες που στρεβλώνουν τον ανταγωνισμό εις βάρος της ευρωπαϊκής οικονομίας.
<P>
" Ομάδα μου, συνεπώς, καλεί το Ευρωπαϊκό Συμβούλιο - και ελπίζω ότι ο Πρόεδρος εν ενεργεία του Συμβουλίου θα το λάβει υπόψη - να συζητήσει και να προετοιμάσει για το επόμενο Συμβούλιο ισορροπημένες προσεγγίσεις για παγκόσμιες, φιλικές προς το περιβάλλον πολιτικές μεταφορών, πριν από τη διάσκεψη για το κλίμα της Κοπεγχάγης. Εάν επιθυμούμε μια επιτυχημένη διάσκεψη στην Κοπεγχάγη, πρέπει επίσης να συζητήσουμε για μια φιλική προς το περιβάλλον πολιτική μεταφορών.
<SPEAKER ID="229" NAME="Enrique Barón Crespo" AFFILIATION="PSE">
(ES) Κυρία Πρόεδρε, Πρόεδρε εν ενεργεία του Συμβουλίου, Πρόεδρε της Επιτροπής, κυρίες και κύριοι, η σύνοδος του Ευρωπαϊκού Συμβουλίου στις 18 και 19 Ιουνίου θα πραγματοποιηθεί δύο εβδομάδες μετά τις ευρωεκλογές, και σε μια δημοκρατία οι εκλογές είναι θεμελιώδους σημασίας.
<P>
Θα ήθελα να ευχαριστήσω τον Πρόεδρο εν ενεργεία του Συμβουλίου, στον οποίο η τσεχική γερουσία θα δώσει αύριο το πράσινο φως για την επικύρωση της Συνθήκης της Λισαβόνας. Αυτό που απομένει τώρα είναι ο αυτοκράτορας πρόεδρος στο κάστρο της Πράγας να ευδοκήσει να υπογράψει τη Συνθήκη αλλά, όπως και να 'χει, φαίνεται ότι σημειώνεται κάποια πρόοδος.
<P>
Τώρα, ένα σημαντικό σημείο: οι εκλογές θα διεξαχθούν βάσει της Συνθήκης της Νίκαιας, αλλά η επόμενη θητεία θα ασκηθεί βάσει της Συνθήκης της Λισαβόνας. Από δημοκρατικής άποψης, αυτό σημαίνει ότι η Επιτροπή θα έχει μεγαλύτερη εξουσία από ό,τι κατά την προηγούμενη θητεία, και επιτρέψτε μου τώρα να απευθυνθώ σε έναν εκ των υποψηφίων, στον κ. Barroso: είστε υποψήφιος από την περασμένη Κυριακή, αλλά είστε ήδη Πρόεδρος. Κύριε Barroso, νομίζω ότι είναι λογικό να αναρωτηθείτε για τις πιθανές οικονομικές και κοινωνικές λύσεις στα προβλήματα που αντιμετωπίζουμε επί του παρόντος και στην κρίση που βιώνουμε, όχι εκμεταλλευόμενος τις υπηρεσίες της Επιτροπής, αλλά ως επικεφαλής του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών· νομίζω ότι αυτό έχει μεγάλη σημασία, ούτως ώστε να μη βρεθούμε σε μια κατάσταση στην οποία το Ευρωπαϊκό Συμβούλιο απλώς θα ζητάει τη γνώμη του Ευρωκοινοβουλίου (ας θυμηθούμε την υπόθεση Buttiglioni).
<P>
Κυρία Πρόεδρε, στο πλαίσιο της τελευταίας ομιλίας μου στο Ευρωκοινοβούλιο, επιτρέψτε μου να σας ζητήσω να μιλήσετε στον Πρόεδρο του Σώματος και να του πείτε ότι είναι εξαιρετικά σημαντικό, στη σύνοδο του Ευρωπαϊκού Συμβουλίου, να αναφέρει το γεγονός ότι το επόμενο Σώμα θα παρουσιάζει έλλειψη 19 βουλευτών, διότι η Συνθήκη της Λισαβόνας δεν έχει επικυρωθεί ακόμη. Αυτό είναι ένα σημαντικό θέμα για τη δημοκρατία και πιστεύω ότι ο Πρόεδρος του Σώματος θα το τακτοποιήσει.
<SPEAKER ID="230" NAME="Íñigo Méndez de Vigo" AFFILIATION="PPE-DE">
(ES) Κυρία Πρόεδρε, επιτρέψτε μου, πρώτα απ' όλα, να ευχαριστήσω τον Enrique Barón για τη σταδιοδρομία του στην Ευρώπη και για όλα όσα έχει κάνει για το Σώμα. Θα μας λείψει ιδιαίτερα.
<P>
Κυρία Πρόεδρε, στις 9 Μαΐου γιορτάζουμε την ""μέρα της Ευρώπης" σε όλες τις χώρες μας, αλλά η αλήθεια είναι ότι θα πρέπει να γιορτάζουμε και την ""μέρα χωρίς Ευρώπη" για να κατανοήσουμε τι θα ήταν η Ευρώπη, εάν δεν υπήρχε η Ευρωπαϊκή Ένωση.
<P>
Εντούτοις, νομίζω ότι σήμερα στο Σώμα ανέβηκε κάπως ο εκλογικός πυρετός, και μου φαίνεται ότι μεγάλο μέρος της κριτικής που ακούσαμε εδώ, ιδίως σχετικά με την Ευρωπαϊκή Επιτροπή, είναι παντελώς αδικαιολόγητη. Νομίζω ότι η Επιτροπή αντέδρασε σωστά στην κρίση και αναρωτιέμαι τι θα είχε συμβεί αν δεν είχαμε αντιδράσει. Θα ήθελα επίσης να υπενθυμίσω σε μια καλή συνάδελφο και φίλη, η οποία δε μ' ακούει τώρα, έναν συμπατριώτη της, τον André Gide, ο οποίος είπε ότι οτιδήποτε υπερβολικό δεν έχει αξία, και νομίζω ότι πρέπει να ξεκαθαρίσουμε τα πράγματα.
<P>
Κυρία Πρόεδρε, επιτρέψτε μου να προσθέσω κάτι σε αυτά που είπε ο Πρόεδρος Leinen. Πιστεύω ότι είναι πολύ σημαντικό, καθόλη τη διάρκεια της διαδικασίας της εκλογής του Προέδρου της Επιτροπής, να μη λησμονούμε το πνεύμα της Λισαβόνας. Είμαι σίγουρος ότι ο κ. Vondra και ο διάδοχός του θα το πράξουν, διότι μου φαίνεται ότι δεν έχει κανένα πολιτικό νόημα να διεξαγάγουμε ευρωεκλογές και να μη λάβουμε υπόψη μας το αποτέλεσμα αυτών των εκλογών, ούτε να διαβουλευτούμε με τις πολιτικές ομάδες πριν να παρουσιάσουμε έναν υποψήφιο στην Αίθουσα.
<P>
Αυτό είναι κάτι που πρέπει να ειπωθεί με απόλυτη σαφήνεια στο Συμβούλιο: "Μην κάνετε το σφάλμα να αντιταχθείτε σε ό,τι πρόκειται να εγκρίνει το Ευρωκοινοβούλιο με πολύ μεγάλη πλειοψηφία στην έκθεση του κ. Dehaene".
<P>
Τέλος, κύριε Vondra, θα ήθελα να σας συγχαρώ για την Προεδρία σας. Επίσης, πρέπει να διακρίνουμε μεταξύ αυτού που είναι τυχαίο και αυτού που είναι απαραίτητο και σημαντικό, και νομίζω ότι έχετε κάνει καλή δουλειά. Πριν από πολλά χρόνια, έμαθα από τον Milan Kundera και άλλους ότι η Τσεχική Δημοκρατία είναι ένα σημαντικό τμήμα της Ευρώπης· αυτό είναι κάτι που το έχετε αποδείξει και σας ευχαριστώ γι' αυτό. Περάσατε δύσκολες στιγμές, αλλά, εντέλει, κύριε Vondra, θα ήθελα να πιστεύω ότι αύριο θα ξημερώσει μια μεγάλη ημέρα στην τσεχική γερουσία και ("Δεν πρέπει ποτέ να λέμε αυτό που νιώθουμε;", όπως είπε ένας κλασικός συγγραφέας) αισθάνομαι και θα αισθανθώ μεγάλη υπερηφάνεια όταν η Τσεχική Δημοκρατία θα επικυρώσει αύριο τη Συνθήκη της Λισαβόνας.
<P>
Σας ευχαριστώ, κυρία Πρόεδρε, και είθε να εκπληρωθούν οι ευχές μας, όπως λέμε στη χώρα μου.
<SPEAKER ID="231" NAME="Genowefa Grabowska" AFFILIATION="PSE">
(PL) Κυρία Πρόεδρε, η Τσεχική Προεδρία δεν ήταν εύκολη, κυρίως λόγω των εγχώριων προβλημάτων, καθώς και λόγω της παγκόσμιας οικονομικής κρίσης. Πιστεύω, εντούτοις, ότι η Προεδρία αυτή θα ολοκληρωθεί με μια πολύ σημαντική επιτυχία, εάν κατορθώσει να επιτύχει ευνοϊκό αποτέλεσμα στη διαδικασία επικύρωσης της Συνθήκης της Λισαβόνας. Συνεπώς, θα ήθελα να ρωτήσω εάν η Προεδρία σκοπεύει να προσεγγίσει όσα κράτη μέλη έχουν ολοκληρώσει τις κοινοβουλευτικές διαδικασίες επ' αυτού του ζητήματος και μόνο ο αρχηγός του κράτους χρονοτριβεί σχετικά με την υπογραφή αυτού του εγγράφου. Συμπεριλαμβάνω και τη χώρα μου, την Πολωνία.
<P>
Το δεύτερο ζήτημα που θα ήθελα να θίξω είναι ο κοινωνικός διάλογος. Ήμουν η εισηγήτρια γι' αυτή την έκθεση, και γνωρίζω ότι οι Ευρωπαίοι προσδοκούν από την Ευρωπαϊκή Ένωση να αντιμετωπίζει τα σοβαρά ζητήματα και να αναπτύσσει τις κατάλληλες λύσεις. Πιστεύουν ότι η Ευρώπη θα τα καταφέρει καλύτερα από ό,τι τα δικά τους κράτη μέλη. Θα ήθελα να ζητήσω να ληφθεί και αυτό υπόψη. Και το τελευταίο θέμα, κυρία Πρόεδρε. Μην ξεχνάτε την αλληλεγγύη, και μην επιτρέψετε την Ευρωπαϊκή Ένωση να γίνει πλατφόρμα εθνικισμού. Δεν επιθυμούμε την επιστροφή στον εθνικισμό. Θα ήθελα να κάνω ιδιαίτερη έκκληση για αλληλεγγύη.
<SPEAKER ID="232" NAME="Luís Queiró" AFFILIATION="PPE-DE">
(PT) Κυρία Πρόεδρε, Πρόεδρε της Επιτροπής, κυρίες και κύριοι, κατά την έναρξη αυτής της νομοθετικής περιόδου, ένα από τα κεντρικά υπό συζήτηση θέματα ήταν το θεσμικό ζήτημα. Ξεκινήσαμε με τη συνθήκη της Νίκαιας και, πέντε χρόνια μετά, θα πρέπει να χρησιμοποιήσουμε και πάλι τη Συνθήκη της Νίκαιας για να πάρουμε ορισμένες σημαντικές αποφάσεις. " επανεκλογή του Προέδρου José Manuel Barroso, την οποία, φυσικά, στηρίζω, είναι οπωσδήποτε μια από αυτές τις αποφάσεις. Ελπίζω ακόμη ότι η Συνθήκη της Λισσαβόνας μπορεί να τεθεί σύντομα σε ισχύ, όχι μόνο λόγω των πλεονεκτημάτων της και των βελτιώσεων που επήλθαν με την πάροδο του χρόνου, αλλά και προκειμένου να υπάρξει η δυνατότητα σταθεροποίησης του θεσμικού διαλόγου. Ελπίζω ιδιαίτερα ότι τότε οι ενέργειές μας θα μπορούν να χρησιμοποιηθούν καλύτερα και να κατευθυνθούν στην Ευρώπη των αποτελεσμάτων, για την οποία μίλησε και μιλούσε πάντοτε ο Πρόεδρος της Επιτροπής.
<P>
Εάν στο επόμενο δημοψήφισμα οι Ιρλανδοί πουν ναι, αυτό θα οφείλεται περισσότερο στο ότι έχουν συνειδητοποιήσει ότι η Ευρώπη είναι ένα ασφαλές λιμάνι, ιδίως σε καιρούς κρίσης. " τρέχουσα κατάσταση είναι, ως εκ τούτου, ο ισχυρότερος σύμμαχος μας, αλλά θα μπορούσε να γίνει και ο πιο τρομερός αντίπαλός μας. Σήμερα, η σύγχρονη υπόσχεση της Ευρώπης είναι ιδίως μια υπόσχεση για την ευημερία όλων, και αυτή η υπόσχεση εξαρτάται σε μεγάλο βαθμό από το τι μπορούμε να αποφασίσουμε, συμπεριλαμβανομένου του επόμενου Ευρωπαϊκού Συμβουλίου. Χρειαζόμαστε ιδιαίτερα την πολιτική βούληση να ανταποκριθούμε στην τρέχουσα οικονομική κατάσταση. Ο προστατευτισμός, οι κρατικοποιήσεις και ο φόβος της παγκοσμιοποίησης δε θα μας βοηθήσουν. Πρέπει να απελευθερώσουμε και να δημιουργήσουμε χώρο για τις δυνάμεις που μπορούν να οικοδομήσουν τις οικονομίες μας, πρέπει να επιμείνουμε στις μεταρρυθμίσεις και στη συμμόρφωση με τη νομοθεσία, και, φυσικά, πρέπει να στηρίξουμε τους πλέον ευάλωτους.
<P>
Κατά αυτόν τον τρόπο μπορούμε να επιτύχουμε μια Ευρώπη των αποτελεσμάτων, χωρίς την αφαίρεση που η άνθρωποι νιώθουν απόμακρη. Τώρα, καθώς εγκαταλείπω το Σώμα, κυρία Πρόεδρε, είναι αυτή την ελπίδα που επιθυμώ να εκφράσω, και είναι αυτή η ελπίδα που με ενθαρρύνει.
<SPEAKER ID="233" NAME="Proinsias De Rossa" AFFILIATION="PSE">
Κυρία Πρόεδρε, επιτρέψτε μου να προτείνω όσοι εδώ στο Σώμα προέρχονται από κράτη μέλη διαφορετικά από την Ιρλανδία και επιθυμούν να μιλήσουν εξ ονόματος των Ιρλανδών σχετικά με τη Συνθήκη της Λισαβόνας, να θέσουν υποψηφιότητα στα ψηφοδέλτια των ευρωεκλογών της Ιρλανδίας!
<P>
Το εάν θα επικυρώσουν τη Συνθήκη της Λισαβόνας ή όχι είναι ένα θέμα που αφορά τους Ιρλανδούς. Ελπίζω ότι θα το πράξουμε, και θα εργαστώ πολύ σκληρά προς αυτή την κατεύθυνση. Θέλω η Ιρλανδία να παραμείνει στο κέντρο λήψης αποφάσεων της Ευρώπης.
<P>
Όλοι όσοι καλούν για ένα δεύτερο ιρλανδικό "όχι" ελπίζουν ότι η Ιρλανδία μπορεί να χρησιμοποιηθεί ως βαριοπούλα για να ξεκινήσει η καταστροφή της ΕΕ. Δε θα στηρίξω αυτή την άποψη. " ιστορία μας μάς προδιαθέτει να είμαστε επιφυλακτικοί. Μας έχει επίσης διδάξει ότι η αλληλεγγύη και η κοινή χρήση της εξουσίας με τα άλλα ευρωπαϊκά κράτη είναι η καλύτερη εγγύηση της κυριαρχίας και της ευημερίας μας.
<P>
Ο αναπληρωτής πρωθυπουργός Vondra, στην εναρκτήρια δήλωσή του, δεν έκανε καμία αναφορά στην κοινωνική κρίση που αντιμετωπίζουμε επί του παρόντος. Θα τον παρότρυνα να αναθεωρήσει τη γραμμή του. Είμαστε, στην πραγματικότητα, αντιμέτωποι με μια οικονομική, χρηματοπιστωτική και κοινωνική κρίση: 27 εκατομμύρια άνθρωποι και οι οικογένειές τους θα βρεθούν στην κόλαση τα επόμενα χρόνια. Δε μπορούμε να έχουμε μια ΕΕ που αγνοεί αυτό το γεγονός.
<SPEAKER ID="234" NAME="Elisa Ferreira" AFFILIATION="PSE">
(PT) Κυρία Πρόεδρε, Πρόεδρε της Επιτροπής, Πρόεδρε εν ενεργεία του Συμβουλίου, αντιμετωπίζουμε μια άνευ προηγουμένου κρίση. Στην πραγματικότητα, η στιγμή δεν ήταν η κατάλληλη για να συζητούμε εσωτερικά πώς θα οργανωθούμε, λόγος για τον οποίο επιθυμώ την ταχεία επικύρωση της Συνθήκης της Λισαβόνας, ούτως ώστε να αντιμετωπίσουμε την παγκόσμια σκηνή ενωμένοι, ώμο με ώμο ως Ευρωπαίοι.
<P>
Όσον αφορά την οικονομική κρίση, στην έκθεση της οποίας ήμουν η εισηγήτρια, και την οποία το Σώμα ενέκρινε με πλειοψηφία, γινόταν αποδεκτό ότι το σχέδιο για την ανάκαμψη που παρουσίασε η Επιτροπή δεν ήταν επαρκές. Είμαστε πλέον βέβαιοι ότι δεν είναι επαρκές. Μια κρίση που ξεκίνησε ως χρηματοπιστωτική μεταδίδεται τώρα στην πραγματική οικονομία, στην απασχόληση και στο κοινωνικό πεδίο. Το σχέδιο ανάκαμψης είναι ανεπαρκές και δεν έχει επίκεντρο. Κάθε κρίση δημιουργεί μια ευκαιρία· αυτή είναι η ευκαιρία της Επιτροπής να ανταποκριθεί στα πραγματικά προβλήματα των Ευρωπαίων, μέσω μιας ευρείας χρηματοπιστωτικής ρύθμισης που δεν θα είναι όσο το δυνατόν πιο περιορισμένη και αποσπασματική, όπως είναι επί του παρόντος, και η οποία δεν θα αποτελείται από εθνικά και ατομικιστικά προγράμματα, αλλά θα αποτελεί μια πραγματικά ευρωπαϊκή πρωτοβουλία. " ανταπόκριση της Επιτροπής δεν πρέπει να περιλαμβάνει χιλιάδες μέτρα, αλλά πρέπει να επικεντρώνεται στην πραγματική πρόκληση, που είναι η απασχόληση.
<P>
Κάθε κρίση κρύβει και μια ευκαιρία· αυτή είναι η ευκαιρία για την Επιτροπή και την Ευρώπη να ανταποκριθούν στα πραγματικά προβλήματα των Ευρωπαίων πολιτών, και ελπίζω ότι αυτό θα συμβεί μέσω μιας νέας προσέγγισης του σχεδίου ανάκαμψης της οικονομίας.
<SPEAKER ID="235" NAME="Alexandr Vondra">
Πρόεδρος εν ενεργεία του Συμβουλίου. - Κυρία Πρόεδρε, πιστεύω ότι αυτή θα είναι η τελευταία εμφάνισή μου ενώπιον του Σώματος, συνεπώς, θεωρώ ότι αυτή είναι η σωστή στιγμή να σας ευχαριστήσω. Θα ήθελα να ξεκινήσω με αυτό διότι η θητεία μου υπήρξε για μένα μια μοναδική εμπειρία. Είχαμε, περιστασιακά, κάποιες διαφορές απόψεων, αλλά πιστεύω, γενικά, ότι άξιζε που εργάστηκα εδώ. Παρά τα προβλήματα στην πατρίδα μου, όπως και στην Ευρώπη, όσον αφορά την αντιμετώπιση της παρούσας κρίσης, είχαμε αποτελέσματα. Αποχωρώ πρόωρα και αποχωρείτε και εσείς πρόωρα, διότι πρέπει να συμμετέχετε στην προεκλογική εκστρατεία. " Προεδρία θα συναντηθεί μαζί σας εδώ ως τα τέλη Ιουνίου. Κάποιοι από τους ανθρώπους μπορεί να είναι διαφορετικοί, αλλά η εργασία συνεχίζεται. Επιτρέψτε μου, για μια ακόμη φορά, να σας ευχαριστήσω για τη συνεργασία σας ως συνομοθέτες τους τελευταίους δύο μήνες. Πιστεύω ότι κάναμε καλή δουλειά.
<P>
Εγώ αποχωρώ, αλλά η Προεδρία συνεχίζει. Το απόγευμα της 8ης Μαΐου μια νέα κυβέρνηση στην Πράγα αναμένεται να αναλάβει την εξουσία, μετά την τελευταία μεγάλη σύνοδο του νότιου διαδρόμου. Δεν έχω αμφιβολία ότι θα συμβάλει στην επιτυχή ολοκλήρωση της Τσεχικής Προεδρίας. Είχα σήμερα την ευκαιρία να βρεθώ για μία ώρα με τον κ. Jan Fischer, ο οποίος θα με διαδεχθεί. Πρόκειται για αφοσιωμένο Ευρωπαίο και άνθρωπο που γνωρίζει περί τίνος πρόκειται. Θα είναι έτοιμος να συναντήσει τον Πρόεδρο Barroso την Πέμπτη στις Βρυξέλλες, στη διάρκεια της πρώτης του επίσκεψης στην πρωτεύουσα, και θα εργαστεί σκληρά μέχρι το τέλος Ιουνίου. Δεν έχω καμία αμφιβολία για το ότι το Ευρωπαϊκό Συμβούλιο τον Ιούνιο θα διεξαχθεί κατά τον προγραμματισμένο χρόνο και ότι η ημερήσια διάταξη θα είναι επαγγελματικά προετοιμασμένη.
<P>
Στη Γερουσία, πολλοί από σας μιλούσατε για την αυριανή ψηφοφορία. " Γερουσία είναι κυρίαρχο σώμα και δε μπορώ να καθορίσω την έκβαση της ψηφοφορίας, αλλά έχουμε εργαστεί σκληρά και είμαι σίγουρος ότι δεν υπάρχει λόγος ανησυχίας. Αυτό ισχύει και για την εργασία της Προεδρίας όσον αφορά ένα από τα σημαντικότερα αποτελέσματα του Συμβουλίου του Ιουνίου, ήτοι, το κείμενο της δήλωσης για την Ιρλανδία. Θα είναι έτοιμο.
<P>
Σχετικά με το ζήτημα του εάν μιλούμε με τους άλλους, η απάντηση είναι "ναι", αλλά δεν επιθυμούμε να ασκήσουμε πίεση. Δεν κάνω έκκληση στο γερμανικό Συνταγματικό Δικαστήριο. Φυσικά, πρόκειται για κυρίαρχο σώμα, αλλά όλοι πιστεύουμε ότι το αποτέλεσμα θα είναι θετικό.
<P>
Πολλοί από σας μιλήσατε για την απασχόληση. Στην παρούσα οικονομική κρίση, αυτή είναι η σημαντικότερη πρόκληση για όλους μας. Ο Jean-Claude Juncker μίλησε γι' αυτό τη Δευτέρα - χθες - πριν ξεκινήσει η συνεδρίαση του Ecofin στην Ευρωομάδα. Εργαζόμαστε μαζί με την Επιτροπή από τις αρχές της φετινής χρονιάς και θα μιλήσουμε γι' αυτό αργότερα σήμερα εδώ. Θα ήθελα να υπογραμμίσω τη συνάντηση που θα λάβει χώρα στην Πράγα παρουσία του Τσέχου πρωθυπουργού, του Προέδρου της Επιτροπής και των κοινωνικών εταίρων, καθώς και των δύο επικείμενων Προεδριών - της Σουηδίας και της Ισπανίας - για να συζητηθούν μέτρα και συστάσεις. Ο στόχος είναι σαφής: " προετοιμασία για το Συμβούλιο του Ιουνίου και τα μέτρα που μπορούν να ληφθούν, σε εθνικό και κοινοτικό επίπεδο, όσον αφορά την κατάσταση της απασχόλησης.
<P>
Προς τον κ. Rasmussen θα έλεγα ότι ήταν ο José Manuel Barroso που ανέλαβε την ευθύνη και ενθάρρυνε την έναρξη της συζήτησης σε μια χρονική στιγμή κατά την οποία πολλοί πολιτικοί προτιμούσαν να λύνουν τα προβλήματα στις χώρες τους, διότι πρόκειται για σοβαρή πρόκληση.
<P>
(Χειροκροτήματα)
<P>
Δε θα ήθελα να μπλέξω την Ανατολική Εταιρική Σχέση με τις προκλήσεις της απασχόλησης. " εν λόγω εταιρική σχέση είναι μια αποστολή για την προώθηση της σταθερότητας και της ευημερίας στην ανατολική γειτονιά μας. Έχει προβλήματα, αλλά πρέπει να τείνουμε χείρα βοηθείας και να προσφερθούμε να βοηθήσουμε τους γείτονές μας να λύσουν αυτά τα προβλήματα.
<P>
Για να επιστρέψω στο Συμβούλιο του Ιουνίου, πολλοί από σας μιλούσαν για τη μελλοντική Επιτροπή. Είπα σαφώς ότι εμείς, ως Προεδρία, θα διαβουλευτούμε με το Ευρωκοινοβούλιο αμέσως μετά τις εκλογές. Πρέπει, φυσικά, να περιμένουμε το αποτέλεσμα των εκλογών, αλλά αμέσως μετά θα ξεκινήσουμε τις διαβουλεύσεις, και μπορούμε να το κάνουμε αυτό σύμφωνα με το πνεύμα, και όχι το γράμμα, της συνθήκης της Λισαβόνας.
<P>
Θα ήθελα τώρα να ολοκληρώσω με την προσωπική μου διαθήκη. Μιλούμε για το ποιος θα είναι ο καλός ηγέτης, και δεν έχω καμία αμφιβολία ότι αυτός ο κύριος είναι ο πραγματικός ηγέτης της Ευρωπαϊκής Επιτροπής. Εάν θέλετε την προσωπική σύσταση του Vondra - και από την επόμενη Δευτέρα είμαι ένας απλός πολίτης και ένας απλός γερουσιαστής, θέλω να ταξιδέψω στη Γαλλία, διότι μόλις διάβασα ότι ο μέσος όρος ύπνου στη Γαλλία είναι εννιά ώρες την ημέρα και εγώ κοιμάμαι δύο έως τρεις ώρες την ημέρα τους τελευταίους μήνες - νομίζω ότι αυτός είναι ο άνδρας που θα μας οδηγήσει τα επόμενα πέντε χρόνια.
<P>
(Χειροκροτήματα)
<SPEAKER ID="236" NAME="José Manuel Barroso">
Πρόεδρος της Επιτροπής. - (FR) Κυρία Πρόεδρε, κυρίες και κύριοι, όπως έχουν ήδη πει ορισμένοι βουλευτές, αυτή είναι η τελευταία φορά που βρίσκονται εδώ, στην Ολομέλεια, σε μια συζήτηση που προηγείται του Ευρωπαϊκού Συμβουλίου. Δεν θα έχω τη δυνατότητα να τους δω τον Ιούλιο, ή το Σεπτέμβριο, δεδομένου ότι η εντολή αυτής της Επιτροπής τελειώνει στο τέλος Οκτωβρίου, όπως γνωρίζετε.
<P>
Ως εκ τούτου, θα ήθελα να απευθυνθώ κυρίως σε όλους όσοι έχουν εργασθεί για το ευρωπαϊκό εγχείρημα, οι οποίοι είναι βουλευτές του Ευρωκοινοβουλίου, για να τους πω για μια ακόμη φορά: μπορείτε να είστε υπερήφανοι για το έργο που έχει ολοκληρώσει το Ευρωκοινοβούλιο.
<P>
Αν κοιτάξουμε πίσω και αξιολογήσουμε το έργο που πραγματοποιήθηκε στη διάρκεια αυτής της κοινοβουλευτικής περιόδου, πιστεύω ότι μπορούμε όλοι να είμαστε υπερήφανοι γι' αυτό. " αλήθεια είναι ότι η Ευρώπη υπήρξε πρωτοπόρος σε πολλούς τομείς, όπως η καταπολέμηση της κλιματικής αλλαγής, η προσπάθεια για τη διαμόρφωση μιας νέας πολιτικής για την ενεργειακή ασφάλεια, καθώς και σε όλα τα ζητήματα που αφορούν την ανταπόκριση στην χρηματοπιστωτική και οικονομική κρίση που πλήττει, πράγματι, πολύ σοβαρά την Ευρώπη. Εντούτοις, δεν έχω ακούσει να γίνεται πολύς λόγος ακόμη για αυτά σήμερα.
<P>
Αυτή η κρίση πλήττει τις "ΠΑ, από όπου και ξεκίνησε. Πλήττει με τη Ρωσία, την Ιαπωνία, ακόμη και την Κίνα. Πλήττει τις αναδυόμενες αγορές. " Ευρώπη προσπάθησε από την αρχή να αντιδράσει σε αυτή την κρίση, όχι μόνο βραχυπρόθεσμα, αλλά και μέσω προγραμμάτων για την αντιμετώπιση των μεγαλύτερων ζητημάτων της ρύθμισης και της εποπτείας.
<P>
Αυτό είναι το μήνυμα που θα ήθελα να σας μεταδώσω εδώ σήμερα. Δεδομένης της τρέχουσας εκλογικής περιόδου, κάποιοι από εσάς μου έριξαν το γάντι, αλλά θεωρώ ότι δε μπορώ, και δεν πρέπει, να απαντήσω τώρα. " μελλοντική Επιτροπή πρέπει, φυσικά, να αναπτύξει το δικό της πρόγραμμα, αλλά δεν μπορώ εγώ να σας πω τώρα τι θα περιλαμβάνει η διακήρυξη της επόμενης Επιτροπής.
<P>
Συνεπώς, αποδέχομαι την πρόκληση. Επιπλέον, την εκλαμβάνω ως σημάδι εμπιστοσύνης. Εντούτοις, δεν μπορώ να απαντήσω σε αυτήν επί του παρόντος. Πιστεύω ότι, αξιολογώντας το ιστορικό αυτής της κοινοβουλευτικής περιόδου, έχουμε βάσιμους λόγους να είμαστε υπερήφανοι. Ωστόσο, θα προτιμούσα τώρα να επικεντρωθώ στο Ευρωπαϊκό Συμβούλιο του Ιουνίου, το οποίο πρέπει να αντιμετωπίσει μερικά πολύ σημαντικά, πράγματι, ζητήματα που απαιτούν τεράστια συναίσθηση ευθύνης.
<P>
Πρώτον, υπάρχει το ζήτημα της Συνθήκης της Λισαβόνας και της μετάβασης από τη μια κοινοβουλευτική περίοδο στην άλλη, ενώ υπάρχει και το ζήτημα της σύστασης νέας Επιτροπής. Πρόκειται για εξαιρετικά λεπτή πρόκληση, όπως είπαν μερικοί από σας, δεδομένου ότι η Συνθήκη της Λισαβόνας δεν έχει εφαρμοστεί ακόμη, μια Συνθήκη που έχει υπογραφεί αλλά δεν έχει επικυρωθεί από τις 27 κυβερνήσεις.
<P>
Για αυτό δεν ευθύνεται ούτε το Ευρωκοινοβούλιο, ούτε η Επιτροπή. " αλήθεια είναι ότι αυτές οι κυβερνήσεις υπέγραψαν μια συνθήκη την οποία δεν ήταν σε θέση να στηρίξουν οριστικά, και λόγω αυτού του μειονεκτήματος, αντιμετωπίζουμε σοβαρό πρόβλημα όσον αφορά τη θεσμική μετάβαση. Πρόκειται για πρόβλημα που απαιτεί τεράστια συναίσθηση ευθύνης από όλες τις πλευρές: το Συμβούλιο, το Ευρωκοινοβούλιο και την Επιτροπή.
<P>
Γι' αυτό το λόγο χαιρετίζω τα σοφά λόγια της Τσεχικής Προεδρίας, καθώς και των βουλευτών που δήλωσαν την επίσημη θέση τους επί του ζητήματος. Πρέπει να βρούμε λύσεις που συμμορφώνονται πλήρως με την ισχύουσα συνθήκη· είμαστε μια κοινότητα που βασίζεται στο κράτος δικαίου, δεν μπορούμε να αναστείλουμε την ισχύ μιας συνθήκης που εφαρμόζεται ήδη. Σε πλήρη συμμόρφωση με τη νομοθεσία, πρέπει να βρούμε ευαίσθητες λύσεις που εγγυώνται τη σταθερότητα του ευρωπαϊκού εγχειρήματος. Θα καλέσω τους αρχηγούς κρατών και κυβερνήσεων στο Ευρωπαϊκό Συμβούλιο τον Ιούλιο να συζητήσουμε αυτό το θέμα.
<P>
Το άλλο ζήτημα που πρέπει να επιλύσουμε αφορά την απάντησή μας στην οικονομική κρίση. Πιστεύω ότι πρέπει επίσης να συνειδητοποιήσουμε ότι σε αυτή την περίσταση η παρουσίαση νέων προγραμμάτων σε καθημερινή βάση δεν δείχνει πραγματικό αίσθημα ευθύνης. Πρόκειται για λάθος. Πιστεύω ότι η ηγεσία σημαίνει κυρίως άσκηση ευθύνης· δεν πρόκειται απλώς για μια επιδίωξη της έγκρισης του κοινού.
<P>
Θα ήταν εύκολο για την Επιτροπή να παρουσιάζει νέες ιδέες κάθε μέρα, γνωρίζοντας πολύ καλά ότι δεν υπάρχει περίπτωση να εφαρμοστούν. Ωστόσο, δεν πρόκειται να το κάνουμε αυτό, διότι ως Ευρωπαϊκή Επιτροπή, εκπροσωπώντας το γενικό συμφέρον της Ευρώπης, θεωρούμε ότι το καθήκον μας είναι κάτι παραπάνω από το να επιλέγουμε την εύκολη λύση ή την εντυπωσιακή για τον κόσμο λύση. Θέλουμε να προτείνουμε πραγματικά μέτρα και κατευθυντήριες γραμμές που έχουν πιθανότητα να ενώσουν την Ευρώπη με τα άλλα θεσμικά όργανα, το Ευρωκοινοβούλιο και το Συμβούλιο, και να συντάξουν μαζί τους πολίτες της Ευρώπης.
<P>
" αλήθεια είναι ότι είναι η Επιτροπή που κατέθεσε τελικώς τις αρχικές προτάσεις για ένα ευρωπαϊκό σχέδιο για την ανάκαμψη της οικονομίας, χρησιμοποιώντας όλα τα μέσα που είχε στη διάθεσή της. Όπως γνωρίζετε, τα περισσότερα από αυτά τα μέσα εμπίπτουν στη δικαιοδοσία των κρατών μελών, όπως οι εθνικοί προϋπολογισμοί. Ο ευρωπαϊκός προϋπολογισμός είναι ελάχιστος σε σχέση με τους εθνικούς προϋπολογισμούς.
<P>
Πιθανώς ορισμένοι από αυτούς που είναι ανυπόμονοι και ζητούν πολλά από μας μπορούν να βοηθήσουν την Επιτροπή, στη διάρκεια των επόμενων δημοσιονομικών προοπτικών, να πείσει τα κράτη μέλη, ιδίως στις περιπτώσεις όπου τα κόμματα ψήφισαν για μέγιστο 1% των πόρων τους - η λέσχη του 1% που έχουν θέσει όριο στους οικονομικούς πόρους τους. Ορίστε κάτι που θα άξιζε να επιτύχουμε κατά την επόμενη κοινοβουλευτική περίοδο.
<P>
Μπορώ να επιβεβαιώσω ότι διαθέτουμε σχέδιο δράσης για το 2009· θα καταθέσουμε κατευθυντήριες γραμμές για τη χρηματοοικονομική επισκόπηση και για το μελλοντικό σχέδιο δράσης μας. Εντούτοις, δεν έχει νόημα να ζητούμε από τα θεσμικά όργανα αυτό που δε μπορούν να παράσχουν σε αυτό το στάδιο.
<P>
Θα ήταν καλύτερο να μας ρωτήσετε τι μπορούμε να κάνουμε, και αυτό το λέω με ειλικρίνεια, διότι αισθάνομαι ότι ορισμένες κριτικές που προέρχονται από ανθρώπους που έχουν τα ίδια ευρωπαϊκά ιδεώδη με μένα, είναι θεμελιωδώς εσφαλμένες όταν επικρίνουν συνεχώς αυτά που η Ευρώπη δεν έχει ακόμη κάνει· γνωρίζετε πολύ καλά ότι εάν η Ευρώπη δεν έχει ακόμη κάνει κάποια πράγματα, αυτό δεν οφείλεται στα κοινοτικά όργανα, αλλά μάλλον στην έλλειψη φιλοδοξίας σε εθνικό επίπεδο. Δεν είναι δίκαιο να ασκεί κανείς κριτική κατά αυτό τον τρόπο, ούτε μας διευκολύνει στη δουλειά μας, δηλαδή στο να προωθήσουμε το ευρωπαϊκό εγχείρημα πιο μπροστά.
<P>
" αλήθεια είναι ότι η Επιτροπή έχει καταθέσει μερικές φιλόδοξες προτάσεις, ότι παρακολουθούμε διαρκώς την οικονομική κατάσταση, και ότι θα καταθέσουμε περαιτέρω προτάσεις όταν αυτές καταστούν απαραίτητες. Τώρα, ωστόσο, πιστεύουμε ότι το σημαντικό είναι να επικεντρωθούμε στην εκτέλεση - όπως έχω πει - στην εκτέλεση και την υλοποίηση όσων έχουμε αποφασίσει, και όχι να πραγματοποιούμε μόνο συμβολικές κινήσεις, διότι ανησυχούμε επίσης ιδιαίτερα για τη σταθερότητα, με το δημόσιο χρέος να φθάνει σε πραγματικά ανησυχητικά επίπεδα σε ολόκληρη την Ευρώπη. " κατάσταση σε μια σειρά από τα κράτη μέλη μας είναι πολύ σοβαρή, γι' αυτό το λόγο πρέπει να καταθέσουμε προτάσεις που να αντιμετωπίζουν αυτά τα προβλήματα.
<P>
Πιστεύω επίσης ότι πρέπει να στηρίξουμε το έργο που κάνει η Ευρώπη. Κατανοώ ότι ο πειρασμός είναι τεράστιος να αντιστρατευτούμε την ιδέα της Ευρώπης κάποιες φορές όσον αφορά την άμεση πολιτική, και ιδίως στο πλαίσιο των ευρωεκλογών, ιδίως για όσους είναι βουλευτές των κομμάτων της αντιπολίτευσης στις χώρες τους.
<P>
Σας ζητώ να σκεφθείτε προσεκτικά, διότι αύριο θα έχετε εξουσία, αύριο μπορείτε να ζητήσετε από τους πολίτες να ψηφίσουν υπέρ της Ευρώπης, και δεν πρόκειται να ψηφίσουν για μια Ευρώπη που έχετε περιγράψει ως φυλετική. Οι λαοί θα ψηφίσουν υπέρ μιας Ευρώπης που έχει τη στήριξη όλων των πολιτικών δυνάμεων, της δεξιάς, της αριστεράς και του κέντρου, και η οποία αντικατοπτρίζεται στο ευρωπαϊκό εγχείρημα.
<P>
Πρόκειται, κατά τη γνώμη μου, για τεράστια πρόκληση. Είμαι υπέρ μιας πολιτικής Ευρώπης, αλλά κατά της πολιτικοποίησης του ευρωπαϊκού εγχειρήματος. Είμαι επίσης κατά των ανάρμοστων πολιτικών διακρίσεων με όρους κομματισμού. " αλήθεια είναι ότι μπορούμε να οικοδομήσουμε την Ευρώπη μόνο μέσω μεγάλων πολιτικών οικογενειών. " Επιτροπή αποτελείται από αυτές τις οικογένειες: το PPE, οι σοσιαλιστές, οι σοσιαλδημοκράτες, οι φιλελεύθεροι, και άλλοι ανεξάρτητοι. " Επιτροπή θα συνεχίσει να λειτουργεί κατ' αυτόν τον τρόπο. Κατανοώ ότι, από την άποψη της άμεσης πολιτικής, ιδίως στο Ευρωκοινοβούλιο, και στο πλαίσιο των ευρωεκλογών, επιθυμούμε όλοι μας να αναδείξουμε το δικό μας πρόγραμμα, και το δικό μας κόμμα.
<P>
Προέρχομαι και ο ίδιος από κόμμα. Εξελέγην στο Πορτογαλικό Κοινοβούλιο στην ηλικία των 29. Υπηρέτησα ως ηγέτης της αντιπολίτευσης και ως πρωθυπουργός. Συνεπώς, είμαι σαφώς άνθρωπος του κόμματος. Ας έχετε υπόψη, ωστόσο, ότι η ευρωπαϊκή πολιτική χρειάζεται ανθρώπους των κομμάτων που έχουν και τη δυνατότητα να υπερβούν το κόμμα τους, που μπορούν να συστήσουν συμμαχίες που υπερβαίνουν τις διαφορετικές κομματικές θέσεις. Εάν είμαστε υπερεθνικοί, πρέπει επίσης να έχουμε ένα όραμα που υπερβαίνει το δικό μας κόμμα.
<P>
Αυτό είναι για το οποίο ήθελα να σας προειδοποιήσω, και το λέω αυτό με κάθε σεβασμό, γνωρίζοντας ότι οι περισσότεροι από σας είναι απασχολημένοι με την προεκλογική τους εκστρατεία αυτή τη στιγμή, η οποία μπορεί να είναι πολύ απαιτητική σε καιρούς μεγάλων εθνικών προκλήσεων. Νομίζω ότι αυτό είναι σημαντικό για το μέλλον. Εάν θέλουμε να κατανοήσουμε τις τεράστιες προκλήσεις για την Ευρώπη, πρέπει να ενώσουμε όλους τους ευρωπαίους της αριστεράς, της δεξιάς και του κέντρου, όλους όσοι στηρίζουν τα βασικά στοιχεία του ευρωπαϊκού εγχειρήματος, και δεν πρέπει να υποκύψουμε σε αυτή την έξαρση κομματικής δραματοποίησης, διότι, στην πραγματικότητα, τις περισσότερες φορές είναι πλασματική.
<P>
Μπορώ να σας πω ότι για τις προτάσεις για τα κεφάλαια αντιστάθμισης κινδύνων, επί των οποίων κάποιοι από σας έχουν ασκήσει κριτική, υπήρξε συναίνεση εντός της Επιτροπής, μεταξύ όλων των Επιτρόπων, των μελών της σοσιαλιστικής οικογένειας, των μελών της φιλελεύθερης οικογένειας και των μελών του PPE. Σε αυτό το θέμα δεν υπήρξε διχογνωμία. Ως εκ τούτου, αν και κατανοώ ότι, με όρους πολιτικού αγώνα, έχει σημασία η επικέντρωση της κριτικής στον τάδε ή τον δείνα Επίτροπο, δεν πιστεύω ότι αυτό είναι σωστό από πολιτική άποψη, ή από διανοητική άποψη.
<P>
Για να ολοκληρώσω, θα ήθελα να πω ότι θαυμάζω όλο και περισσότερο τους ιδρυτές της Κοινότητας. Ας είμαστε σαφείς όσον αφορά την αλήθεια: η Τσεχική Δημοκρατία αντιμετωπίζει ένα πολιτικό πρόβλημα. Ο αναπληρωτής πρωθυπουργός, ο κ. Vondra, έχει επιδείξει ιδιαίτερη εντιμότητα παραδεχόμενος σαφώς την αλήθεια. Είναι προφανώς πολύ δύσκολο για μια χώρα που έχει την Προεδρία της Ένωσης να αντιμετωπίζει εσωτερική πολιτική κρίση, και να αντικαθιστά τη δική της κυβέρνηση. " αλήθεια είναι ότι παρά ταύτα είμαστε σε καλό δρόμο για την επίτευξη θετικών αποτελεσμάτων, χάρη σε εσάς, το Ευρωκοινοβούλιο. Νομίζω ότι θα μου επιτραπεί να πω ότι αυτό οφείλεται και σε μας, την Επιτροπή, σε ένα μικρό ποσοστό, λόγω των προτάσεων που υποβάλαμε. Ωστόσο, οφείλεται και στην Τσεχική Προεδρία. Βρίσκεται σε εξέλιξη η διαδικασία οριστικοποίησης 50 υποθέσεων συναπόφασης, μερικές εκ των οποίων είναι εξαιρετικά δύσκολες. Αυτό μπορούμε και το επιτυγχάνουμε ενώ η χώρα που έχει την Προεδρία αντιμετωπίζει πλήρη πολιτική κρίση. Νομίζω ότι θα πρέπει να αποτίσουμε φόρο τιμής στη θεσμική ικανότητα της Ευρώπης, χάρη στην οποία, ακόμη και σε μια τέτοια κατάσταση, το Ευρωπαϊκό Συμβούλιο είναι σε θέση να παράγει αποτελέσματα.
<P>
Γι' αυτό το λόγο, όταν μόλις τώρα ευχαρίστησα την Τσεχική Προεδρία, και ιδιαίτερα τον αναπληρωτή πρωθυπουργό Vondra, το έκανα με μεγάλη ειλικρίνεια, διότι γνωρίζω ότι είναι εξαιρετικά δύσκολο, όπως είχα την ευκαιρία να διαπιστώσω καθημερινά, να εργάζεται κανείς υπό αυτές τις συνθήκες και να κατορθώνει να παράγει αποτελέσματα. Γι' αυτό το λόγο εδώ πρέπει να επιλέξουμε. Αναγνωρίζοντας ότι, για τους περισσότερο φιλόδοξους από εμάς, συμπεριλαμβανομένου εμού, δεν έχουμε επιτύχει ακόμη τους στόχους που θέσαμε, πρέπει επίσης να τονίσουμε αυτά που έχουμε πετύχει και αυτά που μπορέσαμε να κάνουμε μαζί. Άλλοι επικεντρώνονται κυρίως σε αυτά που δεν έχουν ακόμη επιτευχθεί. Το μήνυμα που στέλνουν στους πολίτες της Ευρώπης είναι διαρκώς αρνητικό. Όπως έχω συχνά πει, ο πεσιμισμός των ευρωπαϊστών είναι μερικές φορές πιο ανησυχητικός από τον ευρωσκεπτικισμό των αντι-ευρωπαϊστών, διότι δεν μεταδίδει ένα μήνυμα ελπίδας σε όσους πιστεύουν στην Ευρώπη.
<P>
Θα ήθελα τώρα να πω, ενώπιον του αναπληρωτή πρωθυπουργού κ. Vondra, τον οποίο επιθυμώ να ευχαριστήσω για τις ομιλίες του, ενώπιον της Τσεχικής Προεδρίας και ενώπιον όλων σας, ότι επιθυμώ να σας ευχαριστήσω για όσα κατορθώσαμε να επιτύχουμε μαζί, παρά τις διαφορές των απόψεων, υπέρ της Ευρώπης, η οποία αποτελεί ένα μείζον εγχείρημα ειρήνης, ελευθερίας και αλληλεγγύης.
<SPEAKER ID="237" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="990" NAME="Charlotte Cederschiöld  " AFFILIATION="PPE-DE">
γραπτώς. - Ο προστατευτισμός ευθύνεται για το ότι τα κράτη μέλη επιδεικνύουν λιγότερη εμπιστοσύνη το ένα απέναντι στο όλο και λιγότερο ενθουσιασμό για συνεργασία. Είναι σε καιρούς σαν και αυτούς, στη διάρκεια οικονομικής και χρηματοπιστωτικής κρίσης, που είναι σημαντικό τα κράτη μέλη να μην υψώνουν τείχη γύρω από τα εθνικά σύνορα τους, αλλά να συνεχίζουν να ενεργούν από κοινού κατά τρόπο συντονισμένο.
<P>
Πρέπει να διατηρήσουμε την ευρωπαϊκή αλληλεγγύη, τηρώντας, ταυτόχρονα, τους κανόνες και τις αρχές της συνθήκης της ΕΕ. " ΕΕ πρέπει να εκμεταλλευθεί στο έπακρο την ενιαία αγορά και να υπερασπιστεί το ελεύθερο εμπόριο σε αυτή την περίοδο οικονομικής κάμψης.
<P>
Οι απόπειρες να βρεθεί αποδιοπομπαίος τράγος, όπως οι χρηματοπιστωτικές αγορές, δεν θα επιλύσουν τα προβλήματα. " κατάχρηση θα σταματήσει με τη διαμόρφωση νέων κανόνων και όχι με την απαγόρευση της πρόσβασης στα κεφάλαια και τις επενδύσεις, όταν θα εξέλθουμε από την κρίση.
<P>
Δεν είναι εύκολο να ξεπεράσουμε τα προβλήματα. Το σίγουρο είναι ότι ο προστατευτισμός δεν αποτελεί λύση. " λύση, μετά τις πρώτες ενέργειες πυροσβεστικού χαρακτήρα, είναι περισσότερο εμπόριο, περισσότερη εναρμόνιση, λειτουργία της εσωτερικής αγοράς με αγαθά και ακόμη περισσότερο με υπηρεσίες. " διασυνοριακή συνεργασία αυξάνει την καινοτομία και τις θέσεις εργασίας, που είναι οι μόνοι αειφόροι τρόποι για την έξοδο από την κρίση.
<SPEAKER ID="238" NAME="Pedro Guerreiro  " LANGUAGE="PT">
" ΕΕ προσπαθεί να "κρυφτεί πίσω από το δάκτυλό της", αλλά είναι σαφής η ευθύνη της για τη συνεχή υποβάθμιση των συνθηκών διαβίωσης των περισσότερων ανθρώπων και των εργαζομένων.
<P>
Τα τελευταία 23 χρόνια, η ΕΟΚ/ΕΕ προώθησε την κυκλοφορία των κεφαλαίων και τη χρηματιστικοποίηση της οικονομίας· απελευθέρωσε τις αγορές και προώθησε τις ιδιωτικοποιήσεις· ενθάρρυνε την υπερ-παραγωγή· μετεγκατέστησε και κατάστρεψε την παραγωγική ικανότητα· προώθησε την οικονομική κυριαρχία ορισμένων, εις βάρος της εξάρτησης άλλων· εντατικοποίησε την εκμετάλλευση των εργαζομένων· προώθησε τη συγκέντρωση του πλούτου, όπως ποτέ πριν· και αύξησε τις κοινωνικές ανισότητες και τις περιφερειακές ασυμμετρίες, όλα υπό τον έλεγχο των μεγάλων δυνάμεων και των μεγάλων οικονομικών και χρηματοπιστωτικών ομίλων.
<P>
Οι φοβερές "ανοιξιάτικες" προβλέψεις της Ευρωπαϊκής Επιτροπής δεν είναι τίποτε άλλο παρά η απεικόνιση των συνεπειών των νεοφιλελεύθερων πολιτικών της ΕΕ - που αποφασίστηκαν και εφαρμόστηκαν από τη δεξιά και τους σοσιαλδημοκράτες - για την Πορτογαλία: πάνω από 600.000 άνεργοι, απώλεια πραγματικού εισοδήματος, δύο χρόνια ύφεσης, αύξηση του δημόσιου χρέους και έλλειμμα προϋπολογισμού που θα υπερβεί και πάλι το 6%.
<P>
Εντούτοις, πολύ χειρότερη από αυτές τις προβλέψεις είναι η πραγματικότητα που αντιμετωπίζουν εκατομμύρια Πορτογάλων που βλέπουν τα προβλήματά τους να αυξάνονται μέρα με τη μέρα.
<P>
Στις 7 Ιουνίου, οι Πορτογάλοι θα έχουν ακόμη μια ευκαιρία να πουν "αρκετά", ψηφίζοντας το CDU (Συμμαχία Δημοκρατικής Ενότητας Πορτογαλίας).

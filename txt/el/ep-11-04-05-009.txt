<CHAPTER ID="009">
Ώρα των ερωτήσεων προς τον Πρόεδρο της Επιτροπής
<SPEAKER ID="299" NAME="Πρόεδρος">
" ημερήσια διάταξη προβλέπει την Ώρα των Ερωτήσεων προς τον Πρόεδρο της Επιτροπής.
<SPEAKER ID="300" NAME="Martin Schulz" LANGUAGE="DE">
Κύριε Πρόεδρε, βλέπω ότι οι συνάδελφοι βουλευτές της Ομάδας του Ευρωπαϊκού Λαϊκού Κόμματος (Χριστιανοδημοκράτες) δεν έχουν επιστρέψει από το μεσημεριανό διάλειμμα. Κύριε Πρόεδρε, χαίρομαι που σας βλέπω να μου χαμογελάτε, διότι οι παρατηρήσεις σας προς το πρόσωπό μου πιο πριν ήταν λίγο υπερβολικές, όμως φαίνεται να ηρεμήσατε κάπως μετά από το διάλειμμα.
<P>
Ο Επίτροπος Oettinger, τον οποίον πιστεύω ότι γνωρίζετε καλά, είχε αναφέρει ότι θα γίνουν δοκιμές αντοχής -α, εδώ είναι- δεν τον είχα προσέξει. Κύριε Oettinger, χαίρομαι που σας βλέπω. Ο κ. Oettinger, ένας καλός μαθητευόμενος της κυρίας Merkel, τώρα είναι επίσης αντίθετος στην πυρηνική ενέργεια. Ήταν υποστηρικτής της ατομικής ενέργειας, όμως το ατύχημα στη Fukushima ήταν γι' αυτόν μια πορεία προς τη Δαμασκό όπου σαν νέος Σαούλ, μαζί με διάφορους άλλους, αντίκρυσε ένα λαμπρό φως στον ουρανό. Τουλάχιστον αποκάλυψε ότι, κατά τη γνώμη του, υπάρχουν ένα-δυο πυρηνικά εργοστάσια που δεν θα περάσουν τις δοκιμές αντοχής. Αυτό εμένα μου φαίνεται πολύ ενδιαφέρον.
<P>
Αν υποψιαστείτε, κύριε Oettinger, ότι υπάρχουν δοκιμές αντοχής που δεν θα φέρουν τα επιθυμητά αποτελέσματα, λόγω του ότι τα συστήματα που πρόκειται να ελεγχθούν ενδεχομένως να μην περάσουν τις δοκιμές, τότε για ποιον λόγο η Επιτροπή δεν επεμβαίνει άμεσα ώστε να κλείσουν αυτά τα εργοστάσια; Εάν γίνει με οι δοκιμές αντοχής γίνουν ό,τι έγινε και με τις τράπεζες, δηλαδή καταλάβουμε κατόπιν εορτής πρώτον, ότι οι δοκιμές αντοχής δεν ήταν αρκετά σαφή και δεύτερον, ότι τα αποτελέσματα δεν ανταποκρίνονταν στην πραγματικότητα, τότε το θέμα της πυρηνικής ενέργειας θα είναι πολύ πιο επικίνδυνο από αυτό των τραπεζών.
<P>
Ως εκ τούτου, η συγκεκριμένη ερώτησή μου είναι η εξής: Πώς είναι δυνατόν να γνωρίζετε ότι τα εν λόγω συστήματα δεν θα περάσουν τις δοκιμές αντοχής και παρ' όλα αυτά να μην κάνετε κάτι;
<SPEAKER ID="301" NAME="José Manuel Barroso">
Πρόεδρος της Επιτροπής. - (EN) Πρώτα από όλα, για να μάθουμε το αποτέλεσμα των δοκιμών πρέπει πρώτα να διεξαγάγουμε δοκιμές. Σε περίπτωση που κάποιες εγκαταστάσεις δεν περάσουν τη δοκιμή, το ζήτημα των διορθωτικών μέτρων παραμένει ανοιχτό. Σε περιπτώσεις όπου δεν είναι δυνατή τεχνικά ή οικονομικά η αναβάθμιση, οι αντιδραστήρες θα πρέπει να κλείσουν και να παροπλιστούν. Ωστόσο, είναι πιθανό να υπάρξουν περιπτώσεις όπου οι αναβαθμίσεις για την ασφάλεια θα είναι και οικονομικά και τεχνικά εφικτές και σε αυτό το στάδιο είναι η μόνη δέσμευση που μπορούμε να αναλάβουμε.
<P>
Κύριε Schulz, πιστεύω ότι ήταν σημαντικό πως το Ευρωπαϊκό Συμβούλιο, ύστερα από ενδελεχείς συζητήσεις, συμφώνησε για τον ρόλο της Επιτροπής. Μπορώ να σας πω ότι η αρχή των συζητήσεων αφορούσε ακριβώς τον συντονισμό των εθνικών ρυθμιστικών αρχών και ύστερα από προσωπική μου επιμονή, ζητήθηκε από την Επιτροπή να παρουσιάσει τα πεδία και τις λεπτομέρειες της δράσης, ενώ ανέλαβε επίσης και το καθήκον να παρουσιάσει, πριν από το τέλος του έτους, μια πλήρη αναφορά για τα ευρήματα.
<P>
Οι ενέργειες αυτές θα πραγματοποιηθούν για όλα τα πυρηνικά εργοστάσια στην Ευρώπη με πλήρη διαφάνεια. Είναι σημαντικό να αναγνωριστεί αυτό το γεγονός. Πιστεύω ότι αυτό είναι μια πρόοδος, όσον αφορά την πυρηνική ασφάλεια.
<SPEAKER ID="302" NAME="Martin Schulz" LANGUAGE="DE">
Κύριε Barroso, είστε ένας πολύ έξυπνος άνθρωπος, όμως δεν απαντήσατε στην ερώτησή μου. Θα σας ρωτήσω, λοιπόν, ξανά: όταν ο κ. Oettinger αναφέρει ότι "Υποπτευόμαστε ότι κάποια από τα εργοστάσια που είναι αυτήν τη στιγμή συνδεδεμένα στο δίκτυο δεν θα περάσουν τις δοκιμές αντοχής", εγώ αντιλαμβάνομαι ότι γνωρίζετε πως η ασφάλεια αυτών των εργοστασίων είναι σε τέτοιο βαθμό ελλιπής που δεν πληρούν τις προϋποθέσεις. Για ποιον λόγο, λοιπόν, δεν υπάρχει άμεση παρέμβαση; Θεωρώ ότι πρόκειται για έναν πραγματικό και άμεσο κίνδυνο.
<SPEAKER ID="303" NAME="José Manuel Barroso">
Πρόεδρος της Επιτροπής. - (EN) Ο Επίτροπος Oettinger έκανε μια πολύ προσεκτική και πολύ συνετή δήλωση. Όντως υφίσταται αυτό το ενδεχόμενο, όμως για να διαπιστώσουμε τι πραγματικά συμβαίνει θα πρέπει να γίνουν σοβαροί και αξιόπιστοι έλεγχοι. Αυτό και θα πράξουμε, με πλήρη διαφάνεια και βάσει της καλύτερης διαθέσιμης πραγματογνωμοσύνης.
<P>
Όπως γνωρίζετε δεν είναι αρμοδιότητα της Επιτροπής να διεξάγει τέτοιους ελέγχους. Ο ρόλος αυτός ανήκει στις εθνικές κυβερνήσεις. Αυτό που θα κάνουμε -και έχουμε σαφή εντολή γι' αυτό, σε αντίθεση με πρωτύτερα, πριν από το τελευταίο Ευρωπαϊκό Συμβούλιο- είναι να συνεργαστούμε με τις εθνικές ανεξάρτητες ρυθμιστικές αρχές για να διεξαγάγουμε πολύ σοβαρές, αξιόπιστες κρατικές δοκιμές αντοχής. Αυτήν την περίοδο καθορίζουμε ποιο θα είναι το πεδίο και οι λεπτομέρειες αυτών των ελέγχων.
<P>
Θα ήθελα να πω στον κ. Schulz ότι σε αυτά τα ευαίσθητα θέματα πρέπει να δείχνουμε μεγάλη υπευθυνότητα και να μην δημιουργούμε καταστάσεις πανικού. Πρέπει να συνεχίσουμε με τεχνικό χαρακτήρα, βάσει της καλύτερης επιστημονικής πραγματογνωμοσύνης.
<SPEAKER ID="304" NAME="Guy Verhofstadt">
εξ ονόματος της Ομάδας ALDE. - (EN) Συμφωνούμε όλοι ότι η Ευρωπαϊκή Ένωση είναι κάτι παραπάνω από μια κοινή αγορά. Είναι ταυτόχρονα ένα πολιτικό σχέδιο που διασφαλίζει τη δημοκρατία στην Ευρώπη, όπως επίσης ότι τηρούνται, προάγονται και ενισχύονται το κράτος δικαίου και τα ανθρώπινα δικαιώματα.
<P>
Αν δεν συνέβαινε αυτό, τότε δεν νομίζω ότι θα υπήρχαν μεγάλες διαφορές ανάμεσα σε εμάς και στην Κίνα. Αυτή είναι η κατάσταση σε όλα τα κράτη μέλη, συμπεριλαμβανομένης και της Ουγγαρίας. " ουγγρική κυβέρνηση εξέδωσε ένα νέο προσχέδιο συντάγματος, το οποίο πρόκειται να ψηφιστεί στα μέσα Απριλίου. Περιέχει κάποιες πολύ ανησυχητικές -κατά τη γνώμη μου- αναφορές στα δικαιώματα ψήφου των ανηλίκων, σε απαγορεύσεις αμβλώσεων, στην απαγόρευση του γάμου ομοφυλοφίλων, σε αλυτρωτισμούς και περιορισμό των θεσμικών οργάνων έτσι ώστε να εκτελούν τη βούληση της κυβέρνησης.
<P>
Κύριε Barroso, τι θα πράξει η Επιτροπή για να προασπίσει τις κοινές ευρωπαϊκές θεσμικές αρχές της δημοκρατίας, το κράτος δικαίου και τα θεμελιώδη δικαιώματα, όπως αυτά ορίζονται από το Άρθρο 2 της Συνθήκης μας, όταν κινδυνεύουν να καταπατηθούν στα ίδια κράτη μέλη, όπως συμβαίνει σήμερα στην Ουγγαρία;
<SPEAKER ID="305" NAME="José Manuel Barroso">
Πρόεδρος της Επιτροπής. - (EN) Βεβαίως συμφωνούμε ότι η Ευρωπαϊκή Ένωση δεν είναι απλά μια κοινή αγορά: αφορά τις κοινές αξίες και αποτελεί προϋπόθεση για κάθε κράτος μέλος που εντάσσεται στην Ευρωπαϊκή Ένωση να σέβεται αυτές τις αξίες. Μια από αυτές είναι το κράτος δικαίου και πρέπει να σεβόμαστε τους νόμους μας. Όπως γνωρίζετε, η έγκριση ενός εθνικού συντάγματος αποτελεί βασικό βήμα για κάθε κράτος μέλος, είναι μια κρίσιμη διαδικασία, η οποία ανήκει εξ ολοκλήρου στον λαό και στα θεσμικά όργανα του εν λόγω κράτους μέλους.
<P>
Για το περιεχόμενο και τη διαδικασία έγκρισης του νέου συντάγματος αποφασίζουν τα θεσμικά όργανα της Ουγγαρίας σύμφωνα με τους εθνικούς τους κανονισμούς και, όπου πρέπει, σύμφωνα με το διεθνές και το κοινοτικό δίκαιο. Θα παρακολουθούμε τις εξελίξεις σε αυτό το ζήτημα από την πλευρά των νόμων της ΕΕ, αλλά φυσικά ελπίζουμε πως οι ουγγρικές αρχές θα εξασφαλίσουν ότι το νέο σύνταγμα, το οποίο τελικά θα υιοθετηθεί, θα εκπροσωπεί τις αξίες πάνω στις οποίες έχει θεμελιωθεί η Ευρωπαϊκή Ένωση.
<SPEAKER ID="306" NAME="Guy Verhofstadt">
εξ ονόματος της Ομάδας ALDE. - (EN) Κύριε Πρόεδρε της Επιτροπής, κατανοώ την απάντησή σας, όμως γνωρίζετε ότι και τα 27 κράτη μέλη πρέπει να τροποποιήσουν τα συντάγματά τους σύμφωνα με τις ευρωπαϊκές αξίες. " Ουγγαρία το έπραξε αυτό πριν από την ένταξη στην Ένωση. Υπάρχουν χώρες που το έκαναν ακόμα και μετά την ένταξή τους. " Πολωνία το κάνει τώρα, η Γαλλία επίσης, διότι υπάρχουν ανακολουθίες μεταξύ της Συνθήκης της Λισαβόνας και κάποιων άρθρων του γαλλικού συντάγματος.
<P>
Είναι σημαντικό να υποχρεώσετε και την Ουγγαρία, ακόμα και μετά τη ψήφιση του νέου συντάγματος, να εφαρμόσει και αυτή τις εν λόγω αρχές. Είναι σημαντικό η Επιτροπή να επιληφθεί του ζητήματος.
<SPEAKER ID="307" NAME="José Manuel Barroso">
Πρόεδρος της Επιτροπής. - (EN) Το σύνταγμα κάθε χώρας πρέπει να αντιπροσωπεύει και να είναι σε αρμονία με τις ευρωπαϊκές αρχές: τις βασικές ευρωπαϊκές αρχές της δημοκρατίας, του κράτους δικαίου, της ανθρώπινης αξιοπρέπειας και του σεβασμού των θεμελιωδών δικαιωμάτων. Αυτό το ζήτημα δεν θα έπρεπε να χρήζει καν συζητήσεως. Δεν έχω διαπιστώσει το σύνταγμα κάποιου κράτους μέλους της Ευρωπαϊκής Ένωσης να είναι αντίθετο με αυτές τις αρχές, αλλά αν θεωρητικά συνέβαινε αυτό, τότε θα έπρεπε να ενεργήσουμε αναλόγως.
<P>
Όπως γνωρίζετε, κύριε Verhofstadt, έχουμε ένα πολύ καλό ιστορικό σχετικά με αυτά τα ζητήματα. Προσφάτως ενεργήσαμε αναφορικά με διάφορα πολύ ευαίσθητα θέματα που αφορούσαν, για παράδειγμα, τον ουγγρικό νόμο για τα μέσα ενημέρωσης. " ουγγρική κυβέρνηση δήλωσε στην αρχή ότι αν η Επιτροπή διαπίστωνε οποιαδήποτε ανακολουθία, τότε θα τροποποιούσε τον νόμο και τελικά το έκανε.
<P>
Σε άλλα κράτη μέλη, όπου έχουν παρατηρηθεί ζητήματα απαγόρευσης διακρίσεων, η Επιτροπή κράτησε επίσης σκληρή στάση. Από αυτήν την άποψη μπορείτε να είστε σίγουρος ότι η Επιτροπή θα παρακολουθεί αυτά τα ζητήματα από πολύ κοντά.
<SPEAKER ID="308" NAME="Marian-Jean Marinescu">
εξ ονόματος της Ομάδας PPE. - (EN) " εφαρμογή του ευρωπαϊκού εξαμήνου, το οποίο αρχίζει αυτό το έτος, θα βοηθήσει στην ενίσχυση της δημοσιονομικής πειθαρχίας, της μακροοικονομικής σταθερότητα και της ανάπτυξης, ενώ θα υποχρεώσει τα κράτη μέλη να αλλάξουν τις οικονομικές και δημοσιονομικές τους πολιτικές. Βραχυπρόθεσμα, αυτές οι νέες πολιτικές θα έχουν σημαντικό αντίκτυπο στις ζωές των ευρωπαίων πολιτών στα περισσότερα κράτη μέλη.
<P>
Έχει επισημάνει η Επιτροπή τις επιπτώσεις που θα έχουν στο μέλλον οι απαραίτητες εθνικές διαδικασίες στο ευρωπαϊκό οικονομικό, κοινωνικό και πολιτικό τοπίο, ή σχεδιάζει να διεξαγάγει σχετική αξιολόγηση;
<SPEAKER ID="309" NAME="José Manuel Barroso">
Πρόεδρος της Επιτροπής. - (EN) Παίρνουμε πολύ σοβαρά αυτές τις διαδικασίες. Ήταν πολύ σημαντικό να συμφωνήσουμε για το ευρωπαϊκό εξάμηνο, διότι τα κράτη μέλη έχουν τώρα συμφωνήσει ομόφωνα ότι τα θέματα οικονομικής πολιτικής ενός κράτους ενδέχεται να επηρεάσουν τα υπόλοιπα και το αντίστροφο. Πρόκειται να κάνουμε συστάσεις αναφορικά με το ζήτημα αυτό, ανάλογα και με τα προγράμματα που θα μας παρουσιάσουν τα κράτη μέλη. Όμως, αυτό το κάνουμε για να βελτιώσουμε την ποιότητα ζωής των πολιτών μας.
<P>
Καθιστούμε σαφές ότι όλες οι προσπάθειες δημοσιονομικής εξυγίανσης και διαρθρωτικών μεταρρυθμίσεων γίνονται στην πραγματικότητα για την ανάπτυξη -την αειφόρο και χωρίς αποκλεισμούς ανάπτυξη- η οποία είναι και ο στόχος της Ευρωπαϊκής Ένωσης. Αυτή ήταν η γενικότερη συμφωνία αυτού που ονομάζουμε στρατηγική για την Ευρώπη του 2020. Υπό το πρίσμα αυτών των προτεραιοτήτων θα κρίνουμε τα εθνικά προγράμματα που πρόκειται να παρουσιαστούν τώρα και πάνω στα οποία θα συνεργαστούμε με τα κράτη μέλη.
<SPEAKER ID="310" NAME="Marian-Jean Marinescu">
εξ ονόματος της Ομάδας PPE. - (EN) " πιο σημαντική πλευρά αυτής της πολιτικής είναι η πειθαρχία. Αν όλα τα κράτη μέλη εφαρμόσουν αυτές τις προϋποθέσεις, τα αποτελέσματα θα είναι θετικά. Αν υπάρχουν διαφορές μεταξύ των κρατών μελών, τα αποτελέσματα δεν θα είναι τα αναμενόμενα.
<SPEAKER ID="311" NAME="José Manuel Barroso">
Πρόεδρος της Επιτροπής - (EN) Συμφωνώ απολύτως μαζί σας, κύριε Marinescu. Αυτός είναι ακριβώς και ο λόγος που τα θεσμικά όργανα πρέπει να είναι ανεξάρτητα και να κάνουν τη δουλειά τους με πλήρη αυτοτέλεια και με πραγματικά κοινοτικό πνεύμα, διότι έχουμε δει στο παρελθόν ότι μερικές φορές υπάρχει ο πειρασμός να μην υιοθετηθούν οι αποφάσεις ή να μην εφαρμοστούν με ενιαίο, συνεκτικό και αξιόπιστο τρόπο.
<P>
Αυτός είναι ο λόγος που η Επιτροπή θα προσπαθήσει να κάνει ό,τι καλύτερο μπορεί για να διασφαλιστούν οι ίσοι όροι ανταγωνισμού και η αρχή της δικαιοσύνης. " πειθαρχία όσον αφορά τον σεβασμό των συμφωνιών που έχουν επιτευχθεί, είναι όντως απαραίτητη για την επιτυχία της Ευρωπαϊκής Ένωσης.
<SPEAKER ID="312" NAME="Rebecca Harms" LANGUAGE="DE">
Κύριε Barroso, την προηγούμενη εβδομάδα η Επιτροπή έθεσε κάποια όρια βάσει ενός κανονισμού, ο οποίος ενεργοποιείται πάντα όταν προκύπτουν προβλήματα με τη ραδιενέργεια που επηρεάζουν τις εισαγωγές τροφίμων, σε αυτήν την περίπτωση από την Ιαπωνία. Παραδόξως, τα όρια που θέσατε για τα προϊόντα από την Ιαπωνία αυτήν τη φορά είναι πολύ υψηλότερα από αυτά που ισχύουν για τα ίδια προϊόντα ακόμα και από την ίδια την Ιαπωνία. Είναι επίσης υψηλότερα από τα όρια που τέθηκαν για τα τρόφιμα σε τέτοιου είδους περιπτώσεις, για παράδειγμα από τις "ΠΑ, μια χώρα στην οποία η πυρηνική ενέργεια έχει ευρεία εφαρμογή. Τα όρια αυτά είναι επίσης υψηλότερα από αυτά που εφαρμόστηκαν για την Ευρωπαϊκή Ένωση και για τις χώρες από τις οποίες εισάγαμε προϊόντα μετά από την καταστροφή του Τσερνομπίλ και τα οποία ακόμα ισχύουν σε κάποιες περιπτώσεις για το καίσιο. Για ποιον λόγο συμβαίνει αυτό; Γιατί έχουμε θέσει τόσο υψηλά όρια;
<SPEAKER ID="313" NAME="José Manuel Barroso">
Πρόεδρος της Επιτροπής. - (EN) Κύριε Πρόεδρε, ευχαρίστως να απαντήσω στην ερώτηση της κ. Harm, παρ' όλο που νόμιζα ότι είχε συμφωνηθεί η σημερινή συζήτηση να έχει δύο μέρη -ένα γενικό και ένα για την Ιαπωνία.
<P>
Κυρία Harms, θέσατε ένα πολύ σημαντικό ζήτημα. Πρώτα απ' όλα, τα μέτρα έκτακτης ανάγκης που υιοθετήθηκαν στις 25 Μαρτίου, όσον αφορά την εισαγωγή ζωοτροφών και τροφίμων από την Ιαπωνία, εγγυώνται την ασφάλεια των καταναλωτών στην ΕΕ και την εναρμόνιση των μέτρων εφαρμογής σε όλη την Ευρωπαϊκή Ένωση. Πιστεύουμε ότι αυτά τα μέτρα είναι σε αναλογία με τον κίνδυνο και ότι έχουν ένα ευρύτερο πεδίο δράσης συγκριτικά με τα μέτρα που έχουν εφαρμοστεί σε άλλα μέρη του κόσμου, όπως στις "νωμένες Πολιτείες ή στον Καναδά. Απ' όσο γνωρίζω, βάσει των επιστημονικών απόψεων των οποίων γίνομαι αποδέκτης, πιστεύουμε ότι αυτά τα ζητήματα και η συγκεκριμένη προσέγγιση είναι ασφαλή.
<P>
Τα τελωνεία εγγυώνται ότι τα τρόφιμα και οι ζωοτροφές μπορούν να εισέλθουν στην αγορά της Ευρωπαϊκής Ένωσης μόνο όταν διαβεβαιωθεί ότι είναι ασφαλή για κατανάλωση. Βάσει του παρόντος διακανονισμού, οι ίδιες οι ιαπωνικές αρχές -και είναι αλήθεια αυτό που είπε η κυρία Harms- εφαρμόζουν ακόμα πιο αυστηρές προϋποθέσεις για τα τρόφιμα προς εγχώρια κατανάλωση και εξαγωγές.
<P>
Δεδομένου ότι επιβάλλονται πιο αυστηρά επίπεδα στην Ιαπωνία, εμείς, η Επιτροπή, αποφασίσαμε ότι θα ήταν σωστό να διορθώσουμε τα επίπεδα που ισχύουν από τις 25 Μαρτίου, ως ένα επιπλέον μέτρο πρόληψης ωσότου γίνουν οι επιπλέον επιστημονικές αναλύσεις για τα επίπεδα που έχουν καθιερωθεί σύμφωνα με τον κανονισμό Ευρατόμ 3954/87. Αυτές οι αναλύσεις θα διεξαχθούν από την Επιτροπή, σε συνεργασία με τους κατάλληλους επιστημονικούς εμπειρογνώμονες, πριν από τις 30 Ιουνίου, ώστε να καταλήξουμε σε όρια που θα μπορούν να εφαρμοστούν για τις εισαγωγές σε ενιαία βάση.
<P>
Θα ήθελα να τονίσω σε αυτό το σημείο ότι όλοι οι έλεγχοι που έχουν λάβει χώρα μέχρι στιγμής από τα κράτη μέλη στις εισαγωγές τροφίμων από την Ιαπωνία, αποδεικνύουν αμελητέα επίπεδα ραδιενέργειας, τα οποία είναι αρκετά κάτω από τα σημερινά ευρωπαϊκά ή ιαπωνικά όρια. Επίσης, να σας πληροφορήσω ότι η Επιτροπή θα προτείνει στη μόνιμη επιτροπή τροφικής αλυσίδας την επόμενη Παρασκευή την αναθεώρηση των προτύπων μας, ώστε να ευθυγραμμιστούν με τα πρότυπα της Ιαπωνίας. Κατόπιν θα τεθούν σε ισχύ από την επόμενη εβδομάδα. Θα πρέπει να τονίσω ξανά ότι αυτά είναι καθαρά μέτρα πρόληψης, τα οποία επιτρέπουν τη διεξαγωγή των απαραίτητων επιστημονικών αξιολογήσεων των σημερινών επιτρεπτών επιπέδων σε όλο τον κόσμο, έτσι ώστε η Ευρωπαϊκή Ένωση να μπορέσει να δείξει για ακόμα μια φορά ότι εφαρμόζει τα υψηλότερα πρότυπα.
<SPEAKER ID="314" NAME="Rebecca Harms" LANGUAGE="DE">
Κύριε Barroso, αν κατάλαβα καλά, αυτό σημαίνει ότι τα ψάρια που έχουν επηρεαστεί από το πυρηνικό νέφος του ατυχήματος στο Τσερνομπίλ και εισάγονται από τη Νορβηγία θα πρέπει να τηρούν πιο αυστηρά όρια συγκριτικά με τα ψάρια που έχουν μολυνθεί από τη ραδιενέργεια στα νερά της Ιαπωνίας; Πιστεύω ότι αυτό είναι λάθος και ανεύθυνο και θα ήθελα να ξέρω αν είστε προετοιμασμένος να διορθώσετε αυτά τα όρια, τα οποία είναι υπερβολικά υψηλά σε σύγκριση με τα διεθνή πρότυπα.
<SPEAKER ID="315" NAME="José Manuel Barroso">
Πρόεδρος της Επιτροπής. - (EN) Κυρία Harms, οι αποφάσεις σχετικά με αυτά τα ζητήματα πρέπει να ληφθούν βάσει επιστημονικών δεδομένων. Δεν μπορώ να πάρω αποφάσεις λαμβάνοντας υπόψη μόνο προσωπικές απόψεις. Υπάρχει ο κανονισμός που έχει καθιερωθεί μετά από το Chernobyl, ο οποίος βασιζόταν στα καλύτερα επιστημονικά δεδομένα. " Ιαπωνία βρίσκεται σε εξαιρετικά ευαίσθητη θέση αναφορικά με την ασφάλεια τροφίμων και αυτό οφείλεται σε διαφόρους λόγους. Έχει διαφορετικά όρια από αυτά που έχουμε στην Ευρώπη. Ακριβώς λόγω αυτών των διαφορών στα πρότυπα μεταξύ της Ευρώπης και της Ιαπωνίας, έχουμε αποφασίσει ότι για μια μεταβατική περίοδο θα εφαρμόσουμε τα πρότυπα της Ιαπωνίας.
<P>
Τα επιτρεπτά επίπεδα είναι χαμηλότερα, πράγμα το οποίο σημαίνει ότι τα πρότυπά τους είναι υψηλότερα. Αυτά τα όρια θα εφαρμόσουμε για την περίπτωση της Ιαπωνίας. Εντωμεταξύ, θα συμβουλευτούμε την επιτροπή εμπειρογνωμόνων σε εθνικό και ευρωπαϊκό επίπεδο, ώστε να μπορέσουμε, αν κριθεί κατάλληλο, να καθιερώσουμε κοινούς ενιαίους κανόνες για όλες τις εισαγωγές. Πιστεύω ότι αυτή είναι η καλύτερη, η πιο αναλογική και με επιστημονική βάση προσέγγιση. Δεν θεωρώ ότι θα ήταν φρόνιμο να υιοθετηθεί κάποια άλλη προσέγγιση αυτήν τη στιγμή.
<SPEAKER ID="316" NAME="Jan Zahradil">
εξ ονόματος της Ομάδας ECR. - (EN) Αντίθετα με κάποιους από τους συναδέλφους μου, πιστεύω ακόμα ότι η Ευρωπαϊκή Ένωση είναι κατά κύριο λόγο ένα οικονομικό σχέδιο και ότι η κοινή αγορά είναι ο πυρήνας της. Έχουμε ακούσει διάφορα για την οικονομική διακυβέρνηση τις τελευταίες ημέρες και εβδομάδες, ίσως περισσότερα από ό,τι θα έπρεπε, κατά τη δική μου άποψη, αλλά δεν έχουν ειπωθεί αρκετά σχετικά με την ανάπτυξη και την ανταγωνιστικότητα.
<P>
Όπως θα γνωρίζετε, κύριε Barroso, το Βρετανικό Συντηρητικό Κόμμα συγκροτεί το πιο σημαντικό μέρος της Ομάδας μου και ο πρωθυπουργός του "νωμένου Βασιλείου, ο κ. Cameron, μαζί με οχτώ ακόμα αρχηγούς κρατών και κυβερνήσεων της ΕΕ, έστειλαν σε εσάς και στον Πρόεδρο Van Rompuy μια επιστολή, η οποία περιέγραφε με σαφήνεια τους τρόπους με τους οποίους θα μπορούσε η Ευρώπη να επιστρέψει στην ανάπτυξη μετά από τη χρηματοπιστωτική κρίση. Επίσης, την περασμένη εβδομάδα, ο κ. Cameron δημοσίευσε ένα φυλλάδιο με τίτλο "Ας επιλέξουμε την ανάπτυξη", το οποίο προτείνω να το διαβάσουν όλα τα μέλη του Κοινοβουλίου.
<P>
Ποιες είναι, λοιπόν, οι προθέσεις σας για το άμεσο μέλλον, ώστε να προωθήσετε την ανάπτυξη, την ανταγωνιστικότητα και την ολοκλήρωση της ενιαίας αγοράς στην Ευρωπαϊκή Ένωση; Ποια είναι τα πρακτικά μέτρα που σκοπεύετε να υιοθετήσετε, ώστε να πετύχετε αυτούς τους στόχους;
<SPEAKER ID="317" NAME="José Manuel Barroso">
Πρόεδρος της Επιτροπής. - (EN) Είναι δύσκολο να αναφερθεί κανείς στη σημασία της εσωτερικής αγοράς μέσα σε ένα λεπτό. Ωστόσο, θα ήθελα να καθησυχάσω τον κ. Zahradil λέγοντάς του ότι αυτόν το μήνα θα παρουσιάσουμε την Πράξη για την Ενιαία Αγορά, ένα φιλόδοξο πρόγραμμα προτάσεων για εφαρμογή στην ενιαία αγορά, με σκοπό την εμβάθυνσή της και την απομάκρυνση των εμποδίων, όσον αφορά τις υπηρεσίες και τον διοικητικό φόρτο που υφίστανται κυρίως οι μικρομεσαίες επιχειρήσεις.
<P>
Τα βασικά σημεία που μπορώ να ανακοινώσω σήμερα είναι τα εξής: συγκεκριμένα μέτρα αναφορικά με την πρόσβαση στη χρηματοδότηση για τις μικρομεσαίες επιχειρήσεις και μείωση του διοικητικού φόρτου που επηρεάζει τις εταιρείες εν γένει και ειδικότερα τις μικρομεσαίες επιχειρήσεις.
<P>
Θα ήθελα επίσης να αναφέρω ότι η επιστολή που έλαβα από τους εννέα ευρωπαίους πρωθυπουργούς ή αρχηγούς κρατών ήταν ένα πολύ σημαντικό έγγραφο. Είναι σημαντικό αυτήν τη στιγμή, τώρα που υπάρχουν πολύ σοβαροί περιορισμοί στους προϋπολογισμούς μας, να απελευθερωθεί η πλήρης δυναμική της ενιαίας αγοράς. Αυτό θα αποτελέσει αδιαμφισβήτητα μια πηγή ανάπτυξης για την Ευρωπαϊκή Ένωση.
<SPEAKER ID="318" NAME="Jan Zahradil">
εξ ονόματος της Ομάδας ECR. - (EN) Κύριε Barroso, δεν θα ήθελα να έρθω σε αντιπαράθεση μαζί σας και θέλω να πιστεύω ότι οι προθέσεις σας είναι καλές. Ωστόσο, είστε γνώστης του θεσμικού οργάνου που διοικείτε. Κάποιες φορές δεν είναι εύκολο να διαχειριστεί κανείς την Ευρωπαϊκή Επιτροπή. Μπορείτε, λοιπόν, να μας πείτε ακόμα με ποιον τρόπο μας διασφαλίζετε ότι η Ευρωπαϊκή Επιτροπή, υπό την προεδρία σας, θα αποφύγει την τάση που έχει -η οποία πολλές φορές είναι πασιφανής- να εφαρμόζει τακτικές υπερρύθμισης αντί για απορρύθμιση ή βελτίωση της νομοθεσίας;
<SPEAKER ID="319" NAME="José Manuel Barroso">
Πρόεδρος της Επιτροπής. - (EN) Θα παρακαλούσα να μην είμαστε προκατειλημμένοι έναντι της Επιτροπής. " Επιτροπή έχει να επιδείξει ένα καλό παρελθόν σχετικά με αυτό το ζήτημα. Έχουμε ήδη προβεί σε κάποιες βελτιώσεις: έχει μειωθεί κατά 31% ο διοικητικός φόρτος από την Επιτροπή, με το 22% ήδη να έχει συμφωνηθεί από το Συμβούλιο και το Κοινοβούλιο. Στην πραγματικότητα, το Συμβούλιο είναι εκείνο που αντιδρά σε κάποια από τα μέτρα για τη μείωση του φόρτου.
<P>
Πιστεύω ότι θα συμφωνήσετε, κύριε Zahradil, ότι μία γραφειοκρατία είναι πολύ καλύτερη από 27. Γι' αυτόν τον λόγο η Επιτροπή προσπαθεί να κάνει ευκολότερη τη ζωή των επιχειρήσεων σε όλη την Ευρώπη, εφαρμόζοντας την ενιαία αγορά. Στην πραγματικότητα, κάποιες φορές η αντίδραση προέρχεται από τις εθνικές κυβερνήσεις, για παράδειγμα με την πληθώρα ρυθμίσεων των οδηγιών κ.λπ. Θα αναλάβουμε σοβαρά την εφαρμογή της ατζέντας αυτής για την καλύτερη νομοθεσία, κάτι για το οποίο πιστεύω ότι μπορούμε να συμφωνήσουμε.
<SPEAKER ID="320" NAME="Lothar Bisky" LANGUAGE="DE">
Το ερώτημά μου είναι παρόμοιο με εκείνο του κ. Schulz. Για τον λόγο αυτόν θα επικεντρωθώ σε ένα συγκεκριμένο ζήτημα. Φυσικά καταλαβαίνετε ότι, υπό το φως των εμπειριών μας με τις δοκιμές αντοχής των τραπεζών, έχουμε γίνει πιο ευαίσθητοι σε σχέση με τις δοκιμές, συμπεριλαμβανομένων και εκείνων που αφορούν την πυρηνική ενέργεια. Το ερώτημά μου αφορά την Ευρατόμ.
<P>
Δεν θα ήθελα να καταδικάσω απλά τα τεράστια χρηματικά ποσά που καταβροχθίζει η Ευρατόμ για έρευνα. " προσωπική μου γνώμη είναι ότι η χρηματοδότηση αυτών των ερευνών γίνεται για μια τεχνολογία που είναι επικίνδυνη. Δεν πιστεύω ότι οι κίνδυνοι αυτοί υπόκεινται σε επαρκείς κοινούς ελέγχους, ούτε πιστεύω ότι υφίσταται ένα επαρκές περιθώριο για λήψη κοινών αποφάσεων, όσον αφορά το εν λόγω ζήτημα. Εξάλλου, η πυρηνική ενέργεια δεν σέβεται τα εθνικά σύνορα. Αυτό ακριβώς είναι το πρόβλημα. Δεν θα έπρεπε οι αποφάσεις για την πυρηνική ενέργεια να λαμβάνονται σε μια κοινή βάση, λόγω του ότι η ραδιενέργεια δεν γνωρίζει σύνορα;
<SPEAKER ID="321" NAME="José Manuel Barroso">
Πρόεδρος της Επιτροπής - (EN) " Συνθήκη της Λισαβόνας, κύριε Bisky, ορίζει ρητά ότι το ενεργειακό μείγμα υπάγεται στην εθνική αρμοδιότητα των κρατών μελών. Δεν είναι αρμοδιότητα των ευρωπαϊκών θεσμικών οργάνων να αποφασίσουν ποιες πηγές ενέργειας θα πρέπει να διαθέτει η κάθε χώρα.
<P>
Ωστόσο, τα συμπεράσματα από το τελευταίο Ευρωπαϊκό Συμβούλιο ήταν ένα βήμα προόδου, διότι υπήρξε συμφωνία όσον αφορά τους ελέγχους των πυρηνικών εργοστασίων της Ευρωπαϊκή Ένωσης. Αυτοί οι έλεγχοι θα διεξαχθούν υπ' ευθύνη της Ευρωπαϊκής Ομάδας Ρυθμιστικών Αρχών Πυρηνικής Ασφάλειας και την Επιτροπή. Επίσης, η Επιτροπή θα παρουσιάσει μια έκθεση, η οποία και θα δημοσιοποιηθεί.
<P>
Αυτήν τη στιγμή είναι δυνατό όσοι είναι υπέρ της πυρηνικής ενέργειας και όσοι είναι κατά -διότι υπάρχουν κράτη μέλη στην Ευρώπη με διαφορετικές θέσεις- τουλάχιστον να συμφωνήσουν στο γεγονός ότι πρέπει να αναβαθμίσουμε όλες τις προϋποθέσεις για την πυρηνική ενέργεια. Αυτό είναι πιθανότερο να συμβεί με μια ευρωπαϊκή προσέγγιση παρά σε εθνική βάση.
<SPEAKER ID="322" NAME="Lothar Bisky" LANGUAGE="DE">
Κύριε Barroso, τι πιστεύετε σχετικά με την ιδέα να θεσπιστεί ένα ευρωπαϊκό θεσμικό όργανο για την προαγωγή των ανανεώσιμων πηγών ενέργειας, για την περιβαλλοντικά ευαίσθητη παροχή ενέργειας και για την εξοικονόμηση ενέργειας εντός του πλαισίου της Συνθήκης της ΕΕ; Πιστεύετε ότι η πρόταση αυτή θα άξιζε την υποστήριξή σας, καθώς θα μας απάλλασσε συντομότερα από τους κινδύνους της πυρηνικής ενέργειας;
<SPEAKER ID="323" NAME="José Manuel Barroso">
Πρόεδρος της Επιτροπής. - (EN) Έχουμε ήδη κάνει κάποιες προτάσεις σχετικά με το ζήτημα, πιο συγκεκριμένα τη γνωστή ατζέντα 20-20-20, στην οποία, για παράδειγμα, τα κράτη μέλη συμφώνησαν ομόφωνα -λόγω του ότι για το θέμα αυτό χρειαζόταν ομοφωνία- τους στόχους του 20% για τις ανανεώσιμες πηγές ενέργειας μέχρι το 2020. Θα ήθελα να αναφέρω ότι σκοπεύουμε να επιτύχουμε τον στόχο αυτό. Εν ολίγοις, υφίσταται ήδη νομοθεσία από πλευράς της Ευρωπαϊκής Ένωσης που δεσμεύει τα κράτη μέλη.
<P>
Είναι τα κράτη μέλη έτοιμα να πάνε μπροστά; Αυτό το ζήτημα μπορούμε να το συζητήσουμε, όμως μπορώ να σας διαβεβαιώσω ότι από την πλευρά μου, σύμφωνα με τις διαβουλεύσεις μου, φαίνεται πως τώρα πιστεύουν ότι θα πρέπει να δεσμευτούν για την επίτευξη πρώτα αυτού του στόχου. Ενδεχομένως να μην χρειάζεται, λοιπόν, να δημιουργήσουμε μια νέα Κοινότητα, ένα νέο θεσμικό πλαίσιο, αλλά πρέπει πραγματικά να δεσμευτούμε με αποφασιστικότητα στους στόχους που έχουμε ήδη συμφωνήσει και, αν τελικά επέλθει συμφωνία, να θέσουμε ακόμα πιο φιλόδοξους στόχους.
<SPEAKER ID="324" NAME="Nigel Farage">
εξ ονόματος της Ομάδας EFD. - (EN) Κύριε Barroso, είμαι λίγο μπερδεμένος. Σας παρακαλώ βοηθήστε με. Ποια είναι η πολιτική που ακολουθεί η ΕΕ για τη Λιβύη; Έλαβα μια επιστολή την 1η Απριλίου από την αξιότιμη βαρόνη Ashton, στην οποία ανέφερε ότι η ΕΕ παρέχει περισσότερα από 75 εκατομμύρια ευρώ σε ανθρωπιστική βοήθεια και ότι, παρ' όλο που η κατάσταση παραμένει αβέβαιη, η ΕΕ έχει προσφερθεί να βοηθήσει στην προώθηση του διαλόγου. Όμως, τα έγραφε αυτά αρκετές ημέρες μετά την έναρξη των βομβαρδισμών. Αυτά ανέφερε.
<P>
Από την άλλη πλευρά, έχουμε τον σκληρό Herman Van Rompuy, ο οποίος έχει καταστήσει σαφές ότι στόχος αυτής της ριψοκίνδυνης πράξης σχετικά με τη Λιβύη είναι η αλλαγή του καθεστώτος. Ανέφερε επίσης ότι η επέμβαση στη Λιβύη δεν θα μπορούσε να γίνει χωρίς την Ευρωπαϊκή Ένωση και ότι η Γαλλία και η Γερμανία δεν θα μπορούσαν να αναλάβουν στρατιωτική δράση χωρίς να λάβουν πρώτα την υποστήριξη του Ευρωπαϊκού Συμβουλίου. Έχουμε, δηλαδή, δυο μεγάλους αρχηγούς εντός της Ευρωπαϊκής Ένωσης που έρχονται σε αντιφάσεις μεταξύ τους. Θα μπορούσατε να αποσαφηνίσετε την κατάσταση και να μας πείτε ποια είναι η πολιτική της Ευρωπαϊκής Ένωσης σχετικά με τον Gaddafi και τη Λιβύη;
<SPEAKER ID="325" NAME="José Manuel Barroso">
Πρόεδρος της Επιτροπής. - (EN) Τα κράτη μέλη αποφάσισαν ομόφωνα ότι ο Gaddafi πρέπει να αποχωρήσει από τη θέση του. Δεν υπάρχουν αντιφάσεις σχετικά με την έναρξη διαλόγου με τους ανθρώπους με τους οποίους πιστεύουμε ότι θα πρέπει να μιλήσουμε. Πιθανώς σε αυτό να αναφερόταν και η λαίδη Ashton. Για παράδειγμα, έχουμε δεχθεί εδώ αντιπροσώπους από την αντιπολίτευση του συνταγματάρχη Gaddafi.
<P>
Εντούτοις, η στρατιωτική παρέμβαση δεν ήταν απόφαση της ίδιας της Ευρωπαϊκής Ένωσης. Κάποια κράτη μέλη στο Συμβούλιο Ασφαλείας των "νωμένων Εθνών αποφάσισαν, βάσει συναίνεσης που επετεύχθη στο Ευρωπαϊκό Συμβούλιο, την εφαρμογή μιας ζώνης απαγόρευσης πτήσεων. Όμως, αυτή η απόφαση δεν ήταν της ίδιας της Ευρωπαϊκής Ένωσης, διότι υπήρχαν κάποιες διαφορές όσον αφορά την προσέγγιση της κατάστασης. Αυτό πρέπει να το αναγνωρίσουμε. Στην πραγματικότητα υπήρξαν διαφορές αναφορικά με τον τρόπο που θα έπρεπε να αντιμετωπιστεί το ζήτημα της Λιβύης.
<P>
Ωστόσο, συμφωνώ επίσης με τα λεγόμενα του Προέδρου Van Rompuy, ο οποίος ανέφερε ότι χωρίς τη θέση που πήρε το Ευρωπαϊκό Συμβούλιο, οι αποφάσεις του Συμβουλίου Ασφαλείας δεν θα είχαν επιτευχθεί. Αυτές οι αποφάσεις ήταν ιστορικές, από την άποψη ότι εφαρμόζουν την ευθύνη της προστασίας.
<SPEAKER ID="326" NAME="Nigel Farage">
εξ ονόματος της Ομάδας EFD. - (EN) Είναι βέβαιο ότι υπάρχει εδώ ένα ευρύ φάσμα απόψεων. Αναρωτιέμαι αν ο κ. Barroso θα συμφωνούσε μαζί μου ότι ο διορισμός ως επικεφαλής της νέας σας υπηρεσίας εξωτερικής δράσης και υπεύθυνης για θέματα εξωτερικής πολιτικής και πολιτικής ασφαλείας, μιας γυναίκας που ανήκε στην άκρα αριστερά, που ήταν για πολλά χρόνια ειρηνίστρια, πρώην ταμίας της Εκστρατείας για τον Πυρηνικό Αφοπλισμό, κάποια που αποδείχθηκε ότι δεν είχε τις απαραίτητες ικανότητες για να φέρει εις πέρας την εργασία, δεν ήταν σίγουρα μια από τις καλύτερες αποφάσεις της Ευρωπαϊκής Ένωσης. Το μόνο που μπορώ να πω είναι ότι ευχαριστώ τον Θεό για τη βαρόνη Ashton, διότι χωρίς αυτήν υποθέτω ότι όλοι μας θα είχαμε εμπλακεί βαθύτερα στο ζήτημα της Λιβύης.
<SPEAKER ID="327" NAME="José Manuel Barroso">
Πρόεδρος της Επιτροπής. - (EN) " απόφαση των κρατών μελών, με τη δική μου υποστήριξη, να διορίσουν την Catherine Ashton Αντιπρόεδρο της Επιτροπής/Ύπατη Εκπρόσωπο της Ένωσης για θέματα εξωτερικής πολιτικής και πολιτικής ασφαλείας, πιστεύω ότι ήταν καλή.
<P>
Είναι πολύ αφοσιωμένη στην Ευρώπη. Σίγουρα δεν έχετε τις ίδιες απόψεις, αλλά δεν πιστεύω ότι αυτό αποτελεί πραγματικό πρόβλημα. Θεωρώ ότι έχει μια πολύ ειλικρινή και αποφασιστική συμβολή στους στόχους μας, όμως ας είμαστε ειλικρινείς. Έχει μια πολύ δύσκολη και απαιτητική δουλειά. Αυτό που κάνει, προηγουμένως γινόταν από τουλάχιστον τρία ή τέσσερα άτομα. Επιπλέον, έπρεπε να θεσπίσει τη νέα Ευρωπαϊκή Υπηρεσία Εξωτερικής Δράσης.
<P>
Πιστεύω ότι όσοι από εσάς δεν συμφωνούν με τις ιδέες της θα πρέπει να της αφήσουν το ευεργέτημα της αμφιβολίας. Θεωρώ ότι το γεγονός ότι τώρα έχουμε μια Ύπατη Εκπρόσωπο, η οποία ταυτόχρονα είναι Αντιπρόεδρος της Επιτροπής αποτελεί βελτίωση. Μπορώ να σας διαβεβαιώσω ότι όλα αυτά τα ζητήματα τα αντιμετωπίζει με ενθουσιασμό, αποφασιστικότητα και με πολύ ευρωπαϊκή προσέγγιση.
<SPEAKER ID="328" NAME="Andrew Henry William Brons" AFFILIATION="NI">
(EN) Κύριε Πρόεδρε, είναι σε θέση ο Πρόεδρος της Επιτροπής να προβλέψει οποιεσδήποτε συνθήκες κάτω από τις οποίες τα κράτη μέλη, συμπεριλαμβανομένου του "νωμένου Βασιλείου, θα υποχρεωθούν να υιοθετήσουν το ευρώ αντίθετα με την επιθυμία των λαών τους - πιθανώς διατυπωμένη μέσω ενός δημοψηφίσματος- ή ακόμα και αντίθετα από τη δεδηλωμένη επιθυμία των κυβερνήσεών τους; Το προοίμιο της Συνθήκης της Λισαβόνας δεσμεύει τα κράτη μέλη να καθιερώσουν μια οικονομική και νομισματική ένωση: ένα ενιαίο, σταθερό νόμισμα. Ο όρος "ενιαίο" υπονοεί ότι δεν θα συνυπάρχει με άλλα νομίσματα.
<P>
Φυσικά, υπάρχει το πρωτόκολλο της Συνθήκης, το οποίο δηλώνει ότι το "νωμένο Βασίλειο δεν θα έχει την υποχρέωση να υιοθετήσει το ευρώ, εκτός εάν γνωστοποιήσει στο Συμβούλιο ότι προτίθεται να το κάνει. Όμως, το ερώτημα που προκύπτει είναι αν το πρωτόκολλο θα προστατεύσει το "νωμένο Βασίλειο από τις διατάξεις της Συνθήκης. Άλλες χώρες εκτός ευρωζώνης φαίνεται να βρίσκονται σε μειονεκτική θέση. Το άρθρο 140 της Συνθήκης δηλώνει ότι τα κράτη μέλη για τα οποία ισχύει παρέκκλιση θα ελέγχονται κάθε δυο χρόνια σχετικά με την πρόοδό τους για την επίτευξη της οικονομικής και νομισματικής ένωσης.
<SPEAKER ID="329" NAME="José Manuel Barroso">
Πρόεδρος της Επιτροπής. - (EN) Δεν κατάλαβα το ερώτημα, αλλά αν αφορά το ενδεχόμενο το "νωμένο Βασίλειο να δεχθεί πιέσεις για τη συμμετοχή του στο ευρώ, τότε η απάντηση είναι όχι.
<SPEAKER ID="330" NAME="Andrew Henry William Brons" AFFILIATION="NI">
(EN) Κύριε Πρόεδρε, γνωρίζουμε ότι το "νωμένο Βασίλειο προστατεύεται από το πρωτόκολλο, όμως η εγκυρότητα του πρωτοκόλλου είναι ένα ερώτημα που αφορά περισσότερα από το θέμα του ενιαίου νομίσματος.
<P>
Υπάρχει ένα πρωτόκολλο, το οποίο παρέχει στο "νωμένο Βασίλειο και σε ακόμα δυο χώρες τη δυνατότητα εξαίρεσης από τον Χάρτη των Θεμελιωδών Δικαιωμάτων, αλλά η ίδια η νομική υπηρεσία της Επιτροπής έχει προτείνει η εξαίρεση να είναι, στην καλύτερη περίπτωση, περιορισμένης εφαρμογής. Υπάρχει το ενδεχόμενο το πρωτόκολλο που παρέχει στο "νωμένο Βασίλειο το δικαίωμα άρνησης συμμετοχής στο ενιαίο νόμισμα να είναι επίσης περιορισμένης αξίας;
<SPEAKER ID="331" NAME="José Manuel Barroso">
Πρόεδρος της Επιτροπής. - (EN) Αν θέλετε μια πλήρη νομική ανάλυση, θα μπορούσα πολύ ευχαρίστως να σας τη στείλω από τη νομική υπηρεσία της Επιτροπής. Όμως μπορώ να πω -και με συγχωρείτε αν θα σας απογοητεύσει αυτό- ότι το "νωμένο Βασίλειο δεν πρόκειται να πιεστεί για να υιοθετήσει το ευρώ.
<SPEAKER ID="332" NAME="Πρόεδρος">
Το επόμενο θέμα είναι η ευρωπαϊκή ανταπόκριση στην τραγωδία της Ιαπωνίας. Έχουμε πολλούς συναδέλφους στον κατάλογο. Θα σας παρακαλέσω να μην σηκώσετε τη γαλάζια κάρτα αν επιθυμείτε να είστε στον κατάλογο έκτακτων παρεμβάσεων, διότι είναι διαφορετική διαδικασία. Παρακαλώ σηκώστε τη λευκή κάρτα -ή όποια άλλη επιθυμείτε. " γαλάζια κάρτα είναι για άλλη διαδικασία.
<SPEAKER ID="333" NAME="Alejo Vidal-Quadras" AFFILIATION="PPE">
(ES) Κύριε Πρόεδρε, κύριε Πρόεδρε της Επιτροπής, ύστερα από το σοβαρό ατύχημα στο εργοστάσιο της Fukushima, η ανταπόκριση της Ευρωπαϊκής Επιτροπής μέχρι στιγμής χαρακτηρίζεται, με εξαίρεση το ατυχές περίεργο ολίσθημα, από την απαραίτητη σοβαρότητα, σύνεση και μεθοδικότητα.
<P>
Ωστόσο, αυτό το οδυνηρό γεγονός έχει δημιουργήσει ένα κλίμα έντονων συναισθημάτων, εχθρικών προς αυτήν την πηγή ενέργειας. Για να μειωθούν, λοιπόν, οι πιθανές αρνητικές επιπτώσεις στην κάλπη, συγκεκριμένες κυβερνήσεις άλλαξαν αιφνιδίως τη θέση τους και αποφάσισαν να ακυρώσουν τα σχέδιά τους για την κατασκευή νέων εργοστασίων ή να παρατείνουν τη ζωή των ήδη υπαρχόντων.
<P>
Κύριε Barroso, δεδομένου ότι η πυρηνική ενέργεια αντιπροσωπεύει το 14% της κατανάλωσης ενέργειάς μας, δεδομένης της σταθερής και προβλέψιμης αύξησης στη ζήτηση για ηλεκτρική ενέργεια και του στόχου μας για τη μείωση των εκπομπών διοξειδίου του άνθρακα κατά 85% μέχρι το 2050, πολλοί από εμάς, μεταξύ των οποίων και εγώ, θα σας έθεταν το ερώτημα αν η Επιτροπή σκοπεύει να λάβει κάποια νομικά ή πολιτικά μέτρα για να εμποδίσει το κλίμα αυτό να θέσει μακροπρόθεσμα σε κίνδυνο την ενεργειακή μας πολιτική.
<SPEAKER ID="334" NAME="José Manuel Barroso">
Πρόεδρος της Επιτροπής. - (EN) Όπως έχω ήδη αναφέρει απαντώντας σε έναν άλλο συνάδελφο, η απόφαση για το μείγμα των ενεργειών είναι ένα ζήτημα το οποίο υπάγεται στην αρμοδιότητα των εθνικών κυβερνήσεων. Όπως γνωρίζετε, υπάρχουν κράτη μέλη στην Ευρωπαϊκή Ένωση, τα οποία διαθέτουν πυρηνική ενέργεια, όπως για παράδειγμα η χώρα σας, η Ισπανία, και άλλα τα οποία δεν διαθέτουν πυρηνική ενέργεια, όπως για παράδειγμα η δική μου χώρα, η Πορτογαλία. Δεν μπορεί, συνεπώς, να αποφασίσει η Επιτροπή για το αν ένα κράτος μέλος θα πρέπει να έχει πυρηνική ενέργεια. Πρέπει να ενεργούμε στα πλαίσια των αρμοδιοτήτων μας.
<P>
Στην πραγματικότητα έχουμε λάβει τώρα νέες εντολές, όσον αφορά το θέμα της πυρηνικής ασφάλειας. Πιστεύω ότι μπορούμε και πρέπει να εκπληρώσουμε τους στόχους που έχουν ήδη συμφωνηθεί για μείωση στις εκπομπές αερίων του θερμοκηπίου. Θεωρώ ότι ο στόχος του 20%, ο οποίος είχε συμφωνηθεί ομόφωνα, είναι εφικτός αν τα κράτη μέλη δράσουν με πραγματική αποφασιστικότητα εφαρμόζοντας κάθε μέτρο που μπορούν να λάβουν, ώστε να επιτύχουν αυτόν τον πολύ σημαντικό στόχο για την Ευρωπαϊκή Ένωση, αλλά και για όλο τον κόσμο.
<SPEAKER ID="335" NAME="Sandra Kalniete" AFFILIATION="PPE">
(LV) Κύριε Πρόεδρε, ο κόσμος παρακολουθεί τα γεγονότα στην Ιαπωνία με συμπόνια και ανησυχία εδώ και αρκετές εβδομάδες. Θα ήθελα για μια ακόμη φορά να εκφράσω τον σεβασμό μου στο λαό της Ιαπωνίας. " σκέψη μας είναι κοντά στον κόσμο που εργάζεται νυχθημερόν στους πυρηνικούς αντιδραστήρες στη Fukushima για να αποτρέψει μια πυρηνική καταστροφή. Οι άνθρωποι αυτοί είναι ήρωες, οι οποίοι θυσιάζουν την υγεία τους και τις ζωές τους για την Ιαπωνία και το ανθρώπινο γένος. " Ιαπωνία είναι αντιμέτωπη με τις εντατικές εργασίες αποκατάστασης των κατεστραμμένων περιοχών, οι οποίες θα χρειαστούν σημαντικούς πόρους, όπως διεθνείς επενδύσεις. Αυτός είναι ο λόγος που η Ευρωπαϊκή Ένωση πρέπει να αρχίσει τις διαπραγματεύσεις για μια συμφωνία ελεύθερων συναλλαγών με την Ιαπωνία. Γνωρίζοντας ότι είναι αρχή της Ιαπωνίας να αρχίζει διαπραγματεύσεις μόνο όταν υπάρχει μια έντονη αποφασιστικότητα για την ολοκλήρωσή τους και την επίτευξη αποτελέσματος, είμαι πεπεισμένη ότι οι σημερινές γκρίζες ζώνες θα επιλυθούν κατά τις διαπραγματεύσεις και ότι θα καταφέρουμε να συνάψουμε μια συμφωνία ελεύθερων συναλλαγών που θα είναι αποδεκτή και από τα δυο μέρη.
<P>
Θα ήθελα να ακούσω τη γνώμη του κ. Barroso σχετικά με το αν η Επιτροπή στηρίζει την έναρξη διαπραγματεύσεων για μια συμφωνία ελεύθερων συναλλαγών στην ερχόμενη σύνοδο κορυφής μεταξύ Ιαπωνίας και ΕΕ που θα λάβει χώρα στις 25 Μαΐου, και αν όχι, για ποιο λόγο, και πότε θα μπορούσαν να αρχίσουν ο διαπραγματεύσεις.
<SPEAKER ID="336" NAME="José Manuel Barroso">
Πρόεδρος της Επιτροπής. - (EN) Επιτρέψτε μου να αρχίσω μεταφέροντας και εγώ, εκ μέρους της Επιτροπής, τον τεράστιο θαυμασμό, τον σεβασμό και την αλληλεγγύη μας στον ιαπωνικό λαό. Έστειλα ένα προσωπικό μήνυμα στον πρωθυπουργό κ. Kan, αμέσως μετά από το καταστροφικό γεγονός. Είχα πάλι χθες μαζί του μια τηλεφωνική συνομιλία για να μου δώσει τις τελευταίες πληροφορίες σχετικά με την κατάσταση και μου είπε ότι είναι ευγνώμων για την αλληλεγγύη εκ μέρους της Ευρωπαϊκής Ένωσης.
<P>
Όσον αφορά το εμπορικό ζήτημα, στην περσινή σύνοδο κορυφής Ευρωπαϊκής Ένωσης-Ιαπωνίας συμφωνήσαμε να εξετάσουμε τις επιλογές που υπάρχουν σχετικά με τον καλύτερο τρόπο για να βελτιώσουμε τις σχέσεις μας. Μια από τις απόψεις, από οικονομικής πλευράς, ήταν η πιθανότητα δημιουργίας μιας υπηρεσίας τροφίμων και φαρμάκων Ευρωπαϊκής Ένωσης - Ιαπωνίας. " επιλογή αυτή χρειάζεται μεγάλο βαθμό φιλοδοξίας και από τις δύο πλευρές, όπως επίσης τη θέληση για τη θέσπιση, μεταξύ άλλων, μη δασμολογικών μέτρων και την απομάκρυνση των εμποδίων πρόσβασης που αντιμετωπίζουν οι εταιρείες της Ευρωπαϊκής Ένωσης στην αγορά της Ιαπωνίας αναφορικά με τη σύναψη δημοσίων συμβάσεων. Έχουν διατυπωθεί συνεπή αιτήματα από την πλευρά της Ευρωπαϊκής Ένωσης σε συνομιλίες με την Ιαπωνία. Είμαι ικανοποιημένος που το Ευρωπαϊκό Συμβούλιο έχει πλέον διασαφηνίσει τη θέση του. Χθες επιβεβαίωσα πάλι στον πρωθυπουργό της Ιαπωνίας ότι είμαστε έτοιμοι να συνεργαστούμε, υπό τον όρο να επιληφθεί των ζητημάτων εποικοδομητικά. Μου υποσχέθηκε ότι θα ακολουθήσει αυτόν τον δρόμο, ασχολούμενος με θέματα που αφορούν και την ευρωπαϊκή πλευρά.
<SPEAKER ID="337" NAME="Edit Herczog" AFFILIATION="S&amp;D">
(EN) Κύριε Πρόεδρε, όταν βλέπουμε τα νέα για το ατύχημα στη Fukushima και τις συζητήσεις για τις επιπτώσεις, δεν βλέπουμε πουθενά τους μετόχους. Δεν βλέπουμε τους οικονομικούς επενδυτές, ούτε τα μέλη της πολιτικής τάξης, αλλά τους υπαλλήλους: τους εργάτες που μάχονται με το ατύχημα. Είμαι υπέρ της ενίσχυσης των πυρηνικών προτύπων ασφαλείας, αλλά είστε έτοιμοι να καλέσετε αντιπροσώπους των εργαζομένων, δηλαδή τα συνδικάτα, σε πολυμερή διάλογο, ώστε να ενισχύσετε και να επιτύχετε τα απαραίτητα πρότυπα και είστε έτοιμοι να προαγάγετε παγκοσμίως τα πυρηνικά πρότυπα ασφαλείας που θα έχετε θέσει; Αν ναι, πώς προτείνετε να γίνει αυτό;
<SPEAKER ID="338" NAME="José Manuel Barroso">
Πρόεδρος της Επιτροπής. - (EN) Στην πραγματικότητα το Ευρωπαϊκό Συμβούλιο αποφάσισε να προσπαθήσει να προάγει τα υψηλότερα δυνατά πρότυπα, όχι μόνο στην Ευρώπη, αλλά και στους εταίρους μας. Για παράδειγμα, ο Επίτροπος Oettinger έχει ήδη έρθει σε επαφή με τους ρώσους εταίρους μας. " Ρωσία και η Ουκρανία ανέφεραν ότι ενδιαφέρονται για μια συνεργασία στο ζήτημα αυτό. Επίσης προσπαθούμε να διαπιστώσουμε αν έχουμε τη δυνατότητα να επιτύχουμε το ίδιο επίπεδο συνεργασίας με την Ελβετία και, παρ' όλο που δεν είναι τόσο ανεπτυγμένες στον τομέα αυτόν, με την Τουρκία και την Αρμενία.
<P>
Χθες, στην τηλεφωνική συνομιλία που είχα με τον πρωθυπουργό της Ιαπωνίας, μου ανέφερε ότι θέλει και εκείνος να συνεργαστεί μαζί μας και να συμμετάσχει στις διεθνείς προσπάθειες που θα γίνουν στη σύνοδο της G8 και της G20, με σκοπό την επίτευξη υψηλότερων επιπέδων πυρηνικής ασφάλειας στον κόσμο. Τώρα, υπάρχουν οι προϋποθέσεις για μια πραγματική προσπάθεια, όχι μόνο σε ευρωπαϊκό επίπεδο -το οποίο είναι πλέον εγγυημένο- αλλά και σε παγκόσμιο επίπεδο, σε συνεργασία με τον Διεθνή Οργανισμό Ατομικής Ενέργειας και άλλους σχετικούς διεθνείς φορείς.
<SPEAKER ID="339" NAME="Sarah Ludford" AFFILIATION="ALDE">
(EN) Κύριε Πρόεδρε, πριν από ένα χρόνο στην Αϊτή υπήρχε η αίσθηση ότι η ΕΕ άργησε να αντιδράσει στην καταστροφή και στην ανθρωπιστική βοήθεια. Είστε ικανοποιημένος από τον βαθμό του επιχειρησιακού συντονισμού μεταξύ της ΕΕ και των κρατών μελών στις πρόσφατες καταστάσεις έκτατης ανάγκης και ειδικότερα στην Ιαπωνία;
<P>
Τι έχει γίνει από την ανακοίνωση της Επιτροπής πριν από τρία χρόνια για την ενίσχυση της ικανότητας της Ένωσης να ανταποκρίνεται σε καταστροφές, η οποία ανέφερε ότι χρειαζόμαστε περισσότερη συνοχή και αποτελεσματικότητα για μια πιο ολοκληρωμένη δυνατότητα επέμβασης στις καταστροφές από την ΕΕ;
<P>
Πιο συγκεκριμένα, η πρόσφατη εμπειρία με την Ιαπωνία και η αρκετά διαφορετική στη βόρεια Αφρική προήγαγαν τις σκέψεις της Επιτροπής σχετικά με το αν χρειαζόμαστε έναν κοινοτικό μηχανισμό ταχείας αντίδρασης για ανθρωπιστική βοήθεια σε καταστροφές και για ανασυγκρότηση;
<SPEAKER ID="340" NAME="José Manuel Barroso">
Πρόεδρος της Επιτροπής. - (EN) Σχετικά με την ανταπόκριση σε αυτήν την κρίση, είμαι περήφανος που η Επιτροπή, την οποία αντιπροσώπευε η Kristalina Georgieva, που είναι σήμερα μαζί μας, ήταν η πρώτη που έστειλε μια αντιπροσωπεία υψηλού επιπέδου στην Ιαπωνία, μετά από τα τρομερά γεγονότα που σημειώθηκαν εκεί.
<P>
Μπορώ να σας διαβεβαιώσω ότι η Ιαπωνία εκτίμησε πολύ αυτήν την κίνηση. Παρείχαμε όχι μόνο πολιτική, αλλά και ηθική υποστήριξη στην Ιαπωνία: το σύστημά μας δούλεψε αποτελεσματικά. Στην πραγματικότητα, οι ιαπωνικές αρχές ήταν οι πρώτες που μας ζήτησαν να συντονίσουμε τις δράσεις των κρατών μελών, διότι προτιμούσαν τη συντονισμένη και όχι τη διμερή υποστήριξη από τα διάφορα κράτη μέλη.
<P>
Ακόμα και αν η Ιαπωνία είναι ένα πολύ πλούσιο κράτος, το οποίο έχει τη δυνατότητα να αντιμετωπίσει αυτού του είδους τις κρίσεις, λόγω αλληλεγγύης παρέχουμε μια ανθρωπιστική βοήθεια της τάξης των 15 εκατομμυρίων ευρώ. Από αυτά, τα 10 εκατομμύρια προέρχονται από τον προϋπολογισμό της Ευρωπαϊκής Ένωσης, και αυτό το οργάνωσε η Επιτροπή, και τα υπόλοιπα 5 εκατομμύρια προέρχονται από τα κράτη μέλη.
<P>
Κατά βάση είμαστε ικανοποιημένοι με τις προσπάθειες συντονισμού από άποψη ανθρωπιστικής βοήθειας, αλλά είναι βέβαιο ότι πάντα υπάρχει περιθώριο για βελτίωση, αν τα κράτη μέλη είναι έτοιμα να αποδεχθούν μια συντονισμένη και συνεκτική προσέγγιση σε ζητήματα πολιτικής προστασίας και αντιμετώπισης κρίσεων.
<SPEAKER ID="341" NAME="RadvilMorkūnaitė-Mikulėnien" AFFILIATION="PPE">
(EN) Κύριε Πρόεδρε, το Ευρωπαϊκό Συμβούλιο του Μαρτίου επιβεβαίωσε τον ρόλο της ΕΕ στην υποστήριξη των υψηλότερων προτύπων πυρηνικής ασφάλειας σε διεθνές και ευρωπαϊκό επίπεδο.
<P>
Τουλάχιστον δύο νέα πυρηνικά σχέδια στα εξωτερικά σύνορα της ΕΕ εγείρουν σημαντικές ανησυχίες, λόγω της έλλειψης διαφάνειας και διαβουλεύσεων με τις χώρες που αφορούν. Τα νέα εργοστάσια πυρηνικής ενέργειας, τα οποία θα περιέχουν πειραματικούς αντιδραστήρες, θα κατασκευαστούν στον θύλακο του Kaliningrad, μεταξύ δυο κρατών μελών και μόνο 23 χιλιόμετρα από τα ανατολικά σύνορα της ΕΕ στη Λευκορωσία. " ΕΕ, σε συνεργασία με τα σχετικά διεθνή όργανα, θα πρέπει να εξασφαλίσει ότι οι κατασκευαστές τηρούν τα υψηλά πρότυπα πυρηνικής ασφάλειας και περιβάλλοντος από τα πρώτα στάδια της κατασκευής και θα πρέπει να επιτρέψουν σε διεθνείς εμπειρογνώμονες σε θέματα πυρηνικής ενέργειας να αξιολογήσουν και τα δύο σχέδια, ειδικότερα όσον αφορά τα κριτήρια επιλογής της τοποθεσίας.
<P>
" ΕΕ θα μπορούσε να αποτρέψει αποτελεσματικά την ανάπτυξη μη ασφαλούς πυρηνικής ενέργειας με το να αρνηθεί να υπογράψει συμβάσεις ενέργειας με σταθμούς παραγωγής που δεν θα παράγουν καθαρή ενέργεια. Ποιος είναι ο ρόλος της Επιτροπής αναφορικά με την πρόληψη της κατασκευής μη ασφαλών πυρηνικών σταθμών στα εξωτερικά σύνορα της ΕΕ; Ποια μέτρα θα μπορούσε να πάρει;
<SPEAKER ID="342" NAME="José Manuel Barroso">
Πρόεδρος της Επιτροπής. - (EN) Ένα καλό παράδειγμα που μπορώ να σας δώσω είναι αυτό της συνεργασίας μας με την Ουκρανία. Θα παραστώ στη Σύνοδο Κορυφής για την Πυρηνική Ασφάλεια στο Κίεβο στις 19 Απριλίου 2011, την οποία οργανώνει η ουκρανική κυβέρνηση, και θα είμαι μαζί με τον γενικό γραμματέα του Ο"Ε, Ban Ki-moon. Στην πραγματικότητα έχουμε υπάρξει από τους πιο σημαντικούς χορηγούς βοήθειας -αν όχι ο σημαντικότερος- για το Τσερνομπίλ, με σκοπό να επισκευαστεί πλήρως.
<P>
Όπως ανέφερε το Ευρωπαϊκό Συμβούλιο στα συμπεράσματά του, η προτεραιότητα της εγγύησης της ασφάλειας των πυρηνικών εργοστασίων προφανώς δεν μπορεί να σταματά να ισχύει στα σύνορά μας. " Ευρωπαϊκή Ένωση θα απαιτήσει να γίνουν παρόμοιες δοκιμές αντοχής όχι μόνο από τις γείτονες χώρες, αλλά και παγκοσμίως, σε πυρηνικά εργοστάσια που ήδη υπάρχουν και σε εκείνα που βρίσκονται στα σχέδια. Επίσης, εν προκειμένω θα πρέπει να γίνει πλήρης χρήση των σχετικών διεθνών οργανισμών.
<P>
Βεβαίως, λοιπόν, η πυρηνική ασφάλεια θα είναι υψηλής προτεραιότητας όσον αφορά τις σχέσεις μας με τρίτες χώρες, συμπεριλαμβανομένων και μερικών εξ αυτών που αναφέρατε προηγουμένως.
<SPEAKER ID="343" NAME="Elisa Ferreira" AFFILIATION="S&amp;D">
(PT) Κύριε Πρόεδρε, η κρίση στην Ιαπωνία έχει δώσει επιπλέον νόημα στη συλλογική μας δέσμευση για τη δημιουργία μιας στρατηγικής 202020. Ωστόσο, συνεχίζουμε να περιμένουμε, είτε πρόκειται για τη στρατηγική 202020 είτε για την 2020, να υπάρξουν αξιόλογα και ισχυρά όργανα, τα οποία θα βοηθήσουν την Ευρώπη να βγει από αυτήν την κατάσταση που βιώνουμε, από τα μέτρα λιτότητας, την ανεργία, την ανεπαρκή ανάπτυξη και από το ανεξέλεγκτο πρόβλημα του δημοσίου χρέους. Δεν είναι ώρα για την Ευρώπη να προχωρήσει μπροστά με νέους ευρωπαϊκούς πόρους χρηματοδότησης και να εφαρμόσει αποτελεσματικά μέτρα για την ανάπτυξη και τη συνοχή βάσει μιας άλλης προσέγγισης στο ενεργειακό πρόβλημα και στο πρόβλημα της αειφόρου ανάπτυξης; Αυτό είναι το ερώτημά μου.
<SPEAKER ID="344" NAME="José Manuel Barroso">
Πρόεδρος της Επιτροπής. - (PT) Πολύ ευχαρίστως να σας απαντήσω, κυρία Ferreira, παρ' όλο που το ερώτημά σας δεν αφορά ακριβώς το ζήτημα της "καταστροφής στην Ιαπωνία". Σχετικά με το ζήτημα εύρεσης χρηματοδοτικών πόρων, μόλις σήμερα το πρωί, κατά τη διάρκεια της συζήτησης, ανέφερα ότι εμείς, η Ευρωπαϊκή Επιτροπή, θα φέρουμε στο τραπέζι τις προτάσεις για το ζήτημα αυτό στις επόμενες δημοσιονομικές προοπτικές που ονομάζουμε "ευρωομόλογα εκτέλεσης έργων": δηλαδή, ομόλογα για επενδύσεις σε συγκεκριμένα έργα, διαρθρωτικά έργα, όπως έργα για ευρωπαϊκά δίκτυα, τα οποία είναι βέβαιο ότι θα περιλαμβάνουν και την ενέργεια. Ελπίζω, κυρία Ferreira, ότι θα υποστηρίξετε αυτές τις προτάσεις και θα επιθυμούσα επίσης την υποστήριξή και των άλλων κυβερνήσεων. Το ζήτημα αυτό θα θέλαμε όλοι να το αφήσουμε πίσω μας. " ίδια η έλλειψη πόρων σε πολλά από τα κράτη μέλη, λόγω των μειώσεων στους προϋπολογισμούς επενδύσεων, σημαίνει ότι η Ευρωπαϊκή Ένωση δεν πρέπει να σταματήσει να επενδύει στην ανάπτυξη της Ευρώπης σε αυτήν την κλίμακα. Υπάρχουν πολλοί τομείς, στους οποίους πιστεύω ότι αν επενδυθεί ένα ευρώ σε ευρωπαϊκό επίπεδο αποφέρει περισσότερα απ' ότι αν επενδυθεί σε εθνικό επίπεδο, όπως, για παράδειγμα, στον τομέα της ενέργειας.
<SPEAKER ID="345" NAME="Michèle Rivasi" AFFILIATION="Verts/ALE">
(FR) Κύριε Πρόεδρε, πρώτα απ' όλα κάτι θετικό. Επιδοκιμάζω το γεγονός ότι θα προσαρμόσετε τα ευρωπαϊκά ανώτατα όρια σύμφωνα με εκείνα της Ιαπωνίας, διότι την εποχή του κανονισμού εφαρμογής της Επιτροπής (ΕΕ) αριθ. 297/2011, συνειδητοποιήσαμε ότι τα επίπεδα που προτείνει η Επιτροπή είναι πολύ υψηλά. Συνεπώς, αυτό το επικροτώ και θα ήθελα να δω την ενσωμάτωσή του σε αυτόν τον κανονισμό.
<P>
Το δεύτερο σημείο αφορά τις εισαγωγές τροφίμων από την Ιαπωνία. Εκεί υφίσταται ένα βασικό πρόβλημα. Θα είμαστε υποχρεωμένοι να εισάγουμε μολυσμένα τρόφιμα, παρ' όλο που η μόλυνση θα βρίσκεται κάτω των μέγιστων ορίων για να στηρίξουμε την οικονομία της Ιαπωνίας; Είμαι βέβαιη ότι έχετε παιδιά. Αναρωτιέμαι, υπάρχει περίπτωση να δώσω στο παιδί μου να πιεί γάλα που περιέχει 500 Bq ιωδίου τη στιγμή που υπάρχει γάλα που δεν περιέχει καθόλου ιώδιο; Αναρωτιέμαι αν η Επιτροπή θα έπρεπε να εξετάσει ενδεχομένως τον αποκλεισμό των τροφίμων και των ζωοτροφών που προέρχονται από την Ιαπωνία λόγω της ενδεχόμενης μόλυνσής τους και αντ' αυτού να βοηθήσει και να στηρίξει τον ίδιο τον ιαπωνικό λαό είτε οικονομικά είτε με μη μολυσμένα τρόφιμα.
<P>
Τέλος, θα ήθελα να σας απευθύνω μια έκκληση, κύριε Barroso. Με προσέγγισε η Areva, που ταξίδεψε στην Ιαπωνία και της οποίας ο εξοπλισμός είναι δεσμευμένος στις αποθήκες του αεροδρομίου στην Ιαπωνία. Είναι πολύ σημαντικό, αν είναι εφικτό, να ζητήσετε από την ιαπωνική κυβέρνηση να αποδεσμεύσει τον εξοπλισμό: όλο δηλαδή το σύστημα, συμπεριλαμβανομένων των μασκών, των ρομπότ κ.λπ., τα οποία κρατούνται στο αεροδρόμιο.
<SPEAKER ID="346" NAME="Πρόεδρος">
Κυρία συνάδελφε, χρησιμοποιείτε τον χρόνο άλλων βουλευτών του ΕΚ. Ο κατάλογος με τους συναδέλφους που περιμένουν να πάρουν τον λόγο είναι μακρύς.
<SPEAKER ID="347" NAME="José Manuel Barroso" LANGUAGE="FR">
Όσον αφορά το τελευταίο ζήτημα, δεν γνώριζα ότι έχει συμβεί κάτι τέτοιο. Αν λάβω τις απαραίτητες πληροφορίες είμαι σίγουρος ότι θα μπορέσω να παρέμβω.
<P>
Σχετικά με το θέμα του γάλακτος, έχετε δίκιο κυρία Rivasi. Όχι μόνο έχω τρία παιδιά, αλλά έχω και ένα εγγόνι, το οποίο αυτήν τη στιγμή πίνει μόνο γάλα. Είναι το μόνο τρόφιμο που μπορεί να καταναλώσει και, συνεπώς, έχω τις ίδιες ανησυχίες με εσάς αναφορικά με την ασφάλεια των τροφίμων και του γάλακτος που εισάγουμε στην Ευρώπη.
<P>
Οι πληροφορίες που έχουμε, βάσει όλων των εκθέσεων των εμπειρογνωμόνων, είναι ότι τα μέτρα που έχουμε λάβει είναι επαρκή για την αντιμετώπιση των σημερινών κινδύνων. Μέχρι στιγμής δεν έχουμε λάβει κάποια αναφορά για μολυσμένα τρόφιμα σε βαθμό που να αποτελούν κίνδυνο για την υγεία των καταναλωτών μας και θα συνεχίσουμε να εφαρμόζουμε τα υψηλότερα πρότυπα για αυτό το ζήτημα.
<SPEAKER ID="348" NAME="Νίκη Τζαβέλα" AFFILIATION="EFD">
Κύριε Πρόεδρε, θα ήθελα να παρακαλέσω τον Πρόεδρο της Επιτροπής καθώς και τον Πρόεδρο του Κοινοβουλίου, να απονείμουμε, κατά κάποιο τρόπο, τιμή σ' αυτούς τους 50 - που δεν είναι 50, είναι παραπάνω - ανώνυμους Γιαπωνέζους εργάτες, οι οποίοι εργάζονται ξέροντας ότι θα πεθάνουν! Και σ' αυτό το Κοινοβούλιο απονέμουμε τιμές σε ακτιβιστές οι οποίοι μάχονται για τη διάσωση της καφέ αρκούδας -π.χ. στα Ιμαλάια. Με όλον τον σεβασμό, αλλά κανείς δεν σκέφτηκε εδώ, ότι κάτι πρέπει να πούμε και γι' αυτά τα άτομα, που παρά το γεγονός ότι γνωρίζουν ότι θα πεθάνουν, είναι εκεί και εργάζονται μέρες ατέλειωτες;
<P>
Θέλω να σας διαβάσω ακριβώς τι είπε ένας γιαπωνέζος εργάτης ο οποίος μπόρεσε και έδωσε μια μικρή συνέντευξη. Είπε: "Αισθάνομαι πολύ έντονα ότι δεν υπάρχει κανένας άλλος από εμάς για να κάνει αυτήν τη δουλειά και ότι δεν μπορούμε να πάμε στο σπίτι μας μέχρι να τελειώσουμε αυτήν τη δουλειά". Οι στολές κατά της ραδιενέργειας που διέθετε η ΤΕΠΚΟ εξαντλήθηκαν πολύ γρήγορα. Ο ίδιος και οι συνάδελφοί του αναγκάστηκαν να επινοήσουν εξαρτήματα.
<P>
(Ο Πρόεδρος διακόπτει την ομιλήτρια)
<SPEAKER ID="349" NAME="Πρόεδρος">
Κυρία Τζαβέλα, έχετε μιλήσει τουλάχιστον δυο λεπτά, αλλά είχατε μόνο ένα, ακόμα και αν αυτά που μας είπατε ήταν πολύ σημαντικά.
<SPEAKER ID="350" NAME="José Manuel Barroso">
Πρόεδρος της Επιτροπής. - (EN) Θα ήθελα να εκφράσω την υποστήριξή μου στα σχόλια που θέσατε. Πιστεύω ότι αυτά που είπατε είναι πολύ σημαντικά. Θεωρώ ότι αυτοί οι άνθρωποι είναι ήρωες. Εκφράζουμε τον μεγαλύτερο σεβασμό και τον θαυμασμό μας για το κουράγιο και τη μεγαλοψυχία που δείχνουν. Επιτρέψτε μου να σας πω κάτι και για τον ιαπωνικό λαό. " Επίτροπος Georgieva ήταν πρόσφατα εκεί, όχι πολύ μακριά από την περιοχή που έγινε το ατύχημα, και ένα από τα πράγματα που έκανε πολύ μεγάλη εντύπωση στην Kristalina ήταν η αντοχή, η αξιοπρέπεια και το πνεύμα του ιαπωνικού λαού. Πιστεύω, λοιπόν, ότι είναι παραπάνω από ενδεδειγμένο να στείλουμε από εδώ, από το Στρασβούργο, από το Ευρωπαϊκό Κοινοβούλιο, ένα μήνυμα σεβασμού και θαυμασμού στον ιαπωνικό λαό και ειδικότερα σε εκείνους τους ήρωες που θυσιάζουν τη ζωή τους για το καλό ολόκληρου του ιαπωνικού λαού.
<SPEAKER ID="351" NAME="Πρόεδρος">
Κυρία μου, θα συμφωνήσω και εγώ με τον Πρόεδρο της Ευρωπαϊκής Επιτροπής.
<SPEAKER ID="352" NAME="Γεώργιος Παπανικολάου" AFFILIATION="PPE">
Κύριε Πρόεδρε, η περιοχή της βορειοανατολικής Ιαπωνίας θα παραμείνει μολυσμένη για τα επόμενα 300 με 400 χρόνια και η ζωή δεν θα επανέλθει σε φυσιολογικούς ρυθμούς ποτέ. Αυτό λένε οι επιστήμονες.
<P>
Στο μεταξύ τα σχέδια για την κατασκευή πυρηνικού εργοστασίου σε μια ιδιαίτερα σεισμογενή περιοχή προχωράνε κανονικά. Αυτό μας απαντάει η Τουρκία, κύριε Πρόεδρε, και μια ανάλογη καταστροφή στην Τουρκία - αν κάτι τέτοιο προχωρήσει - θέτει θέμα επιβίωσης ολόκληρης της Ευρώπης. Αυτό λέει η κοινή, απλή λογική.
<P>
" Επιτροπή τι απαντάει σε όλα αυτά; Στην Ατζέντα συνεννόησης με τα υποψήφια προς ένταξη κράτη (αναφερθήκατε πριν στις τρίτες χώρες, αναφέρομαι στα υποψήφια προς ένταξη κράτη), πόσο ψηλά τίθεται η περιβαλλοντική ηθική για την χρήση της πυρηνικής ενέργειας;
<SPEAKER ID="353" NAME="José Manuel Barroso">
Πρόεδρος της Επιτροπής. - (EN) Κύριε Πρόεδρε, η απάντησή μου είναι καταφατική, όμως αυτό ισχύει και για τις υπό ένταξη χώρες. Κάποιες από τις χώρες που είναι τώρα μέλη της Ευρωπαϊκής Ένωσης και ήταν χώρες υπό ένταξη στο παρελθόν ήταν -σύμφωνα με τις διαπραγματεύσεις- υποχρεωμένες να αναθεωρήσουν τα πρότυπα ασφαλείας τους και, σε κάποιες περιπτώσεις, να κλείσουν συγκεκριμένες εγκαταστάσεις πυρηνικής ενέργειας. Δεν είμαστε ελαστικοί σε αυτό το ζήτημα.
<P>
Είναι βέβαιο ότι θα θέσουμε το θέμα στους τούρκους εταίρους μας -ήδη αναφέρθηκα σε αυτό στην προηγούμενη δήλωση- και όχι μόνο στην Τουρκία, αλλά και σε όλους τους εταίρους που βρίσκονται κοντά στα σύνορά μας. Πιστεύω ότι θα πρέπει να δοθεί ιδιαίτερη σημασία σε αυτό το θέμα. Ταυτόχρονα, θα μοιραστούμε μαζί τους τις πληροφορίες που έχουμε για τις δικές μας πυρηνικές εγκαταστάσεις. Αυτή είναι η σωστή προσέγγιση για την εποικοδομητική επίλυση του ζητήματος.
<SPEAKER ID="354" NAME="Franz Obermayr" AFFILIATION="NI">
(DE) Όπως όλοι γνωρίζουμε, δημοκρατία σημαίνει κυριαρχία του λαού, μια αρχή που πήραμε πολύ σοβαρά στην Αυστρία το 1978. Διεξήγαμε δημοψήφισμα για την πυρηνική ενέργεια και το ξεκάθαρο αποτέλεσμα ήταν ότι η χώρα πρέπει να παραμείνει μια ζώνη ελεύθερη από πυρηνικά. Αυτό μας οδήγησε στη ψήφιση του νόμου για μια μη πυρηνική Αυστρία, το οποίο τώρα κατοχυρώνεται στο σύνταγμά μας.
<P>
Τι συμβαίνει όμως σε επίπεδο ΕΕ; Υπάρχουν σχέδια για τη διεξαγωγή δοκιμών αντοχής για τα εργοστάσια πυρηνικής ενέργειας και για τη δημοσίευση των αποτελεσμάτων, ωστόσο, αυτά τα σχέδια δεν είναι υποχρεωτικά και δεν περιλαμβάνουν συγκεκριμένες υποχρεώσεις για την αντιμετώπιση τυχών ελλείψεων. Γι' αυτόν το λόγο, στηρίζω σαφώς την αυστριακή εκστρατεία κλεισίματος των εργοστασίων. Θα ήθελα επίσης να δω αυτήν την εκστρατεία να εξαπλώνεται και στην υπόλοιπη Ευρώπη. Γνωρίζουμε όλοι πολύ καλά ότι αυτό δεν είναι κάτι εύκολο, λόγω του ότι η πυρηνική ενέργεια παραμένει στην ουσία ευθύνη των κρατών μελών.
<P>
Για τον λόγο αυτόν, κύριε Barroso, θα σας θέσω το ακόλουθο ερώτημα: Θα ασκήσετε πιέσεις για ενιαία, υποχρεωτικά ευρωπαϊκά πρότυπα και θα διασφαλίσετε, επιτέλους ότι τα περιβαλλοντικά πρότυπα της ΕΕ, πιο συγκεκριμένα οι μελέτες περιβαλλοντικών επιπτώσεων, εφαρμόζονται σωστά και ότι θα επιβάλλονται κυρώσεις σε εκείνους που παραβιάζουν τους κανόνες;
<SPEAKER ID="355" NAME="José Manuel Barroso">
Πρόεδρος της Επιτροπής. - (EN) Θα κάνουμε ό,τι μπορούμε σύμφωνα με τις Συνθήκες. Όπως γνωρίζετε, οι Συνθήκες δίνουν στα κράτη μέλη κάποιες αρμοδιότητες όσον αφορά την ενέργεια, αλλά χρησιμοποιούμε και εμείς τις δικές μας αρμοδιότητες. Τα συμπεράσματα που έχουν συμφωνηθεί από το Ευρωπαϊκό Συμβούλιο, τα οποία δίνουν στην Ευρωπαϊκή Επιτροπή -σε συνδυασμό με τις ανεξάρτητες εθνικές ρυθμιστικές αρχές- έναν πολύ ισχυρό ρόλο αναφορικά με τις προσπάθειες πυρηνικής ασφάλειας, δείχνουν την πρόοδο που γίνεται σε αυτό το ζήτημα. Οι δράσεις αυτές θα γίνουν δημόσια και με πλήρη διαφάνεια. Όμως, φυσικά, είμαι σίγουρος ότι αυτό το γνωρίζετε από άλλα ζητήματα με τα οποία πολλές φορές αντιμετωπίζουμε δυσκολίες στην εφαρμογή δεσμευτικής νομοθεσίας και δεσμευτικών κανόνων σε ευρωπαϊκό επίπεδο. Ωστόσο, πιστεύω ότι το εγχείρημα που έχει συμφωνηθεί από τα κράτη μέλη και τους ευρωπαίους εταίρους θα είναι σοβαρό.
<SPEAKER ID="356" NAME="Linda McAvan" AFFILIATION="S&amp;D">
(EN) Κύριε Barroso, έχετε ήδη απαντήσει εν μέρει στο ερώτημα σχετικά με το ζήτημα της ασφάλειας των τροφίμων για τις εισαγωγές από την Ιαπωνία. Αναρωτιέμαι αν θα μπορούσατε να μας πείτε ποιες ποσότητες εισάγουμε από την Ιαπωνία, ώστε να κατευνάσουμε τον σχετικό φόβο του κόσμου.
<P>
Επίσης, ένα από τα θέματα για τα οποία αρχίζω να λαμβάνω γράμματα είναι το γεγονός ότι οι υπηρεσίες σας βασίζουν τα συνιστώμενα όρια ραδιενέργειας σε δυο διαφορετικούς κανονισμούς: έναν που αφορά το Chernobyl και μια γενική διάταξη. Αυτό είναι που προκαλεί σύγχυση. Διάβασα το σχετικό ερώτημα και την απάντηση στην ιστοσελίδα της Επιτροπής, αλλά πρέπει να πω ότι είναι πολύ περίπλοκο. Θα ήθελα αν μπορείτε να με διαφωτίσετε σχετικά. Για ποιο λόγο υπάρχουν δύο διαφορετικοί κανονισμοί;
<P>
Αν δεν μπορείτε να το κάνετε σήμερα, μπορείτε τουλάχιστον να το αποσαφηνίσετε στην ιστοσελίδα της Επιτροπής, ώστε να κατανοήσουν οι ψηφοφόροι μου ποια είναι ακριβώς τα επίπεδα, για ποιο λόγο ανέβηκαν και γιατί υπάρχει διαφορά μεταξύ των επιπέδων του Chernobyl και των υπολοίπων επιπέδων;
<SPEAKER ID="357" NAME="José Manuel Barroso">
Πρόεδρος της Επιτροπής. - (EN) Θα προσπαθήσω, όμως αυτά τα ζητήματα είναι ιδιαιτέρως τεχνικά. Εγώ ο ίδιος έπρεπε να κάνω κάποια εντατικά μαθήματα για να καταλάβω μέρος της γλώσσας που χρησιμοποιείται. Πρώτα, όμως, όσον αφορά τις ποσότητες τροφίμων και ζωοτροφών που εισάγονται, να σας πω ότι είναι πραγματικά ελάχιστες. " Ευρωπαϊκή Ένωση εισάγει τρόφιμα και ζωοτροφές συνολικής αξίας 216 εκατομμυρίων ευρώ από την Ιαπωνία, το οποίο αντιστοιχεί κατά προσέγγιση στο 0,4% της αξίας και σε λιγότερο από 0,1% του όγκου του συνόλου των ζωοτροφών και των τροφίμων που εισάγει η Ευρωπαϊκή Ένωση. Τα ποσοστά είναι πολύ μικρά και για την Ιαπωνική οικονομία. Θα μπορούσα να σας δώσω έναν κατάλογο με τα προϊόντα που εισάγονται, αλλά έχω μόνο ένα λεπτό και δεν μπορώ να το κάνω τώρα.
<P>
Όσον αφορά το δεύτερο ζήτημα, σχετικά με τον λόγο που υπάρχουν διαφορετικές τιμές, οι τιμές αυτές ορίστηκαν μετά το Chernobyl. Βασίστηκαν σε αυτά τα επιστημονικά δεδομένα και γι' αυτό πιστεύουμε ότι είναι σωστές. Εντούτοις, τώρα έχουμε άλλη μια τραγωδία, μακριά, στην Ιαπωνία. Όπως ανέφερα προηγουμένως, η Ιαπωνία έχει πολύ υψηλά πρότυπα ασφαλείας τροφίμων. Για να αποφευχθεί η σύγκρουση μεταξύ των δικών τους προτύπων και των δικών μας, αποφασίσαμε -όπως ανακοίνωσα σήμερα- να υπάρξει κάποιο είδος εναρμόνισης, τουλάχιστον με την Ιαπωνία, ενώ επανεξετάζουμε επιστημονικά τα παγκόσμια πρότυπα που μπορούμε να εφαρμόσουμε για όλα τα είδη που εισάγονται στην Ευρωπαϊκή Ένωση. Αυτό εξηγεί τον λόγο που υπάρχουν αυτές οι διαφορές. Θεωρώ, όμως, ότι είναι μεταβατικού χαρακτήρα.
<SPEAKER ID="358" NAME="Πρόεδρος">
Κύριε Barroso, σας ευχαριστώ για την παρουσία σας στη σημερινή Ολομέλεια, για όλες σας τις απαντήσεις, για την πολύ ζωντανή συζήτηση και κυρίως για τα λόγια σας σχετικά με την πολύ σημαντική αντίδραση της ΕΕ στην τραγωδία της Ιαπωνίας.
<P>
" συζήτηση έληξε.

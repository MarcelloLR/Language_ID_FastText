<CHAPTER ID="003">
Υγιεινή των τροφίμων (συζήτηση) 
<SPEAKER ID="048" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Schnellhardt, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση του κανονισμού αριθ. 11 περί καταργήσεως των διακρίσεων στον τομέα των τιμών και όρων μεταφοράς κατ' εφαρμογή του άρθρου 79, παράγραφος 3, της Συνθήκης περί ιδρύσεως της Ευρωπαϊκής Οικονομικής Κοινότητος και του κανονισμού (ΕΚ) αριθ. 852/2004 του Ευρωπαϊκού Κοινοβουλίου και του Συμβουλίου για την υγιεινή των τροφίμων - C6-0211/2007 -.
<SPEAKER ID="049" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, κυρίες και κύριοι, σήμερα συζητάμε για ένα έργο το οποίο χρησιμεύει πιλοτικά σε ένα από τα πλέον σημαντικά προγράμματα πολιτικής που ξεκίνησε αυτή η Επιτροπή, την απαλλαγή δηλαδή των μικρών και μεσαίων επιχειρήσεων στην Ευρώπη από τον περιττό διοικητικό φόρτο. Με άλλα λόγια, αφορά την περικοπή του υπερβολικού διοικητικού φόρτου. Δεν συζητάμε σήμερα για τα προβλήματα του κτηνιατρικού δικαίου· επιτρέψτε μου απλώς να το αποσαφηνίσω. Αν το κάναμε, δεν θα ήμουν εδώ.
<P>
Αυτό αφορά τη μείωση του διοικητικού φόρτου κατά τρόπο που θα ενισχύσει την ευρωπαϊκή οικονομία και, συνακόλουθα, θα συμβάλει στη δημιουργία θέσεων απασχόλησης. " Επιτροπή έχει πλήρη επίγνωση ότι η περικοπή του διοικητικού κόστους δεν πρέπει ποτέ να οδηγεί σε λιγότερη ασφάλεια για τους πολίτες μας, επομένως, το θέμα μας δεν είναι να χαλαρώσουμε τις προδιαγραφές. Ζητούμενο είναι η ενίσχυση των προδιαγραφών, ώστε να αρθούν τα περιττά γραφειοκρατικά εμπόδια για τις επιχειρήσεις μας. Θα είμαστε πολύ αυστηροί στην επιβολή αυτής της θεμελιώδους αρχής και σε αυτήν την περίπτωση.
<P>
Επιτρέψτε μου να τονίσω με έμφαση ότι η Επιτροπή δεν έχει την παραμικρή πρόθεση να αλλάξει την ουσία των κανόνων που διέπουν την υγιεινή των τροφίμων. " επισήμανση των κινδύνων και ο καθορισμός διαδικαστικών βημάτων στην παραγωγική διαδικασία, ώστε να μπορούν να εξαλειφθούν οι κίνδυνοι, παραμένουν η βασική μας έγνοια. Δεν χαλαρώνουμε σε καμία περίπτωση τις υφιστάμενες προδιαγραφές για την υγιεινή των τροφίμων· τουναντίον, θέλουμε να θεσπίσουμε μεγαλύτερη σαφήνεια. Θέλουμε να διασφαλίσουμε ότι οι υφιστάμενες ευέλικτες διατάξεις που διέπουν την τήρηση αρχείων μπορούν να εφαρμοστούν αποτελεσματικότερα. Αυτό δεν θα συνεπάγεται μεγαλύτερη περιπλοκότητα για τις αρμόδιες αρχές των κρατών μελών, αφού ήδη η ευθύνη συμμόρφωσης προς τους κανονισμούς επαφίεται στους παραγωγούς τροφίμων, όχι στις αρχές.
<P>
Θέλουμε να θεσπίσουμε έναν κανόνα για τις πολύ μικρές επιχειρήσεις, ο οποίος θα τις εξαιρεί από ορισμένες απαιτήσεις του υφιστάμενου κανονισμού. Μιλάμε για τις πολύ μικρές οικογενειακές επιχειρήσεις: τα αρτοποιία, τα μικρά καταστήματα τροφίμων, τους πάγκους μικροπωλητών, τις καφετέριες και τα μπαρ, τα καταστήματα εντός των βενζινάδικων και τα μίνι μάρκετ. Ενδεχομένως να ρωτήσετε ποιος είναι ο λόγος που απαιτούμε από τις μικρές αυτές οικογενειακές επιχειρήσεις, που καμιά τους δεν έχει κάποια σχέση με την εσωτερική αγορά, να υπόκεινται στις ίδιες γραφειοκρατικές διαδικασίες με τις πολύ μεγάλες αλυσίδες σουπερμάρκετ. Αυτή είναι μια καλή ερώτηση, και είμαστε εδώ για να συζητήσουμε αυτήν την ερώτηση.
<P>
Επιτρέψτε μου να τονίσω με έμφαση ότι οι κανόνες ισχύουν για όλους τους παραγωγούς τροφίμων και τις εταιρείες που εμπλέκονται στην παραγωγή, την επεξεργασία και την πώληση τροφίμων, ασχέτως μεγέθους. Οι κανόνες δεν ισχύουν για τα τρόφιμα που προορίζονται για οικιακή κατανάλωση και δεν ισχύουν για τους παραγωγούς μικρών ποσοτήτων μη επεξεργασμένων προϊόντων, που προορίζονται για το τοπικό λιανικό εμπόριο, όπως τη γεωργία, το κυνήγι και το ψάρεμα. Οι τρέχοντες ευέλικτοι κανόνες για την τήρηση αρχείων δεν προβαίνουν σε διάκριση μεταξύ των εταιρειών διαφόρων μεγεθών. Για λόγους σαφήνειας, επιτρέψτε μου να το εξηγήσω: το συνοικιακό μαγαζάκι, όπου μπορείτε να αγοράσετε το φαγητό σας εδώ στις Βρυξέλλες στις 10 το βράδυ, πρέπει να συμμορφώνεται προς τους ίδιους ακριβώς κανόνες προς τους οποίους συμμορφώνονται οι γιγαντιαίες αλυσίδες σουπερμάρκετ. " ερώτησή μου είναι η εξής: μπορεί αυτό να είναι δίκαιο;
<P>
Λόγω της φύσης των επιχειρηματικών τους λειτουργιών, είναι αυτονόητο ότι οι πολύ μεγάλες εταιρείες αντεπεξέρχονται εύκολα σε αυτές τις λίαν περίπλοκες και περιεκτικές διατάξεις, δεν ισχύει όμως κάτι ανάλογο για τις πολύ μικρές επιχειρήσεις. Στο πλαίσιο της επίσημης εφαρμογής του συστήματος HACCP (ανάλυση κινδύνων και κρίσιμων σημείων ελέγχου τους), οι παραγωγοί τροφίμων πρέπει να προβαίνουν σε ανάλυση κινδύνου. Αυτό μπορεί να αποδειχθεί περίπλοκο και επαχθές καθήκον, που απαιτεί προσφυγή σε ειδικούς. Για να μειωθούν τα βάρη που συνδέονται με αυτού του είδους την ανάλυση, ο κανονισμός επιτρέπει ήδη σε μικρούς παραγωγούς τροφίμων να χρησιμοποιούν τις κατευθυντήριες γραμμές σχετικά με τις καλές πρακτικές που έχουν καθοριστεί για τον αντίστοιχο κλάδο. Υφίστανται ήδη για τα αρτοποιία, τα ζυθοποιία, τα κρεοπωλεία και τα εστιατόρια σε διάφορα κράτη μέλη, δεν υφίστανται όμως παντού.
<P>
Ένας στόχος της πρότασης της Επιτροπής είναι να διασφαλιστεί ότι οι κανόνες για πιθανές εξαιρέσεις, που ήδη θεσπίζονται καταρχήν στον κανονισμό και στις συνοδευτικές κατευθυντήριες γραμμές, χρησιμοποιούνται αποδοτικά. Τι σημαίνει αυτό στην πράξη; Ερχόμαστε, λοιπόν, στον πυρήνα του ζητήματος. Αν, κατά το πρώτο στάδιο της διαδικασίας HACCP, μια επιχείρηση τροφίμων μπορεί να αποδείξει είτε ότι δεν υπάρχουν κίνδυνοι που πρέπει να προληφθούν, να εξαλειφθούν ή να μειωθούν σε αποδεκτά επίπεδα, είτε ότι κάθε κίνδυνος που εντοπίζεται ελέγχεται επαρκώς και σε τακτική βάση μέσω της εφαρμογής των γενικών και ειδικών απαιτήσεων που διέπουν την υγιεινή των τροφίμων, τότε η εν λόγω επιχείρηση πρέπει να απαλλάσσεται από όλες τις άλλες απαιτήσεις της οδηγίας HACCP. Επιτρέψτε μου να το θέσω απερίφραστα: αυτή η ευελιξία είναι ήδη διαθέσιμη με βάση την τρέχουσα οδηγία, δεν εφαρμόζεται όμως σε όλα τα κράτη μέλη. Επομένως, η πρόταση της Επιτροπής παρουσιάζεται ως "επισπευσμένη δράση" στο πλαίσιο του προγράμματος δράσης για τη μείωση του διοικητικού φόρτου στην Ευρωπαϊκή Ένωση. Εκφράστηκαν κάποιες αντιρρήσεις επί της πρότασης στο Συμβούλιο και σε ορισμένα κράτη μέλη. Το γνωρίζω αυτό. Αυτά τα κράτη μέλη δεν φαίνεται να αποδίδουν τόσο μεγάλη σημασία στη μείωση του διοικητικού φόρτου και στην περικοπή του κόστους που συνδέεται με τον υπερβολικό διοικητικό φόρτο -ιδίως όσον αφορά τις μικρομεσαίες τους επιχειρήσεις- όση αποδίδουν η Επιτροπή και το Ευρωπαϊκό Κοινοβούλιο.
<P>
" εντύπωση που αποκομίσαμε, πάντως, είναι ότι αυτή η συζήτηση διεξήχθη μέχρι τούδε μόνο ανάμεσα στους δημοσίους υπαλλήλους των κρατών μελών· φαίνεται ότι οι πολιτικοί τους δεν έχουν ακόμη μελετήσει το ζήτημα. Κατά τη γνώμη μου, οι πολιτικοί στα κράτη μέλη των οποίων οι δημόσιοι υπάλληλοι εναντιώθηκαν σφόδρα στην πρόταση, δεν μπορούν ενδεχομένως να δικαιολογήσουν στην κοινή γνώμη τον λόγο που η χώρα τους αντιστέκεται σε μια πρόταση της Επιτροπής η οποία μπορεί να διευκολύνει τη ζωή εκατοντάδων χιλιάδων πολύ μικρών και μικρών επιχειρήσεών τους. Σε εκείνη τη φάση, η συχνή υποκίνηση κατά των Βρυξελλών -αυτού του "γραφειοκρατικού τέρατος", που υποτίθεται ότι είναι αποφασισμένο να ρυθμίσει και να περιορίσει κάθε πτυχή της ζωής των ανθρώπων- θα αποδεικνυόταν απλή προπαγάνδα και θα κατέρρεε, θα καθίστατο δε προφανές ποιος ευθύνεται πραγματικά για τον υπερβολικό διοικητικό φόρτο.
<P>
Από τη σκοπιά της Επιτροπής, αυτή η εναντίωση είναι λυπηρή, καθώς αυτή η πρόταση αποτελεί ένα σημαντικό, ουσιαστικό και συμβολικό στοιχείο του προγράμματος δράσης για τη μείωση του διοικητικού φόρτου στην Ευρωπαϊκή Ένωση. Είμαι πολύ ευγνώμων στον κ. Schnellhardt για την έκθεσή του και την ενεργό του στήριξη. Σας παρωθώ όλους να την στηρίξετε, διότι είμαι πεπεισμένος ότι, αν σταλεί σαφές πολιτικό μήνυμα από το Κοινοβούλιο, του είδους που μπορούμε να στείλουμε σήμερα, αυτό θα προσδώσει την αναγκαία πολιτική ώθηση και στο Συμβούλιο για να πετύχει την έγκριση αυτής της πρότασης.
<SPEAKER ID="050" NAME="Horst Schnellhardt">
εισηγητής. - (DE) Κύριε Πρόεδρε, κύριε Επίτροπε, κυρίες και κύριοι, με αυτήν την έκθεση συμβάλλουμε στην περιστολή του υπερβολικού διοικητικού φόρτου. Πετύχαμε να καταστήσουμε σαφές ότι είναι, ότι πρέπει να είναι δυνατή η ελάφρυνση των βαρών που συνδέονται με την εφαρμογή των κριτηρίων HACCP, ιδίως για τις μικρές επιχειρήσεις, χωρίς να μειώσουμε ή να υπονομεύσουμε τα υψηλά μας πρότυπα υγιεινής.
<P>
Μια προτεραιότητα -όπως προανέφερε ο Επίτροπος- είναι να ελαφρύνουμε τα βάρη που συνδέονται με την τήρηση αρχείων. Θέλω απλώς να σας υπενθυμίσω ότι αυτές οι εναλλακτικές λύσεις είναι ήδη διαθέσιμες στη νομοθετική δέσμη για την υγιεινή, που τέθηκε σε ισχύ το 2006. Ωστόσο, σημειώσαμε ότι, συνεπεία αυτής της αλλαγής υποδείγματος στον τομέα της υγιεινής, προέκυψαν δυσκολίες στο πλαίσιο της εφαρμογής.
<P>
Αποτελούσε ανέκαθεν δεδηλωμένο στόχο του Κοινοβουλίου και της Επιτροπής η διατήρηση της ποικιλίας στην παραγωγή τροφίμων στην Ευρωπαϊκή Ένωση των 27 κρατών μελών. Είναι καθ' όλα ορθό και σωστό να μπορούν, για παράδειγμα, τα μικρά κρεοπωλεία να συνεχίσουν να λειτουργούν και στο μέλλον. Ωστόσο, η ενημέρωση που λάβαμε από διάφορες χώρες είναι ότι, σε ορισμένες περιοχές, ορισμένες μικρές επιχειρήσεις δυσκολεύονται όλο και περισσότερο να επιβιώσουν από οικονομικής άποψης. Αυτός είναι ο λόγος που είναι βασικό να επιστήσουμε την προσοχή στην ευελιξασφάλεια, η οποία θεσπίζεται στους κανονισμούς, να συμβάλουμε δε, ώστε να καταστεί πραγματικότητα. Αυτό -και μόνο αυτό- είναι εκείνο που τονίσαμε με σαφήνεια και απερίφραστα σε αυτήν την έκθεση.
<P>
" διατήρηση της ευελιξασφάλειας σημαίνει ότι αναφέρουμε την εστίαση στις μικρές και μεσαίες επιχειρήσεις μόνο στις αιτιολογικές σκέψεις. Αυτό καθιστά, για παράδειγμα, δυνατό να επωφελούνται ευνοϊκής μεταχείρισης εταιρείες που απασχολούν λόγου χάρη 11, όχι 10, εργαζομένους, ώστε να μπορούν και αυτές να αιτούνται την ελάφρυνση του διοικητικού φόρτου: υπό την προϋπόθεση, βεβαίως, ότι μπορούν να αποδείξουν πως είτε δεν υφίστανται καθόλου κίνδυνοι, είτε ότι οι κίνδυνοι που επισημαίνονται ελέγχονται επαρκώς και σε τακτική βάση. " έκθεση τονίζει επίσης με έμφαση ότι οι επιχειρήσεις τροφίμων αναλαμβάνουν την ευθύνη να προσκομίσουν αποδείξεις είτε ότι δεν υπάρχουν κίνδυνοι που πρέπει να προληφθούν, να εξαλειφθούν ή να μειωθούν σε αποδεκτά επίπεδα, είτε ότι κάθε κίνδυνος που εντοπίζεται ελέγχεται επαρκώς και σε τακτική βάση μέσω της εφαρμογής των γενικών και ειδικών απαιτήσεων υγιεινής.
<P>
Το 2006 εγκρίναμε νομοθετική δέσμη για την υγιεινή, που εφαρμόζεται ως έχει στην ΕΕ των 27. Αυτός είναι ο λόγος που αδυνατώ να κατανοήσω την τροπολογία που κατέθεσε η κ. Corbey, όπου αναφέρεται ότι πρέπει να αποτελεί ευθύνη του κράτους μέλους το εάν θα επιτρέψει την ελάφρυνση του φόρτου που συνεπάγεται η εφαρμογή της διαδικασίας HACCP. Αυτό θα δημιουργήσει νέα σενάρια επικουρικότητας, πράγμα το οποίο στην πραγματικότητα προσπαθήσαμε να αποφύγουμε με τον κανονισμό· με άλλα λόγια, δεν επιθυμούμε καμία στρέβλωση του ανταγωνισμού. " έγκριση της τροπολογίας που κατατέθηκε από την κ. Corbey θα αντέβαινε επίσης στις προθέσεις του ίδιου του κανονισμού: με άλλα λόγια, ο κανονισμός θα αυτοαναιρούνταν. Δεν είναι βεβαίως αυτό το οποίο επιχειρούμε να επιτύχουμε!
<P>
Το κείμενο που εγκρίθηκε στην επιτροπή είναι βεβαίως αποδεκτό, ρητά όμως περιορίζει την εναλλακτική επιλογή της ελάφρυνσης του φόρτου για τις μικρές και μεσαίες επιχειρήσεις. " έντονη εμπλοκή των αρχών δεν συμβαδίζει επίσης με τις αρχές του κανονισμού. Στους ίδιους τους κανονισμούς αποσαφηνίζεται καλά ότι οι επιχειρήσεις τροφίμων φέρουν ευθύνη για τη διατήρηση καλών πρακτικών υγιεινής και πρέπει να παρέχουν αποδείξεις ότι ελέγχουν για τυχόν κινδύνους.
<P>
Διατυπώθηκαν επανειλημμένα αντιρρήσεις για το γεγονός ότι προβλέπεται αναθεώρηση των κανονισμών το 2009 και, συνεπώς, δεν απαιτούνται τώρα νέα μέτρα. Διαφωνώ με αυτήν την άποψη. Το 2009 πρέπει να έχουν λάβει άδεια όλες οι εταιρείες παραγωγής τροφίμων. Είναι πιθανόν να ανακύψουν προβλήματα σε αυτήν τη διαδικασία αδειοδότησης. Αυτό θα προκαλέσει συζήτηση, και είναι πιθανόν να τεθεί σε κίνδυνο η επιβίωση, για παράδειγμα, των μικρών κρεοπωλείων στα οποία προαναφέρθηκα. Μάλιστα, αυτό ήταν το σημείο εκκίνησης που υπογραμμίζει την πρόθεση της Επιτροπής να προτείνει αυτήν την πρόταση. Είναι, επομένως, πολύ σημαντικό να αποστείλει το Ευρωπαϊκό Κοινοβούλιο σαφές μήνυμα για την πρόθεση που διατυπώνεται στον αντίστοιχο κανονισμό. Αυτό το μήνυμα αποστέλλεται πρώτα και κύρια στις επιχειρήσεις τροφίμων και στις ρυθμιστικές αρχές.
<P>
Το Ευρωπαϊκό Κοινοβούλιο έχει πλούσια ιστορία στο ενεργητικό του σε ό,τι αφορά την περιστολή του διοικητικού φόρτου και πρέπει να πράξει τώρα πάλι το ίδιο, επισφραγίζοντας με την έγκρισή του αυτές τις κανονιστικές διατάξεις.
<SPEAKER ID="051" NAME="Μαρία Παναγιωτοπούλου-Κασσιώτου">
συντάκτρια της γνωμοδότησης της Επιτροπής Νομικών Θεμάτων. - Κύριε Πρόεδρε, δεν θα χρησιμοποιήσω, φαντάζομαι, τα 2 λεπτά. Θέλω μόνο να επισημάνω ότι η Επιτροπή Νομικών Θεμάτων, εξετάζοντας τις νομικές βάσεις, θεώρησε ως νομική βάση του πρώτου μέρους το άρθρο 95 και του δευτέρου μέρους το άρθρο 95 και το άρθρο 175.
<P>
" γνωμοδότηση της Επιτροπής Νομικών Θεμάτων θα ληφθεί υπόψη για να είναι έγκυρη η απόφαση.
<SPEAKER ID="052" NAME="Péter Olajos">
εξ ονόματος της Ομάδας PPE-DE. - (HU) Σας ευχαριστώ πολύ, κύριε Πρόεδρε. Για τους ευρωπαίους πολίτες του 21ου αιώνα, η υγιεινή και η κατανάλωση τροφίμων καλής ποιότητας προσλαμβάνουν πρωταρχική σημασία. Καθήκον μας ως βουλευτές του ΕΚ είναι να το εξασφαλίσουμε αυτό, για να γίνει όμως αυτό χρειαζόμαστε νομοθεσία και διαδικασίες όπως η HACCP για να εξασφαλίσουμε τα συμφέροντα των καταναλωτών.
<P>
Ωστόσο, είναι εξίσου σημαντικό να μην το παρακάνουμε και να ρυθμίσουμε υπέρμετρα τις ζωές μας, διότι, αν το πράξουμε αυτό, δεν θα παρέχουμε ποιότητα ζωής, αλλά γραφειοκρατία. Κατά την άποψή μου, η υπό εξέταση σύσταση συμβιβασμού κινείται σε ορθή κατεύθυνση. " μέχρι τώρα εμπειρία έδειξε ότι οι διατάξεις της HACCP, που ισχύουν επί του παρόντος, είναι αδικαιολόγητα αυστηρότατες σε πολλές περιπτώσεις. Επιπλέον, δεν μπορούν πάντοτε να εφαρμοστούν στον τομέα της φιλοξενίας και των ξενοδοχειακών επιχειρήσεων, αφού υιοθετούν τους όρους και τις μεθόδους εργασίας της βιομηχανίας τροφίμων.
<P>
Παρά ταύτα, τα νέα κράτη μέλη, περιλαμβανομένης της Ουγγαρίας, εφάρμοσαν στο έπακρο τις διατάξεις HACCP και μάλιστα προχώρησαν παραπέρα. Οι επιχειρήσεις μας υπέφεραν από αυτό, πολλές εγκατέλειψαν τις παραδόσεις και τις πρακτικές τους, που χρονολογούνται αιώνες πριν, αυτό όμως δεν μπορεί να αποτελέσει τον στόχο μας, πρέπει επομένως να προβούμε σε αλλαγές.
<P>
Πρώτον, είναι σημαντικό να τονίσουμε με έμφαση ότι τα εστιατόρια δεν είναι εργοστάσια τροφίμων, επομένως δεν πρέπει να έχουμε την απαίτηση από αυτά να τηρούν τις ίδιες διατάξεις, αφού αυτό υποσκάπτει την ποιότητα και τις παραδόσεις. Ας μην λησμονούμε ότι τα αστέρια Michelin υπήρχαν πριν από την HACCP. Πρέπει να μειώσουμε τον υπερβολικό διοικητικό φόρτο. Στηρίζω το γεγονός ότι η εξαίρεση από την HACCP πρέπει να ισχύει μόνο για τις πολύ μικρές επιχειρήσεις και τις μικρομεσαίες επιχειρήσεις που μπορούν να παρακολουθούν την υγιεινή των τροφίμων.
<P>
Εκφράζω τη λύπη μου για το γεγονός ότι, ενώ φορολογούνται οι πολύ μικρές επιχειρήσεις, η εξαίρεση των μικρομεσαίων επιχειρήσεων είναι κρυμμένη στο κείμενο. Είναι σημαντικό να το αναφέρουμε και να το δηλώσουμε αυτό με σαφήνεια. Τέλος, το σύστημα πρέπει να είναι πιο ευέλικτο σε σύγκριση με τώρα. " αρμόδια εθνική αρχή πρέπει να αποφασίσει τι υπαγορεύει η κοινή λογική σε δεδομένη περίπτωση. Θέλω να συγχαρώ τον εισηγητή για την έκθεσή του.
<SPEAKER ID="053" NAME="Dorette Corbey">
εξ ονόματος της Ομάδας PSE. - (NL) Κύριε Πρόεδρε, κύριοι Επίτροποι, κυρίες και κύριοι, καλύτερες ρυθμίσεις, και ποιος δεν το θέλει; " Ομάδα μας εκτιμά τα μάλα τις προσπάθειες του Επιτρόπου Verheugen να περιστείλει την υπερβολική γραφειοκρατία. Πρέπει να κάνουμε ό,τι μπορούμε για να βοηθήσουμε τις μικρές και μεσαίες επιχειρήσεις. Άρχισα να επεξεργάζομαι τις προτάσεις του για την υγιεινή των τροφίμων και έκανα έρευνες στις Κάτω Χώρες. Οι συνάδελφοί μου έκαναν το ίδιο στις χώρες τους. Πώς τα πάνε οι αρτοποιοί, οι κρεοπώλες και τα συνοικιακά μαγαζάκια σε ολόκληρη την Ευρώπη;
<P>
Ήδη ακούσαμε από τη Σουηδία για το πρόβλημα με τα κομμάτια κέικ που σερβίρονται στον πίσω χώρο της εκκλησίας. Παράπονα εκφράστηκαν από τις Κάτω Χώρες για τους κανόνες που πρέπει να ακολουθούν τα θέατρα και οι κινηματογράφοι. Σε αμφότερες, πάντως, τις χώρες διαπιστώθηκε ότι η αιτία του προβλήματος δεν ήταν οι νόμοι για την υγιεινή. Ήλθαν όμως και άλλα μηνύματα: από μικρά καταστήματα στο "νωμένο Βασίλειο που κατέβαλαν μεγάλες προσπάθειες τα δύο τελευταία χρόνια για να εφαρμόσουν τις αρχές HACCP και ήταν υπερήφανα που το κατάφεραν. Πρέπει τώρα το Κοινοβούλιο να πει ότι όλα αυτά είναι περιττά;
<P>
Αυτό μας φέρνει στην επόμενη παρατήρησή μου. Στην τελευταία θητεία μας, εργαστήκαμε επίπονα για τη μεταρρύθμιση της γενικής νομοθεσίας τροφίμων. Έπρεπε να το κάνουμε αυτό λόγω των ελλείψεων σε ό,τι αφορά την ασφάλεια των τροφίμων και εξαιτίας σειράς μειζόνων διατροφικών σκανδάλων. " ουσία της γενικής νομοθεσίας τροφίμων είναι ότι η ευθύνη για την ασφάλεια των τροφίμων επαφίεται στον παραγωγό. Οι δημόσιες αρχές ασκούν εποπτικό ρόλο. Διαφωνούμε με αυτόν τον καταμερισμό ρόλων, αν οι εταιρείες απολαμβάνουν εξαιρέσεων βάσει ανάλυσης κινδύνου, καθώς αυτό θα σήμαινε ότι η ίδια η κυβέρνηση αναλάμβανε και πάλι την ευθύνη, και αυτό θα συνιστούσε στην πράξη βήμα υπαναχώρησης. Είναι επίσης ένα περιττό βήμα, καθώς κατέστη επίσης σαφές, στο μεταξύ, ότι η εφαρμογή στην πράξη εξελίσσεται πολύ καλά στην πλειονότητα των κρατών μελών. Οι μικρές επιχειρήσεις στα ευρωπαϊκά κράτη μέλη τακτοποίησαν ήδη τα του οίκου τους και εργάζονται με πρακτικούς, λειτουργικούς κώδικες υγιεινής.
<P>
Υπάρχουν δύο πράγματα που δεν πρέπει να λησμονούμε. Πρώτον, η γενική νομοθεσία τροφίμων, που ελπίζουμε να τροποποιήσουμε σήμερα, αντικατέστησε ολόκληρο όγκο κανόνων. Ήδη από το 2004, το Ευρωπαϊκό Κοινοβούλιο και βέβαια η Σοσιαλιστική Ομάδα στο ΕΚ συνηγορούσαν υπέρ της καταπολέμησης της υπερβολικής γραφειοκρατίας. Οι μικρές επιχειρήσεις μπορούν ήδη να κάνουν έκκληση για ευελιξία βάσει των παρόντων κανόνων. Ένα δεύτερο σημείο είναι ότι η μεταρρύθμιση σχεδιάζεται ήδη για το 2009. Αν υπάρχουν σοβαρά προβλήματα, μπορούν να επιλυθούν το 2009, του χρόνου δηλαδή. Με μια κουβέντα, η Ομάδα μας δεν έχει πειστεί για την ανάγκη εφαρμογής αλλαγών με μεγάλη βιασύνη τώρα, χωρίς διεξοδική αξιολόγηση.
<P>
Παρά ταύτα, δεν θέλουμε να απογοητεύσουμε τις μικρές επιχειρήσεις, και αυτός είναι ο λόγος που καταθέσαμε μια τροπολογία, η οποία συνεπάγεται ότι αφήνουμε την απόφαση στα κράτη μέλη. Αν ανακύψουν επείγοντα προβλήματα σε ένα από τα κράτη μέλη, τότε το κράτος μπορεί να αποφασίσει το ίδιο αν θα επιτρέψει εξαιρέσεις. Αυτό είναι απολύτως σύμφωνο με τον κανονισμό, κύριε Schnellhardt, και μάλιστα είναι πολύ πραγματιστικό, καθώς και πολύ απλό. Επομένως, σας ζητώ να στηρίξετε την τροπολογία αριθ. 12.
<SPEAKER ID="054" NAME="Μάριος Ματσάκης">
εξ ονόματος της Ομάδας ALDE. - (EΝ) Κύριε Πρόεδρε, θέλω επίσης να συγχαρώ τον εισηγητή για το επίπονο έργο που επιτέλεσε σε αυτήν την έκθεση.
<P>
Αυτή η πρόταση στοχεύει στη μείωση του διοικητικού φόρτου των επιχειρήσεων του κλάδου των τροφίμων. Συγκεκριμένα, ο ρητός στόχος είναι να εξαιρεθούν οι πολύ μικρές επιχειρήσεις από βασικές διαδικαστικές υποχρεώσεις HACCP, χωρίς βέβαια να υπονομευτεί καθ' οιονδήποτε τρόπο η υγιεινή των τροφίμων και η προστασία της υγείας των καταναλωτών. Αυτό θεωρήθηκε αναγκαίο, καθώς οι εταιρείες με λιγότερους από 10 εργαζομένους, οι δραστηριότητες των οποίων συνίστανται κατά βάση στην πώληση τροφίμων απευθείας στον τελικό καταναλωτή, πλήττονται σοβαρά από τις βαριές γραφειοκρατικές υποχρεώσεις του HACCP σε σημείο που, σε πολλές περιπτώσεις, καθίσταται αναπόφευκτη η χρεοκοπία.
<P>
Αυτός ο στόχος είναι πλήρως σύμφωνος με την επιθυμία που εκφράσαμε να στηρίξουμε τις μικρές επιχειρήσεις στο ανταγωνιστικό περιβάλλον και στον -στις περισσότερες των περιπτώσεων- αθέμιτο αγώνα επιβίωσης έναντι των μεγάλων εταιρειών. Σε ορισμένα στάδια των εργασιών μας φάνηκε ότι ούτε ο εισηγητής ούτε το Συμβούλιο συμμερίζονταν αυτόν τον στόχο. Εξ όσων αντιλήφθηκα η προτιμώμενη γραμμή τους ήταν -και, ως φαίνεται, εξακολουθεί πιθανόν να είναι- η παροχή εξαιρέσεων και ευελιξίας το ίδιο για όλες τις εταιρείες, μεγάλες και μικρές. Με την πρώτη ματιά και θεωρητικά, αυτό ίσως να φαίνεται σωστό, στην πράξη όμως, είναι πάρα πολύ άδικο για τις μικρές επιχειρήσεις και, σε κάθε περίπτωση, σαφώς και αντιβαίνει στον στόχο θέσπισης αυτού του νομοθετήματος, ο οποίος είναι βεβαίως να βοηθήσουμε τις πολύ μικρές επιχειρήσεις.
<P>
Ορισμένοι μπορεί να αντιτάξουν το επιχείρημα ότι αυτό συνιστά προτιμησιακή μεταχείριση και αθέμιτο ανταγωνισμό. Ίσως να έχουν δίκιο από αυστηρά νομικίστικη και υπεραπλουστευμένη θεωρητική σκοπιά, από πλευράς όμως εντιμότητας και μακροπρόθεσμου σχεδιασμού, είναι σαν να βάζεις στην αρένα του μποξ έναν πρωταθλητή με ύψος 1,90 απέναντι σε ένα παιδί με ύψος 1,30 σε απολύτως ισότιμη βάση. " φιλοσοφία μας είναι ότι, σε ορισμένες περιστάσεις, οι μικροί και οι αδύναμοι χρειάζονται κάποια προνομιακή βοήθεια. Ειδάλλως, η ελεύθερη εσωτερική αγορά μας θα μεταβληθεί σε μια θανάσιμη δεξαμενή, όπου τα μεγάλα ψάρια θα τρώνε τα μικρά, μετά δε ενδεχομένως να αλληλοφαγωθούν. " φιλοσοφία της ψήφου μας αντικατοπτρίζει αυτό το πράγμα. Σας παρωθώ να ψηφίσετε υπέρ της προστασίας των μικρών επιχειρήσεων στην Ευρώπη.
<SPEAKER ID="055" NAME="Leopold Józef Rutowicz">
εξ ονόματος της Ομάδας UEN. - (PL) Κύριε Πρόεδρε, η έκθεση του κ. Schnellhardt περιέχει σειρά σημαντικών τροπολογιών επί της πρότασης της Επιτροπής. Ορισμένες από αυτές αφορούν τις διαφορές μεταξύ του κανονισμού αριθ. 852 του Ευρωπαϊκού Κοινοβουλίου και του Συμβουλίου σχετικά με την υγιεινή των τροφίμων και του κανονισμού αριθ. 11. " πρόταση τάσσεται υπέρ της μεγαλύτερης ευελιξίας εκ μέρους των αρμόδιων οργάνων σε ό,τι αφορά την υγιεινή των τροφίμων και υπέρ της απλούστευσης των διαδικασιών. Αμφότερα αυτά τα θέματα είναι ιδιαίτερα σημαντικά για τις μικρές επιχειρήσεις που λειτουργούν σε τοπικές και περιφερειακές αγορές.
<P>
" υλοποίηση του κανονισμού θα απαιτήσει τη συνεργασία μεταξύ εποπτικών οργάνων σε διαφορετικά επίπεδα της αγοράς, τη συνεχή παρακολούθηση της τελευταίας και την ενδεδειγμένη στήριξη εκ μέρους της Επιτροπής σε ό,τι αφορά την ανταλλαγή, λόγου χάρη, βέλτιστων πρακτικών. Με βάση την έγκριση των τροπολογιών του εισηγητή, αυτός ο κανονισμός θα έχει ευεργετικές συνέπειες στην αγορά και, επομένως, τον στηρίζουμε.
<SPEAKER ID="056" NAME="Kartika Tamara Liotard">
εξ ονόματος της Ομάδας GUE/NGL. - (NL) Κύριε Πρόεδρε, οι Ευρωπαίοι δικαιούνται να έχουν ασφαλή τρόφιμα. Αυτό πιστεύω ότι πρέπει να είναι πάντοτε το βασικό μήνυμα σε συζητήσεις όπως αυτή και η βασική υπόθεση εργασίας της ευρωπαϊκής πολιτικής. Βέβαια, είναι επίσης σημαντικό να διασφαλίσουμε ότι οι πολίτες θα παρεμποδίζονται από όσο το δυνατόν λιγότερους περιττούς γραφειοκρατικούς κανόνες, οι υφιστάμενοι όμως κανόνες ήδη αφήνουν περιθώρια στις πολύ μικρές επιχειρήσεις να εξαιρούνται από τις πλέον περίπλοκες διοικητικές υγειονομικές απαιτήσεις. Δεν απειλούνται ο καφές στα κοινοτικά κέντρα ή οι πάγκοι όπου πωλούνται αναψυκτικά, οι δε υπόλοιπες επιχειρήσεις πρέπει απλώς να διασφαλίσουν ότι είναι καλή η υγιεινή τους. Επομένως, δεν είναι ανάγκη να επιτρέψουμε νέες εξαιρέσεις πέραν αυτών που ισχύουν για τις πολύ μικρές επιχειρήσεις, και δεν είναι καθόλου λογικό να επεκταθεί ο αριθμός των εξαιρέσεων ή να θεσπίσουμε πιο ασαφείς κανόνες, όπως φαίνεται να επιδιώκει να κάνει ο εισηγητής σε ορισμένα σημεία. Όπως και οι οργανώσεις καταναλωτών, σας συμβουλεύω μετ' επιτάσεως να αντιταχθείτε σε αυτό.
<SPEAKER ID="057" NAME="Irena Belohorská" AFFILIATION="NI">
(SK) Θέλω να ευχαριστήσω τον εισηγητή, κ. Schnellhardt, για την έκθεσή του, η οποία εξετάζει δύο διαφορετικά θέματα, που διέπονται από διαφορετικές διαδικασίες. Αφού η υγιεινή των τροφίμων υπόκειται στη διαδικασία της συναπόφασης, αυτή η διαδικασία αναπόφευκτα θα προκαλέσει καθυστέρηση στο πεδίο των τιμών και των συνθηκών μεταφοράς, το οποίο υπόκειται στη διαδικασία της διαβούλευσης. Συμφωνώ με τη ρητή αναφορά στο ότι οι απαιτήσεις της ασφάλειας των τροφίμων σε κάθε κράτος μέλος πρέπει να είναι ίδιες σε όλη την κοινοτική επικράτεια ή τουλάχιστον δεν πρέπει να διαφέρουν αισθητά μεταξύ τους. Ωστόσο, ερχόμαστε στο ζήτημα των εισαγωγών στην Ευρωπαϊκή Ένωση από τρίτες χώρες, όπου τα τρόφιμα είναι γεμάτα φυτοφάρμακα. Έχουμε ένα μολυσμένο περιβάλλον, που έχει αρνητικό αντίκτυπο στην υγεία. Κατά συνέπεια, πρέπει να πράξουμε ό,τι είναι δυνατόν για να εμποδίσουμε τα ανθυγιεινά τρόφιμα να βλάψουν την υγεία μας.
<P>
Πρέπει να αρχίσουμε να υποβάλουμε σε δοκιμές τα τρόφιμα, τα συστατικά τους και τις πρώτες ύλες ζωικής ή φυτικής προέλευσης ενόψει κινδύνων για την υγεία, την υγειονομική αποδοχή και τις βιολογικές αξίες. Πρέπει να επικεντρωθούμε στη σήμανση ή σε πιθανή παραποίηση. Πρέπει να υποβάλουμε σε δοκιμές τα τρόφιμα για ξένες ύλες και να εστιάσουμε στην καθημερινή χρήση: για παράδειγμα, όχι μόνο τις φθαλικές ενώσεις στα παιχνίδια, που δεν τα χρησιμοποιεί ο καθένας σε καθημερινή βάση. Οι σλοβάκοι παραγωγοί επικρίνονται συχνά για την υγιεινή των τροφίμων. Θέλω, ωστόσο, να επισημάνω ότι η Σλοβακία έχει πολύ αυστηρότερες προδιαγραφές τροφίμων σε σύγκριση με τα 15 παλαιά κράτη μέλη.
<SPEAKER ID="058" NAME="Frieda Brepoels" AFFILIATION="PPE-DE">
- (NL) Κύριε Πρόεδρε, κυρίες και κύριοι, θέλω επίσης να ευχαριστήσω τον εισηγητή μας για την έξοχη συνεργασία του: με μια πρώτη ματιά φαίνεται να πρόκειται για απλό θέμα, όταν όμως ακούμε τους συναδέλφους βουλευτές του ΕΚ, μπορούμε να αντιληφθούμε πως βεβαίως δεν είναι. Θα έπρεπε να είναι προφανές στον καθένα ότι στόχος κάθε επιχείρησης πρέπει πράγματι να είναι η παροχή των καλύτερων δυνατών εχεγγύων υγιεινής, ο τρόπος όμως που επιτυγχάνουν αυτόν τον στόχο δεν πρέπει, βεβαίως, να είναι ο ίδιος για όλες τις επιχειρήσεις. Νομίζω ότι είναι κρίσιμο οι αρμόδιες αρχές των διαφόρων κρατών μελών να κάνουν στην πράξη χρήση της ευελιξίας, που ήδη προβλέπεται στον ισχύοντα κανονισμό, και να εξαιρέσουν ορισμένες επιχειρήσεις τροφίμων από κάτι που τελικά αποτελεί λίαν περίπλοκη διαδικασία HACCP, υπό την προϋπόθεση βεβαίως ότι μπορούν να επιδειχθούν και να διασφαλιστούν οι ίδιες προδιαγραφές ασφάλειας της υγιεινής. Πιστεύω ότι είναι καθ' όλα δυνατόν να το πράξουμε αυτό παρατηρώντας καλές πρακτικές υγιεινής με βάση τομεακά εγχειρίδια οδηγιών, όπως είναι εκείνα που εκπονήθηκαν ήδη σε ορισμένες χώρες.
<P>
Ωστόσο, θέλω ακόμη να ρωτήσω τον Επίτροπο -αν μπορεί να με ακούσει για μια στιγμή, καθώς βλέπω ότι συζητά με τον εισηγητή μας- αν μπορεί να αποσαφηνίσει περαιτέρω ένα-δυο σημεία. Είπε ότι όλες οι επιχειρήσεις τροφίμων καλύπτονται από αυτήν την έκθεση, ασχέτως του μεγέθους τους. Θέλω ακόμη να τον ακούσω να μας πει αν πιστεύει πραγματικά ότι αυτή η έκθεση παρέχει περισσότερη ευελιξία σε ευρύτερο φάσμα επιχειρήσεων τροφίμων και όχι μόνο σε πολύ μικρές επιχειρήσεις.
<P>
Δεύτερον, ο Επίτροπος μόλις είπε ότι δεν θα επιβληθεί κανένα πρόσθετο διοικητικό βάρος στα κράτη μέλη, αλλά ότι ενδέχεται να υπάρξουν πρόσθετα βάρη για τις επιχειρήσεις. Εκείνο, επομένως, που θα ήθελα πραγματικά να ακούσω είναι αν η απόδειξη που υποχρεούνται να προσκομίσουν οι εταιρείες μπορεί πραγματικά να βασίζεται στα τομεακά εγχειρίδια οδηγιών, ώστε αυτό να μην συνεπάγεται πρόσθετο διοικητικό φόρτο για τις εταιρείες.
<SPEAKER ID="059" NAME="Silvia-Adriana Ţicău" AFFILIATION="PSE">
(RO) " έκθεση υπογραμμίζει την ανάγκη μείωσης της γραφειοκρατίας στα δύο πεδία.
<P>
Ο κανονισμός αριθ. 11 περί καταργήσεως των διακρίσεων στον τομέα των τιμών και όρων μεταφοράς απαιτεί από τους μεταφορείς να διαθέτουν έγγραφα μεταφοράς, που πρέπει, μεταξύ άλλων, να περιέχουν τις αποστάσεις, τις διαδρομές και τα συνοριακά σημεία διέλευσης. Στον τομέα των μεταφορών, η πρόταση στοχεύει στη μείωση ορισμένων υποχρεώσεων για την παροχή στατιστικών στοιχείων στον τομέα των μεταφορών.
<P>
Σε ό,τι αφορά τον κανονισμό (ΕΚ) αριθ. 852/2004 για την υγιεινή των τροφίμων, θέλω να στηρίξω τις τροπολογίες που κατέθεσε η Σοσιαλιστική Ομάδα στο Ευρωπαϊκό Κοινοβούλιο, όπου τα αρμόδια όργανα επιτρέπεται να εξαιρούν τους οικονομικούς παράγοντες του κλάδου των τροφίμων από την εφαρμογή ενός ή περισσοτέρων επιβαλλόμενων μέτρων, υπό τον όρο ότι αυτά τα όργανα είναι ικανά να αποδείξουν ότι δεν υπάρχουν κίνδυνοι που πρέπει να αποφευχθούν, είτε ότι κάθε κίνδυνος που εντοπίζεται ελέγχεται επαρκώς και σε τακτική βάση μέσω της εφαρμογής των γενικών και ειδικών απαιτήσεων που διέπουν την υγιεινή των τροφίμων. Αυτό αφορά τα αρτοποιία, τα κρεοπωλεία, τα οπωροπωλεία και, κυρίως, τους πάγκους μικροπωλητών.
<SPEAKER ID="060" NAME="Holger Krahmer" AFFILIATION="ALDE">
(DE) Κύριε Πρόεδρε, κυρίες και κύριοι, τα τρόφιμα και η υγιεινή συμβαδίζουν· δεν χωρεί καμία απολύτως αμφιβολία επ' αυτού. Όλοι έχουν φάει κάποτε στη διάρκεια του βίου τους κάτι που ήταν "ληγμένο". Από την άλλη πλευρά, η υπερβολική προφύλαξη και η υπέρμετρα αυστηρή ρύθμιση δεν μας παρέχουν ένα κέρας της Αμαλθείας τροφίμων, τα οποία πληρούν υποδειγματικές προδιαγραφές υγιεινής. Ένας μικρός παραγωγός είναι πιθανότερο να κλείσει το μαγαζί του, επειδή δεν έχει τη δυνατότητα να πληρώσει πρόσθετους εργαζομένους, που απαιτούνται για να συμπληρώνει έντυπα, αντί να ψήνει ψωμί. Ο οικοδεσπότης μου, που σερβίρει ψωμάκια, δεν χρειάζεται να κρατά αρχείο για το αν σκούπισε το ταμείο και έπλυνε τα πιάτα. Εν τέλει, αν παραλείψει να λάβει αυτές τις βασικές προφυλάξεις, δεν θα έχει εν πάση περιπτώσει καθόλου πελάτες. Αυτό που συμβαίνει είναι ότι η υπεύθυνη νομοθεσία διολισθαίνει σε κανονιστικό ζήλο, που περισσότερο κάνει ζημιά παρά καλό. Αυτός είναι ο λόγος που τάσσομαι αναφανδόν υπέρ της ελάφρυνσης του διοικητικού φόρτου των επιχειρήσεων, ιδίως των πολύ μικρών επιχειρήσεων, οι οποίες δυσκολεύονται περισσότερο να αντεπεξέλθουν σε αυτόν τον φόρτο σε σύγκριση με τις μείζονες εταιρείες.
<P>
Θέλω να δω να εφαρμόζεται αυτή η μεγαλύτερη ευαισθητοποίηση όσον αφορά τις επιπτώσεις στις πολύ μικρές επιχειρήσεις σε άλλα πεδία της νομοθεσίας, που επίσης συζητούμε στο Κοινοβούλιο, ιδίως στην προστασία του περιβάλλοντος και των καταναλωτών.
<SPEAKER ID="061" NAME="Andreas Mölzer" AFFILIATION="NI">
(DE) Κύριε Πρόεδρε, επιλέξαμε ένα σύστημα, όπου κάθε επιχείρηση που παράγει, επεξεργάζεται ή πωλεί τρόφιμα πρέπει με συνέχεια και συνέπεια να παρακολουθεί και να καταγράφει κάθε βήμα των λειτουργιών της.
<P>
Ενώ όμως καθόμαστε εδώ και συζητάμε αν είναι κατοχυρωμένη η υγιεινή των τροφίμων, η εμπιστοσύνη των καταναλωτών υποσκάπτεται από τη σπογγώδη εγκεφαλοπάθεια των βοοειδών και σκάνδαλα που αφορούν σάπια κρέατα, νοθευμένο ελαιόλαδο και κρασί που περιέχει γλυκερίνη. Το γεγονός ότι εισέρχονται όλο και περισσότερα μεταλλαγμένα τρόφιμα στην ΕΕ, μολονότι τα απορρίπτει το 70% των Ευρωπαίων, συμβάλλει ελάχιστα στην τόνωση της εμπιστοσύνης των πολιτών. Αυτός είναι ο λόγος που πρέπει να μελετήσουμε προσεκτικά τη σημερινή απόφαση και πρέπει να διασφαλίσουμε ότι η υγεία των πολιτών μας δεν θυσιάζεται, επειδή σερνόμαστε γονυπετείς ενώπιον των εταιρειών τροφίμων ενόψει της διάσκεψης κορυφής ΕΕ"ΠΑ.
<P>
Δεν μπορούμε να απαιτούμε οι δικοί μας παραγωγοί να συμμορφώνονται σε πιο αυστηρές διατάξεις, ενώ επιτρέπουμε τις εισαγωγές τροφίμων που δεν παράγονται σύμφωνα με τις ίδιες αυστηρές προδιαγραφές, δεδομένου ότι αυτό παρέχει τελικά πλεονεκτήματα από πλευράς τιμών και ανταγωνιστικότητας. Σε κάποιο σημείο, οι εγχώριοι παραγωγοί θα αρχίσουν να απαιτούν και αυτοί εξαιρέσεις και θα έχουν κάθε λόγο να το πράττουν.
<SPEAKER ID="062" NAME="Avril Doyle" AFFILIATION="PPE-DE">
(EN) Κύριε Πρόεδρε, ο σκοπός αυτής της πρότασης είναι η μείωση του διοικητικού φόρτου των μικρών επιχειρήσεων. " πρόταση προήλθε από τη Γενική Διεύθυνση Επιχειρήσεων και Βιομηχανίας, ως σκέλος της πρωτοβουλίας για τη βελτίωση της νομοθεσίας. Δυστυχώς, αν και βλέπω με πολύ θετικό μάτι την ιδέα της μείωσης του διοικητικού φόρτου των μικρών επιχειρήσεων, θεωρώ ότι αυτή η πρόταση αρχικά ήταν αόριστη (ο κ. Schnellhardt την τροποποίησε εξαιρετικά καλά), καθώς επέτρεψε σε ορισμένες επιχειρήσεις, όπως είναι οι κινητές καντίνες τροφίμων και οι καντίνες στα προαύλια των χώρων στάθμευσης -δύο κατηγορίες επιχειρήσεων που δεν χρειάζεται να εξετάζονται υπό το πρίσμα των κανόνων υγιεινής- να εξαιρεθούν από την εφαρμογή όλων των κανόνων υγιεινής.
<P>
Παρέχεται η διακριτική ευχέρεια στον ίδιο τον κανονισμό υγιεινής να επιτρέπει στις επιχειρήσεις που δεν χρειάζεται να εφαρμόζουν το πλήρες καθεστώς HACCP να εξαιρούνται από αυτόν με την έγκριση των αρμόδιων αρχών. Το πρόβλημα φαίνεται να είναι ότι οι διοικήσεις σε ορισμένα κράτη μέλη δεν χρησιμοποιούν τις διακριτικές εξουσίες τους, και σε ορισμένες περιφέρειες της ΕΕ ζητείται από μικρά μαγαζάκια με γλυκίσματα, ακόμη και από εκκλησιαστικές αίθουσες, να εφαρμόζουν πλήρως τους κανόνες HACCP.
<P>
Κατά την άποψή μου, το πρόβλημα έγκειται στην εφαρμογή της αρχικής νομοθεσίας και όχι στη νομοθεσία αυτή καθεαυτή.
<SPEAKER ID="063" NAME="Csaba Sándor Tabajdi" AFFILIATION="PSE">
(HU) Θεωρώ ότι οι προσπάθειες του κ. Verheugen για τη στήριξη των μικρομεσαίων επιχειρήσεων χρήζουν της πλήρους μας στήριξης, θέλω δε να ευχαριστήσω τον κ. Schnellhardt. " ασφάλεια των τροφίμων έχει κρίσιμη σημασία στην Ευρωπαϊκή Ένωση, πρέπει όμως να την ρυθμίζουμε και να την παρακολουθούμε με ευαισθησία και λογική.
<P>
Οι άνθρωποι έχουν συχνά την αίσθηση ότι η υπερβολική ρύθμιση από πλευράς ΕΕ βοηθά τις πολυεθνικές εταιρείες και όχι τις μικρομεσαίες επιχειρήσεις. Ο κ. Verheugen έχει δίκιο ότι οι εθνικές αρχές παρακολούθησης εξακολουθούν να επιδεινώνουν την κατάσταση και, επομένως, και στην Ουγγαρία προβαίνουν χωρίς λόγο σε επιθεωρήσεις στα μικρά και μεσαία εργοστάσια τροφίμων, η δε συμμόρφωση προς τις διατάξεις απαιτείται με υπερβολικό και ανενδοίαστο τρόπο, ενώ δεν τολμούν να αναλάβουν καμία πραγματική δράση κατά των πολυεθνικών εταιρειών, που έχουν μεγαλύτερη εξουσία πίεσης ως οργανωμένη ομάδα συμφερόντων.
<P>
Δυστυχώς, αυτή η έκθεση δεν θα στηρίζει πλέον τα μικρά σφαγεία και αρτοποιία των χωριών, που υποχρεώθηκαν να εγκαταλείψουν την παραγωγή συνεπεία της ακατανόητης υπερβολικής ρύθμισης, θεωρώ όμως ότι αυτή η έκθεση πρέπει να στηριχθεί ανεπιφύλακτα.
<SPEAKER ID="064" NAME="Ewa Tomaszewska" AFFILIATION="UEN">
(PL) Κύριε Πρόεδρε, στηρίζω την πρόταση της Επιτροπής. " μείωση του γραφειοκρατικού φόρτου για τις μικρές επιχειρήσεις, τα μικρά καταστήματα και τους παρόχους υπηρεσιών θα δώσει σε πολλές από αυτές τις κατηγορίες τη δυνατότητα να επιβιώσουν. Κατά συνέπεια, είναι προς το συμφέρον των μικρών επιχειρηματιών, των εργαζομένων τους και των καταναλωτών. Συναφώς, υπό την προϋπόθεση ότι δεν θα παραβιάζονται τα κριτήρια του συστήματος HACCP και υπό την προϋπόθεση ότι διατηρείται η υγιεινή στην παραγωγή τροφίμων και υπηρεσιών σε αυτόν τον τομέα, αξίζει να βοηθήσουμε τους μικρούς αρτοποιούς, τους ζαχαροπλάστες, τους κρεοπώλες, τους οπωροπώλες και τις συνοικιακές καφετέριες, που όλοι τους είναι κατά κανόνα οικογενειακές επιχειρήσεις. Οι συνέπειες, πάντως, αυτών των νομικών αλλαγών πρέπει ακολούθως να καταγραφούν. Συγχαίρω τον εισηγητή.
<SPEAKER ID="065" NAME="Christa Klaß" AFFILIATION="PPE-DE">
(DE) Κύριε Πρόεδρε, κύριε Επίτροπε, δεν συζητάμε για το εάν θέλουμε περισσότερη ή λιγότερη υγιεινή. Συζητάμε για την ελάφρυνση του διοικητικού φόρτου και την περιστολή των περιττών γραφειοκρατικών διαδικασιών σε ό,τι αφορά τις μικρές και μεσαίες επιχειρήσεις. Το ζήτημα που πρέπει να αντιμετωπίσουμε για μία ακόμη φορά είναι, επομένως, το εξής: άραγε, η HACCP είναι κατάλληλη και αναγκαία σε κάθε περίπτωση και σε κάθε εταιρεία, είτε μεγάλη είτε μικρή και ασχέτως του ποιος είναι υπεύθυνος;
<P>
Στην περίπτωση εταιρειών που επιδίδονται κατά κύριο λόγο στην απευθείας πώληση τροφίμων στον τελικό καταναλωτή -όπως είναι τα αρτοποιία, τα κρεοπωλεία, τα καταστήματα τροφίμων και οι πάγκοι μικροπωλητών, ακόμη δε, τα καφεκοπτεία των αγροτών, τα μπαρ οίνου (wine bars) και οι εποχικές ταβέρνες οίνου, που τις διαχειρίζονται οι αμπελώνες, όπου ο ιδιοκτήτης ή ο διευθυντής είναι γνωστός στον πελάτη και κατά κανόνα είναι παρών αυτοπροσώπως- πρέπει αναμφίβολα να εφαρμόσουμε διαφορετικά κριτήρια σε σύγκριση με αυτά που ισχύουν για τις μεγάλες εταιρείες.
<P>
Το ζητούμενο είναι η αποδιάρθρωση της γραφειοκρατίας και η λογοδοσία. Νομίζω ότι πρέπει βέβαια να επωφεληθούμε εν προκειμένω της αρχής της επικουρικότητας, όχι όμως επιζητώντας την ευκαιρία να θεσπίσουμε αισθητά διαφορετικές απαιτήσεις σε κάθε κράτος μέλος. Πρέπει να υπάρχουν ξεκάθαροι κανόνες παιχνιδιού σε ό,τι αφορά τον ανταγωνισμό. Επομένως, στηρίζω την πρόταση της Επιτροπής και την έκθεση του κ. Schnellhardt.
<SPEAKER ID="066" NAME="Pierre Pribetich" AFFILIATION="PSE">
(FR) Κύριε Πρόεδρε, κανένας δεν αρνείται ότι πρέπει να θεσπίσουμε μια διαδικασία βάσει των αρχών της ανάλυσης των κινδύνων και των κρίσιμων σημείων ελέγχου τους. Όλοι επικροτούν το γεγονός ότι σε κοινοτικό επίπεδο η Ευρωπαϊκή Ένωση προτείνει επινοητική νομοθεσία για τα τρόφιμα, προκειμένου να κατοχυρώσει το υψηλότερο δυνατό επίπεδο ασφάλειας των τροφίμων για τους συμπολίτες μας. Ωστόσο, πρέπει να μειώσουμε τον όγκο της περιττής γραφειοκρατίας, ιδίως για τις μικρές και τις πολύ μικρές επιχειρήσεις, και να διασφαλίσουμε την αποδοτικότητα χωρίς να περιορίσουμε τους στόχους που αφορούν τα τρόφιμα.
<P>
Πρέπει, άραγε, να εγκλωβιστούμε σε μια υγειονομική και κανονιστική φοβία και να παρασυρθούμε; Βεβαίως και όχι.
<P>
Ως εκπρόσωπος της περιφέρειας της Βουργουνδίας-Franche Comté στο Ευρωπαϊκό Κοινοβούλιο, είμαι εξοικειωμένος με τις μεθόδους που χρησιμοποιούν οι μικρές και πολύ μικρές επιχειρήσεις στην περιοχή μου για την παραγωγή όλων των τυριών. Τα βακτήρια είναι αναγκαία για την τυροκομία. Αν τα ξαναβάλουμε στο παστεριωμένο γάλα -αυτό ισχύει για ορισμένα τυριά- εξασφαλίζουν ότι αυτά τα προϊόντα ανταποκρίνονται στις υψηλότερες προδιαγραφές ασφάλειας των τροφίμων. " αύξηση του όγκου των ρυθμιστικών διαδικασιών θα αποδυναμώσει τις μικρές και πολύ μικρές επιχειρήσεις.
<P>
Αυτός είναι ο λόγος που καλώ το Κοινοβούλιο να αποδεχθεί την τροπολογία αριθ. 12, που διευκολύνει αυτήν την ευελιξία. Όταν τίθεται θέμα σεβασμού της πολιτιστικής πολυμορφίας και του διαλόγου, πιστεύω ότι είναι ουσιώδες...
<P>
(Ο Πρόεδρος διακόπτει τον ομιλητή)
<SPEAKER ID="067" NAME="Günter Verheugen">
μέλος της Επιτροπής. - (DE) Κύριε Πρόεδρε, κυρίες και κύριοι, επιτρέψτε μου να ξεκαθαρίσω τα πράγματα για μία ακόμη φορά. Το ζητούμενο δεν είναι να αλλάξουμε τους τρέχοντες κανόνες υγιεινής των τροφίμων. Αυτοί οι κανόνες δεν θα τροποποιηθούν, έστω και κατ' ελάχιστον, και δεν θα γίνει κανενός είδους εξαίρεση για τον οιοδήποτε. Στο μέλλον, όπως τώρα, όλοι πρέπει να συμμορφώνονται με τους κανόνες μας που διέπουν την υγιεινή των τροφίμων. Αυτό για το οποίο μιλάμε σήμερα είναι κάτι εντελώς διαφορετικό. Μιλάμε για το εάν οι άκρως περίπλοκες και γραφειοκρατικές διατάξεις, που διατηρούμε σε ισχύ επί του παρόντος, πρέπει να εφαρμόζονται σε όλες τις επιχειρήσεις, αν, στο πρώτο στάδιο της διαδικασίας, αυτές μπορούν να αποδείξουν ότι δεν υπάρχει απολύτως κανένας κίνδυνος, ή ότι ο κίνδυνος ελέγχεται επαρκώς. Αυτός είναι ο στόχος τούτης της πρότασης.
<P>
Απαντώντας στο ερώτημά μου: η πρόταση αφορά μόνο εκείνες τις επιχειρήσεις που μπορούν να δείξουν από το πρώτο κιόλας στάδιο ότι δεν υπάρχουν κίνδυνοι για την υγιεινή των τροφίμων, ή ότι αυτοί οι κίνδυνοι ελέγχονται επαρκώς. Αυτή η διάταξη είναι, βέβαια, μια διάταξη που θα έχει ιδιαίτερο αντίκτυπο στις μικρές και μεσαίες επιχειρήσεις και ιδιαίτερα στις πολύ μικρές επιχειρήσεις, που δεν θα δυσκολευτούν να προσκομίσουν τις αναγκαίες αποδείξεις. " πρόταση δεν θα οδηγήσει σε πρόσθετο φόρτο των αρχών, εκτός αν εγκριθεί η συμπληρωματική τροπολογία του κ. Corbett, πράγμα που σημαίνει ότι, σε κάθε στάδιο της διαδικασίας, οι αρχές θα έπρεπε να αναλαμβάνουν δράση. Σε αυτήν την περίπτωση, θα είχαμε μεγαλύτερο διοικητικό βάρος.
<P>
Σας ζητώ να στηρίξετε την πρόταση του εισηγητή. Βελτίωσε, μάλιστα, την αρχική πρόταση της Επιτροπής. Εκείνο που επιχειρούμε να επιτύχουμε είναι καθαρό και ξάστερο: ο υφιστάμενος νόμος εφαρμόζεται στην παρούσα φάση κατά τρόπο που δεν ταιριάζει με την αρχική πρόθεση του νομοθέτη. Με αυτήν την τροπολογία σήμερα, θα διασφαλίσουμε ότι ο νόμος θα εφαρμοστεί, όπως ήταν η αρχική πρόθεση του νομοθέτη.
<P>
" Επιτροπή υπογραμμίζει ότι ο κανονισμός HACCP δεν αποδυναμώνει τις υφιστάμενες απαιτήσεις υγιεινής των τροφίμων. Χρησιμεύει απλώς στην παροχή μεγαλύτερης σαφήνειας και, επομένως, πιο αποδοτικής χρήσης των υφιστάμενων διατάξεων ευελιξίας του κανονισμού για τις απαιτήσεις αναφοράς.
<P>
Οι υφιστάμενες διατάξεις ευελιξίας σε σχέση με τις απαιτήσεις αναφοράς δεν προβαίνουν σε διάκριση μεταξύ εταιρειών διαφορετικής τάξης μεγέθους. Ωστόσο, λαμβάνοντας υπόψη τη φύση των εργασιών των μεγαλύτερων επιχειρήσεων τροφίμων, αυτές οι διατάξεις είναι λιγότερο πιθανόν να εφαρμοστούν στις μεγαλύτερες εταιρείες. Κατά συνέπεια, η τροπολογία πιθανότατα θα είναι εξαιρετικά επωφελής για τις μικρές και μεσαίες επιχειρήσεις. Μια αιτιολογική σκέψη που προτάθηκε το εκφράζει αυτό ρητά.
<P>
" τροπολογία δεν δημιουργεί κανέναν πρόσθετο φόρτο συμμόρφωσης για τις αρμόδιες αρχές, αφού η ευθύνη για την επίδειξη συμμόρφωσης εναπόκειται στις επιχειρήσεις τροφίμων.
<P>
Ο στόχος της τροπολογίας είναι να μειώσει τον διοικητικό φόρτο των εταιρειών μέσω πιο αποτελεσματικής εφαρμογής των υφιστάμενων διατάξεων ευελιξίας που διέπουν την αναφορά.
<SPEAKER ID="069" NAME="Horst Schnellhardt">
εισηγητής. - (DE) Κύριε Πρόεδρε, κυρίες και κύριοι, είμαι πράγματι λίαν ευγνώμων για τις διάφορες συμβολές σε αυτήν τη συζήτηση. Νομίζω ότι σχεδόν όλες οι συμβολές κατέστησαν σαφές ένα πράγμα: έχουμε τη βούληση να περιστείλουμε τη γραφειοκρατία και έχουμε τη βούληση να ελαφρύνουμε τον φόρτο των μικρών και μεσαίων επιχειρήσεων στην Ευρώπη σε ό,τι αφορά την εφαρμογή των κανόνων HACCP.
<P>
Τώρα εναπόκειται σε εμάς να εκφράσουμε αυτήν τη βούληση, ψηφίζοντας υπέρ των σωστών τροπολογιών, και αυτό σημαίνει υπέρ της τροπολογίας αριθ. 10, επί της οποίας συμφωνήσαμε με την Επιτροπή και τους εκπροσώπους της προεδρίας του Συμβουλίου. Αυτή η τροπολογία δηλώνει κατά τρόπο σαφή και αναμφίλεκτο τι θέλουμε να επιτύχουμε.
<P>
Κατ' αυτόν τον τρόπο, μπορούμε να πορευτούμε με ξεκάθαρο τρόπο, βασιζόμενοι στους κανονισμούς που εγκρίθηκαν το 2006. Θέλουμε να εφοδιάσουμε τις αρχές και μάλιστα τις εταιρείες τροφίμων με μια διαδικασία η οποία θα τους παρέχει τη δυνατότητα ταχείας αντίδρασης. Όπως επεσήμανα στον λόγο μου νωρίτερα σήμερα, οι δυσκολίες θα ανακύψουν σε σχέση με την αδειοδότηση εταιρειών μέχρι το 2009.
<P>
Πρέπει εν προκειμένω να στείλουμε σαφές μήνυμα. Θέλουμε να περιστείλουμε τη γραφειοκρατία και θέλουμε να διατηρήσουμε τις προδιαγραφές υγιεινής. Δεν αμβλύνονται με αυτήν την πρόταση. Νομίζω ότι αυτό είναι το μήνυμα που διαβιβάζει εκείνο που θέλει το Κοινοβούλιο.
<SPEAKER ID="070" NAME="Πρόεδρος">
Συγχαρητήρια για το έξοχο έργο σας, κύριε Schnellhardt.
<P>
" συζήτηση έληξε.
<P>
" ψηφοφορία θα διεξαχθεί στις 11:00.
<P>
Γραπτές δηλώσεις (άρθρο 142 του Κανονισμού)
<SPEAKER ID="071" NAME="Gyula Hegyi  " AFFILIATION="PSE">
γραπτώς. - (HU) Επιθεωρήσεις των αρχών της Ουγγαρίας που διεξάγονται κάθε καλοκαίρι δείχνουν ότι συχνά υπάρχουν προβλήματα υγιεινής στους περιστασιακούς εμπόρους, στα ταχυφαγεία και στους πάγκους των μικροπωλητών. Αυτά τα φαινόμενα είναι γνωστά και σε άλλες χώρες. Συμφωνώ ότι πρέπει να αποδομήσουμε την περιττή γραφειοκρατία, κυρίως αν οι διατάξεις καθιστούν αδύνατο το έργο των μικρών επιχειρήσεων. Ωστόσο, η μείωση του εύρους της νομοθεσίας δεν μπορεί να σημαίνει διάβρωση της ασφάλειας των τροφίμων.
<P>
Σε αντιδιαστολή με άλλες ηπείρους, το ρυθμιστικό πλαίσιο της ασφάλειας των τροφίμων στην Ευρώπη βρίσκεται σε μοναδικό, εξέχον επίπεδο. Ενδεχομένως να υπάρχουν ελλείψεις στην εφαρμογή του, αυτά όμως τα προβλήματα δεν πρέπει να επιλύονται κατ' ανάγκην μέσω της χαλάρωσης του ρυθμιστικού πλαισίου. Για τον λόγο αυτό, μπορούμε να χορηγήσουμε εξαίρεση από τη HACCP και από την παρακολούθηση της υγιεινής εκ μέρους της Ένωσης μόνο σε περιπτώσεις όπου μπορούμε να είμαστε απολύτως βέβαιοι ότι δεν προκαλούμε καμία ζημία πράττοντας κάτι τέτοιο. Όπως λένε οι Ούγγροι, καλύτερα να είναι κανείς φοβισμένος παρά να παίρνει από φόβο.

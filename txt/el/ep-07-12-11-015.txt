<CHAPTER ID="015">
Ετήσια έκθεση της Ευρωπαϊκής Ένωσης σχετικά με τα ανθρώπινα δικαιώματα (συζήτηση)
<SPEAKER ID="248" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την ετήσια έκθεση της Ευρωπαϊκής Ένωσης για τα ανθρώπινα δικαιώματα.
<SPEAKER ID="249" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κυρία Επίτροπε, κυρίες και κύριοι, είναι μεγάλη τιμή για εμένα να βρίσκομαι εδώ για να παρακολουθήσω αυτήν τη συζήτηση για την ένατη ετήσια έκθεση της Ευρωπαϊκής Ένωσης σχετικά με τα ανθρώπινα δικαιώματα. Αυτή η έκθεση καλύπτει το διάστημα από την 1η Ιουλίου 2006 μέχρι τις 30 Ιουνίου 2007 και παρουσιάστηκε επισήμως στο Ευρωπαϊκό Κοινοβούλιο στις 26 Νοεμβρίου στις Βρυξέλλες.
<P>
Όπως και τα προηγούμενα έτη, η ένατη ετήσια έκθεση της ΕΕ σχετικά με τα ανθρώπινα δικαιώματα για το 2007 είναι μια πραγματικά κοινή έκθεση που εκπονήθηκε από την Προεδρία, την Ευρωπαϊκή Επιτροπή και τη Γενική Γραμματεία του Συμβουλίου. Σκοπός αυτής της έκθεσης είναι να παράσχει μια επισκόπηση του έργου για τα ανθρώπινα δικαιώματα στην Ευρωπαϊκή Ένωση κατά τη διάρκεια της φινλανδικής και της γερμανικής Προεδρίας. " έκθεση επιδιώκει να αναδείξει πώς οι κοινές αξίες στις οποίες βασίζεται η ΕΕ μεταφράζονται σε συγκεκριμένες ενέργειες σχετικές με τα ανθρώπινα δικαιώματα στις διμερείς σχέσεις της με τρίτες χώρες, σε πολυμερή φόρουμ και σε σχέση με έναν αριθμό θεματικών ζητημάτων. Ένας δεύτερος στόχος αυτής της έκθεσης είναι να εξασφαλίσει διαφάνεια στις σχετικές με τα ανθρώπινα δικαιώματα ενέργειες της ΕΕ, καθώς και να εξασφαλίσει την ευκρίνεια αυτών των πολλαπλών και εξαιρετικά σημαντικών ενεργειών.
<P>
Θα ήθελα τώρα να επισημάνω τις πιο αξιοσημείωτες γενικές πτυχές της πολιτικής της ΕΕ για τα ανθρώπινα δικαιώματα στο εν λόγω χρονικό διάστημα. Αυτές ήταν οι εξής: εφαρμογή των κατευθυντηρίων γραμμών της ΕΕ για τα ανθρώπινα δικαιώματα - όπως γνωρίζετε, διαθέτουμε ήδη κατευθυντήριες γραμμές για τα βασανιστήρια, τη θανατική ποινή, τους υπερμάχους των ανθρωπίνων δικαιωμάτων και τα παιδιά σε ένοπλες συγκρούσεις· ανάπτυξη νέων, πιο περιεκτικών κατευθυντηρίων γραμμών της ΕΕ σχετικά με τα δικαιώματα του παιδιού, που αρχικά είχαν εστιάσει στο ζήτημα της βίας σε βάρος των παιδιών· ο πρώτος χρόνος λειτουργίας του Συμβουλίου Ανθρωπίνων Δικαιωμάτων των "νωμένων Εθνών· ολοκλήρωση της διαδικασίας δημιουργίας θεσμικών δομών για αυτό το νέο όργανο και, τέλος, ενσωμάτωση των ανθρωπίνων δικαιωμάτων σε όλες τις πτυχές των πολιτικών της ΕΕ, συμπεριλαμβανομένης της διαχείρισης κρίσεων σε επιχειρήσεις και αποστολές της ευρωπαϊκής πολιτικής ασφάλειας και άμυνας.
<P>
Παρότι η δομή αυτής της έκθεσης ακολουθεί σε μεγάλο βαθμό την ίδια λογική με πέρυσι, η φετινή έκδοση προσπαθεί να εστιάσει επιπλέον στην ανάλυση, προκειμένου να παράσχει πιο ολοκληρωμένη και επισταμένη επισκόπηση του αντικτύπου και της αποτελεσματικότητας της δράσης της ΕΕ στα πεδία των ανθρωπίνων δικαιωμάτων και του εκδημοκρατισμού. Αυτή η εστίαση στην ανάλυση πηγάζει από τις προτάσεις που έγιναν από το Ευρωπαϊκό Κοινοβούλιο και οι οποίες περιλαμβάνονταν στην έκθεση Coveney από τον Απρίλιο.
<P>
Αυτή η έκθεση, λοιπόν, παρουσιάζει τις σχετικές με τα ανθρώπινα δικαιώματα ενέργειες της ΕΕ τόσο από θεματικής πλευράς όσο από πλευράς χωρών. Φέτος προστέθηκαν δύο νέες ενότητες: μία για την πολιτική γειτονίας και μία για την ελευθερία θρησκείας και πίστεως. Θέλαμε, με αυτόν τον τρόπο, να υπογραμμίσουμε τη σημασία που δίνουμε στην καταπολέμηση της μισαλλοδοξίας που βασίζεται στις πεποιθήσεις ή τη θρησκεία.
<P>
" ετήσια έκθεση περιλαμβάνει σχόλια για το ψήφισμα που πρότεινε η Ευρωπαϊκή Ένωση σχετικά με αυτό το θέμα στη σύνοδο της Γενικής Συνέλευσης των "νωμένων Εθνών το 2006. Με χαρά μου σας πληροφορώ ότι φέτος προτείναμε και πάλι ένα ψήφισμα σχετικά με τη μισαλλοδοξία που βασίζεται στη θρησκεία ή την πίστη, το οποίο εγκρίθηκε συναινετικά στην Τρίτη Επιτροπή της Γενικής Συνέλευσης των "νωμένων Εθνών.
<P>
Στη σύνοδο του Συμβουλίου Ανθρωπίνων Δικαιωμάτων, που ξεκίνησε χτες, 10 Δεκεμβρίου, στη Γενεύη, θα παρουσιαστεί άλλο ένα ψήφισμα της ΕΕ σχετικά με τη θρησκευτική μισαλλοδοξία. Αυτό συγκεκριμένα στοχεύει να ανανεώσει την εντολή του Ειδικού Εισηγητή. Ελπίζουμε ότι αυτό το ψήφισμα επίσης θα εγκριθεί συναινετικά. " έκθεση περιλαμβάνει επίσης μια πιο περιεκτική ενότητα για τις ενέργειες του Ευρωπαϊκού Κοινοβουλίου σχετικά με την προαγωγή και προστασία των ανθρωπίνων δικαιωμάτων και της δημοκρατίας, ιδιαιτέρως μέσω ψηφισμάτων, αλλά και μέσω ακροάσεων και συζητήσεων που οργανώθηκαν στην Υποεπιτροπή Ανθρωπίνων Δικαιωμάτων, την Επιτροπή Εξωτερικών Υποθέσεων και την Επιτροπή Ανάπτυξης μαζί με εκπροσώπους τρίτων χωρών.
<P>
" καθοριστική συμβολή του Ευρωπαϊκού Κοινοβουλίου στις κοινές προσπάθειες να προαγάγουμε και να προστατεύσουμε τα ανθρώπινα δικαιώματα είναι αναντίρρητη. " έκθεση επίσης αναφέρει τους μηχανισμούς που αναπτύχθηκαν εντός της ΕΕ για να διασφαλιστεί ο σεβασμός και η προστασία των ανθρωπίνων δικαιωμάτων. Αναφοράς χρήζει εν προκειμένω η συγκρότηση του Οργανισμού Θεμελιωδών Δικαιωμάτων την 1η Μαρτίου του τρέχοντος έτους, που αντικαθιστά το Ευρωπαϊκό Παρατηρητήριο των Φαινομένων Ρατσισμού και Ξενοφοβίας. " έκθεση επισημαίνει, μεταξύ άλλων δραστηριοτήτων, τα μέτρα που ελήφθησαν για την εφαρμογή των κατευθυντηρίων γραμμών της ΕΕ σχετικά με τα ανθρώπινα δικαιώματα.
<P>
Θα ήθελα να ξεκινήσω αναφέροντας τα μέτρα που ελήφθησαν κατά το τρέχον έτος για την εφαρμογή των κατευθυντηρίων γραμμών για τη θανατική ποινή. Σε συνεργασία με χώρες σε όλες τις περιοχές, η ΕΕ έδωσε μεγάλη ώθηση στην εκστρατεία της κατά της θανατικής ποινής. Κατά την περίοδο αναφοράς, η ΕΕ έλαβε αρκετά μέτρα για τη θανατική ποινή, προσπαθώντας να πείσει χώρες να αλλάξουν στάση σε αυτό το ζήτημα και επίσης προσπαθώντας να σώσει ανθρώπινες ζωές. Επίσης, στο πλαίσιο αυτών των κατευθυντηρίων γραμμών, παρουσιάσαμε μια διακήρυξη κατά της θανατικής ποινής το 2006 στη Γενική Συνέλευση των "νωμένων Εθνών, που οδήγησε στην έγκριση του ψηφίσματος κατά της θανατικής ποινής στις 15 Νοεμβρίου του τρέχοντος έτους.
<P>
Ενισχύσαμε επίσης τη θέση μας κατά των βασανιστηρίων στο πλαίσιο των κατευθυντηρίων γραμμών και συνεχίσαμε να βελτιώνουμε την εφαρμογή των κατευθυντηρίων γραμμών για τα παιδιά σε ένοπλες συγκρούσεις και επίσης σε υπερμάχους ανθρωπίνων δικαιωμάτων. Φέτος, η ΕΕ ανέλαβε επίσης μια νέα πρωτοβουλία και ανέπτυξε ένα σύνολο κατευθυντηρίων γραμμών σχετικά με τα δικαιώματα του παιδιού, οι οποίες κατά πάσα πιθανότητα θα εγκριθούν από το Συμβούλιο στο τέλος του τρέχοντος έτους.
<P>
Τον πυρήνα της έκθεσης εξακολουθούν να αποτελούν οι ενέργειες της ΕΕ στον τομέα της κοινής εξωτερικής πολιτικής και πολιτικής ασφάλειας, οι διάλογοι για τα ανθρώπινα δικαιώματα με διάφορες χώρες και οι διαβουλεύσεις της τρόικας. Παρέχονται πληροφορίες για την ανάπτυξη πολιτικών και δράσεων αναφορικά με 20 διαφορετικά θεματικά ζητήματα, μεταξύ αυτών όχι μόνο εκείνοι οι τομείς όπου η ΕΕ ενέκρινε κατευθυντήριες γραμμές για τα ανθρώπινα δικαιώματα, αλλά και άλλα θεματικά ζητήματα, όπως τα δικαιώματα των γυναικών, τα δικαιώματα των παιδιών, η καταπολέμηση του ρατσισμού και η εμπορία ανθρωπίνων όντων.
<P>
" έκθεση περιλαμβάνει ανάλυση των δραστηριοτήτων της ΕΕ στις γειτονικές χώρες και παρέχει μια επισκόπηση των ενεργειών της ΕΕ στις διεθνείς οργανώσεις. Θα σας θυμίσω αναφορικά με αυτό ότι το διάστημα που αναλύεται σε αυτήν την έκθεση συμπίπτει με το πρώτο έτος δραστηριοποίησης του Συμβουλίου Ανθρωπίνων Δικαιωμάτων, στο έργο του οποίου η Ευρωπαϊκή Ένωση συνέβαλε ενεργά.
<P>
Μια άλλη προτεραιότητα για την ΕΕ σε σχέση με τα ανθρώπινα δικαιώματα ήταν, όπως και τα προηγούμενα χρόνια, η ενσωμάτωση των ανθρωπίνων δικαιωμάτων σε όλες τις πτυχές των πολιτικών της ΕΕ. Έχω υπόψη μου τον σχεδιασμό και την εκτέλεση επιχειρήσεων και αποστολών διαχείρισης κρίσεων, στο πλαίσιο της ευρωπαϊκής πολιτικής ασφάλειας και άμυνας, και την τοποθέτηση ειδικών συμβούλων σε θέματα ανθρωπίνων δικαιωμάτων και φύλων στις αποστολές. Οι εντολές των ειδικών εντεταλμένων της Ευρωπαϊκής Ένωσης έχουν γίνει πλέον συγκεκριμένες οδηγίες σε αυτόν τον τομέα.
<SPEAKER ID="250" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, χαιρετίζω και εγώ αυτήν την έκθεση της ΕΕ, που είναι μια κοινή έκθεση του Συμβουλίου και της Ευρωπαϊκής Επιτροπής. Όσοι από εσάς ήταν παρόντες την πρώτη φορά που μίλησα εδώ ως Επίτροπος θα γνωρίζετε ότι ανέκαθεν ήταν επιθυμία μου να ασχοληθούμε από κοινού με αυτό το ζήτημα. Θα ήθελα επίσης να ευχαριστήσω όσους από το Κοινοβούλιο συνεισέφεραν στην έκθεσή μας. Εντέλει, πρόκειται για ένα πολύ καλό κείμενο, που εκφράζει αυτό που έχουμε να πούμε και δείχνει τι έχουμε κάνει στον τομέα των ανθρωπίνων δικαιωμάτων.
<P>
Χτες ο κόσμος γιόρτασε την Παγκόσμια "μέρα για τα Ανθρώπινα Δικαιώματα, που φέτος είναι ιδιαιτέρως σημαντική, καθώς σηματοδοτεί την αρχή των εορτασμών προς τιμήν της 60ής επετείου από την έγκριση της Οικουμενικής Διακήρυξης για τα Δικαιώματα του Ανθρώπου. Αυτό ήταν το πρώτο βήμα για τη συγκρότηση ενός ολοκληρωμένου διεθνούς πλαισίου για την προστασία των ανθρωπίνων δικαιωμάτων, που ακολουθήθηκε από μια εντυπωσιακή κωδικοποίηση του διεθνούς δικαίου για τα ανθρώπινα δικαιώματα τις τελευταίες δεκαετίες.
<P>
Σήμερα, η πρόκληση είναι να κάνουμε την εφαρμογή πραγματικότητα σε παγκόσμιο επίπεδο. Για παράδειγμα, η άθλια κατάσταση των ανθρωπίνων δικαιωμάτων στη Βιρμανία/Μιανμάρ, στο Σουδάν/Νταρφούρ, στο Ιράν και στη Ζιμπάμπουε αποτελούν σκληρή υπενθύμιση της πρόκλησης που αντιμετωπίζουμε και την οποία μας μετέφερε σήμερα εδώ ο νικητής του βραβείου Ζαχάρωφ, κ. Osman. Μας έδειξε ξεκάθαρα τον δρόμο.
<P>
Θα ήθελα να επιστήσω την προσοχή σας σε τέσσερις βασικές εξελίξεις που σημάδεψαν ιδιαιτέρως τις δραστηριότητες της Ευρωπαϊκής Ένωσης τον τελευταίο χρόνο. Πρώτον, είδαμε σημαντικές αλλαγές στο σύστημα ανθρωπίνων δικαιωμάτων των "νωμένων Εθνών. " φάση δημιουργίας θεσμικών δομών του Συμβουλίου Ανθρωπίνων Δικαιωμάτων έχει σχεδόν ολοκληρωθεί με επιτυχία και υπάρχει χώρος για συγκρατημένη αισιοδοξία, αρκεί το Συμβούλιο να αντιμετωπίζει εγκαίρως τις παραβιάσεις των ανθρωπίνων δικαιωμάτων, όποτε και όπου αυτές σημειώνονται.
<P>
Υπό αυτό το πρίσμα, χαρήκαμε που είδαμε ότι, πέραν της πρωτοβουλίας της ΕΕ, το Συμβούλιο Ανθρωπίνων Δικαιωμάτων έλαβε μέτρα για την αντιμετώπιση της κατάφωρης παραβίασης των ανθρωπίνων δικαιωμάτων στη Βιρμανία/Μιανμάρ, καθώς και στο Σουδάν/Νταρφούρ. Επιπλέον, χαιρετίζουμε επίσης τη δημιουργία του συστήματος παγκόσμιας περιοδικής ανασκόπησης που, από το επόμενο έτος, θα επιτρέπει επίσης την τακτική σχολαστική εξέταση του ιστορικού κάθε κράτους μέλους των "Ε στα ανθρώπινα δικαιώματα.
<P>
Παρά τη δημιουργία του Συμβουλίου Ανθρωπίνων Δικαιωμάτων, η Τρίτη Επιτροπή της Γενικής Συνέλευσης των "νωμένων Εθνών παραμένει, ασφαλώς, ένα εξίσου σημαντικό φόρουμ για ζητήματα ανθρωπίνων δικαιωμάτων. " Ευρωπαϊκή Ένωση θα συνεχίσει να αξιοποιεί πλήρως την Επιτροπή αυτή, για να προτείνει τόσο θεματικά ψηφίσματα όσο και ψηφίσματα κατά χώρα. Στη φετινή σύνοδο σημειώθηκε ιδιαίτερη επιτυχία, καθώς εγκρίθηκε για πρώτη φορά ψήφισμα που ζητά μορατόριουμ για την εφαρμογή της θανατικής ποινής. Χάρη στην πρωτοβουλία της ΕΕ και τον σχηματισμό ενός περιφερειακού συνασπισμού, η ιστορική καταδίκη της θανατικής ποινής αποτελεί αποφασιστικό βήμα στην οικοδόμηση διεθνούς συναίνεσης για την επακόλουθη κατάργησή της.
<P>
Δεύτερον, ένα από τα σημαντικότερα μέσα που έχουμε στη διάθεσή μας για να εγείρουμε ζητήματα ανθρωπίνων δικαιωμάτων σε τρίτες χώρες είναι οι διάλογοι για τα ανθρώπινα δικαιώματα. Μας δίνουν επίσης τη δυνατότητα να προβάλλουμε συγκεκριμένες ανησυχίες περί των ανθρωπίνων δικαιωμάτων με μια χώρα εταίρο, να κάνουμε συστάσεις για βελτίωση, καθώς και να συζητάμε πιθανούς τρόπους προώθησης μεταρρυθμίσεων μέσω προγραμμάτων κατάρτισης ή συνεργασίας. Πέρυσι σημειώθηκε σημαντική αύξηση στον αριθμό των διαλόγων για τα ανθρώπινα δικαιώματα.
<P>
Σήμερα διεξάγουμε διαλόγους με περίπου 25 χώρες εταίρους. Για παράδειγμα, ξεκινήσαμε διαλόγους για τα ανθρώπινα δικαιώματα με τις περισσότερες γειτονικές στην Ευρώπη χώρες, και οι πρώτες συναντήσεις ήταν σε γενικές γραμμές -ενίοτε και πολύ- εποικοδομητικές.
<P>
Ο πρώτος γύρος των διαλόγων εμπειρογνωμόνων για τα ανθρώπινα δικαιώματα, μεταξύ αυτών και με την Αφρικανική Ένωση, δημιούργησε νέες προοπτικές διαβουλεύσεων με την αφρικανική ήπειρο για τα ανθρώπινα δικαιώματα. Τον Μάιο του 2007, η Ευρωπαϊκή Ένωση διεξήγαγε τον πρώτο διάλογο για ανθρώπινα δικαιώματα με το Ουζμπεκιστάν, και η στρατηγική της ΕΕ για την Κεντρική Ασία προβλέπει το ξεκίνημα τέτοιων διαλόγων με όλες τις χώρες της Κεντρικής Ασίας.
<P>
Παρόλα αυτά, καθώς αυξάνεται ο αριθμός των διαλόγων, πρέπει να επαγρυπνούμε ώστε να διασφαλίσουμε συνέπεια και αποτελεσματικότητα - σημείο που το Ευρωπαϊκό Κοινοβούλιο ορθώς υπογράμμισε στο ψήφισμά του της 6ης Σεπτεμβρίου 2007.
<P>
Τρίτον, επιτρέψτε μου να επανέλθω στις κατευθυντήριες γραμμές της ΕΕ για τα ανθρώπινα δικαιώματα. Χαίρομαι -και η Προεδρία του Συμβουλίου το έχει ήδη επισημάνει αυτό- που το 2007 εγκρίθηκαν νέες κατευθυντήριες γραμμές για την προαγωγή και την προστασία των δικαιωμάτων του παιδιού, από κοινού με μια στρατηγική εφαρμογής. Πρώτη προτεραιότητά μας, στο πλαίσιο αυτών των κατευθυντηρίων γραμμών, θα είναι το κρίσιμο ζήτημα της βίας εις βάρος των παιδιών.
<P>
Όπως και με όλες τις κατευθυντήριες γραμμές της ΕΕ, αυτό που μετράει είναι, φυσικά, η εφαρμογή. " Ευρωπαϊκή Ένωση ήταν ιδιαιτέρως δραστήρια στο πλαίσιο των κατευθυντηρίων γραμμών για τη θανατική ποινή, τα βασανιστήρια και την κακοποίηση, με αρκετά γενικά διαβήματα, αλλά και με πολλά ειδικά διαβήματα σε μεμονωμένες περιπτώσεις θανατικής ποινής ή βασανιστηρίων σε ένα εύρος τρίτων χωρών. Θα συνεχίσουμε να εγείρουμε αυτά τα ζητήματα σε συναντήσεις πολιτικού διαλόγου με τρίτες χώρες.
<P>
Τέλος, πρέπει να αναφέρω το Ευρωπαϊκό Μέσο για τη Δημοκρατία και τα Ανθρώπινα Δικαιώματα (EIDHR), που τέθηκε σε ισχύ τον Ιανουάριο του 2007. Το EIDHR μας δίνει τη δυνατότητα να προσφέρουμε απευθείας χρηματοδότηση σε οργανώσεις της κοινωνίας των πολιτών παγκοσμίως, χωρίς την παρέμβαση των κυβερνήσεων. Αυτό έχει γίνει κεφαλαιώδες μέσο για την ενίσχυση οργανώσεων λαϊκής βάσης σε ολόκληρο τον κόσμο, χωρίς τις οποίες τα ανθρώπινα δικαιώματα και η δημοκρατία δεν μπορούν να τελεσφορήσουν. Το EIDHR δίνει νέα έμφαση στην προώθηση της δημοκρατίας και επίσης μας επιτρέπει να παρέχουμε υποστήριξη σε δράσεις που στηρίζουν τις κατευθυντήριες γραμμές της ΕΕ για τα ανθρώπινα δικαιώματα.
<P>
Μια ακόμα καινοτομία είναι ότι πλέον μπορούν να επιστρατευτούν πόροι για να βοηθηθούν οι υπέρμαχοι των ανθρωπίνων δικαιωμάτων που κινδυνεύουν εξαιτίας των δραστηριοτήτων τους. Συνολικά, περίπου 140 εκατ. ευρώ θα είναι διαθέσιμα κάθε χρόνο στο πλαίσιο αυτού του μέσου, και οι πρώτες προτροπές για εισηγήσεις έργων είναι πλέον ανοικτές.
<P>
Ο χρόνος μου επιτρέπει απλώς να θίξω αυτά τα λιγοστά σημεία σήμερα. Ωστόσο, νομίζω ότι κάθε αναγνώστης αυτής της καλής και ενδιαφέρουσας ετήσιας έκθεσης δεν μπορεί παρά να εντυπωσιαστεί τόσο από το πλήρες γεωγραφικό εύρος των δραστηριοτήτων μας για τα ανθρώπινα δικαιώματα όσο και από το εύρος των θεματικών ζητημάτων που έχουν καλυφθεί.
<P>
Εκτός από τα θέματα που ανέφερα ήδη, θα ήθελα να πω ότι η Ευρωπαϊκή Ένωση είναι δραστήρια σε πολύ διαφορετικά ζητήματα, όπως η προώθηση της συμμετοχής του Διεθνούς Ποινικού Δικαστηρίου (ΔΠΔ), τα δικαιώματα των γυναικών και τα δικαιώματα των ατόμων με αναπηρίες.
<P>
Το 2007 ήταν ένα έτος επιτευγμάτων. Παρόλα αυτά, γνωρίζουμε επίσης ότι οι παραβιάσεις των ανθρωπίνων δικαιωμάτων, δυστυχώς, συνεχίζουν να ενδημούν σε ολόκληρη τη γη. Σε αυτήν την 60ή επέτειο από την Οικουμενική Διακήρυξη των Δικαιωμάτων του Ανθρώπου θα συνεχίσουμε, βεβαίως, τις προσπάθειές μας για να διασφαλίσουμε ότι τα δικαιώματα που εμπερικλείονται σε αυτήν τη διακήρυξη θα γίνουν εντέλει χειροπιαστή πραγματικότητα για όλους μας.
<SPEAKER ID="252" NAME="Laima Liucija Andrikienė" LANGUAGE="LT">
Καταρχάς, θα ήθελα να ευχαριστήσω όλους όσοι συμμετείχαν στην προετοιμασία της ετήσιας έκθεσης. Σε αυτό το κείμενο προσέβλεπε όχι μόνο το Ευρωπαϊκό Κοινοβούλιο, αλλά και θεσμικά όργανα όπως το Συμβούλιο Ανθρωπίνων Δικαιωμάτων των "νωμένων Εθνών, το Συμβούλιο της Ευρώπης και ΜΚΟ που συνεχίζουν να εργάζονται στο πεδίο της προστασίας των ανθρωπίνων δικαιωμάτων, έναν διάλογο που δεν μπορεί να υπερεκτιμάται. Μιλάω για τον διάλογο μεταξύ του Ευρωπαϊκού Κοινοβουλίου, της Υποεπιτροπής του για τα Ανθρώπινα Δικαιώματα και του Συμβουλίου Ανθρωπίνων Δικαιωμάτων των "νωμένων Εθνών, της κοινωνίας και των ομάδων εντός αυτών.
<P>
Συμφωνώ με τις ιδέες που εξέφρασε η χώρα που έχει την Προεδρία του Συμβουλίου της ΕΕ και η Επίτροπος. Παρόλα αυτά, θα ήθελα να επισημάνω ορισμένα σημεία.
<P>
" ετήσια έκθεση είναι μια λεπτομερής μελέτη των δράσεων που αναλαμβάνει η ΕΕ παγκοσμίως στο πεδίο των ανθρωπίνων δικαιωμάτων. Καλύπτει τη δραστηριότητα των κρατών μελών, της Επιτροπής και του Ευρωπαϊκού Κοινοβουλίου. " έκθεση κάνει έναν απολογισμό της κατάστασης σε ορισμένες περιοχές του κόσμου, αλλά νομίζω ότι υπάρχουν αρκετά ζητήματα που εκλείπουν και τα οποία θα είχαν κάνει την έκθεση ακόμη πιο πολύτιμη.
<P>
Καταρχάς, η έκθεση υστερεί στην αξιολόγηση της πολιτικής της ΕΕ για τα ανθρώπινα δικαιώματα. Στο τέλος του έτους θα ήταν καλό να μαθαίναμε την άποψη του Συμβουλίου και της Επιτροπής για τα αποτελέσματα και την επενέργεια των δράσεων που αναφέρθηκαν. Ένας τέτοιος απολογισμός θα είχε πολύ μεγαλύτερη αξία από έναν απολογισμό που απλώς παραθέτει έναν κατάλογο των δράσεων που αναλήφθησαν, ανεξαρτήτως του πόσο μακρύς μπορεί να είναι αυτός ο κατάλογος. Μια θεώρηση με βάση τα αποτελέσματα θα αναδείκνυε όλες τις δράσεις που ανέλαβε η ΕΕ στο πεδίο της προστασίας των ανθρωπίνων δικαιωμάτων και θα υπογράμμιζε την ασημαντότητα. Αυτό ισχύει και για τις μεμονωμένες περιπτώσεις που αναφέρονται στην έκθεση: τι αποτελέσματα έχει σημειώσει στην πραγματικότητα η Ευρωπαϊκή Ένωση; Μήπως οι μέθοδοί μας και οι ενέργειές μας δεν απέφεραν καθόλου αποτέλεσμα ή είχαν έως και αρνητικές συνέπειες;
<P>
Από την άλλη πλευρά, μου διαφεύγει μια σαφέστερη εξήγηση του έργου του Ευρωπαϊκού Κοινοβουλίου και των προτάσεων ψηφίσματος που έχουμε εγκρίνει. Το Ευρωπαϊκό Κοινοβούλιο θα ωφελείτο εάν πληροφορείτο ποιες από τις συστάσεις του ελήφθησαν υπόψη από την Επιτροπή και το Συμβούλιο, ποιες από αυτές εφαρμόστηκαν και ποια ήταν τα αποτελέσματα.
<SPEAKER ID="253" NAME="Raimon Obiols i Germà">
εξ ονόματος της Ομάδας PSE. - (ES) Κύριε Πρόεδρε, θα ήθελα να κάνω τρία γρήγορα σχόλια σχετικά με αυτήν την ένατη έκθεση, καθώς και έναν σύντομο συλλογισμό για τις μελλοντικές εκθέσεις.
<P>
Τα σχόλια είναι θετικά. Πρώτον, θέλω να πω ότι, αν και η έκθεση ακολουθεί τη δομή των προηγούμενων εκδόσεων, υπάρχει μεγαλύτερη μέριμνα για λεπτομερή ανάλυση. Μερικά ζητήματα εξετάζονται ακόμα και από διττή οπτική γωνία: γεωγραφική και θεματική. Αυτό είναι ένα θετικό στοιχείο.
<P>
Δεύτερον, ένα άλλο θετικό στοιχείο είναι η αυξημένη έμφαση της έκθεσης στην κατάργηση της θανατικής ποινής, τα βασανιστήρια, τα δικαιώματα των παιδιών και η μεγαλύτερη ανησυχία σχετικά με την προστασία των υπερμάχων των ανθρωπίνων δικαιωμάτων.
<P>
Θα πρέπει επίσης να είμαστε ευχαριστημένοι με το αυξημένο ενδιαφέρον για την ιδιαίτερη ευθραυστότητα γυναικών σε καταστάσεις κακοποίησης και, ως εκ τούτου, την ανάγκη ενίσχυσης της προστασίας τους.
<P>
Το τρίτο σχόλιό μου είναι ότι αυτή η έκθεση καλύπτει τον πρώτο χρόνο του Συμβουλίου Ανθρωπίνων Δικαιωμάτων των "νωμένων Εθνών. " ΕΕ διαδραμάτισε ενεργό ρόλο στην εισαγωγή του μηχανισμού παγκόσμιας περιοδικής ανασκόπησης, και αυτό θα μπορούσε να δημιουργήσει μερικές εξαιρετικά θετικές συνέργειες.
<P>
Τέλος, θέλω να μοιραστώ έναν συλλογισμό που ταυτίζεται εν μέρει με τις σκέψεις της κ. Andrikienė. Σημειώνουμε καλή πρόοδο προς τη συγκρότηση μιας πολύ πιο ολοκληρωμένης διάγνωσης κάθε χρόνο, αλλά ακόμα έχουμε πολύ δρόμο να διανύσουμε για να μετατρέψουμε αυτήν τη λεπτομερή και διεισδυτική ανάλυση σε πιο χειροπιαστά και ουσιαστικά αποτελέσματα της δράσης της Ευρωπαϊκής Ένωσης.
<P>
Αυτό σημαίνει, λοιπόν, ότι πρέπει να αναπτύξουμε έναν εννοιολογικό και αναλυτικό μηχανισμό, που θα μας επιτρέπει να εκτιμούμε τα δικά μας μέσα. Ο τρόπος με τον οποίο προσεγγίζουμε τον διάλογο με τρίτες χώρες, η προϋποθετότητα, οι όροι συζήτησης που χρησιμοποιούμε για να καταγγείλουμε ορισμένες καταστάσεις, το αν εφαρμόζουμε ή όχι διπλά πρότυπα ανάλογα με τις αναλογίες ή τη στρατηγική σημασία της εκάστοτε χώρας, όλα αυτά πιστεύουμε ότι πρέπει να εξετάζονται διεξοδικά και ελπίζουμε να ληφθούν υπόψη σε μελλοντικές εκδόσεις των ετήσιων εκθέσεών μας.
<P>
(Χειροκροτήματα)
<SPEAKER ID="254" NAME="Sarah Ludford">
εξ ονόματος της Ομάδας ALDE. - (EN) Κύριε Πρόεδρε, νομίζω ότι το Ευρωπαϊκό Κοινοβούλιο ξεκίνησε καλά ως προς τον εορτασμό της 60ής επετείου της Οικουμενικής Διακήρυξης των Δικαιωμάτων του Ανθρώπου, με την απονομή του βραβείου Ζαχάρωφ για την ελευθερία της σκέψης στον μεγαλοπρεπή κ. Salih Mahmoud Osman.
<P>
Όμως, μας είπε ότι αποτυγχάνουμε στο καθήκον μας να προσφέρουμε προστασία στον λαό του Νταρφούρ και ότι η ΕΕ σε αυτήν την προσπάθεια έπρεπε να συμπεριλάβει αποφασιστικότητα και πόρους, καθώς και στρατεύματα. Πώς γίνεται μια ΕΕ που κηρύσσει τα ανθρώπινα δικαιώματα να επιτρέπει τη δολοφονία 600 000 ανθρώπων και τον εκτοπισμό τεσσάρων εκατομμυρίων; " ΕΕ πρέπει να βελτιώσει την ικανότητά της να παρεμβαίνει σε καταστάσεις κρίσης όπως αυτή. Χωρίς δράση, τα λόγια μας περί προαγωγής των κοινών αξιών μας είναι μεγάλες αερολογίες. Νομίζω ότι πολλοί κάτοικοι της εκλογικής μου περιφέρειας και οι δοκιμαζόμενοι κάτοικοι του Νταρφούρ θα πρέπει να έμειναν έκπληκτοι μπροστά στο θέαμα των ευρωπαίων ηγετών που απολάμβαναν κοκτέιλ το περασμένο σαββατοκύριακο στη Λισαβόνα με τους προέδρους τόσο της Ζιμπάμπουε όσο και του Σουδάν.
<P>
Ένα μεγάλο κενό στην έκθεση για τα ανθρώπινα δικαιώματα του 2007 του Συμβουλίου και της Επιτροπής είναι η οποιαδήποτε αντίδραση στις αποκαλύψεις, συμπεριλαμβανομένου αυτού του Κοινοβουλίου, για αθέμιτη σύμπραξη των κυβερνήσεων της ΕΕ σε περιπτώσεις "έκτακτης παράδοσης". Ακούμε ότι η ΕΕ ήταν δραστήρια στο ζήτημα των βασανιστηρίων. Πώς γίνεται μια ΕΕ που υποστηρίζει τα ανθρώπινα δικαιώματα και την εξάλειψη των βασανιστηρίων να μην έχει προσφέρει καμία αληθινή λογοδοσία ή αποκατάσταση της αλήθειας, αλλά μόνο κενές αρνήσεις και άτονες διαβεβαιώσεις για τη δική της ανάμιξη σε αυτήν τη βαρβαρότητα; " υπογραφή του Χάρτη των Θεμελιωδών Δικαιωμάτων αυτήν την εβδομάδα -όσο και αν είναι καλοδεχούμενη, ιδιαιτέρως καθώς είναι η πρώτη φορά που η διάκριση λόγω γενετήσιου προσανατολισμού απαγορεύεται σε ένα διεθνές έγγραφο ανθρωπίνων δικαιωμάτων- πέφτει στο κενό, εάν στην πράξη διαπιστώνουμε υποκρισία.
<P>
Τέλος, ο κ. Osman προειδοποίησε επίσης ότι η δικαιοσύνη και η λογοδοσία δεν πρέπει να υπονομευτούν από μια πολιτική συμφωνία και ότι ο κύκλος της ατιμωρησίας πρέπει να σπάσει. Νομίζω ότι μπορούμε να εφαρμόσουμε αυτήν την προειδοποίηση στη σημερινή κατάσταση στα Βαλκάνια. " Ευρωπαϊκή Ένωση δεν πρέπει να ενδώσει στον εκβιασμό της Σερβίας να υπογράψει τη συμφωνία σύνδεσης σαν καλόπιασμα για την απώλεια του Κοσσυφοπεδίου, παρά μόνο εάν και μέχρι να οδηγηθούν στη Χάγη οι Ράτκο Μπλάντιτς και Ράντοβαν Κάρατζιτς. Δεν μπορούμε να παραβλέψουμε την απόφαση της εισαγγελέως του Δικαστηρίου της Χάγης Carla Del Ponte ότι η σερβική κυβέρνηση εσκεμμένα απέτυχε να παραδώσει τους Μπλάντιτς και Κάρατζιτς στη δικαιοσύνη. Δεν μπορούμε να επιβραβεύσουμε τη Σερβία για το ότι αποφεύγει μια βίαιη αντίδραση για το Κοσσυφοπέδιο.
<SPEAKER ID="255" NAME="Konrad Szymański" LANGUAGE="PL">
Κύριε Πρόεδρε, η προάσπιση των ανθρωπίνων δικαιωμάτων πρέπει να είναι ένα ζήτημα συνείδησης και όχι η υπακοή στην επιταγή της εκάστοτε πνευματικής μόδας. Ζητώ, λοιπόν, οι ενέργειες της Ευρωπαϊκής Ένωσης να διαποτιστούν με μεγαλύτερη ευαισθησία απέναντι στο ζήτημα της θρησκευτικής ελευθερίας. Οι συνειδήσεις των πιστών δέχονται επίθεση όλο και πιο συχνά, και το πρόβλημα έχει λάβει πλέον δραματικές διαστάσεις.
<P>
Θα μπορούσα να αναφέρω την Κίνα, τη Βιρμανία, τη Βόρεια Κορέα, το Ιράν, το Σουδάν, την Ερυθραία, το Βιετνάμ, καθώς και τη Ρωσία, τη Σαουδική Αραβία, το Ουζμπεκιστάν και την Κούβα. Είναι αρκετά μακρύς ο κατάλογος; Είναι, λοιπόν, εντυπωσιακό το πόσο λίγη προσοχή δίνεται σε αυτό το πρόβλημα, ειδικά στο πρώτο μέρος της έκθεσης. Χαιρετίζω το γεγονός ότι ζητήματα των δύο φύλων και τα δικαιώματα των παιδιών απέκτησαν προτεραιότητα στην ατζέντα μας, αλλά λυπάμαι για την έλλειψη προσοχής στη θρησκευτική ελευθερία. Αυτό μπορεί να ερμηνευτεί ως ένδειξη του ότι ορισμένοι άνθρωποι στην Ευρώπη βιώνουν μια προκατάληψη κατά της πίστης αυτής καθαυτής.
<P>
" Ευρωπαϊκή Ένωση πρέπει να αναπτύξει επειγόντως γενικές κατευθυντήριες γραμμές για τη θρησκευτική ελευθερία. " θρησκευτική ελευθερία είναι το ανθρώπινο δικαίωμα που παραβιάζεται πιο συχνά, με ατιμωρησία, στον σύγχρονο κόσμο.
<SPEAKER ID="256" NAME="Hélène Flautre">
εξ ονόματος της Ομάδας Verts/ALE. - (FR) Κύριε Πρόεδρε, χαιρετίζω αυτήν την ετήσια έκθεση. Είναι ένα σημαντικό έργο, που μας παρέχει μια ολοκληρωμένη εικόνα για τις πρωτοβουλίες που ελήφθησαν σε έναν χρόνο και δύο Προεδρίες για την εφαρμογή της πολιτικής της ΕΕ για τα ανθρώπινα δικαιώματα. Προφανώς δεν πρόκειται για σπουδαίο κατόρθωμα, είναι ένα πρακτικό μέσο και ένα έγγραφο αναφοράς.
<P>
Παρόλα αυτά, νομίζω ότι η κ. Andrikienέχει δίκιο. " έκθεση στερείται ενός βαθμού αντικειμενικής αξιολόγησης, ανάλυσης και κριτικού πνεύματος, και, καθώς δεν συνάγει συμπεράσματα από τα ζητήματα που εξετάζει, στερείται οποιωνδήποτε συστάσεων. Οι επιτυχίες ή αποτυχίες αυτής της πολιτικής δεν αναπτύσσονται επαρκώς στην έκθεση. Αυτό ελπίζω, και νομίζω ότι έτσι θα γίνει, πως θα είναι το έργο των βουλευτών στην έκθεση που πρόκειται να εκπονηθεί από το Κοινοβούλιο την άνοιξη: το έργο τους πρέπει να κινηθεί προς αυτήν την κατεύθυνση.
<P>
Υπάρχουν επίσης ορισμένες ενοχλητικές αποσιωπήσεις σε αυτήν την έκθεση. Όπως ανέφερε η κ. Ludford, το τμήμα των ανθρωπίνων δικαιωμάτων σε σχέση με την καταπολέμηση της τρομοκρατίας, ευτυχώς, ολοκληρώνεται με μια αναφορά στο έργο του Κοινοβουλίου για τις πτήσεις της CIA και τις "έκτακτες παραδόσεις", αλλά δεν λέει τίποτα για την έλλειψη δράσης του Κοινοβουλίου στην επιδίωξη έρευνας και στη διατύπωση κατηγοριών εναντίον των υπευθύνων, πόσο μάλλον για αποζημίωση των θυμάτων που μετήχθησαν, φυλακίστηκαν ή βασανίστηκαν άδικα.
<P>
Ομοίως, το τμήμα για το άσυλο και τη μετανάστευση δεν λέει τίποτα για τις μαζικές παραβιάσεις των δικαιωμάτων των μεταναστών· καμία εκτίμηση δεν γίνεται για την εφαρμογή συμφωνιών για μια σειρά από επανεισδοχές, τίποτα για την ημιστρατιωτικοποιημένη διαχείριση των συνόρων, τίποτε για τις χιλιάδες ανθρώπων που πεθαίνουν προσπαθώντας να φτάσουν στις ακτές μας, παρότι το έργο των βουλευτών είναι εκτενές και μεθοδικό σε αυτά τα ζητήματα.
<P>
Ούτε, διαβάζοντας αυτήν την έκθεση, μπορεί να κατανοήσει κάποιος τους λόγους για τους οποίους τα κράτη μέλη έχουν έλθει σε μια εξαιρετικά δυσχερή θέση, σε σχέση με τους εταίρους μας και σε σχέση με το διεθνές δίκαιο, με το αρνούνται κατηγορηματικά να επικυρώσουν τη σύμβαση για τους διακινούμενους εργαζόμενους και τις οικογένειές τους. Σε αυτά τα ζητήματα η εσωτερική πολιτική μας έχει επιπτώσεις στα ανθρώπινα δικαιώματα εκτός των συνόρων μας.
<P>
Χαιρετίζω την έγκριση του Χάρτη Θεμελιωδών Δικαιωμάτων, που θα μας βοηθήσει να κοιτάξουμε πολύ πιο συνετά τους εαυτούς μας, συμπεριλαμβανομένων της Μεγάλης Βρετανίας και της Πολωνίας. " ανάλυση των επιτυχιών μας θα μπορούσε επίσης να είναι χρήσιμη ως προς την έμπνευση των μελλοντικών στρατηγικών μας. " κ. Ferrero-Waldner έχει δίκιο: πρέπει να αναλυθεί ο καθοριστικός ρόλος της ΕΕ στην έγκριση από το Συμβούλιο Ανθρωπίνων Δικαιωμάτων των "Ε πολλά υποσχόμενων και απαιτητικών μηχανισμών εργασίας, όπως η πρόσφατη έγκριση ενός ψηφίσματος που ζητά μορατόριουμ για τη θανατική ποινή. Μια δραστήρια Προεδρία, ένα κινητοποιημένο Συμβούλιο, ένα Ευρωπαϊκό Κοινοβούλιο για τις επιθετικές και ανυποχώρητες οργανώσεις πολιτών συμβάλλουν ώστε να καταστεί η Ευρώπη ένας ουσιαστικός παγκόσμιος παράγοντας: αυτά είναι πολύ καλά και ενθαρρυντικά νέα.
<SPEAKER ID="257" NAME="Patrick Louis">
εξ ονόματος της Ομάδας IND/DEM. - (FR) Κυρίες και κύριοι, "ένας νέος άνθρωπος ανθρωπίνων δικαιωμάτων γεννήθηκε, ο οποίος δεν έχει τίποτα κοινό με τον πρόγονό του τού 1789, παρά μόνο το όνομα": αυτή ήταν η δηκτική περιγραφή που χρησιμοποίησε ο φιλόσοφος Marcel Gauchet για να περιγράψει τον Χάρτη Θεμελιωδών Δικαιωμάτων που διακηρύχθηκε εδώ και έγινε δεσμευτικός σύμφωνα με το άρθρο 6 της Συνθήκης της Λισαβόνας.
<P>
Γνωρίζουμε ότι από πολλές απόψεις ο μεγάλος αριθμός δικαιωμάτων που περιέχει έρχεται σε αντίθεση με τα δικαιώματα και τις ελευθερίες που προστατεύονται από τα εθνικά μας συντάγματα. Το ευρωπαϊκό δίκαιο υπερισχύει του εθνικού δικαίου, ακόμη και του συνταγματικού δικαίου. Σε αυτήν την περίπτωση, τι θα μείνει από την κοσμική αρχή σε σχέση με το άρθρο 10 του Χάρτη, που δηλώνει ότι η θρησκευτική ελευθερία περιλαμβάνει την ελευθερία εκδήλωσης του θρησκεύματος τόσο δημοσίως όσο και κατ' ιδίαν; Τι θα μείνει από την αρχή της ισότητας σε σχέση με το άρθρο 20 και τα επόμενα άρθρα του Χάρτη, που συνθέτουν έναν κατάλογο δικαιωμάτων των θυμάτων βάσει της ένταξής τους σε μια συγκεκριμένη ομάδα; Τι θα μείνει από την αρχή της ελευθερίας, που περιλαμβάνει το δικαίωμα της αυτοδιάθεσης, σε σχέση με τα άρθρα 6 έως 19, που το συγχέουν με τα ατομικά δικαιώματα και την απλή δυνατότητα του να απαιτεί κανείς μια υπηρεσία από άλλους;
<P>
Αυτό που προσπαθούμε να κάνουμε είναι να επιταχύνουμε τη μετατροπή των πολιτών που ελέγχουν το μέλλον τους σε απλούς καταναλωτές, παθητικούς παρόχους υπηρεσιών, και δεν θα μπορούσαμε να το κάνουμε αυτό καλύτερα. Στους συναδέλφους βουλευτές, που εκτιμούν τις μακρόχρονες ελευθερίες και δικαιώματα των χωρών τους, όπως προστατεύονται από τα συντάγματά τους, μπορώ να πω μόνο μία λέξη: κινητοποιηθείτε.
<SPEAKER ID="258" NAME="Philip Claeys" AFFILIATION="NI">
(NL) Κύριε Πρόεδρε, μια πολιτική για τα ανθρώπινα δικαιώματα που δεν είναι συνεπής είναι υποκριτική και στερείται αξιοπιστίας. " Ευρωπαϊκή Ένωση δικαίως θέλει να στηρίξει τα ανθρώπινα δικαιώματα σε τρίτες χώρες, όμως, για να είμαστε αξιόπιστοι, πρέπει να σεβόμαστε επίσης τα θεμελιώδη δημοκρατικά δικαιώματα μεταξύ μας.
<P>
Δεν το κάνουμε πάντα αυτό, ειδικά στην περίπτωση του δικαιώματος της ελευθερίας έκφρασης. Αυτό το δικαίωμα είναι ένα από τα βασικότερα δικαιώματα, εάν όχι το βασικότερο δικαίωμα, όμως ολοένα και περισσότερο αντιμετωπίζεται ως πρόβλημα. Συγκεκριμένα, η επίκριση της αποτυχημένης πολιτικής μετανάστευσης και ένταξης πάντα χαρακτηρίζεται σαν ρατσισμός και έτσι ποινικοποιείται.
<P>
" έκθεση που συζητάμε τώρα επίσης κάνει αυτό το λάθος. Άνθρωποι κινδυνεύουν να διωχθούν και να καταδικαστούν όχι για κάτι που έκαναν, αλλά εξαιτίας των απόψεών τους και της έκφρασης αυτών των απόψεων. Με αυτόν τον τρόπο, η πολιτική που ακολουθείται δεν παράγει λύσεις στα προβλήματα, αλλά η ίδια η πολιτική γίνεται μέρος του προβλήματος.
<SPEAKER ID="259" NAME="Ari Vatanen" AFFILIATION="PPE-DE">
(EN) Κύριε Πρόεδρε, είμαι ευγνώμων για την έκθεση αυτή, αλλά θα ήθελα να επισημάνω ότι τα ανθρώπινα δικαιώματά μας εξακολουθούν να είναι επιλεκτικά - είναι πολιτικώς ορθά. Ακόμα και σε αυτό το Σώμα δεν μπορούμε να πραγματοποιήσουμε μια φωτογραφική έκθεση για τις θηριωδίες στην Τσετσενία, επειδή φοβόμαστε ότι κάτι τέτοιο δεν θα άρεσε στους Ρώσους.
<P>
Όσον αφορά στον διάλογό μας για τα ανθρώπινα δικαιώματα με την Κίνα, δεν υπήρξε αναφορά στα 30 με 40 εκατομμύρια κορίτσια που αγνοούνται, από δημογραφικής πλευράς, στην Κίνα. Πού είναι αυτά τα παιδιά; Υπέστησαν άμβλωση, δολοφονήθηκαν μετά τη γέννηση ή εγκαταλείφθηκαν, ή βρίσκονται στη διάθεση του οργανωμένου εγκλήματος. Συνεπώς, την επόμενη φορά σκοπός μας πρέπει να είναι η συζήτηση αυτού του ζητήματος με τις κινεζικές αρχές.
<P>
Είναι τα πράγματα καλύτερα στην ΕΕ; Σε καμία περίπτωση δεν θέλω να κάνω κάποιον να αισθανθεί ένοχος. Το μόνο που ζητάω είναι να αναλογιστείτε ποια είναι η βάση της ανθρωπιάς. Γιατί υποδεικνύουμε -ορθώς- εκείνες τις χώρες που εφαρμόζουν τη θανατική ποινή, όταν έχουμε επίσης μια θανατική ποινή στην ΕΕ, αφού περισσότερα από ένα εκατομμύριο παιδιά στην ΕΕ δολοφονούνται πριν μπορέσουν να γεννηθούν; Το μόνο που ρωτάω είναι κατά πόσο αυτό είναι ανθρώπινο. Μπορούμε να οικοδομήσουμε μια πιο σταθερή κοινωνία όταν η ανθρώπινη ζωή δεν έχει απόλυτη αξία;
<P>
Πρωταρχικός σκοπός μας είναι να υπερασπιστούμε τους ανυπεράσπιστους, εκείνους που είναι οι πλέον ευάλωτοι. Αυτό ονομάζεται πραγματική αλληλεγγύη. Αυτό μπορεί να μην είναι πολιτικώς ορθή συλλογιστική, αλλά πρέπει να αναρωτηθούμε πού βρίσκονται οι αξίες. Είναι διαπραγματεύσιμες; Μπορούν οι αξίες των ανθρωπίνων δικαιωμάτων να εξαρτώνται από μια πλειοψηφία σε μία δεδομένη μέρα, που μπορεί να αποτελεί μειοψηφία κάποια άλλη μέρα; Για να το θέσω απλά, το πρώτο ανθρώπινο δικαίωμα είναι η γέννηση. Είμαι πολύ χαρούμενος που γεννήθηκα και είμαι βέβαιος ότι και οι συνάδελφοί μου χάρηκαν που γεννήθηκαν. Διαπιστώνοντας την απόλυτη αξία της ανθρώπινης ζωής, μπορούμε να οικοδομήσουμε μια κοινωνία φιλευσπλαχνίας και αγάπης. Δεν μπορούμε να οικοδομήσουμε ένα καλύτερο αύριο πάνω σε άμμο που στάζει από τα δάκρυα των αγέννητων παιδιών.
<SPEAKER ID="260" NAME="Józef Pinior" AFFILIATION="PSE">
(PL) Κύριε Πρόεδρε, έχουμε ενώπιόν μας την ετήσια έκθεση της ΕΕ σχετικά με τα ανθρώπινα δικαιώματα. Πρόκειται για μια εξαιρετική έκθεση. Είναι μάλιστα ένα από τα καλύτερα κείμενα που παρήχθησαν πρόσφατα στην Ευρωπαϊκή Ένωση, καθώς και ένα θετικό παράδειγμα συντονισμένης δράσης στο πεδίο των ανθρωπίνων δικαιωμάτων μεταξύ των βασικών ευρωπαϊκών θεσμικών οργάνων, στην προκειμένη περίπτωση του Συμβουλίου και της Επιτροπής.
<P>
" πολιτική της Ευρωπαϊκής Ένωσης για τα ανθρώπινα δικαιώματα είναι η καλύτερα ανεπτυγμένη από όλες τις πολιτικές της. Συμβολίζει αυτό που αντιπροσωπεύει η Ευρωπαϊκή Ένωση στον σύγχρονο πολιτισμό στο ξεκίνημα του 21ου αιώνα, πέρα και πάνω από την κοινή αγορά. " Ευρωπαϊκή Ένωση όντως μιλάει με μία φωνή για τα ανθρώπινα δικαιώματα στη διεθνή σκηνή. Δεν διστάζει να προβάλλει τη δική της θέση, που δεν είναι πάντα ίδια με αυτήν των "νωμένων Πολιτειών. " Ένωση αποδεικνύεται ολοένα και πιο αποτελεσματική και επικουρική σε άτομα που διώκονται από αντιδημοκρατικά καθεστώτα ανά τον κόσμο.
<P>
Παρόλα αυτά, κύριε Πρόεδρε, συνειδητοποιούμε ότι υπάρχουν πολλά ακόμα που πρέπει να γίνουν. Ο φετινός νικητής του βραβείου Ζαχάρωφ, κ. Salih Mahmoud Mohamed Osman, το κατέστησε σαφές αυτό στη σημερινή ομιλία του προς το Σώμα. Πρέπει να εξετάσουμε τι είδους δράση απαιτείται για να γίνει πιο αποτελεσματική η πολιτική της Ευρωπαϊκής Ένωσης για τα ανθρώπινα δικαιώματα. Έχω υπόψη μου ιδιαιτέρως μια μελέτη για την κατάσταση των ανθρωπίνων δικαιωμάτων στη Ρωσία μετά τις εκλογές στην εν λόγω χώρα. Σκέφτομαι επίσης την κατάσταση στην Κίνα κατά την περίοδο προετοιμασίας για τους Ολυμπιακούς Αγώνες που πρόκειται να διεξαχθούν εκεί του χρόνου. " Ευρωπαϊκή Ένωση έχει πολλά να κάνει εκεί, ειδικά σε ό,τι αφορά τα ανθρώπινα δικαιώματα.
<SPEAKER ID="261" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, ο Προεδρεύων του Συμβουλίου είπε ότι τα ζητήματα των ανθρωπίνων δικαιωμάτων πρέπει να ληφθούν υπόψη σε όλες τις πολιτικές. Αυτό αληθεύει και θα πρέπει να γίνει στις εξωτερικές υποθέσεις, όμως η ΕΕ πρέπει να ρίξει μια ματιά και στη δική της αυλή. Οι αλλοδαποί εργαζόμενοι στην ΕΕ τυγχάνουν μεταχείρισης με τρόπο που να λαμβάνει υπόψη τα ανθρώπινα δικαιώματα όλων; Υπάρχει πολλή φτώχεια εδώ. Μάλιστα, αυτή δεν εμπίπτει στην επίσημη πολιτική της ΕΕ. Ανατίθεται εξωτερικά στην εκκλησία και σε φιλανθρωπίες. " ΕΕ πρέπει να υιοθετήσει μια πιο σταθερή στάση στα ανθρώπινα δικαιώματα· μόνο οι πράξεις σημαίνουν κάτι, όχι τα λόγια.
<P>
Τέλος, θα ήθελα να θίξω το ζήτημα της ανθρωπιστικής κρίσης στο Ιράκ, που κοντεύει να λάβει καταστροφικές διαστάσεις. Σχεδόν 4,5 εκατομμύρια άνθρωποι αναγκάστηκαν αν εγκαταλείψουν τα σπίτια τους, και οι Ιρακινοί πέρυσι αποτελούσαν τη μεγαλύτερη ομάδα αιτούντων άσυλο στην Ευρώπη. " ΕΕ απάντησε στην κρίση διαθέτοντας 4 εκατομμύρια ευρώ στο έργο της Ύπατης Αρμοστείας των "νωμένων Εθνών για τους πρόσφυγες και στον ολλανδικό Ερυθρό Σταυρό, ενώ προβλέπονται άλλα 11 εκατομμύρια ευρώ για τις υπηρεσίες υγείας και τα σχολεία της χώρας. Είναι, όμως, αυτή αρκετή υποστήριξη από μια πλούσια Ευρωπαϊκή Ένωση για αυτά τα 4,5 εκατομμύρια ανθρώπους που υφίστανται, χωρίς να φταίνε οι ίδιοι, μια τέτοια δοκιμασία; " κρίση στο Ιράκ είναι σήμερα μία από τις χειρότερες στον κόσμο.
<SPEAKER ID="262" NAME="Hanna Foltyn-Kubicka" AFFILIATION="UEN">
(PL) Κύριε Πρόεδρε, σε αυτήν την έκθεση χαιρετίζω ιδιαιτέρως την ενότητα για τις δράσεις των βουλευτών αυτού του Σώματος. " απονομή του βραβείου Ζαχάρωφ στον Alexander Milinkievich, μαζί με την έντονη και ρητή καταδίκη της δολοφονίας της Anna Politkovskaya έδειξαν ότι η Ευρώπη δεν θα καθίσει άπραγη, αδιαφορώντας για τις παραβιάσεις των ανθρωπίνων δικαιωμάτων πέραν των ανατολικών συνόρων μας. Πολλά πρέπει να γίνουν ακόμα αναφορικά με αυτό, ωστόσο.
<P>
Οι τελευταίες κοινοβουλευτικές εκλογές στη Ρωσία απέδειξαν ότι οι θεμελιώδεις αρχές και ελευθερίες παραβιάζονται εκεί σαν φυσικό επακόλουθο. Τα γεγονότα που έλαβαν χώρα στη Ρωσία θέτουν υπό αμφισβήτηση τις τακτικές διαβουλεύσεις μεταξύ της Ευρωπαϊκής Ένωσης και της Ρωσικής Ομοσπονδίας στο πεδίο των ανθρωπίνων δικαιωμάτων. Ίσως έφτασε η στιγμή να επαναπροσδιορίσουμε τη φύση αυτών των συναντήσεων, να εισαγάγουμε κυρώσεις για την έλλειψη προόδου στην εφαρμογή των δεσμεύσεων που έχουν αναληφθεί και να συγκροτήσουμε μηχανισμούς για την παρακολούθηση της εφαρμογής τους. Ένα πράγμα είναι σίγουρο: η Ρωσία απομακρύνεται ακόμη περισσότερο από τη δημοκρατία.
<P>
Δεν μπορούμε παρά να ελπίζουμε ότι του χρόνου θα έχουμε περισσότερους λόγους να συγχαρούμε τους εαυτούς μας για το ότι δεν σπαταλήσαμε χρόνο και ευκαιρίες προκειμένου να κάνουμε τον κόσμο καλύτερο.
<SPEAKER ID="263" NAME="Milan Horáček" AFFILIATION="Verts/ALE">
(DE) Κύριε Πρόεδρε, η έκθεση περιέχει καλές καινοτομίες. Υπάρχει, για παράδειγμα, ένα κεφάλαιο για την ευρωπαϊκή πολιτική γειτονίας. " έκθεση επίσης περιγράφει την επιδεινούμενη κατάσταση των ανθρωπίνων δικαιωμάτων στη Ρωσία, αλλά στέλνει προειδοποίηση κατά οποιωνδήποτε κινήσεων απομόνωσης της εν λόγω χώρας. Παρόλα αυτά, είναι σημαντικό οι διάλογοι που θα ακολουθήσουν να περιλαμβάνουν περαιτέρω συζήτηση ζητημάτων όπως η ελευθερία έκφρασης, η ελευθερία του Τύπου και η θρησκευτική ελευθερία, η νομοθεσία κατά των ΜΚΟ και η αντιεξτρεμιστική νομοθεσία, η καταπολέμηση της τρομοκρατίας και το ζήτημα της Τσετσενίας. Το Συμβούλιο και η Επιτροπή πρέπει να συγκροτήσουν έναν μηχανισμό παρακολούθησης. Επιπλέον, υπάρχει παντελής έλλειψη προθυμίας από τη ρωσική πλευρά να ασχοληθεί με τις ΜΚΟ. Πρέπει να ελπίζουμε ότι η ρωσική κυβέρνηση θα συμφωνήσει εντέλει να πάρει μέρος στις διαβουλεύσεις που οδηγούν στους διαλόγους για τα ανθρώπινα δικαιώματα.
<P>
" έκθεση δείχνει ότι η ΕΕ έχει γίνει πιο δραστήρια στο πεδίο των ανθρωπίνων δικαιωμάτων, αλλά χάνει δυστυχώς την ευκαιρία να προβεί σε πιο κριτική περισυλλογή για την κατάσταση των ανθρωπίνων δικαιωμάτων εντός της ίδιας. Αυτό, ωστόσο, πρέπει να γίνει εάν πρόκειται να επιδιώξουμε μια αξιόπιστη πολιτική για τα ανθρώπινα δικαιώματα.
<SPEAKER ID="264" NAME="Roberta Alma Anastase" AFFILIATION="PPE-DE">
(RO) Κυρίες και κύριοι, θα ήθελα να συγχαρώ τα ευρωπαϊκά θεσμικά όργανα για την εκπόνηση αυτής της έκθεσης, η οποία αποτελεί πραγματικό δείκτη της σημασίας που δίνει η Ευρωπαϊκή Ένωση στα ανθρώπινα δικαιώματα και στην προστασία των δημοκρατικών αξιών παγκοσμίως. Είναι μια επισταμένη έκθεση και εκτιμώ την πρωτοβουλία να επεκταθεί και σε άλλους τομείς. Ταυτόχρονα, στο ίδιο πνεύμα της βελτίωσης, θα ήθελα να επισημάνω τρεις πτυχές μεγάλης σπουδαιότητας, που θα πρέπει να αποτελούν προτεραιότητα της ευρωπαϊκής δράσης στο μέλλον.
<P>
Καταρχάς, θα ήθελα να τονίσω τη σημασία προαγωγής και σεβασμού των ανθρωπίνων δικαιωμάτων, με την ιδιότητα του εγγυητή της ειρήνης στην Ευρώπη. " σημερινή Ευρώπη είναι μια παγκοσμιοποιημένη και πολυεθνική Ευρώπη, και η αναγνώριση και ο αμοιβαίος σεβασμός των δικαιωμάτων και των ελευθεριών μας πρέπει να βρίσκονται στη βάση της προαγωγής της ανεκτικότητας και της κατανόησης. Συνεπώς, η εξασφάλιση των δικαιωμάτων των μειονοτήτων, ειδικά στα δυτικά Βαλκάνια και στην πολιτική γειτονίας, καθώς και η εντατικοποίηση των προσπαθειών της Ευρωπαϊκής Ένωσης προς αυτήν την κατεύθυνση έχουν μεγάλη σημασία.
<P>
Ταυτόχρονα, η προαγωγή των δικαιωμάτων των Ρομά και η ένταξή τους στην ευρωπαϊκή κοινότητα, συμπεριλαμβανομένης της δημιουργίας ενός οργανισμού υπεύθυνου σε αυτόν τον τομέα, θα πρέπει να συνεχίσει να ενισχύεται.
<P>
" κατάσταση των ανθρωπίνων δικαιωμάτων στο έδαφος της Ευρωπαϊκής Ένωσης, που προσβλέπει στον ρόλο του υποστηρικτή των ανθρωπίνων δικαιωμάτων, δεν είναι λιγότερο σημαντική και, επομένως, χρήζει αναφοράς. Εν προκειμένω, εκφράζω την ανησυχία μου αναφορικά με την πρόσφατη επιδείνωση της κατάστασης των Ρουμάνων στην Ιταλία, που έχει ως αποτέλεσμα τη μαζική παραβίαση των δικαιωμάτων τους. Γι' αυτό, ζητώ από την Επιτροπή και το Συμβούλιο να αναλάβουν σθεναρή δράση, προκειμένου να αποκατασταθούν τα δικαιώματα των Ρουμάνων και να αποφευχθεί αυτού του είδους η κατάσταση στο μέλλον.
<P>
Τέλος, θα ήθελα να επιστήσω την προσοχή του Συμβουλίου και της Επιτροπής στην ανάγκη εδραίωσης μηχανισμών αξιολόγησης της Ευρωπαϊκής Ένωσης εντός των ετήσιων εκθέσεων για τα ανθρώπινα δικαιώματα. Μόνο γνωρίζοντας συγκεκριμένα αποτελέσματα, θα μπορέσουμε να αναπτύξουμε αυτές τις δράσεις με έναν συνεκτικό και αποτελεσματικό τρόπο. Επίσης, η εξέταση και αξιολόγηση των περιφερειακών δράσεων της Ευρωπαϊκής Ένωσης, ανάμεσά τους και η ανάπτυξη της συνέργειας στη Μαύρη Θάλασσα, πρέπει να ενσωματωθεί στις μελλοντικές εκθέσεις.
<SPEAKER ID="265" NAME="Richard Howitt" AFFILIATION="PSE">
(EN) Κύριε Πρόεδρε, επιτρέψτε μου να χαιρετίσω και εγώ τη φετινή ετήσια έκθεση του Συμβουλίου και της Επιτροπής. Ασφαλώς σημειώνει πρόοδο όσον αφορά τις πρόσθετες λεπτομέρειες, τις οποίες ζητήσαμε τα προηγούμενα χρόνια. Όμως, εάν μπορώ να το πω, εξακολουθεί να είναι λίγο εκτενέστερη στην περιγραφή και λίγο συντομότερη στην ανάλυση από ό,τι θα θέλαμε.
<P>
Παρόλα αυτά, θέλω να συγχαρώ ολόθερμα την πορτογαλική Προεδρία για τις νέες κατευθυντήριες γραμμές σχετικά με τα δικαιώματα του παιδιού - είναι ένα μεγάλο βήμα προόδου.
<P>
Ελπίζω του χρόνου οι επόμενες Προεδρίες να εξασφαλίσουν έναν αποτελεσματικό ρόλο για τον Οργανισμό Θεμελιωδών Δικαιωμάτων και τη βελτίωση της κοινοτικής νομοθεσίας, προκειμένου να παράσχουμε αποτελεσματική προστασία κατά των διακρίσεων για όλους τους λόγους και να συνεχίσουμε την πίεση προς τις χώρες των δυτικών Βαλκανίων να οδηγήσουν τους εγκληματίες πολέμου στη δικαιοσύνη.
<P>
Θέλω επίσης να ζητήσω σήμερα τη ρητή ευρωπαϊκή υποστήριξη του χρόνου στην τελική έκθεση του προσωπικού εκπροσώπου του Γενικού Γραμματέα των "νωμένων Εθνών για τις επιχειρήσεις και τα ανθρώπινα δικαιώματα. Ως εισηγητής του Κοινοβουλίου για αυτό το ζήτημα, ανησυχώ βαθιά ότι στην Bangalore αυτήν την εβδομάδα τα ινδικά δικαστήρια θα επιχειρήσουν να εκτελέσουν ένας διεθνές ένταλμα σύλληψης εναντίον επτά ολλανδών ακτιβιστών από την πρωτοβουλία "Clean Clothes Campaign", επειδή δημοσίευσαν στο Διαδίκτυο μια αναφορά για εργασιακές παραβάσεις στον ινδό προμηθευτή της εμπορικής μάρκας G-Star, μεταξύ αυτών αναγκαστικές υπερωρίες και σωματική και λεκτική κακοποίηση.
<P>
Αυτό έρχεται σε αντίθεση με τις υποχρεώσεις της ινδικής κυβέρνησης σύμφωνα με το άρθρο 19 του διεθνούς συμφώνου για τα ατομικά και πολιτικά δικαιώματα. Ζητώ από το Συμβούλιο και την Επιτροπή να ερευνήσουν αυτήν την υπόθεση και απευθύνω έκκληση προς όλα τα κράτη της ΕΕ να μην συνεργαστούν με αυτό το ένταλμα σύλληψης σε ένα θεμελιώδες ζήτημα, αφενός, εργατικών δικαιωμάτων και, αφετέρου, ελευθερίας του λόγου.
<SPEAKER ID="266" NAME="Ewa Tomaszewska" AFFILIATION="UEN">
(PL) Κύριε Πρόεδρε, η έκθεση περιέχει πληροφορίες για συνομιλίες με ρώσους και κινέζους ηγέτες αναφορικά με τον σεβασμό των ανθρωπίνων δικαιωμάτων. Δυστυχώς, οι πληροφορίες δεν είναι πολύ σαφείς. Εν τω μεταξύ, η σύγκρουση ανάμεσα στην αστυνομία και τον στρατό στη Ρωσία για όργανα που ανήκουν σε Τσετσένους συνεχίζεται. Οι Τσετσένοι απάγονται από τα σπίτια τους και, αφότου αφαιρεθούν από τα σώματά τους όλα τα όργανα που είναι κατάλληλα για μεταμόσχευση, εγκαταλείπονται.
<P>
Στην Κίνα όργανα αφαιρούνται από πολιτικούς κρατουμένους. Το Συμβούλιο της Ευρώπης εξέδωσε δηλώσεις για αυτές τις υποθέσεις νωρίτερα φέτος. Το μόνο που κατάφερε να κάνει το Κοινοβούλιό μας ήταν να αποκαλύψει μια εικόνα που έδειχνε τη διάπραξη εγκλημάτων στη Ρωσία κατά Τσετσένων. " οθόνη απομακρύνθηκε μια μέρα, επειδή θεωρήθηκε υπερβολικά αποτροπιαστική. Θα πρέπει να τονίσω ότι ήταν η εικόνα που θεωρήθηκε υπερβολικά αποτροπιαστική και όχι οι ενέργειες που απεικόνιζε.
<P>
Για πόσο θα παραβλέπουμε τη γενοκτονία; Θα ήθελα να ζητήσω διευκρινίσεις ως προς το κατά πόσο το πρόβλημα που ανέφερα εθίγη στις συνομιλίες με τη Ρωσία και την Κίνα.
<SPEAKER ID="267" NAME="Ana Maria Gomes" AFFILIATION="PSE">
(PT) Πρέπει να συγχαρώ την πορτογαλική Προεδρία για την έκθεση αυτή, που περιλαμβάνει λεπτομερή περιγραφή του πολύτιμου έργου που υλοποιήθηκε, ιδιαιτέρως, για εμένα, του μορατόριουμ για τη θανατική ποινή. Ωστόσο, στερείται μιας κριτικής και, κυρίως, αυτοκριτικής ανάλυσης. Αναφέρομαι στην έλλειψη απάντησης από το Ευρωπαϊκό Συμβούλιο για τις συστάσεις αυτού του Κοινοβουλίου και του γερουσιαστή Dick Marty για τις αποκαλούμενες πτήσεις της CIA. Παρότι τους παρασχέθηκαν αποδείξεις για το ότι το έδαφος και πράκτορες διαφόρων κρατών μελών εμπλέκονται στην απαγωγή και τον βασανισμό υπόπτων για τρομοκρατία, στους οποίους αρνήθηκαν δικαιοσύνη, το Ευρωπαϊκό Συμβούλιο και η πορτογαλική Προεδρία συγκεκριμένα δεν έχουν κάνει τίποτα μέχρι σήμερα για να διαπιστώσουν τι συνέβη, να επιμερίσουν ευθύνες και να αποτρέψουν την επανάληψη τέτοιων εγκληματικών ενεργειών.
<P>
Παρά τις παραδοχές και τις έρευνες στις "νωμένες Πολιτείες, οι ευρωπαϊκές κυβερνήσεις εξακολουθούν να έχουν το κεφάλι τους σταθερά μέσα στην άμμο, προσβάλλοντας έτσι βασικές ευρωπαϊκές αξίες και συμφέροντα, και διακυβεύοντας σε μεγάλο βαθμό την αξιοπιστία της Ευρώπης όσον αφορά την παγκόσμια προαγωγή των ανθρωπίνων δικαιωμάτων.
<SPEAKER ID="268" NAME="Genowefa Grabowska" AFFILIATION="PSE">
(PL) Κύριε Πρόεδρε, θα ήθελα να πω ότι είμαι πολύ χαρούμενη που η χώρα μου, η Πολωνία, αποφάσισε να ανακαλέσει την επιφύλαξή της αναφορικά με την καθιέρωση της Παγκόσμιας "μέρας Κατά της Θανατικής Ποινής. Αυτή η απόφαση όχι μόνο απηχεί τα συναισθήματα του πολωνικού λαού, αλλά επιτρέπει επίσης στην Ένωση να μιλήσει με ενιαία φωνή.
<P>
Αναφορικά με την έκθεση που έχουμε ενώπιόν μας, χαιρετίζω το κεφάλαιό 4.5, με τίτλο "Δικαιώματα των γυναικών και ισότητα των φύλων". Είναι καλό το ότι η Ευρωπαϊκή Επιτροπή συμπεριέλαβε την ισότητα των φύλων και τα δικαιώματα των γυναικών στις προτεραιότητές της και στα πλαίσια δράσης για το 2010. Κάθε κράτος μέλος πρέπει πλέον να σκέφτεται αυτά τα ζητήματα και να τα λαμβάνει υπόψη σε όλες τις πολιτικές πρωτοβουλίες και δράσεις συνεργασίας με στόχο την ανάπτυξη.
<P>
Θα κάναμε καλά να εξετάζουμε την πραγματική κατάσταση σε σχέση με αυτά τα ζητήματα. Μπορούμε πράγματι να είμαστε ικανοποιημένοι ακούγοντας αυτά που συμβαίνουν στην πραγματικότητα; Θα μπορούσα να αναφερθώ, για παράδειγμα, σε μια 24χρονη ιρανή γυναίκα ονόματι Delaram Ali, που καταδικάστηκε σε 32 μήνες φυλάκιση και 10 χτυπήματα με μαστίγιο απλώς επειδή συμμετείχε σε μια διαδήλωση κατά του διωγμού των γυναικών. Επιπλέον, φέτος τον Ιούλιο, τα πτώματα 42 γυναικών βρέθηκαν στην Basra. Πώς αντιδρούμε στο γεγονός ότι αυτές οι γυναίκες δολοφονήθηκαν απλώς επειδή είχαν ξεχάσει να καλύψουν τα κεφάλια τους ή είχαν βάλει μέικ-απ; Ασφαλώς, δεν μπορούμε να παραβλέψουμε τους άσκοπους θανάτους αυτών των γυναικών.
<SPEAKER ID="269" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κυρία Επίτροπε, κυρίες και κύριοι, θα είμαι πολύ σύντομος. Πρώτον, για την έκθεση που παρουσιάστηκε και συζητήθηκε σήμερα εδώ, και για το πνεύμα αυτής της συζήτησης, πρέπει να σας ευχαριστήσω για την υποστήριξή σας. Μάλιστα, ακόμα περισσότερο, πρέπει να σας ευχαριστήσω για την αναγνώρισή σας προς το έργο του Συμβουλίου, της Επιτροπής και της Γενικής Γραμματείας του Συμβουλίου κατά την προετοιμασία αυτής της έκθεσης και των περιεχομένων της. Τα σχόλια που ακούσαμε ήχησαν σαν μουσική στα αυτιά μας, καθώς αναγνώρισαν τη λεπτομέρεια, τα πλεονεκτήματα και την προσπάθεια που κατεβλήθη για αυτήν την έκθεση. Ακούσαμε επίσης επικρίσεις, συγκεκριμένα ότι θα μπορούσαμε να είχαμε βελτιώσει την ανάλυση σε διάφορα σημεία και να είχαμε εισχωρήσει βαθύτερα στα αίτια και τις συνέπειες. Αυτή η έκθεση αναμφίβολα οδεύει προς τα εκεί: είναι πιο αναλυτική -ή αυτό επιδιώκει- από προηγούμενες εκθέσεις και δεν πρέπει να έχετε αμφιβολία, κυρίες και κύριοι, ότι θα συνεχίσουμε σε αυτό το πνεύμα όπως υποδείξατε και προτείνατε.
<P>
Σχόλια έγιναν και επί της ουσίας. Υπήρξε ένας βουλευτής που είπε ότι η Ευρώπη έκανε κάτι, ή έχει κάνει πολλά, αλλά ότι έχει ακόμα πολύ δρόμο να διανύσει. Πιστεύω ότι η Ευρώπη είναι ίσως η μεγαλύτερη περιοχή ελευθερίας, δικαιοσύνης, ανθρωπίνων δικαιωμάτων και κράτους δικαίου. Έχει ακολουθήσει μια σταθερή και αμετάβλητη πορεία στην διαρκώς ισχυρότερη και πιο άρρηκτη προάσπιση των ανθρωπίνων δικαιωμάτων. Ωστόσο, είναι σαφές ότι πάντα υπάρχουν περισσότερα που μπορούν να γίνουν, επειδή ποτέ δεν θα φτάσουμε στο τέλος σε ό,τι αφορά την ελευθερία και τα ανθρώπινα δικαιώματα: πάντα θα υπάρχει κάτι να προασπίσουμε, να αναπτύξουμε, να προστατεύσουμε και να διαφυλάξουμε. Ωστόσο, πρέπει να αναγνωρίσουμε ότι, τόσο εσωτερικά όσο και εξωτερικά, η Ευρωπαϊκή Ένωση έχει κάνει πάρα πολλά. Αναφέρθηκε μια πρόσφατη υπόθεση: οι αποφάσεις ή τα μέτρα που έχουμε υιοθετήσει στο πεδίο, για παράδειγμα, της προστασίας των δικαιωμάτων των παιδιών. Το κάναμε αυτό.
<P>
Θα ήθελα επίσης να επισημάνω τέσσερις ή πέντε πρωτοβουλίες στον τομέα των ανθρωπίνων δικαιωμάτων, που αναμφίβολα αποδεικνύουν τι προσπαθεί να κάνει η ΕΕ αναφορικά με την προάσπιση αυτών των ανθρωπίνων δικαιωμάτων. Εδώ, αύριο, θα πραγματοποιηθεί πανηγυρική διακήρυξη του Χάρτη Θεμελιωδών Δικαιωμάτων της Ευρωπαϊκής Ένωσης. Στο τρέχον εξάμηνο του 2007, η Ευρωπαϊκή Ένωση εξασφάλισε την έγκριση, στα "νωμένα Έθνη, ενός ψηφίσματος για ένα μορατόριουμ για τη θανατική ποινή. Συγκροτήσαμε τον Ευρωπαϊκό Οργανισμό Θεμελιωδών Δικαιωμάτων, ο οποίος βρίσκεται στα τελικά στάδια προετοιμασίας. Καθιερώσαμε επίσης την Ευρωπαϊκή "μέρα Κατά της Θανατικής Ποινής. Αυτά είναι συγκεκριμένα, σαφή και πρόσφατα παραδείγματα του ότι το έργο μας για προάσπιση των ανθρωπίνων δικαιωμάτων είναι συνεχές, ανυποχώρητο και συμπαγές. Πρέπει να αποδεχτούμε ότι θα υπάρχουν προβλήματα καθώς και μέτρα, δράσεις ή στάσεις που μπορεί να μην είναι τέλεια!
<P>
Όμως, πρέπει επίσης να αναγνωρίσουμε τις μεγάλες επιτυχίες που σημειώσαμε σε αυτόν τον τομέα. Ειδικά σε ό,τι αφορά την εξωτερική δράση, έγινε αναφορά στη διάσκεψη κορυφής ΕΕ-Αφρικής, που θα συζητηθεί στη συνέχεια. Δεν υπάρχει αμφιβολία ότι το ζήτημα των ανθρωπίνων δικαιωμάτων και χρηστής διακυβέρνησης ήταν ένα σημαντικό, και μάλιστα πολύ σημαντικό, ζήτημα στον διάλογο που διεξήχθη στη Λισαβόνα κατά τη διάσκεψη κορυφής ΕΕ-Αφρικής. Γνωρίζετε όλοι, κυρίες και κύριοι, όπως και οι ευρωπαίοι πολίτες, ότι στον διάλογό μας με τρίτες χώρες το ζήτημα της προάσπισης των ανθρωπίνων δικαιωμάτων είναι μόνιμο και πρωτεύον θέμα στην ατζέντα μας και στον διμερή μας διάλογο. Αυτό αποδεικνύεται από το ότι καταδικάζουμε τις παραβιάσεις ανθρωπίνων δικαιωμάτων όποτε σημειώνονται σε τρίτες χώρες και από τα μέτρα που έχουμε υιοθετήσει έναντι των παραβιάσεων ανθρωπίνων δικαιωμάτων σε τρίτες χώρες, ιδιαιτέρως εγκρίνοντας κυρώσεις που στοχεύουν ειδικά στην αποτροπή επανάληψης αυτών των παραβιάσεων. Πρέπει, επομένως, να αναγνωρίσουμε τα πλεονεκτήματά μας και τις προσπάθειες που έχουμε καταβάλει. Φυσικά, πρέπει επίσης να διορθώσουμε αυτά που μπορούν να διορθωθούν, αλλά πρέπει να έχουμε, σε αυτό το ζήτημα, μια σίγουρη και θετική στάση ότι βρισκόμαστε στον σωστό δρόμο σε συμφωνία με τις ανθρωπιστικές παραδόσεις μας.
<SPEAKER ID="270" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, πριν απαντήσω σε ορισμένα από τα ζητήματα που αναφέρθηκαν σε αυτήν τη συζήτηση, επιτρέψτε μου να πω ότι έχουμε φέρει αρκετά αντίγραφα για εσάς, σε περίπτωση που τα θέλετε. Είναι στη διάθεσή σας.
<P>
Περνώντας στη συζήτηση, επιτρέψτε μου να ξεκινήσω με τα γενικά σχόλια αναφορικά με την έκθεση. Χαίρομαι που πολλοί από εσάς θεωρείτε ότι είναι μια χρήσιμη έκθεση και σημειώνουμε τις προτάσεις και τις συστάσεις που κάνατε σε αυτήν τη συζήτηση. Όσον αφορά στην ανάλυση της αποτελεσματικότητας της πολιτικής μας, που ετέθη από μερικούς από εσάς, θα ήθελα απλώς να επισημάνω ότι στο κεφάλαιο 7, που είναι αφιερωμένο σε αυτό το ζήτημα, υπάρχουν αξιολογήσεις και αναλύσεις, όμως αληθεύει ότι μπορούμε και καλύτερα· μπορούμε να κάνουμε περισσότερα. Επιτρέψτε μου να πω ότι υπάρχει ένα ορισμένο όριο, επειδή πολύ συχνά τα ζητήματα ανθρωπίνων δικαιωμάτων σχετίζονται επίσης με την αλλαγή ολόκληρης της κοινωνίας, και έτσι δεν είναι τόσο εύκολα μετρήσιμα όσο άλλα πράγματα που εφαρμόζονται γρήγορα.
<P>
Επιτρέψτε μου επίσης να πω ορισμένα πράγματα γενικώς. Αναφέρθηκαν οι θρησκευτικές ελευθερίες. " Ευρωπαϊκή Ένωση είναι, φυσικά, σαφώς κατά διακρίσεων που πλήττουν οποιεσδήποτε θρησκευτικές ομάδες, και ο διάλογός μας με τρίτες χώρες αναμένεται να ενισχύσει τις ίδιες τις προσπάθειες των αντίστοιχων κρατών να επιδιώξουν και να εφαρμόσουν τις αρχές των ανθρωπίνων δικαιωμάτων, όπως, για παράδειγμα, μέσω εθνικών θεσμικών οργάνων για τα ανθρώπινα δικαιώματα.
<P>
Αναφορικά με τα υπόλοιπα ζητήματα που αναφέρθηκαν εδώ, για παράδειγμα την κατάσταση των Ρομά στις υποψήφιες προς ένταξη χώρες, αναφέρεται σε αυτήν την ετήσια έκθεση ότι δεσμευόμαστε για πλήρη σεβασμό των ανθρωπίνων δικαιωμάτων όλων των ατόμων, μεταξύ αυτών και όσων ανήκουν σε μειονότητες. " κοινότητα των Ρομά, εν τω μεταξύ, έχει αναγνωριστεί ως μία από τις πλέον ευάλωτες μειονότητες, τόσο εντός της ΕΕ όσο και στις υποψήφιες προς ένταξη χώρες. Νομίζω ότι πρέπει να συνεχίσουμε με την αντιμετώπιση αυτού του ζητήματος και να το βελτιώσουμε.
<P>
Τέθηκε επίσης το ζήτημα των παραδόσεων γενικώς. Κατά την άποψή μας, οι πρακτικές που χαρακτηρίζονται ως "παραδόσεις" ή "μυστικές κρατήσεις" συνιστούν παραβίαση των θεμελιωδών δικαιωμάτων. Αυτό αναφέρθηκε ξεκάθαρα. Εδώ η Επιτροπή εξαρχής στήριξε ενεργά και διευκόλυνε τις έρευνες που ξεκίνησαν τόσο από το Συμβούλιο της Ευρώπης όσο και από το Ευρωπαϊκό Κοινοβούλιο για τις παραδόσεις και τις μυστικές κρατήσεις. Θα ήθελα απλώς να το αναφέρω αυτό εδώ. Έγιναν κάποια πράγματα.
<P>
Για το Σουδάν: ακούσαμε σήμερα εδώ τον κ. Osman. Ένα από τα βασικά στοιχεία της κοινής στρατηγικής στη διάσκεψη κορυφής ήταν το ζήτημα της συνεργασίας για την ασφάλεια και την ειρήνη. Εδώ παρέχουμε ουσιαστική υποστήριξη για αποτροπή συγκρούσεων, ειρηνευτικές επιχειρήσεις και ενίσχυση της ικανότητας της Αφρικής να αντιμετωπίζει συγκρούσεις σε περιφερειακό και εθνικό επίπεδο. Ο Πρόεδρος Barroso και ο Επίτροπος Michel αξιοποίησαν κάθε ευκαιρία, συμπεριλαμβανομένης της διάσκεψης κορυφής ΕΕ-Αφρικής, προκειμένου να εξαλείψουν τα εναπομείναντα εμπόδια.
<P>
Ήμουν παρούσα σήμερα όταν μίλησε ο κ. Osman, ο οποίος δήλωσε επίσης ρητά ότι έτυχε μεγάλης υποστήριξης από τις αντιπροσωπείες της Ευρωπαϊκής Επιτροπής. Συνεπώς, υπάρχει μεγάλη υποστήριξη εκεί, αλλά, φυσικά, πάντα μπορεί κανείς να κάνει περισσότερα.
<P>
Αναφορικά με την κατάσταση των ανθρωπίνων δικαιωμάτων στο Ιράκ, που επίσης αναφέρθηκε εδώ: γνωρίζουμε ότι εξακολουθεί να είναι μια ανησυχητική κατάσταση, ιδιαιτέρως υπό το πρίσμα της άσχημης κατάστασης ασφαλείας εκεί, καθώς και ως προς τις γυναίκες, τα παιδιά, τις μειονότητες και τα εκτοπισθέντα άτομα. Νομίζω ότι εδώ η χρηστή διακυβέρνηση, η δημοκρατία, τα ανθρώπινα δικαιώματα και το κράτος δικαίου αποτελούν το επίκεντρο των πολιτικών μας, προκειμένου να κινηθούν αργά προς τη σωστή κατεύθυνση. Συχνά τους πιέζουμε σχετικά με την κατάργηση της θανατικής ποινής. Αυτά είναι απλώς προς ανάδειξη μερικών από τα εν λόγω ζητήματα.
<P>
Για τη Ρωσία: διεξάγουμε διαβουλεύσεις ΕΕ-Ρωσίας για τα ανθρώπινα δικαιώματα δύο φορές τον χρόνο, και η Ρωσία επίσης αναφέρεται δύο φορές στην έκθεσή μας, στις σελίδες 72 και 73: κατά πρώτον, επισημάνθηκαν οι διαβουλεύσεις και, κατά δεύτερον, μιλήσαμε ξεκάθαρα για την κατάσταση των ανθρωπίνων δικαιωμάτων, συμπεριλαμβανομένης της Τσετσενίας. Συνεπώς, και πάλι η Τσετσενία δεν ξεχάστηκε.
<P>
Επιτρέψτε μου, τέλος, να πω λίγα λόγια για την Ινδία. Γνωρίζουμε για τη μήνυση που κατέθεσε η Fibres and Fabrics International κατά της πρωτοβουλίας "Clean Clothes Campaign". Αυτό το ζήτημα είναι ιδιαιτέρως σημαντικό για όσες από τις γενικές διευθύνσεις της Επιτροπής ανησυχούν για δίκαιες πρακτικές εργασίας. Ζητήσαμε από την αντιπροσωπεία της Επιτροπής στο Δελχί να μας κρατά ενήμερους για την κατάσταση που προχωρά στα ινδικά δικαστήρια, και πρέπει να διερευνήσουμε την κράτηση που αναφέρθηκε.
<P>
Υπάρχουν πολλά ακόμα να ειπωθούν, αλλά νομίζω ότι ήταν μια εκτενής συζήτηση και δεν θέλω να μονοπωλήσω άλλο τον χρόνο σας.
<SPEAKER ID="271" NAME="Πρόεδρος">
" συζήτηση έληξε.

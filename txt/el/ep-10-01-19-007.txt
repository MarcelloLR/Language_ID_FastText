<CHAPTER ID="007">
Η κατάσταση στο Ιράκ (συζήτηση) 
<SPEAKER ID="125" NAME="Πρόεδρος">
" ημερήσια διάταξη προβλέπει τη δήλωση της Υπάτης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφάλειας και Αντιπροέδρου της Επιτροπής σχετικά με την κατάσταση στο Ιράκ.
<SPEAKER ID="126" NAME="Catherine Ashton" LANGUAGE="EN">
Κυρία Πρόεδρε, όταν εξετάζουμε σήμερα το Ιράκ, διαπιστώνουμε πραγματική πρόοδο, παρότι η χώρα εξακολουθεί να αντιμετωπίζει πληθώρα προκλήσεων. Σήμερα όμως θέλω να εστιάσω την προσοχή μου στο παρόν και το μέλλον του Ιράν, ως χώρας με τεράστιες δυνατότητες και αξιόλογα επιτεύγματα τους τελευταίους μήνες.
<P>
" βία σήμερα βρίσκεται στα χαμηλότερα επίπεδα από το 2003. Παρότι έχουν συμβεί τρομακτικές επιθέσεις με στόχο κυβερνητικούς θεσμούς, ο συνολικός αριθμός των θανάτων αμάχων το 2009 ήταν λιγότερος από το ήμισυ του αντίστοιχου αριθμού για το 2008. " βία μεταξύ φατριών, η οποία αποτελούσε μείζον πρόβλημα το 2006 και το 2007, έχει μειωθεί σημαντικά.
<P>
Το Ιράκ διαθέτει ένα νέο σύνταγμα και έχει διενεργήσει αρκετές εκλογές στις οποίες μετείχαν υψηλά ποσοστά του πληθυσμού, παρά τους σοβαρούς κινδύνους. Χάρη στο θάρρος του ιρακινού λαού, οι δημοκρατικοί θεσμοί έχουν εδραιωθεί. Οι επαρχιακές εκλογές το περασμένο έτος εκτυλίχθηκαν σχετικά ομαλά σε ολόκληρο το Ιράκ. Οι επόμενες γενικές εκλογές, οι οποίες θα διεξαχθούν στις 7 Μαρτίου 2010, μπορούν να αποτελέσουν ένα ακόμη μεγάλο βήμα προόδου για την εμπέδωση της δημοκρατίας στο Ιράκ, και αυτό έχει κρίσιμη σημασία.
<P>
Για εμάς, αυτό σημαίνει ότι το έργο μας για τη στήριξη του Ιράκ πρέπει να συνεχιστεί, και να προχωρήσει σε νέους τομείς καθώς βελτιώνεται η κατάσταση.
<P>
Από το 2003, η Ευρωπαϊκή Ένωση έχει παράσχει στο Ιράκ βοήθεια άνω του 1 δισεκατομμυρίου ευρώ. " βοήθεια αυτή διατέθηκε στους τομείς των βασικών υπηρεσιών, της ανθρώπινης ανάπτυξης, των προσφύγων, της χρηστής διακυβέρνησης, της πολιτικής διαδικασίας και της ανάπτυξης ικανοτήτων - πάντα σύμφωνα με τις προτεραιότητες των Ιρακινών. " ολοκληρωμένη αποστολή μας για το κράτος δικαίου, EUJUST LEX, έχει παραταθεί επανειλημμένως κατόπιν ιρακινού αιτήματος και πλέον καλύπτει επίσης την εκπαίδευση στο εσωτερικό του Ιράκ.
<P>
" ΕΕ διαδραματίζει ηγετικό ρόλο στην παροχή εκλογικής βοήθειας, και θα συνεχίσουμε να βοηθούμε το Ιράκ σε αυτόν και σε άλλους τομείς, έως ότου οι ιρακινοί θεσμοί μπορέσουν να αναλάβουν οι ίδιοι την πλήρη ευθύνη. Δεδομένου ότι σημειώνεται αξιόλογη πρόοδος, εστιάζουμε την προσοχή μας όλο και περισσότερο στην ιρακινή κυριότητα και τη μακροπρόθεσμη βιωσιμότητα.
<P>
Αναπτύσσουμε επίσης τις σχέσεις μας με το Ιράκ. Προσφάτως υπογράψαμε μνημόνιο συνεννόησης για την ενεργειακή συνεργασία, και προσεχώς θα υπογράψουμε συμφωνία εταιρικής σχέσης και συνεργασίας, την πρώτη συμβατική σχέση μεταξύ της ΕΕ και του Ιράκ. Θα καλύπτει ευρύ φάσμα ζητημάτων, από τον πολιτικό διάλογο έως την εμπορική και ρυθμιστική συνεργασία και την αναπτυξιακή βοήθεια.
<P>
Επιθυμούμε ευρύτερο και βαθύτερο πολιτικό διάλογο με το Ιράκ, ο οποίος πρέπει να καλύπτει επίσης τα ανθρώπινα δικαιώματα. Το Κοινοβούλιο έχει επιδείξει εντονότατο ενδιαφέρον για το Ιράκ, και στο μέλλον προσβλέπουμε στην ακόμη μεγαλύτερη συνεργασία μεταξύ του Ευρωπαϊκού Κοινοβουλίου και του Συμβουλίου των Αντιπροσώπων του Ιράκ.
<P>
Είναι σαφές ότι το Ιράκ πρέπει να αντεπεξέλθει στις πολλές προκλήσεις που αντιμετωπίζει. Οι προσεχείς γενικές εκλογές θα είναι κρίσιμης σημασίας, πρέπει δε να είναι ελεύθερες και δίκαιες. Σε συνεργασία με τους διεθνείς εταίρους μας, θα τις παρακολουθούμε εκ του σύνεγγυς. " ΕΕ θα αποστείλει ομάδα αξιολόγησης των εκλογών στο Ιράκ προκειμένου να αξιολογήσει τις εκλογές και να διατυπώσει εστιασμένες συστάσεις.
<P>
Κυρίες και κύριοι βουλευτές, το Ιράκ κινείται σε θετική τροχιά. Είμαι πεπεισμένη ότι θα αξιοποιήσει τους νέους του θεσμούς υπέρ της εξεύρεσης των συμβιβασμών που είναι αναγκαίοι για την εθνική συμφιλίωση. Από την πλευρά μας, θα συνεχίσουμε να στεκόμαστε στο πλευρό του Ιράκ και θα συνεχίσουμε να παρέχουμε τη στήριξή μας μαζί με τα "νωμένα Έθνη και την υπόλοιπη διεθνή κοινότητα.
<P>
Αναμένω με ενδιαφέρον τη συζήτησή μας.
<SPEAKER ID="127" NAME="Esther de Lange" LANGUAGE="NL">
Κυρία Πρόεδρε, επιτρέψτε μου να ευχαριστήσω και εγώ την Ύπατη Εκπρόσωπο για την παρέμβασή της, η οποία χαρακτηρίζεται από την αναγκαία νότα αισιοδοξίας. Υπάρχουν όντως θετικές ενδείξεις. Μεταξύ άλλων, αναφερθήκατε στη μείωση του αριθμού των θανάτων από επιθέσεις, καθώς και στις επικείμενες εκλογές. Ωστόσο, βαρόνη Ashton, ακόμη και η επιτυχημένη διεξαγωγή εκλογών δεν διασφαλίζει τη εδραίωση της δημοκρατίας, ούτε του κράτους δικαίου. Αγαπητή βαρόνη, σας παραπέμπω στα λόγια ενός σπουδαίου Γερμανού, του Σίλλερ, στην μητρική σας γλώσσα, την αγγλική: "The voice of the majority is no proof of justice" ("" φωνή της πλειοψηφίας δεν αποτελεί τεκμήριο δικαιοσύνης"). Μια ώριμη δημοκρατία αναγνωρίζει επίσης τα δικαιώματα των μειονοτήτων. Διατηρώ δε σοβαρές επιφυλάξεις σε αυτόν τον τομέα. Θεωρώ απογοητευτικό το γεγονός ότι δεν αναφέρατε καν τη λέξη "μειονότητες" στην τοποθέτησή σας ενώπιον του Σώματος.
<P>
Γιατί με ανησυχεί αυτό; " οργάνωση Παρατηρητήριο Ανθρωπίνων Δικαιωμάτων εξακολουθεί να δημοσιοποιεί εκθέσεις σύμφωνα με τις οποίες οι μη μουσουλμανικές μειονότητες τελούν υπό διωγμό. Από το 2004, έχουν συμβεί επιθέσεις σε 65 εκκλησίες. Οι τοπικές πολιτοφυλακές συνεχίζουν να υποχρεώνουν χριστιανούς να εγκαταλείψουν τις εστίες τους. Προχθές, ένας 52χρονος οπωροπώλης, πατέρας δύο κοριτσιών, δολοφονήθηκε με πυροβόλο όπλο εν μέση οδώ στη Μοσούλη. " κατάσταση αυτή, όπως είναι φυσικό, οδηγεί στη συνεχιζόμενη φυγή των χριστιανικών μειονοτήτων από το Ιράκ. Το 1991, αριθμούσαν ακόμη 850 000· μετά τον Πόλεμο του Κόλπου αριθμούσαν 550 000, ενώ μετά την εισβολή των "ΠΑ ο αριθμός τους μειώθηκε σε 385 000, εκ των οποίων οι 100 000 είναι εσωτερικώς εκτοπισθέντες. " Ευρωπαϊκή Ένωση δεν επιτρέπεται να συνεχίσει να παρακολουθεί άπραγη αυτήν την κατάσταση. Το άρθρο 2 της Συνθήκης για την Ευρωπαϊκή Ένωση περιγράφει τα ανθρώπινα δικαιώματα, μεταξύ των οποίων περιλαμβάνονται και τα δικαιώματα των μειονοτήτων, ως κυριολεκτικά μια από τις κεντρικές αξίες της Ευρωπαϊκής Ένωσης. Απαιτούμε τον σεβασμό των μειονοτήτων στα 27 κράτη μέλη μας, και είναι καθήκον σας, βαρόνη Ashton, να απαιτείτε τον ίδιο σεβασμό και σε διεθνές επίπεδο.
<P>
Μέχρι στιγμής, η προσέγγιση της Επιτροπής -όπως εσείς η ίδια παραδεχτήκατε- εστιάζεται σε πολύ μεγάλο βαθμό στην παροχή γενικής στήριξης όσον αφορά τις υποδομές και την οικοδόμηση της δημοκρατίας, μέσω του Ο"Ε ή με άλλα μέσα. Επισημάνατε ότι ενεργούμε σύμφωνα με τις προτεραιότητες του Ιράκ. Σας παρακαλώ να μας ενημερώσετε πώς σκοπεύετε να διασφαλίσετε ότι, στην πολιτική της Ευρωπαϊκής Ένωσης για το Ιράκ και στον προϋπολογισμό της για τη χώρα αυτή, θα δοθεί μεγαλύτερη έμφαση στις ευάλωτες μειονότητες. Ίσως αυτό να μην αποτελεί την ύψιστη προτεραιότητα του Ιράκ, αποτελεί όμως δική μας προτεραιότητα. Σας παρακαλώ να μου απαντήσετε σε αυτό το ερώτημα.
<SPEAKER ID="128" NAME="Silvia Costa" LANGUAGE="IT">
Κυρία Πρόεδρε, Επίτροπε Ashton, κυρίες και κύριοι, εκτιμώ ότι είναι πολύ σημαντικό να αξιοποιήσει το Ευρωπαϊκό Κοινοβούλιο την ευκαιρία που του προσφέρει αυτή η συζήτηση ενόψει των εκλογών του Μαρτίου στο Ιράκ.
<P>
" πολιτική διαδικασία στο Ιράκ έχει αποδειχθεί σημαντική -έστω και κάπως ενδιαφέρουσα, όπως επισημάνατε- παραμένει όμως εύθραυστη. Ως εκ τούτου, καθίσταται ακόμη σημαντικότερο να καταβληθεί κάθε δυνατή προσπάθεια ώστε να εδραιωθούν και να ενισχυθούν οι νέοι θεσμοί της χώρας καθώς και η πολιτική ισορροπία που τους συντηρεί. Θεωρούμε ότι αυτή είναι μια προτεραιότητα ζωτικής σημασίας, αν επιθυμούμε η πρώτη απόσυρση μεγάλου αριθμού στρατευμάτων των "ΠΑ να υλοποιηθεί τον Αύγουστο χωρίς να έχει σοβαρές συνέπειες για την εσωτερική κατάσταση στη χώρα.
<P>
" συνύπαρξη Σιιτών, Σουνιτών και Κούρδων την οποία εκφράζουν σήμερα οι ομοσπονδιακές δομές πρέπει να διασφαλιστεί με νέους νόμους, καθώς και μέσω πολιτικής συναίνεσης στην οποία θα καταλήξουν όλες μαζί αυτές οι πλευρές. Ως προς το θέμα αυτό, εγείρονται ανησυχίες -και επιθυμούμε να μας εκθέσετε και τη δική σας άποψη σχετικά- λόγω της πρόσφατης απόφασης της εκλογικής επιτροπής να απαγορεύσει τη συμμετοχή πολλών υποψηφίων και κομμάτων που διατηρούν στενές σχέσεις με σουνίτες ή χριστιανούς, δημιουργώντας έτσι κίνδυνο αποδυνάμωσης της ήδη εύθραυστης δημοκρατικής διαδικασίας στο Ιράκ.
<P>
Μέσω των μέτρων που έχουν αρχίσει να εφαρμόζονται, η Ευρωπαϊκή Ένωση πρέπει να παρακολουθήσει αυτήν την εκλογική διαδικασία, όπως και εσείς αναφέρατε, πρέπει όμως να είναι πιο φιλόδοξη όσον αφορά την ανάπτυξη των σχέσεών της με το Ιράκ. Το πρόγραμμα EUJUST LEX της Ένωσης μας εμπλέκει άμεσα στη διαδικασία βελτίωσης της νομοθεσίας και των δημοκρατικών θεσμών του Ιράκ, και εμείς, στην Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, θεωρούμε θετική ένδειξη την απόφαση του Συμβουλίου να παρατείνει την παραμονή της αποστολής έως τις 30 Αυγούστου 2010.
<P>
" ΕΕ πρέπει να συνεχίσει να στηρίζει έντονα το Ιράκ μέσω των προγραμμάτων συνεργασίας της, με σκοπό τη συμμετοχή στη διαδικασία σταθεροποίησης και ανάπτυξης της χώρας, ενώ μετά τις εκλογές πρέπει να ενδυναμώσει τις σχέσεις μεταξύ των κοινοβουλίων. Δεν πρέπει να ξεχνούμε ότι με το Ιράκ συνεργάζονται και πολλά κράτη μέλη, όπως η Ιταλία, μέσω του σημαντικού προγράμματος πολιτιστικής συνεργασίας.
<P>
" πολιτική ισορροπία του Ιράκ είναι αναγκαία όχι μόνον προς όφελος της ίδιας της χώρας αλλά και σε σχέση με τον στρατηγικό ρόλο που μπορεί να διαδραματίσει το Ιράκ στην περιοχή, έτσι ώστε να ξεπεραστούν οι σημερινές συγκρούσεις και να εμπεδωθεί η ειρήνη. Κατ' αυτήν την έννοια, η βελτίωση των σχέσεων της περιφερειακής κυβέρνησης του Κουρδιστάν με την Τουρκία συνιστά θετικό βήμα προς αυτήν την κατεύθυνση.
<P>
Ωστόσο, όπως γνωρίζουμε, το Ιράκ δεν παύει να είναι μια χώρα με πολύ σοβαρά προβλήματα όσον αφορά την ασφάλεια, τον σεβασμό της δημοκρατίας και των ανθρωπίνων δικαιωμάτων, καθώς και την οικονομική επισφάλεια. Τις αρνητικές συνέπειες αυτής της κατάστασης τις υφίστανται άλλωστε οι πλέον ευάλωτες ομάδες, όπως οι πρόσφυγες -που αποτελούν το 10% του πληθυσμού- οι εθνοτικές μειονότητες, οι γυναίκες, οι θρησκευτικές μειονότητες και τα παιδιά.
<P>
Ως εκ τούτου, πρέπει να διαδραματίσουμε πολύ πιο δυναμικό ρόλο σε αυτόν τον τομέα -τελειώνω, κυρία Πρόεδρε- εν μέρει μέσω της στήριξης των τοπικών και ευρωπαϊκών ΜΚΟ που δραστηριοποιούνται στο Ιράκ· σε αυτό δε το πλαίσιο οι γυναίκες μπορούν να συμμετάσχουν ως στρατηγικοί παράγοντες υπέρβασης ορισμένων από τα προβλήματα του πληθυσμού.
<SPEAKER ID="129" NAME="Johannes Cornelis van Baalen" LANGUAGE="EN">
Κυρία Πρόεδρε, η πραγματικότητα είναι ότι το Ιράκ δεν είναι ασφαλές. Αυτή είναι η πραγματικότητα.
<P>
Όσον αφορά το Ιράν, διαπιστώνουμε ότι επιχειρεί να αποκτήσει πολύ μεγαλύτερη επιρροή στο νότιο Ιράκ από ό,τι θα ήταν αναγκαίο -και μάλιστα στο σύνολο του νοτίου Ιράκ- μέσω της σιιτικής μειονότητας. Δεν άκουσα την Ύπατη Εκπρόσωπο να αναφέρει τη θέση του Ιράν. Το Ιράν απειλεί το Ιράκ. Ποιος θεωρεί ότι πρέπει να είναι ο ρόλος της Ευρωπαϊκής Ένωσης όσον αφορά τον περιορισμό του Ιράν στον χώρο που του αναλογεί - δηλαδή στο Ιράν και όχι στο Ιράκ;
<P>
Όσον αφορά την περιοχή του Βορρά, διαπιστώνουμε ότι υφίσταται σοβαρό πρόβλημα μεταξύ της Τουρκίας και του Ιράκ σε σχέση με το Κουρδιστάν. Βεβαίως, μπορεί να είναι εύλογη η καταπολέμηση ανταρτών που δρουν στο βόρειο Ιράκ και απειλούν την Τουρκία, όμως δεν είναι αυτό το ζήτημα. " αυτόνομη περιφέρεια του βορείου Ιράκ -το Κουρδιστάν- πρέπει να αναπτυχθεί με αυτόνομο τρόπο.
<P>
Όσον αφορά το μνημόνιο συνεννόησης για την ενέργεια, είναι μεν σημαντικό, όμως το Ιράκ δεν αποτελεί ενιαίο κράτος. Συζητείται λοιπόν το εν λόγω μνημόνιο και με την κουρδική αυτόνομη κυβέρνηση; Διότι στο Κιρκούκ βρίσκεται σε εξέλιξη μια συζήτηση, σχετικά με το ποιος είναι ο ιδιοκτήτης των πετρελαϊκών κοιτασμάτων κ.ο.κ. Λαμβάνεται υπόψη αυτή η πτυχή;
<P>
Θέλω επίσης να επιστήσω την προσοχή σας στο γεγονός ότι οι ιρακινές δυνάμεις ασφαλείας εξακολουθούν να μην είναι επαρκώς εκπαιδευμένες, ενώ ακόμη δεν λειτουργούν αποτελεσματικά Επομένως, δεν πρέπει να υποστηρίξουμε μόνον το κράτος δικαίου αλλά, εάν μας ζητηθεί, πρέπει να είμαστε επίσης έτοιμοι να βοηθήσουμε τους Ιρακινούς στηρίζοντας τις δυνάμεις ασφαλείας τους. Απαιτείται ολοκληρωμένη προσέγγιση όσον αφορά την ενέργεια, την οικονομία και τη σταθερότητα. Ολοκληρωμένη προσέγγιση απαιτείται και όσον αφορά τα γειτονικά προς το Ιράκ κράτη. Θα μπορούσατε, σας παρακαλώ, να μας περιγράψετε έστω και ενδεικτικά αυτήν την ολοκληρωμένη προσέγγιση; Σας ευχαριστώ εξ ονόματος της Ομάδας ALDE.
<SPEAKER ID="130" NAME="Jill Evans" LANGUAGE="EN">
Κυρία Πρόεδρε, επιτρέψτε μου να ευχαριστήσω την Ύπατη Εκπρόσωπο, βαρόνη Ashton, για τη δήλωσή της.
<P>
Εκτιμώ ότι είναι σημαντικό να αναφέρουμε ότι η συζήτηση την οποία διεξάγουμε απόψε συμπίπτει με την έρευνα Chilcot στο "νωμένο Βασίλειο σχετικά με τον παράνομο πόλεμο στο Ιράκ και τα σχετικά διδάγματα που μπορούμε να αντλήσουμε, και έρχονται στο φως πολλές πληροφορίες οι οποίες επιβεβαιώνουν κάτι που πολλοί από εμάς πιστεύαμε την περίοδο της εισβολής: ότι ο λόγος για τον οποίο έγινε ο πόλεμος ήταν η αλλαγή καθεστώτος και ο έλεγχος των πόρων, και όχι η απειλή των όπλων μαζικής καταστροφής. Όσον αφορά δε τον μακροπρόθεσμο σχεδιασμό για το μεταπολεμικό Ιράκ, στις καταθέσεις τους στο πλαίσιο της έρευνας, ανώτεροι διπλωμάτες και αξιωματικοί του στρατού χρησιμοποιούν λέξεις όπως "οικτρός", "εξαιρετικά προβληματικός" και "θλιβερά ανεπαρκής", επομένως δεν είναι να απορεί κανείς για τις δεινές συνέπειες που παρατηρούμε τώρα εξαιτίας αυτών των ενεργειών.
<P>
" βαρόνη Ashton υποστήριξε ότι έχει σημειωθεί πρόοδος, και είναι σίγουρο ότι έχει σημειωθεί πρόοδος, όμως δεν παύουν να υπάρχουν σοβαρά προβλήματα. Στο Ιράκ δεν υπάρχει νομοθεσία που να προστατεύει τις μειονότητες. Εξακολουθεί να υφίσταται σοβαρό πρόβλημα προσφύγων. Συνδικαλιστές, δημοσιογράφοι, γυναίκες πολιτικοί και υπερασπιστές των ανθρωπίνων δικαιωμάτων έχουν εξαφανιστεί ή δολοφονηθεί. Οι επιθέσεις αυτοκτονίας συνεχίζονται. Ενόψει των εκλογών της 7ης Μαρτίου, την περασμένη εβδομάδα η Εκλογική Επιτροπή του Ιράκ απαγόρευσε, όπως αναφέρθηκε σε προηγούμενη παρέμβαση, τη συμμετοχή σχεδόν 500 υποψηφίων, κυρίως σουνιτών πολιτικών, στις εκλογές. Οι σουνίτες υποεκπροσωπούνται ήδη στο ιρακινό κοινοβούλιο, και αυτό είναι σίγουρο ότι θα προκαλέσει ακόμη μεγαλύτερη ένταση και αστάθεια.
<P>
Τον περασμένο Νοέμβριο, η Προεδρία της ΕΕ απηύθυνε έκκληση στην κυβέρνηση του Ιράκ να αναστείλει την εφαρμογή της θανατικής ποινής και να την καταργήσει τελείως, όμως 900 άτομα περιμένουν ακόμη την εκτέλεσή τους στο Ιράκ, ενώ η ποινή του θανάτου συνεχίζει να επιβάλλεται, συχνά μετά από άδικες δίκες, ορισμένες εκ των οποίων διαρκούν μόλις λίγα λεπτά.
<P>
" ΕΕ έχει καθήκον να συμβάλει στην οικοδόμηση της δημοκρατίας και να διασφαλίσει τον σεβασμό των ανθρωπίνων δικαιωμάτων, το δε πλαίσιο συνεργασίας με το Ιράκ θέτει τρεις προτεραιότητες: να συμβάλει στην ανάπτυξη βασικών υπηρεσιών όπως η υγεία και η εκπαίδευση, να ενισχύσει το κράτος δικαίου και να στηρίξει την Επιτροπή Ανθρωπίνων Δικαιωμάτων.
<P>
" συμφωνία εταιρικής σχέσης και συνεργασίας θα αποτελέσει τη βάση για τις μελλοντικές προσπάθειες, όμως πρέπει να απαιτήσουμε άμεσα μέτρα για θέματα όπως η κατάργηση της θανατικής ποινής, η προστασία των ευάλωτων ομάδων και των ομάδων που αποτελούν στόχους επιθέσεων, και η ενίσχυση της δημοκρατίας και των ανθρωπίνων δικαιωμάτων.
<SPEAKER ID="131" NAME="Struan Stevenson" LANGUAGE="EN">
Κυρία Πρόεδρε, βαρόνη Ashton, οι εκλογές στο Ιράκ δεν θα είναι ελεύθερες και δίκαιες. Πριν από δέκα ημέρες, η Επιτροπή Δικαιοσύνης και Λογοδοσίας αποφάσισε να απαγορεύσει τη συμμετοχή του Saleh al-Mutlaq, ηγέτη του κοινοβουλευτικού Μετώπου Εθνικού Διαλόγου και μέλους του ιρακινού κοινοβουλίου τα τελευταία τέσσερα χρόνια. " συμμετοχή του στις προσεχείς εκλογές έχει απαγορευθεί. Θεωρώ ότι δεν αποτελεί σύμπτωση το γεγονός ότι αυτή η εξωφρενική απαγόρευση, καθώς και η απαγόρευση άνω των 500 επιπλέον κοσμικών ιρακινών πολιτικών, ανακοινώθηκε την ίδια ημέρα που ο Manouchehr Mottaki, ο αποκρουστικός υπουργός Εξωτερικών του Ιράν, επισκεπτόταν τη Βαγδάτη. Ο Saleh al-Mutlaq έχει επικρίνει δημοσίως την ανάμιξη του Ιράν στο Ιράκ, και τώρα οι μουλάδες επέμειναν στον αποκλεισμό του από τις εκλογές.
<P>
Με καθησυχάζει το γεγονός ότι ο Αντιπρόεδρος των "ΠΑ, Joe Biden, έχει ήδη διαμαρτυρηθεί γι' αυτόν τον αποκλεισμό, και ευελπιστώ, βαρόνη Ashton, ότι θα πράξετε το ίδιο. Εάν δεν επιτραπεί η συμμετοχή του δρα al-Mutlaq και των υπολοίπων υποψηφίων, δεν πρέπει, και δεν επιτρέπεται, να αναγνωρίσουμε τη νομιμότητα αυτών των εκλογών.
<SPEAKER ID="132" NAME="Willy Meyer" LANGUAGE="ES">
Βαρόνη Ashton, λυπούμαι αλλά δεν συμμερίζομαι την αισιοδοξία σας. Είναι καλό να είναι κανείς αισιόδοξος, όμως δεν μπορούμε να είμαστε αισιόδοξοι για το Ιράκ όσο συνεχίζεται η παρούσα κατάσταση.
<P>
Αυτό αποδεικνύεται και από την απόφαση της Επιτροπής να μην αποστείλει παρατηρητές, καθόσον δεν μπορεί να εγγυηθεί την ασφάλειά τους. Φρονώ ότι η απόφαση αυτή είναι εξαιρετικά εύγλωττη. Καταδεικνύει σαφώς ότι στην περίπτωση του Ιράκ -και γνωρίζω ότι δεν θέλετε να μιλάτε για το παρελθόν, όμως είμαστε υποχρεωμένοι να μιλήσουμε για το παρελθόν- βρισκόμαστε αντιμέτωποι με μια χώρα πραγματικά ρημαγμένη, με 1 εκατομμύριο νεκρούς και 4 εκατομμύρια αστέγους εξαιτίας ενός παράνομου, άδικου πολέμου που στηρίχθηκε σε ψεύδη. Ούτε όπλα μαζικής καταστροφής υπήρχαν, ούτε καμία σύνδεση μεταξύ του Σαντάμ Χουσεΐν και της Αλ Κάιντα. Αυτή είναι η αλήθεια. " μόνη πραγματικότητα ήταν το ενδιαφέρον της βορειαμερικανικής πετρελαϊκής βιομηχανίας να αποκτήσει τον έλεγχο των αποθεμάτων αργού πετρελαίου του Ιράκ.
<P>
Αυτή είναι η αλήθεια. Επιπλέον, η αλήθεια αυτή δεν μπορεί λογικά να υποστηρίξει τη συνεχιζόμενη παρουσία των δυνάμεων κατοχής, η οποία στρεβλώνει τα πάντα. Δεν θα με εξέπληττε, σε αυτήν την συγκυρία, αν η απόφαση αποκλεισμού των κομμάτων της αντιπολίτευσης είχε ως αποτέλεσμα μια πραγματικά εμφύλια σύγκρουση. Ορισμένες ευρωπαϊκές πρεσβείες δεν αποκλείουν πλέον το ενδεχόμενο ενός στρατιωτικού πραξικοπήματος, ενός πραγματικού στρατιωτικού πραξικοπήματος στο Ιράκ. Επομένως, η εικόνα της σημερινής κατάστασης είναι πολύ δυσοίωνη.
<P>
Σας καλώ να κινηθείτε γρήγορα για την απόσυρση των δυνάμεων κατοχής το ταχύτερο δυνατόν. Αυτός είναι ο παράγοντας που στρεβλώνει την πραγματική κατάσταση στο Ιράκ. Τα "νωμένα Έθνη πρέπει, ως εκ τούτου, να αναλάβουν τον έλεγχο της χώρας και να καταστήσουν δυνατή μια μεταβατική περίοδο που θα διασφαλίζει την επάνοδο στην ομαλότητα όσον αφορά κάτι που δεν έπρεπε να είχε εγκαταλειφθεί εξαρχής, με άλλα λόγια τη διεθνή νομιμότητα.
<SPEAKER ID="133" NAME="Bastiaan Belder" LANGUAGE="NL">
Κυρία Πρόεδρε, Ύπατη Εκπρόσωπε, το βράδυ των Χριστουγέννων, το 2009 -με άλλα λόγια, κατά τη διάρκεια των χριστουγεννιάτικων διακοπών μας- μια σειρά από εκκλησίες στο Ιράκ, τη Μεσοποταμία, έκλεισαν. Αυτή η θλιβερή κατάσταση οφειλόταν σε απειλές για τοποθετήσεις βομβών, όπως ακριβώς είχε συμβεί και πέρυσι. Εν πάση περιπτώσει, οι εκκλησίες συχνά παραμένουν άδειες, με ή χωρίς τέτοιες απειλές, καθώς όλο και περισσότεροι Χριστιανοί εγκαταλείπουν τη χώρα. " βία που στρέφεται εις βάρος τους συνεχίζει απλώς να αυξάνεται, παρά τη διαρκή μείωση του αριθμού τους. Πριν από τα Χριστούγεννα, πραγματοποιήθηκαν τρεις θανατηφόρες επιθέσεις στη Μοσούλη. Επιπλέον, ακόμη και οι Χριστιανοί στην άλλοτε σχετικά ασφαλή πόλη του Κιρκούκ, εδώ και πολλούς μήνες βρίσκονται αντιμέτωποι με ένα κύμα αδίστακτων απαγωγών και δολοφονιών, με αποτέλεσμα τη φυγή εκατοντάδων οικογενειών Χριστιανών.
<P>
Ενώ το 2003 στο Ιράκ ζούσαν περίπου 1,5 εκατομμύριο Χριστιανοί, πάνω από το ήμισυ του πληθυσμού αυτού έχει πλέον αναζητήσει καταφύγιο στη φυγή λόγω των θρησκευτικών εκκαθαρίσεων, εκκαθαρίσεων τις οποίες πραγματοποιούν ακραίοι ισλαμιστές. Το Ευρωπαϊκό Συμβούλιο και τα 27 κράτη μέλη της Ευρωπαϊκής Ένωσης παρακολουθούν απλώς άπραγα καθώς συντελείται αυτή η αφγανοποίηση του Ιράκ, αναρωτιέται ένας ιρακινός Χριστιανός. Θα το εκτιμούσα αν μπορούσατε να μας εκθέσετε την άποψή σας για το θέμα αυτό, Ύπατη Εκπρόσωπε. Οτιδήποτε και αν συμβεί, μια Μεσοποταμία χωρίς την πανάρχαια χριστιανική της κοινότητα δεν μπορεί να ατενίσει ένα μέλλον μεγαλύτερης ανεκτικότητας, και αυτό δεν πρόκειται να είναι θετικό ούτε για την ασφάλεια της Ευρώπης σε μακροπρόθεσμο ορίζοντα.
<SPEAKER ID="134" NAME="Elena Băsescu" AFFILIATION="PPE">
(RO) Οι προετοιμασίες για τις νομοθετικές και προεδρικές εκλογές της 7ης Μαρτίου έχουν προκαλέσει οργασμό δραστηριότητας για τον σχηματισμό νέων συμμαχιών και συνεργασιών. Ορισμένοι από τους αντιπάλους του ιρακινού πρωθυπουργού θέλουν να ανασυστήσουν παλαιές συμμαχίες, όπως την Ενωμένη Ιρακινή Συμμαχία. Από την άλλη πλευρά, ο πρωθυπουργός επιχειρεί να προσελκύσει μη θρησκευτικές ομάδες ανεξάρτητων υποψηφίων στη Συμμαχία για το Κράτος Δικαίου.
<P>
Ωστόσο, δεν πρέπει να λησμονούμε ότι, μετά από αυτές τις νομοθετικές και προεδρικές εκλογές, η κυβέρνηση θα χρειαστεί να διοργανώσει το δημοψήφισμα για το Κιρκούκ. Σε περίπτωση που οι εκλογές αυτές αμφισβητηθούν από ορισμένες ιρακινές ομάδες ή σε περίπτωση εσωτερικών συγκρούσεων, υπάρχει μεγάλη πιθανότητα η κατάσταση στον τομέα της ασφάλειας στο Ιράκ να επιδεινωθεί.
<P>
Τα κύρια προβλήματα που αντιμετωπίζουν οι αρχές στη Βαγδάτη είναι η αναβολή του δημοψηφίσματος για τη συμφωνία SOFA που υπογράφηκε με τις "νωμένες Πολιτείες και της οριστικοποίησης του νόμου για το πετρέλαιο και το φυσικό αέριο, η μείωση της τιμής του πετρελαίου, ο μεγάλος αριθμός εκτελέσεων -αυτήν την στιγμή υπάρχουν 900 άτομα τα οποία έχουν καταδικαστεί σε θάνατο- και η χρήση βασανιστηρίων για την εξασφάλιση ομολογιών. " γενικευμένη επιδείνωση της κατάστασης των ανθρωπίνων δικαιωμάτων προκαλεί έντονη ανησυχία στην ΕΕ. Τελευταίο, αλλά εξίσου σημαντικό, υπάρχει το θέμα της αύξησης του επιπέδου της διαφθοράς. Ένα σχετικό παράδειγμα που ήθελα να σας αναφέρω είναι η σύλληψη του πρώην υπουργού Εμπορίου του Ιράκ.
<P>
Όσον αφορά τις σχέσεις της με το Ιράκ, η Ρουμανία επιδιώκει να μεταφέρει τη συμβολή της από τον τομέα της στρατιωτικής ασφάλειας στον τομέα της πολιτικής ασφάλειας. " χώρα μου έχει αποδείξει ότι τηρεί τις δεσμεύσεις της έναντι των εταίρων της διατηρώντας τη στρατιωτική της παρουσία στο Ιράκ μέχρι την ολοκλήρωση της αποστολής.
<SPEAKER ID="135" NAME="Ana Gomes" AFFILIATION="S&amp;D">
(PT) Τα δημοκρατικά επιτεύγματα του ιρακινού λαού πρέπει να εμπεδωθούν και να προωθηθούν περαιτέρω, όπως άλλωστε και η κατάσταση στον τομέα της ασφάλειας. Τους τελευταίους μήνες, σημειώθηκε μια ενθαρρυντική αναδιάταξη των συμμαχιών, η οποία συνέβαλε σε μεγάλο βαθμό στην υπέρβαση των εθνοτικών και θρησκευτικών διαιρέσεων που χαρακτήριζαν την ιρακινή πολιτική σκηνή τα τελευταία χρόνια. " επιτυχία του νέου κουρδικού κόμματος της "Αλλαγής" αποτελεί παράδειγμα της εξομάλυνσης της πολιτικής ζωής στο Ιράκ. Ωστόσο, η πρόσφατη δήλωση της Εκλογικής Επιτροπής σύμφωνα με την οποία θα απορριφθούν οι υποψηφιότητες περίπου 500 σουνιτών πολιτικών στις εκλογές δεν προάγει την εθνική συμφιλίωση, ενδέχεται να υπονομεύσει την εκλογική διαδικασία και είναι πιθανό να αναζωπυρώσει τις αντιπαραθέσεις. Οι ειδήσεις όσον αφορά την εφαρμογή της θανατικής ποινής είναι επίσης αποθαρρυντικές. Βαρόνη Ashton, οι ευρωπαίοι ηγέτες πρέπει να καταβάλουν αγώνα για να πείσουν τις ιρακινές αρχές να την καταργήσουν. " ενίσχυση της αποστολής EULEX είναι επίσης σημαντική σε αυτό το πλαίσιο.
<P>
Ενάμισι εκατομμύριο Ιρακινοί εξακολουθούν να ζουν σε γειτονικές χώρες. Πολλοί δεν θα μπορέσουν ποτέ να επιστρέψουν. Οι ευρωπαϊκές χώρες που συμμετείχαν στην εισβολή του 2003 φέρουν ιδιαίτερη ευθύνη, και πρέπει να υποδεχθούν περισσότερους από αυτούς τους πρόσφυγες. Ως εκ τούτου, όπως και στις περιπτώσεις της στήριξης των εσωτερικώς εκτοπισθέντων, των ανθρωπίνων δικαιωμάτων εν γένει και των δικαιωμάτων των γυναικών ειδικότερα, καθώς και της καταπολέμησης της διαφθοράς, έχει ζωτική σημασία να επικυρώσει η ιρακινή κυβέρνηση τον νόμο για τις ΜΚΟ, έτσι ώστε η κοινωνία να μπορεί να οργανώνεται ελεύθερα. " Ευρωπαϊκή Ένωση επιβάλλεται να ενθαρρύνει τη συνεργασία μεταξύ ιρακινών και ευρωπαϊκών ΜΚΟ. Μια κοινωνία πολιτισμένη, ελεύθερη και δυναμική αποτελεί αναγκαία προϋπόθεση για την εδραίωση της δημοκρατίας στο Ιράκ.
<SPEAKER ID="136" NAME="Tomasz Piotr Poręba" AFFILIATION="ECR">
(PL) Κυρία Πρόεδρε, κυρία Ashton, παρά την τεράστια δέσμευση διεθνών δυνάμεων και τα εκατοντάδες θύματα στους κόλπους της διεθνούς συμμαχίας, περιλαμβανομένων και 23 πολωνών στρατιωτών, η κατάσταση στο Ιράκ εξακολουθεί να είναι κακή. Είναι μια χώρα στην οποία βρισκόμαστε αντιμέτωποι με τρομοκρατικές επιθέσεις και διώξεις θρησκευτικών μειονοτήτων, περιλαμβανομένης της χριστιανικής μειονότητας, και, αναμφίβολα, σε σύγκριση με το πώς ήταν η κατάσταση πριν από αρκετά χρόνια, έχει όντως σημειωθεί κάποια πρόοδος. Ωστόσο, εξακολουθούμε να είμαστε αποδέκτες ειδήσεων για τρομοκρατικές επιθέσεις οι οποίες αποσταθεροποιούν όχι μόνον το Ιράκ αλλά και ολόκληρη τη Μέση Ανατολή. Στόχος των τρομοκρατών και όσων υποστηρίζουν τη διεθνή τρομοκρατία είναι η αποσταθεροποίηση του Ιράκ. Υπάρχει πληθώρα ενδείξεων βάσει των οποίων το Ιράν εμπλέκεται στη στήριξη της τρομοκρατίας.
<P>
Ποια είναι η γνώμη σας, κυρία Ashton, ως Ύπατη Εκπρόσωπος της Ευρωπαϊκής Ένωσης για Θέματα Εξωτερικής Πολιτικής και Πολιτικής Ασφάλειας, όσον αφορά τον ρόλο του Ιράν και την ανάμιξή του στο εσωτερικό του Ιράκ; Θα ήθελα να σας ενθαρρύνω να υιοθετήσετε πιο αποφασιστική στάση και να συνεργαστείτε με τις "νωμένες Πολιτείες προκειμένου να βρεθούν λύσεις οι οποίες θα επηρεάσουν και θα ασκήσουν πίεση στο Ιράν ώστε να σταματήσει να αναμιγνύεται στις εσωτερικές υποθέσεις του Ιράκ. Κατά τη γνώμη μου, μόνον τότε θα είναι δυνατόν να επιτευχθεί σχετική σταθερότητα σε αυτήν την περιοχή.
<SPEAKER ID="137" NAME="Jean-Luc Mélenchon" AFFILIATION="GUE/NGL">
(FR) Κυρία Πρόεδρε, Ύπατη Εκπρόσωπε, δεν συμμεριζόμαστε την αισιοδοξία σας ούτε για την κατάσταση στο Ιράκ ούτε για τα οφέλη που προσφέρει η Συμμαχία, καθόσον ισοδυναμεί σχεδόν με τύφλωση. Το Ιράκ υπέστη εισβολή και κατοχή βάσει σκοπίμως παραπλανητικών πληροφοριών σχετικά με την παρουσία όπλων μαζικής καταστροφής.
<P>
Κατά συνέπεια, 17 από τα 27 κράτη μέλη της ΕΕ σύρθηκαν να συμμετάσχουν στην επίθεση και κατοχή του Ιράκ. " χώρα έχει ερειπωθεί, η κληρονομιά της έχει λεηλατηθεί, και ο πληθυσμός της είναι βαθύτατα διχασμένος. Ο επικρατών θρησκευτικός φανατισμός στρατολογεί πολυάριθμες εφεδρείες μαχητών. " ιρανική τυραννία παρεμβαίνει ανενόχλητη. Οι εκλογές διενεργούνται κατά τρόπο απαράδεκτο και άδικο.
<P>
Τι σκοπεύετε και τι σκοπεύουμε να πράξουμε ώστε να λογοδοτήσουν οι χώρες εκείνες οι οποίες είπαν ψέματα και οι οποίες θα μπορούσαν αύριο να ξεκινήσουν και πάλι την ίδια διαδικασία στην Υεμένη ή σε οποιαδήποτε άλλη χώρα; Ποια μέτρα σκοπεύετε να λάβετε για να καταδικάσετε τις δυνάμεις κατοχής για τη χρήση μη συμβατικών χημικών και ραδιολογικών όπλων και βλημάτων απεμπλουτισμένου ουρανίου, με τις πολύ γνωστές συνέπειές τους για τις μελλοντικές γενιές; Πώς μπορούμε να διασφαλίσουμε ότι τα όπλα αυτά δεν θα χρησιμοποιηθούν και στο Αφγανιστάν επειδή υποκρινόμασταν ότι δεν βλέπαμε τι συνέβαινε στο Ιράκ;
<SPEAKER ID="138" NAME="Fiorello Provera" AFFILIATION="EFD">
(IT) Κυρία Πρόεδρε, κυρίες και κύριοι, χαιρετίζουμε ειλικρινώς τις επικείμενες εκλογές στο Ιράκ διότι αντιπροσωπεύουν ένα ακόμη βήμα προς τη δημοκρατία. Δεν θα είναι ελεύθερες και δίκαιες, όμως πρέπει να αρκεστούμε στα μικρά διαδοχικά βήματα.
<P>
" ανοικοδόμηση του Ιράκ από οικονομική, εμπορική, πολιτιστική και χρηματοπιστωτική άποψη και η εγγύηση της ασφάλειάς του είναι αναγκαίες προϋποθέσεις για την ανάπτυξη της δημοκρατίας, όμως πρέπει επίσης να προωθήσουμε την ενίσχυση των θεσμών της χώρας. " ειρηνική συνύπαρξη των διαφόρων εθνοτικών και θρησκευτικών ομάδων που υπάρχουν στο Ιράκ μπορεί να επιτευχθεί μέσω της ανανέωσης των θεσμών, με την εφαρμογή ενός ομοσπονδιακού προτύπου -του φεντεραλισμού- το οποίο θα προσφέρει ευρεία αυτονομία στις διάφορες περιφέρειες στο εσωτερικό ενός ενιαίου κράτους. " εμπειρία του ιρακινού Κουρδιστάν θα μπορούσε να αποτελέσει χρήσιμο σημείο αναφοράς.
<P>
Θα ήθελα λοιπόν να ακούσω τη γνώμη της βαρόνης Ashton, της Ύπατης Εκπροσώπου, γι' αυτήν την θεσμική πτυχή της χώρας.
<SPEAKER ID="139" NAME="Alf Svensson" AFFILIATION="PPE">
(SV) Όπως είναι φυσικό, όταν συζητείται το θέμα του Ιράκ, γίνεται πολύς λόγος για βία και τρομακτικές καταστάσεις, όμως είναι αδιαμφισβήτητο ότι στη χώρα αυτή βρίσκεται σε εξέλιξη μια διαδικασία εκδημοκρατισμού.
<P>
Σας υπενθυμίζω ότι στις περυσινές τοπικές εκλογές στο Ιράκ έθεσαν με πολύ ανοικτό τρόπο υποψηφιότητα 3 912 γυναίκες. Ο αριθμός αυτός αντιστοιχεί περίπου σε δέκα υποψήφιες ανά διαθέσιμη έδρα. Αυτό είναι κάτι που πρέπει να θεωρήσουμε ότι αποτελεί θετική ένδειξη, ιδίως για αραβική χώρα. Μας ενέπνευσε επίσης ελπίδες εν αναμονή των φετινών κοινοβουλευτικών εκλογών της 7ης Μαρτίου, δεδομένου ιδίως ότι οι σουνίτες συμμετείχαν στις τοπικές εκλογές. Ωστόσο, όπως έχει ήδη επισημανθεί, πριν από δύο εβδομάδες, μια κυβερνητική επιτροπή απαγόρευσε τη συμμετοχή στις εκλογές 14 σουνιτικών κομμάτων και αρκετών εκατοντάδων ατόμων. Μεταξύ των ατόμων αυτών περιλαμβάνονται ο υπουργός Άμυνας Abdul-Qadir al-Obaidi και ο Saleh al-Mutlaq, ο επικεφαλής του κυρίως σουνιτικού Ιρακινού Μετώπου Εθνικού Διαλόγου.
<P>
Οι κοινοβουλευτικές εκλογές στο Ιράκ είναι, βεβαίως, κρίσιμες για το μέλλον της χώρας και για τον μελλοντικό εκδημοκρατισμό του Ιράκ, ιδίως όσον αφορά την εθνοτική και θρησκευτική συνοχή του. Θέλω επίσης να υπογραμμίσω ότι, όταν μιλούμε για τη μεταχείριση των εθνοτικών και θρησκευτικών μειονοτήτων, στο Ιράκ πρέπει να είμαστε ειλικρινείς. Όπως προανέφερα, οι κοινοβουλευτικές εκλογές στο Ιράκ θα είναι αποφασιστικές για τη στάση μας απέναντι στη χώρα αυτή στο εγγύς μέλλον. Τι πιστεύει η Ύπατη Εκπρόσωπος της ΕΕ, η βαρόνη Ashton, ότι μπορεί να κάνει η ΕΕ ώστε οι επικείμενες κοινοβουλευτικές εκλογές στο Ιράκ να είναι πιο δημοκρατικές και να αποφύγουν τους αποκλεισμούς;
<SPEAKER ID="140" NAME="Zigmantas Balčytis" AFFILIATION="S&amp;D">
(LT) Τα τελευταία χρόνια, η Ευρωπαϊκή Ένωση έχει ενισχύσει πολύ τις σχέσεις της και την επιρροή της στις χώρες της Εγγύς Ανατολής. " Ευρωπαϊκή Ένωση ενδιαφερόταν πάντα ιδιαίτερα για το Ιράκ και, σε συνεργασία με τη διεθνή κοινότητα, έχει συμμετάσχει τόσο στην ανοικοδόμηση του Ιράκ όσο και σε αποστολές με αντικείμενο την ειρήνευση και την ασφάλεια. Στη χώρα δρουν ποικίλες ομάδες οι οποίες συνεχίζουν να διαγκωνίζονται για την εξουσία, και η κατάσταση αυτή εμποδίζει την υλοποίηση των μεταρρυθμίσεων που έχουν ξεκινήσει σε διάφορους τομείς. Το γεγονός ότι απαγορεύθηκε η συμμετοχή 14 κομμάτων στις προσεχείς εκλογές προκαλεί επίσης ανησυχία. Το Ιράκ έχει επιλέξει την οδό της δημοκρατίας και γι' αυτό τόσο η Ευρωπαϊκή Ένωση όσο και άλλες χώρες πρέπει να απαιτήσουν και, εφόσον καταστεί αναγκαίο, να συμβάλουν ώστε να τηρηθούν οι διεθνείς δεσμεύσεις τις οποίες έχει αναλάβει η χώρα και να γίνουν σεβαστά τα ανθρώπινα δικαιώματα και ελευθερίες. Εκτιμώ ότι το Ιράκ είναι πραγματικά έτοιμο για στενή συνεργασία με την Ευρωπαϊκή Ένωση. Το μνημόνιο συνεννόησης μεταξύ της ΕΕ και του Ιράκ για τη συνεργασία στον τομέα της ενέργειας, το οποίο υπογράφηκε τη Δευτέρα, αποδεικνύει την προσήλωση της χώρας στην ανάπτυξη μιας μακροπρόθεσμης σχέσης η οποία θα είναι αμοιβαία επωφελής. Από ενεργειακή άποψη, το Ιράκ είναι πολύ σημαντικό για την Ευρωπαϊκή Ένωση, όμως η προστασία της ασφάλειας του ενεργειακού εφοδιασμού συνδέεται αναπόφευκτα με την οικονομική και πολιτική σταθερότητα της χώρας, η οποία απουσιάζει το τελευταίο διάστημα. Προφανώς, η διαδικασία αυτή θα είναι μακροχρόνια, όμως εκτιμώ ότι η Ευρωπαϊκή Ένωση, η Ύπατη Εκπρόσωπος και η διεθνής κοινότητα πρέπει να προσφέρουν μέσα και λύσεις που να καθιστούν τις αρχές των ανθρωπίνων δικαιωμάτων και του κράτους δικαίου θεμελιώδεις πυλώνες της μελλοντικής πολιτικής του Ιράκ.
<SPEAKER ID="141" NAME="Ryszard Czarnecki" AFFILIATION="ECR">
(PL) Κυρία Πρόεδρε, κυρία Ashton, αν έπρεπε να συνοψίσω σε μία φράση την ομιλία της κ. Ashton, αυτή θα ήταν "επίσημη αισιοδοξία". Ωστόσο, θεωρώ ότι η Ευρώπη και οι ψηφοφόροι μας αναμένουν πολύ πιο συγκεκριμένα πράγματα, και απαιτούν την αλήθεια. Οι πολιτικοί αποδεικνύουν το ποιόν τους όχι μόνον από τα όσα λένε αλλά και από τα όσα δεν λένε, και κατά τη διάρκεια της ομιλίας σας, κυρία Ashton, δεν άκουσα τίποτε σχετικά με ορισμένα θέματα τα οποία έχουν συγκλονίσει μεγάλο μέρος της ευρωπαϊκής κοινής γνώμης, περιλαμβανομένης της κοινής γνώμης της χώρας μου. Αναφέρομαι, λόγου χάρη, στη συστηματική δίωξη μειονοτήτων στο Ιράκ, περιλαμβανομένων, και το υπογραμμίζω αυτό, των Χριστιανών. Αυτή είναι μια πραγματικότητα για την οποία μπορούμε να είμαστε βέβαιοι.
<P>
Νομίζω ότι ο συνάδελφός μου κ. Poręba ορθώς επεσήμανε προ ολίγου το θέμα της ιρανικής παρέμβασης στο Ιράκ. Δεν ισχύει το ίδιο και για τις ιρακινές αρχές και τη σκανδαλώδη επέμβασή τους στον καταυλισμό Ashraf, ο οποίος φιλοξενεί ιρανούς πρόσφυγες; Αυτό ακριβώς δεν πράττουν οι ιρακινές αρχές; Κατά τη γνώμη μου, στο θέμα αυτό έπρεπε να είχε δοθεί ιδιαίτερα μεγάλη έμφαση, ιδίως επειδή οι ιρακινές αρχές λαμβάνουν οικονομική βοήθεια από την Ευρωπαϊκή Ένωση, την οποία συχνά χρησιμοποιούν κατά τρόπο εξαιρετικά ανάρμοστο, όπως για παράδειγμα στην επέμβαση στον καταυλισμό Ashraf.
<SPEAKER ID="142" NAME="Bogusław Sonik" AFFILIATION="PPE">
(PL) Κυρία Πρόεδρε, νομίζω ότι το Ιράκ μπορεί να χρησιμεύσει ως παράδειγμα του πώς ορισμένες φορές, για να συντριβεί μια δικτατορία η οποία δολοφονεί τους αντιπάλους της κατά χιλιάδες χρησιμοποιώντας χημικά όπλα, είναι αναγκαία η χρήση βίας. Οι αποφάσεις αυτές είναι δύσκολες. Θα ήθελα λοιπόν σήμερα, καθώς συζητούμε για το Ιράκ, να θυμηθούμε τους χιλιάδες στρατιώτες των "νωμένων Πολιτειών, της Ιταλίας, της Πολωνίας και άλλων χωρών οι οποίοι έπεσαν μαχόμενοι στο Ιράκ, και να σκεφτούμε τις οικογένειές τους. Πήγαν εκεί πιστεύοντας ότι μάχονται για έναν καλό σκοπό και, όπως πληροφορούμαστε εδώ, το Ιράκ βρίσκεται σήμερα σε πορεία οικοδόμησης μιας δημοκρατίας.
<P>
Γνωρίζω ότι, σήμερα, όλοι καλούμε εσάς, κυρία Ashton, να φανείτε πιο δραστήρια, όμως θέλουμε να είναι δραστήρια η Ευρωπαϊκή Ένωση. Σας παρακαλώ να επισκεφθείτε το Ιράκ και να παρουσιάσετε μια αξιολόγηση της κατάστασης, έτσι ώστε η βοήθεια την οποία αποστέλλει η Ευρωπαϊκή Ένωση να χρησιμοποιείται με βάση τις προϋποθέσεις που αναφέρθηκαν στη σημερινή συζήτηση, ιδίως όσον αφορά την προστασία των μειονοτήτων.
<SPEAKER ID="143" NAME="Janusz Władysław Zemke" AFFILIATION="S&amp;D">
(PL) Κυρία Πρόεδρε, οι τελευταίες παρεμβάσεις συνέπεσε να γίνουν από Πολωνούς, έχουμε όμως πείρα λόγω της συμμετοχής της Πολωνίας και πολωνών στρατιωτών στην αποκατάσταση της ασφάλειας στο Ιράκ.
<P>
Συμμερίζομαι την άποψή σας, κυρία Ashton, ότι, ευτυχώς, η κατάσταση στο Ιράκ είναι κάπως καλύτερη από ό,τι στο παρελθόν, όμως η κατάσταση στη χώρα εξακολουθεί να είναι εύθραυστη. Παράλληλα με τα ποικίλα μέτρα που λαμβάνει η Ένωση, θα ήθελα να προτείνω δύο συγκεκριμένα μέτρα, καθόσον έχω την εντύπωση ότι απουσιάζουν. Το πρώτο αφορά κάτι που δεν αναφέρθηκε σήμερα: νομίζω ότι είναι άκρως σημαντικό για την ανάπτυξη και τη σταθεροποίηση του Ιράκ να υιοθετηθεί ένα πρόγραμμα εκπαίδευσης των νέων Ιρακινών στην Ευρώπη, διότι στο Ιράκ εξακολουθεί να παρουσιάζεται έλλειψη γιατρών, μηχανικών και τεχνικών άρδευσης. Θεωρώ ότι μπορούμε να βοηθήσουμε σημαντικά το Ιράκ σε αυτόν τον τομέα. Το δεύτερο μέτρο αφορά την προστασία των πολιτιστικών θησαυρών που βρίσκονται στο Ιράκ. Θεωρώ ότι η ΕΕ οφείλει, ειδικότερα, να βοηθήσει στην ανοικοδόμηση της Βαβυλώνας. Πρόκειται για έναν θησαυρό για την προστασία του οποίου πρέπει να μεριμνήσει ολόκληρος ο κόσμος.
<SPEAKER ID="144" NAME="Paul Rübig" AFFILIATION="PPE">
(DE) Κυρία Πρόεδρε, βαρόνη Ashton, η ερώτησή μου αφορά το μνημόνιο συνεννόησης που έχει υπογραφεί στον τομέα της ενέργειας. Εκτιμάτε ότι είναι δυνατόν να επιτευχθεί περαιτέρω ανάπτυξη σε συνεργασία είτε με τον κ. Oettinger είτε με τον κ. De Gucht; Κατά τη γνώμη μου, η οικονομική ανοικοδόμηση θα ήταν το πλέον πρόσφορο μέσο για την επίτευξη μεγαλύτερης σταθερότητας στο Ιράκ. Αν βελτιώσουμε τις σχέσεις στον τομέα της ενέργειας, ιδίως μέσω της παροχής περισσότερου ευρωπαϊκού εξοπλισμού με σκοπό την καλύτερη αξιοποίηση των ενεργειακών αποθεμάτων της χώρας, και της αγοράς ενέργειας από τις χώρες μας, ως αντιστάθμισμα, θα δημιουργηθεί μια κατάσταση εξίσου επωφελής και για τις δύο πλευρές. Θα ήταν πολύ χρήσιμο λοιπόν να αναληφθεί κάποια αντίστοιχη πρωτοβουλία τις προσεχείς εβδομάδες.
<SPEAKER ID="145" NAME="Catherine Ashton">
Ύπατη Εκπρόσωπος της Ένωσης για Θέματα Εξωτερικής Πολιτικής και Πολιτικής Ασφάλειας/Αντιπρόεδρος της Επιτροπής. - (EN) Σας ευχαριστώ και πάλι, όλες και όλους, γι' αυτήν την σημαντική και ενδιαφέρουσα συζήτηση. Θα προσπαθήσω απλώς να θίξω ορισμένα από τα σαφή ζητήματα που φαίνεται να απασχολούν περισσότερο τους αξιότιμους βουλευτές.
<P>
Πρέπει, καταρχάς, να αναγνωρίσω τη σημασία που αποδίδουν οι βουλευτές του ΕΚ στο θέμα των μειονοτήτων. Όπως θα γνωρίζουν οι αξιότιμοι βουλευτές, μια από τις βασικές πτυχές των προσπαθειών μας στις συμφωνίες εταιρικής σχέσης και συνεργασίας είναι πράγματι να μεριμνούμε ώστε τα ανθρώπινα δικαιώματα να αποτελούν το επίκεντρο των συμφωνιών μας. Ευελπιστούμε ότι θα μπορέσουμε σύντομα να μονογράψουμε αυτήν την συμφωνία με το Ιράκ, αποδέχομαι δε και αναλαμβάνω να μεριμνήσω ώστε, στο πλαίσιο των εργασιών μας, να γίνονται κατανοητά τα ζητήματα των μειονοτήτων. Αυτό έχει αναμφίβολα τεράστια σημασία.
<P>
Συμμερίζομαι επίσης τον στόχο που έθιξαν πολλοί βουλευτές ως προς το ζήτημα της θανατικής ποινής. Ο στόχος μας είναι πράγματι η κατάργησή της, για όλους τους λόγους τους οποίους πολύ σωστά ανέφεραν οι αξιότιμοι βουλευτές.
<P>
Συμφωνώ, επίσης, ότι πρέπει να εμπεδώσουμε και να ενισχύσουμε τις πολιτικές διαδικασίες, κάτι που έχει τεράστια σημασία σε όλες τις παρεμβάσεις μας, και να διασφαλίσουμε ειδικότερα ότι, σε σχέση με τις επικείμενες εκλογές, θα έχουμε μια σαφή εικόνα του τι ακριβώς προσπαθούμε να επιτύχουμε. Κατανοώ τα ζητήματα που έθιξαν ορισμένοι αξιότιμοι βουλευτές, όπως ο κ. Costa και ο κ. Stevenson, σχετικά με την απόφαση της αρμόδιας ιρακινής επιτροπής για τον αποκλεισμό υποψηφίων.
<P>
Ο έλεγχος των υποψηφιοτήτων ήταν πάντα στοιχείο της προεκλογικής διαδικασίας. Προβλέπεται διαδικασία έφεσης, η οποία ευελπιστώ ότι θα μπορέσει να εφαρμοστεί με τον ενδεδειγμένο τρόπο. Θέλω επίσης να επισημάνω ότι σχεδιάζουμε όντως να στείλουμε αποστολή της ΕΕ την προσεχή εβδομάδα, δηλαδή έξι εβδομάδες πριν από την ημερομηνία των εκλογών, γεγονός που θα μας επιτρέψει να παρακολουθήσουμε από πρώτο χέρι και εκ του σύνεγγυς την προεκλογική διαδικασία, η οποία παρουσιάζει τεράστιο ενδιαφέρον. Ευχόμαστε και ελπίζουμε ότι οι ιρακινές αρχές θα εγγυηθούν τη διεξαγωγή μιας εκλογικής διαδικασίας χωρίς αποκλεισμούς, για όλους τους λόγους τους οποίους διασάφησαν απολύτως οι αξιότιμοι βουλευτές στις παρεμβάσεις τους.
<P>
Ορισμένοι βουλευτές έθιξαν επίσης το ζήτημα του μνημονίου συνεννόησης στον τομέα της ενέργειας και το περιεχόμενο και τη σπουδαιότητά του Σχετικά με την υπογραφή του εν λόγω μνημονίου, είμαστε πολύ σαφείς ως προς το ότι το Ιράκ αποτελεί ενιαίο κράτος, επομένως η συνεργασία μας γίνεται με την κυβέρνηση ολόκληρου του Ιράκ. Στηρίζουμε πλήρως τη διατήρηση του Ιράκ ως ενιαίου και κυρίαρχου κράτους. Είναι σημαντικό να ενισχυθεί η συνεργασία σε αυτόν τον τομέα - και λαμβάνω υπόψη τα όσα ελέχθησαν, ειδικότερα, από τον κ. Rübig, ο οποίος ανέφερε ότι είναι αναγκαίο να εξετάσουμε περαιτέρω τις δυνατότητες ενίσχυσης αυτής της συνεργασίας. Θα μεταφέρω αυτές τις επισημάνσεις στους αρμόδιους Επιτρόπους.
<P>
Γνωρίζω επίσης, όταν λέω ότι υπάρχει ζήτημα όσον αφορά την ασφάλεια, ότι το θέμα του Κιρκούκ είναι πολύ σημαντικό, όπως και άλλα διαφιλονικούμενα σύνορα. Περιέγραψα την πτυχή αυτή ως μια από τις σοβαρότερες προκλήσεις που αντιμετωπίζει σήμερα το Ιράκ. Είμαι απολύτως πεπεισμένη ότι το Ιράκ πρέπει να διευθετήσει το ίδιο τα ζητήματα αυτά. Το θέμα αφορά αποκλειστικά το Ιράκ. Ωστόσο, είμαι εξαιρετικά πρόθυμη να στηρίξω την Αποστολή Βοήθειας των "νωμένων Εθνών στο Ιράκ, η οποία έχει καταβάλει σημαντικές προσπάθειες για την έναρξη σχετικού διαλόγου και συντεταγμένης διαδικασίας. Επειδή όμως πρέπει να είμαστε επιφυλακτικοί, στο τρέχον στάδιο δεν αναμένω ο διάλογος να αναπτυχθεί σε σημαντικό βαθμό πριν από τις εκλογές.
<P>
Μερικά ακόμη σύντομα σχόλια σχετικά με την ενεργειακή συνεργασία. Θεωρούμε ότι η συνεργασία αυτή αποτελεί τμήμα μιας συνολικής και ολοκληρωμένης ενεργειακής πολιτικής για το Ιράκ. Αφορά τον εφοδιασμό και την ασφάλεια του ενεργειακού εφοδιασμού μεταξύ του Ιράκ και της Ευρωπαϊκής Ένωσης και πρέπει, φυσικά, να περιλαμβάνει την ανάπτυξη ανανεώσιμων πηγών ενέργειας, κυρίως της ηλιακής και της αιολικής, καθώς και την ενίσχυση των μέτρων ενεργειακής απόδοσης στο εσωτερικό του Ιράκ. Ευελπιστώ δε ότι τους προσεχείς μήνες και έτη θα αναπτύξουμε επίσης τεχνολογική, επιστημονική και βιομηχανική συνεργασία. " επισήμανση αυτή έγινε με πολύ εύστοχο τρόπο.
<P>
Ως προς το θέμα της πρόσφατης ακύρωσης της αντιπροσωπείας, ο κ. Meyer έθιξε το ζήτημα των μελλοντικών προβλημάτων ασφάλειας. Επιθυμούμε σίγουρα τη βελτίωση του κλίματος, όπως προανέφερα, ώστε να καταστεί δυνατή η ανάπτυξη της αποστολής εκλογικών παρατηρητών με συμμετοχή των βουλευτών του ΕΚ. Αυτό θα έχει αναμφίβολα τεράστια σημασία για τους αξιότιμους βουλευτές κατά την προσεχή εκλογική διαδικασία και, όπως ανέφερα, θα στείλουμε πολύ σύντομα προσωπικό στη χώρα.
<P>
Ορισμένοι βουλευτές έθιξαν το ζήτημα της απόσυρσης στρατιωτικών δυνάμεων. Ο Πρόεδρος Obama έχει, φυσικά, ανακοινώσει την απόσυρση όλων των στρατευμάτων μάχης έως τον Αύγουστο του 2010, κάτι που στην πράξη σημαίνει ότι η απόσυρση θα αρχίσει λίγο μετά τις εθνικές εκλογές. Και αυτή η πτυχή είναι χρήσιμη και αξίζει να σημειωθεί. Ανέφερα ότι θα αποστείλουμε προσεχώς την ομάδα αξιολόγησης των εκλογών, η οποία ελπίζω ότι θα μας βοηθήσει να αντιμετωπίσουμε τα θέματα που έθιξαν στο πλαίσιο αυτό οι αξιότιμοι βουλευτές.
<P>
Όσον αφορά τον καταυλισμό Ashraf, υπενθυμίζουμε επανειλημμένως και με συνέπεια στο Ιράκ ότι αυτό το σύνθετο ζήτημα πρέπει να διευθετηθεί βάσει του διεθνούς δικαίου, και χωρίς άσκηση βίας.
<P>
Για να επανέλθουμε στην αρχή της συζήτησής μας, είμαι αισιόδοξη για το Ιράκ. Υπάρχουν σοβαρές προκλήσεις, τις οποίες ορθώς μας υπενθύμισαν οι αξιότιμοι βουλευτές. Ωστόσο, μπορούμε να διακρίνουμε, βάσει των επικείμενων εκλογών και της ευκαιρίας για περαιτέρω συνεργασία -η οποία αποτελεί ευκαιρία για την Ευρωπαϊκή Ένωση, όσον αφορά το σύστημα αξιών της και τα θέματα που μας απασχολούν εντονότερα: τα ανθρώπινα δικαιώματα, τα δικαιώματα των μειονοτήτων, τα θέματα που άπτονται της θανατικής ποινής, την ανάπτυξη ισχυρής συνεργασίας στον τομέα της ενεργειακής ασφάλειας και του ενεργειακού εφοδιασμού και τη στενότερη συνεργασία με την κυβέρνηση, παραμένοντας συγχρόνως σαφείς ως προς τις προσδοκίες μας- τη μελλοντική προοπτική ενός Ιράκ το οποίο θα είναι ειρηνικό και δημοκρατικό. Πρέπει λοιπόν να εργαστούμε με συνέπεια για την επίτευξη αυτού του στόχου.
<SPEAKER ID="147" NAME="Jaromír Kohlíček  " LANGUAGE="CS">
Γνωρίζω λίγες μόνον χώρες που βρίσκονται σχετικά κοντά στην Ευρώπη και έχουν καταφέρει να αναβάλουν για αρκετές δεκαετίες τη διαδικασία "εκδημοκρατισμού" τους.+ Το Ιράκ, όπου στρατιωτικές μονάδες από χώρες της ΕΕ έχουν, δυστυχώς, αφήσει αρνητικό αποτύπωμα, είναι σίγουρα μια από αυτές. Αυτήν την στιγμή, ένα από τα πλέον κοσμικά κράτη του ισλαμικού κόσμου έχει κατερειπωθεί, και τρεις από τις κοινότητες που το απαρτίζουν βρίσκονται σε διαρκή αντιπαράθεση. Το μόνο στοιχείο που έχει επιβιώσει από το παρελθόν είναι απλώς υπολείμματα από τα σχετικά καλά συστήματα εκπαίδευσης και υγείας της χώρας, καθώς και σχετικώς προηγμένες υποδομές. Πρόκειται για τη μόνη χώρα στην περιοχή όπου η κουρδική μειονότητα ήταν αυτόνομη, παρότι ασφαλώς δεν την κυβερνούσε κανένα ιδεώδες δημοκρατικό καθεστώς. Σε γενικές γραμμές, το ερώτημα που πρέπει να θέσουμε είναι ποια χώρα στην περιοχή μπορούμε να θεωρήσουμε ότι διαθέτει πραγματικά δημοκρατικό καθεστώς; Το γεγονός ότι, μετά την εισβολή του στρατού των "ΠΑ, το ιρακινό κράτος οδηγήθηκε σε πλήρη κατάρρευση, σε συνδυασμό με τη μερική διάλυση των υποδομών του κοινωνικού, υγειονομικού και εκπαιδευτικού συστήματός του, αποτελεί γιγαντιαίο βήμα οπισθοδρόμησης. " επίφαση των λεγόμενων δημοκρατικών εκλογών δεν μπορεί σε καμία περίπτωση να συγκαλύψει αυτό το γεγονός. Οι συνεχιζόμενες προσπάθειες για εκτροπή της προσοχής από τα τρέχοντα προβλήματα μέσω σκηνοθετημένων δικών προβεβλημένων μελών του καθεστώτος του Σαντάμ Χουσεΐν είναι αφελείς. Μόνον άνθρωποι που δεν γνωρίζουν καθόλου την κατάσταση στην περιοχή θα μπορούσαν να πιστέψουν ότι η κατάσταση μπορεί να βελτιωθεί κατά τον τρόπο αυτόν. " μόνη θετική πτυχή της πρόσφατης περιόδου είναι ότι και η αμερικανική και η ιρακινή κυβέρνηση έχουν συνειδητοποιήσει ότι δεν πρόκειται να επιτευχθεί βελτίωση χωρίς την καλλιέργεια καλών σχέσεων με το Ιράν.
<SPEAKER ID="148" NAME="Artur Zasada  " LANGUAGE="PL">
Με χαροποιεί ο αισιόδοξος τόνος της ομιλίας της κ. Ashton, θέλω ωστόσο να εκφράσω ορισμένες επιφυλάξεις ως προς τις εκτιμήσεις μου για την κατάσταση στο Ιράκ. Παρά τις διάφορες φαινομενικές αλλαγές, η χώρα εξακολουθεί να είναι ασταθής εσωτερικά, ενώ η δημοκρατία είναι σίγουρο ότι δεν μπορεί να θεωρηθεί "εδραιωμένη". Δεν μπορούμε να μιλάμε για σταθεροποίηση μιας χώρας εντός της επικράτειας της οποίας ζουν εκτοπισμένοι 1,8-1,9 εκατομμύρια κάτοικοι, ενώ ένα ακόμη εκατομμύριο έχει εγκαταλείψει τελείως τη χώρα, οι δε συνθήκες υπό τις οποίες ζουν οι πρόσφυγες είναι εξαιρετικά κακές.
<P>
Είναι επιβεβλημένο να επανεξεταστούν οι μέθοδοι που εφαρμόζονται επί του παρόντος για την παροχή εξωτερικής βοήθειας στους πρόσφυγες που ζουν στη Συρία και την Ιορδανία καθώς και στους εκτοπισθέντες στο εσωτερικό του Ιράκ. " βοήθεια αυτή πρέπει να παρέχεται για αρκετά μεγάλο χρονικό διάστημα. Πόσο μεγάλο; Δεν το γνωρίζουμε ακόμη. Ωστόσο, όπως ακριβώς ο γιατρός δεν σταματά τη θεραπεία όταν εμφανιστούν οι πρώτες ενδείξεις βελτίωσης, έτσι και εμείς δεν πρέπει να επιτρέψουμε να μας παραπλανήσουν υπεραισιόδοξες προβλέψεις.
<P>
(" συνεδρίαση διακόπτεται στις 19.25 και συνεχίζεται στις 21.00)

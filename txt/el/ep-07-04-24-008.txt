<CHAPTER ID="008">
Αιτιολογήσεις ψήφου
<SPEAKER ID="181" NAME="Carlos Coelho " AFFILIATION="PPE-DE">
γραπτώς. - (PT) Παρότι κατανοώ την ανάγκη να πραγματοποιήσει η Ευρωπόλ εσωτερικές αλλαγές όσον αφορά τους μισθούς και τα επιδόματα του προσωπικού της, το Κοινοβούλιο, από το 1998 και μετά, απορρίπτει συστηματικά όλες τις πρωτοβουλίες που τέθηκαν υπόψη του στο πλαίσιο διαβούλευσης για επιμέρους θέματα που σχετίζονται με την Ευρωπόλ.
<P>
Αυτές οι διαβουλεύσεις δεν μπορούν να θεωρηθούν ουσιαστικές ενόσω η Ευρωπόλ παραμένει όργανο διακυβερνητικού χαρακτήρα, το οποίο δεν υπόκειται σε δημοκρατικό ή δικαστικό έλεγχο.
<P>
Χαιρετίζω το γεγονός ότι υπήρξε επιτέλους ανταπόκριση στα επανειλημμένα αιτήματα του Κοινοβουλίου: τον Δεκέμβριο του 2006, η Επιτροπή ανακοίνωσε την πρόθεσή της να προσδώσει στην Ευρωπόλ πιο αποδεκτό νομικό πλαίσιο, χορηγώντας της καθεστώς κοινοτικής υπηρεσίας, η οποία χρηματοδοτείται από τον κοινοτικό προϋπολογισμό, και αναγνωρίζοντας στο προσωπικό της το καθεστώς κοινοτικών υπαλλήλων.
<P>
Παρότι η διαδικασία μετασχηματισμού της Ευρωπόλ δεν έχει ακόμη ολοκληρωθεί, αποφάσισα να ψηφίσω υπέρ της έγκρισης αυτής της φινλανδικής πρωτοβουλίας σχετικά με την προσαρμογή των βασικών μισθών και επιδομάτων του προσωπικού της Ευρωπόλ, ως ένδειξη καλής πίστης και πλήρους στήριξης αυτής της διαδικασίας μετασχηματισμού, η οποία ευελπιστώ ότι θα ολοκληρωθεί το ταχύτερο δυνατόν.
<SPEAKER ID="182" NAME="Hélène Goudin και Nils Lundgren " AFFILIATION="IND/DEM">
γραπτώς. - (SV) " Λίστα του Ιουνίου θεωρεί ότι ο αυξημένος δημοκρατικός, δικαστικός και δημοσιονομικός έλεγχος της Ευρωπόλ είναι επιθυμητός. Εντούτοις, δεδομένου ότι η Σύμβαση Ευρωπόλ συνιστά διακυβερνητική συνεργασία, αυτός ο έλεγχος πρέπει να ασκείται από τα εθνικά κοινοβούλια, και όχι από το Ευρωπαϊκό Κοινοβούλιο. Ως εκ τούτου, καταψηφίσαμε την έκθεση.
<SPEAKER ID="184" NAME="Duarte Freitas " AFFILIATION="PPE-DE">
γραπτώς. - (PT) Τα βουλγαρικά και ρουμανικά εργοστάσια ραφιναρίσματος εξαρτώνται σε μεγάλο βαθμό από την εισαγωγή ακατέργαστης ζάχαρης από ζαχαροκάλαμο η οποία προέρχεται από τρίτες χώρες.
<P>
Ως εκ τούτου, προκειμένου να αποτραπεί η διακοπή της προμήθειας ακατέργαστης ζάχαρης από ζαχαροκάλαμο προς εργοστάσια ραφιναρίσματος, πρέπει να προβούμε στο άνοιγμα των δασμολογικών ποσοστώσεων για τις εισαγωγές ακατέργαστης ζάχαρης από τρίτες χώρες στη Βουλγαρία και τη Ρουμανία.
<P>
Σε αυτό το πλαίσιο, προέκυψε η πρόταση της Επιτροπής, η οποία δεν θα έχει καμία απολύτως επίπτωση για τα εργοστάσια ραφιναρίσματος των υπολοίπων κρατών μελών.
<P>
Συμφωνώ με την πρόταση της Επιτροπής, ενόψει των εξαιρετικών περιστάσεων, και θα ψηφίσω υπέρ της έκθεσης Graefe zu Baringdorf.
<SPEAKER ID="185" NAME="Hélène Goudin και Nils Lundgren " AFFILIATION="IND/DEM">
γραπτώς. - (SV) Καταψηφίσαμε αυτήν την έκθεση. " Λίστα του Ιουνίου υποστηρίζει την άποψη ότι η εκτεταμένη μεταρρύθμιση της αγοράς ζάχαρης εντός της ΕΕ είναι αναγκαία προκειμένου να πραγματοποιηθεί χωρίς καθυστέρηση η ελευθέρωση της αγοράς και να δοθεί η δυνατότητα ισότιμου ανταγωνισμού στις εκτός της ΕΕ χώρες οι οποίες παράγουν ζάχαρη.
<P>
Είναι, λοιπόν, παράλογο να στρέφουμε τα νέα κράτη μέλη σε ένα σύστημα το οποίο δεν έχει μέλλον και να τα συνηθίζουμε στους κανόνες αυτού του συστήματος. Δεδομένου ότι η Ρουμανία και η Βουλγαρία διαθέτουν αγορές ζάχαρης οι οποίες λειτουργούν με ορθό τρόπο, πρέπει να τους επιτραπεί να τις διατηρήσουν και να μην ενταχθούν στην ευρωπαϊκή κοινή οργάνωση της αγοράς στον τομέα της ζάχαρης. Απεναντίας, αυτή η κοινή οργάνωση αγοράς πρέπει να καταργηθεί.
<SPEAKER ID="187" NAME="Glyn Ford " AFFILIATION="PSE">
γραπτώς. - (EN) Θα υπερψηφίσω αυτήν την έκθεση. Ως εκπρόσωπος του Ευρωπαϊκού Κοινοβουλίου στη Συμβουλευτική Επιτροπή "Ρατσισμός και Ξενοφοβία" του Συμβουλίου των Υπουργών, υπήρξα ένθερμος υποστηρικτής της θέσπισης του ευρωπαϊκού παρατηρητηρίου των φαινομένων ρατσισμού και ξενοφοβίας. Ήδη από την αρχή της λειτουργίας του έχει επιτελέσει εξαιρετικό έργο. Όταν θεσπίστηκε αρχικά, διαφώνησα με την επέκταση των αρμοδιοτήτων του ώστε να καλύπτει όχι μόνο την ΕΕ αλλά και την περιοχή του Συμβουλίου της Ευρώπης, καθόσον θεωρούσα ότι θα αποδυνάμωνε το έργο του κέντρου και δεν θα του επέτρεπε να εστιαστεί στο αυξανόμενο κύμα ρατσισμού, ξενοφοβίας και αντισημιτισμού εντός της Ένωσης.
<P>
Τώρα προσπαθούμε να το μετατρέψουμε σε οργανισμό θεμελιωδών δικαιωμάτων. Φρονώ ότι πρόκειται για παρόμοιο σφάλμα, το οποίο θα μειώσει την προσοχή που πρέπει να δοθεί σε ακροδεξιές οργανώσεις και κόμματα της Ένωσης, ιδίως σε ορισμένα κράτη μέλη. Ορισμένοι από όσους υποστήριξαν την αλλαγή απλώς παραπλανήθηκαν ορισμένοι άλλοι, όμως, γνώριζαν πολύ καλά τι έκαναν!
<SPEAKER ID="189" NAME="Bogusław Liberadzki " AFFILIATION="PSE">
γραπτώς. - (PL) Κύριε Πρόεδρε, ψηφίζω υπέρ της έκθεσης της κ. Edit Herczog σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού Ασφάλειας της Αεροπορίας για το οικονομικό έτος 2005.
<P>
" κ. Herczog ανέλυσε με εύστοχο τρόπο το πρόβλημα του αυξανόμενου αριθμού των κοινοτικών αποκεντρωμένων υπηρεσιών, οι οποίες δεν καταφέρνουν πάντα να τηρούν τα γενικά κριτήρια και τα καθήκοντα των οποίων δεν ανταποκρίνονται πάντα στις πραγματικές ανάγκες της Ευρωπαϊκής Ένωσης και στις προσδοκίες των πολιτών της.
<P>
Στηρίζω την έκκληση προς την Επιτροπή προκειμένου να καθορίσει πλαίσιο συνολικής πολιτικής για την ίδρυση νέων κοινοτικών αποκεντρωμένων υπηρεσιών, να υποβάλλει μελέτη κόστους-ωφελείας πριν από την ίδρυση οιασδήποτε νέας αποκεντρωμένης υπηρεσίας και να υποβάλλει ανά πενταετία μελέτη για την προστιθέμενη αξία εκάστης υφισταμένης αποκεντρωμένης υπηρεσίας.
<P>
Στηρίζω ευχαρίστως την απόφαση του Διοικητικού Συμβουλίου του Οργανισμού για την έγκριση προτύπων διεθνούς ελέγχου τα οποία στηρίζονται στα πρότυπα που ενέκρινε η Επιτροπή και στο σύστημα ISO 9000.
<SPEAKER ID="191" NAME="Ilda Figueiredo " AFFILIATION="GUE/NGL">
γραπτώς. - (PT) Στο πλαίσιο της τρέχουσας μονοπωλιακής φάσης του καπιταλισμού, η απάντηση στις αντιφάσεις ενός συστήματος το οποίο στηρίζεται στη χρηματοοικονομική κερδοσκοπία υπήρξε η πρόταξη των χρηματοοικονομικών μεγεθών, δημιουργώντας έτσι όλο και μεγαλύτερη ανάγκη εισροής περισσότερου χρήματος στο χρηματοοικονομικό σύστημα. " υπό εξέταση οδηγία αποτελεί τμήμα αυτού του σεναρίου.
<P>
Σκοπός αυτής της πρότασης είναι η δημιουργία εσωτερικής αγοράς για τις υπηρεσίες πληρωμών και εντάσσεται στο σχέδιο δράσης για τις χρηματοοικονομικές υπηρεσίες το οποίο αποβλέπει στην ολοκλήρωση των αγορών χρηματοοικονομικών υπηρεσιών της ΕΕ. Για μία ακόμη φορά, ο τομέας αυτός χαρακτηρίζεται από την ιδιωτική πρωτοβουλία, στην προκειμένη περίπτωση από τον τραπεζικό τομέα· εντούτοις, ο στόχος είναι πάντα ο ίδιος, δηλαδή η προώθηση του ανοίγματος των εθνικών αγορών στις υπηρεσίες διασυνοριακών πληρωμών, η αποδυνάμωση των κανόνων πρόληψης και η παροχή σε φορείς εκμετάλλευσης οι οποίοι δεν υπόκεινται στην εποπτεία του τραπεζικού τομέα της δυνατότητας να παρέχουν αυτές τις υπηρεσίες, προάγοντας συγχρόνως τη συγκέντρωση του τομέα σε κοινοτικό επίπεδο.
<P>
Χώρες οι οποίες, όπως η Πορτογαλία, διαθέτουν ήδη προηγμένα συστήματα και παρόχους υπηρεσιών πληρωμών, όπως το σύστημα Multibanco, θα δεχτούν ιδιαιτέρως σοβαρό πλήγμα, καθώς το θέμα της διαβίβασης δεδομένων σε εξωτερικές υπηρεσίες πληροφοριών δεν έχει ακόμη αποσαφηνιστεί.
<P>
Συνεπώς, καταψηφίσαμε την έκθεση.
<SPEAKER ID="192" NAME="Astrid Lulling " AFFILIATION="PPE-DE">
γραπτώς. - (FR) Οι πολίτες της ΕΕ ενδιαφέρονται για γρήγορα και προσιτά ως προς το κόστος συστήματα πληρωμών και για τη δημιουργία μιας εσωτερικής αγοράς που είναι αποτελεσματική και λειτουργική όσον αφορά τις μεταφορές χρημάτων που κάνουν και τις πληρωμές που λαμβάνουν.
<P>
Μπορούμε να είμαστε απόλυτα ικανοποιημένοι με την υπερψήφιση της έκθεσης του κ. Gauzès, καθώς, όσον αφορά το Ευρωπαϊκό Κοινοβούλιο, πρόκειται για ένα επιτυχημένο πόνημα που έγινε προς το συμφέρον όλων, αποδεικνύοντάς τους ότι η Ευρώπη κάνει την καθημερινή τους ζωή ευκολότερη.
<P>
Θα μπορούσαμε να έχουμε εξασφαλίσει αυτό το αποτέλεσμα πολύ πιο γρήγορα, ωστόσο. Στην ουσία, το έργο μας στην Επιτροπή Οικονομικών και Νομισματικών Θεμάτων ολοκληρώθηκε στις 12 Σεπτεμβρίου.
<P>
Παρά την καλή θέληση του Ευρωπαϊκού Κοινοβουλίου, το Συμβούλιο χρειάστηκε επτά μήνες για να πεισθεί εν τέλει ότι οι προτάσεις μας είναι οι καλύτερες και για την προστασία των καταναλωτών.
<P>
Ήταν επίσης σημαντικό να διασφαλιστεί θεμιτός ανταγωνισμός μεταξύ των ιδρυμάτων πληρωμών που δημιουργούνται ή αναγνωρίζονται από την παρούσα οδηγία και των τραπεζών που υπόκεινται σε αυστηρoύς κανονισμούς σχετικά με το κεφάλαιο. Είναι σημαντικό να διατηρηθεί η καλή φήμη του τομέα των υπηρεσιών πληρωμών, κρατώντας οιουσδήποτε αμφίβολους οργανισμούς πληρωμών στο περιθώριο.
<P>
Ο χρόνος εκτέλεσης της πληρωμής που όρισε το Συμβούλιο είναι αυστηρότερος από αυτόν που προτείνουμε εμείς.
<P>
(" αιτιολόγηση ψήφου συντομεύτηκε κατ' εφαρμογή του άρθρου 163 του Κανονισμού)
<SPEAKER ID="193" NAME="David Martin " AFFILIATION="PSE">
γραπτώς. - (EN) Υπερψήφισα αυτήν την έκθεση, καθόσον η οδηγία πρέπει να διασφαλίζει ότι η επεξεργασία των πληρωμών των ευρωπαίων πολιτών θα γίνεται γρηγορότερα από τις τράπεζες, ότι οι κάρτες τους θα γίνονται αποδεκτές σε περισσότερες χώρες και ότι τα δικαιώματά τους θα διασφαλίζονται καλύτερα σε περιπτώσεις διαφορών. Φρονώ ότι αυτό θα αποτελέσει σημαντική βελτίωση για τους ευρωπαίους καταναλωτές.
<SPEAKER ID="194" NAME="Eoin Ryan " AFFILIATION="UEN">
γραπτώς. - (EN) Οι πληρωμές είναι το οικονομικό λιπαντικό που επιτρέπει τη λειτουργία της πραγματικής οικονομίας. Επί του παρόντος, κάθε πολίτης της ΕΕ πραγματοποιεί κατά μέσο όρο 138 πληρωμές σε λογιστική μορφή ετησίως και ο αριθμός αυτός αναμένεται να αυξηθεί. Έχω τη σταθερή πεποίθηση ότι, προκειμένου να αντλήσουν πλήρως οι ευρωπαίοι πολίτες και οι επιχειρήσεις τα οφέλη της εσωτερικής αγοράς, πρέπει να μπορούν να εμπιστευτούν ένα αποτελεσματικό, φθηνό και ασφαλές σύστημα πληρωμών. Γι' αυτό, στηρίζω την έκθεση του κ. Gauzès σχετικά με τις υπηρεσίες πληρωμών.
<P>
Προς το παρόν, τόσο οι καταναλωτές όσο και οι έμποροι οφείλουν να αρκούνται στο γεγονός ότι τα αγαθά μπορούν να μεταφερθούν μεταξύ διαφορετικών σημείων της ΕΕ σε μία ή δύο ημέρες, ενώ η εκκαθάριση της πληρωμής για τα εν λόγω αγαθά ενδέχεται να απαιτεί διάστημα μεταξύ τριών και πέντε ημερών. " βραδύτητα των πληρωμών δεν είναι πλέον ανεκτή σε μια εποχή κατά την οποία υπερηφανευόμαστε για τεχνολογίες οι οποίες επιτρέπουν ταχύτητες νανοδευτερολέπτων.
<P>
Έχω την πεποίθηση ότι η ευρωπαϊκή ανταγωνιστικότητα θα βελτιωθεί μόνον εάν, στην Ιρλανδία για παράδειγμα, οι επιχειρήσεις και οι καταναλωτές μπορούν να πραγματοποιούν πληρωμές από το Δουβλίνο στη Μαδρίτη με την ίδια ευκολία με την οποία πραγματοποιούν πληρωμές από το Δουβλίνο στο Κορκ.
<SPEAKER ID="195" NAME="Marianne Thyssen " AFFILIATION="PPE-DE">
γραπτώς. - (NL) Κύριε Πρόεδρε, ψήφισα υπέρ της έκθεσης, διότι θεωρώ ότι η εσωτερική αγορά είναι αποτελεσματική, όπως άλλωστε και οι υπηρεσίες πληρωμών. Εάν η πρωτοβουλία για τη δημιουργία ενιαίου ευρωπαϊκού χώρου πληρωμών εφαρμοστεί σωστά, μπορεί να οδηγήσει σε αυξημένο ανταγωνισμό στο εσωτερικό μιας ευρύτερης αγοράς, με υψηλότερα επίπεδα ασφάλειας, καλύτερες υπηρεσίες και ελκυστικές τιμές. Μπορούμε να πούμε ότι πρόκειται για "την καλύτερη υπηρεσία στο χαμηλότερο κόστος".
<P>
Διατηρώ, ωστόσο, μία επιφύλαξη. Σε χώρες με πιο προηγμένες αγορές πληρωμών, όπως το Βέλγιο -παρότι δεν είμαστε μόνοι- υπάρχει ο φόβος ότι η μετατροπή των υφιστάμενων εθνικών συστημάτων πληρωμών ενδέχεται να επιβαρύνει με πρόσθετο κόστος τις επιχειρήσεις και τους καταναλωτές. Σε αυτό το πλαίσιο, γίνεται αναφορά στο επίπεδο των λεγόμενων "διατραπεζικών διακανονισμών πληρωμών".
<P>
Στο πλαίσιο γραπτής απάντησής της σε ερώτηση για το θέμα αυτό, η Επιτροπή με διαβεβαίωσε ότι θα παρακολουθεί την τήρηση των κανόνων ανταγωνισμού και θα διατηρήσει το δικαίωμα λήψης ρυθμιστικών μέτρων, εφόσον αυτό καταστεί αναγκαίο. Έχω εμπιστοσύνη στην ικανότητα της Επιτροπής να χρησιμοποιήσει τους διορθωτικούς μηχανισμούς που έχει στη διάθεσή της, εφόσον κριθεί αναγκαίο.
<P>
Ευελπιστώ, πάνω από όλα, ότι ο τραπεζικός τομέας θα έχει τη διορατικότητα να καταστήσει περιττή μια τέτοια παρέμβαση και να προσφέρει την πλήρη συνεργασία του στην περαιτέρω ενοποίηση της εσωτερικής αγοράς χρηματοοικονομικών υπηρεσιών.
<SPEAKER ID="197" NAME="DanutBudreikait" AFFILIATION="ALDE">
(LT) Όταν η Λιθουανία προσχώρησε στην Ευρωπαϊκή Ένωση, έλαβε ποσόστωση για το άμυλο η οποία επέτρεπε στα εργοστάσια παραγωγής αμύλου να εργάζονται μόλις στο 9,32% της παραγωγικής τους ικανότητας. Πριν από δύο χρόνια, κατά τη διάρκεια συνεδρίασης του Συμβουλίου Γεωργίας και Αλιείας της Ευρωπαϊκής Ένωσης, αποφασίστηκε κατόπιν διαπραγμάτευσης ότι το καθεστώς ποσοστώσεων για την παραγωγή αμύλου γεωμήλων θα αναθεωρούνταν μετά την πάροδο δύο οικονομικών ετών. " κατανάλωση αμύλου στη Λιθουανία αυξάνεται. Επί του παρόντος, διαμορφώνεται σε επίπεδα δεκαπλάσια της επιτρεπόμενης ποσόστωσης παραγωγής.
<P>
Λαμβάνοντας υπόψη ότι, από τον Ιανουάριο του 2007, σύμφωνα με τα στοιχεία της Επιτροπής, οι ποσοστώσεις παραγωγής αμύλου της Ευρωπαϊκής Ένωσης υποχρησιμοποιούνται σε ποσοστό 5%, η αύξηση της ποσόστωσης της Λιθουανίας σε δέκα χιλιάδες τόνους δεν θα υπερέβαινε καν το 0,5% των ποσοστώσεων παραγωγής αμύλου της ΕΕ.
<P>
Συνεπώς, η Λιθουανία ζητεί την αύξηση της ποσόστωσής της όσον αφορά την παραγωγή αμύλου σε δέκα χιλιάδες τόνους. Αυτό είναι επιβεβλημένο όχι μόνο για την εσωτερική παραγωγή, αλλά και για την εξασφάλιση του κατάλληλου πλαισίου για την ανανέωση της παραγωγικής ικανότητας στον τομέα του αμύλου, για την αύξηση της κατανάλωσης, καθώς και για τη διασφάλιση ορισμένου επιπέδου εισοδήματος των παραγωγών γεωμήλων. Είναι εξωφρενικό να προσφέρονται προνόμια σε άλλες χώρες εις βάρος της ικανότητας παραγωγής αμύλου της Λιθουανίας και των λιθουανών παραγωγών γεωργικών προϊόντων εν γένει.
<SPEAKER ID="198" NAME="Hélène Goudin και Nils Lundgren " AFFILIATION="IND/DEM">
γραπτώς. - (SV) Τασσόμαστε κατά της κοινής γεωργικής πολιτικής στην παρούσα της μορφή και διαφωνούμε με αλλαγές οι οποίες έχουν ελάχιστη ουσιαστική σημασία στο πλαίσιο του ισχύοντος συστήματος. Απαιτούμε την πλήρη αναδιάρθρωση και αναθεώρηση του συνόλου της κοινής γεωργικής πολιτικής, έτσι ώστε να είναι δύσκολη η απομόνωση επιμέρους τομέων όπως αυτός για τον οποίο καλούμαστε σήμερα να ψηφίσουμε.
<P>
Κατά τη γνώμη μας, η διάρκεια εφαρμογής του συστήματος ποσοστώσεων για το άμυλο γεωμήλων δεν πρέπει επ' ουδενί να παραταθεί. Απεναντίας, η ΕΕ πρέπει να καταργήσει όλα τα συστήματα ποσοστώσεων στον γεωργικό τομέα.
<P>
Όπως και τον Μάιο του 2005, η φεντεραλιστική πλειοψηφία στο Κοινοβούλιο εξακολουθεί να υποστηρίζει τη συνέχιση εφαρμογής του συστήματος ποσοστώσεων. " Λίστα του Ιουνίου διαπιστώνει ότι, στην προκειμένη περίπτωση, είναι ευτύχημα που το Κοινοβούλιο δεν διαθέτει αρμοδιότητες συναπόφασης όσον αφορά τη γεωργική πολιτική της ΕΕ. Διαφορετικά, η ΕΕ θα έπεφτε στην παγίδα του προστατευτισμού και της χορήγησης τεράστιων επιδοτήσεων σε όλες τις ομάδες που δραστηριοποιούνται στη γεωργική βιομηχανία.
<SPEAKER ID="199" NAME="Διαμάντω Μανωλάκου " AFFILIATION="GUE/NGL">
γραπτώς. - Αν και είμαστε κατά των ποσοστώσεων σε οποιοδήποτε αγροτικό προϊόν, γιατί βάζει η ΕΕ φραγμούς στην ανάπτυξη της παραγωγής που θα μπορούσε να αναπτύξει το κάθε κράτος μέλος σύμφωνα με τις ανάγκες και τις δυνατότητές του, όμως συμφωνούμε με την αύξηση των ποσοστώσεων για την παραγωγή αμύλου από γεώμηλα για τη Λιθουανία και την Πολωνία. Γιατί διαπιστώνουμε άλλη μια φορά και στο καθεστώς ποσοστώσεων για την παραγωγή αμύλου από γεώμηλα, μια κατάφωρη αδικία κατανομής σε βάρος των νέων κρατών μελών. Είναι προκλητική αδικία σε βάρος των νέων κρατών μελών να παίρνουν μόνο το 10% περίπου των ποσοστώσεων, ενώ παράγουν το 30% περίπου της παραγωγής.
<P>
Και η σημερινή πρόταση για αύξηση της διάρκειας και των ποσοτήτων είναι μια μερική διόρθωση για Λιθουανία και Πολωνία. Μάλιστα είναι χαρακτηριστικό ότι, αν και η Πολωνία είναι η πρώτη παραγωγός χώρα γεωμήλων στην Ευρώπη, η κατανομή της ποσόστωσης που της δίνεται την εξαναγκάζει να εισάγει άμυλο γεωμήλων λόγω του περιορισμού της παραγωγής της και φυσικά αυτό σημαίνει εξαφάνιση των μικρομεσαίων αγροτών.
<P>
Παρόμοια προβλήματα υπάρχουν και στην Ελλάδα για άλλα προϊόντα, εξαναγκάζοντας ουσιαστικά τη χώρα μας, αν και έχει εδαφοκλιματολογικά πλεονεκτήματα παραγωγής αγροτικών προϊόντων, να τα εισάγει, εκτινάσσοντας το εμπορικό αγροτικό έλλειμμα σε εκατομμύρια ευρώ και αναγκάζοντας μικρομεσαίους αγρότες να ξεκληρίζονται.
<SPEAKER ID="201" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, αυτή η έκθεση θίγει δύο θεμελιώδη προβλήματα τα οποία αντιμετωπίζει η Ευρωπαϊκή Ένωση. Το πρώτο είναι η μελλοντική διεύρυνση και το δεύτερο η νέα διάσταση της πολιτικής συνοχής μετά τον τελευταίο γύρο διεύρυνσης. " προώθηση των διαπραγματεύσεων με την Κροατία και η ανάγκη πλήρους σταθεροποίησης των δυτικών Βαλκανίων σημαίνει ότι οφείλουμε να αναλύσουμε τον αντίκτυπο αυτής της διεύρυνσης στο σύνολο της Ευρωπαϊκής Ένωσης. Αυτό που καθιστά μια τέτοια ανάλυση ακόμη πιο επιβεβλημένη είναι το γεγονός ότι, ενώ έχει προηγηθεί μακρά περίοδος σύνδεσης και επί του παρόντος διεξάγουμε διαπραγματεύσεις με την Τουρκία, δεν πρέπει να λησμονούμε χώρες όπως η Ουκρανία. " έκθεση αυτή προσφέρει μια καλή βάση εργασίας για την αναθεώρηση του προϋπολογισμού το 2009. Είναι ένας καλός τρόπος προετοιμασίας για το μέλλον της Κοινότητας κατά τα επόμενα 50 χρόνια της ύπαρξής της. " προσχώρηση 10 χωρών από την Κεντρική και Ανατολική Ευρώπη το 2004, καθώς και της Βουλγαρίας και της Ρουμανίας το 2007, έχει αυξήσει τον ανταγωνισμό και έχει ενεργοποιήσει το σύνολο της Κοινότητας, ενώ επέφερε σταθερότητα και ασφάλεια και συνέβαλε στην εδραίωση της δημοκρατίας. " πολιτική συνοχής ισοδυναμεί με την αλληλεγγύη και αποτελεί μέσο ενσωμάτωσης των λιγότερο ανεπτυγμένων χωρών. Γι' αυτό είναι τόσο σημαντική η υπό εξέταση έκθεση.
<SPEAKER ID="202" NAME="Andreas Mölzer" AFFILIATION="ITS">
(DE) Κύριε Πρόεδρε, ενέκρινα την έκθεση Pieper, διότι επιδοκιμάζω το γεγονός ότι η ΕΕ φαίνεται να καταλαβαίνει επιτέλους ότι η ένταξη της Τουρκίας θα μας επιβάρυνε υπερβολικά από οικονομική, πολιτική και κοινωνική άποψη. Αντίθετα, η Κροατία έχει ήδη προσεγγίσει τόσο πολύ την Ένωση ώστε δεν μπορεί να υπάρξει σχεδόν καμία αμφιβολία για τη σύντομη ένταξή της, εφόσον μάλιστα διαπιστώθηκε επίσης ότι οι σχετικές οικονομικές επιπτώσεις θα ήταν περιορισμένες. Οι υφιστάμενες διαφορές μεταξύ των κρατών μελών, αλλά και μεταξύ των περιφερειών, έχουν μεγαλώσει εξαιτίας του τελευταίου γύρου της διεύρυνσης, της παγκοσμιοποίησης, της γήρανσης του πληθυσμού και των μεταναστευτικών ρευμάτων από τρίτες χώρες προς τα αστικά κέντρα.
<P>
Μπορεί βέβαια πόλεις όπως το Λονδίνο, το Αμβούργο ή οι Βρυξέλλες να συγκαταλέγονται στις πλουσιότερες περιοχές, όπως διαβάζουμε στην ιστοσελίδα της ΕΕ, αλλά δεν πρέπει να ξεχνάμε ότι και εδώ έχει μεγαλώσει η διαφορά και έχουν ήδη δημιουργηθεί υποβαθμισμένες περιοχές. Είδαμε στη Γαλλία πού μπορεί να οδηγήσει αυτό. Επομένως, είναι πια καιρός να ασχοληθούμε περισσότερο με την εσωτερική συνοχή προκειμένου να εμποδίσουμε αυτές τις κοινωνικές βόμβες να εκραγούν.
<SPEAKER ID="203" NAME="Zita Pleštinská" AFFILIATION="PPE-DE">
(SK) " ευρωπαϊκή πολιτική συνοχής είναι η κινητήρια δύναμη της διαρκούς, βιώσιμης ανάπτυξης, ιδίως στις λιγότερο ανεπτυγμένες περιφέρειες. Συμβάλλει δε σημαντικά στη βελτίωση του βιοτικού επιπέδου του πληθυσμού. Το Ευρωπαϊκό Κοινοβούλιο, από κοινού με τους υπουργούς των κρατών μελών, έχει τον τελευταίο λόγο για την έγκριση του κοινοτικού προϋπολογισμού. Για αυτήν την επταετή περίοδο προγραμματισμού, διατέθηκε το πρωτοφανές ποσό των 347 δισ. ευρώ για 84 περιφέρειες σε 17 κράτη μέλη το ΑΕγχΠ των οποίων είναι πολύ μικρότερο του 75% του κοινοτικού μέσου όρου, και σε 16 περιφέρειες το ΑΕγχΠ των οποίων, λόγω της αναπροσαρμογής των στατιστικών δεικτών μετά τη διεύρυνση, υπερβαίνει μόνο οριακά το 75% του κοινοτικού μέσου όρου. Αυτές οι περιφέρειες παρακολουθούν με ιδιαίτερο αίσθημα ελπίδας τη ραγδαία ανάπτυξη της Ιρλανδίας. " Ιρλανδία αποτελεί τη μεγαλύτερη επιτυχία της πολιτικής συνοχής. Εκμεταλλευόμενη με επιτυχία τους πόρους των διαρθρωτικών ταμείων, κατάφερε να μετατραπεί, από τη φτωχότερη περιοχή της Ευρώπης, σε μία από τις πλουσιότερες περιοχές με δυνατότητα να αποστέλλει βοήθεια μέσω του Ταμείου Αλληλεγγύης της Ευρωπαϊκής Ένωσης σε όσους την έχουν περισσότερο ανάγκη.
<P>
Υποστήριξα τη διαχείριση του Markus Pieper, καθόσον το Ευρωπαϊκό Κοινοβούλιο ενδιαφέρεται ιδιαιτέρως για την επιτυχία της πολιτικής συνοχής και στην Ανατολική Ευρώπη. Προκειμένου η πολιτική συνοχής να είναι αποτελεσματική, πρέπει να αντιμετωπίσουμε τις συνέπειες της μελλοντικής διεύρυνσης, ιδίως σε μεσοπρόθεσμο ορίζοντα όσον αφορά την Τουρκία και την Κροατία, οι οποίες έχουν ήδη αναγνωριστεί επισήμως ως υποψήφιες προς ένταξη χώρες και με τις οποίες η ΕΕ έχει ήδη ξεκινήσει ενταξιακές διαπραγματεύσεις.
<P>
Στη συνέχεια, υπάρχουν τα επτά κράτη των ανατολικών Βαλκανίων τα οποία είναι δυνητικοί αποδέκτες πόρων από το μέσο προενταξιακής βοήθειας. Μόνο αυτές οι διευρύνσεις θα απαιτούσαν αύξηση του προϋπολογισμού για την πολιτική συνοχής κατά 150 δισ. ευρώ. Προκειμένου να καταστεί η Ευρώπη η πιο ανταγωνιστική οικονομία...
<SPEAKER ID="204" NAME="Albert Deß" AFFILIATION="PPE-DE">
(DE) Κύριε Πρόεδρε, βασικά ήθελα να υπερψηφίσω την έκθεση Pieper γιατί την θεωρώ καλή, επειδή όμως απορρίφθηκαν και οι δύο τροπολογίες μου, τελικά την καταψήφισα. Με παραξενεύει το γεγονός ότι δεν συμφωνεί η πλειοψηφία του Σώματος με την άποψή μου ότι η ένταξη της Τουρκίας θα επιβάρυνε υπερβολικά τη δυνατότητα ολοκλήρωσης στο πλαίσιο της πολιτικής συνοχής της ΕΕ.
<P>
" δεύτερη τροπολογία μου είναι η εξής: "θεωρεί ότι δεν είναι δυνατόν εξαιτίας οικονομικών και πολιτικών λόγων να εφαρμοστούν οι βασικές αρχές της διαρθρωτικής πολιτικής της ΕΕ στην Τουρκία". Μολονότι σήμερα η πλειοψηφία καταψήφισε αυτήν την τροπολογία, εγώ είμαι πεπεισμένος ότι μακροπρόθεσμα η άποψή μου θα αποδειχθεί σωστή.
<SPEAKER ID="205" NAME="Bernadette Bourzai " AFFILIATION="PSE">
γραπτώς. - (FR) Επιθυμούσα εντόνως να εγκριθούν οι ακόλουθες τροπολογίες.
<P>
Οι τροπολογίες 25, 20 και 28, διότι η επαρκής χρηματοδότηση της περιφερειακής πολιτικής είναι απαραίτητη προκειμένου να μειωθούν οι οικονομικές, κοινωνικές και εδαφικές ανισότητες μεταξύ των περιφερειών και να πραγματοποιηθούν δεόντως οι μελλοντικές διευρύνσεις.
<P>
Οι τροπολογίες 22 και 39, διότι θεωρώ ότι είναι απαράδεκτο να μιλάμε για μια "μορφή ειδικής συμμετοχής στην ΕΕ" και ένα "σταδιακό σχέδιο" της περιφερειακής πολιτικής αποκλειστικά για αυτήν τη χώρα και επίσης να μην εξετάζεται, από αυτήν τη στιγμή κιόλας, το ενδεχόμενο οι εν εξελίξει διαπραγματεύσεις με την Τουρκία να έχουν άλλη έκβαση πέραν της ένταξης.
<P>
Οι τροπολογίες 14 και 24, διότι η πρόταση του εισηγητή για αύξηση της εθνικής συγχρηματοδότησης στις περιφέρειες που έχουν λάβει κονδύλια από τα διαρθρωτικά ταμεία σε διάφορες περιόδους προγραμματισμού θα έθετε τέρμα στις προσπάθειες να εφαρμοστεί αυτή η πολιτική στις πλέον υπανάπτυκτες περιφέρειες των παλαιών κρατών μελών.
<P>
Αντιτίθεμαι στην υπερβολικά φειδωλή προσέγγιση του εισηγητή, ο οποίος προτείνει μια μέγιστη χρονική περίοδο κατά τη διάρκεια της οποίας οι περιφέρειες θα δύνανται να λαμβάνουν διαρθρωτική χρηματοδότηση. Κατά την άποψή μου, αυτές ακριβώς τις περιφέρειες, που υποφέρουν από φυσικά ή ανθρώπινα μειονεκτήματα ή από μια δύσκολη διαδικασία οικονομικής αναγέννησης και που δεν έχουν τα εφόδια για να αντιμετωπίσουν τον διεθνή ανταγωνισμό, πρέπει να συνεχίσουμε να βοηθάμε μέσω των διαρθρωτικών ταμείων.
<SPEAKER ID="206" NAME="Glyn Ford " AFFILIATION="PSE">
γραπτώς. - (EN) Αυτή η έκθεση είναι αρνητική ως προς τη μελλοντική διεύρυνση, και ειδικότερα ως προς το ενδεχόμενο ένταξης της Τουρκίας στην ΕΕ. Δεν συμφωνώ πλήρως με το περιεχόμενό της, παρότι θεωρώ ότι οποιαδήποτε νέα διεύρυνση θα είναι απαράδεκτη για τους πολίτες της Ευρώπης για μεγάλο χρονικό διάστημα, καθώς συνεχίζουμε την απορρόφηση και την ολοκλήρωση με τα δώδεκα νέα κράτη μέλη που προστέθηκαν στην ΕΕ από το 2004 και μετά. Όσο για την Τουρκία, οφείλει ακόμη να καταβάλει η ίδια μεγάλες προσπάθειες, μεταξύ άλλων, στο πεδίο της αντιμετώπισης των συνδικαλιστών και των ανθρωπίνων δικαιωμάτων της κουρδικής και ασσυριακής μειονότητας προκειμένου να είναι σε θέση, από πολιτική άποψη, να ενταχθεί στην ΕΕ, ακόμη και αν καταφέρει να εκπληρώσει τα οικονομικά κριτήρια που απαιτούνται από τα νέα μέλη. Με το σκεπτικό αυτό, θα απόσχω από την ψηφοφορία επί της έκθεσης αυτής.
<SPEAKER ID="207" NAME="Ambroise Guellec " AFFILIATION="PPE-DE">
γραπτώς. - (FR) " εδαφική συνοχή στην Ευρώπη που στοχεύει στη μείωση των διαπεριφερειακών και ενδοπεριφερειακών ανισοτήτων είναι ένας σημαντικός στόχος της Ευρωπαϊκής Ένωσης. Χαιρετίζω την έγκριση αυτής της έκθεσης σήμερα. Εγείρει το ζήτημα της ικανότητας απορρόφησης της Ευρωπαϊκής Ένωσης και ορίζει, ειδικότερα, ότι με δεδομένη τη σημερινή κατάσταση του συστήματος ιδίων πόρων της Ένωσης, οιαδήποτε μελλοντική διεύρυνση δεν θα μπορούσε να χρηματοδοτηθεί χωρίς να ζημιωθεί η αποτελεσματικότητα των σημερινών πολιτικών συνοχής.
<P>
Από αυτήν την άποψη, οι περιφερειακές δαπάνες πρέπει να εξορθολογιστούν. Μια θεσμική, οικονομική και πολιτική μεταρρύθμιση είναι επιθυμητή στο πλαίσιο μιας αναθεώρησης του κοινοτικού χρηματοδοτικού πλαισίου. Επίσης, είναι αδύνατον να αποκτήσουμε μια τίμια και αποτελεσματική πολιτική συνοχής αν δεν αυξηθεί ο προϋπολογισμός της Ευρωπαϊκής Ένωσης.
<SPEAKER ID="208" NAME="Pedro Guerreiro " AFFILIATION="GUE/NGL">
γραπτώς. - (PT) Εκφράζουμε την ικανοποίησή μας για την επιτυχή διαγραφή από την έκθεση ορισμένων από τις πιο επιζήμιες προτάσεις, μετά από ενέργειές μας και μέσω της έγκρισης των προτάσεών μας. Οι εν λόγω προτάσεις θα είχαν υπονομεύσει την πολιτική συνοχής και θα είχαν περιορίσει τη συζήτηση στο θέμα της ενδιάμεσης αναθεώρησης του τρέχοντος δημοσιονομικού πλαισίου και της πολιτικής συνοχής. Οι απορριφθείσες προτάσεις ήταν οι εξής:
<P>
η αύξηση της εθνικής συγχρηματοδότησης της πολιτικής συνοχής·
<P>
η θέσπιση μέγιστης χρονικής περιόδου κατά τη διάρκεια της οποίας οι περιφέρειες θα δύνανται να λαμβάνουν διαρθρωτική χρηματοδότηση, ανεξαρτήτως των κριτηρίων επιλεξιμότητας·
<P>
η εξάρτηση της διάθεσης πόρων από τη συμμόρφωση με ορισμένα κριτήρια οικονομικής και/ή δημοσιονομικής πολιτικής, όπως το Σύμφωνο Σταθερότητας και Ανάπτυξης.
<P>
Επιπλέον, και ανεξαρτήτως της κυρίαρχης άποψης σχετικά με τη διαδικασία διεύρυνσης της ΕΕ, χαιρετίζουμε τη διαγραφή από την έκθεση προτάσεων οι οποίες είχαν ως στόχο τη μεταβολή των όρων ένταξης νέων χωρών, οι οποίες θα ήταν έτσι υποχρεωμένες να ενταχθούν πλήρως στην εσωτερική αγορά, χωρίς όμως να μετέχουν στα θεσμικά όργανα ή στις διαδικασίες λήψης αποφάσεων, διαμορφώνοντας έτσι ένα είδος νεοαποικιοκρατικού καθεστώτος στο πλαίσιο του οποίου η χορήγηση δήθεν ενίσχυσης θα είχε πάντα ως προϋπόθεση την υποταγή των ενδιαφερομένων χωρών σε πολιτικές πιέσεις.
<P>
" έκθεση εξακολουθεί, ωστόσο, να περιλαμβάνει ορισμένες ανησυχητικές πτυχές, όπως αυτές που σχετίζονται με τους δημοσιονομικούς πόρους και τους στόχους της πολιτικής συνοχής. Δεν είναι δυνατόν να δεχτούμε αυτά τα σημεία και, ως εκ τούτου, καταψηφίζουμε την έκθεση.
<SPEAKER ID="209" NAME="David Martin " AFFILIATION="PSE">
γραπτώς. - (EN) Εξέφρασα την ανησυχία μου σχετικά με τις αρνητικές αναφορές για την Τουρκία που περιλαμβάνει αυτή η έκθεση· δεδομένου δε ότι υποστηρίχθηκαν από την Ολομέλεια, δεν είχα άλλη επιλογή από το να καταψηφίσω το κείμενο.
<SPEAKER ID="210" NAME="Luís Queiró " AFFILIATION="PPE-DE">
γραπτώς. - (PT) " συνοχή είναι μία από τις κεντρικές αρχές και αξίες της ΕΕ, είτε αυτή περιλαμβάνει 12 είτε 30 κράτη μέλη.
<P>
" αρχή αυτή στηρίζεται στην ιδέα, πρώτον, ότι οι εταίροι στο ίδιο εγχείρημα πρέπει να ωφελούνται εξίσου και, δεύτερον, ότι όσο μεγαλύτερη και πιο διαδεδομένη είναι η οικονομική ανάπτυξη στην Κοινότητα, τόσο μεγαλύτερη θα είναι η επιτυχία του εγχειρήματος συνολικά και όλων των πολιτών. Για τον λόγο αυτόν, συμμερίζομαι πολλές από τις ανησυχίες που εκφράζει ο εισηγητής, παρότι δεν συμφωνώ πλήρως με όλες τις προτεινόμενες λύσεις.
<P>
Υπάρχουν, όμως, ορισμένες άλλες πτυχές οι οποίες πρέπει να ληφθούν υπόψη. Ενόψει του τύπου της οικονομικής πρόκλησης που αντιμετωπίζουμε, η οποία οφείλεται στις πιέσεις της παγκοσμιοποίησης και στον επιταχυνόμενο εκσυγχρονισμό των οικονομικών δομών, οφείλουμε να αναζητήσουμε τα προσφορότερα μέσα για την αλλαγή των εφαρμοζόμενων προτύπων. Ως εκ τούτου, θεωρώ ότι, ενώ πρέπει να παραμείνουμε αυστηρά προσηλωμένοι στις αξίες και τις αρχές οι οποίες διέπουν τη συμπεριφορά μας, πρέπει επίσης να είμαστε δημιουργικοί και καινοτόμοι στους τρόπους ανταπόκρισής μας στις νέες προκλήσεις που αντιμετωπίζουμε. " προετοιμασία των λιγότερο ευνοημένων οικονομικά περιφερειών για τον 21ο αιώνα δεν αποτελεί πλέον όραμα, αλλά τρέχουσα πολιτική προτεραιότητα. Οι καιροί έχουν αλλάξει, και οι λύσεις που υιοθετούμε πρέπει να είναι καινοτόμες.
<SPEAKER ID="211" NAME="José Albino Silva Peneda " AFFILIATION="PPE-DE">
γραπτώς. - (PT) Ψήφισα υπέρ της έκθεσης διότι, καταρχάς, εφιστά την προσοχή στις δημοσιονομικές δυσκολίες που αναμένεται να αντιμετωπίσουν τα κράτη μέλη ενόψει των δημογραφικών μεταβολών που προβλέπεται ότι θα επέλθουν στην ΕΕ. Το ζήτημα αυτό έχει τεράστια σημασία καθόσον, με τη διεύρυνση της ΕΕ, οι δαπάνες για την πολιτική συνοχής θα προσλάβουν, από πολιτική άποψη, μη ρεαλιστικές διαστάσεις.
<P>
Δεύτερον, θα είναι απαράδεκτο να σταματήσει η ενίσχυση ορισμένων περιφερειών της ΕΕ λόγω του στατιστικού αποτελέσματος που προκαλεί ένας νέος γύρος διεύρυνσης. Επιπλέον, η παγκοσμιοποίηση θα έχει καταστροφικές επιπτώσεις για ορισμένες ευρωπαϊκές περιφέρειες.
<P>
Ο χειρισμός του θέματος απαιτεί μεγάλη σύνεση· συνεπώς, στηρίζω την έκκληση προς την Επιτροπή να υπολογίσει τις δαπάνες για την περιφερειακή πολιτική που αναμένεται να απαιτηθούν σε σχέση με τους επικείμενους γύρους διευρύνσεων, εφόσον πρόκειται να ισχύσουν τα τρέχοντα κριτήρια, καθώς και τον αντίκτυπο αυτών των δαπανών στις περιφέρειες οι οποίες θεωρούνται μέχρι σήμερα επιλέξιμες για χρηματοδότηση.
<P>
Τέλος, συμφωνώ ότι είναι αναγκαία η ανάπτυξη σταδιακών προτύπων τα οποία θα επιτρέψουν την περαιτέρω διαφοροποίηση μεταξύ της προενταξιακής ενίσχυσης και της πλήρους συμμετοχής στην πολιτική συνοχής.
<SPEAKER ID="212" NAME="Catherine Stihler " AFFILIATION="PSE">
γραπτώς. - (EN) " αντιπροσωπεία του Εργατικού Κόμματος στο Ευρωπαϊκό Κοινοβούλιο προσπάθησε να τροποποιήσει την έκθεση Pieper αφαιρώντας τις πιο αμφιλεγόμενες τροπολογίες. Εντούτοις, οι εν λόγω τροπολογίες έγιναν δεκτές και οι προσπάθειές μας υπήρξαν ατελέσφορες. " αντιπροσωπεία του Εργατικού Κόμματος στο Ευρωπαϊκό Κοινοβούλιο καταψήφισε μια έκθεση πολύ αρνητική όσον αφορά τη γενική άποψη που εκφραζόταν σε αυτήν σχετικά με τη μελλοντική διεύρυνση και τις ειδικές αναφορές στην Τουρκία.
<SPEAKER ID="214" NAME="Andreas Mölzer" AFFILIATION="ITS">
(DE) Κύριε Πρόεδρε, καταψήφισα την έκθεση Virrankoski, διότι ο δημοσιονομικός έλεγχος θα έπρεπε να οργανωθεί πιο αποτελεσματικά ενόψει της εξαγγελθείσας για το 2009 αναθεώρησης του κοινοτικού προϋπολογισμού, κατά την οποία προβλέπεται να δημιουργηθεί περισσότερη διαφάνεια, μεταξύ άλλων και με τη χάραξη ενός μονοπατιού μέσα στη ζούγκλα των εκπτώσεων. Το κυριότερο είναι ότι πρέπει επιτέλους να ληφθεί μέριμνα ώστε να επανεισπραχθούν τα αδικαιολογήτως καταβληθέντα ποσά, γιατί διαφορετικά οι απατεώνες θα συνεχίσουν να γλιτώνουν ατιμώρητοι και τα κράτη μέλη δεν θα έχουν κανένα κίνητρο για να κάνουν πιο αυστηρούς τους επιπόλαιους και χαλαρούς ελέγχους τους.
<SPEAKER ID="215" NAME="Pedro Guerreiro " AFFILIATION="GUE/NGL">
γραπτώς. - (PT) " παρουσίαση της στρατηγικής πολιτικής της Επιτροπής για το 2008 σηματοδοτεί την έναρξη της διαδικασίας διαπραγμάτευσης του κοινοτικού προϋπολογισμού. Ενόψει των προσπαθειών αναζωογόνησης της ήδη απορριφθείσας Συνταγματικής Συνθήκης και της συζήτησης του κοινοτικού προϋπολογισμού για την περίοδο 2008-2009, το 2008 αντιμετωπίζεται ως το προτελευταίο έτος της έκτης κοινοβουλευτικής περιόδου του Ευρωπαϊκού Κοινοβουλίου και της Επιτροπής Barroso.
<P>
Από τις πολιτικές προτεραιότητες που έχει προτείνει η Επιτροπή, θέλω να επισημάνω ορισμένες αρνητικές πτυχές, όπως η ελευθέρωση της αγοράς εργασίας μέσω του λεγόμενου συνδυασμού ευελιξίας και ασφάλειας, η χρηματοδότηση ευρωπαϊκών υποδομών με ενίσχυση της ελευθέρωσης του φυσικού αερίου και του ηλεκτρισμού, η θέσπιση του ευρωπαϊκού διπλώματος ευρεσιτεχνίας και η ενίσχυση της στρατιωτικής συνιστώσας της ΕΕ.
<P>
" Επιτροπή δηλώνει ότι "ο προϋπολογισμός του 2008 θα στηρίζεται στον προϋπολογισμό του 2007" - θα υπολείπεται δηλαδή για μία ακόμη φορά του δημοσιονομικού ανωτάτου ορίου των δημοσιονομικών προοπτικών για την περίοδο 2007-2013. Ως εκ τούτου, θα είναι σαφώς ανεπαρκής για την αντιμετώπιση των αναγκών της οικονομικής και κοινωνικής συνοχής στη διευρυμένη ΕΕ.
<P>
Απορρίπτουμε τέτοιου είδους προτάσεις και υπογραμμίζουμε την ανάγκη υιοθέτησης πολιτικών οι οποίες προάγουν τη βιώσιμη οικονομική ανάπτυξη και την απασχόληση, καταπολεμούν την ανεργία, τη φτώχεια, τον κοινωνικό αποκλεισμό και τις μισθολογικές ανισότητες και μειώνουν τις περιφερειακές ανισότητες, προάγοντας συγχρόνως την πραγματική σύγκλιση.
<SPEAKER ID="216" NAME="Διαμάντω Μανωλάκου " AFFILIATION="GUE/NGL">
γραπτώς. - Στην έκθεση για τις ετήσιες στρατηγικές προτεραιότητες της Επιτροπής για τον Προϋπολογισμό του 2008 παρουσιάζεται μια προσπάθεια ώστε ο προϋπολογισμός της ΕΕ του κεφαλαίου να γίνει πιο αποτελεσματικός για την καλύτερη προώθηση των αντιλαϊκών πολιτικών της.
<P>
Ζητούνται μελέτες για να πιστοποιήσουν πόσο αποτελεσματικά χρησιμοποιήθηκαν οι πόροι για τις προτεραιότητες της περιφερειακής ιμπεριαλιστικής ΕΕ. Δεν ζητούνται όμως στοιχεία για την ανεργία, το ξεκλήρισμα των μικρομεσαίων αγροτών, τα άλλα λαϊκά προβλήματα σε υγεία, παιδεία, ασφάλιση, που είναι αποτέλεσμα της αντεργατικής πολιτικής της ΕΕ.
<P>
Επιδιώκουν περισσότερα περιθώρια στον προϋπολογισμό, για "επείγουσες ανάγκες". Είναι περιθώρια για ικανοποίηση έκτακτων αναγκών του κεφαλαίου.
<P>
Εντατικότερα προωθούνται όλες οι αντιλαϊκές ευρωενωσιακές πολιτικές, καθώς αυξάνονται οι χρηματοδοτήσεις για προώθηση της αντεργατικής στρατηγικής της Λισαβόνας και αναμένονται μελέτες για την ανασκόπηση της ΚΓΠ, ώστε να επιταχυνθεί το ξεκλήρισμα της μικρομεσαίας αγροτιάς. Ενισχύονται οι δράσεις καταστολής της αντίστασης των εργαζομένων (αύξηση δαπανών Eurojust), και υποταγής μέσα από την ενίσχυση μηχανισμών προπαγάνδας.
<P>
Απροκάλυπτα ιεραρχείται η χρηματοδότηση των ιμπεριαλιστικών επεμβάσεων της ΕΕ. Οι λαοί έχουν πείρα από τις "ειρηνευτικές" ενέργειες καθυπόταξης των λαών, σύμφωνα προς τα συμφέροντα του κεφαλαίου.
<P>
Συμπερασματικά, πρόκειται για ένα σχέδιο προϋπολογισμού του 2008 που ενισχύει την επιθετικότητα του κεφαλαίου προς τους λαούς. Καταψηφίζουμε και καλούμε τους λαούς να τον αντιπαλέψουν, γιατί ο προσανατολισμός των πόρων εκφράζει την αντιδραστική πολιτική της ΕΕ.
<SPEAKER ID="217" NAME="Andrzej Jan Szejna " AFFILIATION="PSE">
γραπτώς. - (PL) Ψηφίζω υπέρ της έκθεσης του κ. Virrankoski σχετικά με τις ετήσιες στρατηγικές προτεραιότητες της Επιτροπής για τη διαδικασία του προϋπολογισμού του 2008.
<P>
" έκθεση αυτή είναι ένα πρώτο βήμα στην ετήσια διαδικασία κατάρτισης του προϋπολογισμού. Ορίζει τις στρατηγικές προτεραιότητες του Ευρωπαϊκού Κοινοβουλίου για το 2008 και χρησιμεύει ως μέσο προσανατολισμού της Επιτροπής για την κατάρτιση του σχεδίου προϋπολογισμού του 2008.
<P>
" έκθεση καλύπτει τα περισσότερα από τα βασικά ζητήματα. Θίγει το θέμα της αυξημένης αλληλεπίδρασης μεταξύ του νομοθετικού προγράμματος εργασίας και της διαδικασίας του προϋπολογισμού, ενώ υπογραμμίζει την ανάγκη σεβασμού των βασικών στοιχείων των δημοσιονομικών προοπτικών για την περίοδο 2007-2013.
<P>
Επιπλέον, οι βουλευτές του ΕΚ έχουν δηλώσει ότι κατά την επεξεργασία του προϋπολογισμού του 2008, θα δοθεί εκ νέου προτεραιότητα στην κατάρτιση ενός προϋπολογισμού "με βάση τα αποτελέσματα", όπως ίσχυσε και για τον προϋπολογισμό του 2007.
<SPEAKER ID="219" NAME="Christopher Heaton-Harris" AFFILIATION="PPE-DE">
(EN) Κύριε Πρόεδρε, προφανώς, ψήφισα κατά της χορήγησης απαλλαγής για τους λογαριασμούς της Επιτροπής, όπως πράττω πάντα. Έχει περάσει τόσος πολύς καιρός, ώστε να μην θυμάμαι καν πότε ήταν η τελευταία φορά που του Ελεγκτικό Συνέδριο εξέδωσε θετική δήλωση αξιοπιστίας των λογαριασμών της Επιτροπής. Μου φάνηκε πολύ διασκεδαστικό το γεγονός ότι, την ημέρα που η Επιτροπή Ελέγχου των Προϋπολογισμών αυτού του Σώματος ψήφιζε υπέρ του να διαγραφούν όλες οι εκκρεμότητες και να εγκριθούν οι λογαριασμοί, η βελγική αστυνομία εισέβαλλε στα γραφεία της Επιτροπής για να συλλάβει συγκεκριμένα πρόσωπα. Προφανώς, θεωρούσε ότι υπήρχαν ορισμένα προβλήματα.
<P>
Διεξήγαγα εκτεταμένη έρευνα στην περιφέρεια την οποία εκπροσωπώ. Σε μια συγκεκριμένη περιοχή, στη θαυμάσια εκλογική περιφέρεια του Daventry, έστειλα 15 000 ερωτηματολόγια στα οποία ρωτούσα τους πολίτες αν θεωρούν ότι η Βρετανία πρέπει να συνεχίσει να καταβάλλει τα ποσά της συνεισφοράς της ενόσω δεν επικυρώνονται οι λογαριασμοί. Πάνω από το 10% των παραληπτών επέστρεψε συμπληρωμένο το ερωτηματολόγιο και το 95% αυτών που το συμπλήρωσαν δήλωσαν ότι δεν πρέπει να καταβάλλουμε χρήματα όσο συνεχίζεται αυτό το πρόβλημα.
<SPEAKER ID="461" NAME="Gabriele Stauner " AFFILIATION="γραπτώς" LANGUAGE="DE">
Στη σημερινή ψηφοφορία για την απαλλαγή της Επιτροπής για τον προϋπολογισμό του 2005 ψήφισα αρνητικά επειδή το Ελεγκτικό Συνέδριο δεν παρουσίασε δήλωση αξιοπιστίας για το έτος αυτό, όπως άλλωστε είχε συμβεί και τα προηγούμενα έτη. Με τον τρόπο αυτόν διαπιστώνεται ότι, όπως και για πολλά προηγούμενα έτη, δεν έγινε οικονομική και αποτελεσματική χρήση των πόρων. Όπως γνωρίζουμε, ο Πρόεδρος Barroso δήλωσε ότι θέλει να επιτύχει μια ανεπιφύλακτη δήλωση αξιοπιστίας μέχρι το 2009, και είναι προφανές από την απαλλαγή που χορηγήθηκε σήμερα ότι δεν έχουν γίνει βήματα προς αυτήν την κατεύθυνση.
<SPEAKER ID="221" NAME="Christofer Fjellner" AFFILIATION="PPE-DE">
(SV) Κύριε Πρόεδρε, θέλω απλώς να εκμεταλλευτώ αυτήν την ευκαιρία για να ευχαριστήσω τους συναδέλφους μου για τη στήριξη που προσέφεραν στις δύο τροπολογίες τις οποίες κατέθεσα. Προσπαθούσα για μεγάλο χρονικό διάστημα να ανακαλύψω πόσο κοστίζουν πραγματικά αυτά τα ταξίδια από και προς το Στρασβούργο, και το θλιβερό ήταν ότι κανείς δεν μπορούσε να μου απαντήσει. Κανείς, λοιπόν, δεν γνωρίζει πόσο κοστίζει αυτός ο περιπλανώμενος θίασος.
<P>
Εξάλλου, τα χρήματα που δαπανούμε δεν ανήκουν σε εμάς, αλλά στους φορολογουμένους μας. Το λιγότερο που δικαιούμαστε εν τέλει να απαιτούμε, τόσο εμείς όσο και οι φορολογούμενοι, είναι ο σοβαρός έλεγχος των δαπανών - αυτή είναι η άποψη την οποία υποστήριξα στις δύο τροπολογίες που κατέθεσα σήμερα. Σύμφωνα με τα μόνα στοιχεία που μπόρεσα να εξασφαλίσω, ο περιπλανώμενος θίασος κοστίζει 2 δισ. σουηδικές κορώνες, όμως το ποσό αυτό χρονολογείται από το 2000, όταν υπήρχαν μόνο 15 κράτη μέλη στην ΕΕ.
<P>
Ελπίζω τώρα ότι θα λάβουμε πιο πρόσφατα στοιχεία τα οποία θα τροφοδοτήσουν εκ νέου αυτήν τη συζήτηση, προκειμένου, μετά από τη σημερινή ψηφοφορία, να μπορέσουμε, καλώς εχόντων των πραγμάτων, να πραγματοποιήσουμε το πρώτο βήμα για την κατάργηση αυτού του περιπλανώμενου θιάσου.
<SPEAKER ID="222" NAME="Jan Andersson, Göran Färm, Inger Segelström και Åsa Westlund " AFFILIATION="PSE">
γραπτώς. - (SV) Εμείς, οι σουηδοί Σοσιαλδημοκράτες, ψηφίσαμε υπέρ της έκθεσης σχετικά µε τη χορήγηση απαλλαγής για την εκτέλεση του προϋπολογισμού του Ευρωπαϊκού Κοινοβουλίου για το 2005.
<P>
" ψηφοφορία πρέπει να θεωρείται ότι συνιστά επιτυχία, παρά το γεγονός ότι απορρίφθηκε σειρά τροπολογιών υπέρ της ενίσχυσης του ελέγχου των όρων συνταξιοδότησης των βουλευτών του ΕΚ - τροπολογιών τις οποίες στηρίξαμε κατά την ψηφοφορία.
<P>
Εμείς, οι σουηδοί Σοσιαλδημοκράτες, επιλέξαμε να μην υπαχθούμε στο συνταξιοδοτικό σύστημα του Ευρωπαϊκού Κοινοβουλίου. Θεωρούμε ότι το εν λόγω σύστημα είναι αντιδεοντολογικό ως προς τη μορφή του και, ως εκ τούτου, επιλέξαμε να μην συμμετάσχουμε σε αυτό.
<P>
Δεδομένου ότι ελάχιστο μόνο μέρος των δραστηριοτήτων του Κοινοβουλίου σχετίζεται με τις συντάξεις, θεωρούμε ωστόσο περιττό να καταψηφίσουμε το σύνολο της έκθεσης λόγω της απόρριψης αυτών ακριβώς των τροπολογιών.
<SPEAKER ID="223" NAME="Astrid Lulling " AFFILIATION="PPE-DE">
γραπτώς. - (FR) " Επιτροπή Ελέγχου των Προϋπολογισμών επέδειξε για μία ακόμη φορά υπερβολικό ζήλο.
<P>
Αν εφαρμόζαμε κάποιες από τις προτάσεις της, θα χρειαζόταν να προσλάβουμε έναν μικρό στρατό από υπαλλήλους που θα διεκπεραίωναν τα περιττά καθήκοντα και τους άσκοπους ελέγχους, που δεν συμβάλουν κατ' ουδένα τρόπο στην αύξηση της διαφάνειας ή την καταπολέμηση της κατάχρησης, αλλά οδηγούν απλώς σε άσκοπες δαπάνες και διενέξεις.
<P>
Λυπάμαι που τόσο ο εισηγητής όσο και τα περισσότερα μέλη της επιτροπής δεν είχαν τη διάθεση να λάβουν υπόψη τους τα σχόλια του προέδρου του ταμείου εθελούσιας συνταξιοδότησης των βουλευτών, προκειμένου να απαλειφθούν τα προφανή ψεύδη που αφορούν, μεταξύ άλλων, το καθεστώς που πρόκειται να τεθεί σε ισχύ το 2009.
<P>
Αντί να συμπεριφέρονται ως ανεύθυνοι λαϊκιστές, κάποια μέλη της Επιτροπής Ελέγχου των Προϋπολογισμών θα ήταν πολύ καλύτερο να ασχολούνταν με πραγματικά προβλήματα, όπως οι δυνητικά υπέρμετρες δαπάνες του συστήματος συνταξιοδότησης για τους γάλλους και τους ιταλούς βουλευτές του ΕΚ, δαπάνες που θα ανέλθουν στα 150 εκατ. ευρώ περίπου.
<P>
Είμαι υπέρ της χορήγησης απαλλαγής, αλλά καταψήφισα ολόκληρη σειρά προτάσεων που είναι τόσο ανεγκέφαλες όσο και δαπανηρές και υπερβολικά ανώφελες, και που δεν έχουν καμία σχέση με την απαλλαγή για το οικονομικό έτος 2005.
<SPEAKER ID="225" NAME="Jan Andersson, Anna Hedh, Inger Segelström και Åsa Westlund " AFFILIATION="PSE">
γραπτώς. - (SV) Εμείς, οι σουηδοί Σοσιαλδημοκράτες, επιλέξαμε να στηρίξουμε την τροπολογία 1 σχετικά με την ανάγκη να επιφορτιστεί το Συμβούλιο το κόστος των δραστηριοτήτων του Ευρωπαϊκού Κοινοβουλίου στο Στρασβούργο, καθόσον το Συμβούλιο στερεί από το Κοινοβούλιο το δικαίωμα να αποφασίσει το ίδιο ποια θα είναι η έδρα του. Εντούτοις, η βέλτιστη λύση είναι να επιτραπεί στο ίδιο το Κοινοβούλιο να λάβει τη σχετική απόφαση και το Κοινοβούλιο να επιλέξει τη διεξαγωγή των δραστηριοτήτων του μόνο στις Βρυξέλλες.
<SPEAKER ID="227" NAME="Christopher Heaton-Harris" AFFILIATION="PPE-DE">
(EN) Κύριε Πρόεδρε, κανονικά, θα προέβαινα σε μία μόνο παρέμβαση για να αιτιολογήσω την ψήφο μου σχετικά με τις απαλλαγές και να εξηγήσω γιατί τις καταψήφισα. Στην προκειμένη, όμως, περίπτωση, μπορώ να φανταστώ τις σαμπάνιες που θα ανοίγονται ήδη στην Επιτροπή των Περιφερειών δεδομένου ότι το Ευρωπαϊκό Κοινοβούλιο επέλεξε να κρύψει με προθυμία κάτω από το χαλί όλα τα προβλήματα που ενδημούν σε αυτό το όργανο επί σειρά ετών.
<P>
Στο παρόν Σώμα, πριν από δύο ή τρία χρόνια, απαιτήσαμε να ζητηθεί συγγνώμη από τον τότε εσωτερικό ελεγκτή της Επιτροπής των Περιφερειών, κ. Robert McCoy, ο οποίος μας είχε απευθύνει έκκληση να τον βοηθήσουμε να ζητήσει από το Κοινοβούλιο και την Επιτροπή Ελέγχου των Προϋπολογισμών να υποχρεώσουν την Επιτροπή των Περιφερειών να μεταβάλει τις πρακτικές της και να μεριμνά καλύτερα για τη διαχείριση του δημοσίου χρήματος. Το αγνοήσαμε. Υιοθετήσαμε ένα ψήφισμα στο οποίο δηλωνόταν ότι πρέπει να του ζητηθεί συγγνώμη, όμως η Επιτροπή των Περιφερειών το αγνόησε και, μέχρι σήμερα, δεν έχει ζητηθεί συγγνώμη από τον κ. McCoy και η Επιτροπή των Περιφερειών γνωρίζει ότι μπορεί να περιφρονεί όλες τις αποφάσεις του Κοινοβουλίου, καθώς κανείς δεν ενδιαφέρεται. Αυτό είναι εξαιρετικά λυπηρό.
<SPEAKER ID="229" NAME="James Elles " AFFILIATION="PPE-DE">
γραπτώς. - (EN) Οι Συντηρητικοί θα ψηφίσουμε κατά των βασικών εκθέσεων του Κοινοβουλίου σχετικά με τη χορήγηση απαλλαγής όσον αφορά την εκτέλεση του προϋπολογισμού του Ευρωπαϊκού Κοινοβουλίου, της Επιτροπής, του Συμβουλίου, της Οικονομικής και Κοινωνικής Επιτροπής και της Επιτροπής των Περιφερειών με το σκεπτικό ότι, μέχρι σήμερα, επί 12 συναπτά έτη, το Ελεγκτικό Συνέδριο δεν στάθηκε δυνατόν να εκδώσει θετική δήλωση αξιοπιστίας για το σύνολο των λογαριασμών της ΕΕ. Οι Συντηρητικοί θεωρούμε ότι η κατάσταση αυτή πρέπει να επιλυθεί επειγόντως από την Επιτροπή και ότι πρέπει να υπάρξει μηδενική ανοχή σε όλες τις περιπτώσεις κακοδιαχείρισης και απάτης.
<P>
Εκτός από την εφαρμογή των νέων λογιστικών συστημάτων και την ενθάρρυνση των καταγγελιών, οι Συντηρητικοί εστιάζονται στον κεντρικό τομέα προτεραιότητας του 80% του προϋπολογισμού που δαπανάται στα κράτη μέλη και απασχόλησε τους ελεγκτές. Μέσω της έννοιας της "από κοινού διαχείρισης", το κοινοτικό σύστημα αποσυνδέει τις αρμοδιότητες από την ευθύνη: η Επιτροπή είναι υπεύθυνη για τις δαπάνες όλων των κοινοτικών ταμείων αλλά, στην πραγματικότητα, η αρμοδιότητα ανατίθεται σε οργανισμούς πληρωμών στα κράτη μέλη. Σημειώθηκε κάποια πρόοδος με τη συμπερίληψη στις δημοσιονομικές προοπτικές της περιόδου 2007-2013 της δέσμευσης ότι στο μέλλον θα απαιτείται πιστοποίηση των δαπανών από τα κράτη μέλη. Αυτό το μέτρο επιβάλλεται να εφαρμοστεί πλήρως. Πρέπει να επιτευχθεί μεγαλύτερη διαφάνεια ως προς τη χρήση των κοινοτικών πόρων από τα κράτη μέλη...
<P>
(" αιτιολόγηση ψήφου συντομεύτηκε κατ' εφαρμογή του άρθρου 163 του Κανονισμού)
<SPEAKER ID="231" NAME="David Martin " AFFILIATION="PSE">
γραπτώς. - (EN) Υποστήριξα την άποψη του Ελεγκτικού Συνεδρίου ότι μπορεί να χορηγηθεί απαλλαγή και στα επτά θεσμικά όργανα.
<SPEAKER ID="233" NAME="Marcin Libicki" AFFILIATION="UEN">
(PL) Κύριε Πρόεδρε, θέλω να σημειωθεί στα πρακτικά ότι, κατά την ψηφοφορία επί της έκθεσης Andrejevs, όταν ψηφίσαμε για το στοιχείο ΙΒ του προοιμίου (η ψηφοφορία ήταν ονομαστική), ψήφισα κατά λάθος υπέρ, ενώ επιθυμούσα να ψηφίσω κατά.
<SPEAKER ID="234" NAME="DanutBudreikait" AFFILIATION="ALDE">
(LT) Τα πρώτα κρούσματα μόλυνσης από τον ιό HIV εντοπίστηκαν πριν από 25 χρόνια. " νόσος έχει εν τω μεταξύ εξαπλωθεί σε ολόκληρο τον πλανήτη. Ο ακριβής αριθμός των ατόμων που νοσούν δεν είναι γνωστός. " θεραπεία είναι δαπανηρή και δεν είναι προσιτή σε όλους, ιδίως στα νέα κράτη μέλη της ΕΕ. Στην έκθεση διατυπώνεται μια πολύ σημαντική επισήμανση σχετικά με τη σύνθετη σχέση μεταξύ του HIV/AIDS και των μεταναστευτικών διαδικασιών.
<P>
Τα ρεύματα μεταναστών, ιδίως από χώρες στις οποίες το HIV/AIDS είναι ευρέως διαδεδομένο, καθώς και από χώρες της Ανατολικής Ευρώπης, για τις οποίες διαθέτουμε ελάχιστα στοιχεία, δημιουργούν κινδύνους περαιτέρω εξάπλωσης του HIV/AIDS.
<P>
Σύμφωνα με έρευνες που έχουν διενεργηθεί, οι μετανάστες καθίστανται σταδιακά η μεγαλύτερη ομάδα υψηλού κινδύνου για το HIV/AIDS στην Ευρωπαϊκή Ένωση και τις γειτονικές της χώρες. Ιατρικές εξετάσεις που έγιναν σε δώδεκα χιλιάδες μετανάστες στη Μόσχα αποκάλυψαν ότι το 10% έπασχε από HIV/AIDS και άλλες μολυσματικές νόσους.
<P>
Στηρίζω την πρόταση να χρησιμοποιηθεί το πλαίσιο της πολιτικής γειτονίας για την παροχή ενίσχυσης με σκοπό την πρόληψη και θεραπεία του HIV/AIDS σε ευάλωτες ομάδες, ιδίως μετανάστες. Επιβάλλεται να δώσουμε μεγαλύτερη έμφαση στην αντιμετώπιση αυτού του προβλήματος.
<SPEAKER ID="235" NAME="John Attard-Montalto, Louis Grech και Joseph Muscat " AFFILIATION="PSE">
γραπτώς. - (MT) " ψήφος μου όσον αφορά την έκθεση Andrejevs για την καταπολέμηση του HIV/AIDS στην Ευρωπαϊκή Ένωση και τις γειτονικές χώρες, 2006-2009, είναι ψήφος υπέρ μιας συνεκτικής στρατηγικής η οποία αποσκοπεί στην αντιμετώπιση του σοβαρότατου αυτού και τραγικού προβλήματος.
<P>
Θέλω δε να καταστεί σαφές ότι η ψήφος μου δεν πρέπει να θεωρηθεί ότι συνιστά έγκριση των πρακτικών άμβλωσης.
<SPEAKER ID="236" NAME="Liam Aylward, Brian Crowley, Seán Ó Neachtain και Eoin Ryan " AFFILIATION="UEN">
γραπτώς. - (EN) Είναι αυτονόητο ότι εγώ και οι συνάδελφοί μου στην αντιπροσωπεία του κόμματος Fianna Fáil τασσόμαστε σαφώς υπέρ της εξάλειψης και της καταπολέμησης του HIV/AIDS στην ΕΕ και στις γειτονικές χώρες.
<P>
Εμείς και η ιρλανδική κυβέρνηση διατηρούμε ορισμένες επιφυλάξεις ενόψει των αναφορών σε στενή συσχέτιση της πρόληψης του HIV/AIDS με τα γενετήσια και αναπαραγωγικά δικαιώματα στις πολιτικές, τα προγράμματα, τις στρατηγικές, καθώς και τη δημόσια εκπαίδευση. " θέση της ιρλανδικής κυβέρνησης είναι ότι τέτοιες αναφορές πρέπει να εντάσσονται σε συγκεκριμένο πλαίσιο, μέσω της σύνδεσης των δικαιωμάτων αυτών με το Πρόγραμμα Δράσης της Διεθνούς Διάσκεψης για τον Πληθυσμό και την Ανάπτυξη (ICPD), η οποία διεξήχθη στο Κάιρο το 1994, καθώς και με την πλατφόρμα δράσης του Πεκίνου (1995) και με τις αναθεωρήσεις τους από τη Γενική Συνέλευση του Οργανισμού "νωμένων Εθνών το 1999 και το 2000, προκειμένου να διασφαλιστεί ο σεβασμός του εθνικού νομοθετικού και ρυθμιστικού πλαισίου της Ιρλανδίας.
<P>
Τόσο η ICPD στο Κάιρο όσο και η δήλωση του Πεκίνου αναφέρονται στην ανάγκη αναγνώρισης γενετήσιων και αναπαραγωγικών δικαιωμάτων στις γυναίκες, όμως η άσκηση αυτών των δικαιωμάτων περιορίζεται από την ανάγκη σεβασμού των εθνικών νομοθετικών συστημάτων ως προς το θέμα της άμβλωσης. "Κάθε μέτρο ή αλλαγή που σχετίζεται με την άμβλωση στο πλαίσιο του συστήματος υγείας μπορεί να ορίζεται μόνο σε εθνικό ή τοπικό επίπεδο σύμφωνα με την εθνική νομοθετική διαδικασία."...
<P>
(" αιτιολόγηση ψήφου συντομεύτηκε κατ' εφαρμογή του άρθρου163 του Κανονισμού)
<SPEAKER ID="237" NAME="Ilda Figueiredo " AFFILIATION="GUE/NGL">
γραπτώς. - (PT) Ψηφίσαμε υπέρ αυτής της έκθεσης, καθόσον περιλαμβάνει πολλές θετικές πτυχές, μεταξύ των οποίων θέλω να επισημάνω τις ακόλουθες:
<P>
καλεί την Επιτροπή να διαθέσει πόρους για την εφαρμογή μέτρων πρόληψης στο πλαίσιο του προγράμματος δράσης για τη δημόσια υγεία με στόχο την καταπολέμηση του HIV/AIDS και να απαιτήσει από τους αποδέκτες των δημοσίων κονδυλίων να αφιερώσουν σημαντικό μέρος της έρευνάς τους στα νοσήματα αυτά·
<P>
υπογραμμίζει το γεγονός ότι η παρηγορητική αγωγή μπορεί να διαδραματίσει σημαντικό ρόλο στην περίθαλψη ατόμων με HIV/AIDS και ζητεί την ανάπτυξη και την επέκτασή της σε ολόκληρη την Ευρωπαϊκή Ένωση·
<P>
καλεί την Επιτροπή να δώσει ιδιαίτερη προσοχή στην προώθηση προγραμμάτων για τη γενετήσια και αναπαραγωγική υγεία των γυναικών, προκειμένου να αναχαιτιστεί η εξάπλωση της επιδημίας στις γυναίκες·
<P>
παροτρύνει την Επιτροπή και τα κράτη μέλη να επιδοτούν και να παρέχουν χρηματοδότηση για την έρευνα και την ανάπτυξη μικροβιοκτόνων και γυναικείων προφυλακτικών, που παρέχουν στη γυναίκα τη δυνατότητα να προστατεύει τον εαυτό της και τον άρρενα σύντροφό της από το HIV/AIDS, με ή χωρίς τη συγκατάθεσή του, δεδομένου ότι τα προφυλακτικά παραμένουν η πλέον γνωστή και διαθέσιμη προστασία έναντι του HIV/AIDS και των σεξουαλικά μεταδιδόμενων νοσημάτων, αλλά απαιτούν τη συγκατάθεση του συντρόφου.
<SPEAKER ID="238" NAME="Bogusław Liberadzki " AFFILIATION="PSE">
γραπτώς. - (PL) Ψηφίζω υπέρ της έκθεσης για την καταπολέμηση του HIV/AIDS στην Ευρωπαϊκή Ένωση και τις γειτονικές χώρες την περίοδο 2006-2009.
<P>
" έκθεση του κ. Georgs Andrejevs αποτελεί εξαίρετη απάντηση στο πρόγραμμα της Ευρωπαϊκής Επιτροπής για την περίοδο 2006-2009 με σκοπό την καταπολέμηση του HIV/AIDS στην Ευρωπαϊκή Ένωση και τις γειτονικές χώρες.
<P>
Ο εισηγητής ορθώς περιγράφει την ανάγκη σχεδιασμού μιας εκτεταμένης εκστρατείας ενημέρωσης του κοινού η οποία θα συμβάλει στην ενίσχυση της ευαισθητοποίησης σχετικά με τους τρόπους αποφυγής του AIDS, αλλά και με σκοπό να καταπολεμηθεί σταδιακά ο στιγματισμός που συνοδεύει τα άτομα τα οποία πάσχουν από αυτή τη νόσο. Σύμφωνα με τις τάσεις που επικρατούν τον τελευταίο καιρό, αυξάνεται ο αριθμός των ανθρώπων που προσβάλλονται από τον ιό.
<P>
Ο Georgs Andrejevs υπογραμμίζει τον ρόλο που διαδραματίζουν οι διεθνείς οργανώσεις για την καταπολέμηση του AIDS, επισημαίνοντας συγχρόνως ότι δεν διαθέτουν επαρκή χρηματοδότηση για να επιτελέσουν ικανοποιητικά αυτόν τον ρόλο.
<P>
" πρωτοβουλία του εισηγητή να ενθαρρύνει την Επιτροπή και τα κράτη μέλη να προβούν σε αξιολόγηση των μεθόδων ενίσχυσης των υπηρεσιών υγείας τους, οι οποίες βρίσκονται στην πρώτη γραμμή της δύσκολης μάχης για την εξασφάλιση καθολικής πρόσβασης στη δαπανηρή αντιρετροϊική θεραπεία, αξίζει τη στήριξή μας.
<SPEAKER ID="239" NAME="Διαμάντω Μανωλάκου " AFFILIATION="GUE/NGL">
γραπτώς. - " έκθεση για την καταπολέμηση του HIV/AIDS στην ΕΕ και τις γειτονικές χώρες, 2006-2009 επισημαίνει ορισμένες ορθές πτυχές του θέματος. Αποφεύγει, όμως, όπως ο διάολος το λιβάνι, να αναφερθεί στην λαϊκή ανάγκη για πρόληψη, αντιμετώπιση, θεραπεία του HIV/AIDS, μέσα από ενιαία, δημόσια και δωρεάν, σύγχρονα συστήματα υγείας των κρατών μελών. Αρνείται να απαντήσει στη λαϊκή απαίτηση για δωρεάν παροχή όλων των απαραίτητων φαρμάκων για τους ασθενείς. " έρευνα για την καταπολέμηση του HIV/AIDS εντάσσεται στο αντιλαϊκό, κομμένο και ραμμένο στα μέτρα των πολυεθνικών, 7ο πρόγραμμα πλαίσιο για την έρευνα.
<P>
" καταπολέμηση του HIV/AIDS προϋποθέτει ολοκληρωμένο σχεδιασμό από τα κράτη μέλη. " δράση ΜΚΟ δεν μπορεί να παίξει τέτοιο ρόλο. Το αίτημα για ενίσχυση των ΜΚΟ στοχεύει στον αποπροσανατολισμό των εργαζομένων από τις ευθύνες των κυβερνήσεων των κρατών μελών, από τις σύγχρονες λαϊκές ανάγκες στον τομέα της υγείας. Τα βάρη, μέσω της "εθελοντικής προσφοράς", πέφτουν πάλι στις πλάτες των εργαζομένων. " ευθύνη για την καταπολέμηση του HIV/AIDS δεν είναι ατομική, ούτε μπορεί να φέρει αποτέλεσμα η σύμπραξη με τις επιχειρήσεις, γιατί αυτές μόνο για τα κέρδη τους ενδιαφέρονται. Είναι υπόθεση συνολικά των εργαζομένων για να παλέψουν και να υποχρεώσουν τις κυβερνήσεις να πάρουν ολοκληρωμένα μέτρα για την πρόληψη, έρευνα, αλλά και πρόσβαση σε φάρμακα και θεραπεία που σήμερα είναι πανάκριβα.
<SPEAKER ID="240" NAME="David Martin " AFFILIATION="PSE">
γραπτώς. - (EN) Υπερψήφισα την έκθεση αυτή, η οποία αποβλέπει στην ενίσχυση της καταπολέμησης του HIV/AIDS με την προαγωγή της πρόληψης μέσω της εκπαίδευσης και της ενημέρωσης καθώς και μέσω της καταπολέμησης των διακρίσεων και των ανισοτήτων όσον αφορά την πρόσβαση στην περίθαλψη και τα φάρμακα.
<SPEAKER ID="241" NAME="Kathy Sinnott " AFFILIATION="IND/DEM">
γραπτώς. - (EN) Απείχα από την ψηφοφορία διότι δεν θεωρώ ότι αυτή η πρωτοβουλία προσφέρει κάποια ελπίδα ανατροπής της ανοδικής τάσης που παρουσιάζει η εξάπλωση του HIV/AIDS στην ΕΕ.
<P>
Το HIV/AIDS προκαλεί τεράστιο ανθρώπινο πόνο· εντούτοις, το Κοινοβούλιο, στις συζητήσεις της αρμόδιας επιτροπής, αρνήθηκε να συμπεριλάβει όλες τις προσεγγίσεις οι οποίες είναι γνωστό ότι είναι αποτελεσματικές.
<P>
Επιθυμώ να σωθούν ζωές, και γι' αυτό θα περιμένω τη στιγμή που θα μπορώ να υπερψηφίσω μια πραγματικά θετική πρωτοβουλία.

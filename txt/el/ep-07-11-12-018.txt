<CHAPTER ID="018">
Κανονισμοί υπηρεσιακής κατάστασης του Οργανισμού Εφοδιασμού Ευρατόμ (συζήτηση)
<SPEAKER ID="090" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Romana Jordan Cizelj, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση απόφασης του Συμβουλίου που αφορά τη θέσπιση του καταστατικού του Οργανισμού Εφοδιασμού της Ευρατόμ - C6-0131/2007 -.
<SPEAKER ID="091" NAME="Franco Frattini">
Αντιπρόεδρος της Επιτροπής. - (EN) Κυρία Πρόεδρε, θέλω καταρχάς να συγχαρώ την εισηγήτρια για την έκθεσή της.
<P>
" πυρηνική ενέργεια είναι σημαντική συνιστώσα μιας ευρωπαϊκής πολιτικής για τον χρησιμοποιούμενο συνδυασμό πηγών ενέργειας, και σήμερα παρατηρούμε ανανεωμένο ενδιαφέρον για την πυρηνική ενέργεια, τόσο σε ευρωπαϊκό όσο και σε διεθνές επίπεδο.
<P>
Ο Οργανισμός Εφοδιασμού της Ευρατόμ έχει συμβάλει, στα παραπάνω από 45 χρόνια της ύπαρξής του, στη διασφάλιση της προμήθειας πυρηνικών καυσίμων προς όφελος των χρηστών της Κοινότητας.
<P>
Ο Οργανισμός Εφοδιασμού είναι ένα όργανο το οποίο συστήθηκε από τη Συνθήκη Ευρατόμ, γεγονός που σημαίνει ότι απορρέει άμεσα από ένα κείμενο πρωτογενούς δικαίου. Αποβλέπει στη μακροπρόθεσμη ασφάλεια του εφοδιασμού μέσω της εύλογης διαφοροποίησης των πηγών προμήθειας πυρηνικών καυσίμων. " ίση πρόσβαση στις πηγές προμήθειας είναι σημαντική παράμετρος της Συνθήκης Ευρατόμ, και εξασφαλίζεται μέσω του Οργανισμού Εφοδιασμού.
<P>
Σήμερα, ο Οργανισμός Εφοδιασμού λειτουργεί βάσει καταστατικού που χρονολογείται από το 1958, οπότε η Κοινότητα αποτελείτο από έξι κράτη μέλη. " διεύρυνση της Ευρωπαϊκής Ένωσης απαιτεί εκσυγχρονισμό αυτού του καταστατικού. Σε αυτό αποβλέπει η πρότασή μας, και γι' αυτό επίσης ο Οργανισμός Εφοδιασμού δεν μπορεί να θεωρηθεί νέος οργανισμός κατά την έννοια της διοργανικής συμφωνίας μεταξύ του Ευρωπαϊκού Κοινοβουλίου και της Ευρωπαϊκής Επιτροπής.
<P>
Το Ευρωπαϊκό Κοινοβούλιο έχει προ πολλού ζητήσει την ανανέωση του ρόλου του οργανισμού και την πλήρη εφαρμογή των αρμοδιοτήτων που περιλαμβάνονται στη Συνθήκη Ευρατόμ. Θα μπορούσα να αναφέρω, ειδικότερα, την έκθεση Maldeikis κατά την 50ή επέτειο της Συνθήκης Ευρατόμ, την οποία ενέκρινε το Ευρωπαϊκό Κοινοβούλιο στις αρχές του τρέχοντος έτους. Είμαι δε στην ευχάριστη θέση να δηλώσω ότι η Επιτροπή χαιρετίζει τις περισσότερες από τις κατατεθείσες τροπολογίες. Συμμερίζομαι την άποψή σας ότι ο ρόλος της Συμβουλευτικής Επιτροπής πρέπει να ενισχυθεί. Συμφωνώ επίσης με την άποψη ότι πρέπει να συμβάλλει περισσότερο στην προετοιμασία των μελετών αγοράς του Οργανισμού.
<P>
Εν κατακλείδι, χαιρετίζω τη στήριξη που προσφέρει το Ευρωπαϊκό Κοινοβούλιο με σκοπό την ενίσχυση του ρόλου του Οργανισμού Εφοδιασμού της Ευρατόμ. Αναμένω με ενδιαφέρον τη συζήτηση.
<SPEAKER ID="092" NAME="Romana Jordan Cizelj  " AFFILIATION="PPE-DE">
εισηγήτρια. - (SL) Ο ρόλος της πυρηνικής ενέργειας καθίσταται ολοένα και εμφανέστερος, όχι μόνο στην Ευρώπη αλλά και παγκοσμίως. " αξιοπιστία του εφοδιασμού, η ανταγωνιστικότητα της ενεργειακής αγοράς, καθώς και η ελαχιστοποίηση του περιβαλλοντικού αντικτύπου της παραγωγής και χρήσης της ενέργειας αποτελούν τις βάσεις της ενεργειακής πολιτικής της Ευρωπαϊκής Ένωσης. Συγχρόνως, η ανάπτυξη της βιώσιμης ενέργειας επιδρά επίσης θετικά στην προώθηση της τεχνολογίας, της οικονομικής ανάπτυξης και της απασχόλησης. Όλα αυτά συντείνουν στην επίτευξη των στόχων της στρατηγικής της Λισαβόνας.
<P>
" εξασφάλιση ενός ισορροπημένου ενεργειακού μίγματος είναι μια από τις αναγκαίες προϋποθέσεις για τη βιώσιμη ανάπτυξη, την καταπολέμηση της υπερθέρμανσης του πλανήτη και της αλλαγής του κλίματος, τη μείωση της εξάρτησης από τις εισαγωγές, και τη διασφάλιση του ασφαλούς ενεργειακού εφοδιασμού. Στην Ευρωπαϊκή Ένωση, η πυρηνική ενέργεια αποτελεί ένα από τα συστατικά αυτού του μίγματος. Πρέπει επομένως να εξασφαλίσουμε τον σταθερό και αξιόπιστο εφοδιασμό με πυρηνικό υλικό και την ύπαρξη μιας ανταγωνιστικής αγοράς ενέργειας η οποία να λειτουργεί ομαλά και στην οποία να μπορούμε να στηριχθούμε.
<P>
Ο Οργανισμός Εφοδιασμού της Ευρατόμ συστήθηκε γι' αυτόν τον σκοπό. Ο ρόλος του πρέπει να ενισχυθεί περαιτέρω ενόψει των μεταβαλλόμενων συνθηκών στις παγκόσμιες αγορές ενέργειας. Φυσικά, συμφωνώ επίσης με την Ευρωπαϊκή Επιτροπή ως προς το ότι η διεύρυνση της Ευρωπαϊκής Ένωσης, η οποία έφτασε τα 27 κράτη μέλη, και ο δημοσιονομικός κανονισμός που υιοθετήθηκε σχετικά με τον οργανισμό απαιτούν ένα νέο, εκσυγχρονισμένο και βελτιωμένο καταστατικό του Οργανισμού Εφοδιασμού της Ευρατόμ.
<P>
Στην έκθεσή μου έχω υπογραμμίσει επίσης τον αυξημένο ρόλο του οργανισμού. Χρειαζόμαστε ένα ισχυρό όργανο το οποίο, εκτός από τον βασικό ρόλο του ελέγχου της προσφοράς και ζήτησης πυρηνικού υλικού και υπηρεσιών, θα προσφέρει και θα διενεργεί τακτικά μελέτες εκτίμησης κινδύνου σχετικά με την αγορά και τη μακροπρόθεσμη διακύμανση των τιμών στην αγορά πυρηνικών υλικών. Πρέπει να ασκεί έλεγχο στη σύναψη μακροπρόθεσμων συμβάσεων προμήθειας πυρηνικών καυσίμων και να παρέχει ένα πλαίσιο για την πραγματοποίηση επενδύσεων κλπ.
<P>
Προκειμένου να επιτελούνται επιτυχώς όλα αυτά τα καθήκοντα, έχω προτείνει να ανατεθεί μεγαλύτερος ρόλος στη Συμβουλευτική Επιτροπή, η οποία θεωρώ ότι αποτελεί πρωτίστως σώμα εμπειρογνωμόνων. Λόγω της ποικίλης εμπειρογνωμοσύνης της, είναι σε θέση να προσφέρει μοναδική υποστήριξη στον οργανισμό για την εκτέλεση των καθηκόντων που του έχουν ανατεθεί από τη Συνθήκη Ευρατόμ. Φρονώ συνεπώς ότι ο αριθμός των μελών της Συμβουλευτικής Επιτροπής πρέπει να αυξηθεί, κυρίως όσον αφορά τη συμμετοχή εμπειρογνωμόνων. Πιστεύω ότι τα κράτη μέλη που αναπτύσσουν δραστηριότητες κύκλου πυρηνικού καυσίμου και συνεισφέρουν επίσης τους περισσότερους πόρους έχουν δικαίωμα σε ένα πρόσθετο μέλος στη Συμβουλευτική Επιτροπή.
<P>
Προκειμένου να εξασφαλιστεί η συνέπεια στο έργο της εν λόγω Επιτροπής και να της δοθεί η δυνατότητα να αναπτύξει εμπειρογνωμοσύνη υψηλού επιπέδου, προτείνω τη σύσταση ενός προεδρείου ή ενός σώματος εκτελεστικών αξιωματούχων το οποίο να αποτελείται από έναν πρόεδρο, δύο αντιπροέδρους και δύο συμβούλους. " συνέπεια μπορεί να επιτευχθεί μόνο μέσω της απλής διοικητικής δομής και του σαφώς καθορισμένου ρόλου των εκτελεστικών αξιωματούχων της Συμβουλευτικής Επιτροπής, οι οποίοι αποτελούν τον σύνδεσμο μεταξύ της Συμβουλευτικής Επιτροπής και του Γενικού Διευθυντή του Οργανισμού. Πρέπει να συντονίζουν τις δραστηριότητες της Συμβουλευτικής Επιτροπής, ειδικότερα δε όσες αφορούν την κατάρτιση, την αξιολόγηση και την αναθεώρηση των εκθέσεών της και την ενίσχυση της εμπειρογνωμοσύνης. Χωρίς επένδυση στη γνώση και το ανθρώπινο δυναμικό, οι στόχοι που έχουν τεθεί για μια ανταγωνιστική και τεχνολογικά προηγμένη Ευρώπη πολύ δύσκολα θα επιτευχθούν.
<P>
Θέλω να υπογραμμίσω περαιτέρω την ανάγκη για διαφάνεια, η οποία είναι σε μεγάλο βαθμό το θέμα της ετήσιας έκθεσης του Οργανισμού. Φρονώ ότι το Ευρωπαϊκό Κοινοβούλιο πρέπει επίσης να ενημερώνεται για κάθε σημαντικό εγχείρημα του Οργανισμού. Ο ρόλος του στη διαδικασία κατάρτισης του προϋπολογισμού του Οργανισμού πρέπει να καθοριστεί με μεγαλύτερη σαφήνεια.
<P>
" ετήσια έκθεση του Οργανισμού, τα αποτελέσματα των μελετών και άλλα συναφή κείμενα πρέπει να λαμβάνονται όχι μόνο από το Ευρωπαϊκό Κοινοβούλιο αλλά και από το Συμβούλιο, το Ελεγκτικό Συνέδριο και τα κράτη μέλη. Μόνο με την ομαλή ροή πληροφοριών και την καθιέρωση ορθών πρακτικών μπορούμε να βελτιώσουμε τις επιδόσεις του Οργανισμού.
<P>
" μέθοδος χρηματοδότησης του Οργανισμού, που έως σήμερα είναι μάλλον περίπλοκη και ασαφής λόγω του ιδιαίτερου χαρακτήρα του Οργανισμού, μπορεί επίσης να συμβάλει στην εξασφάλιση της διαφάνειας. Επιθυμώ την απλούστευση αυτής της μεθόδου, και γι' αυτό υποστηρίζω ότι ο Οργανισμός πρέπει να λειτουργεί με τον τρόπο που λειτουργούν και οι υπόλοιποι ευρωπαϊκοί οργανισμοί. " πυρηνική ενέργεια αποτελεί μέρος του ενεργειακού μίγματος και θα προτιμούσα να λειτουργεί υπό τους ίδιους όρους που ισχύουν για άλλες πηγές ενέργειας.
<P>
Προκειμένου να απλουστευθεί η κατάσταση, και να επιτευχθεί μεγαλύτερη διαφάνεια και συνέπεια με τις διατάξεις της Συνθήκης Ευρατόμ, προτείνω να διατεθεί για τον Οργανισμό Εφοδιασμού ειδικό δημοσιονομικό κονδύλιο το οποίο θα είναι χωριστό από τον προϋπολογισμό των υπηρεσιών της Επιτροπής και στο οποίο οι διοικητικές δαπάνες θα είναι σαφώς διαχωρισμένες από τις λειτουργικές δαπάνες του Οργανισμού. Αυτό θα επιτρέψει στο Ευρωπαϊκό Κοινοβούλιο, ως βραχίονα της αρμόδιας για τον προϋπολογισμό αρχής, να ασκεί έλεγχο επί του προϋπολογισμού του Οργανισμού, συμβάλλοντας συγχρόνως κατ' αυτόν τον τρόπο στη διαφανέστερη και πιο δημοκρατική λειτουργία της Ευρώπης.
<P>
Ανεξάρτητα από το εάν συμφωνούμε ή όχι με την αύξηση του ρόλου της πυρηνικής ενέργειας, η ύπαρξή της αποτελεί αδιαμφισβήτητη πραγματικότητα. Ασφαλώς επιθυμούμε την ασφάλεια του εφοδιασμού και την ομαλή λειτουργία των αγορών, όμως αυτό μπορεί να επιτευχθεί μόνο μέσω ενός μακροπρόθεσμου οράματος και ενός ισχυρού οργάνου με επαρκείς αρμοδιότητες και δημοκρατικό έλεγχο. Το νέο καταστατικό του Οργανισμού Εφοδιασμού της Ευρατόμ αποβλέπει στην επίτευξη αυτών ακριβώς των στόχων.
<P>
Τέλος, θέλω να ευχαριστήσω την Ευρωπαϊκή Επιτροπή για τη συνεργασία της και για τις απαντήσεις της σε κάπως δύσκολα ερωτήματα σχετικά με το καταστατικό. Θέλω επίσης να ευχαριστήσω τα μέλη της Επιτροπής Βιομηχανίας, Έρευνας και Ενέργειας για την εποικοδομητική συνεργασία τους κατά την εκπόνηση και υιοθέτηση αυτής της έκθεσης. Σας παρακαλώ επίσης να την στηρίξετε κατά την ψηφοφορία στη Ολομέλεια, και τώρα είμαι έτοιμη να ακούσω ευχαρίστως τα σχόλια των συναδέλφων μου.
<SPEAKER ID="093" NAME="Giles Chichester">
εξ ονόματος της Ομάδας PPE-DE. - (EN) Κυρία Πρόεδρε, καταρχάς επιτρέψτε μου να συγχαρώ και εγώ την κ. Jordan Cizelj για την έκθεσή της. Κατέβαλε επίπονες προσπάθειες προκειμένου να επιφέρει πολλές σοβαρές και εύλογες βελτιώσεις σε αυτή την πρόταση.
<P>
Οφείλω να πω ότι ελπίζω ειλικρινώς ότι το Συμβούλιο θα τις αποδεχτεί. Γνωρίζω ότι βρισκόμαστε ακόμα στο στάδιο της διαβούλευσης στο θέμα αυτό. Χαιρετίζω την έμφαση που δίνεται στην έκθεση στη διαφάνεια -διαφάνεια ως προς τη λειτουργία του Οργανισμού- καθώς και την έμφαση στον ρόλο που πρέπει να διαδραματίσει το Σώμα στο έργο του Οργανισμού.
<P>
Σε αυτό το πλαίσιο, στηρίζω τις τροπολογίες της Επιτροπής Προϋπολογισμών, η οποία ασκεί τις αρμοδιότητές μας ως συνιστώσα της δημοσιονομικής αρχής.
<P>
Χαιρετίζω επίσης τις προτάσεις που έχει καταθέσει η κ. Jordan Cizelj για τη διασάφηση του ρόλου του Οργανισμού, κυρίως δε του ρόλου της Συμβουλευτικής Επιτροπής του. Παρότι δεν με ενθουσιάζει προσωπικά η προοπτική αύξησης των αριθμών, παρ' όλα αυτά θεωρώ ότι είναι εξαιρετικά χρήσιμο να είμαστε πιο ανοικτοί και συγκεκριμένοι ως προς τον ρόλο αυτής της επιτροπής.
<P>
Από την άλλη πλευρά, οφείλω να εκφράσω τη λύπη μου για μία ή δύο καταστροφικές τροπολογίες, ιδίως για την τροπολογία 39, η οποία νομίζω, μάλλον πλαγίως -αλλά ίσως σκοπίμως- κινείται προς την ακριβώς αντίθετη κατεύθυνση από την πρόθεση και τον ρόλο του Οργανισμού και της όλης Συνθήκης Ευρατόμ. Τι να κάνουμε όμως. Ίσως δεν πρέπει να μας προκαλεί μεγάλη έκπληξη το γεγονός ότι προέρχεται από την Ομάδα Verts/ALE.
<P>
Ωστόσο, θέλω, τέλος, να χαιρετίσω την αναγέννηση της πυρηνικής ενέργειας -όπως επεσήμανε ο κ. Επίτροπος, τόσο σε ευρωπαϊκό όσο και σε διεθνές επίπεδο- λόγω του ζωτικού ρόλου που θα διαδραματίσει ως προς την αλλαγή του κλίματος.
<SPEAKER ID="094" NAME="Atanas Paparizov" LANGUAGE="BG">
Κυρίες και κύριοι συνάδελφοι, εξ ονόματος των Σοσιαλιστών, θέλω να συγχαρώ την εισηγήτρια κ. Cizelj για την επιμέλειά της και την καλή συνεργασία στους κόλπους της Επιτροπής Βιομηχανίας, Έρευνας και Ενέργειας κατά την κατάρτιση της έκθεσης.
<P>
Θεωρώ ότι η υιοθέτηση του νέου καταστατικού του Οργανισμού Εφοδιασμού της Ευρατόμ πρέπει να αντικατοπτρίζει όχι μόνο τον νέο αριθμό των κρατών μελών, αλλά και τους σύγχρονους δημοσιονομικούς κανόνες. Πρώτα από όλα, το καταστατικό πρέπει να προσφέρει τη βάση για την ενίσχυση του ρόλου του Οργανισμού και την εξασφάλιση του τακτικού εφοδιασμού υπό τους ευνοϊκότερους δυνατούς όρους για την προμήθεια πρώτων υλών και πυρηνικού υλικού.
<P>
Επ' αυτού, υποστηρίζω την πρόταση ενίσχυσης των αναλυτικών λειτουργιών του Οργανισμού όσον αφορά τις εξελίξεις στην αγορά πυρηνικών υλικών, και διενέργειας τακτικών μελετών, περιλαμβανομένης της ανάλυσης κινδύνου σχετικά με την αγορά. Το κύρος του Οργανισμού και η εμπειρογνωμοσύνη του κατά την εκτέλεση των καθηκόντων του θα ενισχυθούν από τις προτάσεις οι οποίες αποβλέπουν στη διασάφηση και την προώθηση του ρόλου της Συμβουλευτικής Επιτροπής του Οργανισμού. Ιδιαίτερη μέριμνα πρέπει να ληφθεί επίσης όσον αφορά τις προτάσεις υπέρ της προαγωγής της διαφάνειας στις δραστηριότητες του Οργανισμού.
<P>
Από την άποψη του ρόλου του Ευρωπαϊκού Κοινοβουλίου, ενδείκνυται να πραγματοποιηθούν αλλαγές σύμφωνα με δύο κατευθυντήριες γραμμές: σαφέστερος καθορισμός του ρόλου του Ευρωπαϊκού Κοινοβουλίου στη δημοσιονομική διαδικασία και υποβολή στο Ευρωπαϊκό Κοινοβούλιο του προγράμματος εργασίας, των ετησίων εκθέσεων και των μελετών του Οργανισμού με σκοπό την παροχή τακτικής και αναλυτικής ενημέρωσης σχετικά με τις δραστηριότητές του. Είμαι βέβαιος ότι η έγκριση των προτάσεων του Ευρωπαϊκού Κοινοβουλίου από το Συμβούλιο θα μπορούσε να θέσει τις βάσεις για την αναβάθμιση του κύρους του Οργανισμού, έτσι ώστε να καταστεί πρωταγωνιστικός φορέας υλοποίησης της έκκλησης του Ευρωπαϊκού Κοινοβουλίου προς τη διεθνή κοινότητα στο στοιχείο 9 του ψηφίσματός του, της 14ης Μαρτίου 2007, σχετικά με τη μη διάδοση των πυρηνικών όπλων και τον πυρηνικό αφοπλισμό, στο οποίο ζητεί την υποστήριξη πρωτοβουλιών για τη δημιουργία πολυμερών διεθνών κέντρων εμπλουτισμού ουρανίου υπό τον έλεγχο του Διεθνούς Οργανισμού Ατομικής Ενέργειας.
<P>
Όπως επεσήμανε ο Χαβιέρ Σολάνα στις 6 Νοεμβρίου στη Λισαβόνα, στο πλαίσιο της Ευρωμεσογειακής Διάσκεψης, το ζήτημα αυτό καθίσταται τώρα ιδιαίτερα επίκαιρο, καθώς χώρες όπως το Μαρόκο, η Αίγυπτος και η Ιορδανία ανακοινώνουν φιλόδοξα προγράμματα για την ανάπτυξη μονάδων πυρηνικής ενέργειας.
<P>
Εν κατακλείδι, θέλω να εκφράσω την πεποίθησή μου ότι η υιοθέτηση του νέου καταστατικού του Οργανισμού Εφοδιασμού της Ευρατόμ θα συμβάλει στην ενίσχυση του ρόλου της Ευρωπαϊκής Ένωσης για την εφαρμογή πιο αυστηρών κανόνων όσον αφορά τη μη διάδοση των πυρηνικών και την πυρηνική ασφάλεια. (Ο ομιλητής συνεχίζει την ομιλία του στα αγγλικά)
<P>
(EN) Θέλω, τέλος, να ευχαριστήσω ιδιαίτερα τον Αντιπρόεδρο της Επιτροπής, κ. Frattini, για την υποστήριξη που παρείχε στις προτάσεις της Επιτροπής Βιομηχανίας, Έρευνας και Ενέργειας και για τη δήλωσή του ότι ο Οργανισμός πρέπει να καταστεί βιώσιμο όργανο της Ευρωπαϊκής Ένωσης ενόψει της αναγέννησης του ρόλου της πυρηνικής ενέργειας και μιας νέας, πιο ισορροπημένης στάσης απέναντί της.
<SPEAKER ID="096" NAME="Šarūnas Birutis">
εξ ονόματος της Ομάδας ALDE. - (LT) Κυρίες και κύριοι, καταρχάς θέλω να ευχαριστήσω την εισηγήτριά μας για το άριστο αποτέλεσμα: μια πολύ ισορροπημένη έκθεση.
<P>
Κεντρικός ρόλος του Οργανισμού Εφοδιασμού της Ευρατόμ είναι να εξασφαλίζει την ίση πρόσβαση και την ασφάλεια του πυρηνικού ενεργειακού εφοδιασμού για όλους τους χρήστες εντός της Ευρωπαϊκής Ένωσης. Σήμερα, η Οργανισμός Εφοδιασμού λειτουργεί βάσει ενός καταστατικού που είχε υιοθετηθεί πριν από σχεδόν 50 χρόνια. Οι προκλήσεις που δημιουργεί η διεύρυνση της Ευρωπαϊκής Ένωσης, καθώς και η ανάγκη να υιοθετήσει ο Οργανισμός μια σύγχρονη στάση ως προς τη χρηματοδότησή του, απαιτούν την έγκριση νέου καταστατικού. Τα δημοσιονομικά χαρακτηριστικά του νέου καταστατικού είναι σύμφωνα με το γενικό δημοσιονομικό πλαίσιο της Ευρωπαϊκής Κοινότητας και συνάδουν επίσης με τη διεύρυνση της Ευρωπαϊκής Ένωσης.
<P>
Οι συζητήσεις σχετικά με το νέο καταστατικό δεν υπήρξαν εύκολες δεδομένης της σύνθετης υφής του Οργανισμού. Είναι προφανές ότι ο Οργανισμός λειτουργεί στην πράξη ως υπηρεσία της Επιτροπής, αν και, βάσει της Συμφωνίας Ευρατόμ, ιδρύθηκε ως οργανισμός με ιδιαίτερο νομικό καθεστώς και σημαντική οικονομική ανεξαρτησία. Διαφορετικά, δεν θα χρειαζόταν καταστατικά, τα οποία δεν διαθέτουν συνήθως οι υπηρεσίες της Επιτροπής. Ο Οργανισμός ενδιαφέρει πολύ ορισμένα κράτη μέλη λόγω του είδους των δραστηριοτήτων που του είχαν ανατεθεί. Γι' αυτό δεν ανταποκρίνεται στον χαρακτηριστικό τύπο του αποκεντρωμένου οργανισμού κατά την έννοια που ισχύει στην ΕΕ.
<P>
Θέλω να εκφράσω την ικανοποίησή μου για το γεγονός ότι επιτεύχθηκε συναίνεση στους κόλπους της Επιτροπής Βιομηχανίας, Έρευνας και Ενέργειας ως προς τον αριθμό των μελών της Συμβουλευτικής Επιτροπής του Οργανισμού. Με όλο τον σεβασμό απέναντι στην Ευρωπαϊκή Επιτροπή, θέλω να επισημάνω ότι η πρόταση να περιοριστεί η επιρροή της συμβουλευτικής επιτροπής και να μειωθεί ο αριθμός των μελών της σε 42 δεν ήταν πολύ πρόσφορη, ιδίως αν ληφθούν υπόψη οι συστάσεις της Ευρωπαϊκής Επιτροπής για την ίδρυση οργάνων και μηχανισμών όπως το Παρατηρητήριο Ενέργειας, με σκοπό την ανάπτυξη μιας αποτελεσματικής ευρωπαϊκής ενεργειακής πολιτικής.
<P>
" Συμβουλευτική Επιτροπή θα βοηθήσει τον Οργανισμό στην εκτέλεση των καθηκόντων του μέσω της παροχής γνωμοδοτήσεων και πληροφοριών. Θα λειτουργεί ως σύνδεσμος μεταξύ του Οργανισμού και των παραγωγών και χρηστών της πυρηνικής βιομηχανίας. Λόγω της ποικίλης εμπειρογνωμοσύνης της, η εν λόγω επιτροπή θα μπορούσε να προσφέρει στον Οργανισμό μοναδική υποστήριξη για την εκτέλεση των καθηκόντων που του έχουν ανατεθεί από τη Συνθήκη.
<P>
Είμαι υπέρ του να μην περιοριστεί η θητεία των μελών της Συμβουλευτικής Επιτροπής. Έτσι θα μπορέσουμε να επιτύχουμε τη σταθερότητα εντός της επιτροπής καθώς και τη συνέπεια ως προς τις ικανότητές της. Αυτή η τροπολογία έχει μεγάλη σημασία για τις μικρές χώρες, και αναφέρομαι εν προκειμένω στη χώρα μου, τη Λιθουανία, καθώς και σε ορισμένες άλλες, γι' αυτό την υποστηρίζω και την επικροτώ.
<SPEAKER ID="098" NAME="Liam Aylward">
εξ ονόματος της Ομάδας UEN. - (EN) Κύριε Πρόεδρε, αντιλαμβάνομαι πλήρως ότι οι επιλογές στον τομέα της ενέργειας είναι θέματα που πρέπει να αποφασίζονται από τις επιμέρους κυβερνήσεις στην Ευρώπη. Εντούτοις, θεωρώ ότι είναι πλέον καιρός να ιδρύσει η Ευρωπαϊκή Ένωση, ενδεχομένως μέσω της Συνθήκης Ευρατόμ, ένα ανεξάρτητο σώμα επιθεωρητών για πυρηνικά θέματα στην Ευρώπη, το οποίο θα έχει τη δυνατότητα να διερευνά πλήρως τα πρότυπα ασφάλειας στις πυρηνικές εγκαταστάσεις της Ευρώπης. Ως εκ τούτου, η βρετανική κυβέρνηση πρέπει να ορίσει χρονοδιάγραμμα για το ομαλό κλείσιμο της μονάδας παραγωγής πυρηνικής ενέργειας στο Sellafield, λόγω του ιστορικού σοβαρών αδυναμιών στον τομέα της ασφάλειας και των βλαβών στα συστήματα της εν λόγω μονάδας.
<P>
" διαβόητη δεξαμενή B30 φιλοξενεί τεράστιες ποσότητες μη επεξεργασμένων ραδιενεργών υλικών από το 1959, στη μονάδα πυρηνικής ενέργειας του Sellafield. Ακόμη και η αρμόδια βρετανική αρχή για τον παροπλισμό των πυρηνικών εγκαταστάσεων δεν γνωρίζει τα ακριβή επίπεδα μη επεξεργασμένων ραδιενεργών υλικών σε αυτή τη μονάδα B30. " βρετανική κυβέρνηση οφείλει να δημοσιεύσει λεπτομερές σχέδιο σχετικά με τις μεθόδους που σκοπεύει να χρησιμοποιήσει για τον παροπλισμό αυτής της ραδιενεργού χωματερής, που είναι γνωστή ως δεξαμενή B30. " διαρροή ογδόντα τριών χιλιάδων λίτρων ραδιενεργών υλικών από τη μονάδα επανεπεξεργασίας πυρηνικών αποβλήτων THORP τον Απρίλιο του 2005 είχαν ως αποτέλεσμα να παραμείνουν κλειστές έκτοτε οι συγκεκριμένες εγκαταστάσεις. " βρετανική κυβέρνηση πρέπει τώρα να δηλώσει ότι, λόγω των τεκμηριωμένων προβλημάτων ασφάλειας στη μονάδα THORP, οι εν λόγω εγκαταστάσεις δεν πρόκειται να τεθούν ποτέ ξανά σε λειτουργία.
<SPEAKER ID="099" NAME="Satu Hassi">
εξ ονόματος της Ομάδας Verts/ALE. - (FI) Κύριε Πρόεδρε, εκφράζονται πολλές ευχαριστίες στην εισηγήτρια για τη σοβαρή επισκόπηση αυτού του ζητήματος, αν και η Ομάδα μου διαφωνεί με πολλές πτυχές του θέματος. Για τους Πράσινους, η όλη Συνθήκη Ευρατόμ είναι ολέθρια για τις ζωές μας, επειδή ευνοεί την πυρηνική ενέργεια εις βάρος ασφαλέστερων μορφών ενέργειας. Θα μπορούσαμε ωστόσο να δεχτούμε το καταστατικό του Οργανισμού Εφοδιασμού της Ευρατόμ εφόσον πληρούσε τρεις προϋποθέσεις: διαφάνεια, αυτοχρηματοδότηση και ανεξάρτητος έλεγχος. Δυστυχώς, δεν ισχύει τίποτα τέτοιο.
<P>
Καταρχάς, ο Οργανισμός Εφοδιασμού χρηματοδοτείται από τον φορολογούμενο. Αυτό ισοδυναμεί με συγκαλυμμένη επιδότηση της πυρηνικής ενέργειας. Το άρθρο 54 της Συνθήκης Ευρατόμ επιτρέπει στον Οργανισμό να συλλέγει πόρους κατά την πώληση πυρηνικού υλικού μέσω σχετικής χρέωσης. Οι Πράσινοι θεωρούν ότι η αυτοχρηματοδότηση πρέπει να καταστεί υποχρεωτική βάσει της νομοθεσίας.
<P>
Δεύτερον, η ανεξαρτησία του ελέγχου πρέπει να είναι εγγυημένη. " παρούσα πρόταση θα είχε ως αποτέλεσμα η Γενική Διεύθυνση Ενέργειας και Μεταφορών να προωθεί τη χρήση της πυρηνικής ενέργειας και ταυτοχρόνως να την εποπτεύει, κάτι που δεν είναι σωστό, δεδομένου ιδίως ότι σε διεθνές επίπεδο ο Διεθνής Οργανισμός Ατομικής Ενέργειας έχει επίσης ασυμβίβαστα καθήκοντα ως εποπτικό όργανο για την πυρηνική ασφάλεια και ως όργανο που προωθεί την πυρηνική ενέργεια.
<P>
Τρίτον, η σύνθεση της Συμβουλευτικής Επιτροπής του Οργανισμού Εφοδιασμού είναι στρεβλή, καθόσον αποτελείται από δυσανάλογα μεγάλο αριθμό εκπροσώπων χωρών οι οποίες παράγουν πυρηνική ενέργεια, κάτι που θα επιδεινωθεί με την τροπολογία που ενέκρινε η Επιτροπή Βιομηχανίας, Έρευνας και Ενέργειας.
<P>
Λόγω αυτών των αδυναμιών δεν μπορούμε, δυστυχώς, να υποστηρίξουμε αυτή την πρόταση.
<SPEAKER ID="100" NAME="Ján Hudacký" AFFILIATION="PPE-DE">
(SK) Θέλω να ευχαριστήσω την εισηγήτρια, κ. Cizelj, για την εξαίρετη και εμπνευσμένη έκθεσή της.
<P>
" δυσμενής ενεργειακή κατάσταση παγκοσμίως, η αυξημένη εξάρτηση της ΕΕ από εισαγωγές ενέργειας και η αύξηση των εκπομπών αερίων του θερμοκηπίου έχουν ως αποτέλεσμα η πυρηνική ενέργεια, παρά τους πολλούς ιδεολογικούς αντιπάλους της, να γίνεται αντικείμενο αυξημένης προσοχής σε κοινοτικό επίπεδο, ενώ έχει ήδη καταστεί αναπόσπαστο τμήμα του ενεργειακού μίγματος ορισμένων ευρωπαϊκών χωρών.
<P>
Σε αυτό το πλαίσιο, ο Οργανισμός Εφοδιασμού της Ευρατόμ πρέπει να ανταποκριθεί στις προκλήσεις αυτές προκειμένου να προσφέρει στους πελάτες του εκτενείς και αποτελεσματικές υπηρεσίες με υψηλό βαθμό ευελιξίας και πρόσβασης στις πηγές εφοδιασμού. Επιτρέψτε μου να θίξω εν συντομία τρεις πτυχές που έχουν θεμελιώδη σημασία για την εκπλήρωση της εντολής αυτού του Οργανισμού.
<P>
Καταρχάς, θέλω να αναφέρω τα καθήκοντα του Οργανισμού. Συμφωνώ πλήρως με τη θέση της εισηγήτριας ότι τα καθήκοντά του πρέπει να ορίζονται με πολύ σαφέστερο τρόπο, σύμφωνα με τις διατάξεις της Συνθήκης και τους στόχους μιας κοινής πολιτικής για την ασφάλεια του εφοδιασμού με πυρηνικά υλικά στο πλαίσιο μιας ανανεωμένης ενεργειακής πολιτικής. " δεύτερη επισήμανσή μου αφορά τον ίδιο τον Οργανισμό. Το νέο καταστατικό του Οργανισμού που προτείνει η Ευρωπαϊκή Επιτροπή μοιάζει εκ πρώτης όψεως αρκετά αποτελεσματικό όσον αφορά τόσο την οργανωτική δομή του, λόγου χάρη ενόψει της μείωσης του αριθμού των μελών της Συμβουλευτικής Επιτροπής, όσο και τον προϋπολογισμό. Έχοντας υπόψη, ωστόσο, τον συνολικό ρόλο του Οργανισμού, πρέπει να διατηρήσει υψηλό επίπεδο αρμοδιοτήτων προκειμένου να εκτελέσει την αποστολή του ως προς τις αξιολογήσεις ελέγχου, τη διατύπωση συστάσεων και τη διενέργεια ειδικών μελετών της αγοράς. Ο Οργανισμός πρέπει να έχει στη διάθεσή του προσωπικό με υψηλό επίπεδο εμπειρογνωμοσύνης από τη βιομηχανία, καθώς και με εκτεταμένη πείρα όσον αφορά τη λειτουργία της αγοράς και τις διαδικασίες του κύκλου των πυρηνικών καυσίμων.
<P>
Στο πεδίο των διοργανικών σχέσεων, το Ευρωπαϊκό Κοινοβούλιο πρέπει να λαμβάνει σε τακτική βάση όλες τις σημαντικές εκθέσεις που εκπονεί ο Οργανισμός, αυξάνοντας έτσι τη διαφάνεια των δραστηριοτήτων και του προϋπολογισμού του. " τρίτη επισήμανση αφορά τη διαφάνεια σχετικά με τη χρηματοδότηση του Οργανισμού. Παρά το γεγονός ότι ο Οργανισμός αυτός ιδρύθηκε βάσει της Συνθήκης Ευρατόμ, ως νομικό πρόσωπο με υψηλό βαθμό οικονομικής αυτοτέλειας, η σχέση του με την Επιτροπή δημιουργεί έναν σύνθετο και αδιαφανή χρηματοδοτικό μηχανισμό, ο οποίος επιτρέπει περιορισμένη μόνον πρόσβαση σε οικονομικές πληροφορίες.
<SPEAKER ID="101" NAME="Franco Frattini">
Αντιπρόεδρος της Επιτροπής. - (EN) Κύριε Πρόεδρε, επιτρέψτε μου να ευχαριστήσω για μια ακόμη φορά την εισηγήτρια για το χρήσιμο έργο της. Σας ευχαριστώ επίσης όλες και όλους για τη συζήτηση, η οποία καταδεικνύει και επιβεβαιώνει την ανάγκη εκσυγχρονισμού του καταστατικού του Οργανισμού Εφοδιασμού της Ευρατόμ.
<P>
Εγκρίναμε την πρόταση σχετικά με το καταστατικό του Οργανισμού την άνοιξη του τρέχοντος έτους. " έκθεσή σας θα εμπλουτίσει την αρχική πρόταση της Επιτροπής. Ως εκ τούτου, μπορώ να σας διαβεβαιώσω ότι, κατά τη διάρκεια της τελικής συζήτησης στο Συμβούλιο, η Ευρωπαϊκή Επιτροπή θα υποστηρίξει τις περισσότερες από τις τροπολογίες που κατέθεσε το Κοινοβούλιο.
<P>
Και πάλι, σας ευχαριστώ για την υποστήριξη και για την προσοχή σας.
<SPEAKER ID="102" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 11.30.

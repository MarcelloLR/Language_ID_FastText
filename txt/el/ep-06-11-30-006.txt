<CHAPTER ID="006">
Ώρα να ανεβάσουμε ταχύτητα - Δημιουργώντας μια Ευρώπη επιχειρηματικότητας και ανάπτυξης
<SPEAKER ID="046" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. del Castillo Vera εξ ονόματος της Επιτροπής Βιομηχανίας, Έρευνας και Ενέργειας σχετικά με το θέμα: Ώρα να ανεβάσουμε ταχύτητα - Δημιουργώντας μια Ευρώπη επιχειρηματικότητας και ανάπτυξης.
<SPEAKER ID="047" NAME="Pilar del Castillo Vera " AFFILIATION="PPE-DE">
εισηγήτρια. - (ES) Κυρία Πρόεδρε, κύριε Επίτροπε, κυρίες και κύριοι, συζητάμε επί του παρόντος μια έκθεση επί της οποίας θα διεξαχθεί ψηφοφορία σήμερα το πρωί και η οποία εξετάζει, μαζί με μια σειρά εκθέσεων που υποβλήθηκαν από την Επιτροπή, έναν βασικό και πολύ καλά καθορισμένο στόχο που δεν είναι άλλος από τη θέσπιση μιας σειράς μέτρων τα οποία θα μας διευκολύνουν να αναπτύξουμε στην Ευρώπη μια κοινωνία και μια οικονομία βασισμένη στη γνώση, κάτι που αποτελεί τελικά το βασικό μέσο για τη δημιουργία απασχόλησης και ανάπτυξης και επομένως ευημερίας για όλους τους Ευρωπαίους.
<P>
Σε αυτή την έκθεση, καθώς και σε άλλες εκθέσεις εμπειρογνωμόνων, όπως για παράδειγμα στην έκθεση Aho, η οποία είναι μια εξαιρετικά ολοκληρωμένη και ακριβής έκθεση που εξετάζει τα ίδια θέματα, ή άλλες προηγούμενες εκθέσεις της Επιτροπής, μας παρουσιάζεται μια κατάσταση στην οποία έχουμε μια πολύ καλή διάγνωση -θα έλεγα- για το πού βρισκόμαστε, γιατί βρισκόμαστε σε αυτή την κατάσταση και τι χρειαζόμαστε. Ίσως δεν υπάρχει κανένας άλλος τομέας στον οποίο να έχουμε τόσο ακριβείς γνώσεις όσο σε αυτόν που μας επιτρέπουν να προωθήσουμε την ανάπτυξη στην Ευρώπη.
<P>
Έχουμε μια διάγνωση και έχουμε επίσης τις λύσεις. Γνωρίζουμε όλοι ότι για να προωθήσουμε μια κοινωνία βασισμένη στη γνώση πρέπει να προωθήσουμε την καινοτομία. Γνωρίζουμε όλοι ότι πρέπει να προωθήσουμε την κατάρτιση ώστε να μπορούν να προσαρμόζονται τα άτομα σε όλες τις αλλαγές στην απασχόληση και να μπορούν να ανακυκλώνονται και να βρίσκουν νέες μορφές εργασίας. Γνωρίζουμε όλοι ότι η καινοτομία είναι αναγκαία ώστε να μην χάσει το σύστημα κοινωνικής πρόνοιας την ικανότητά του να αντιμετωπίζει τις ανάγκες των πολιτών όσον αφορά την υγεία, την κατάρτιση, κτλ. Γνωρίζουμε όλοι, επίσης, ότι οι εταιρείες χρειάζονται ένα ευνοϊκό πλαίσιο, ένα πλαίσιο που θα τις βοηθά, που θα τις ενθαρρύνει να αναπτύξουν την καινοτομία και θα τις απαλλάσσει από την αντιμετώπιση γραφειοκρατικών προβλημάτων και δυσκολιών σε μια ολόκληρη σειρά πεδίων δράσης.
<P>
Τώρα δεν είναι ώρα να απαριθμήσουμε κάθε μία από τις πτυχές της έκθεσης, διότι βρίσκονται εκεί και τις γνωρίζετε όλοι. Θα ήθελα να εκμεταλλευτώ αυτή την ευκαιρία για να δώσω όσο μεγαλύτερη έμφαση μπορώ στην ανάγκη να σταματήσουμε μια για πάντα τα λόγια και να σταματήσουμε να δίνουμε στις εκθέσεις και στις αναλύσεις ωραίους τίτλους, ενώ εξακολουθεί να υπάρχει ένας βαθμός παράλυσης στις δράσεις των εθνικών κρατών. Το βήμα που έγινε σε σχέση με τα 25 εθνικά προγράμματα μεταρρύθμισης είναι σημαντικό, αλλά πιστεύω ότι πρέπει να δώσουμε εξαιρετικά μεγάλη έμφαση σε μια πολύ διεξοδική αξιολόγηση της προόδου που έχει γίνει με αυτά τα εθνικά προγράμματα.
<P>
Καθώς περνάει ο καιρός, μένουμε ολοένα και πιο πίσω. Όταν σχεδιάστηκε η Στρατηγική της Λισαβόνας, υπήρχαν προσδοκίες σχετικά με το πώς θα εξελίσσονταν τα πράγματα. Στα μισά της εφαρμογής της Στρατηγικής της Λισαβόνας, ο ευρωπαϊκός μέσος όρος -η κατάσταση διαφέρει από χώρα σε χώρα, φυσικά- ήταν χειρότερος απ' όσο ήταν όταν σχεδιάστηκε η Ατζέντα της Λισαβόνας. Μπορεί να ανακαλύψουμε ότι το 2010 θα εξακολουθούμε να μην έχουμε σημειώσει πρόοδο και ότι επομένως θα έχουμε μείνει ακόμη πιο πίσω. Πραγματικά πιστεύω ότι αν προσλαμβάναμε μια εξωτερική ελεγκτική αρχή, θα ξαφνιαζόταν βλέποντας πόσο καλή διάγνωση έχουμε, και πόσο καλές θεραπείες και λύσεις έχουμε, αλλά, παρόλ' αυτά, υπήρξε τόσο απόλυτη έλλειψη δράσης στην εφαρμογή τους.
<P>
Όπως και η ίδια η ζωή, οι κοινωνίες δημιουργούνται μέσω της συνεργασίας μεταξύ διαφορετικών γενεών. " μία γενιά δίνει τη σκυτάλη στην άλλη· είναι σαν σκυταλοδρομία, αλλά αυτό που μεταφέρουμε στην επόμενη γενιά είναι οι βάσεις μας. Πολλοί Ευρωπαίοι μεγαλώνουν και γεννιούνται αυτή τη στιγμή. Άλλοι, όπως εμείς, θα συνταξιοδοτηθούν στο όχι πολύ μακρινό μέλλον. Όλοι χρειαζόμαστε μια κοινωνία στην οποία η Ευρώπη θα μπορέσει να συνεχίσει να έχει την ικανότητα να ανταγωνίζεται, να έχει την ηγεσία και την αίσθηση του μέλλοντος που είχε στο παρελθόν, διότι οι Ευρωπαίοι ήταν κάποτε αποφασισμένοι, με την καρδιά και την ψυχή τους, να αφήσουν μια καλύτερη κληρονομιά για το μέλλον των χωρών τους και, στην περίπτωσή μας, για το μέλλον όλων των χωρών που απαρτίζουν την ευρωπαϊκή κοινωνία.
<P>
Αυτή είναι η ευθύνη μας, επομένως, και πρέπει να κάνουμε ό,τι μπορούμε γι' αυτό.
<SPEAKER ID="048" NAME="Günter Verheugen">
Αντιπρόεδρος της Επιτροπής. (DE) Κυρία Πρόεδρε, κυρίες και κύριοι, η Επιτροπή επιδοκιμάζει την ευκαιρία για αυτή τη συζήτηση σχετικά με την ευρωπαϊκή πολιτική για την ανάπτυξη και την απασχόληση και επικροτεί ιδιαίτερα την παρούσα έκθεση. Θα ήθελα να ευχαριστήσω θερμά την εισηγήτρια κ. del Castillo Vera για την συστηματική και αντικειμενική της θεώρηση.
<P>
Διεξάγουμε τη συζήτηση αυτή λίγες ημέρες πριν από την απόφαση της Επιτροπής σχετικά με την έκθεση προόδου του 2006 για την πολιτική για την ανάπτυξη και την απασχόληση. Συμφωνώ με την ανάλυση της εισηγήτριας ότι ουσιαστικά ξέρουμε πολύ καλά πού βρίσκονται τα προβλήματά μας στην Ευρώπη. Επίσης, ξέρουμε πολύ καλά τι πρέπει να γίνει. Έχουμε τις σωστές απαντήσεις στα προβλήματα, όμως -και εδώ έχει απόλυτο δίκιο η κ. del Castillo Vera- υπάρχει πρόβλημα στην υλοποίηση των μέτρων που έχουν θεωρηθεί σωστά, ιδίως σε εθνικό επίπεδο, και είναι εύκολο να εξηγήσουμε τους λόγους.
<P>
Οι μακροπρόθεσμες ανάγκες μεταρρυθμίσεων που διαπιστώσαμε ως προς την ευρωπαϊκή πολιτική για την ανάπτυξη και την απασχόληση βρίσκονται διαρκώς αντιμέτωπα με βραχυπρόθεσμα συμφέροντα της εθνικής πολιτικής. Πάντα κάπου γίνονται εκλογές και κάπου μπλοκάρει ο μηχανισμός. Παρόλ' αυτά μπορώ σήμερα να σας πω ότι η έκθεση προόδου που θα εγκρίνουμε σε 14 ημέρες θα στείλει δύο ασυνήθιστα θετικά μηνύματα.
<P>
Το πρώτο είναι ότι έχουμε για πρώτη φορά έναν πραγματικά λειτουργικό μηχανισμό στην Ευρώπη για τον συντονισμό των οικονομικών πολιτικών των κρατών μελών και της Ένωσης. Αυτό ήταν άλλωστε το μεγάλο πρόβλημα της στρατηγικής της Λισαβόνας, στο οποίο αναφερθήκατε: οι στόχοι της ήταν ασφαλώς πολύ φιλόδοξοι, αλλά ο μηχανισμός εφαρμογής της ήταν στην ουσία ανυπόστατος.
<P>
" δεύτερη θετική απάντηση είναι ότι οι προτεραιότητες των κρατών μελών παρουσιάζουν σαφή αλλαγή. Θα μπορέσουμε να δείξουμε στις εκθέσεις μας, που ασχολούνται με κάθε επιμέρους χώρα και τομέα της οικονομίας, ότι τώρα παντού στην Ευρώπη βρίσκονται στην ημερήσια διάταξη τα θέματα που περιλαμβάνει η στρατηγική μας: εκπαίδευση και κατάρτιση, έρευνα και ανάπτυξη, καινοτομία, καλύτερες συνθήκες για τις επιχειρήσεις, ιδίως τις μικρές και τις μεσαίες, βελτίωση της απασχολησιμότητας εκείνων των ομάδων του πληθυσμού που δεν έχουν πρόσβαση στην αγορά εργασίας. Όλα αυτά βλέπουμε πως βρίσκονται στην κορυφή της ατζέντας όλων των κρατών μελών και γι' αυτό χαίρομαι διότι η έκθεση που συζητούμε σήμερα εδώ περιλαμβάνει πολύ σαφείς δηλώσεις ακριβώς γι' αυτά τα θέματα. Θα ήθελα να δηλώσω κατηγορηματικά πόσο επιδοκιμάζω το γεγονός ότι αυτή η έκθεση υποστηρίζει τόσο ξεκάθαρα την πολιτική της Επιτροπής για τις μικρές και μεσαίες επιχειρήσεις και για την καινοτομία.
<P>
Θα ήθελα να πω ξεκάθαρα ότι το μέλλον της ανάπτυξής μας και των θέσεων εργασίας μας εξαρτάται από το αν θα καταφέρουμε να ενισχύσουμε το δυναμικό των μικρών και μεσαίων επιχειρήσεών μας για καινοτομία τόσο ώστε να μπορούν να συμβάλουν ολοένα και πιο πολύ στην ανάπτυξη και την απασχόληση στην Ευρώπη. Οι επιπλέον θέσεις εργασίας που χρειαζόμαστε, θα δημιουργηθούν σε αυτόν τον τομέα και γι' αυτό είναι σημαντικό να εξετάσουμε όλες τις πολιτικές μας ως προς το αν παραχωρούν στις μικρές και μεσαίες ευρωπαϊκές επιχειρήσεις το απαραίτητο περιθώριο ή όχι.
<P>
Θα μπορέσουμε ασφαλώς με βάση την έκθεση προόδου της Επιτροπής να συζητήσουμε πολύ σύντομα για την κατάσταση της πολιτικής για την ανάπτυξη και την απασχόληση. Είμαι μάλλον βέβαιος, κυρία del Castillo Vera, ότι τότε θα συμφωνήσετε μαζί μου πως στην Ευρώπη δεν παρατηρείται στασιμότητα, αλλά μία σαφής κίνηση προς τη σωστή κατεύθυνση.
<SPEAKER ID="049" NAME="Patrizia Toia " AFFILIATION="ALDE">
συντάκτρια της γνωμοδότησης της Επιτροπής Απασχόλησης και Κοινωνικών Υποθέσεων. - (IT) Κυρία Πρόεδρε, κυρίες και κύριοι, η Ευρωπαϊκή Ένωση έχει αναμφίβολα ανάγκη από μια νέα ώθηση για να καλύψει την απόσταση και το υφιστάμενο χάσμα από τις άλλες ισχυρές οικονομίες του κόσμου, οι οποίες εμφανίζονται δυναμικές και ανταγωνιστικές. Δεν εννοώ μόνο τις παραδοσιακές, αλλά και τις νέες οικονομίες που εμφανίσθηκαν στη διεθνή σκηνή. " Ευρώπη διατρέχει, συνεπώς, σοβαρό κίνδυνο εάν δεν μπορέσει να παρακολουθήσει τις εξελίξεις και να εκσυγχρονισθεί, αποκτώντας την αναγκαία ορμή και επιτάχυνση, όπως της ζητείται να πράξει, μεταξύ άλλων μέσω και αυτής της συζήτησης. " Ευρώπη κινδυνεύει να χάσει τη συμβατότητα που επεδείκνυε ανέκαθεν μεταξύ της οικονομικής, παραγωγικής και βιομηχανικής της ανάπτυξης, και την ίδια στιγμή, της κοινωνικής συνοχής και της ικανότητας ενίσχυσης της απασχόλησης και της διάστασης μιας ανάπτυξης χωρίς αποκλεισμούς.
<P>
Κατά την άποψή μου, αυτή η επιτάχυνση έχει ανάγκη από δύο στοιχεία. Καταρχάς, πρέπει να αναλάβουμε δράση όσον αφορά τους νέους παράγοντες ανάπτυξης της οικονομίας και της απασχόλησης: το ανθρώπινο κεφάλαιο, την κατάρτισή του, την ενίσχυση των ικανοτήτων και δεξιοτήτων των ατόμων και την τεχνολογική καινοτομία, υπό την έννοια της μεταφοράς στις παραγωγικές διαδικασίες των αποτελεσμάτων της έρευνας και όλων των γνώσεων που θέτει σήμερα στη διάθεσή μας η επιστήμη. Υπάρχει, ωστόσο, ένα δεύτερο στοιχείο στο οποίο θα ήθελα να αναφερθώ κλείνοντας και το οποίο έχει αποφασιστικό χαρακτήρα για την αντιμετώπιση αυτής της πρόκλησης: πρέπει η Ευρώπη να αναλάβει περισσότερη κοινή δράση! " Ευρώπη πρέπει να αποκτήσει αυτή τη στρατηγική ικανότητα που αποτελεί κοινή προσέγγιση. Είκοσι πέντε εθνικά σχέδια αποδυναμώνουν την ικανότητά μας για κοινή ανάπτυξη. Χρειάζεται μια ενιαία, μια πιο μονοσήμαντη προσέγγιση. Χρειάζονται εν ολίγοις περισσότερο εναρμονισμένες πολιτικές στον τομέα της φορολογίας, της απασχόλησης και της βιομηχανικής πολιτικής.
<SPEAKER ID="050" NAME="Gyula Hegyi " AFFILIATION="PSE">
συντάκτης της γνωμοδότησης της Επιτροπής Πολιτισμού και Παιδείας. - (EN) Κυρία Πρόεδρε, τον παλιό καιρό οι νέοι άνθρωποι μάθαιναν τα επαγγέλματά τους στα εργαστήρια τεχνιτών μεγαλύτερης ηλικίας. Στην Ουγγαρία, πριν τους Παγκόσμιους Πόλεμους και το Σιδηρούν Παραπέτασμα, πολλοί νέοι πήγαιναν στη δυτική Ευρώπη για λίγα χρόνια ώστε να διευρύνουν την επαγγελματική κατάρτισή τους εργαζόμενοι στα εργαστήρια ξένων τεχνιτών. Με αυτόν τον τρόπο, μάθαιναν ταυτόχρονα το επάγγελμά τους και μία ή δύο ξένες γλώσσες.
<P>
Δεν πρέπει να εφευρίσκουμε νέα πράγματα, αλλά να θυμόμαστε τις παλιές παραδόσεις. Οι καιροί έχουν βέβαια αλλάξει και το κράτος διαδραματίζει σημαντικό ρόλο στην επαγγελματική κατάρτιση. Εντούτοις, όπως και στην περίπτωση των μεμονωμένων τεχνιτών ή των συντεχνιών τον παλιό καιρό, οι μικρομεσαίες επιχειρήσεις θα πρέπει να συμμετέχουν στην παροχή πρακτικής εμπειρίας για τους μαθητευόμενους. Tα σχέδιά μας στον τομέα της επαγγελματικής κατάρτισης δεν είναι ιδιαίτερα φιλόδοξα. Πρέπει να παρέχουμε περισσότερους χρηματοδοτικούς πόρους στα προγράμματα που παρέχουν εμπειρία στο εξωτερικό και, πιθανόν, την ανταλλαγή μαθητευόμενων.
<P>
" επαγγελματική κατάρτιση θα πρέπει επίσης να παρέχει μαθήματα ξένων γλωσσών, συμπεριλαμβανομένης της επαγγελματικής και τεχνολογικής ορολογίας. Είναι ωραίο να μαθαίνουν απέξω τους μονόλογους του Άμλετ, αλλά οι ξυλουργοί και οι χειριστές ηλεκτρονικών υπολογιστών πρέπει να γνωρίζουν τους επαγγελματικούς όρους και σε άλλες γλώσσες.
<SPEAKER ID="051" NAME="Andrzej Jan Szejna " AFFILIATION="PSE">
συντάκτης της γνωμοδότησης της Επιτροπής Νομικών Θεμάτων. - (PL) Κυρία Πρόεδρε, θα ήθελα να συγχαρώ θερμά την εισηγήτρια και να τη ευχαριστήσω για το έργο που επιτέλεσε σε ένα ζήτημα τόσο μεγάλης σημασίας για το μέλλον της ευρωπαϊκής οικονομίας. Είμαστε, δυστυχώς, υποχρεωμένοι να αναγνωρίσουμε ότι τα οικονομικά αποτελέσματα της Ευρωπαϊκής Κοινότητας είναι συνεχώς απογοητευτικά, ιδίως αν λάβουμε υπόψη τις ευκαιρίες που προσφέρει η ενιαία ευρωπαϊκή αγορά. Ιδιαίτερη προσοχή πρέπει να δοθεί στις δυσκολίες που αντιμετωπίζουν οι μικρές και μεσαίες επιχειρήσεις. Σε τελική ανάλυση, οι ΜΜΕ είναι μεταξύ των στυλοβατών της ευρωπαϊκής οικονομίας.
<P>
" βελτίωση της νομοθεσίας και η απλούστευση έχουν καίρια σημασία για την αύξηση της συνοχής και της σαφήνειας της κοινοτικής νομοθεσίας και θα συνέβαλαν στη μείωση του διοικητικού βάρους που επιβαρύνει τόσο πολύ τις ΜΜΕ. Οι μελλοντικές νομοθετικές προτάσεις πρέπει να υιοθετήσουν μια ευρεία και περιεκτική προσέγγιση βάσει λεπτομερούς εξέτασης της υφιστάμενης νομοθεσίας και μιας ενδελεχούς εκτίμησης των επιπτώσεων. Θα πρέπει να υπάρχει τακτική επαφή με τις ΜΜΕ και τις οργανώσεις που τις εκπροσωπούν έτσι ώστε να μπορέσουν να συμμετάσχουν στην εφαρμογή και την περαιτέρω ανάπτυξη κοινοτικών προγραμμάτων.
<SPEAKER ID="052" NAME="Dominique Vlasto">
εξ ονόματος της ομάδας PPE-DE. - (FR) Κυρία Πρόεδρε, καταρχάς επιτρέψτε μου να ευχαριστήσω την εισηγήτριά μας, κυρία del Castillo Vera και να την συγχαρώ για την εξαιρετική της έκθεση, ιδιαίτερα επειδή είναι διαρθρωμένη γύρω από σαφείς θεματικές που αποσκοπούν στη βελτίωση της παρακολούθησης της Στρατηγικής της Λισαβόνας. Πιστεύω επιπλέον ότι ένα ζήτημα πρέπει κυρίως να μας κινητοποιήσει: αυτό της αναθεώρησης του κοινοτικού διπλώματος ευρεσιτεχνίας.
<P>
Για πολύ καιρό ισχυριζόμασταν, όπως μόλις ανέφερε η κ. del Castillo Vera, ότι είναι ζωτικής σημασίας η προώθηση της καινοτομίας μέσω της εναρμόνισης σε ευρωπαϊκό επίπεδο. Τώρα, αυτό που λέμε πρέπει να εισακουσθεί. Αναφερόμαστε στη θέσπιση καλύτερης νομοθεσίας και το πεδίο εφαρμογής μιας τέτοιας νομοθεσίας είναι ευρύ. Υπάρχουν εντούτοις λόγοι ώστε να εκφράσουμε την έκπληξή μας για το ότι η Ευρώπη βρίσκεται τόσο πίσω όσον αφορά την καινοτομία. Λαμβάνοντας υπόψη ωστόσο, ότι ένα δίπλωμα ευρεσιτεχνίας στοιχίζει κατά μέσο όρο 46 700 ευρώ στην Ευρώπη συγκριτικά με τα 10 250 ευρώ στις "νωμένες Πολιτείες, πιστεύω ότι γνωρίζουμε δυστυχώς γιατί συμβαίνει αυτό. Αυτή η υψηλή χρέωση αποτελεί τον καλύτερο τρόπο παρεμπόδισης της καινοτομίας για τις μικρομεσαίες επιχειρήσεις της Ευρώπης. Το κόστος αυτό είναι απολύτως απαγορευτικό. Είναι επομένως επιτακτική η ανάγκη να πείσουμε το Συμβούλιο να αναθεωρήσει τις απόψεις του και να βοηθήσει στο να απαλλαγούν οι επιχειρήσεις μας από αυτή τη δυσάρεστη κατάσταση.
<P>
Θα ήθελα επίσης τώρα να τονίσω ένα άλλο σημαντικό σημείο που οφείλαμε να εξετάσουμε σε αυτή την έκθεση, τη συμφωνία δηλαδή σχετικά με τις δημόσιες συμβάσεις. " συμφωνία αυτή, η οποία βρίσκεται σε διαδικασία αναδιοργάνωσης υπό την αιγίδα του Παγκόσμιου Οργανισμού Εμπορίου, προσφέρει στους 36 υπογράφοντες, μεταξύ των οποίων τα 25 κράτη μέλη μας, πρόσβαση στις δημόσιες συμβάσεις των εταίρων τους. Ωστόσο, ορισμένοι από αυτούς τους εταίρους δεν τηρούν τους κανόνες. Αρκεί να παρατηρήσουμε αυτό που κάνουν οι "νωμένες Πολιτείες και ο Καναδάς. Μέσω εθνικών διατάξεων, αποκλείουν από το πεδίο εφαρμογής της συμφωνίας τις δημόσιες συμβάσεις που εξασφαλίζουν για τις δικές τους ΜΜΕ, παρόλο που οι χώρες αυτές μπορούν να υποβάλουν υποψηφιότητα για τις δημόσιες συμβάσεις των 25 κρατών μελών.
<P>
Θεωρώ απαράδεκτο ολόκληρη η πρόοδος που έχει επιτευχθεί στις διατλαντικές σχέσεις να κινείται αποκλειστικά προς την ίδια κατεύθυνση. Αποτελεί επομένως δικό μας καθήκον να προωθήσουμε έναν ευρωπαϊκό νόμο για τις μικρές επιχειρήσεις κατά το πρότυπο εκείνου που ισχύει στις "νωμένες Πολιτείες από το 1953. Μπορεί να θεωρηθεί ότι βρισκόμαστε πίσω κατά 50 έτη. Θα συμφωνήσετε πως ως εδώ και μη παρέκει. Απομένει να προχωρήσουμε στη βελτίωση της νομοθεσίας.
<SPEAKER ID="053" NAME="Norbert Glante">
εξ ονόματος της Ομάδας PSE. - (DE) Κυρία Πρόεδρε, κύριε Επίτροπε, κυρίες και κύριοι, επανειλημμένα διαπιστώνουμε πως οι μικρές και μεσαίες επιχειρήσεις είναι η ραχοκοκαλιά της οικονομίας στην Ευρώπη, καθώς απασχολούν τους περισσότερους ευρωπαίους εργαζομένους, ωστόσο εξακολουθούν να έχουν προβλήματα.
<P>
Θα ήθελα να υπενθυμίσω ότι τον Ιούλιο του 1994 εκδόθηκε η πρώτη σχετική ανακοίνωση της Επιτροπής, στην οποία θίγονταν πολλά προβλήματα. Τον Δεκέμβριο του ίδιου έτους ακολούθησαν συστάσεις, το 1998 εκδόθηκε δεύτερη ανακοίνωση και το 2000, εμπειρογνώμονες διαπίστωσαν ότι στα κράτη μέλη δεν εφαρμόζονταν ούτε τα μισά από τα μέτρα. Σήμερα είμαστε υποχρεωμένοι να διαπιστώσουμε πως εξακολουθεί να εφαρμόζεται μόνο το 55% των μέτρων. Είναι ανάγκη τώρα τα κράτη μέλη, μετά από τα λόγια τους, να περάσουν σε πράξεις.
<P>
Θα ήθελα να θίξω έναν ακόμα σημαντικό τομέα, συγκεκριμένα τη μεταβίβαση επιχειρήσεων, στο οποίο δεν δίδεται αρκετή σημασία στο πλαίσιο των γενικών προβληματισμών, ούτε από τις αρμόδιες υπηρεσίες για το φορολογικό δίκαιο στα κράτη μέλη, ούτε από τους ίδιους τους επιχειρηματίες που πρέπει να επιδιώξουν έγκαιρα να περάσει η επιχείρησή τους σε έναν νέο ιδιοκτήτη.
<P>
Πρέπει να εργαστούν όλες οι πλευρές. Το Σώμα ανέλαβε δράση και στο 7ο πρόγραμμα πλαίσιο για την έρευνα προς το συμφέρον των μικρών και μεσαίων επιχειρήσεων. Έχουν γίνει αρκετές συζητήσεις - τώρα πια είναι καιρός για δράση.
<SPEAKER ID="054" NAME="Ona Juknevičienė">
εξ ονόματος της Ομάδας ALDE. - (LT) Καταρχάς, θέλω να ευχαριστήσω την εισηγήτρια για την προετοιμασία της ομιλίας της. Κατ' ουσία συμφωνώ μαζί της. Πρόκειται για ένα ακόμη έγγραφο που έρχεται να προστεθεί σε έναν μεγάλο αριθμό παρόμοιων εγγράφων που ενθαρρύνουν την επιχειρηματικότητα στην Ευρώπη - αρχής γενομένης με την επέκταση των μικρών και μεσαίων επιχειρήσεων. Πράγματι, η πολιτική της Κοινότητας στο ζήτημα αυτό είναι συνεπής και, θα έλεγα, δίκαιη. Το πρόβλημα είναι ότι στην πραγματική ζωή συχνά δεν τηρείται. Οι νόμοι αγνοούνται συχνά και δημιουργούνται γραφειοκρατικά εμπόδια. Θέλω να επισημάνω δύο προβλήματα, από την επίλυση των οποίων νομίζω ότι εξαρτάται η επιτυχία των μικρών και μεσαίων επιχειρήσεων. Καταρχάς, υπάρχει το πρόβλημα με τις διαδικασίες καταχώρισης των επιχειρήσεων στα μητρώα. " Επιτροπή υποσχέθηκε ότι μέχρι το τέλος του 2007 η επονομαζόμενη αρχή της μονοαπευθυντικής αρχής (One-Window Principle) θα εφαρμόζεται σε ολόκληρη την Κοινότητα. Στη σύνοδο κορυφής τον Μάρτιο, τα κράτη μέλη συμφώνησαν επίσης να απλουστεύσουν τις διαδικασίες καταχώρισης των επιχειρήσεων για τις νέες επιχειρήσεις. Συμφωνήθηκε ότι δεν θα πρέπει να διαρκούν περισσότερο από μία εβδομάδα. Ωστόσο, στην πραγματικότητα η καταχώριση των επιχειρήσεων στα μητρώα σε ορισμένες κοινοτικές χώρες διαρκεί σήμερα από μία μέρα ως μερικές εβδομάδες. Το κόστος της καταχώρισης διαφέρει επίσης σημαντικά. Σε ορισμένες χώρες δεν κοστίζει τίποτα, ενώ σε άλλες το κόστος μπορεί να ανέλθει σε εκατοντάδες ευρώ.
<P>
Το δεύτερο πρόβλημα είναι ο έλεγχος επί των δραστηριοτήτων των επιχειρήσεων, ο οποίος διενεργείται από διάφορα κρατικά όργανα. Στη Λιθουανία, σήμερα, λειτουργούν 152 ελεγκτικοί φορείς. Οι άνθρωποι που ασχολούνται με τις επιχειρήσεις το αναφέρουν ως ένα από τα μεγαλύτερα προβλήματα και πηγές διαφθοράς. Πρόσφατα, 300 υπάλληλοι της Επιτροπής ανέλαβαν τη δέσμευση ότι μέχρι το 2009 θα εργάζονταν για τουλάχιστον μία εβδομάδα σε μικρές και μεσαίες επιχειρήσεις. Με αυτόν τον τρόπο θα επιχειρήσουν να κατανοήσουν τα προβλήματα. Αυτό είναι ένα ευπρόσδεκτο και συγκεκριμένο βήμα. Ίσως παρόμοιες πρωτοβουλίες να πρέπει να επεκταθούν σε άλλα μέρη της Ευρώπης, αλλά η Κοινότητα θα τις υποστήριζε; Είμαι βέβαιη ότι θα χρειαστεί να εξαλείψουμε τα γραφειοκρατικά εμπόδια στην επέκταση των επιχειρήσεων. Τότε θα είμαστε σε θέση να πούμε ότι δημιουργούμε την Ευρώπη μέσω των επιχειρήσεων και ότι ενθαρρύνουμε την ανάπτυξή της.
<SPEAKER ID="055" NAME="Guntars Krasts">
εξ ονόματος της Ομάδας UEN. - (LV) Σας ευχαριστώ. Δεν έχω καμία αμφιβολία ότι οι πρόοδοι στην καινοτομία, η επιδεξιότητα να τις χρησιμοποιήσουμε και η ικανότητα να αναζωογονήσουμε το επιχειρηματικό περιβάλλον, ιδίως στον τομέα των μικρών και μεσαίων επιχειρήσεων, θα εδραιώσουν τη θέση της Ευρώπης στον παγκόσμιο οικονομικό ανταγωνισμό. " Ευρώπη πρέπει να υιοθετήσει μια προορατική και ηγετική θέση στην παγκόσμια οικονομική και κοινωνική ρύθμιση. Συνεπώς, αν θέλουμε, για παράδειγμα, να φτάσουμε τις "ΠΑ στο πεδίο της καινοτομίας όπου, σύμφωνα με μια εκτίμηση της Ευρωπαϊκής Επιτροπής, είμαστε αυτή τη στιγμή 50 χρόνια πίσω, είναι ζωτικό να τροποποιήσουμε τις υφιστάμενες σχέσεις μεταξύ επιστήμης και επιχειρήσεων, και μεταξύ επιχειρήσεων και του ρυθμιστικού ρόλου του κράτους, καθώς και τα πρότυπα για τη χρηματοδότηση της επιστήμης. Οι περιορισμοί, και όχι η έλλειψη τόλμης, είναι ο λόγος για τον οποίο η πλειονότητα των κατοίκων της Ευρώπης θέλουν να είναι υπάλληλοι και όχι εργοδότες. Χαιρετίζουμε την έμφαση που δίνει η έκθεση στον ρόλο της κοινής αγοράς στην προώθηση της επιχειρηματικής δραστηριότητας. Τα πεδία στα οποία η κοινή αγορά δεν λειτουργεί ικανοποιητικά είναι οι υπηρεσίες και η ελεύθερη κυκλοφορία των εργαζομένων. Ένα έργο που έχει καθυστερήσει στην προώθηση της ελεύθερης κυκλοφορίας των εργαζομένων είναι η επίτευξη συγκρισιμότητας μεταξύ των πτυχίων και των προσόντων των κρατών μελών, ένα θέμα που έχει γίνει ιδιαίτερα επίκαιρο μετά τη διεύρυνση του 2004 και την προσχώρηση της Βουλγαρίας και της Ρουμανίας. Ελπίζω ότι η έκθεση θα παρακινήσει τις ΜΜΕ να επανεξετάσουν και να κατανοήσουν τα λάθη στα οποία υπέπεσαν, ιδιαίτερα όσον αφορά την προσφάτως εγκριθείσα οδηγία για τις υπηρεσίες, αλλά και την απόρριψη της καθιέρωσης του ευρωπαϊκού διπλώματος ευρεσιτεχνίας. Σας ευχαριστώ.
<SPEAKER ID="056" NAME="Godfrey Bloom">
εξ ονόματος της Ομάδας IND/DEM. - (EN) Κυρία Πρόεδρε, θα ήθελα να δοκιμάσω για μία μόνο στιγμή τους εξαίρετους διερμηνείς μας. " "επιχειρηματικότητα της Ευρωπαϊκής Ένωσης" είναι οξύμωρο σχήμα, έτσι δεν είναι; Όλο το raison d'être -αν μπορώ να χρησιμοποιήσω το ιδίωμα του τόπου- είναι να οδηγήσει τις μικρές επιχειρήσεις στην ασφυξία. Ο ένας κανόνας μετά τον άλλον, ο ένας κανονισμός μετά τον άλλον θεσπίζονται από άτομα τα οποία δεν έχουν καμία απολύτως επιχειρηματική εμπειρία. Μόλις χτες, μελέτησα επισταμένως τον κατάλογο με περισσότερους από 700 βουλευτές του Ευρωπαϊκού Κοινοβουλίου και δεν μπόρεσα να βρω περισσότερα από 5 άτομα να έχουν αξιόλογη επιχειρηματική εμπειρία.
<P>
Οι Επίτροποι πηγαίνουν για διακοπές με τη θαλαμηγό της Microsoft, ο βρετανός πρωθυπουργός διατηρεί στενές σχέσεις με τον λόρδο Browne της BP και ούτω καθεξής, αλλά αυτό δεν έχει καμία απολύτως σχέση με τις επιχειρήσεις.
<P>
" επιχειρηματική δραστηριότητα στη δυτική Ευρώπη είναι τα πολλά εκατομμύρια επιχειρηματιών, ανδρών και γυναικών, οι οποίοι ζουν μια ζωή βουβής απόγνωσης προσπαθώντας να φτιάξουν τη ζωή τους. Πάνω από το 52% του βρετανικού ΑΕγχΠ οφείλεται στις μικρές επιχειρήσεις.
<P>
Μας λέτε στο Σώμα σε ποια ηλικία μπορούμε να προσλάβουμε προσωπικό· μας λέτε τι χρώμα πρέπει να έχει· μας λέτε πόση άδεια πρέπει να έχουν· μας λέτε πόση θα είναι η σύνταξή τους. Ο κατάλογος αυτός δεν έχει τέλος. Αν όντως θέλαμε να βάλουμε τάξη στο Σώμα και όντως επιθυμούσαμε να αυξήσουμε την επιχειρηματικότητα, θα πρότεινα να έχουμε μόνο Επίτροπους και βουλευτές του Ευρωπαϊκού Κοινοβουλίου οι οποίοι έχουν δουλέψει πραγματικά έστω μια μέρα στη ζωή τους. Δεν υπάρχει κανείς!
<P>
(Χειροκροτήματα από τα θεωρεία)
<SPEAKER ID="057" NAME="Πρόεδρος">
Ασφαλώς καταλαβαίνω ότι ορισμένες από τις αγορεύσεις εδώ στο Σώμα τυγχάνουν της επιδοκιμασίας ή της αποδοκιμασίας των επισκεπτών, θα ήθελα όμως να παρακαλέσω θερμά να μην εκφράζονται γνώμες από τα θεωρεία.
<SPEAKER ID="058" NAME="Ashley Mote" AFFILIATION="NI">
(EN) Κυρία Πρόεδρε, αναρωτιέμαι πόσα άτομα σε αυτό το Σώμα είχαν μία ιδέα για μια νέα επιχείρηση, συγκέντρωσαν οι ίδιοι τα χρήματα με δικό τους ρίσκο και διηύθυναν με επιτυχία αυτήν την επιχείρηση επί είκοσι ακόμη χρόνια και δημιούργησαν θέσεις εργασίας και πλούτο. Δεν βλέπω κανένα χέρι να σηκώνεται και όμως έχουμε εδώ μια Επιτροπή η οποία μιλά για εξουσιοδότηση των επιχειρηματιών και ισότιμα πλαίσια - που είναι η πιο βασική αντίφαση του "επιχειρηματικού" κόσμου που θα μπορούσατε να φανταστείτε. Όλη η ουσία της επιχειρηματικότητας είναι να δημιουργήσεις κάτι το οποίο κανείς δεν είχε σκεφτεί προηγουμένως.
<P>
Κάθεται εκεί ο κ. Επίτροπος μιλώντας για την ποινικοποίηση της χρήσης των βρετανικών μονάδων μέτρησης στις εξαγωγές από το "Β μετά το 2009. Κατά συνέπεια αυτού, οι κατασκευαστές ελαστικών, ποδηλάτων, ρουχισμού, ιατρικού εξοπλισμού, γαλακτοκομικών προϊόντων, κατεψυγμένων τροφίμων, ειδικών χαρτιών, οικιακών συσκευών, εργαλείων, εξαρτημάτων ηλεκτρονικών υπολογιστών και εξαρτημάτων πετρελαίου και φυσικού αερίου, όλοι ανεξαιρέτως θα ζημιωθούν. Ένας από αυτούς στην εκλογική περιφέρειά μου θα αναγκαστεί να κλείσει την επιχείρησή του επειδή δεν υπάρχει τρόπος να πουλήσει τα εξαρτήματά του σε επιχειρήσεις πετρελαίου και φυσικού αερίου στις "νωμένες Πολιτείες. Αυτές δεν πρόκειται να ανασύρουν το γεωτρύπανο μόνο και μόνο για να ελέγξουν τη μονάδα μέτρησης - αποκλείεται! Είτε θα παρανομήσει για να διατηρήσει την επιχείρησή του είτε θα την κλείσει.
<P>
Πριν από πολλά χρόνια μπήκα στο γραφείο ενός από τους μεγαλύτερους βιομηχάνους στις "νωμένες Πολιτείες και πίσω του υπήρχε μια επιγραφή η οποία έλεγε: "Αν δεν είσαι μέρος της λύσης, είσαι μέρος του προβλήματος, γι' αυτό κάνε στην άκρη!" Αυτό είναι ένα μήνυμα που συνιστώ στο Σώμα.
<SPEAKER ID="059" NAME="Zbigniew Krzysztof Kuźmiuk" AFFILIATION="UEN">
(PL) Κυρία Πρόεδρε, υπάρχουν πολλοί λόγοι για τους οποίους η Ευρωπαϊκή Ένωση βγαίνει ζημιωμένη όταν ανταγωνίζεται με άλλες χώρες. Δεν τα πηγαίνει καλά έναντι τόσο των άκρως βιομηχανοποιημένων όσο και των αναπτυσσόμενων χωρών. Δεν μπορώ να απαριθμήσω τώρα όλους τους εμπλεκόμενους παράγοντες, αλλά οι κύριοι είναι η ανεπαρκής στήριξη για τις ΜΜΕ και οι ανεπαρκείς επενδύσεις στην επιστήμη και την εκπαίδευση.
<P>
Θα ήθελα, ωστόσο, να εστιαστώ σε μια διαφορετική πτυχή σήμερα, ήτοι τις πολύ έντονες διαφορές στην ανάπτυξη στο εσωτερικό της Ευρωπαϊκής Ένωσης, τόσο σε εθνικό όσο και σε περιφερειακό επίπεδο. Αν θέλουμε να δημιουργήσουμε έναν πραγματικό ευρωπαϊκό, επιστημονικό και τεχνολογικό χώρο, θα πρέπει καταρχάς να γεφυρώσουμε το χάσμα μεταξύ των πλουσιότερων και φτωχότερων κρατών μελών. Αυτό απαιτεί προφανώς πρόσθετους πόρους, και δεν εννοώ μόνο τους διαρθρωτικούς πόρους ή τα κονδύλια που διατίθενται στη γεωργία, αλλά επίσης τους πόρους για την έρευνα και την ανάπτυξη, την επιστήμη και την εκπαίδευση.
<P>
Δυστυχώς, οι πλουσιότερες χώρες κατάφεραν να εξασφαλίσουν σχεδόν όλη τη χρηματοδότηση που προοριζόταν για αυτούς τους σκοπούς, προβάλλοντας το επιχείρημα ότι είναι πιο αποτελεσματικές σε αυτούς τους τομείς. Δεν πρέπει, επομένως, να προξενεί καμία έκπληξη το γεγονός ότι οι διαφορές μεταξύ των πλούσιων και των φτωχών περιοχών της Ένωσης μάλλον οξύνονται παρά αμβλύνονται και ότι η Ευρωπαϊκή Ένωση αναπτύσσεται με σημαντικά χαμηλότερο ρυθμό από ό,τι οι "νωμένες Πολιτείες ή οι χώρες της Ασίας.
<SPEAKER ID="060" NAME="Günter Verheugen">
Αντιπρόεδρος της Επιτροπής. (DE) Κυρία Πρόεδρε, κυρίες και κύριοι, θα ήθελα να πω δυο πράγματα ακόμα.
<P>
Πρώτον: παρ' όλη την κατανόηση για την κριτική της κατάστασης -άλλωστε και η Επιτροπή δεν διστάζει να ασκήσει κριτική στις καταστάσεις όταν χρειάζεται- δεν πρέπει να παραβλέπουμε το εξής: τα οικονομικά δεδομένα για την Ευρώπη παρουσιάζουν ανοδική τάση. Εφέτος, η ανάπτυξη είναι πολύ μεγαλύτερη από την αναμενόμενη, έχουμε αισθητή μείωση της ανεργίας, βελτίωση της παραγωγικότητας των ευρωπαϊκών επιχειρήσεων και βλέπουμε πολύ καθαρά ότι οι προτεραιότητες των κρατών μελών αλλάζουν και προσανατολίζονται στη βελτίωση των συνθηκών για την επιχειρηματική δραστηριότητα.
<P>
Δεύτερον, πραγματικά στην Ευρώπη υπάρχουν, συγκριτικά π.χ. με τις "ΠΑ, λιγότεροι άνθρωποι που είναι διατεθειμένοι να ιδρύσουν ή να διευθύνουν μια επιχείρηση ή, όπως μόλις το έθεσε ένας βουλευτής, να πάρουν το ρίσκο να δημιουργήσουν με δικά τους χρήματα θέσεις εργασίας για άλλους. Οι λόγοι είναι πολύ ενδιαφέροντες και απορρέουν από τον πολιτισμό μας. Άλλωστε, γι' αυτό η Επιτροπή συνηγόρησε τόσο έντονα για να συνδεθεί η επιχειρηματικότητα με την παιδεία. " δυνατότητα προσέγγισης της επιχειρηματικής πρωτοβουλίας πρέπει να δίδεται ήδη από το σχολείο και το πανεπιστήμιο. Στις χώρες όπου γίνεται αυτό, παρατηρούμε αξιοσημείωτες επιτυχίες. Όπου δεν γίνεται, απλά υπάρχουν πολύ λίγες επιχειρήσεις, και μια ανύπαρκτη επιχείρηση δεν μπορεί -έτσι απλά- να δημιουργήσει θέσεις εργασίας.
<P>
Αυτό που μαθαίνουμε επί του παρόντος -και αποτελεί θέμα ιδιαίτερου ενδιαφέροντος- είναι ότι το καλύτερο εξακολουθεί να είναι το learning by doing. Δρομολόγησα το πρόγραμμα Enterprise Experience, που αναφέρθηκε ήδη εδώ κατά τη συζήτηση, με σκοπό να βάλω όλους τους ανώτερους υπαλλήλους των υπηρεσιών μου να εργαστούν για τουλάχιστον μία εβδομάδα σε μια μικρή ή μεσαία επιχείρηση. Τώρα επέστρεψαν οι πρώτοι 50 και το αποτέλεσμα είναι καταπληκτικό. Όλοι, και εννοώ πραγματικά "όλοι", επέστρεψαν με σημαντικές προτάσεις για βελτίωση, που πρέπει να συζητηθούν σοβαρά, για το πώς μπορούμε να διευκολύνουμε τη ζωή των μικρών και μεσαίων επιχειρήσεων. Αλλά από την άλλη πλευρά, και οι επιχειρήσεις που δέχτηκαν τους υπαλλήλους μας για να εργαστούν εκεί, λένε ότι έμαθαν πολλά από αυτό και κατάλαβαν πολύ καλύτερα τι είναι δυνατό σε ευρωπαϊκό επίπεδο και τι όχι.
<P>
Θα ήθελα πραγματικά να ενθαρρύνω τα κράτη μέλη να αναλάβουν παρόμοιες πρωτοβουλίες. " εξέλιξη των επιχειρήσεων είναι τόσο γρήγορη ώστε είναι απολύτως απαραίτητο να γνωρίζουν πραγματικά εξ ιδίας πείρας εκείνοι που δημιουργούν τους όρους πλαίσιο για τις επιχειρήσεις αυτές τι ακριβώς συμβαίνει εκεί και ποιες είναι οι επιπτώσεις όσων κάνουν.
<SPEAKER ID="061" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στις 11.00.
<P>
Γραπτή δήλωση (άρθρο 142)
<SPEAKER ID="062" NAME="Jean-Pierre Audy" AFFILIATION="PPE-DE">
(FR) Ψήφισα υπέρ της εξαιρετικής έκθεσης της κ. del Castillo Vera σχετικά με το ζήτημα της επιχειρηματικότητας και της ανάπτυξης. " έκθεση αυτή αποτελεί ουσιαστική συμβολή για την επίτευξη των στόχων που ορίζει η αναθεωρημένη στρατηγική της Λισαβόνας, η οποία αποσκοπεί στο να καταστήσει την Ευρώπη την περισσότερο ανταγωνιστική περιοχή στον κόσμο, επικεντρώνοντας εκ νέου το ενδιαφέρον της στην ανάπτυξη και την απασχόληση, διατηρώντας ταυτόχρονα την ισορροπία μεταξύ των τριών πυλώνων της διαδικασίας: της οικονομίας, της κοινωνικής διάστασης και του περιβάλλοντος.
<P>
Αν η ΕΕ επιθυμεί να ανταποκριθεί επιτυχώς σε αυτήν την τεράστια πρόκληση της ανάπτυξης και της απασχόλησης, πρέπει να λάβει υπόψη τις μικρομεσαίες επιχειρήσεις (ΜΜΕ) οι οποίες, ας μην το λησμονούμε, αντιπροσωπεύουν το 70% του συνολικού αριθμού των θέσεων απασχόλησης στην Ευρώπη με 75 εκατομμύρια εργαζόμενους. Έχοντας οικοδομήσει την εσωτερική αγορά επικεντρώνοντας το ενδιαφέρον της στους καταναλωτές και στηριζόμενη ταυτόχρονα στον ανταγωνισμό, η ΕΕ πρέπει εφεξής να ενδιαφερθεί για τους παραγωγούς και, ενώ θα μας προστατεύει από τις αρνητικές πτυχές της παγκοσμιοποίησης, να διασφαλίσει την πλήρη επικράτηση της ευρωπαϊκής δημιουργικότητας. Τέλος, εκφράζω τη λύπη μου για το γεγονός ότι δεν ασκήθηκε κριτική στην ολέθρια νομισματική πολιτική της Ευρωπαϊκής Κεντρικής Τράπεζας (ΕΚΤ), καθώς η νομισματική πολιτική δεν έχει ταχθεί επαρκώς στην υπηρεσία της οικονομικής ανάπτυξης.
<P>
(" συνεδρίαση διακόπτεται στις 10.50 και επαναλαμβάνεται για την Ώρα των Ψηφοφοριών στις 11.00).

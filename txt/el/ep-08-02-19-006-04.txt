<CHAPTER ID="006-04">
4. (
<P>
- Πριν από την ψηφοφορία:
<SPEAKER ID="070" NAME="Hans-Peter Mayer">
εισηγητής. - (DE) Κύριε Πρόεδρε, κυρίες και κύριοι, οι τρεις κωδικοποιημένες εκδόσεις που ακολουθούν περιλαμβάνουν μία καινοτομία, αφού θα ψηφίσουμε και για τις κοινές προτάσεις των νομικών υπηρεσιών του Κοινοβουλίου, της Επιτροπής και του Συμβουλίου. Είναι η πρώτη φορά που το Κοινοβούλιο θα ψηφίσει για το ίδιο κείμενο με το Συμβούλιο.
<P>
Πέρα από αυτές τις ψηφοφορίες, τις οποίες υποστηρίζω, θα ήθελα να υπογραμμίσω ότι εδώ ρυθμίζουμε ζητήματα που δεν θα έπρεπε να ρυθμίζονται από το Ευρωπαϊκό Κοινοβούλιο. Αυτό δεν συνιστά λήψη απόφασης με εγγύτητα στον πολίτη. Όταν νομοθετούμε για θέματα όπως η εγκατάσταση φωτισμού και φωτεινής σηματοδοτήσεως των γεωργικών ή δασικών ελκυστήρων με τροχούς, αυτό μας κάνει απλά να φαινόμαστε γελοίοι στην κοινή γνώμη.
<P>
(Ζωηρά χειροκροτήματα)
<P>
Θα ήταν πολύ πιο λογικό να εγκρίνουμε μία οδηγία για τους ελκυστήρες που θα περιλαμβάνει γενικές απαιτήσεις και διασφαλίσεις. Οι λεπτομέρειες θα μπορούσαν στη συνέχεια να συγκεκριμενοποιηθούν σε προδιαγραφές. Στην Ευρώπη υπάρχει η Ευρωπαϊκή Επιτροπή Τυποποίησης (CEN) με έδρα τις Βρυξέλλες και η Ευρωπαϊκή Επιτροπή "λεκτροτεχνικής Τυποποίησης (Cenelec), με έδρα επίσης τις Βρυξέλλες. Οι οργανισμοί τυποποίησης τριάντα χωρών, στις οποίες συμπεριλαμβάνονται όλα τα κράτη μέλη της ΕΕ και της ΕΖΕΣ, είναι μέλη της CEN και της Cenelec.
<P>
" αρχή αυτή της έγκρισης γενικών οδηγιών στις οποίες γίνεται αναφορά σε ευρωπαϊκές προδιαγραφές έχει ήδη εφαρμοστεί σε περισσότερους από 25 άλλους τομείς. Γιατί να μην την εφαρμόσουμε και για τους ελκυστήρες; Υποθέτω ότι ο Επίτροπος Verheugen που είναι παρών έχει την ίδια γνώμη. Θέλουμε καλύτερη νομοθεσία και εμείς, τα μέλη του Κοινοβουλίου, θα πρέπει να δώσουμε το καλό παράδειγμα.
<P>
(Χειροκροτήματα)

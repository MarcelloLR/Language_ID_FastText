<CHAPTER ID="014-03">
3. Βιρμανία
<SPEAKER ID="186" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με τη Βιρμανία. .
<SPEAKER ID="187" NAME="Μάριος Ματσάκης " AFFILIATION="ALDE">
συντάκτης. - (EN) Κυρία Πρόεδρε, κύριε Επίτροπε, η Βιρμανία αποτελεί ένα ζήτημα που εμφανίζεται τακτικά στις συνεδριάσεις μας όσον αφορά τις παραβιάσεις των ανθρωπίνων δικαιωμάτων. Αν είχαμε ένα βραβείο για το καθεστώς με το χειρότερο ποσοστό παραβιάσεων των ανθρωπίνων δικαιωμάτων, η Βιρμανία θα ήταν ασφαλώς ένας πολύ ισχυρός διεκδικητής. Συμπτωματικά, η Βιρμανία διακρίνεται επίσης παγκόσμια όσον αφορά μια άλλη μάστιγα: τα ναρκωτικά. Σύμφωνα με την κεντρική στρατηγική έκθεση της Διεθνούς Επιτροπής Ναρκωτικών για το 2006, η Βιρμανία είναι η δεύτερη μεγαλύτερη παραγωγός παράνομου οπίου παγκόσμια, κάτι που αντιστοιχεί σε ποσοστό μεγαλύτερο από το 90% της ηρωίνης της Νοτιοανατολικής Ασίας. Δεν γνωρίζω κατά πόσο συνδέονται οι παραβιάσεις των ανθρωπίνων δικαιωμάτων με την παραγωγή ναρκωτικών στη Βιρμανία, αλλά γνωρίζω πως πρέπει και τα δύο να αντιμετωπιστούν σταθερά, γρήγορα και αποτελεσματικά.
<P>
Δυστυχώς, φαίνεται πως η στάση της ΕΕ -καθώς και αυτή της διεθνούς κοινότητας- κατά του καθεστώτος της Βιρμανίας δεν υπήρξε αρκετά δραστική για να υπάρξει οποιοδήποτε καλό αποτέλεσμα. Ένα καλό παράδειγμα αποτελεί η πρόσφατη χορήγηση άδειας από το Συμβούλιο στον υπουργό εξωτερικών της Βιρμανίας να παρακολουθήσει τη συνεδρίαση της ASEM, λίγες μόλις ημέρες μετά τον θλιβερό κατ' οίκον περιορισμό που επέβαλε η στρατιωτική χούντα της Βιρμανίας στην κ. Aung San Suu Kyi. Το Συμβούλιο οφείλει να παράσχει μια εξήγηση για αυτήν την πράξη. Ένα άλλο παράδειγμα είναι το γεγονός ότι το εμπάργκο όπλων στη Βιρμανία είναι εξαιρετικά αναποτελεσματικό, καθώς χώρες όπως η Κίνα και η Ινδία δεν συμμετέχουν σε αυτό. Είναι σίγουρο πως πρέπει να ασκηθεί πίεση σε αυτές τις χώρες να συμμετάσχουν στο εμπάργκο όπλων κατά της Βιρμανίας;
<P>
Συμπερασματικά, επιτρέψτε μου να προσθέσω το αίτημά μας για την άμεση απελευθέρωση από τον κατ' οίκον περιορισμό της κ. Aung San Suu Kyi. Αυτή η εξαιρετική κυρία συνέβαλε σημαντικά στην ειρήνη και τη δημοκρατία, όχι μόνο στη Βιρμανία αλλά διεθνώς και έλαβε τόσο το βραβείο Νόμπελ Ειρήνης αλλά και το δικό μας Βραβείο Ζαχάρωφ. Είναι πραγματικά εξωφρενικό και απεχθές το γεγονός ότι πέρασε περισσότερα από 11 από τα τελευταία 17 χρόνια, κρατούμενη στην ίδια της τη χώρα. Τα αιτήματα της διεθνούς κοινότητας και της ΕΕ για την απελευθέρωσή της δεν είχαν αποτέλεσμα. " υπομονή μας εξαντλήθηκε προ πολλού. Συστήνουμε λήψη πιο δραστικών μέτρων, όπως την αύξηση των κυρώσεων και την επέκταση του καταλόγου όσων αποτελούν στόχο.
<SPEAKER ID="188" NAME="Zdzisław Zbigniew Podkański " AFFILIATION="UEN">
συντάκτης. - (PL) Κυρία Πρόεδρε, η Ευρωπαϊκή Ένωση έχει υιοθετήσει μια σταθερή θέση σχετικά με τις καταχρήσεις που διαπράττονται από το στρατιωτικό καθεστώς στη Βιρμανία/Μυανμάρ. " Ευρώπη πιέζει τη Βιρμανία/Μυανμάρ να δείξει μεγαλύτερο σεβασμό για τα ανθρώπινα δικαιώματα και να επανέλθει στον δρόμο προς τη δημοκρατία.
<P>
Οι αρχές στη Βιρμανία/Μυανμάρ συνεχίζουν να φυλακίζουν και να καταδιώκουν αγωνιστές που εργάζονται για τη δημοκρατία. Πιστεύω ότι υπάρχουν δύο τρόποι με τους οποίους θα μπορούσε να βελτιωθεί η κατάσταση σε αυτή τη χώρα. Ο ένας είναι να σταματήσουν η Κίνα και η Ινδία να της προμηθεύουν όπλα και άλλο στρατηγικό εξοπλισμό. Ο άλλος είναι οι ξένες επιχειρήσεις που επενδύουν στη Βιρμανία/Μυανμάρ να σέβονται τα ανθρώπινα δικαιώματα. Είναι επίσης σημαντικό να αναπτυχθούν προγράμματα βοήθειας για την κοινωνία των πολιτών στη Βιρμανία/Μυανμάρ, κυρίως για οργανώσεις γυναικών και εθνικών μειονοτήτων.
<P>
Εκπροσωπώ την Ομάδα Ένωση για την Ευρώπη των Εθνών. Υποστηρίζουμε κάθε δράση που αποσκοπεί στην προστασία των ανθρωπίνων δικαιωμάτων και τον σεβασμό των αρχών του κράτους δικαίου και των δημοκρατικών ελευθεριών συμπεριλαμβανομένων της ελευθερίας του συνεταιρίζεσθαι και της ελευθερίας του λόγου. Θα συνεχίσουμε να το κάνουμε πάντα. Επιθυμούμε να επιστήσουμε την προσοχή στην οικονομική κατάσταση του βιρμανικού λαού. Πάνω από 15 εκατομμύρια ζουν κάτω από το όριο της φτώχειας. Αυτό ισοδυναμεί με στο 30% περίπου του πληθυσμού. Απαιτείται άμεση βοήθεια για την προστασία της ζωής και της υγείας αυτών των ατόμων.
<SPEAKER ID="189" NAME="Marc Tarabella " AFFILIATION="PSE">
συντάκτης. - (FR) Κυρία Πρόεδρε, κύριε Επίτροπε, κυρίες και κύριοι, έχω μιλήσει συχνά σε αυτή την αίθουσα για την κατάσταση στη Βιρμανία, κάνοντας συχνά χρήση του όρου "καταστολή", "στρατιωτική χούντα στην εξουσία" και "καταπάτηση ανθρωπίνων δικαιωμάτων".
<P>
Το ψήφισμα επί του οποίου θα ψηφίσουμε σήμερα είναι μια έκκληση προς τη Βιρμανία να θέσει τέλος σε ορισμένες ενέργειες. Μαζί με τους συναδέλφους μου, εκφράζω κυρίως τη λύπη μου για τον κατ' οίκον περιορισμό από τις 30 Μαΐου 2003 της Aung San Suu Kyi, στελέχους της βιρμανικής αντιπολίτευσης, η οποία την Τρίτη γιόρτασε την 62η επέτειο των γενεθλίων της ενώ έχει περάσει τα έντεκα από τα δεκαεπτά τελευταία χρόνια υπό καθεστώς κράτησης, κυρίως σε κατ' οίκον περιορισμό. Μία μόνο φορά είχε τη δυνατότητα να βγει από το σπίτι της, για λόγους υγείας που απαιτούσαν επείγουσα φροντίδα, και έχει ελάχιστη επικοινωνία με τον έξω κόσμο. " Aung San Suu Kyi είναι το σύμβολο της βιρμανικής αντιπολίτευσης στη στρατιωτική δικτατορία, έχει δε τιμηθεί με το Βραβείο Νόμπελ το 1991. Είναι παντελώς απαράδεκτο να ζει υπό κατ' οίκον περιορισμό. Αυτός είναι ο λόγος για τον οποίο ζητούμε την άμεση, άνευ όρων απελευθέρωσή της.
<P>
" Βιρμανία οφείλει να σταματήσει πλήρως να διώκει και να φυλακίζει τους ακτιβιστές υπέρμαχους της δημοκρατίας και οφείλει να απελευθερώσει εκείνους που είναι ήδη στη φυλακή. Σκέπτομαι ιδιαίτερα τον U Win Tin, τον δημοσιογράφο, ο οποίος, ηλικίας 77 ετών σήμερα, βρίσκεται στη φυλακή επί σχεδόν 20 χρόνια διότι απέστειλε μια επιστολή στα "νωμένα Έθνη αναφέροντας τις άσχημες συνθήκες υπό τις οποίες κρατούνται οι πολιτικοί κρατούμενοι.
<P>
Ως αντιπρόεδρος της αντιπροσωπείας ANASE στο Κοινοβούλιο, βλέπω τον αυξανόμενο ρόλο που μπορεί να διαδραματίσει αυτή η ένωση στην περιοχή. Μακάρι στο εγγύς μέλλον να έχει θετική επίδραση στη βιρμανική κυβέρνηση!
<SPEAKER ID="190" NAME="Charles Tannock " AFFILIATION="PPE-DE">
συντάκτης. - (EN) Κυρία Πρόεδρε, η Βιρμανία κατέχει ένα από τα χειρότερα ποσοστά όσον αφορά τα ανθρώπινα δικαιώματα και την έλλειψη δημοκρατίας, με την εμπορία ανθρώπων που προορίζονται για σεξουαλική εκμετάλλευση, την υπηρετική εργασία και την καταναγκαστική εργασία. Αυτό επιδεινώνεται με τη σοβαρή οικονομική κακοδιαχείριση από τη στρατιωτική χούντα. " Βιρμανία παραμένει επίσης η δεύτερη μεγαλύτερη παραγωγός παράνομου οπίου σε παγκόσμιο επίπεδο.
<P>
Παρά τις πολυκομματικές εκλογές το 1990, τις οποίες κέρδισε το κόμμα ΕΣΔ, η κατασταλτική στρατιωτική χούντα συνεχίζει να αρνείται να μεταβιβάσει την εξουσία. " ηγέτης του ΕΣΔ και κάτοχος του βραβείου Νόμπελ Aung San Suu Kyi, που συμπλήρωσε τα 62 της χρόνια αυτήν την Τρίτη, κρατείται για περισσότερα από 11 από τα τελευταία 18 χρόνια. Τον Φεβρουάριο του 2006, η χούντα παρέτεινε την κράτησή της για ακόμη ένα έτος. Οι συμπαραστάτες της, καθώς και αυτοί που προωθούν τη δημοκρατία και τη βελτίωση των ανθρωπίνων δικαιωμάτων, δέχονται συνεχώς παρενοχλήσεις ή φυλακίζονται σε μια χώρα που δεν διαθέτει ανεξάρτητες δικαστικές αρχές και υπηρεσίες επιβολής του νόμου.
<P>
Μετά την πρόσφατη άρνηση του Συμβουλίου Ασφαλείας του Ο"Ε να εφαρμόσει κυρώσεις κατά της Βιρμανίας, κατά απαράδεκτο τρόπο, το Συμβούλιο των Ανθρωπίνων Δικαιωμάτων του Ο"Ε επικεντρώθηκε σχεδόν ολοκληρωτικά και αποκλειστικά σε μια μόνο χώρα -το Ισραήλ- αγνοώντας εντελώς τη Βιρμανία. " ΕΕ, μαζί με γειτονικές χώρες της ASEAN και μαζί με την Ινδία και την Κίνα επίσης, πρέπει να καταβάλει τώρα περισσότερες προσπάθειες, ασκώντας πιέσεις για την απελευθέρωση της Aung San Suu Kyi.
<SPEAKER ID="191" NAME="Raül Romeva i Rueda " AFFILIATION="Verts/ALE">
συντάκτης. - (ES) Κυρία Πρόεδρε, όπως έχουν επισημάνει άλλοι βουλευτές και όπως επισημαίνεται επανειλημμένα στις εκθέσεις του Ειδικού Εκπροσώπου των "νωμένων Εθνών για τα Ανθρώπινα Δικαιώματα στη Μυανμάρ, κ. Paulo Sergio Pinheiro, και στις εκθέσεις της Ειδικής Απεσταλμένης του Γενικού Γραμματέα των "νωμένων Εθνών για τους Υπερασπιστές των Ανθρωπίνων Δικαιωμάτων, Hina Jilani, η κατάσταση στη Βιρμανία εξακολουθεί να είναι ανησυχητική και επιδεινώνεται καθημερινά.
<P>
Θέλω να αρχίσω υπενθυμίζοντας τις εκκλήσεις που έγιναν σε αυτό το Κοινοβούλιο σε προηγούμενες περιπτώσεις και τις οποίες πρέπει να επαναλάβουμε άλλη μια φορά. " παράταση του περιορισμού της Aung San Suu Kyi για ένα ακόμη έτος είναι εντελώς απαράδεκτη, και επομένως πρέπει να απευθύνουμε έκκληση στο βιρμανικό καθεστώς να την αναστείλει το συντομότερο δυνατό. Είναι επίσης σημαντικό να απευθύνουμε για άλλη μια φορά έκκληση για την απελευθέρωση όλων των πολιτικών κρατουμένων και να διασφαλίσουμε την ελευθερία έκφρασης και την ελευθερία διαδήλωσης, οι οποίες παραβιάζονται αυτή τη στιγμή στη χώρα αυτή.
<P>
Αφετέρου, ωστόσο, πιστεύω επίσης ότι είναι σημαντικό να επισημάνουμε την ευθύνη μας ως δυτικές χώρες σε σχέση με αυτή τη χώρα, όσον αφορά τις επενδύσεις, και το λέω αυτό διότι υπάρχουν τουλάχιστον δύο κρίσιμοι παράγοντες.
<P>
Καταρχάς, ας μην ξεχνάμε ότι η Βιρμανία έχει αυτή τη στιγμή, αν όχι τα πιο σημαντικά, τουλάχιστον ένα από τα πιο σημαντικά αποθέματα φυσικού αερίου στην Νοτιανατολική Ασία. Αυτός είναι ένας πολύ ελκυστικός παράγοντας, φυσικά. Είναι επομένως απαραίτητο, πριν από οποιαδήποτε ξένη διεθνή επένδυση, να διασφαλίσουμε ότι έχει γίνει τουλάχιστον μια ανάλυση των επιπτώσεων αυτών των επενδύσεων στα ανθρώπινα δικαιώματα. Αυτό είναι κάτι που πολύ συχνά ξεχνάμε.
<P>
Δεύτερον, πιστεύω ότι είναι επίσης σημαντικό να υπογραμμίσουμε πως οι κυρώσεις που επιβάλλονται επί του παρόντος από τις "νωμένες Πολιτείες, και οι περιορισμοί της Ευρωπαϊκής Ένωσης δεν αποδεικνύονται αποτελεσματικοί. Το γεγονός ότι πολλές άλλες ασιατικές χώρες αυξάνουν καθαρά τις επενδύσεις τους σε αυτή τη χώρα μάς υποχρεώνει επίσης να υιοθετήσουμε μια περιφερειακή προσέγγιση του προβλήματος προκειμένου να διασφαλίσουμε ότι οι δράσεις μας, και οι δράσεις των συμμάχων μας, θα είναι πιο αποτελεσματικές.
<SPEAKER ID="192" NAME="James Nicholson">
εξ ονόματος της Ομάδας PPE-DE. - (EN) Κυρία Πρόεδρε, επαναλαμβάνω ότι καταδικάζουμε το καθεστώς της Βιρμανίας, γεγονός που εκφράσθηκε τόσο ρητά και αποτελεσματικά στο ψήφισμα.
<P>
" δεινή θέση στην οποία βρίσκεται για 17 χρόνια η Aung San Suu Kyi είναι κάτι που λίγοι άνθρωποι θα μπορούσαν να αντέξουν. Υπέμεινε στωικά μια κράτηση αόριστης διάρκειας και τον διαρκή αποχωρισμό από τους αγαπημένους της και παρόλ' αυτά επιδεικνύει ακλόνητο θάρρος και σταθερότητα για τον σκοπό της και γι' αυτό πρέπει να τη χειροκροτήσουμε. Είναι αναμφίβολα μια ηγέτης της εποχής μας, υπομένοντας τη στέρηση των πολιτικών της ελευθεριών που αντανακλά πιστά την καταστολή των συμπολιτών της. Οι παραβιάσεις των ανθρωπίνων δικαιωμάτων στη Βιρμανία εκτείνονται στις θρησκευτικές διώξεις, την καταναγκαστική εργασία και την κράτηση χωρίς διεξαγωγή δίκης και αποτελούν στοιχεία πολιτικής βίας την οποία πρόσφατα καταδίκασε δικαιολογημένα ο Ο"Ε.
<P>
Οι υπογράφοντες αυτού του ψηφίσματος καταδικάζουν εντονότατα την οικονομική ενίσχυση που χορηγείται στο καθεστώς μέσω επενδύσεων στο εμπόριο όπλων και στη βιομηχανία ενέργειας από άλλες χώρες της Άπω Ανατολής που αναδεικνύουν απλώς αυτή την ανελέητη δικτατορία. Όλες οι δημοκρατίες πρέπει να ξανασκεφτούν σοβαρά τη χορήγηση ενίσχυσης σε μια χώρα με ένα από τα χαμηλότερα ποσοστά δαπανών για την υγεία στον κόσμο.
<SPEAKER ID="193" NAME="Lidia Joanna Geringer de Oedenberg">
εξ ονόματος της Ομάδας PSE. - (PL) Κυρία Πρόεδρε, έξι μήνες έχουν περάσει από το τελευταίο ψήφισμα του Ευρωπαϊκού Κοινοβουλίου που έστελνε μια προειδοποίηση σχετικά με τη σοβαρή εσωτερική κατάσταση στη Βιρμανία/Μυανμάρ. Οι στρατιωτικές αρχές που κατέχουν την εξουσία σε αυτή τη χώρα απέτυχαν, ωστόσο, να κάνουν πρόοδο προς τη δημοκρατία.
<P>
" οικονομική κατάσταση της Βιρμανίας/Μυανμάρ προκαλεί μεγάλη ανησυχία. Τριάντα τοις εκατό του λαού της ζει κάτω από το όριο της φτώχειας και τα ανθρώπινα δικαιώματα παραβιάζονται ανοιχτά. Επιπλέον, η καταναγκαστική εργασία και η στρατολόγηση παιδιών στον στρατό αποτελούν μέρος της καθημερινής ζωής. Οι αγωνιστές της αντιπολίτευσης διώκονται και φυλακίζονται για μεγάλες χρονικές περιόδους, όπως έχει συμβεί στην περίπτωση της Aung San Suu Kyi, τιμηθείσας με το Βραβείο Νόμπελ και το βραβείο Ζαχάρωφ η οποία κρατείται 17 χρόνια.
<P>
Σε αυτή την κατάσταση, όλα τα πολιτικά κόμματα στη Βιρμανία/Μυανμάρ πρέπει να ενθαρρυνθούν να συμμετάσχουν στην Εθνική Συνέλευση που έχει επιφορτιστεί με την εκπόνηση ενός νέου συντάγματος. Πρέπει να συμμετάσχουν επίσης αντιπρόσωποι του Εθνικού Συνδέσμου για τη Δημοκρατία. " συμμετοχή της Βιρμανίας/Μυανμάρ στην ASEAN είναι ιδιαίτερα σημαντική για το μέλλον της, καθώς τα μέλη της ASEAN πρέπει να διπλασιάσουν τις προσπάθειές τους για πρόοδο προς τη δημοκρατία.
<P>
" Κίνα και η Ινδία πρέπει να ασκήσουν πολιτική και οικονομική πίεση στο βιρμανικό καθεστώς αρνούμενες να παρέχουν στήριξη στον στρατό της Βιρμανίας/Μυανμάρ. Από την πλευρά της, η διεθνής κοινότητα πρέπει να εφαρμόσει οικονομικές κυρώσεις και να παγώσει τα περιουσιακά στοιχεία των μελών της κυβέρνησης της Βιρμανίας/Μυανμάρ και των ατόμων που σχετίζονται μαζί τους. Μόνο λαμβάνοντας αποφασιστική δράση αυτού του είδους μπορούμε να ελπίσουμε ότι θα εξαναγκάσουμε το βιρμανικό καθεστώς να εισαγάγει δημοκρατικές αλλαγές.
<SPEAKER ID="194" NAME="Urszula Krupa">
εξ ονόματος της Ομάδας IND/DEM. - (PL) Κυρία Πρόεδρε, το θέμα της σημερινής συζήτησης για τις παραβιάσεις ανθρωπίνων δικαιωμάτων είναι για άλλη μια φορά η πολιτική και κοινωνική κατάσταση στη Βιρμανία/Μυανμάρ. Από το 1962, η Βιρμανία/Μυανμάρ κυβερνάται από τον στρατό, ο οποίος κυβερνά τη χώρα με σιδερένια πυγμή.
<P>
Για περισσότερα από 40 χρόνια, τα ανθρώπινα δικαιώματα παραβιάζονται σε αυτή την ασιατική χώρα, και χιλιάδες άνθρωποι διώκονται και τιμωρούνται για δραστηριότητες αντιπολίτευσης. Πολλοί έχουν φυλακιστεί. " καταναγκαστική εργασία είναι στην ημερήσια διάταξη, και παιδιά στρατολογούνται στον στρατό. Οι περισσότεροι άνθρωποι στη Βιρμανία/Μυανμάρ δεν έχουν πρόσβαση σε ιατρική βοήθεια. Πολλοί πεθαίνουν από φυματίωση, ελονοσία, HIV ή AIDS και τα μισά παιδιά σχεδόν δεν πηγαίνουν σχολείο. Τα κέντρα του Ερυθρού Σταυρού έχουν κλείσει και εκείνοι που έχουν ανάγκη στερούνται προστασίας και ανθρωπιστικής βοήθειας. " χούντα αψηφά τις δράσεις του Συμβουλίου των "νωμένων Εθνών για τα Ανθρώπινα Δικαιώματα και της ΔΟΕ. Επίσης δεν απαντά στα ψηφίσματα του Ευρωπαϊκού Κοινοβουλίου και στα έγγραφα που εκδίδονται από το Συμβούλιο της Ευρωπαϊκής Κοινότητας.
<P>
Στις 15 Μαΐου 2007 ο κατ' οίκον περιορισμός της Aung San Suu Kyi παρατάθηκε για ακόμη ένα έτος. Αυτή η αγωνίστρια της αντιπολίτευσης που έχει τιμηθεί με βραβείο Νόμπελ έχει περάσει τα 11 από τα τελευταία 17 χρόνια είτε στη φυλακή είτε σε κατ' οίκον περιορισμό. Απευθύνουμε έκκληση για την απελευθέρωσή της και για την απελευθέρωση των υπόλοιπων πολιτικών κρατουμένων. Επίσης ζητάμε να επιτραπεί στον Εθνικό Σύνδεσμο για τη Δημοκρατία να ξαναρχίσει τις δραστηριότητές του, και να αποκατασταθεί η ανθρωπιστική βοήθεια προκειμένου να αποτραπεί η εξόντωση βιρμανικού λαού και των εθνοτικών μειονοτήτων.
<P>
Ένα ιδιαίτερο πρόβλημα σχετικά με τη συνεχιζόμενη ύπαρξη αυτού του καθεστώτος και άλλων καθεστώτων ολοκληρωτικού χαρακτήρα είναι οι αναποτελεσματικές δράσεις που αναλαμβάνονται από διεθνείς οργανισμούς. Παρά τις υποσχέσεις για το αντίθετο, οι κυρώσεις που επιβάλλονται δεν έχουν αντίκτυπο στις οικονομικές δομές των καθεστώτων και τα εμπάργκο που εφαρμόζονται πλήττουν τους απλούς ανθρώπους που διώκονται ήδη και ζουν σε ακραία φτώχεια. Τα ψηφίσματα του Ευρωπαϊκού Κοινοβουλίου και όλες οι άλλες δράσεις θα παραμείνουν επιφανειακές και αναποτελεσματικές μέχρι να επιλυθούν αυτά τα θέματα.
<SPEAKER ID="195" NAME="László Kovács">
Επιτροπή. (EN) Κυρία Πρόεδρε, η Επιτροπή παραμένει ανήσυχη για την κατάσταση στη Βιρμανία. Οι μεγαλύτερες ανησυχίες αφορούν τις βαθιές κοινωνικές και εθνικές διαχωριστικές γραμμές που διχάζουν τη χώρα και που οδηγούν στην ανθρώπινη ανασφάλεια, στην εκτεταμένη φτώχεια και στην έλλειψη προόδου όσον αφορά την οικονομική και κοινωνική ανάπτυξη. Είναι προφανές ότι σε ένα κλίμα ανθρώπινης ανασφάλειας και συνεχιζόμενων ένοπλων συγκρούσεων σε μερικές παραμεθόριες περιοχές, λίγος χώρος υπάρχει για τον σεβασμό των ανθρωπίνων δικαιωμάτων.
<P>
Οι αρχές της Βιρμανίας βρίσκονται αντιμέτωπες με διάφορες προκλήσεις, όπως την καθιέρωση της εθνικής ενότητας και της πολιτικής σταθερότητας, και -κυρίως- την προώθηση του επιπέδου ανάπτυξης της χώρας τους που παραμένει ένα από τα πιο χαμηλά στον κόσμο. Για τη διεθνή κοινότητα, η βοήθεια για τη μετάβαση της Βιρμανίας προς μια πιο ανοιχτή και πιο ανεπτυγμένη κοινωνία -που θα διοικείται από μια νόμιμη και πολιτική κυβέρνηση- πρέπει να παραμείνει ο κυρίαρχος στόχος.
<P>
" σπασμωδική διακυβέρνηση της στρατιωτικής ηγεσίας συνεχίζεται, όσον αφορά την οικονομία και σε πολιτικό επίπεδο. Οι στρατιωτικοί συνεχίζουν να εφαρμόζουν πρακτικές καταναγκαστικής εργασίας, ενώ η κοινωνία των πολιτών αντιμετωπίζει καταστολή, αβεβαιότητα και λειτουργικές δυσκολίες. Οι "88 Φοιτητές" -οι τότε ηγέτες της επανάστασης του 1988- συνεχίζουν να εκμεταλλεύονται τον ελάχιστο χώρο για την κοινωνία πολιτών όσο το δυνατόν περισσότερο, ενώ η Εθνική Ένωση για τη Δημοκρατία περιθωριοποιείται και η αδικαιολόγητη κράτηση της κ. Aung San Suu Kyi συνεχίζεται.
<P>
Είναι δύσκολο να φανταστούμε τη μετάβαση με περισσότερους από 1000 πολιτικούς κρατουμένους, μεταξύ των οποίων η κ. Aung San Suu Kyi ξεχωρίζει ως μια εικόνα ειρήνης και συμφιλίωσης. Μια τέτοια μετάβαση είναι επίσης ασύλληπτη χωρίς γνήσιο διάλογο με τις διάφορες εθνοτικές ομάδες, συμπεριλαμβανόμενων εκείνων που συνεχίζουν την ένοπλη μάχη τους.
<P>
" Επιτροπή στηρίζει το έργο του καθηγητή Paolo Sergio Pinheiro, Ειδικό Εισηγητή των "νωμένων Εθνών για τα ανθρώπινα δικαιώματα στη Βιρμανία. Είπε, στην τελευταία του δήλωση ότι "οι σοβαρές παραβιάσεις των ανθρωπίνων δικαιωμάτων ευνοούνται όχι μόνο με την ατιμωρησία αλλά εγκρίνονται από τις κυρώσεις των νόμων". " Επιτροπή επίσης χαιρετίζει τον διορισμό από τον Γενικό Γραμματέα του Ο"Ε του καθηγητή Ibrahim Gambari, ως Ειδικού Απεσταλμένου για τη Βιρμανία και αναμένει πως η κυβέρνηση θα εξαντλήσει την πλήρη συνεργασία της μαζί του, προκειμένου να συμβάλει στη συνέχεια των καλών υπηρεσιών του Γενικού Γραμματέα του Ο"Ε.
<P>
Όσον αφορά την επικείμενη σύνοδο της Διεθνούς Συνέλευσης, ζητούμε από την κυβέρνηση να ακούσει τις φωνές των εθνοτικών ομάδων και των πολιτικών φορέων της αντιπολίτευσης. Διαπιστώνουμε πρόοδο στις συνθήκες εργασίας του τοπικού γραφείου της Διεθνούς Οργάνωσης Εργασίας, η οποία ελπίζουμε πως θα βελτιώσει την κατάσταση των θυμάτων των πρακτικών καταναγκαστικής εργασίας υποβάλλοντας καταγγελία. Εκφράζουμε όμως την απογοήτευσή μας για τις επιδεινούμενες συνθήκες εργασίας της Διεθνούς Επιτροπής του Ερυθρού Σταυρού (ΔΕΕΣ) και καλούμε την κυβέρνηση να επιτρέψει στη ΔΕΕΣ να ολοκληρώσει την ανθρωπιστική της αποστολή.
<P>
Μεταξύ των περισσότερων παρατηρητών, υπάρχει ευρεία συναίνεση ως προς το ότι πρέπει να γίνουν περισσότερα για την πολιτική και κοινωνικοοικονομική κατάσταση. " Ευρωπαϊκή Ένωση, στην κοινή της θέση, ανέθεσε στην Επιτροπή να καλέσει την κυβέρνηση σε διάλογο όσον αφορά τις ευθύνες της για την επίτευξη των Αναπτυξιακών Στόχων της Χιλιετίας. " ΕΕ αναζήτησε επομένως αποτελεσματικές πολιτικές οι οποίες θα βοηθήσουν τον λαό της Βιρμανίας και μπορούν να συμβάλουν στην επιστροφή τους στη διεθνή κοινότητα. Το ταμείο για την καταπολέμηση των τριών νόσων, που στηρίζεται από την ΕΕ και τους εταίρους της, είναι ένα παράδειγμα αυτής της πολιτικής.
<P>
" προσέγγισή μας επικεντρώνεται στις πιο βασικές και άμεσες ανάγκες ασφάλειας του πληθυσμού και αναγνωρίζει σαφώς τα όρια που υπάρχουν για όλους τους εξωτερικούς φορείς. Ωστόσο, η άρνηση παροχής βοήθειας και η συμβολή για περισσότερη απομόνωση, θα κάνει μόνο τον πληθυσμό να πληρώσει το τίμημα, τον λαό δηλαδή της Βιρμανίας που ήδη υποφέρει. Δεν πιστεύουμε απλώς ότι μέσω ενισχυμένων κυρώσεων μπορεί να ανακουφιστεί ο πόνος των ανθρώπων. Επιπλέον, μια τέτοια προσέγγιση δεν θα συνέβαλε στην επιρροή των στρατιωτικών ηγετών.
<P>
" Επιτροπή δεσμεύεται πλήρως να συνεχίσει τα προγράμματά της στη Βιρμανία, από ποσοτικής και ποιοτικής άποψης, με σκοπό να συμβάλει αποτελεσματικά στην ανάπτυξη και τη συμφιλίωση.
<SPEAKER ID="196" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί εντός ολίγου.

<CHAPTER ID="005">
Αιτιολογήσεις ψήφου
<P>
Προφορικές αιτιολογήσεις της ψήφου
<SPEAKER ID="118" NAME="Hubert Pirker" AFFILIATION="PPE-DE">
(DE) Κύριε Πρόεδρε, υπερψήφισα την παρούσα έκθεση, διότι ζητάει μεταρρύθμιση στα συμφέροντα προστασίας των παιδιών, εισάγοντας επίσης μέτρα για την αύξηση της ασφάλειας των διαβατηρίων. Εν γένει, συνεπώς, πρόκειται για ένα πακέτο μέτρων που προωθεί την καταπολέμηση της εμπορίας παιδιών και τη μεγαλύτερη προστασία των παιδιών.
<SPEAKER ID="119" NAME="Zuzana Roithová" AFFILIATION="PPE-DE">
- (CS) Θεωρώ ότι είναι απαραίτητο να προσθέσουμε τα βιομετρικά στοιχεία στα χαρακτηριστικά ασφάλειας των ταξιδιωτικών εγγράφων. Ωστόσο, εκτός από τη βελτίωση της ασφάλειας των ευρωπαίων πολιτών, το οποίο είναι ο πρωταρχικός μας στόχος, πρέπει να λάβουμε επίσης υπόψη την άλλη όψη του νομίσματος, που προστατεύει την ιδιωτική σφαίρα των πολιτών μας. Θα προσπαθήσω να εγγυηθώ ότι η υλοποίηση της παρούσας νομοθεσίας και η εφαρμογή σε εθνικό επίπεδο δεν οδηγεί σε γραφειοκρατικές δυσχέρειες ή ακόμα σε κατάχρηση των δεδομένων και ότι περιλαμβάνει την κατάχρηση από τρίτες χώρες εκτός της ΕΕ. Θα ήθελα να επισημάνω την ανάγκη να προωθήσουμε τη μεγαλύτερη συμμετοχή από τη Europol και τη Frontex σε αυτήν την υπόθεση· μόνο η υψηλού βαθμού συνεργασία μεταξύ των αρχών επιβολής της νομοθεσίας των κρατών μελών θα παράγει το επιθυμητό αποτέλεσμα του να καταστήσουμε την Ευρώπη μια ασφαλή εστία για όλους μας. Χαίρομαι που τα παιδιά από ητν ηλικία των 12 ετώ νθα έχουν το δικό τους διαβατήριο. Αυτό το μέτρο θα μειώσει την κακοποίηση παιδιών από οργανωμένους εγκληματίες στα σύνορα, το οποίο είναι ένας ακόμα λόγος που υποστηρίζω αυτό το προφανώς αμφιλεγόμενο αντικείμενο.
<SPEAKER ID="120" NAME="Frank Vanhecke" AFFILIATION="NI">
(NL) Κύριε Πρόεδρε, χάρηκα που πρόσθεσα την εμφατική μου υποστήριξη στην έκθεση Coelho για τα βιομετρικά στοιχεία στα διαβατήρια της ΕΕ, διότι, εάν μη τι άλλο, είναι ένα πρώτο βήμα στην καταπολέμηση των κακοποιήσεων και των πλαστογραφήσεων των διαβατηρίων. Είναι μια μορφή εναρμόνισης, την οποία τουλάχιστον μπορούμε να επικροτήσουμε, καθώς είναι χρήσιμο και ακόμα απαραίτητο μέτρο, ιδιαίτερα για τις χώρες του Σένγκεν.
<P>
Όταν τεθεί σε ισχύ ένα σύστημα ανοιχτών εσωτερικών συνόρων, το μεγαλύτερο εξωτερικό σύνορο πρέπει να προστατεύεται όσο πιο αποτελεσματικά γίνεται, φυσικά. " παρούσα έκθεση αποτελεί ένα βήμα προς τη σωστή κατεύθυνση, διότι το εξωτερικό σύνορο προστατεύεται ανεπαρκώς αυτή τη στιγμή.
<P>
Έχω, όμως, μια επιφύλαξη. Τα καλύτερα διαβατήρια από μόνα τους δεν είναι αρκετά. Ετησίως, εκατοντάδες χιλιάδες μη Ευρωπαίων αλλοδαπών εισέρχονται στην ήπειρό μας, την Ευρώπη. Υπάρχουν νόμιμοι μετανάστες, ημινόμιμοι μετανάστες, αλλά και παράνομοι μετανάστες. " χώρα μου, το Βέλγιο, δέχτηκε πέρυσι περισσότερους από 70.000 μη Ευρωπαίους αλλοδαπούς, εκτός από τον άγνωστο αριθμό παράνομων αλλοδαπών. Είναι ένα παλιρροιακό κύμα που πρέπει να σταματήσουμε και τα καλύτερα διαβατήρια από μόνα τους δεν θα επιλύσουν αυτό το ζήτημα.
<SPEAKER ID="121" NAME="Dimitar Stoyanov" AFFILIATION="NI">
(BG) Ευχαριστώ, κύριε Πρόεδρε. Ψήφισα κατά της έκθεσης Coelho για δύο λόγους. Πρώτον, ανησυχώ ιδιαίτερα για τα δικαιώματα των πολιτών και για το γεγονός ότι η συλλογή βιομετρικών στοιχείων θα αποτελέσει μια σημαντική απειλή για την ασφάλεια των πολιτών, ιδιαίτερα αναφορικά με την ελευθερία τους και επίσης θα παραβιαστεί το βασικό ανθρώπινο δικαίωμα της ελεύθερης κυκλοφορίας.
<P>
Αλλά αυτό που με ανησυχεί ακόμα περισσότερο είναι ότι στη χώρα μου θα είναι η δεύτερη φορά κατά τα τελευταία δέκα χρόνια που εισάγονται νέα έγγραφα για προσωπική ταυτότητα. Σύμφωνα με μια προσωπική παρατήρηση, θα είναι στην πραγματικότητα η τρίτη φορά σε δέκα χρόνια που θα πρέπει να εκδώσω έγγραφα για προσωπική ταυτότητα. Μπορεί να το θεωρείτε διασκεδαστικό, αλλα οι άνθρωποι στη Βουλγαρία έχουν τόσο χαμηλά εισοδήματα που η πρόσθετη επιβάρυνση των πόρων τους που πρέπει να δαπανήσουν για την αγορά νέων εγγράφων για προσωπική ταυτότητα είναι απλώς αντιδεοντολογική και ανήθικη για αυτούς τους ανθρώπους. Όταν μιλάμε για συνταξιούχους που λαμβάνουν 100 BGN, που ισοδυναμεί με σύνταξη ύψους 50 EUR, δεν είναι σωστό να τους χρεώνεις 20 EUR για να εκδώσουν νέα έγγραφα για προσωπική ταυτότητα. Για αυτούς τους λόγους ψήφισα κατά της έκθεσης Coelho, διότι πιστεύω ότι είναι εντελώς ανάρμοστη για τη χώρα μου.
<SPEAKER ID="123" NAME="Gay Mitchell" AFFILIATION="PPE-DE">
Κύριε Πρόεδρε, θα ήθελα να καταγράψετε ότι ψήφισα κατά της έκθεσης Cappato τελικά, διότι πιστεύω ότι υπάρχει καλύτερη έκθεση που εκκρεμεί ενώπιον του Κοινοβουλίου, η οποία θα ασχολείται με αυτές τις υποθέσεις.
<P>
Θέλω επίσης να πω ότι το Κοινοβούλιο χρειάζεται να κάνει κάτι σε σχέση με τις καταχωρίσεις μας, όταν υπάρχουν μέλη του Κοινοβουλίου που βρίσκονται εδώ για περισσότερο από τεσσεράμισι χρόνια, που αντλούν μισθό για όλο αυτό το διάστημα και που μίλησαν λιγότερο χρόνο από ό,τι ο κύριος Burke, ο οποίος βρίσκεται στο Κοινοβούλιο για έξι μήνες. Νομίζω ότι ήρθε η ώρα να επιστήσουμε εδώ την προσοχή μας.
<P>
Υπάρχουν άνθρωποι που δεν συμμετέχουν στο Κοινοβούλιο, στις επιτροπές ή στην ολομέλειά του. Ορισμένοι από αυτούς είναι μέλη μικρών ομάδων. Έρχονται εδώ και παίρνουν το χρόνο αγόρευσης πριν φύγουν βιαστικά για το αεροδρόμιο και περάσουν το χρόνο τους στα εθνικά κράτη μέλη μας, αντί να βρίσκονται εδώ για να πουν στους άλλους πόσο απαίσια δημοκρατία είναι η Ευρωπαϊκή Ένωση. Λοιπόν, η δημοκρατία είναι απαίσια στην Ευρωπαϊκή Ένωση, εάν τα μέλη του παρόντος Κοινοβουλίου που δεν εμφανίζονται εδώ μπορούν να πληρώνονται ένα μισθό για να συνεχίσουν αυτού του είδους τη σκανδαλώδη κατάχρηση της δημοκρατίας. Θέλω να καταγραφεί αυτό, κύριε Πρόεδρε.
<P>
Πιστεύω ότι όταν προβαίνουμε σε μεταρρυθμίσεις, όταν καθιστούμε διαθέσιμα τα έγγραφα, όταν εγγυόμαστε ότι υπάρχει μεγαλύτερη διαφάνεια, πρέπει να λαμβάνουμε μέτρα για να δείξουμε ποιοι βουλευτές συμμετέχουν στο έργο του Κοινοβουλίου και ποιοι όχι.
<SPEAKER ID="125" NAME="Zuzana Roithová" AFFILIATION="PPE-DE">
- (CS) " ευρωπαϊκή αγορά εξοπλισμών λειτουργεί ανεπαρκώς, διότι είναι κατακερματισμένη. Σήμερα δημιουργήσαμε χώρο για δημόσιες συμβάσεις σε αυτόν τον τομέα σεβόμενοι τις εξαιρέσεις για στρατηγικούς λόγους σύμφωνα με το άρθρο 273 της Συνθήκης για την ίδρυση. Στην επιτροπή εργάστηκα για να σταματήσω την κατασπατάληση των δημόσιων πόρων που προξενήθηκε από αδιαφανείς στρατιωτικές συμβάσεις. Στο παρελθόν, η ρήτρα εθνικού ενδιαφέροντος υπήρξε επίσης αντικείμενο κατάχρησης στην περίπτωση των δημόσιων συμβάσεων για το στρατό, το οποίο δεν είχε ξεκάθαρα καμιά σχέση με την ποιότητα της παρεχόμενης ασφάλειας. Θα μπορούσα να αναφέρω με μια πρώτη σκέψη εργασιακές συμβάσεις, υπηρεσίες εστίασης και μεταφοράς. Με την εν λόγω πρόταση θα εξοικονομηθούν χρήματα που μπορούν έπειτα να επενδυθούν στην έρευνα και την τεχνολογία για να μας προστατεύσουν πιο αποτελεσματικά έναντι τρεχουσών και μελλοντικών απειλών.
<SPEAKER ID="126" NAME="Jim Allister" AFFILIATION="NI">
Κύριε Πρόεδρε, καταψηφίζω την παρούσα έκθεση λόγω της απειλής που αντιλαμβάνομαι ότι αποτελεί για κυβερνήσεις και εταιρείες που επένδυσαν πολλά στην Ε&Α της άμυνας και που τώρα βρίσκονται χωρίς αντάλλαγμα εν μέσω της φάσης ανάπτυξης και παραγωγής.
<P>
Σύμφωνα με αυτήν την προτεινόμενη οδηγία, οι δημόσιες συμβάσεις πρέπει τώρα να γίνουν επιδεκτικές στον ευρωπαϊκό ανταγωνισμό, αφήνοντας μια αμυντική εταιρεία - ακόμα και μια χώρα- που δεν έχει μέσα προστασίας των διεθνών εμπράγματων δικαιωμάτων και των θέσεων εργασίας της. Δεδομένου ότι αρκετές εταιρείες στην στρατιωτική άμυνα στο "νωμένο Βασίλειο έχουν προηγμένη Ε&Α, η απειλή της παρούσας έκθεσης αποτελεί μεγάλη ανησυχία.
<P>
" ανησυχία μου αυξάνεται από την παραδοχή ότι ένα βασικό κίνητρο στην παρούσα έκθεση είναι η ενίσχυση της ολοκλήρωσης της ΕΕ και της ευρωπαϊκής πολιτικής ασφάλειας και άμυνας, παρά η ιεράρχηση του υλικού οικονομικού οφέλους..
<SPEAKER ID="127" NAME="Carlo Fatuzzo" AFFILIATION="PPE-DE">
(IT) Κύριε Πρόεδρε, κυρίες και κύριοι, θα προσπαθήσω να είμαι συντομότερος απ' ότι συνήθως. Ψήφισα υπέρ της έκθεσης Lambsdorff η οποία κάνει ένα βήμα προς τα εμπρός στην κοινή ασφάλεια και άμυνα. Εντούτοις διερωτώμαι και σας ερωτώ: Πότε επιτέλους θα έχουμε μια πραγματικά ευρωπαϊκή άμυνα, έναν πραγματικά ευρωπαϊκό στρατό, μια πραγματική ευκαιρία να εξοικονομήσουμε χρήματα και να μπορούμε να αμυνθούμε ως ενωμένη Ευρώπη; Ελπίζω πολύ σύντομα, Κύριε Πρόεδρε!
<SPEAKER ID="128" NAME="Πρόεδρος">
Σε αυτή την περίπτωση δεν είναι δική μου αρμοδιότητα να δώσω μια άμεση απάντηση, που θα ήταν περίπλοκη. Ας προχωρήσουμε σε περαιτέρω αιτιολογήσεις ψήφου, αυτή τη φορά για την έκθεση Schlyter.
<SPEAKER ID="130" NAME="Zuzana Roithová" AFFILIATION="PPE-DE">
- (CS) Υποστήριξα την έκθεση για τις επικίνδυνες ουσίες και παρασκευάσματα, συγκεκριμένα διχλωρομεθάνιο, που δίνει τη δυνατότητα περιορισμού αυτής της καρκινογόνου ουσίας σε αποχρωστικά προϊόντα, παρόλο που έχει γίνει πρόβλεψη για παρεκκλίσεις κάτω από αυστηρούς όρους. Είμαι ικανοποιημένη διότι οι παρεκκλίσεις δεν θα χρησιμοποιηθούν στην πράξη αφού υπάρχουν ασφαλείς εναλλακτικές λύσεις τις οποίες όχι μόνο οι καταναλωτές, αλλά και οι επαγγελματίες χρήστες, θα προτιμούν να επιλέγουν στο μέλλον.
<SPEAKER ID="131" NAME="Kathy Sinnott" AFFILIATION="IND/DEM">
Κύριε Πρόεδρε, μερικές ουσίες είναι τόσο επικίνδυνες ώστε να πρέπει να απαγορευτούν πλήρως ή να περιοριστεί η χρήση τους σε αυστηρά περιορισμένες χρήσεις, περιβαλλόμενες από τα αυστηρότερα προληπτικά μέτρα υγείας και ασφάλειας. Το DCM είναι μία από αυτές τις ουσίες και πρέπει να αποσυρθεί από την κυκλοφορία.
<SPEAKER ID="134" NAME="Zuzana Roithová" AFFILIATION="PPE-DE">
- (CS) Χαιρετίζω τη διεθνή συμφωνία που θα καθιερώσει νέες συνθήκες απασχόλησης για εργαζομένους στον κλάδο της αλιείας. Οι αλιείς αντιμετωπίζουν την υψηλότερη συχνότητα εμφάνισης σοβαρών εργατικών ατυχημάτων και θανάτων. Καλώ το Συμβούλιο και την Επιτροπή να κάνουν το παν για να κυρώσουν τη Σύμβαση πολύ νωρίτερα από το 2012. Παρακαλώ σημειώστε στα Συνοπτικά Πρακτικά ότι ο εξοπλισμός ψηφοφορίας μου χάλασε και ότι φυσικά ψήφισα υπέρ αυτής της έκθεσης.
<SPEAKER ID="137" NAME="Irena Belohorská" AFFILIATION="NI">
- (SK) " έκθεση του κ. Catania με δική του πρωτοβουλία προκάλεσε σημαντική ανταλλαγή απόψεων ανάμεσα στις πολιτικές ομάδες και τα μέλη του Κοινοβουλίου.
<P>
" Ευρωπαϊκή Ένωση τώρα αντιμετωπίζει πολύ σοβαρά προβλήματα, όπως η χρηματοπιστωτική κρίση και η ενεργειακή κρίση που προκλήθηκε από την ουκρανορωσική διένεξη. Είναι μια περίοδος όπου πρέπει να δράσουμε μαζί και να αποφύγουμε οποιεσδήποτε κινήσεις που θα μπορούσαν να υποσκάψουν την ενότητά μας. Οι συνέπειες των κρίσεων αναμφίβολα θα επηρεάσουν κάθε πολίτη της Ευρωπαϊκής Ένωσης, ανεξάρτητα αν είναι Σλοβάκος, Πολωνός, Ούγγρος, ή Γερμανός. Θεωρώ ότι οι απόπειρες να προκληθούν διαμάχες ανάμεσα σε κράτη μέλη, οι οποίες προκύπτουν περιοδικά στις συνεδριάσεις μας, είναι ένδειξη άγνοιας της τρέχουσας σοβαρής κατάστασης όπου απειλείται η ενότητα της ΕΕ. Πρέπει να συγκεντρωθούμε περισσότερο στην εξεύρεση λύσεων και στην κύρωση της Συνθήκης της Λισαβόνας για να προωθήσουμε την ανταγωνιστικότητα της Ευρωπαϊκής Ένωσης.
<P>
Επανειλημμένα εξέφρασα την άποψη εδώ στο Ευρωπαϊκό Κοινοβούλιο ότι η αυτονομία δεν έχει θέση μέσα στον κοινό μας χώρο. " κεντρική ιδέα της ολοκλήρωσης των χωρών της ΕΕ δεν πρέπει να ξεχαστεί, πόσο μάλλον να αγνοηθεί ή να απορριφθεί. Πρέπει να έχουμε υπόψη τη δήλωση του Schuman ότι ένας έξυπνος Ευρωπαίος δεν μπορεί να χαίρεται με την ατυχία του γείτονά του, αφού όλοι συνδεόμαστε με μια κοινή μοίρα, τόσο στους καλούς όσο και στους κακούς καιρούς.
<SPEAKER ID="138" NAME="Hubert Pirker" AFFILIATION="PPE-DE">
(DE) Κύριε Πρόεδρε, η έκθεση Catania είναι πραγματική υποκρισία. Δεν περιλαμβάνει οποιαδήποτε ανασκόπηση του βαθμού στον οποίο έγιναν σεβαστά τα θεμελιώδη δικαιώματα στην Ευρωπαϊκή Ένωση από το 2004 έως το 2008. Είναι απλώς μια λίστα αιτημάτων της αριστερής πτέρυγας αυτού του Σώματος.
<P>
Τα αιτήματά της περιλαμβάνουν την αναγνώριση των γάμων μεταξύ ατόμων του ίδιου φύλου σε όλα τα κράτη μέλη και τη νομιμοποίηση των ναρκωτικών, της ευθανασίας και των λαθρομεταναστών. " αντιπροσωπεία του Λαϊκού Κόμματος Αυστρίας (ÖVP) και εγώ ο ίδιος απορρίπτουμε ασυζητητί τα παραπάνω αιτήματα, τα οποία εγκρίθηκαν από την πλειοψηφία, και κατά συνέπεια εμείς - περιλαμβανομένου εμού - καταψηφίσαμε αυτή την έκθεση.
<SPEAKER ID="139" NAME="Peter Baco" AFFILIATION="NI">
- (SK) Υπερψήφισα την έκθεση σχετικά με την κατάσταση των θεμελιωδών δικαιωμάτων στην Ευρωπαϊκή Ένωση 2004-2008.
<P>
Εξήρτησα την υποστήριξή μου από την απόρριψη της αρχικής διατύπωσης του προσχεδίου στο Άρθρο 49 που αφορά την υποστήριξη για την εδαφική και περιφερειακή αυτονομία. Θεωρώ ότι αυτή είναι μια σαφής απόρριψη των προσπαθειών προβοκατόρων και συνωμοτών να κάνουν εικασίες για το στάτους κβο. Το Ευρωπαϊκό Κοινοβούλιο δεν δέχεται με άλλα λόγια παιχνίδια με την εδαφική και περιφερειακή αυτονομία. Αυτό είναι ένα πολυτιμότατο συμπέρασμα από τη σημερινή ολομέλεια του Ευρωπαϊκού Κοινοβουλίου και νομίζω ότι πρέπει να πάρουμε όλοι συγχαρητήρια γι' αυτό.
<SPEAKER ID="140" NAME="Zuzana Roithová" AFFILIATION="PPE-DE">
- (CS) Κύριε Πρόεδρε, κι εγώ καταψήφισα την έγκριση αυτής της έκθεσης από ένα κομμουνιστή βουλευτή του ΕΚ για την κατάσταση των θεμελιωδών δικαιωμάτων στην Ευρωπαϊκή Ένωση. Μολαταύτα, εκτιμώ το γεγονός ότι εισηγητές από άλλες ομάδες έχουν καταφέρει να επεξεργαστούν λίγο το κείμενο και ότι περιέχει μερικές καλές παραγράφους για την κατάσταση των μειονοτήτων. Εντούτοις μερικά αποσπάσματα δεν είναι αντικειμενικά. Επιπλέον είναι πρωτοφανής ο βαθμός στον οποίο η έκθεση υπερβαίνει τα όρια ενός εγγράφου που χαρτογραφεί μια περασμένη περίοδο. " έκθεση δέχεται μια υπερβολικά μονόπλευρη πολιτική άποψη των ανθρωπίνων δικαιωμάτων στην Ένωση. " έκθεση καταπατά την επικουρικότητα υπαγορεύοντας κανόνες για την οικογενειακή πολιτική και άλλα ζητήματα ηθικής, πράγμα που είναι αντίθετο με τις ιδρυτικές συνθήκες.
<SPEAKER ID="141" NAME="Simon Busuttil" AFFILIATION="PPE-DE">
(MT) Κι εγώ καταψήφισα την έκθεση Catania, διότι περιέχει τουλάχιστον τρεις παραπομπές στην έκτρωση ως ανθρώπινο δικαίωμα. Αυτό είναι κάτι με το οποίο διαφωνώ και βρίσκω απαράδεκτο. Είναι κρίμα ότι μια σημαντική έκθεση όπως αυτή που καλύπτει μια τόσο ευρεία γκάμα θεμάτων έπρεπε να ενσωματώσει μέσα της στοιχεία που είναι αναμφίβολα πέρα από την αρμοδιότητα της Ευρωπαϊκής Ένωσης και ότι η Ευρωπαϊκή Ένωση δεν μπορεί και δεν θα έπρεπε να προσπαθήσει να επέμβει, συγκεκριμένα λόγω της αρχής της επικουρικότητας. Γι' αυτό καταψήφισα την έκθεση Catania.
<SPEAKER ID="142" NAME="Péter Olajos" AFFILIATION="PPE-DE">
(HU) Κύριε Πρόεδρε, όσον αφορά την έκθεση Catania, ψήφισα καταφατικά δεδομένου ότι εξαλείφει προηγούμενες ατέλειες σχετικά με τα δικαιώματα των μειονοτήτων. Αυτό το ζήτημα είναι ιδιαίτερα σημαντικό για την Ουγγαρία και για τις μειονότητες που ζουν εντός και εκτός των συνόρων της. " έκθεση δίνει έμφαση στην προστασία των μειονοτικών γλωσσών και κηρύσσει ότι η χρήση της μητρικής γλώσσα του καθενός είναι ένα από τα πιο θεμελιώδη δικαιώματα. Δυστυχώς, αυτό δεν συμβαίνει σε πολλά από τα νέα κράτη μέλη της ΕΕ τα τελευταία χρόνια.
<P>
" έκθεση επιπλέον τονίζει την ανάγκη να οριστεί και να προσδιοριστεί το καθεστώς της εθνικής μειονότητας. Πιστεύω ότι αυτό είναι ζωτικής σημασίας για τις 150 μειονότητες στην Ευρώπη.
<P>
Τέλος, θεωρώ ότι η παράγραφος 49 είναι ιδιαίτερα σημαντική, διότι επιβεβαιώνει ότι η αυτοδιακυβέρνηση είναι το πιο αποτελεσματικό μέσο για το χειρισμό των προβλημάτων των εθνικών μειονοτικών κοινοτήτων. Ο τρόπος να γίνει αυτό είναι να ακολουθήσουμε τα πιο παραδειγματικά μοντέλα στην Ευρωπαϊκή Ένωση όσον αφορά τις προσωπικές, πολιτισμικές, εδαφικές και περιφερειακές αυτονομίες.
<SPEAKER ID="143" NAME="Jim Allister" AFFILIATION="NI">
Κύριε Πρόεδρε, μια κοινωνία που αναλώνεται από δικαιώματα είναι μια κοινωνία του "δώσε μου, δώσε μου" που έχει χάσει την ισορροπία της. Αυτό είναι που οδηγεί την απαίτηση της έκθεσης για ισότητα μεταξύ των κανονικά παντρεμένων ζευγαριών και ομοφυλοφιλικών σχέσεων. " φυσική κατάσταση των πραγμάτων είναι άνδρας και γυναίκα. Τη διαστρεβλώνουμε όταν απαιτούμε ισότητα για ακριβώς το αντίθετό της.
<P>
Όσο εκτός μόδας κι αν είναι, δηλώνω χωρίς ντροπή ότι η αφύσικη σχέση μεταξύ ζευγαριών ιδίου φύλου δεν είναι κάτι στο οποίο εγώ, ως νομοθέτης, επιθυμώ να συναινέσω. Είναι τα δικαιώματά μου να υποστηρίζω αυτή τη θέση λιγότερα από εκείνα των ανθρώπων που απαιτούν το αντίθετο; Έχοντας υπόψη το μισαλλόδοξο κλίμα στο οποίο διεξήχθη αυτή η συζήτηση, έτσι φαίνεται.
<P>
Διαφωνώ με αυτή την πλευρά αυτής της έκθεσης. Αν αυτό με εκθέτει σε γελοιοποίηση, τότε ας είναι έτσι. Θα προτιμούσα να υποστηρίξω αυτό που νομίζω ότι είναι σωστό παρά να χειροκροτήσω αυτό που είναι λάθος.
<SPEAKER ID="144" NAME="Frank Vanhecke" AFFILIATION="NI">
(NL) Κύριε Πρόεδρε, στην καριέρα μου σε αυτό το Κοινοβούλιο, σπάνια έχω δει τέτοιο κατάλογο πολιτικώς ορθών ανοησιών και των αποκαλούμενων προοδευτικών κοινοτοπιών όπως στην έκθεση Catania. Όμως αυτό που τα ξεπερνάει όλα είναι το γεγονός ότι μια έκθεση για τα αποκαλούμενα θεμελιώδη δικαιώματα βασίζεται ντε φάκτο στη Συνθήκη της Λισαβόνας, μια συνθήκη που απορρίφθηκε μάλιστα σε δημοψηφίσματα και αυτή τη στιγμή δεν έχει καμία νομική βάση. Τι αλαζονεία! Διερωτώμαι μήπως τα θεμελιώδη δικαιώματα δεν ισχύουν ίσως για τους Ευρωπαίους πολίτες, αλλά ισχύουν μόνο για την ευρωκρατία.
<P>
Επιπλέον, υπάρχει ένα θεμελιώδες δικαίωμα που απουσιάζει από αυτή την έκθεση, συγκεκριμένα το δικαίωμα των ανθρώπων, για παράδειγμα των ανθρώπων του έθνους του καθενός, να αισθάνονται άνετα και ασφαλείς στη δική τους χώρα, να υπερασπίζουν τη δύσκολα κερδισμένη ευημερία τους, να διατηρούν τη γλώσσα τους, τον πολιτισμό τους, τις παραδόσεις τους και τους νόμους τους. Βεβαίως αυτό θα ήταν καινοτομία σε αυτό το ναό της πολιτικής ορθότητας. Το Κοινοβούλιο γελοιοποιήθηκε ακόμα μία φορά εγκρίνοντας την έκθεση Catania με συντριπτική πλειοψηφία.
<SPEAKER ID="145" NAME="Philip Claeys" AFFILIATION="NI">
(NL) Κύριε Πρόεδρε, το δικαίωμα στην ελεύθερη έκφραση της γνώμης και ο τρόπος με τον οποίο μπορεί να ασκείται αυτό το δικαίωμα είναι αναμφίβολα ένας βασικός δείκτης για την αξιολόγηση της κατάστασης των θεμελιωδών δικαιωμάτων μας. " έκθεση πολύ σωστά προειδοποιεί κατά της ανεπίσημης λογοκρισίας και αυτολογοκρισίας που προκύπτουν όταν ορισμένα θέματα αποκλείονται από τη δημόσια συζήτηση. Ακριβώς όπως είναι δικαιολογημένο το τμήμα της έκθεσης που προειδοποιεί κατά ατόμων και ομάδων που θέλουν να φιμώσουν άλλους, ισχυριζόμενα ότι υφίστανται διαρκώς επίθεση, χωρίς να το αξίζουν.
<P>
Όμως αυτό που είναι εντελώς ακατανόητο είναι η έκκληση να "διωχθεί αποφασιστικά οποιοσδήποτε λόγος μίσους σε ρατσιστικές εκπομπές μέσων μαζικής ενημέρωσης και άρθρα που διαδίδουν μισαλλόδοξες απόψεις". Αυτό είναι ακριβώς το είδος των πραγμάτων που οδηγεί στη λογοκρισία και στην αυτολογοκρισία που κατακρίνονται σε άλλα σημεία της έκθεσης. Είναι το είδος της νομοθεσίας που έκανε το μεγαλύτερο φλαμανδικό κόμμα να καταδικαστεί στο Βέλγιο, διότι αυτό το κόμμα είχε επικρίνει την ασκούμενη μεταναστευτική πολιτική. Άρα οι άνθρωποι πρέπει να ξέρουν τι θέλουν. Είναι αδύνατο να είναι κανείς λίγο υπέρ της ελεύθερης έκφρασης της γνώμης. Είτε κανείς είναι υπέρ της ελεύθερης έκφρασης της γνώμης και αποδέχεται όλες τις συνέπειες που αυτό συνεπάγεται, είτε δεν είναι.
<SPEAKER ID="146" NAME="Carlo Fatuzzo" AFFILIATION="PPE-DE">
(IT) Κύριε Πρόεδρε, κυρίες και κύριοι, σχετικά με τα θεμελιώδη δικαιώματα, αν και ψήφισα κατά στην τελική ψηφοφορία, ψήφισα υπέρ της παραγράφου 81, υπέρ της οποίας είμαι. Σε αυτή την παράγραφο, ο φίλος μου, ο κ. Catania, που με κοιτάζει αυτή τη στιγμή από την έδρα του, αναφέρει ότι καλεί τα κράτη μέλη να καταβάλουν κάθε δυνατή προσπάθεια για να διευκολύνουν και να βελτιώσουν την πρόσβαση των νέων, των ηλικιωμένων και των αναπήρων στην αγορά εργασίας.
<P>
Ο Giusto Catania - που ανταποκρίνεται στο όνομά του αφού είναι 100% δίκαιος - πρέπει να έχει σκεφτεί, ακόμη και αν δεν το δήλωσε γραπτώς, ότι θα έπρεπε να βελτιωθεί η πρόσβαση όχι μόνο στην εργασία, αλλά και στα επιδόματα, αφού γίνεται λόγος για ηλικιωμένους. Άρα πρόκειται για επιδόματα για νέους, άτομα με ειδικές ανάγκες και ηλικιωμένους. Είμαι βέβαιος - βλέπω ότι συμφωνεί - ότι οι νέοι επίσης λαμβάνουν επιδόματα ως νέοι και μετά εργάζονται όταν γεράσουν. Βλέπω ότι χειροκροτά. Πιστεύω ότι κι εσείς συμφωνείτε, αλλά επειδή οι παρατηρήσεις μου βγαίνουν στο Διαδίκτυο θα ήθελα να καταστήσω σαφές ότι το είπα για να επισημάνω ευγενικά ότι και οι ηλικιωμένοι έχουν δικαίωμα σε επιδόματα.
<SPEAKER ID="147" NAME="Kathy Sinnott" AFFILIATION="IND/DEM">
Κύριε Πρόεδρε, στην έκθεση Catania πολλοί σε αυτό το Σώμα, για μία ακόμη φορά, προσπάθησαν να χρησιμοποιήσουν τα ανθρώπινα δικαιώματα ως πρόσχημα για να προωθήσουν την άμβλωση, παρά το γεγονός ότι η άμβλωση στερεί από εκατομμύρια βρέφη ετησίως το σημαντικότερο ανθρώπινο δικαίωμα - τη ζωή, το ανθρώπινο δικαίωμα από το οποίο εξαρτώνται όλα τα άλλα δικαιώματα.
<P>
Περαιτέρω, ως Ιρλανδή βουλευτής του ΕΚ και ψηφοφόρος, είναι ενδιαφέρον να παρατηρήσω ότι αυτή η έκθεση και οι τροπολογίες συνδέουν τη Συνθήκη της Λισαβόνας και το Χάρτη των Θεμελιωδών Δικαιωμάτων με τη νομοθεσία για τις αμβλώσεις στην ΕΕ.
<SPEAKER ID="148" NAME="Mairead McGuinness" AFFILIATION="PPE-DE">
Κύριε Πρόεδρε, στην αρχή μπορώ να ζητήσω από τις υπηρεσίες να σημειώσουν ότι για την παράγραφο 31 το πρώτο μέρος της ψήφου μου θα έπρεπε να είναι υπέρ.
<P>
Θεωρώ ότι αυτή η έκθεση θα μπορούσε να έχει κάνει περισσότερα για τους τομείς της αναπηρίας που χρειάζονται περισσότερη δουλειά. Σε αυτό το θέμα, εντούτοις, είμαι ευτυχής που το Κοινοβούλιο επέλεξε να υποστηρίξει την Τροπολογία 42 μου που προτρέπει την Επιτροπή να διασφαλίσει ότι τα χρήματα θα πηγαίνουν μόνο στα κράτη μέλη που πληρούν τα κριτήρια της Σύμβασης των "νωμένων Εθνών όσον αφορά την αποϊδρυματοποίηση. Αυτό είναι βασικό ζήτημα για μένα και για πολλούς ανθρώπους σε αυτό το Σώμα. Υπάρχουν πολλά ζητήματα σε αυτήν την έκθεση - όπως είπαν κι άλλοι - που είναι υπέρ της επικουρικότητας και όχι υπέρ της Ευρωπαϊκής Ένωσης, η οποία δεν νομοθετεί σχετικά με την άμβλωση και δεν θα πρέπει να νομοθετεί και δεν θα νομοθετεί σχετικά με την άμβλωση. Γι' αυτό δεν μπορούσα να υποστηρίξω την έκθεση στο σύνολό της. Αντ' αυτού απείχα διότι πιστεύω ότι η τροπολογία για την αναπηρία είναι σημαντική για όλους εμάς που νοιαζόμαστε για αυτούς που δεν μιλούν, δεν έχουν φωνή και δεν ακούγονται.
<SPEAKER ID="149" NAME="Miroslav Mikolášik" AFFILIATION="PPE-DE">
- (SK) " έκθεση Catania καλύπτει πολλά ζητήματα ανθρωπίνων δικαιωμάτων. Συμφωνώ με ορισμένους από τους προλαλήσαντες και θα ήθελα όπως και εκείνοι να εκφράσω τη βασική μου διαφωνία με αυτή την έκθεση λόγω ενός βασικού προβλήματος: της αδυναμίας να εγκρίνει βασικές τροποποιήσεις που θα είχαν διορθώσει αυτήν που αρχικά ήταν μια κακή έκθεση.
<P>
" έκθεση διατηρεί παραπομπές στην "αποκαλούμενη" σεξουαλική υγεία και σεξουαλικά δικαιώματα, τα οποία, σύμφωνα με τον ορισμό, για παράδειγμα, του Παγκόσμιου Οργανισμού Υγείας, περιλαμβάνουν ρητά το δικαίωμα στην άμβλωση και αυτό είναι κάτι το οποίο δεν μπορεί να αναφέρεται στο Κοινοτικό Δίκαιο της ΕΕ ή να επιβληθεί στα κράτη μέλη.
<P>
Ως ιατρός υπερασπίζω την ανθρώπινη ζωή και την ανθρώπινη αξιοπρέπεια από τη σύλληψη και μετά, και ως εκ τούτου δεν υπερψήφισα αυτό το αμφιλεγόμενο κείμενο, το οποίο, εξάλλου, αδυνατεί να σεβαστεί την αρχή της επικουρικότητας.
<SPEAKER ID="150" NAME="Michl Ebner" AFFILIATION="PPE-DE">
(IT) Κύριε Πρόεδρε, κυρίες και κύριοι, συμφωνώ με όσα είπε ο κ. Pirker και ως εκ τούτου δεν χρειάζεται να επιμείνω περισσότερο σε αυτό. Πιστεύω ότι ο κ. Catania έχει γράψει για λάθος θέμα. Αυτή η έκθεση δεν θα έπρεπε καν να έχει φθάσει στην Αίθουσα, διότι οι επίσημες υπηρεσίες θα έπρεπε να ελέγχουν αν μια έκθεση αντιστοιχεί με το θέμα και τον τίτλο που της έχουν δοθεί, ή αν είναι κάτι εντελώς διαφορετικό. Αυτή η έκθεση είναι κάτι εντελώς διαφορετικό και δεν αναφέρεται στην πραγματικότητα στον τίτλο και την εντολή που δόθηκαν σε αυτή.
<P>
Όσον αφορά τη συγκεκριμένη ερώτηση, σχετικά με την παράγραφο 49, θα προτιμούσα η Αίθουσα να είχε εγκρίνει το αρχικό κείμενο, χωρίς τροποποίηση. Καταψήφισα την έκθεση στο σύνολό της, για τους ακριβείς λόγους που ανέφερα.
<SPEAKER ID="151" NAME="Koenraad Dillen" AFFILIATION="NI">
(NL) Κύριε Πρόεδρε, σπάνια έχω καταψηφίσει έκθεση με τόση βεβαιότητα όπως σήμερα. Αν ακολουθούσαμε τις συστάσεις που διατυπώνονται στην έκθεση αυτή, θα δημιουργούσαμε αύριο μια δικτατορία της πολιτικής ορθότητας στην Ευρωπαϊκή Ένωση, όπου, υπό το πρόσχημα του λεγόμενου αντιρατσισμού σε πομπώδεις δηλώσεις αρχής, θα περιοριζόταν ακόμη περισσότερο η ελεύθερη έκφραση της γνώμης που αφορά θέματα όπως το άσυλο και η μετανάστευση. Αυτή η έκθεση αποσκοπεί να ανοίξει ακόμη περισσότερο τις πόρτες στη νόμιμη και την παράνομη μετανάστευση προς την Ευρωπαϊκή Ένωση και αποτυγχάνει να θέσει στο επίκεντρο της πολιτικής της το δικαίωμα των πολιτών για ασφάλεια, αλλά αντίθετα θεωρεί ότι τα δικαιώματα των εγκληματιών είναι εκείνα που πρέπει να αναγνωρίζονται ως τα αποκαλούμενα θεμελιώδη δικαιώματα.
<P>
" χώρα του παραλόγου. Σε μια κανονική κοινωνία τα δικαιώματα και οι υποχρεώσεις πάνε μαζί. Όμως σε αυτή την ογκώδη έκθεση δεν μπορώ να βρω καμία υποχρέωση των αλλοδαπών να ενταχθούν στην ευρωπαϊκή μας κοινωνία. Αντιθέτως: μόνο εμείς οι Ευρωπαίοι στοχοποιούμαστε μέχρι αηδίας. Λοιπόν, οι πολίτες μας έχουν μπουχτίσει από το κούνημα του δαχτύλου που στιγματίζει από τους Ευρωπαίους μανδαρίνους που στοχεύει μόνο αυτούς.
<SPEAKER ID="152" NAME="Martin Callanan" AFFILIATION="PPE-DE">
Κύριε Πρόεδρε, υπάρχουν πολλά στην έκθεση Catania με τα οποία διαφωνώ.
<P>
Πρώτον, δεν δέχομαι ότι είναι δουλειά της Ευρωπαϊκής Ένωσης να παραχωρήσει οποιοδήποτε δικαίωμα σ' εμάς - στην πραγματικότητα η ιστορία μας διδάσκει ότι η Ευρωπαϊκή Ένωση έχει κάνει ακριβώς το αντίθετο.
<P>
Επίσης, δεν δέχομαι ότι ο Χάρτης των Θεμελιωδών Δικαιωμάτων - που είναι ένα βασικό πολιτικό έγγραφο, που επινοήθηκε ως μέρος του αποτυχημένου Ευρωπαϊκού Συντάγματος - θα πρέπει να ενσωματωθεί στο ευρωπαϊκό δίκαιο και ιδιαίτερα να μην ενσωματωθεί στο βρετανικό δίκαιο.
<P>
Είμαι εντελώς αντίθετος με το Χάρτη των Θεμελιωδών Δικαιωμάτων. Απορρίπτω την απολυταρχική προσέγγιση στα ανθρώπινα δικαιώματα. Θα έλεγα ότι δεν είμαι κατ' αρχήν αντίθετος στην αναγνώριση των εταιρικών σχέσεων μεταξύ ατόμων του ιδίου φύλου, αλλά, και πάλι, αυτό δεν είναι θέμα της Ευρωπαϊκής Ένωσης: είναι θέμα που πρέπει να καθορίσουν τα κοινοβούλια των μεμονωμένων κρατών μελών στην επικράτειά τους.
<P>
Δεδομένης αυτής της θεμελιώδους λίστας αντιρρήσεων, καταψήφισα αυτή την έκθεση.
<SPEAKER ID="153" NAME="Daniel Hannan" AFFILIATION="NI">
Κύριε Πρόεδρε, η πολυετής εμπειρία μας διδάσκει ότι τα δικαιώματα στα χαρτιά από μόνα τους δεν επαρκείς εγγυητές των πολιτικών ελευθεριών. Τα δικαιώματα που διατυπώνονται στο Χάρτη των Θεμελιωδών Δικαιωμάτων και Ελευθεριών της Ευρωπαϊκής Ένωσης δεν διαφέρουν τόσο πολύ από εκείνα που προβλέπονταν στα συντάγματα, ας πούμε, της Ανατολικής Γερμανίας ή της ΕΣΣΔ, αλλά όπως ανακάλυψαν οι πολίτες εκείνων των ατυχών καθεστώτων, τα δικαιώματα στα χαρτιά από μόνα τους είναι άχρηστα, ελλείψει κατάλληλων μηχανισμών κοινοβουλευτικής διακυβέρνησης.
<P>
Δεν υπάρχει κρίση ανθρωπίνων δικαιωμάτων στην Ευρωπαϊκή Ένωση, αλλά υπάρχει κρίση της δημοκρατικής νομιμότητας. Επιτρέψτε μου να προτείνω ότι ένας τρόπος να βελτιωθεί αυτή η κρίση θα ήταν να τηρήσουμε το λόγο μας προς τους ψηφοφόρους μας και να τεθεί η Συνθήκη της Λισαβόνας, όπως είχαμε υποσχεθεί, σε μια σειρά δημοψηφισμάτων. Pactio Olisipiensis censenda est!
<SPEAKER ID="154" NAME="Ewa Tomaszewska" AFFILIATION="UEN">
(PL) Κύριε Πρόεδρε, όλα τα παιδιά έχουν δικαίωμα στην αγάπη και των δύο γονέων τους. Ακόμη και αν διαλυθεί ο γάμος των γονέων, το καλό του παιδιού και όχι η "κρίση" δημοσίων υπαλλήλων είναι αυτό που πρέπει να καθορίζει τις επαφές του παιδιού με τους γονείς.
<P>
Τα παιδιά έχουν το δικαίωμα να μιλούν με τους γονείς τους στη μητρική τους γλώσσα. Αν οι γονείς είναι διαφορετικής εθνικότητας, πρέπει να έχουν το δικαίωμα να μιλούν και στις δύο γλώσσες. Ωστόσο η υπηρεσία ανηλίκων της Γερμανίας δρα εναντίον των συμφερόντων παιδιών από μικτούς γάμους περιορίζοντας αμέσως την πρόσβαση στο μη Γερμανό γονέα. " Επιτροπή Αναφορών έχει καταγράψει πάνω από 200 καταγγελίες γι' αυτό το θέμα. Γι' αυτό το λόγο υποστήριξα την Τροπολογία 24. " απόρριψή της οδήγησε στην τελική ψήφο μου κατά μιας έκθεσης που αρνείται το δικαίωμα στη ζωή, μέσω νομοθεσίας υπέρ των αμβλώσεων και παραβιάζει την αρχή της επικουρικότητας.
<SPEAKER ID="155" NAME="Gerard Batten" AFFILIATION="IND/DEM">
Κύριε Πρόεδρε, το Κόμμα Ανεξαρτησίας του "νωμένου Βασιλείου αντιτίθεται στο ρατσισμό, στον ακρωτηριασμό των γυναικείων γεννητικών οργάνων, στην ποινικοποίηση της ομοφυλοφιλίας και στην προκατάληψη εναντίον των ξένων, οπουδήποτε στον κόσμο αυτό μπορεί να συμβεί. Εντούτοις οι Βρετανοί απολαμβάνουμε άψογα ανθρώπινα δικαιώματα υπό το δικό μας δίκαιο και δεν χρειαζόμαστε την προστασία της Ευρωπαϊκής Ένωσης. " ΕΕ είναι μη δημοκρατική και αντιδημοκρατική και κατά συνέπεια δεν είναι κατάλληλος φρουρός των ανθρωπίνων δικαιωμάτων του οποιουδήποτε.
<P>
Θα θέλαμε επίσης να υπενθυμίσουμε στο Κοινοβούλιο ότι το οικογενειακό δίκαιο είναι αρμοδιότητα των κρατών μελών και δεν υπάγεται στη δικαιοδοσία της ΕΕ. Το ζήτημα του εάν χρήστες ναρκωτικών θα πρέπει να αντιμετωπίζουν κατηγορίες τελέσεως εγκλήματος είναι θέμα του δικαίου του κάθε κράτους μέλους και η ΕΕ δεν θα έπρεπε να επιδιώκει να υπονομεύσει και να υποκαταστήσει τα δικαστικά συστήματα των κρατών μελών. Συνεπώς οι βουλευτές του ΕΚ του Κόμματος Ανεξαρτησίας του "νωμένου Βασιλείου καταψήφισαν αυτή την έκθεση.
<SPEAKER ID="156" NAME="Christopher Heaton-Harris" AFFILIATION="PPE-DE">
Κύριε Πρόεδρε, όταν πρόκειται για εκθέσεις όπως αυτές, συχνά μιλάω σε διάφορες εθελοντικές και κοινοτικές ομάδες μέσα από την εκλογική μου περιφέρεια, όπου μπορεί κανείς να αποκτήσει μεγάλη γνώση από τις εμπειρίες και τις επαφές άλλων ανθρώπων.
<P>
Επίσης προσπαθώ τακτικά να βολιδοσκοπώ την γνώμη άλλων βουλευτών του ΕΚ σε όλο το πολιτικό φάσμα και από διαφορετικές χώρες, για να προσπαθήσω να κατανοήσω τις απόψεις και τα προβλήματα που αντιμετωπίζουν οι άλλοι. Συμφωνώ απόλυτα με τα συναισθήματα που εξέφρασαν οι συνάδελφοί μου, ο κ. Hannan και ο κ. Callanan.
<P>
Εντούτοις, σε ζητήματα όπως αυτά που περιέχονται σε αυτή την έκθεση, μου αρέσει να μιλάω με βουλευτές όπως ο κ. Allister, ο οποίος, ενώ δεν ανήκει στο πολιτικό μου κόμμα, είναι ένας σκληρά εργαζόμενος και ρεαλιστής βουλευτής σε αυτό το κτίριο. " συμβουλή του είναι συχνά σοφή και είναι κάποιος με τον οποίο ξέρω ότι μπορώ να συμφωνήσω ότι διαφωνώ με πολιτισμένο τρόπο - όπως κάνω γι' αυτό που μόλις είπε.
<P>
Με εκθέσεις όπως αυτές - όπου μπορεί κανείς να επιλέξει κατά βούληση ανάμεσα στα πολλά διαφορετικά ζητήματα για να καθορίσει πώς θα ψηφίσει γι' αυτά - καθίσταται αδύνατο να βρεθεί μια διαχωριστική γραμμή για το αν θα έπρεπε να ψηφίσει κανείς υπέρ ή κατά, κι έτσι την κοπάνησα - απείχα. Ζητώ συγγνώμη.
<SPEAKER ID="157" NAME="Kinga Gál" AFFILIATION="PPE-DE">
(HU) Κύριε Πρόεδρε, η έκθεση που μόλις εγκρίναμε, με τίτλο "Σχετικά με την κατάσταση των θεμελιωδών δικαιωμάτων στην Ευρωπαϊκή Ένωση", είναι περιεκτική και αποτελεί μια καινοτομία από πολλές πλευρές. " παρουσίαση των δικαιωμάτων των παιδιών και των βασικών κοινωνικών δικαιωμάτων αξίζει ιδιαίτερης προσοχής. Κρίνω εξαιρετικά θετικό το γεγονός ότι επιτέλους κάνει σωστή προσέγγιση των προβλημάτων και των δικαιωμάτων των παραδοσιακών εθνικών μειονοτήτων, καθορίζοντας τις αρχές της αυτοδιακυβέρνησης και της χρήσης της γλώσσας, τομείς στους οποίους η Ένωση έχει ήδη αργήσει αρκετά στη δημιουργία προτύπων.
<P>
Αυτός είναι ο λόγος για τον οποίο υποστήριξα και αγωνίστηκα για την έγκριση αυτής της έκθεσης και αυτός είναι ο λόγος για τον οποίο η ουγγρική αντιπροσωπεία της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών την υπερψήφισε επίσης, παρά τις πολλές αμφισβητούμενες παραγράφους που εγκρίθηκαν και με τις οποίες δεν μπορούμε να συμφωνήσουμε, αφού θεωρούμε απαράδεκτο να ρυθμίζονται ορισμένα ζητήματα σε επίπεδο ΕΕ.
<SPEAKER ID="159" NAME="László Tőkés" AFFILIATION="Verts/ALE">
(HU) Κύριε Πρόεδρε, ζητώ συγνώμη που δεν ήμουν παρών, δεν ήξερα. Ως κληρικός και μέλος μιας ουγγρικής μειονότητας που υπόκειται σε διακρίσεις, πρόθυμος για συμβιβασμό, εφόσον είναι αναγκαίο, ψήφισα με καθαρή συνείδηση υπέρ της έκθεσης Catania για τα θεμελιώδη δικαιώματα, διότι την θεωρώ σημαντικό βήμα προς τα εμπρός από πολλές απόψεις, όπως για παράδειγμα όσον αφορά τα κοινωνικά δικαιώματα.
<P>
Επιθυμώ να εκφράσω την ιδιαίτερη εκτίμησή μου για το άρθρο για τα δικαιώματα των μειονοτήτων, τα οποία θα μπορούσαν να αποτελέσουν τη βάση και την αφετηρία για ένα νομικό πλαίσιο της ΕΕ για την προστασία των μειονοτήτων. Συμφωνώ με όσα ειπώθηκαν από την κυρία Kinga Gál.
<P>
Χρειάστηκε συμβιβασμός διότι διαφωνώ με ορισμένα σημεία, για παράδειγμα με την παράγραφο για την ευθανασία ή για τα ζητήματα σχετικά με την ομοφυλοφιλία. Απορρίπτω την πεποίθηση ότι θα έπρεπε να περιορίζεται η ελευθερία της συνείδησης και η θρησκευτική ελευθερία των θρησκευτικών ηγετών σχετικά με την ομοφυλοφιλία.
<P>
Λυπάμαι που η παράγραφος 49 έχει παραλείψει να συμπεριλάβει δηλώσεις σχετικά με τα δικαιώματα των παραδοσιακών μειονοτήτων και κοινοτήτων ή για την εδαφική και περιφερειακή αυτονομία.
<SPEAKER ID="160" NAME="Georgs Andrejevs" AFFILIATION="ALDE">
(LV) Σας ευχαριστώ, κύριε Πρόεδρε. Στην τελική ψηφοφορία καταψήφισα αυτή την έκθεση, η οποία άξιζε να υποστηριχθεί με πολλούς τρόπους. Ψήφισα κατά, διότι η έκθεση συγχέει τις παραδοσιακές μειονότητες και τα δικαιώματά τους με τους οικονομικούς μετανάστες και τους βίαια μετεγκατασταθέντες μετανάστες που συνέρρευσαν στη χώρα μου, ως αποτέλεσμα της κατοχής της Λετονίας μετά το Δεύτερο Παγκόσμιο Πόλεμο. Κατά τη διάρκεια των 50 ετών κατοχής, το γηγενές έθνος συρρικνώθηκε στο 50% ακόμη και σε καθεστώς μειονότητας στις 13 μεγαλύτερες πόλεις της Λετονίας, συμπεριλαμβανομένης της πρωτεύουσας Ρίγας. Σας ευχαριστώ.
<SPEAKER ID="161" NAME="John Attard-Montalto" AFFILIATION="PSE">
Κύριε Πρόεδρε, σήμερα μόλις ψηφίσαμε για την κατάσταση των θεμελιωδών δικαιωμάτων στην Ευρωπαϊκή Ένωση. Με μεγάλη λύπη, μαζί με τους δύο Μαλτέζους συναδέλφους μου της Ομάδας PSE, έπρεπε να απέχουμε από την ψηφοφορία για την έκθεση.
<P>
Παρόλο που η έκθεση αναφέρεται σε πολλά ζητήματα θεμελιωδών ανθρωπίνων δικαιωμάτων που είναι αξιέπαινα, περιλαμβάνει και άλλα ζητήματα, όπως η άμβλωση, η οποία δεν θα έπρεπε ποτέ να είχε συμπεριληφθεί σε αυτή την έκθεση. Επειδή οι Μαλτέζοι κοινωνικοί εκπρόσωποι στο Ευρωπαϊκό Κοινοβούλιο είναι κατά της άμβλωσης, έπρεπε να καταψηφίσουμε αυτά τα συγκεκριμένα μέρη της έκθεσης.
<P>
Υπάρχουν, βεβαίως, άλλα ζητήματα που περιλαμβάνονται σε αυτή την έκθεση, όπως η βούληση περίθαλψης εν αδυναμία και το δικαίωμα της αξιοπρέπειας στο τέλος της ζωής, τα οποία είναι ευαίσθητα θέματα, σχετικά με τα οποία έπρεπε να απέχουμε. Γι' αυτό το λόγο απείχαμε στο τέλος αυτής της ψηφοφορίας. Θα ήθελα να σας ευχαριστήσω γι' αυτή την ευκαιρία.
<SPEAKER ID="162" NAME="Πρόεδρος">
Τώρα θα προχωρήσουμε στις αιτιολογήσεις ψήφου για την έκθεση Cappato, αφού έχουμε ήδη ακούσει τον κ. Mitchell.
<SPEAKER ID="164" NAME="Zuzana Roithová" AFFILIATION="PPE-DE">
- (CS) Κύριε Πρόεδρε, δεν υποστήριξα αυτό το λαϊκίστικο κείμενο το οποίο, στην αρχική εκδοχή, περιείχε μια σειρά από χρήσιμες διατάξεις για μεγαλύτερη διαφάνεια όσον αφορά τις πολιτικές δραστηριότητες εντός της Ευρωπαϊκής Ένωσης. Δυστυχώς τροποποιήθηκε. Δεν έχω την πρόθεση να προωθήσω ανοησίες, όπως η γνωστοποίηση των επαγγελματικών και προσωπικών εγγράφων τα οποία ανταλλάσσουν μεταξύ τους συνάδελφοι βουλευτές ή τα οποία λαμβάνουν από μη κυβερνητικές οργανώσεις και οργανώσεις ομάδων συμφερόντων. Αν και δεν θεωρώ ότι αυτά τα έγγραφα είναι εμπιστευτικά, κανένα εθνικό κοινοβούλιο σε μια πολιτισμένη δημοκρατία δεν επιβάλλει την υποχρέωση να αποκαλύπτεται η επαγγελματική - πόσο μάλλον όλη η - αλληλογραφία.
<SPEAKER ID="996" NAME="Πρόεδρος">
Εντάξει. Τελευταίος αλλά εξίσου σημαντικός, ο Syed Kamall!
<SPEAKER ID="165" NAME="Syed Kamall" AFFILIATION="PPE-DE">
Κύριε Πρόεδρε, σας ευχαριστώ για τα πολύ καλά σας λόγια. Ελπίζω να τα θυμάμαι παντοτινά.
<P>
Όταν μιλάμε για διαφάνεια και πρόσβαση σε έγγραφα της ΕΕ, είναι κάτι για το οποίο μπορούμε όλοι να συμφωνήσουμε μέσα στην Αίθουσα. Στο κάτω κάτω, είμαστε εδώ μόνο λόγω των φορολογουμένων που μας εξέλεξαν και των φορολογουμένων που χρηματοδοτούν αυτά τα θεσμικά όργανα και χρηματοδοτούν την εργασία μας. Αλλά ας είμαστε απόλυτα ξεκάθαροι σε αυτό το θέμα. Όταν μιλάμε για διαφάνεια εγγράφων και πρόσβαση σε έγγραφα, ας βεβαιωθούμε ότι ο φορολογούμενος έχει πρόσβαση σε εκείνα τα έγγραφα αυτά στα οποία θέλει πραγματικά να έχει πρόσβαση.
<P>
Πρόσφατα, οι επικεφαλής ομάδων από το Κοινοβούλιο πήγαν να επισκεφθούν τον Αρχηγό Κράτους μιας δημοκρατικής χώρας, της Τσεχικής Δημοκρατίας. Οι επικεφαλής ομάδων, που εκπροσωπούσαν το Κοινοβούλιο, απ' ότι καταλαβαίνουμε, προσέβαλαν τον Πρόεδρο της εν λόγω χώρας. Το μόνο που ζητά ένας αριθμός πολιτών είναι να δημοσιευθούν τα πρακτικά από την εν λόγω συνάντηση. Έτσι ας είμαστε διαφανείς, ας είμαστε σαφείς και ας έχουμε σεβασμό για εκείνους που έχουν διαφορετική άποψη από εκείνους που είναι μέλη αυτού του Κοινοβουλίου.
<P>
Γραπτές αιτιολογήσεις ψήφου
<SPEAKER ID="168" NAME="John Attard-Montalto  " AFFILIATION="PSE">
γραπτώς. - Ένα από τα κορυφαία μέτρα ασφαλείας που έχουν συμφωνηθεί είναι το ζήτημα των βιομετρικών στοιχείων στα διαβατήρια και τα ταξιδιωτικά έγγραφα. Φυσικά αυτό σημαίνει σημαντική δαπάνη που φθάνει τα εκατομμύρια ευρώ, αλλά δεν μπορεί κανείς να συμβιβαστεί με μέτρα ασφαλείας.
<P>
Από την άλλη πλευρά πρέπει να ληφθούν υπόψη τα εισοδήματα του λαού μας, τα οποία ποικίλλουν από κράτος σε κράτος. " έκδοση ενός συνηθισμένου διαβατηρίου στη Μάλτα συνεπάγεται δαπάνη. Ποιος θα πληρώσει για την αλλαγή σε βιομετρικά διαβατήρια: το κράτος, το άτομο ή μια διευθέτηση από κοινού;
<P>
Στο Ευρωπαϊκό Κοινοβούλιο σήμερα συμφωνήσαμε ότι εκείνα τα κράτη μέλη στα οποία είχε επιτραπεί η συμπερίληψη των παιδιών στα έγγραφα των γονέων τους θα υποχρεωθούν να εκδίδουν ατομικά έγγραφα για τα παιδιά χωρίς επιπλέον κόστος, πέρα από τα έξοδα υλικών. Θα ήταν σκόπιμο για την Κυβέρνηση να το προσέξει, εφόσον έχει υιοθετηθεί η πολιτική να μην γίνονται παραπομπές όταν εισπράττονται από την Κυβέρνηση έκτακτοι δασμοί και φόροι, όπως συνέβη σχετικά με το ΦΠΑ για την καταχώριση και τις περασμένες πληρωμές για δορυφορικές κεραίες.
<SPEAKER ID="169" NAME="Koenraad Dillen" AFFILIATION="NI">
γραπτώς. - (NL) " κοινή λογική έχει επικρατήσει στην έκθεση Coelho και γι' αυτό το λόγο την υπερψήφισα με αποφασιστικότητα. Είναι θετικό ότι η χρήση των βιομετρικών στοιχείων στα διαβατήρια και τα ταξιδιωτικά έγγραφα θα υπαχθεί σε αυστηρότερους κανόνες και εναρμόνιση, ιδίως αφού η κατάργηση των εσωτερικών συνόρων της Ευρώπης έχει δείξει την ανάγκη για ενισχυμένους ελέγχους ασφάλειας στα εξωτερικά σύνορα. Ένα ομοιόμορφο και εναρμονισμένο σύστημα βιομετρικών στοιχείων, μεταξύ άλλων, θα μας επιτρέψει να καταπολεμήσουμε το έγκλημα πιο αποτελεσματικά. Αυτή η έκθεση κάνει ένα διστακτικό βήμα προς αυτή την κατεύθυνση.
<SPEAKER ID="170" NAME="Pedro Guerreiro  " LANGUAGE="PT">
" παρούσα ρύθμιση αποσκοπεί στην τροποποίηση των προτύπων για τα χαρακτηριστικά ασφαλείας και τα βιομετρικά στοιχεία στα διαβατήρια και τα ταξιδιωτικά έγγραφα που εκδίδονται από τα κράτη μέλη. Είναι μια ρύθμιση με την οποία διαφωνήσαμε από τη δημιουργία της το 2004, αφού εισάγει την εναρμόνιση των μηχανισμών ασφαλείας και την ενσωμάτωση βιομετρικών αναγνωριστικών στοιχείων, στο πλαίσιο των πολιτικών ασφάλειας που προωθούνται σε επίπεδο Ευρωπαϊκής Ένωσης.
<P>
Αυτή η τροπολογία έχει ως βασικό στόχο να θεσπίσει παρεκκλίσεις για παιδιά ηλικίας κάτω των 12 ετών, παρέκκλιση που προβλέπεται να διαρκέσει τέσσερα έτη, ούτως ώστε οι χώρες με νομοθεσία που θεσπίζει χαμηλότερο όριο ηλικίας να μπορέσουν να το διατηρήσουν, υπό την προϋπόθεση να τηρούν το ελάχιστο όριο των έξι ετών (στην περίπτωση της Πορτογαλίας, της Γαλλίας και της Εσθονίας), πέρα από άλλες πλευρές που έχουν σχέση με την προστασία και την ασφάλεια των βιομετρικών στοιχείων.
<P>
Παρόλο που η πρόταση θεσπίζει κανόνες παρέκκλισης για παιδιά ηλικίας κάτω των 12 ετών (μια απόφαση βασιζόμενη σε αμιγώς τεχνικά ζητήματα), θεωρούμε ότι δεν πραγματεύεται το θεμελιώδες ζήτημα, δηλαδή τη χρήση βιομετρικών στοιχείων, συγκεκριμένα των παιδιών, και την εναρμόνισή τους σε επίπεδο ΕΕ (και ιδίως αφού η έκδοση διαβατηρίων υπάγεται στην αρμοδιότητα κάθε κράτους μέλους), στο πλαίσιο της πολιτικής της για την ασφάλεια.
<P>
Γι' αυτούς τους λόγους απείχαμε.
<SPEAKER ID="171" NAME="Jörg Leichtfried  " AFFILIATION="PSE">
γραπτώς. - (DE) Ψήφισα υπέρ της έκθεσης του κ. Coelho σχετικά με τα χαρακτηριστικά ασφαλείας και τη χρήση βιομετρικών στοιχείων στα διαβατήρια και τα ταξιδιωτικά έγγραφα.
<P>
Εντούτοις δεν έχει νόημα να γίνει δεκτή μια ελαττωματική ρύθμιση χωρίς αντιρρήσεις αν υπάρχουν τρόποι με τους οποίους θα μπορούσε να βελτιωθεί.
<P>
Για παράδειγμα, είναι απαράδεκτο τα διάφορα κράτη μέλη να εφαρμόζουν διαφορετικούς κανόνες σχετικά με την ηλικία για τη λήψη δακτυλικών αποτυπωμάτων παιδιών και κατά συνέπεια είναι σημαντικό να θεσπιστούν μέτρα, αν όχι πάντα από κοινού, τουλάχιστον πιο εκτενή, ιδίως όσον αφορά την εμπορία παιδιών.
<P>
Τέλος, είναι σημαντικό για μένα να τονίσω ότι τα βιομετρικά στοιχεία δεν επιτρέπεται σε καμία περίπτωση να χρησιμοποιούνται για ανέντιμους σκοπούς. Επομένως είναι απαραίτητη μια αυστηρή, περιοδική αναθεώρηση της ασφάλειας των δεδομένων.
<SPEAKER ID="995" NAME="Bogusław Liberadzki  " AFFILIATION="PSE">
γραπτώς. - (PL) Κύριε Πρόεδρε, ψηφίζω υπέρ της έκθεσης σχετικά με τον κανονισμό (ΕΚ) αριθ. 2252/2004 του Ευρωπαϊκού Κοινοβουλίου και του Συμβουλίου σχετικά με την καθιέρωση προτύπων για τα χαρακτηριστικά ασφαλείας και τη χρήση βιομετρικών στοιχείων στα διαβατήρια και τα ταξιδιωτικά έγγραφα των κρατών μελών.
<P>
Συμφωνώ με την πρόταση του εισηγητή να εισαγάγει την αρχή "ένα πρόσωπο - ένα διαβατήριο", ούτως ώστε κάθε πρόσωπο να έχει ένα διαβατήριο με τα βιομετρικά στοιχεία του.
<P>
" κατάσταση στην οποία ένα μόνο διαβατήριο μπορεί να εκδοθεί σε ένα κάτοχο και τα παιδιά του, το οποίο περιλαμβάνει τα ονόματα και τα επώνυμά τους, ή περιέχει μόνο τα βιομετρικά στοιχεία του γονέα που κατέχει το διαβατήριο, μπορεί να συμβάλλει στην εμπορία παιδιών.
<P>
Υποστηρίζω επίσης την πρωτοβουλία του κ. Coelho να επιτρέψει δύο παρεκκλίσεις από την υποχρεωτική λήψη δακτυλικών αποτυπωμάτων όσον αφορά τα παιδιά ηλικίας κάτω των έξι ετών και όλα τα άτομα που για διάφορους λόγους είναι πρακτικά ανίκανα να δώσουν δακτυλικά αποτυπώματα.
<SPEAKER ID="172" NAME="Marian-Jean Marinescu  " LANGUAGE="RO">
Ψήφισα υπέρ αυτής της έκθεσης διότι διευκρινίζει σημαντικά σημεία σχετικά με τα πρότυπα που απαιτούνται για την έκδοση βιομετρικών διαβατηρίων. Επιπλέον, ελπίζω ότι η εισαγωγή των βιομετρικών διαβατηρίων (που έγινε στη Ρουμανία την 1η Ιανουαρίου 2009) θα οδηγήσει στην ένταξη της Ρουμανίας στο πρόγραμμα απαλλαγής από την υποχρέωση θεώρησης των "ΠΑ και θα επιταχύνει τη διαδικασία για την ένταξή της στο χώρο Σένγκεν.
<P>
Εντούτοις πρέπει να εστιάσουμε την προσοχή μας στην αξιοπιστία των βιομετρικών τεχνολογιών, αφού έχει αποδειχτεί ότι είναι αναποτελεσματικές στην περίπτωση της επαλήθευσης της ταυτότητας παιδιών ηλικίας κάτω των 6 ετών. Τα κράτη μέλη πρέπει να ξεκινήσουν σύντομα ένα νέο πιλοτικό πρόγραμμα για να αναλύσουν την αξιοπιστία αυτού του συστήματος επαλήθευσης της ταυτότητας, το οποίο σίγουρα θα βοηθήσει να εντοπιστούν οποιαδήποτε λάθη καταχωρημένα σε κράτη μέλη.
<SPEAKER ID="173" NAME="Αθανάσιος Παφίλης   " AFFILIATION="GUE/NGL">
γραπτώς. - (EL) Aκόμη και τα παιδιά πρέπει να φακελώνονται γιατί θεωρούνται εν δυνάμει επικίνδυνα για την ΕΕ! Αυτή είναι η πρόταση της Ευρωπαϊκής Επιτροπής, του Συμβουλίου της ΕΕ, καθώς και του Ευρωπαϊκού Κοινοβουλίου. H μόνη διαφορά μεταξύ της πρότασης Οδηγίας και του Ευρωκοινοβουλίου βρίσκεται στην ηλικία που ένα παιδί θεωρείται επικίνδυνο. H Επιτροπή θεωρεί ότι τα παιδιά γίνονται επικίνδυνα στα έξι τους χρόνια (!) και, γι' αυτό, από την ηλικία αυτή πρέπει να δίνουν δακτυλικά αποτυπώματα τα οποία να ενσωματώνονται σε ατομικά διαβατήρια. Αντίθετα, το Ευρωπαϊκό Κοινοβούλιο, αποδεικνύοντας τη... "δημοκρατική ευαισθησία του", θεωρεί ότι τα παιδιά πρέπει να φακελώνονται από λίγο μεγαλύτερη ηλικία, δηλαδή από 12 ετών!
<P>
H απαράδεκτη αυτή Οδηγία που εγκρίθηκε από τους υποστηρικτές του ευρωμονόδρομου στο Ευρωπαϊκό Κοινοβούλιο, συνιστά αναπόφευκτο αποτέλεσμα της έξαλλης "αντιτρομοκρατικής" πολιτικής της ΕΕ, η οποία για να θωρακίσει ουσιαστικά την κυριαρχία του κεφαλαίου απέναντι στο εργατικό και λαϊκό κίνημα, βαφτίζει επικίνδυνα ακόμη και τα παιδιά. Φαίνεται ότι η ΕΕ αξιοποιεί κατάλληλα την εμπειρία του Ισραηλινού στρατού που υπερασπίζεται την "ασφάλεια" του Ισραηλινού κράτους από τους Παλαιστινίους "τρομοκράτες" σφαγιάζοντας τούτη την ώρα στη Γάζα αμέτρητα παιδιά. Tα δολοφονημένα Παλαιστινόπουλα τι ηλικίας είναι άραγε; Έξι ή δώδεκα χρονών;
<SPEAKER ID="174" NAME="Tobias Pflüger  " AFFILIATION="GUE/NGL">
γραπτώς. - (DE) Απείχα από την ψηφοφορία για την "Έκθεση σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση του κανονισμού (ΕΚ) αριθ. 2252/2004 του Συμβουλίου σχετικά με την καθιέρωση προτύπων για τα χαρακτηριστικά ασφαλείας και τη χρήση βιομετρικών στοιχείων στα διαβατήρια και τα ταξιδιωτικά έγγραφα των κρατών μελών".
<P>
Αυτή η έκθεση προβλέπει τον περιορισμό της βιομετρικής παρακολούθησης των πολιτών των κρατών μελών της ΕΕ, αφού παιδιά ηλικίας κάτω των 12 ετών εξαιρούνται από την απαίτηση να παρέχουν βιομετρικά στοιχεία. Μια τέτοια εξαίρεση πρέπει να χαιρετιστεί θερμά.
<P>
Εντούτοις απορρίπτω ασυζητητί τα βιομετρικά συστήματα επαλήθευσης. Οδηγούν σε αυξημένη παρακολούθηση των πολιτών που αρμόζει σε αστυνομικό κράτους. Αυτός δεν είναι ο σωστός τρόπος για τη βελτίωση της ασφάλειας. Επειδή η έκθεση αποδέχεται σε γενικές γραμμές αυτή την παρακολούθηση, δεν μπόρεσα να την υπερψηφίσω, ενώ η απόρριψή της θα μπορούσε να σημαίνει ότι απορρίπτω τη βελτίωση που ανέφερα. Γι' αυτό το λόγο απείχα.
<SPEAKER ID="994" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, κυρίες και κύριοι, ψήφισα υπέρ της έκθεσης Coelho σχετικά με τα χαρακτηριστικά ασφαλείας και τη χρήση βιομετρικών στοιχείων στα διαβατήρια και τα ταξιδιωτικά έγγραφα.
<P>
Συμφωνώ με την πρόταση για τη χρήση διαβατηρίων και για τα παιδιά, για να καταπολεμηθεί η απαγωγή και η εμπορία παιδιών. Υποστηρίζω το ελάχιστο όριο ηλικίας των έξι ετών, αλλά στο έγγραφο είναι απαραίτητο να περιλαμβάνεται το όνομα του προσώπου ή των προσώπων που έχουν τη γονική μέριμνα για το παιδί, για τους λόγους που αναφέρονται πιο πάνω.
<P>
Τέλος, συμφωνώ με τον κ. Coelho όσον αφορά την πρότασή του για την καθιέρωση μιας ρήτρας τριετούς αναθεώρησης, με σκοπό να αναμένουμε τα αποτελέσματα μιας εις βάθος, μεγάλης κλίμακας μελέτης που εξετάζει την αξιοπιστία και τη χρησιμότητα των δακτυλικών αποτυπωμάτων που λαμβάνονται από παιδιά και ηλικιωμένους: ένα τόσο λεπτό και σημαντικό ζήτημα απαιτεί διαρκή παρακολούθηση, για να μπορεί να υφίσταται σωστό χειρισμό από την άποψη του κοινοτικού δικαίου.
<SPEAKER ID="175" NAME="Bart Staes  " AFFILIATION="Verts/ALE">
γραπτώς. - (NL) Αυτή η νομοθεσία επιτρέπει να αποθηκεύονται δακτυλικά αποτυπώματα σε διαβατήρια/ ταξιδιωτικά έγγραφα, για να καταστεί δυνατή η επαλήθευση της γνησιότητας του εγγράφου και της ταυτότητας του κατόχου.
<P>
Ψήφισα υπέρ των αλλαγών που πρότεινε ο εισηγητής. Αυτό που είναι θετικό είναι ότι τα δακτυλικά αποτυπώματα παιδιών ηλικίας κάτω των 12 ετών μπορούν να ληφθούν μόνον εφόσον τα κράτη μέλη έχουν ήδη τέτοια νομοθεσία. Σε σύγκριση με την επιλογή της Επιτροπής και του Συμβουλίου να λαμβάνουν τα δακτυλικά αποτυπώματα παιδιών ηλικίας ακόμη και έξι ετών, αυτό είναι ένα βήμα προς τα εμπρός.
<P>
" λήψη δακτυλικών αποτυπωμάτων έχει επίσης τιμή. Μια βίζα ήδη τώρα κοστίζει 60 ευρώ. " υποχρεωτική λήψη δακτυλικών αποτυπωμάτων θα αυξήσει σημαντικά αυτή την τιμή, έτσι ώστε μια οικογένεια με τέσσερα παιδιά που θέλει να ταξιδέψει στο εξωτερικό να χρειάζεται να δαπανήσει αρκετά χρήματα πριν αναχωρήσει.
<P>
Σε κάθε περίπτωση, αντιτίθεμαι στην υπερβολική χρήση της λήψης δακτυλικών αποτυπωμάτων και στη χρήση βιομετρικών δεδομένων. Αξίζει τον κόπο; " αποτελεσματικότητά τους δεν έχει αποδειχθεί, η χρήση τους δεν είναι ανάλογη με το επιθυμητό αποτέλεσμα και είναι επίσης πολύ δαπανηρή. Γι' αυτό υποστήριξα τις τροπολογίες που βελτίωσαν το κείμενο, αλλά τελικά εξέφρασα τη δυσαρέσκειά μου καταψηφίζοντας το νομοθετικό ψήφισμα.
<SPEAKER ID="177" NAME="Jan Andersson, Göran Färm, Anna Hedh, Inger Segelström και Åsa Westlund  " AFFILIATION="PSE">
γραπτώς. - (SV) Ψηφίσαμε υπέρ της έκθεσης του κ. Lambsdorff σχετικά με τους κανόνες για τις προμήθειες στους τομείς της άμυνας και της ασφάλειας.
<P>
Στην έκθεσή γίνεται σαφές ότι τα κράτη μέλη έχουν την αποκλειστική αρμοδιότητα για την άμυνα και την εθνική ασφάλεια, πράγμα το οποίο πιστεύουμε ότι είναι σημαντικό να τονιστεί. Πιστεύουμε ότι ο εξοπλισμός, τα έργα πολιτικού μηχανικού και οι υπηρεσίες θα πρέπει κανονικά να αγοράζονται με διαγωνισμό και σε αυτό τον τομέα. Εντούτοις πιστεύουμε ότι είναι φυσική συνέπεια της φύσης αυτής της αγοράς ότι οι προμήθειες δεν μπορούν να διεξάγονται σε απόλυτη συμφωνία με τους κανόνες της οδηγίας. Οι εξαιρέσεις αυτές όμως πρέπει να ισχύουν μόνον όταν μπορούν να δικαιολογηθούν λόγω της σημασίας τους σε σχέση με την πολιτική ασφάλειας. Πιστεύουμε ότι με αυτόν τον τρόπο μπορούμε να αντιμετωπίσουμε τη συνήθη χρήση παρεκκλίσεων για λόγους προστατευτισμού, πράγμα που είναι ιδιαίτερα επιβλαβές για την σουηδική βιομηχανία.
<SPEAKER ID="993" NAME="Avril Doyle  " AFFILIATION="PPE-DE">
γραπτώς. - Ο Alexander Graf Lambsdorff παρουσίασε μια πρόταση σχετικά με το "Αμυντικό Πακέτο" της Επιτροπής, που καλύπτει τις προμήθειες τόσο για στρατιωτικούς όσο και για μη στρατιωτικούς σκοπούς ασφάλειας, καθώς και τις δημόσιες συμβάσεις που συνάπτονται μεταξύ φορέων της ΕΕ. Αυτή η πρόταση βελτιώνει την οδηγία του 2004 (2004/18/ΕΚ) που ισχύει αυτή τη στιγμή, αυξάνοντας την ευελιξία, τη διαφάνεια και, πάρα πολύ, το θεμιτό ανταγωνισμό. Οι προμήθειες στον τομέα της άμυνας είναι πολύ ειδικές, και ο κ. Lambsdorff προσέφερε ένα μέσο για την αντιμετώπιση της πολύπλοκης φύσης τους.
<P>
Υπάρχουν ρητές παρεκκλίσεις για ορισμένες υποχρεώσεις σχετικά με την αποκάλυψη όταν είναι σε αντίθεση με τις ανησυχίες για την ασφάλεια του κράτους μέλους.
<P>
Ενώ οι αμυντικές προμήθειες παραμένουν ουσιαστικά εθνική αρμοδιότητα, αυτή η πρόταση βοηθάει στη δημιουργία μιας ενιαίας ευρωπαϊκής αγοράς για τα υλικά άμυνας και ασφάλειας, μέσω ενός δομημένου νομικού πλαισίου. Πρόκειται για αγορά που αξίζει 90 δισεκατομμύρια ευρώ ετησίως. Ο κ. Lambsdorff έχει προτείνει μια κοινή θέση την οποία μπορώ να υποστηρίξω.
<SPEAKER ID="178" NAME="Bruno Gollnisch" AFFILIATION="NI">
γραπτώς. - (FR) " ενίσχυση της ανταγωνιστικότητας της ευρωπαϊκής αμυντικής βιομηχανίας, η οποία υποτίθεται ότι ζημιώνεται από τις ευρωπαϊκές αγορές που είναι υπερβολικά στενές και υπερβολικά κλεισμένες στον εαυτό τους, χρησίμευσε ως πρόσχημα γι' αυτή την οδηγία για το άνοιγμα στον ανταγωνισμό των δημοσίων συμβάσεων σε αυτό τον τομέα.
<P>
Βεβαίως, το κείμενο που μας υποβάλλεται σήμερα λαμβάνει υπόψη μια σειρά από προβλήματα που δημιουργούνται από το αρχικό κείμενο της Επιτροπής, όπως το πεδίο εφαρμογής του, η μη εφαρμογή της συμφωνίας του ΠΟΕ για τις δημόσιες συμβάσεις, τα οικονομικά όρια και η εμπιστευτικότητα.
<P>
Όμως ανταποκρίνεται στη λογική των Βρυξελλών, όπου κανένας τομέας, ακόμη και στρατηγικός ή ζωτικής σημασίας, δεν μπορεί να εξαιρεθεί από την εποπτεία της, από την απελευθέρωση και την ιδιωτικοποίηση. Δεν εγγυάται το σεβασμό της κυριαρχίας των κρατών μελών, παρόλο που είναι μόνα τους νομικά υπεύθυνα για την εθνική τους ασφάλεια. Δεν ευνοεί την ύπαρξη εκτεταμένων αγορών στην Ευρώπη, όπου οι αμυντικοί προϋπολογισμοί των μελών μειώνονται δραστικά. Δεν καθιερώνει κανένα σύστημα κοινοτικής προτίμησης, το οποίο μόνο του θα επέτρεπε σε μια πραγματική ευρωπαϊκή αγορά να αναδυθεί φυσιολογικά. Ενισχύει το διαχωρισμό μεταξύ πολιτών και στρατιωτικών, που είναι τόσο χαρακτηριστικός της Ευρώπης και μας έχει ήδη κοστίσει τόσο ακριβά. Πάνω από όλα, βάζει τα ζητήματα της οικονομίας και της αγοράς πάνω από οτιδήποτε άλλο. Αυτά τα σοβαρά ελαττώματα σε βασικά σημεία είναι η αιτία της αντίθεσής μας.
<SPEAKER ID="179" NAME="Małgorzata Handzlik  " AFFILIATION="PPE-DE">
γραπτώς. - (PL) " ευρωπαϊκή αγορά στον τομέα των αμυντικών προμηθειών είναι εξαιρετικά κατακερματισμένη, γεγονός που έχει αρνητικές οικονομικές συνέπειες. Ο κύριος στόχος της οδηγίας που εγκρίθηκε είναι να εξαλείψει αυτό τον κατακερματισμό και να δημιουργήσει μια κοινή αμυντική αγορά στην επικράτεια της Ευρωπαϊκής Ένωσης, λαμβάνοντας ταυτόχρονα υπόψη τις ιδιαιτερότητες της αμυντικής αγοράς και προστατεύοντας τα συμφέροντα ασφαλείας των κρατών μελών.
<P>
Τα κράτη μέλη έχουν βασίσει τις αποφάσεις τους στην παραδοχή ότι η ισχύουσα οδηγία για τις δημόσιες προμήθειες δεν λαμβάνει επαρκώς υπόψη τις ιδιαιτερότητες των δημόσιων προμηθειών στον τομέα της άμυνας. Αυτό είχε ως αποτέλεσμα διάφορα μέσα που γίνονται δεκτά στην οδηγία σχετικά με την ανάθεση συμβάσεων, την επιλογή των προσφερόντων ή τους συμβατικούς όρους που επιβάλλονται από τους αναθέτοντες φορείς. Επίσης η ελεγκτική διαδικασία που περιλαμβάνεται στην οδηγία αναμένεται να εξασφαλίσει στους προσφέροντες επαρκή νομική προστασία, να προωθήσει τη διαφάνεια και τη μη διακριτική μεταχείριση κατά την ανάθεση των συμβάσεων.
<P>
Πιστεύω ότι οι κανονισμοί που εγκρίθηκαν θα συμβάλουν σημαντικά στο άνοιγμα της αγοράς, λαμβάνοντας ταυτόχρονα δεόντως υπόψη την εθνική ασφάλεια. " οδηγία πρέπει επίσης να οδηγήσει στη βελτιστοποίηση του κόστους, τόσο των εθνικών προϋπολογισμών όσο και από την πλευρά της βιομηχανίας, και να εξασφαλίσει ότι οι ένοπλες δυνάμεις θα εξοπλίζονται με τον καλύτερο εξοπλισμό που διατίθεται στην αγορά.
<SPEAKER ID="180" NAME="Malcolm Harbour και Geoffrey Van Orden  " AFFILIATION="PPE-DE">
γραπτώς. - " Αντιπροσωπεία των Συντηρητικών υποστηρίζει με συνέπεια τις προσπάθειες για το άνοιγμα των αγορών και την ενθάρρυνση του διασυνοριακού εμπορίου μεταξύ των κρατών μελών της ΕΕ. Καλωσορίζουμε ευκαιρίες για να έχει η βρετανική βιομηχανία πρόσβαση σε αγορές αμυντικού εξοπλισμού που θα μπορούσαν να είναι μέχρι τώρα κλειστές στον εξωτερικό ανταγωνισμό. Εντούτοις μας λυπεί το γεγονός ότι αυτές οι θετικές, πρακτικές πλευρές είναι δευτερεύουσες σε σχέση με το πολιτικό κίνητρο της ΕΕ να δημιουργήσει μια ολοκληρωμένη ευρωπαϊκή αμυντική βιομηχανική βάση και να ενισχύσει την ευρωπαϊκή πολιτική ασφάλειας και άμυνας, με την οποία η αντίθεσή μας υπήρξε συνεπής.
<P>
Έχουμε ιδιαίτερες ανησυχίες για τις αρνητικές συνέπειες της επιμονής στο ότι, παρά τις επενδύσεις από εθνικές κυβερνήσεις και επιχειρήσεις στην αμυντική Ε & Α, θα έπρεπε να υπάρχει ανοικτός ανταγωνισμός για επόμενες συμβάσεις παραγωγής. Αυτό θα αφαιρέσει τη δυνατότητα να αποσβεστούν οι επενδύσεις Ε & Α και δεν θα προσφέρει μέσα προστασίας της πνευματικής ιδιοκτησίας, των θέσεων εργασίας ή των εξαγωγικών ευκαιριών. Ανησυχούμε επίσης για το ότι μια εσωστρεφής ευρωπαϊκή προσέγγιση θα είναι επιζήμια για τις πολύ απαραίτητες και αποδοτικές σχέσεις της αμυντικής βιομηχανίας μας με άλλες χώρες - ιδιαίτερα τις "ΠΑ, αλλά και την Ιαπωνία, το Ισραήλ και άλλες χώρες.
<P>
Για όλους αυτούς τους λόγους, η Αντιπροσωπεία των Συντηρητικών απείχε από την έκθεση.
<SPEAKER ID="992" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, κυρίες και κύριοι, ψήφισα υπέρ της έκθεσης του κ. Lambsdorff σχετικά με τις δημόσιες συμβάσεις στους τομείς της άμυνας και της ασφάλειας. " υλοποίηση μιας ευρωπαϊκής πολιτικής ασφάλειας και άμυνας καθιστά αναγκαία την ανάπτυξη των απαραίτητων ικανοτήτων, πράγμα που απαιτεί με τη σειρά του μια αποτελεσματική ευρωπαϊκή βιομηχανία. " δημιουργία μιας ευρωπαϊκής βάσης αμυντικής τεχνολογίας και αμυντικής βιομηχανίας και μιας ευρωπαϊκής αγοράς για την προμήθεια αμυντικού υλικού κινούνται προς αυτή την κατεύθυνση.
<P>
Αυτά τα δύο μέτρα μπορούν να παρέχουν τις ικανότητες που απαιτούνται για την εκπλήρωση των παγκόσμιων αμυντικών καθηκόντων και την αντιμετώπιση των νέων προκλήσεων στον τομέα της ασφάλειας. Γι' αυτό συμφωνώ με τον εισηγητή ότι η πρόταση οδηγίας πρέπει να αποσκοπεί στην καθιέρωση ενός ενιαίου ευρωπαϊκού νομικού πλαισίου που να επιτρέπει στα κράτη μέλη να εφαρμόζουν το κοινοτικό δίκαιο χωρίς να θέτουν σε κίνδυνο τα συμφέροντα της ασφάλειάς τους.
<P>
Τέλος, συμφωνώ με την εισαγωγή μιας διαδικασίας προσφυγής στο νόμο. Αυτό επιτυγχάνει το στόχο της εξασφάλισης αποτελεσματικής νομικής προστασίας στους προσφέροντες, προωθεί τη διαφάνεια και τη μη διακριτική μεταχείριση κατά την ανάθεση των συμβάσεων, και κατά συνέπεια συμβάλλει στο αληθινό άνοιγμα της αγοράς.
<SPEAKER ID="183" NAME="Edite Estrela  " AFFILIATION="PSE">
γραπτώς. - (PT) Ψήφισα υπέρ της έκθεσης Schlyter σχετικά με τους περιορισμούς κυκλοφορίας στην αγορά και χρήσης μερικών επικίνδυνων ουσιών και παρασκευασμάτων (διχλωρομεθάνιο). Θεωρώ ότι αυτή η πρόταση τροποποίησης της οδηγίας 76/769/ΕΟΚ θα συμβάλει στην αποτελεσματική μείωση του κινδύνου έκθεσης του περιβάλλοντος και των ανθρώπων σε ουσίες με επικίνδυνες ιδιότητες, όπως το διχλωρομεθάνιο (DCM), το οποίο έχει ένα μοναδικό προφίλ δυσμενών επιπτώσεων στην ανθρώπινη υγεία. " προστασία της ανθρώπινης υγείας πρέπει να υπερισχύει των συμφερόντων της βιομηχανίας.
<SPEAKER ID="184" NAME="Ilda Figueiredo  " LANGUAGE="PT">
Υπερψηφίσαμε το συμβιβαστικό κείμενο, δεδομένου ότι αυτό το μέτρο μπορεί να έχει θετικές επιπτώσεις στους εργαζομένους σε διάφορες βιομηχανίες, ειδικά στην αυτοκινητοβιομηχανία και τη ναυπηγική, καθώς ελαχιστοποιεί την έκθεσή τους σε αρκετά επιβλαβείς τοξικούς παράγοντες. Αφορά το διχλωρομεθάνιο (DCM), το οποίο είναι μια άχρωμη χημική ένωση με μια γλυκιά, ευχάριστη και διεισδυτική οσμή, παρόμοια με εκείνη του αιθέρα. " διάθεσή του στην αγορά προορίζεται βασικά για την παραγωγή φαρμακευτικών προϊόντων, διαλυτών και βοηθητικών προϊόντων, αποχρωστικών προϊόντων και συγκολλητικών.
<P>
Το DCM έχει ένα μοναδικό προφίλ δυσμενών επιπτώσεων στην ανθρώπινη υγεία και περιλαμβάνεται στον κατάλογο με τις 33 ουσίες προτεραιότητας που έχει καθοριστεί σύμφωνα με τους όρους της οδηγίας για τα ύδατα. Αυτή η ουσία ταξινομείται ως καρκινογόνος παράγοντας Κατηγορίας 3. Έχει ναρκωτική δράση και, σε υψηλό επίπεδο έκθεσης, προκαλεί καταστολή του κεντρικού νευρικού συστήματος, απώλεια συνείδησης και καρδιοτοξικές επενέργειες, με άμεσο κίνδυνο θανάτου ως αποτέλεσμα της ακατάλληλης χρήσης.
<P>
Σύμφωνα με την Επιστημονική Επιτροπή για την Υγεία και τους Περιβαλλοντικούς Κινδύνους, ένα από τα κύρια προβλήματα που σχετίζονται με την τοξικότητα του DCM έγκειται στον κίνδυνο για τις ιδιαίτερα ευάλωτες ομάδες.
<P>
Είναι ήδη διαθέσιμες στην αγορά διάφορες εναλλακτικές επιλογές αντί των αποχρωστικών που βασίζονται στο DCM.
<SPEAKER ID="185" NAME="Duarte Freitas  " AFFILIATION="PPE-DE">
γραπτώς. - (PT) Συμφωνώ βασικά με το στόχο της πρότασης: να μειωθούν οι κίνδυνοι της χρήσης του διχλωρομεθανίου (DCM) από το ευρύ κοινό και από επαγγελματίες.
<P>
Το DCM έχει ένα μοναδικό προφίλ αρνητικών επιπτώσεων στην ανθρώπινη υγεία: είναι καρκινογόνος παράγοντας, έχει ναρκωτική δράση και, σε υψηλό επίπεδο έκθεσης, προκαλεί καταστολή του κεντρικού νευρικού συστήματος, απώλεια συνείδησης και καρδιοτοξικές επενέργειες, με άμεσο κίνδυνο θανάτου ως αποτέλεσμα της ακατάλληλης χρήσης.
<P>
Σύμφωνα με την Επιτροπή, μεταξύ του 1989 και του 2007, καταγράφηκαν στην ΕΕ 18 θάνατοι που προκλήθηκαν από τη χρήση DCM. Θεωρώ ότι επείγει να εφαρμοστούν ευρωπαϊκά μέτρα για να απαγορευτεί ή να αντικατασταθεί αυτή η ουσία.
<P>
Σε συνέχεια της ψηφοφορίας στην Επιτροπή Περιβάλλοντος, Δημόσιας Υγείας και Ασφάλειας των Τροφίμων, υποστηρίζω την απαγόρευση της χρήσης του DCM από το ευρύ κοινό, αλλά να επιτρέπει η χρήση του από επαγγελματίες, σε ασφαλείς συνθήκες.
<SPEAKER ID="991" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, κυρίες και κύριοι, ψήφισα υπέρ της έκθεσης Schlyter για την τροποποίηση της οδηγίας του Συμβουλίου όσον αφορά τους περιορισμούς κυκλοφορίας στην αγορά και χρήσης μερικών επικίνδυνων ουσιών και παρασκευασμάτων.
<P>
Το διχλωρομεθάνιο πράγματι έχει πολλές αρνητικές επιπτώσεις στην ανθρώπινη υγεία: έχει ναρκωτική και κατασταλτική επίδραση στο κεντρικό νευρικό σύστημα και προκαλεί καρδιοτοξικολογικές επενέργειες σε υψηλά επίπεδα έκθεσης. Επομένως είναι απαραίτητο να εφαρμοστεί η τρέχουσα νομοθεσία για την υγεία και την ασφάλεια των εργαζομένων, δεδομένου ότι είναι ακατάλληλες οι διαδικασίες εφαρμογής του νόμου σε αυτό τον τομέα, κυρίως λόγω του μεγάλου αριθμού, του μικρού μεγέθους και της κινητής φύσης των επιχειρήσεων που εφοδιάζονται. Τέλος συμφωνώ με τη δήλωση του κ. Schlyter ότι πρέπει να λάβουμε ιδιαίτερα υπόψη την υγεία των παιδιών, τα οποία είναι πιο επιρρεπή σε κινδύνους για την υγεία, λόγω της σημαντικής πιθανότητας για υψηλό επίπεδο έκθεσης.
<SPEAKER ID="187" NAME="Ilda Figueiredo  " LANGUAGE="PT">
" ψηφοφορία που πραγματοποιήθηκε σήμερα γι' αυτή την έκθεση, την οποία παρουσίασα εξ ονόματος της Επιτροπής Απασχόλησης και Κοινωνικών Υποθέσεων, σχετικά με τις εργασίες της ΔΟΕ στη Σύμβαση για την Αλιεία του 2007, συμβάλλει σημαντικά στη δημιουργία ελάχιστων διεθνών προτύπων σε παγκόσμιο επίπεδο που να εγγυώνται καλύτερες συνθήκες εργασίας, περισσότερη ασφάλεια και λιγότερα θανατηφόρα ατυχήματα, σε ένα τομέα που είναι πολύ επικίνδυνος, αλλά και στρατηγικός. Τοποθετεί την υπεράσπιση της αξιοπρέπειας και της σκληρής ζωής των αλιέων στην εργασία στο επίκεντρο των ανησυχιών μας, δεδομένου ότι είναι ο τομέας με το υψηλότερο ποσοστό θανατηφόρων ατυχημάτων. Ας σημειωθεί ότι η έκθεση έλαβε 671 ψήφους υπέρ και μόλις 16 κατά.
<P>
" Σύμβαση 188 θα τεθεί σε ισχύ μετά την κύρωσή της από 10 από τα 180 κράτη μέλη της ΔΟΕ, 8 εκ των οποίων πρέπει να είναι παράκτιες χώρες.
<P>
Θα ήθελα να επισημάνω ότι η Σύμβαση αναθεωρεί τις συμβάσεις που αφορούν την ελάχιστη ηλικία των αλιέων, τις ιατρικές εξετάσεις, τη σύμβαση εργασίας για τους αλιείς και την ενδιαίτηση αλιέων στα αλιευτικά πλοία και καλύπτει επίσης ζητήματα όπως η υγεία και η ασφάλεια στην εργασία, η πρόσληψη, η εύρεση εργασίας και η κοινωνική ασφάλιση.
<SPEAKER ID="188" NAME="Nils Lundgren  " AFFILIATION="IND/DEM">
γραπτώς. - (SV) Το Ευρωπαϊκό Κοινοβούλιο καλεί τα κράτη μέλη να κυρώσουν τη σύμβαση της ΔΟΕ σχετικά με την εργασία στον τομέα της αλιείας (σύμβαση αριθ. 188). " σύμβαση αυτή χρονολογείται από το 2007 και ασχολείται με σημαντικά ζητήματα όπως το εργασιακό περιβάλλον των αλιέων, τις ώρες ανάπαυσης και την κοινωνική ασφάλιση. Θα πρέπει να εναπόκειται στα κράτη μέλη να αποφασίσουν, με δημοκρατικές διαδικασίες, αν επιθυμούν ή όχι να κυρώσουν την παρούσα Σύμβαση της ΔΟΕ. Συνεπώς, καταψήφισα την παρούσα έκθεση, αφού αυτό δεν είναι θέμα με το οποίο θα έπρεπε να αναμειχθεί το Ευρωπαϊκό Κοινοβούλιο.
<SPEAKER ID="189" NAME="Luís Queiró  " AFFILIATION="PPE-DE">
γραπτώς. - (PT) " Ένωση, μέσω της κοινής αλιευτικής πολιτικής, αποσκοπεί στο να καταστήσει περισσότερο αποτελεσματικές τις αλιευτικές δραστηριότητες, έτσι ώστε ο τομέας, συμπεριλαμβανομένης της υδατοκαλλιέργειας, να είναι οικονομικά βιώσιμος και ανταγωνιστικός, να εξασφαλίζει επαρκές βιοτικό επίπεδο στους πληθυσμούς που εξαρτώνται από τις αλιευτικές δραστηριότητες και να ικανοποιεί τα συμφέροντα των καταναλωτών.
<P>
" Σύμβαση ΔΟΕ αριθ. 188, που εγκρίθηκε τον Ιούνιο του 2007, είναι ένα έγγραφο που αποσκοπεί στο να επιτρέψει το θεμιτό ανταγωνισμό μεταξύ των ιδιοκτητών αλιευτικών σκαφών και να εξασφαλίσει αξιοπρεπείς συνθήκες εργασίας για τους επαγγελματίες του τομέα. " σύμβαση επιδιώκει αυτούς τους στόχους με τη θέσπιση ενός συνόλου ελάχιστων διεθνών προτύπων για τον κλάδο της αλιείας τα οποία, σε ορισμένες περιοχές, είναι στην αποκλειστική αρμοδιότητα της Κοινότητας. Κατά συνέπεια φαίνεται αναγκαίο να προταθεί στα κράτη μέλη να κυρώσουν αυτή τη σύμβαση, προς το συμφέρον της Κοινότητας και της συνοχής της κοινής αλιευτικής πολιτικής.
<SPEAKER ID="990" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, κυρίες και κύριοι, υποστηρίζω την έκθεση της κυρίας Figueiredo σχετικά με την εξουσιοδότηση των κρατών μελών να κυρώσουν τη σύμβαση της Διεθνούς Οργάνωσης Εργασίας του 2007 σχετικά με την εργασία στον τομέα της αλιείας (Σύμβαση αριθ. 188).
<P>
Ένας από τους στόχους του εγγράφου του 2007 είναι να επιτύχει και να διατηρήσει ένα επίπεδο ίσων όρων ανταγωνισμού στον τομέα της αλιείας προωθώντας αξιοπρεπείς συνθήκες διαβίωσης και εργασίας για τους αλιείς και δικαιότερους όρους ανταγωνισμού στον κόσμο, προσπαθώντας να διορθώσει το χαμηλό ποσοστό κύρωσης πολλών συμβάσεων στον τομέα της ναυτικής εργασίας. Γι' αυτό το σκοπό η έγκριση της Σύμβασης αποτελεί ένα βήμα προς τα εμπρός στην καθιέρωση αξιοπρεπών συνθηκών εργασίας για τους επαγγελματίες σε αυτό το σημαντικό στρατηγικό τομέα, δεδομένου ότι καλύπτει διάφορες πλευρές της επαγγελματικής δραστηριότητας, όπως βελτιώσεις στις εγκαταστάσεις και συνθήκες ασφάλειας κατά την εργασία, αμοιβή, ιατρική περίθαλψη στη θάλασσα και στην ξηρά, περίοδοι ανάπαυσης, συμβάσεις εργασίας και κοινωνική ασφάλιση.
<P>
Τέλος χαιρετίζω την πρωτοβουλία της κυρίας Figueiredo, διότι στοχεύει να διασφαλίσει ότι θα εφαρμόζονται καθολικά τα ελάχιστα πρότυπα που ισχύουν για όλους, με την επιφύλαξη της ύπαρξης των προτύπων στα μεμονωμένα κράτη μέλη που είναι πιο ευνοϊκά για τους εργαζομένους.
<SPEAKER ID="191" NAME="Alessandro Battilocchio  " AFFILIATION="PSE">
γραπτώς. - (IT) Ψήφισα υπέρ της έκθεσης. Κατά την αντιμετώπιση του ζητήματος των θεμελιωδών δικαιωμάτων στην ΕΕ σήμερα, ωστόσο, δεν πρέπει να παραλείψουμε να αναφερθούμε στα φοβερά γεγονότα στη Γάζα. Αυτό που συμβαίνει στη Μέση Ανατολή απαιτεί από την ΕΕ να δίνει διαρκώς προσοχή στο ζήτημα του σεβασμού των θεμελιωδών ανθρωπίνων δικαιωμάτων, τα οποία δυστυχώς κινδυνεύουν αυτές τις ώρες. Πράγματι, θα υποστήριζα ότι στις δύσκολες διαπραγματεύσεις, οι οποίες ελπίζω ότι μπορούν να σημειώσουν πρόοδο, η επιρροή και η αποφασιστικότητα των θεσμικών οργάνων της Κοινότητας εξαρτώνται εν μέρει από την ποιότητα της δημοκρατίας την οποία είμαστε σε θέση να επιτύχουμε εντός της ΕΕ.
<P>
Υπάρχει, δυστυχώς, ένας πραγματικός κίνδυνος ακόμη και στην Ευρώπη η καταπολέμηση της τρομοκρατίας να μπορεί να καταλήξει σε έλλειψη σεβασμού των θεμελιωδών δικαιωμάτων και ελευθεριών. Είμαι αισιόδοξος για τις δηλώσεις του νεοεκλεγέντος Προέδρου των "ΠΑ, Barack Obama, σχετικά με την έναρξη της συνεργασίας σε αυτό το ζήτημα μεταξύ της Ευρώπης και των "νωμένων Πολιτειών. Έχοντας υπόψη όλα τα ζητήματα που συνθέτουν το πλαίσιο των απαράβατων δικαιωμάτων του ανθρώπου, θεωρώ, τέλος, ότι πρέπει να δοθεί ιδιαίτερη προσοχή στα πιο ευάλωτα άτομα, δηλαδή τα παιδιά, τους ηλικιωμένους, τους μετανάστες, και τους νέους που αναζητούν εργασία.
<SPEAKER ID="192" NAME="Philip Bradbourn  " AFFILIATION="PPE-DE">
γραπτώς. - Οι συντηρητικοί υπενθυμίζουν την πάγια άποψή τους ότι ο Χάρτης των Θεμελιωδών Δικαιωμάτων δεν θα έπρεπε να είναι αρμοδιότητα των δικαστηρίων. Σε αυτό το πλαίσιο πιστεύουμε ότι πολλά από τα ζητήματα που εξετάζονται στην παρούσα έκθεση ορθώς είναι στην αρμοδιότητα των κρατών μελών και δεν είναι θέματα για τα οποία η ΕΕ θα έπρεπε να προσπαθήσει να επιβάλει πολιτική. " έκθεση περιλαμβάνει επίσης μια σειρά από ζητήματα που είναι θέματα ατομικής συνείδησης, για παράδειγμα η υπονοούμενη σύσταση για την ευθανασία και την αποποινικοποίηση των σκληρών ναρκωτικών. Γι' αυτούς τους λόγους δεν είμαστε σε θέση να ψηφίσουμε υπέρ αυτής της έκθεσης.
<SPEAKER ID="193" NAME="Carlo Casini  " AFFILIATION="PPE-DE">
γραπτώς. - (IT) " τελική μου ψήφος κατά της υπό συζήτηση έκθεσης είναι αποτέλεσμα όχι τόσο του περιεχομένου της, όσο των παραλείψεών της.
<P>
Δεν είναι δυνατόν να συζητεί κανείς για ανθρώπινα δικαιώματα χωρίς να μιλάει για το πρώτο και πιο θεμελιώδες: το δικαίωμα στη ζωή. Κάθε χρόνο στα 27 κράτη μέλη καταστρέφονται περίπου 1 200 000 ανθρώπινα όντα σε σκόπιμες αμβλώσεις. Πρόκειται για τραγικό αριθμό, στον οποίο προστίθεται ο αριθμός των παράνομων αμβλώσεων και ο ανυπολόγιστος αριθμός ανθρώπινων εμβρύων που καταστρέφονται με τη χρήση της τεχνικής της εξωσωματικής γονιμοποίησης. Έχουμε καθήκον να λάβουμε υπόψη την ποικιλία των απόψεων σε αυτό το ζήτημα, αλλά είναι βέβαιο ότι είναι επίθεση στην ίδια τη βάση του πολιτισμού των ανθρωπίνων δικαιωμάτων. Εντούτοις το ψήφισμα όχι μόνο αγνοεί το πρόβλημα, αλλά επιδιώκει να το κάνει να ξεχαστεί, εστιάζοντας την προσοχή του μόνο στην "αναπαραγωγική και σεξουαλική υγεία" των γυναικών.
<P>
Κανείς δεν μπορεί να είναι αντίθετος με την υγεία των γυναικών, ιδίως όταν είναι νέες, έγκυες και μητέρες, αλλά αυτό δεν μπορεί να δικαιολογήσει την πλήρη παράλειψη των δικαιωμάτων των παιδιών. Από την άλλη πλευρά είναι γνωστό ότι η έκφραση "αναπαραγωγική και σεξουαλική υγεία" χρησιμοποιείται για να συμπεριληφθεί σιωπηρά η άμβλωση, που γίνεται αντιληπτή ως δικαίωμα και ως κοινωνική υπηρεσία.
<SPEAKER ID="194" NAME="Călin Cătălin Chiriţă  " AFFILIATION="PPE-DE">
γραπτώς. - (RO) Ψήφισα κατά της έκθεσης που παρουσίασε ο κ. Catania, διότι δεν συμφωνώ με το Άρθρο 49, ένα αμφιλεγόμενο άρθρο που ενθαρρύνει την αντιμετώπιση των προβλημάτων των "παραδοσιακών εθνικών μειονοτικών κοινοτήτων" με "λύσεις αυτοδιακυβέρνησης (προσωπικές-πολιτισμικές, εδαφικές, περιφερειακές αυτονομίες)".
<P>
Υποστηρίζω τα δικαιώματα των ατόμων που ανήκουν σε μειονότητες, αλλά απορρίπτω κατηγορηματικά την ιδέα της εδαφικής αυτονομίας με βάση εθνικά κριτήρια και των συλλογικών δικαιωμάτων μειονοτήτων, μια ιδέα που έχει πυροδοτήσει στην πράξη εθνικά αυτονομιστικά κινήματα και διεθνοτικές διενέξεις. Επιπλέον, ασαφείς και αμφιλεγόμενες έννοιες όπως "αυτοδιακυβέρνηση" και "πολιτιστική αυτονομία" έχουν επίσης την πιθανότητα να προκαλέσουν διένεξη. Αυτές οι έννοιες υπερβαίνουν τα τρέχοντα ευρωπαϊκά πρότυπα του διεθνούς δικαίου όσον αφορά τα δικαιώματα των ατόμων που ανήκουν σε εθνικές μειονότητες και μας οδηγούν σε αμφιλεγόμενη ζώνη.
<P>
Πιστεύω ότι τα κράτη μέλη της ΕΕ έχουν το κυρίαρχο δικαίωμα να αποφασίζουν μόνα τους σε ποιο βαθμό αποδέχονται ή απορρίπτουν αυτές τις έννοιες. Στην πραγματικότητα, η ΕΕ πρέπει να σέβεται και να εγγυάται την κυριαρχία και την ακεραιότητα των κρατών μελών της.
<SPEAKER ID="195" NAME="Sylwester Chruszcz  " AFFILIATION="UEN">
γραπτώς. - (PL) Παρόλο που η επιθυμία να γίνονται σεβαστά τα ανθρώπινα δικαιώματα είναι ένας από τους στυλοβάτες όλων των κρατών και οργανισμών σε διεθνές επίπεδο, αυτή η έκθεση για την κατάσταση των θεμελιωδών δικαιωμάτων στην Ευρωπαϊκή Ένωση 2004-2007 αποτελεί σκανδαλώδη παραβίαση των ίδιων δικαιωμάτων στην Ευρώπη. Γι' αυτό το λόγο δεν μπορούσα να την υποστηρίξω στη σημερινή ψηφοφορία. Για μία ακόμη φορά έχουμε μια προσπάθεια να επιβληθεί στα κράτη μέλη μια συγκεκριμένη κοσμοθεωρία που εκφράζεται από το συντάκτη της έκθεσης. Αυτό είναι κάτι με το οποίο δεν μπορώ να συμφωνήσω.
<SPEAKER ID="196" NAME="Derek Roland Clark, Trevor Colman, Nigel Farage και Michael Henry Nattrass  " AFFILIATION="IND/DEM">
γραπτώς. - Το Κόμμα Ανεξαρτησίας του "νωμένου Βασιλείου αντιτίθεται στον ακρωτηριασμό των γυναικείων γεννητικών οργάνων, στην ομοφοβία, στο ρατσισμό και στην ξενοφοβία. Εντούτοις είμαστε επίσης κατά του ελέγχου των θεμελιωδών δικαιωμάτων από την ΕΕ. Το "νωμένο Βασίλειο έχει ήδη πολύ καλούς νόμους και δικλείδες ασφαλείας για τα θεμελιώδη δικαιώματα. " ΕΕ είναι μη δημοκρατική και κατά συνέπεια δεν είναι κατάλληλος φρουρός των ανθρωπίνων δικαιωμάτων. Επιπλέον το οικογενειακό δίκαιο είναι αρμοδιότητα των κρατών μελών και δεν υπάγεται στη δικαιοδοσία της ΕΕ. Το ζήτημα του εάν χρήστες ναρκωτικών θα πρέπει να αντιμετωπίζουν κατηγορίες τελέσεως εγκλήματος είναι θέμα του δικαίου του κάθε κράτους μέλους και η ΕΕ δεν θα έπρεπε να επιδιώκει να στρεβλώσει την πορεία της δικαιοσύνης.
<SPEAKER ID="197" NAME="Carlos Coelho  " AFFILIATION="PPE-DE">
γραπτώς. - (PT) Εδώ και πολλά χρόνια το Συμβούλιο υποβάλλει στο Ευρωπαϊκό Κοινοβούλιο ετήσια έκθεση για την κατάσταση των θεμελιωδών δικαιωμάτων στην Ένωση, σε σχέση με την οποία το Κοινοβούλιο απάντησε με την εκπόνηση έκθεσης πρωτοβουλίας.
<P>
Για πρώτη φορά, η έκθεση αυτή συντάχθηκε αφού ελήφθησαν υπόψη τα αποτελέσματα που προήλθαν από τον Οργανισμό Θεμελιωδών Δικαιωμάτων. Έχει ιδιαίτερη σημασία δεδομένου του γεγονότος ότι καμία έκθεση για το θέμα αυτό δεν έχει εγκριθεί από το 2003.
<P>
Θεωρώ ότι ο εισηγητής ανέπτυξε υπερβολικά ορισμένα θέματα, που έχουν ήδη συζητηθεί σε ξεχωριστές εκθέσεις, και ότι υπάρχουν διάφορα αρκετά αμφιλεγόμενα σημεία, μερικά από τα οποία καταψήφισα αφού σαφώς αντιβαίνουν τις αρχές μου.
<P>
Ωστόσο, υπάρχουν πολλά άλλα σημεία με τα οποία συμφωνώ απόλυτα, και γι' αυτό το λόγο απείχα, όχι μόνο διότι πιστεύω ότι το κείμενο βελτιώθηκε σημαντικά με την εξαιρετική εργασία που πραγματοποίησε η κυρία Gál, αλλά και γιατί δεν μπορούσα σε καμία περίπτωση, με πλήρη συνείδηση, να καταψηφίσω μια έκθεση για την υπεράσπιση των θεμελιωδών δικαιωμάτων.
<SPEAKER ID="198" NAME="Dragoş Florin David  " AFFILIATION="PPE-DE">
γραπτώς. - (RO) Ψήφισα κατά αυτής της έκθεσης διότι προτείνει προσεγγίσεις που ενθαρρύνουν τις πολλαπλές εκτρώσεις, τους γάμους μεταξύ ατόμων του ιδίου φύλου και την αυτονομία με εθνικά κριτήρια.
<SPEAKER ID="989" NAME="Proinsias De Rossa  " AFFILIATION="PSE">
γραπτώς. - Υποστηρίζω αυτή την έκθεση η οποία κάνει συστάσεις για ένα ευρύ φάσμα ζητημάτων που περιλαμβάνει τις διακρίσεις, τη μετανάστευση, τα κοινωνικά δικαιώματα και την ισότητα των φύλων.
<P>
Σημειώνει ότι οι συστάσεις αυτού του Κοινοβουλίου στην έκθεσή του για τις δραστηριότητες έκδοσης κρατουμένων της CIA στην ΕΕ (Φεβρουάριος 2007) δεν έχουν ακόμη τεθεί σε εφαρμογή από τα κράτη μέλη και τα θεσμικά όργανα της ΕΕ. " καταπολέμηση της τρομοκρατίας δεν μπορεί ποτέ να χρησιμοποιηθεί για να μειωθεί το επίπεδο προστασίας των ανθρωπίνων δικαιωμάτων και των θεμελιωδών ελευθεριών. Πράγματι, υπεράσπιση των ανθρωπίνων δικαιωμάτων είναι ακριβώς η καταπολέμηση τόσο των αιτιών όσο και των συνεπειών της τρομοκρατίας. Σε αυτό το πλαίσιο, χαιρετίζω τη δήλωση του νεοεκλεγέντος Προέδρου των "ΠΑ Barack Obama σχετικά με το κλείσιμο των εγκαταστάσεων κράτησης στο Γκουαντάναμο και ότι ποτέ ξανά δεν θα εφαρμόσει την έκδοση κρατουμένων.
<P>
" έκθεση προτείνει επίσης την αύξηση της ευαισθητοποίησης του κοινού σχετικά με το δικαίωμα των γυναικών να απολαμβάνουν πλήρως τα σεξουαλικά και αναπαραγωγικά δικαιώματά τους, περιλαμβανομένης της διευκόλυνσης της πρόσβασης στην αντισύλληψη για την αποφυγή όλων των ανεπιθύμητων κυήσεων και των παράνομων αμβλώσεων υψηλού κινδύνου, και για την καταπολέμηση της πρακτικής του ακρωτηριασμού των γυναικείων γεννητικών οργάνων.
<P>
Επιπλέον η έκθεση καλεί τα κράτη μέλη να λάβουν νομοθετικά μέτρα για την εξάλειψη των διακρίσεων που αντιμετωπίζουν τα ζευγάρια ιδίου φύλου, αναγνωρίζοντας αυτές τις σχέσεις. Τα κράτη μέλη με νομοθεσία για τις εταιρικές σχέσεις μεταξύ ατόμων του ιδίου φύλου πρέπει να προβούν στην αναγνώριση διατάξεων με ανάλογα αποτελέσματα που έχουν θεσπιστεί από άλλα κράτη.
<SPEAKER ID="199" NAME="Glyn Ford  " AFFILIATION="PSE">
γραπτώς. - Υποστήριξα την έκθεση Catania σχετικά με την κατάσταση των θεμελιωδών δικαιωμάτων στην Ευρωπαϊκή Ένωση (2004-2008). Ειδικότερα, ψήφισα υπέρ της παραγράφου 32, η οποία κάνει έκκληση για τήρηση της απόφασης του Ευρωπαϊκού Δικαστηρίου σχετικά με τη Λαϊκή Οργάνωση Μουτζαχεντίν του Ιράν (PMOI). Αυτή η απόφαση ζητούσε να αφαιρεθεί η PMOI από τον κατάλογο τρομοκρατικών οργανώσεων της ΕΕ.
<P>
Δεν είμαι ιδιαίτερα υπέρ αυτής της οργάνωσης. Πολύ καιρό πριν σταμάτησα να υπογράφω τις ανακοινώσεις τους σχετικά με την κατάσταση στο Ιράν, τις οποίες δυσκολευόμουν να βρω αξιόπιστες, ιδιαίτερα μετά τη συμμετοχή μου σε μια Αντιπροσωπεία της Επιτροπής Εξωτερικών Υποθέσεων στην Τεχεράνη, όπου μπόρεσα να δω ο ίδιος την αναδυόμενη μεταρρυθμιστική αντιπολίτευση στο αδιάλλακτο φονταμενταλιστικό καθεστώς στο Ιράν.
<P>
Εντούτοις δεν χρειάζεται να υποστηρίζω την οργάνωση για να λυπηθώ για την αποτυχία να εφαρμοστεί η άποψη του Δικαστηρίου ότι η δράση της PMOI δεν αποτελεί λόγο για να συμπεριληφθεί, ή να συνεχίσει να συμπεριλαμβάνεται, στον κατάλογο τρομοκρατικών οργανώσεων και κατά συνέπεια να της επιβάλλονται όλες οι κατασταλτικές συνέπειες που είναι επακόλουθο.
<SPEAKER ID="200" NAME="Lidia Joanna Geringer de Oedenberg  " AFFILIATION="PSE">
γραπτώς. - (PL) " έκθεση για την κατάσταση των θεμελιωδών δικαιωμάτων στην Ευρωπαϊκή Ένωση 2004-2008 αναγνωρίζει ότι η αποτελεσματική προστασία και η προώθηση των θεμελιωδών δικαιωμάτων αποτελεί τη βάση της δημοκρατίας στην Ευρώπη. Εντούτοις η κοινοβουλευτική επιτροπή σημειώνει ότι τα κράτη μέλη της ΕΕ έχουν επανειλημμένα αρνηθεί τον έλεγχο των πολιτικών τους για τα ανθρώπινα δικαιώματα και έχουν τοποθετήσει την προστασία των ανθρωπίνων δικαιωμάτων σε καθαρά εθνική βάση, με αποτέλεσμα να υπονομεύεται η αξιοπιστία της Κοινότητας στον τομέα της προστασίας των θεμελιωδών δικαιωμάτων στη διεθνή σκηνή.
<P>
" Ευρωπαϊκή Επιτροπή θα πρέπει συνεπώς να επικεντρωθεί στην ενθάρρυνση των κρατών μελών να συνεργάζονται πιο στενά μαζί της, καλώντας τα να συμπεριλαμβάνουν στις μελλοντικές εκθέσεις για τα ανθρώπινα δικαιώματα όχι μόνο τις αναλύσεις της κατάστασης στον κόσμο εν γένει, αλλά και στα μεμονωμένα κράτη μέλη. Επίσης άξια προσοχής είναι μια σειρά προτάσεων που αποσκοπούν στην αποτελεσματική καταπολέμηση των πολιτικών διακρίσεων της ΕΕ, υπογραμμίζοντας ότι η ισότητα των ευκαιριών είναι ένα θεμελιώδες δικαίωμα του κάθε πολίτη και όχι προνόμιο. Είναι πολύ ανησυχητικό το γεγονός ότι περίπου το 20% των παιδιών στην Ευρωπαϊκή Ένωση ζουν κάτω από το όριο της φτώχειας, και πολλά από αυτά προέρχονται από μονογονεϊκές οικογένειες ή οικογένειες των οποίων οι γονείς προέρχονται από χώρες εκτός της ΕΕ. Από αυτή την άποψη είναι απαραίτητο να θεσπιστούν τα κατάλληλα μέσα για την πρόσβαση σε δικαιώματα, που επικεντρώνονται κυρίως στις ανάγκες των παιδιών, και να λάβουν τα κράτη μέλη αποτελεσματικά μέτρα για την αντιμετώπιση της φτώχειας.
<SPEAKER ID="201" NAME="Bruno Gollnisch" AFFILIATION="NI">
γραπτώς. - (FR) " έκθεση του κ. Catania είναι απλούστατα ανησυχητική. Είναι ένας κατάλογος όλων των δικαιωμάτων, προνομίων και υπερβολικών δικαιωμάτων του κοινού δικαίου τα οποία, σύμφωνα με αυτόν, θα έπρεπε απαραιτήτως να παραχωρηθούν σε μειονότητες, ιδίως εάν είναι μη ευρωπαϊκές. Είναι μια σειρά οδηγιών για την καταστροφή των εθνικών και περιφερειακών ταυτοτήτων, για την καταστροφή των αξιών, των παραδόσεων και των πολιτισμών των χωρών μας, και για τις συστηματικές και θεσμικές διακρίσεις κατά των Ευρωπαίων στις ίδιες τις χώρες τους. Είναι μια αμφισβήτηση του αναφαίρετου δικαιώματός μας στην αυτοδιάθεση, το οποίο αναγνωρίζεται σε όλους τους λαούς, εκτός από τους δικούς μας.
<P>
Είναι επίσης ένα μνημείο υποκρισίας για ένα θεσμικό όργανο που κάνει καθημερινά διακρίσεις λόγω των πολιτικών ιδεών και εφαρμόζει χωρίς ορθή κρίση ή σκέψη την ετικέτα "εικαζόμενος ένοχος" σε κάποιους από τους βουλευτές του, όπως ο κ. Vanhecke κι εγώ, που είμαστε θύματα ενός κυνηγιού μαγισσών στις αντίστοιχες χώρες μας.
<P>
Δεν είμαστε εδώ για την υπεράσπιση κυρίως αυτών των ορατών και θορυβωδών μειονοτήτων, οι οποίες ζητούν όλο και περισσότερα προνόμια και στιγματίζουν τις χώρες και τους πληθυσμούς που έχουν την καλοσύνη ή τη βλακεία να τις υποδέχονται. Είμαστε εδώ για να υπερασπίζουμε τους δικούς μας πολίτες και έθνη, αυτή τη μεγάλη πλειοψηφία - προς το παρόν - των Ευρωπαίων που είναι στα μάτια σας αόρατοι, σιωπηροί και άξιοι περιφρόνησης.
<SPEAKER ID="202" NAME="Mieczysław Edmund Janowski  " AFFILIATION="UEN">
γραπτώς. - (PL) Ψήφισα κατά της έκθεσης για την κατάσταση των θεμελιωδών δικαιωμάτων στην Ευρωπαϊκή Ένωση 2004-2008 που συντάχθηκε από τον Ιταλό βουλευτή του ΕΚ Giusto Catania, αφού ο συντάκτης δεν παρουσίασε μια περιγραφή της κατάστασης κατά τα τελευταία τέσσερα χρόνια, αλλά εξέφρασε τη δική του γνώμη, προτείνοντας ακόμη και προσπαθώντας να επιβάλει στα κράτη μέλη νομοθεσία που ανήκει αποκλειστικά στη δική τους αρμοδιότητα. Δεν πιστεύω ότι οι χώρες της Ευρωπαϊκής Ένωσης μπορούν να εξαναγκαστούν να θεσπίσουν νομοθεσία την οποία οι κοινωνίες τους θεωρούν απαράδεκτη.
<P>
Ο ίδιος ο ορισμός του "γάμου" θα έπρεπε να επιφυλάσσεται για τις ενώσεις μεταξύ γυναικών και ανδρών. " πρόταση του κ. Catania δεν θα οδηγήσει τόσο πολύ σε ανοχή της ομοφυλοφιλικής συμπεριφοράς (την οποία υποστηρίζω), αλλά σε διακρίσεις σε βάρος των θεμελιωδών βιολογικών, δηλαδή των ετεροφυλοφιλικών, σχέσεων. Ουσιαστικά, πρέπει να αναρωτηθούμε κατά πόσον ο στόχος είναι στην πραγματικότητα να περιοριστούν τα δικαιώματα της οικογένειας με την παραδοσιακή της έννοια, δηλαδή, μητέρα, πατέρας και παιδιά. Αυτό μετατρέπει τα άκρως προσωπικά ζητήματα σχετικά με τη σεξουαλική ζωή του ατόμου σε πολιτικοποιημένες πράξεις, ακόμη και αν αυτό γίνεται μέσω τη δημόσιας επίδειξης της ομοφυλοφιλίας ενός ατόμου, για παράδειγμα μέσω των αποκαλούμενων "παρελάσεων αγάπης".
<P>
Κατά την άποψή μου, αυτή η έκθεση, μέσω της χρήσης διατυπώσεων όπως "αναπαραγωγικά δικαιώματα", τα οποία με την τωρινή έννοια του διεθνούς δικαίου περιλαμβάνουν την ελεύθερη πρόσβαση στην άμβλωση, ανοίγει διάπλατα τις πόρτες για πρακτικές αυτού του είδους.
<SPEAKER ID="203" NAME="Lívia Járóka  " AFFILIATION="PPE-DE">
γραπτώς. - (HU) Θεωρώ ότι η έκθεση του συναδέλφου μου βουλευτή έχει ιδιαίτερη σημασία, αφού τα ανθρώπινα δικαιώματα αποτελούν έναν από τους πυλώνες των αξιών που διατυπώνονται στις Συνθήκες της Ευρωπαϊκής Ένωσης. Πέρα από τη δημοκρατία και το κράτος δικαίου, ο σεβασμός των ανθρωπίνων δικαιωμάτων είναι αυτό που απαιτούμε από τις υποψήφιες χώρες και στις διεθνείς μας σχέσεις δίνουμε επίσης έμφαση στην επιβεβαίωση των καθολικών και αναφαίρετων δικαιωμάτων. Εντούτοις η Ευρωπαϊκή Ένωση θα είναι αξιόπιστος παγκόσμιος υπερασπιστής των ανθρωπίνων δικαιωμάτων αν χρησιμοποιεί ανελλιπώς στην επικράτειά της κάθε διαθέσιμο μέσο για την υπεράσπιση των αξιών που εκφράζονται στο Χάρτη των Θεμελιωδών Δικαιωμάτων.
<P>
" έκθεση αφιερώνει ένα ξεχωριστό κεφάλαιο στους Ρομά, οι οποίοι αποτελούν τη μεγαλύτερη μειονότητα στην Ευρωπαϊκή Ένωση και πλήττονται στο μεγαλύτερο βαθμό από τον κοινωνικό αποκλεισμό. Είναι κοινή ευθύνη των ευρωπαϊκών κρατών να σχεδιάσουν μια ολοκληρωμένη και ενιαία στρατηγική για την αντιμετώπιση των προβλημάτων των Ρομά, οι οποίοι στην πλειονότητά τους ζουν σε ελεεινές συνθήκες και ανέχεια. Χρειάζεται ένα πρόγραμμα-πλαίσιο προσανατολισμένο προς τη δράση, με σαφείς στόχους και προθεσμίες, που να διαθέτει αποτελεσματικούς μηχανισμούς παρακολούθησης και αξιολόγησης.
<P>
Πρέπει να καταρτιστεί ένα πρόγραμμα το οποίο, ανεξάρτητα από τα κόμματα και την εναλλαγή των κυβερνήσεων, να αντιμετωπίζει ταυτόχρονα την εκπαίδευση, τη στέγαση, την υγεία και τις διακρίσεις και να καταπολεμά τις κακές πρακτικές στα κράτη μέλη. Ένα τέτοιο πρόγραμμα πρέπει να μπορεί να χρησιμεύει ως βάση για άμεση δράση σε περιφέρειες που βρίσκονται σε κρίση. Αν μπορέσουμε να βοηθήσουμε τα εκατομμύρια των Ρομά να γίνουν ολοκληρωμένοι Ευρωπαίοι πολίτες και μέλη της Ευρωπαϊκής Κοινότητας με την πνευματική έννοια, αυτό θα αποτελέσει ένα τεράστιο άλμα προς την κοινωνική συνοχή της ηπείρου.
<SPEAKER ID="204" NAME="Ona Juknevičien " AFFILIATION="ALDE">
γραπτώς. - (LT) Μία από τις θεμελιώδεις ελευθερίες των πολιτών της Κοινότητας είναι η ελευθερία κυκλοφορίας. Πιστεύω ότι όλοι οι πολίτες της ΕΕ έχουν το ίδιο δικαίωμα να συμμετέχουν στην πολιτική ζωή της Ευρωπαϊκής Ένωσης (ΕΕ), για να εκφράζουν ελεύθερα τις πολιτικές απόψεις και στάσεις τους. Αυτές οι ελευθερίες απέκτησαν ακόμη μεγαλύτερη σημασία μετά τη διεύρυνση της ΕΕ προς τις χώρες της Ανατολικής Ευρώπης, αφού από τη στιγμή που οι χώρες της Ανατολικής Ευρώπης προσχώρησαν στην ΕΕ, η οικονομική μετανάστευση από τα νέα κράτη μέλη προς τη Δυτική Ευρώπη εντάθηκε σε μεγάλο βαθμό. " Λιθουανία από την πλευρά της προηγείται όσον αφορά τον αριθμό των ανθρώπων που έχουν μεταναστεύσει από την είσοδό της στην Κοινότητα. Όταν συνάντησα Λιθουανούς μετανάστες στο Λονδίνο, έμαθα ότι πολλοί από αυτούς τους ανθρώπους σχεδιάζουν να παραμείνουν στο "νωμένο Βασίλειο μακροπρόθεσμα, ιδιαίτερα εκείνοι που έχουν κάνει οικογένεια εκεί και εγγράφουν τα παιδιά τους σε σχολεία. Από όσα γνωρίζω, αυτή η τάση αντικατοπτρίζεται και στις στατιστικές. " κατάσταση είναι παρόμοια και σε άλλες χώρες της ΕΕ στις οποίες έχουν μεταναστεύσει Λιθουανοί. Πιστεύω ότι είναι ιδιαίτερα σημαντικό να διασφαλιστεί το δικαίωμα αυτών των πολιτών να συμμετέχουν στις εκλογές του Ευρωπαϊκού Κοινοβουλίου στη χώρα όπου διαμένουν σήμερα.
<P>
Θα ήθελα επίσης να τονίσω ότι η συμμετοχή των πολιτών στα ζητήματα της ΕΕ και στις εκλογές του Ευρωπαϊκού Κοινοβουλίου δεν αυξάνεται, αλλά μάλλον το αντίθετο, η ΕΕ απομακρύνεται όλο και περισσότερο από το λαό της. Έχοντας αυτό υπόψη, νομίζω ότι από τη στιγμή που θα δοθεί στους πολίτες της ΕΕ το δικαίωμα ψήφου στις εκλογές του Ευρωπαϊκού Κοινοβουλίου στη χώρα διαμονής τους, αυτό δεν μπορεί παρά να ενισχύσει την εμπιστοσύνη του λαού στα θεσμικά όργανα της ΕΕ. Γι' αυτούς τους λόγους, υπερψήφισα την 45η τροπολογία.
<SPEAKER ID="205" NAME="Filip Kaczmarek  " AFFILIATION="PPE-DE">
γραπτώς. - (PL) Καταψήφισα την έκθεση του Giusto Catania σχετικά με την κατάσταση των θεμελιωδών δικαιωμάτων στην Ευρωπαϊκή Ένωση (2004-2008). Δεν καταψήφισα την έκθεση διότι είμαι κατά των θεμελιωδών δικαιωμάτων. Απεναντίας, πιστεύω ότι έχουν εξαιρετική σημασία για την Ευρωπαϊκή Ένωση και ολόκληρο τον κόσμο. Το πρόβλημα είναι ότι η έκθεση του κ. Catania είναι επιβλαβής για την εφαρμογή των θεμελιωδών δικαιωμάτων. Γιατί συμβαίνει αυτό; Διότι η απαίτηση για ευρωπαϊκή νομοθεσία για την καταπολέμηση της ομοφοβίας ή την αναγνώριση εταιρικών σχέσεων μεταξύ ατόμων του ιδίου φύλου δεν είναι θεμελιώδες δικαίωμα. Εάν επρόκειτο να γίνει νομοθετικό έργο σχετικά με αυτά, θα έπρεπε να αποτελούν μέρος εντελώς ξεχωριστής έκθεσης. Το Ευρωπαϊκό Κοινοβούλιο δεν μπορεί να επεκτείνει αποτελεσματικά τον ορισμό των θεμελιωδών δικαιωμάτων, διότι δεν έχει την εξουσία να θεσπίζει διεθνές δίκαιο. Επιπλέον, ορισμένα κράτη μέλη διαφωνούν με μια τέτοια εκτεταμένη ερμηνεία. Επομένως δεν είναι παρά μια πολιτική χειρονομία και ευσεβείς πόθοι.
<P>
Ο κίνδυνος έγκειται στο ότι πρόκειται για έναν τομέα για τον οποίο αποφασίζουν και πρέπει να αποφασίζουν τα κράτη μέλη. " επιβολή τέτοιων απόψεων είναι ένα χτύπημα για τη συνοχή στην Ευρωπαϊκή Ένωση. Δεν μου αρέσει η ομοφοβία, αλλά είναι παράλογη η θέσπιση κοινοτικού δικαίου για την καταπολέμησή της. Εάν η ΕΕ πρόκειται να καταπολεμήσει την ομοφοβία, θα μπορούσε κανείς κάλλιστα να πει ότι θα έπρεπε να καταπολεμήσει τον αντιπολωνισμό, τη ρωσοφοβία, τη γερμανοφοβία, τη γαλλοφοβία, την ισλαμοφοβία, τον αντιπαπισμό, την αντικληρικοκρατία, τον αντι-καθολικισμό και διάφορες άλλες στάσεις και συμπεριφορές. Και το να εξαναγκαστούν τα κράτη μέλη να δεχθούν τη νομιμότητα των γάμων μεταξύ ατόμων του ιδίου φύλου θα μπορούσε να είναι ακόμη πιο επικίνδυνο.
<SPEAKER ID="206" NAME="Tunne Kelam  " AFFILIATION="PPE-DE">
γραπτώς. - Ψήφισα κατά της Τροπολογίας 103 της έκθεσης Catania, η οποία πρότεινε οι επί μακρόν διαμένοντες να συμμετέχουν στις εκλογές για το Ευρωπαϊκό Κοινοβούλιο καθώς και στις τοπικές εκλογές, με σκοπό την προώθηση της κοινωνικής και πολιτικής τους ένταξης.
<P>
Στην πραγματικότητα οι εκλογές για το Ευρωπαϊκό Κοινοβούλιο είναι ισοδύναμες με τις εκλογές για το εθνικό κοινοβούλιο. " συμμετοχή σε αυτές είναι το δικαίωμα των πολιτών. Διαφορετικά, η ιθαγένεια θα χάσει το νόημά της, καθώς επίσης θα χαθεί το κίνητρο για τους διαμένοντες που δεν είναι πολίτες να υποβάλουν αίτηση για ιθαγένεια. Μόνο με αυτό τον τρόπο μπορούμε να διατηρήσουμε την απαραίτητη ισορροπία μεταξύ των δικαιωμάτων και των ευθυνών που μόνο οι πολίτες μπορούν να έχουν.
<SPEAKER ID="207" NAME="Eija-Riitta Korhola  " AFFILIATION="PPE-DE">
γραπτώς. - (FI) Οι διαφορετικές πολιτικές τις οποίες έχουν τα κράτη μέλη όσον αφορά τα ζητήματα ηθικής προκάλεσαν στις πολιτικές ομάδες, και ιδιαίτερα στη δική μας, το είδος της ευρείας συζήτησης που θα μπορούσαμε να έχουμε προβλέψει. Το μόνο που μπορώ να πω ότι συμφωνούμε ότι διαφωνούμε, και αυτό πρέπει να ληφθεί ως ένδειξη του πόσο πολύμορφη είναι η Ευρώπη: πρέπει να είμαστε σε θέση να βρίσκουμε περιθώριο για την πολυμορφία των απόψεων. Από πολλές απόψεις θαυμάζω τις βασικές θέσεις της δικής μου ομάδας.
<P>
Εντούτοις αναφορικά με το σημείο 61 θα ήθελα να το πω το εξής. Θα το έβρισκα προβληματικό αν κάποιος ήταν ταυτόχρονα αντίθετος με την ευαισθητοποίηση για το δικαίωμα στην αναπαραγωγική και σεξουαλική υγεία (η οποία, σε γενικές γραμμές, είναι ευφημισμός για το δικαίωμα στην άμβλωση) και την αναφορά της διευκόλυνσης της πρόσβασης στην αντισύλληψη για να προλαμβάνονται οι ανεπιθύμητες εγκυμοσύνες και αμβλώσεις. Την αντίθεση και στα δύο ταυτόχρονα τη θεωρώ ως κενό πραγματικότητας που δεν θα μπορούσε παρά να οδηγήσει σε ανεπιθύμητες συνέπειες. Αυτό το λέω με κάθε σεβασμό και θέλω να ευχαριστήσω για μία ακόμη φορά όλα τα κόμματα γι' αυτή την εποικοδομητική ανταλλαγή απόψεων.
<SPEAKER ID="208" NAME="Σταύρος Λαμπρινίδης  " AFFILIATION="PSE">
γραπτώς. - (EL) " Κοινοβουλευτική Ομάδα του ΠΑ.ΣΟ.Κ. στο Ευρωπαϊκό Κοινοβούλιο υπερψήφισε την έκθεση Catania για την κατάσταση των Θεμελιωδών Δικαιωμάτων στην Ευρωπαϊκή Ένωση, τονίζει όμως, διά της παρούσης, την αντίθεσή της προς την διατύπωση της παραγράφου 49 και της σχετικής τροπολογίας 35.
<SPEAKER ID="209" NAME="Carl Lang  " AFFILIATION="NI">
γραπτώς. - (FR) " ανάθεση μιας έκθεσης όπως αυτή σε κομμουνιστή βουλευτή είναι πρόκληση για τις εκατοντάδες εκατομμυρίων θυμάτων του κομμουνισμού. Σε αυτή την έκθεση ο κ. Catania εμπνέεται, είναι αλήθεια, από μια ιδεολογία λιγότερο βίαιη από τον κομμουνισμό, αλλά εξίσου ολοκληρωτική: τον ευρώ-διεθνισμό. Το κείμενό του στην πραγματικότητα αρνείται τα πιο θεμελιώδη ανθρώπινα δικαιώματα:
<P>
το δικαίωμα στη ζωή, με την προώθηση της άμβλωσης και της ευθανασίας,
<P>
το δικαίωμα του κάθε παιδιού να έχει έναν πατέρα και μία μητέρα, καλώντας τα κράτη να εφαρμόσουν την "αρχή της αμοιβαίας αναγνώρισης για τα ομοφυλόφιλα ζευγάρια, είτε είναι παντρεμένα είτε διαβιούν υπό καθεστώς καταχωρημένης αστικής εταιρικής σχέσης",
<P>
το δικαίωμα των ευρωπαϊκών λαών στην αυτοδιάθεση και να παραμείνουν οι ίδιοι καταπατάται από προτάσεις που αποσκοπούν στο άνοιγμα της Ευρώπης ακόμη περισσότερο στην παγκόσμια μετανάστευση - μια εξέλιξη στην οποία οι υπήκοοι των χωρών μας θα έπρεπε να προσαρμοστούν,
<P>
και της δημοκρατίας, αφού η έκθεση δηλώνει ότι ακολουθεί τη Συνθήκη της Λισαβόνας, η οποία απορρίφθηκε από το ιρλανδικό εκλογικό σώμα.
<P>
Τώρα, περισσότερο από ποτέ, η διαφύλαξη των ελευθεριών μας και της ταυτότητας των εθνών μας απαιτεί να οικοδομηθεί μια νέα Ευρώπη, η Ευρώπη των ελεύθερων και κυρίαρχων κρατών.
<SPEAKER ID="210" NAME="Nils Lundgren  " AFFILIATION="IND/DEM">
γραπτώς. - (SV) " Λίστα Ιουνίου πιστεύει ότι η προστασία των θεμελιωδών ελευθεριών και δικαιωμάτων είναι ύψιστης σημασίας, τόσο εντός όσο και εκτός της ΕΕ. Είναι εξαιρετικά σημαντικό τα κράτη μέλη της ΕΕ να τηρούν τις θεμελιώδεις ελευθερίες και δικαιώματα και είναι σαφές ότι δεν μπορούμε να αναθέσουμε στα κράτη μέλη να παρακολουθούν τον εαυτό τους. Εντούτοις η Λίστα Ιουνίου ασκεί κριτική στη δημιουργία ενός νέου ευρωπαϊκού οργανισμού σε αυτό τον τομέα και στην επιθυμία να ασκηθεί "πολιτική απ' έξω". Πιστεύουμε ότι ο Ο"Ε - όχι η ΕΕ - με την παγκόσμια εμβέλειά του και την εκτενή εμπειρία και ικανότητά του, είναι σε καλύτερη θέση για να παρακολουθεί και να εφαρμόζει τα μέτρα που είναι αναγκαία.
<P>
Γι' αυτό επέλεξα να καταψηφίσω την έκθεση στο σύνολό της, αλλά είμαι πολύ θετικά διακείμενος υπέρ ορισμένων από τις διατυπώσεις της πρότασης, τις οποίες υπερψήφισα. Χαιρετίζω το γεγονός ότι η έκθεση ασχολείται με την άδικη μεταχείριση των κρατουμένων στο αμερικανικό κέντρο κράτησης στο Γκουαντάναμο. Υπάρχει μόνο ένας δρόμος για να προχωρήσουμε: δικάστε τους ή απελευθερώστε τους.
<P>
Είμαι ιδιαίτερα ανήσυχος για την ιδιαίτερα ευάλωτη θέση των ατόμων από διάφορες μειονοτικές ομάδες και πιστεύω ότι πρέπει να αναληφθεί δράση, τόσο σε εθνικό όσο και διεθνές επίπεδο. Το υπερψήφισα στην έκθεση, αλλά είμαι επιφυλακτικός για το αν ένα δικαστικό πλαίσιο σε ευρωπαϊκό επίπεδο είναι καλή λύση του προβλήματος.
<SPEAKER ID="211" NAME="Marian-Jean Marinescu  " LANGUAGE="RO">
" έκθεση σχετικά με την κατάσταση των θεμελιωδών δικαιωμάτων στην Ευρωπαϊκή Ένωση περιλαμβάνει τις τροπολογίες που έχω υποβάλει, τις οποίες θεωρώ σημαντικές για τους Ρουμάνους πολίτες (για παράδειγμα, την τροπολογία για την κατάργηση των περιορισμών που επιβάλλονται στην αγορά εργασίας σε πολίτες από τα νέα κράτη μέλη).
<P>
Επιπλέον, συμφωνώ με πολλά από τα σημεία που προωθεί η έκθεση, όπως η στρατηγική για την ενσωμάτωση των Ρομά, η προστασία των μειονοτήτων, τα δικαιώματα των μεταναστών εργαζομένων ή η προστασία του παιδιού.
<P>
Όμως η έκθεση περιλαμβάνει επίσης ορισμένες αναφορές που αμφισβητούν μερικές από τις θεμελιώδεις αρχές της ρουμανικής κοινωνίας (όπως ότι η οικογένεια θεωρείται βασικό στοιχείο της κοινωνίας) ή παραβιάζουν τη ρουμανική νομοθεσία (όπως η κατανάλωση ναρκωτικών).
<P>
Γι' αυτούς τους λόγους καταψήφισα την έκθεση στην τελική ψηφοφορία.
<SPEAKER ID="212" NAME="David Martin  " AFFILIATION="PSE">
γραπτώς. - Χαιρετίζω αυτό το ψήφισμα, το οποίο καταγράφει και συνοψίζει τις πιο σημαντικές ανησυχίες για την κατάσταση των θεμελιωδών δικαιωμάτων εντός της Ένωσης, καθώς και τις συστάσεις που περιέχει σχετικά με τον τρόπο βελτίωσης των ανθρωπίνων δικαιωμάτων εντός των κρατών μελών.
<SPEAKER ID="213" NAME="Mary Lou McDonald  " AFFILIATION="GUE/NGL">
γραπτώς. - " έκθεση Catania για την κατάσταση των θεμελιωδών δικαιωμάτων στην Ευρωπαϊκή Ένωση 2004-2008 τονίζει την ανάγκη για την προστασία των δικαιωμάτων των μειονοτήτων, για την καταπολέμηση όλων των διακρίσεων σε βάρος όλων των ευάλωτων κατηγοριών.
<P>
Χαιρετίζω αυτή την έκθεση η οποία περιλαμβάνει σημαντικά στοιχεία που έχουν προκύψει από τη Γραπτή Δήλωση 111 σχετικά με την εξάλειψη του προβλήματος των αστέγων, η οποία εγκρίθηκε από το Ευρωπαϊκό Κοινοβούλιο τον Απρίλιο του 2008.
<P>
Χαιρετίζω ιδιαίτερα την έκκληση της έκθεσης για την εισαγωγή σχεδίων έκτακτης ανάγκης για το χειμώνα για τους άστεγους, για ένα ορισμό-πλαίσιο για τη έλλειψη στέγης και για τη συλλογή αξιόπιστων στατιστικών στοιχείων για την έλλειψη στέγης σε ολόκληρη την ΕΕ.
<P>
" εξάλειψη του προβλήματος των αστέγων είναι ένα θεμελιώδες ζήτημα στην Ευρωπαϊκή Ένωση. Αυτή η έκθεση αποτελεί ένα πρόσθετο βήμα για να πιεστούν το Ευρωπαϊκό Συμβούλιο, η Επιτροπή και τα κράτη μέλη να δράσουν κατά της έλλειψης στέγης.
<P>
Τέλος, η Συνθήκη της Λισαβόνας δεν θα βελτιώσει την κατάσταση σχετικά με τα θεμελιώδη δικαιώματα στην ΕΕ. " υποστήριξη αυτής της έκθεσης δεν συνεπάγεται υποστήριξη για την εν λόγω συνθήκη. Στην πραγματικότητα, η άρνηση του Ευρωπαϊκού Κοινοβουλίου να σεβαστεί την ιρλανδική αρνητική ψήφο αντίκειται στο πνεύμα του Χάρτη.
<SPEAKER ID="214" NAME="Andreas Mölzer" AFFILIATION="NI">
γραπτώς. - (DE) Αν ο πληθυσμός μεμονωμένων κρατών μελών της ΕΕ αποφασίσει να επιτρέψει σε ομοφυλόφιλα ζευγάρια να παντρεύονται, να συνάπτουν αστική εταιρική σχέση ή να υιοθετούν παιδιά, άλλα κράτη μέλη δεν πρέπει να υποχρεωθούν να κάνουν το ίδιο. Αν οι πεποιθήσεις θρησκευτικών ηγετών ή πολιτικών σημαίνουν ότι δεν ενθουσιάζονται και πολύ με την ομοφυλοφιλία - όπως υπαγορεύει η πολιτικώς ορθή δεσπόζουσα τάση - δεν πρέπει να καταδικάζονται ή να διώκονται γι' αυτές τις πεποιθήσεις. Το ίδιο ισχύει και για το στίγμα του ρατσισμού που προσάπτεται άνετα σε οποιονδήποτε εφιστά την προσοχή στις εκτροπές που σχετίζονται με το άσυλο και τους αλλοδαπούς.
<P>
Αντίθετα, γίνεται αντιδημοκρατικά προσπάθεια να επιβληθούν από την πίσω πόρτα εταιρικές σχέσεις ομοφυλοφίλων στα κράτη μέλη - που είναι πιθανώς μια πρόγευση του τι μας περιμένει αν εφαρμόσουμε τη Συνθήκη της Λισαβόνας. Όποιος τολμήσει να επικρίνει την ομοφυλοφιλία ή να επισημάνει παρατράγουδα σε σχέση με το άσυλο και τη συνύπαρξη με τους ξένους υπηκόους, πρέπει να στιγματιστεί ως κακοποιός - κατά παράβαση του ανθρώπινου δικαιώματος στην ελεύθερη έκφραση. Γι' αυτό η έκθεση Catania πρέπει να απορριφθεί με τον πλέον έντονο τρόπο.
<SPEAKER ID="215" NAME="Alexandru Nazare  " AFFILIATION="PPE-DE">
γραπτώς. - (RO) " έκθεση που παρουσίασε ο Giusto Catania είναι γεμάτη ερμηνείες και συστάσεις γενικού χαρακτήρα όσον αφορά την κατάσταση των θεμελιωδών δικαιωμάτων σε κράτη μέλη της Ευρωπαϊκής Ένωσης. Ωστόσο η κανονιστική βάση την οποία χρειαζόμαστε υπάρχει: ο Χάρτης των Θεμελιωδών Δικαιωμάτων της Ευρωπαϊκής Ένωσης και η Ευρωπαϊκή Σύμβαση για την Προάσπιση των Δικαιωμάτων του Ανθρώπου και των Θεμελιωδών Ελευθεριών. " προτεραιότητα για εμάς αυτή τη στιγμή δεν είναι να προσθέσουμε νέους κανονισμούς, αλλά να κάνουμε τους ήδη υπάρχοντες λειτουργικούς και αποτελεσματικούς.
<P>
Ένα από τα ζητήματα που εξετάζονται στην έκθεση είναι η ελεύθερη κυκλοφορία του εργατικού δυναμικού την οποία, δυστυχώς, δεν μπορούν να απολαμβάνουν όλοι οι Ευρωπαίοι πολίτες αυτή τη στιγμή σε ισότιμη βάση. Παρόλο που η διετής περίοδος των περιορισμών στην αγορά εργασίας που επιβλήθηκε στα νέα κράτη μέλη έληξε στο τέλος του 2008, έξι από τα κράτη μέλη έχουν παρατείνει τους περιορισμούς για τη Ρουμανία και τη Βουλγαρία κατά ακόμη τρία χρόνια, αιτιολογώντας την απόφαση να παρατείνουν την περίοδο περιορισμών λόγω της τρέχουσας χρηματοπιστωτικής κρίσης. " έκθεση δεν συζητεί ρητά αυτό το πρόβλημα, παρόλο που πρόκειται για διαφορετική μεταχείριση μεταξύ των πολιτών της ΕΕ, η οποία δεν δικαιολογείται αυτή τη φορά.
<SPEAKER ID="216" NAME="Rareş-Lucian Niculescu  " AFFILIATION="PPE-DE">
γραπτώς. - (RO) Ψήφισα κατά αυτής της έκθεσης, η οποία περιλαμβάνει, εκτός από δέκα τουλάχιστον σημεία άξια κριτικής (που είναι ευγενικός τρόπος για να τα περιγράψουμε), μια απαράδεκτη αναφορά στη Σύσταση 1201 του Συμβουλίου της Ευρώπης. Δεν θα έπρεπε να γίνεται επίκληση αυτής της σύστασης, χωρίς να εξηγείται με μεγάλη ακρίβεια η ερμηνεία που δίνεται σε αυτήν, αφού θα μπορούσε να ερμηνευτεί ως παροχή συλλογικών δικαιωμάτων σε μειονότητες ή εδαφική αυτονομία βάσει εθνοτικών κριτηρίων. Χαιρετίζω την έγκριση της Τροπολογίας 35, που είναι πολύ λογική, αλλά κατά την άποψή μου δεν μπορεί να γίνει δεκτή μια σειρά από πλευρές της έκθεσης.
<SPEAKER ID="217" NAME="Αθανάσιος Παφίλης   " AFFILIATION="GUE/NGL">
γραπτώς. - (EL) H Έκθεση επιχειρεί να συμβάλει στην κάλυψη του λεγόμενου δήθεν ''δημοκρατικού και κοινωνικού ελλείμματος'' της βαθιά αντιδραστικής από την ίδια της τη φύση ΕΕ, ώστε αυτή να γίνει πιο ελκυστική και να αμβλυνθεί η δυσαρέσκεια που προκαλεί η αντιλαϊκή πολιτική της. Αποδέχεται και επικροτεί όλες τις αντιδραστικές αρχές και θεσμούς που έχουν υιοθετηθεί από την ΕΕ, όπως τις 4 ελευθερίες της Συνθήκης του Μάαστριχτ κλπ., προσπαθώντας να προσδώσει στην εφαρμογή τους μια πιο αποτελεσματική διάσταση.
<P>
Βασίζεται κυρίως στο Χάρτη των Θεμελιωδών Δικαιωμάτων της ΕΕ που συνοδεύει την αντιλαϊκή Συνθήκη της Λισαβόνας, ο οποίος βρίσκεται κάτω από το κατοχυρωμένο επίπεδο δικαιωμάτων πολλών κρατών- μελών. Αποτελεί -κατά μεγάλο μέρος- μιαν έκθεση ιδεών και ένα αφηρημένο ευχολόγιο, αντιμετωπίζει θεμελιώδη δικαιώματα, όπως αυτά της εργασίας, της εκπαίδευσης, της υγείας, απλώς ως ''ευκαιρίες'', οι οποίες πρέπει να παρέχονται ''ισότιμα'' σε όλους, κάτι που είναι φυσικά ανέφικτο στην πράξη, ενώ, όπου γίνεται πιο συγκεκριμένη, προτείνει την αντιμετώπιση μόνο κάποιων ακραίων φαινομένων φτώχειας, διακρίσεων κλπ. με μέτρα όπως τη γενική καθιέρωση ενός ελάχιστου μισθού κλπ. Τέλος, είναι αποκαλυπτική του χαρακτήρα της η απουσία αναφοράς σε αντιδημοκρατικές αποφάσεις και διώξεις πολιτών, όπως η απαγόρευση Κομμουνιστικών Κομμάτων και άλλων οργανώσεων, καθώς και οι φυλακίσεις κομμουνιστών και άλλων αγωνιστών σε χώρες- μέλη της ΕΕ της Κεντρικής Ευρώπης και της Βαλτικής.
<SPEAKER ID="218" NAME="Δημήτριος Παπαδημούλης  " AFFILIATION="GUE/NGL">
γραπτώς. - (EL) Υπερψήφισα την έκθεση για την κατάσταση των θεμελιωδών δικαιωμάτων στην Ευρώπη, γιατί πιστεύω ότι θίγει ένα από τα βασικότερα προβλήματα του ενωσιακού μας οικοδομήματος, ασκώντας εποικοδομητική κριτική. Οι διακρίσεις στην απόλαυση των θεμελιωδών δικαιωμάτων είναι κυρίως απόρροια του φύλου, της ηλικίας, της καταγωγής ή του γενετήσιου προσανατολισμού των υποκειμένων τους, όπως εύστοχα επισημαίνεται στην έκθεση. Το πρόβλημα εντείνεται όταν τα θύματα των παραβάσεων αυτών δεν μπορούν να αντιδράσουν, κυρίως γιατί βρίσκονται έγκλειστα σε ψυχιατρικά άσυλα, ιδρύματα ανηλίκων κ.τ.λ. Μπροστά στην κατάσταση αυτή, η Ευρώπη δεν μπορεί να μείνει αδιάφορη, πολύ περισσότερο που η πληρέστερη κατοχύρωση των ανθρωπίνων δικαιωμάτων θα συμβάλει στην εδραίωση του Ευρωπαϊκού Χώρου Ελευθερίας και Ασφάλειας. Κατά συνέπεια και μπροστά στην έλλειψη νομικής δεσμευτικότητας του Χάρτη των Θεμελιωδών Δικαιωμάτων, αλλά και της πολύ περιορισμένης δυνατότητας προσφυγής των ιδιωτών στα κοινοτικά δικαστήρια, δεν μπορώ παρά να καλωσορίσω τις προτάσεις του G. Catania για τη θέσπιση γενικής υποχρέωσης των κοινοτικών οργάνων να λαμβάνουν υπόψη τους τα ανθρώπινα δικαιώματα κατά την άσκηση των καθηκόντων τους, αλλά και τη δημιουργία εξειδικευμένου Οργανισμού με αυτόν το σκοπό.
<SPEAKER ID="219" NAME="Zita Pleštinská  " AFFILIATION="PPE-DE">
γραπτώς. - (SK) Το πρόβλημα με την έκθεση είναι ότι ασχολείται με πολλά ευαίσθητα ζητήματα. Παρόλο που η έκθεση δίνει μια σειρά συστάσεων σε διάφορους τομείς, συμπεριλαμβανομένων των δικαιωμάτων των μειονοτήτων, ο εισηγητής έχει συμπεριλάβει πάλι στην έκθεση το ζήτημα της αναπαραγωγικής υγείας.
<P>
Οι προτεινόμενες τροποποιήσεις και συμπληρώσεις που αφορούν την αναπαραγωγική υγεία υπέρ της οποίας ψήφισε το Ευρωπαϊκό Κοινοβούλιο αρνούνται το δικαίωμα στη ζωή και παραβιάζουν την αρχή της επικουρικότητας. Ο σεβασμός για κάθε αγέννητο παιδί και η ανάγκη προστασίας της ανθρώπινης ζωής από τη σύλληψη και μετά είναι ζητήματα αρχής για μένα. Δεν συμφωνώ ότι θα έπρεπε να εγκρίνουμε αποφάσεις σε ευρωπαϊκό επίπεδο για ζητήματα στα οποία τα κράτη μέλη έχουν διαφορετικές στάσεις που απορρέουν από τις χριστιανικές παραδόσεις τους. Δεν συμφωνώ ότι η ΕΕ θα έπρεπε να εξαναγκάσει τη Σλοβακία, την Πολωνία, την Ιρλανδία και άλλα κράτη μέλη να συμφωνήσουν με τις αμβλώσεις ή την ευθανασία, οι οποίες δεν επιτρέπονται σύμφωνα με τις εθνικές τους νομοθεσίες. Σε ευρωπαϊκό επίπεδο πάντα μιλάμε μόνο για το δικαίωμα της μητέρας να αποφασίζει για τη ζωή ή το θάνατο του παιδιού της και ξεχνάμε το δικαίωμα του αγέννητου παιδιού στη ζωή.
<P>
Γι' αυτούς τους λόγους καταψήφισα την έκθεση σχετικά με την κατάσταση των θεμελιωδών δικαιωμάτων στην Ευρωπαϊκή Ένωση 2004-2008.
<SPEAKER ID="220" NAME="Nicolae Vlad Popa  " AFFILIATION="PPE-DE">
γραπτώς. - (RO) Είναι αυτονόητο ότι το PPE και το PD-L (Ρουμανικό Κόμμα Φιλελευθέρων Δημοκρατών) εκτιμούν και σέβονται τα θεμελιώδη ανθρώπινα δικαιώματα και κρατούν σθεναρή στάση όταν παραβιάζονται.
<P>
Ψήφισα κατά της έκθεσης Catania για την κατάσταση των θεμελιωδών δικαιωμάτων στην Ευρωπαϊκή Ένωση 2004-2008, διότι η έκθεση υπερέβη την εξουσιοδότησή της, κάνοντας συστάσεις και σχόλια που υπερβαίνουν την περίοδο 2004-2008, με την οποία έπρεπε να ασχολείται. Αντί να ασχολείται με συγκεκριμένες υποθέσεις παραβιάσεων των ανθρωπίνων δικαιωμάτων, η έκθεση Catania κάνει σχόλια και συνιστά στα κράτη μέλη να εφαρμόσουν κανονισμούς που έρχονται σε αντίθεση με τους εθνικούς κανονισμούς. Για παράδειγμα, στα άρθρα 38 και 76, χρησιμοποιείται η έννοια του γάμου μεταξύ ατόμων του ιδίου φύλου, πράγμα που δεν παραβιάζει μόνο τις θρησκευτικές μας απόψεις, αλλά και τις νομικές και ορθολογικές μας απόψεις.
<P>
Το άρθρο 149 αναφέρει τη νομιμοποίηση της κατανάλωσης ναρκωτικών, πράγμα που παραβιάζει το ρουμανικό ποινικό δίκαιο.
<P>
Ενώ η πρωτοβουλία για την εκπόνηση έκθεσης για την κατάσταση των ανθρωπίνων δικαιωμάτων στην Ευρωπαϊκή Ένωση είναι αξιέπαινη και ορισμένες από τις αναφορές που κάνει αυτή η έκθεση είναι σωστές, βάσει όσων μόλις προανέφερα, ψήφισα εναντίον της.
<SPEAKER ID="221" NAME="Luís Queiró  " AFFILIATION="PPE-DE">
γραπτώς. - (PT) Το να πιστεύουμε ότι τα θεμελιώδη δικαιώματα είναι πλήρως εγγυημένα και προστατευμένα στην Ευρωπαϊκή Ένωση και στα κράτη μέλη θα ήταν λάθος ανάλυσης και επιζήμιο για την πολιτική δράση. Τα θεμελιώδη δικαιώματα, ακόμα και σε ελεύθερες και δημοκρατικές κοινωνίες, πρέπει να προστατεύονται και να προωθούνται. Επιμέρους ζητήματα ανακύπτουν, ωστόσο, σε σχέση με αυτή την έκθεση και αυτή τη συζήτηση.
<P>
Πρώτον, υπάρχει η εποπτεία της προστασίας αυτών των δικαιωμάτων σε εθνικό επίπεδο. Σε κοινωνίες όπως η δική μας, το καθήκον αυτό ασκείται κατά κύριο λόγο σε εθνικό πλαίσιο, αλλά, φυσικά, χωρίς να θίγεται η δυνατότητα προσφυγής σε ευρωπαϊκό επίπεδο, την οποία έχουμε. Ανάμεσα στο καθήκον των θεσμικών οργάνων να εγγυώνται τις Συνθήκες και την εθνική κυριαρχία, υπάρχει χώρος για να ασκεί η κάθε πλευρά τα καθήκοντά της χωρίς να θίγεται ο θεσμικός χαρακτήρας της ΕΕ.
<P>
Από την άλλη πλευρά, σε αυτή την έκθεση υπάρχει ιδίως μια ανεπιθύμητη σύγχυση μεταξύ του τι είναι τα θεμελιώδη δικαιώματα και ποιες είναι οι ιδεολογικές επιλογές για την οργάνωση της κοινωνίας. Μια συζήτηση γι' αυτά είναι ενδιαφέρουσα. Αλλά η προσπάθεια για την επιβολή αυτών των θέσεων στα κράτη μέλη, κατά της δημοκρατικά εκπεφρασμένης βούλησης και κατά της αρχής της επικουρικότητας, αποδεικνύει ακριβώς τους κινδύνους της ανάθεσης των εθνικών ζητημάτων στην Κοινότητα. Γι' αυτό το λόγο, και επειδή διαφωνώ με μεγάλο μέρος του περιεχομένου, ψήφισα κατά αυτής της έκθεσης.
<SPEAKER ID="222" NAME="José Ribeiro e Castro  " LANGUAGE="PT">
Αν είχα ταχθεί υπέρ της εκστρατείας του "Όχι" στο ιρλανδικό δημοψήφισμα, θα χειροκροτούσα με ενθουσιασμό την έκθεση Catania και τους υποστηρικτές της. Αντιπροσωπεύει τέτοια κατάφωρη έλλειψη σεβασμού στην αρχή της επικουρικότητας και καταπατά τους θεσμικούς κανόνες της Ευρωπαϊκής Ένωσης και τις εξουσίες των κρατών μελών σε τέτοιο βαθμό ώστε να δικαιώνει όλους εκείνους που τρέφουν δυσπιστία για την πολιτική απληστία των Βρυξελλών. " επίθεση στις ρήτρες διασφάλισης, οι οποίες είναι άμεση έκφραση των Συνθηκών και θεμελιώδης εγγύηση της δημοκρατίας των κρατών μελών, διότι χρησιμεύουν "για την κωδικοποίηση ... πρακτικών διακρίσεων" είναι αξιολύπητη και υπονομεύει κατάφωρα τα θεμελιώδη δικαιώματα των πολιτών.
<P>
Ο ισχυρισμός ότι η υπογραφή διεθνών συμβάσεων από την πλειονότητα των κρατών μελών δημιουργεί υποχρέωση για το σύνολο της ΕΕ να συμμορφωθεί με αυτές είναι πλήρης νομικός παραλογισμός, μια βουτιά στο σκοτάδι που πηγαίνει πέρα από τον πιο ακραίο φεντεραλισμό. Απορρίπτω επίσης τον απολύτως στρεβλό ισχυρισμό της "αναξιοπιστίας" της Ευρώπης, η οποία στοχεύει να μας οδηγήσει σε "τακτική κατωτερότητά": ανεξάρτητα από τα ειδικά προβλήματα που μπορεί να έχει, η Ευρώπη δεν είναι Σουδάν, ούτε Λαϊκή Δημοκρατία της Κίνας, ούτε Κούβα, ούτε Σομαλία ούτε Βόρεια Κορέα. Τέλος, η έκθεση ξεστρατίζει σε περιοχές πολιτικής διαμάχης που δεν έχουν καμία σχέση με τα θεμελιώδη δικαιώματα, έτσι στερείται αξιοπιστίας, συνέπειας και αποτελεσματικότητας. Την καταψήφισα.
<SPEAKER ID="988" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, κυρίες και κύριοι, καταψήφισα την έκθεση του κ. Catania σχετικά με την κατάσταση των θεμελιωδών δικαιωμάτων στην Ευρωπαϊκή Ένωση (2004-2008).
<P>
Δεν συμφωνώ ότι τα κράτη μέλη βλάπτουν τον ενεργό ρόλο της προστασίας των ανθρωπίνων δικαιωμάτων που διαδραματίζει η Ευρωπαϊκή Ένωση σε όλο τον κόσμο. Επιπλέον, δεν συμφωνώ ότι ο πόλεμος κατά της τρομοκρατίας μπορεί να θεωρηθεί πρόσχημα για την πτώση του επιπέδου προστασίας των ανθρωπίνων δικαιωμάτων, ιδίως του δικαιώματος στην ιδιωτική ζωή.
<P>
Άρα είμαι αντίθετος με τα σημεία που αφορούν τους Ρομά, που δεν χρειάζονται καμία ειδική προστασία. Διαφορετικά θα δημιουργείτο κατάσταση σημαντικών διακρίσεων σε σχέση με τους ίδιους τους Ρομά, τους οποίους το ψήφισμα θεωρεί εθνοτική ομάδα διαφορετική από τις άλλες. Τέλος, διαφωνώ με την παράγραφο για τον επαναπατρισμό: οι διαδικασίες που πρέπει να χρησιμοποιούνται κατά τον επαναπατρισμό ενός ατόμου δεν μπορούν να αξιολογηθούν αποκλειστικά με βάση αυτές τις παραμέτρους.
<SPEAKER ID="223" NAME="Martine Roure  " AFFILIATION="PSE">
γραπτώς. - (FR) Δεν μπορεί να υπάρξει ευρωπαϊκός χώρος ελευθερίας, ασφάλειας και δικαιοσύνης, χωρίς την προστασία των θεμελιωδών δικαιωμάτων. " Ευρώπη έχει καθήκον να δώσει το παράδειγμα και να είναι άψογη σε αυτό το θέμα.
<P>
Παραβιάσεις έχουν αναγνωριστεί και αποκαλυφθεί, όπως για παράδειγμα σε κλειστές εγκαταστάσεις στέγασης παιδιών και ηλικιωμένων. Υπάρχει επίσης και το αιώνιο πρόβλημα που προκαλείται από την καταστροφική κατάσταση ορισμένων φυλακών, όπως υπογραμμίζει η έκθεση που υπερψηφίσαμε σήμερα. Πρέπει επίσης να αγωνιστούμε για να εξασφαλίσουμε την αναγνώριση των κοινωνικών δικαιωμάτων.
<P>
" φτώχεια και η εργασιακή ανασφάλεια είναι επιθέσεις στα ανθρώπινα δικαιώματα. Πώς μπορούμε να δεχθούμε την κατάσταση όλων εκείνων που εργάζονται και δεν καταφέρνουν να στεγαστούν, στην Ευρώπη του 21ου αιώνα;
<P>
Πρέπει να διακηρύξουμε τα θεμελιώδη δικαιώματα του καθενός από εμάς. " Ευρωπαϊκή Ένωση διαθέτει ένα Χάρτη Θεμελιωδών Δικαιωμάτων.
<P>
Ας εξασφαλίσουμε ότι θα γίνεται σεβαστός!
<SPEAKER ID="987" NAME="Toomas Savi  " AFFILIATION="ALDE">
γραπτώς. - Κύριε Πρόεδρε, ψήφισα υπέρ της έκθεσης και χαιρετίζω ιδιαίτερα τη συμπερίληψη της Παραγράφου 31 στην έκθεση, σύμφωνα με την οποία το Ευρωπαϊκό Κοινοβούλιο εκφράζει τη λύπη του για τη μη εφαρμογή εκ μέρους της ΕΕ των αποφάσεων του Πρωτοδικείου των Ευρωπαϊκών Κοινοτήτων στις 12 Δεκεμβρίου 2006 και στις 4 και 17 Δεκεμβρίου 2008 και του Εφετείου του "νωμένου Βασιλείου υπέρ της Λαϊκής Οργάνωσης Μουτζαχεντίν του Ιράν στις 7 Μαΐου 2008.
<P>
" Ευρωπαϊκή Ένωση είναι υπέρ της δημοκρατίας και του κράτους δικαίου. Το πιο φρικτό είναι η ιδέα ότι ένα από τα θεσμικά της όργανα ενεργεί κατά των αρχών της Ένωσης. Ελπίζω ότι το Συμβούλιο θα λάβει καλά υπόψη τη θέση του Κοινοβουλίου όταν θα συντάξει τη νέα "μαύρη λίστα" της ΕΕ. Οι κατηγορίες για τρομοκρατική δραστηριότητα θα έπρεπε στην πραγματικότητα να είναι βάσιμες, καθώς επίσης οι αποφάσεις σχετικά με τη συμπερίληψη ορισμένων οργανώσεων στη "μαύρη λίστα" θα έπρεπε να είναι πιο διαφανείς.
<P>
Τέτοια ζητήματα δεν μπορούν να αντιμετωπίζονται με αυθαίρετο τρόπο, αλλά σύμφωνα με τις αρχές της δημοκρατίας και του κράτους δικαίου. " ΕΕ δεν μπορεί να επιτρέψει να μετατραπεί ο παγκόσμιος αγώνας κατά της τρομοκρατίας σε πεδίο πολιτικού παζαρέματος και κατά συνέπεια πρέπει να σέβεται τις προαναφερόμενες αποφάσεις των δικαστηρίων.
<SPEAKER ID="224" NAME="Olle Schmidt  " AFFILIATION="ALDE">
γραπτώς. - (SV) Ερμηνεύω την παράγραφο 149 της έκθεσης του κ. Catania για την κατάσταση των θεμελιωδών δικαιωμάτων στην Ευρωπαϊκή Ένωση σαν να προτρέπει τα κράτη μέλη να διασφαλίσουν ότι η ίση μεταχείριση των ασθενών εντός του συστήματος υγειονομικής περίθαλψης περιλαμβάνει επίσης τους τοξικομανείς. Γι' αυτό ψήφισα υπέρ αυτής της παραγράφου.
<SPEAKER ID="225" NAME="Csaba Sógor  " AFFILIATION="PPE-DE">
γραπτώς. - (HU) Οι δύο τελευταίοι γύροι της διεύρυνσης της Ευρωπαϊκής Ένωσης, στους οποίους εντάχθηκαν οι πρώην σοσιαλιστικές χώρες της Κεντρικής και Ανατολικής Ευρώπης, άνοιξαν επίσης ένα νέο κεφάλαιο στην κοινοτική προσέγγιση για τα ζητήματα των ανθρωπίνων δικαιωμάτων.
<P>
Από τότε, έχει καταστεί σαφές ότι η προστασία των θεμελιωδών δικαιωμάτων - και εντός αυτών, των δικαιωμάτων των εθνικών μειονοτήτων - στα νέα κράτη μέλη, αποτελεί τη μεγαλύτερη πρόκληση για την Ευρωπαϊκή Κοινότητα.
<P>
" έκθεση πρωτοβουλίας του Giusto Catania τονίζει ότι στην αντιμετώπιση των προβλημάτων των παραδοσιακών εθνικών μειονοτήτων, οι αρχές της επικουρικότητας και της αυτοδιακυβέρνησης πρέπει να χρησιμεύσουν ως κατευθυντήριες γραμμές που θα μπορούσαν να επιτρέψουν την κατάρτιση πολιτικών που στοχεύουν στην επίλυση της κατάστασης των υπό συζήτηση κοινοτήτων με καθησυχαστικό τρόπο.
<P>
" έκθεση ενθαρρύνει τη χρήση πολιτιστικών, εδαφικών και περιφερειακών μορφών αυτονομίας.
<P>
Χαιρετίζω επίσης το γεγονός ότι η έκθεση του συναδέλφου μου κ. Catania κάνει έκκληση την εκπόνηση ενός ορισμού της συμμετοχής σε μια εθνική μειονότητα και προτείνει την κατάρτιση ενός ελάχιστου συνόλου κοινοτικών κανόνων για την προστασία των δικαιωμάτων των εν λόγω μειονοτήτων.
<SPEAKER ID="226" NAME="Bart Staes  " AFFILIATION="Verts/ALE">
γραπτώς. - (NL) " προστασία και η προώθηση των θεμελιωδών δικαιωμάτων βρίσκονται στο επίκεντρο της ευρωπαϊκής δημοκρατίας και είναι σημαντικές προϋποθέσεις αν θέλουμε να ενισχύσουμε τον ευρωπαϊκό χώρο ελευθερίας, ασφάλειας και δικαιοσύνης. Άρα εξυπακούεται ότι, στην πράξη, αυτά τα δικαιώματα έχουν ενσωματωθεί στους στόχους των διάφορων τομέων της πολιτικής της ΕΕ.
<P>
Επιπλέον, θα ζητήσουμε από το Συμβούλιο να αναλύσει την κατάσταση στον κόσμο και σε κάθε κράτος μέλος της ΕΕ σε ετήσιες εκθέσεις για τα ανθρώπινα δικαιώματα, προς το συμφέρον της αξιοπιστίας της Ευρώπης για να μη χρησιμοποιεί δύο μέτρα και δύο σταθμά όσον αφορά την εσωτερική και την εξωτερική πολιτική. Οι τροπολογίες που κατατέθηκαν από την Ομάδα των Πρασίνων/ την Ευρωπαϊκή Ελεύθερη Συμμαχία, σχετικά με την καταπολέμηση των διακρίσεων, τα δικαιώματα των μειονοτήτων και τα κοινωνικά δικαιώματα έχουν εγκριθεί, είτε εξ ολοκλήρου είτε εν μέρει.
<P>
Είχαμε επίσης επιτυχία στην προσπάθειά μας να συμπεριλάβουμε μια αναφορά στην ανάγκη να ληφθούν υπόψη τα θεμελιώδη δικαιώματα στη νομοθεσία για τις διαδικασίες ποινικού δικαίου. " έκθεση Catania καταγράφει τα προβλήματα που αφορούν τα θεμελιώδη δικαιώματα και δίνει συστάσεις για την επίλυσή τους. Άρα λαμβάνει την ολόψυχη υποστήριξή μου, διότι ο σεβασμός για όλους τους ανθρώπους και τα θεμελιώδη δικαιώματά τους βρίσκεται στο επίκεντρο της πολιτικής των Πρασίνων, ανεξάρτητα από το φύλο, την ηλικία, την εθνικότητα ή το κοινωνικο-οικονομικό υπόβαθρο.
<SPEAKER ID="227" NAME="Catherine Stihler  " AFFILIATION="PSE">
γραπτώς. - Χάρηκα που είδα το Ευρωπαϊκό Κοινοβούλιο να υποστηρίζει την αφαίρεση της PMOI από τον κατάλογο των τρομοκρατικών οργανώσεων. Είκοσι χιλιάδες άτομα στο Ιράν που αντιτίθενται στο καθεστώς έχουν σκοτωθεί. Όσο η PMOI παραμένει στον κατάλογο των τρομοκρατικών οργανώσεων, περισσότεροι άνθρωποι θα σκοτωθούν στο Ιράν απλώς διότι εκφράζουν την αντίθεσή τους στο καθεστώς. " ΕΕ πρέπει να ακολουθήσει το παράδειγμα του "νωμένου Βασιλείου και να αφαιρέσει την PMOI από τον κατάλογο των τρομοκρατικών οργανώσεων.
<SPEAKER ID="986" NAME="Andrzej Jan Szejna  " AFFILIATION="PSE">
γραπτώς. - (PL) Κατά τη σημερινή ψηφοφορία μίλησα υπέρ της έγκρισης της έκθεσης του κ. Catania σχετικά με την κατάσταση των θεμελιωδών δικαιωμάτων στην Ευρωπαϊκή Ένωση.
<P>
Δυστυχώς, τα θεμελιώδη δικαιώματα παραβιάζονται συχνά στην Ευρωπαϊκή Ένωση, όπου πιο συχνά παρατηρούνται διακρίσεις κατά μειονοτήτων και παραβίαση της ιδιωτικής ζωής. " ισότητα των ευκαιριών, ιδίως για την ισότητα των γυναικών, είναι ένα άλλο πρόβλημα. Ο εισηγητής ζήτησε από τα κράτη μέλη να απορρίψουν τα επιχειρήματα που δικαιολογούν τη βία και τις διακρίσεις κατά των γυναικών που βασίζονται στην παράδοση και τη θρησκεία.
<P>
Σε πολλές χώρες της ΕΕ πολίτες, ιδίως οι πιο αδύναμοι, τα παιδιά, πλήττονται από διακρίσεις και φτώχεια. " έκθεση ορθώς καταδικάζει όλες τις μορφές βίας κατά των παιδιών, όπως η ενδοοικογενειακή βία, η σεξουαλική κακοποίηση και η σωματική τιμωρία στα σχολεία.
<P>
Τα κράτη μέλη αδυνατούν να ελέγξουν τις πρακτικές στον τομέα των ανθρωπίνων δικαιωμάτων, υπονομεύοντας έτσι την αξιοπιστία της εξωτερικής πολιτικής της ΕΕ στον κόσμο. Κατά την άποψή μου, η Κοινότητα δεν μπορεί να εφαρμόζει "δύο μέτρα και δύο σταθμά" στην εσωτερική και την εξωτερική πολιτική.
<SPEAKER ID="228" NAME="Konrad Szymański  " AFFILIATION="UEN">
γραπτώς. - Για μένα η κύρια σημασία της έκθεσης του κ. Catania είναι να μας υπενθυμίσει ότι στο εσωτερικό της ΕΕ έχουμε τα δικά μας ζητήματα να αντιμετωπίσουμε. Γι' αυτό θα πρέπει να είμαστε πολύ προσεκτικοί να μην προσπαθούμε να δίνουμε μαθήματα ηθικής κατά το σχολιασμό των ανθρωπίνων δικαιωμάτων εκτός της Ευρωπαϊκής Ένωσης.
<P>
Υπηρέτησα στην προσωρινή επιτροπή για την έκτακτη έκδοση κρατουμένων από τη CIA. Ήταν κυρίως μια πλατφόρμα για να επιτεθεί η αριστερά στον αγαπημένο τους κακό δαίμονα, τις "νωμένες Πολιτείες.
<P>
Κατά την άποψή μου, θα έπρεπε να είμαστε ευγνώμονες στη CIA και τις "νωμένες Πολιτείες που βοηθούν στην προστασία των Ευρωπαίων από τους τρομοκράτες που έχουν την τάση να σκοτώνουν αθώους πολίτες. Είναι κατηγορία για τις δικές μας κοινωνίες ότι έπρεπε να βασιστούμε στην Αμερική για να κάνει τη δουλειά για μας.
<P>
Ο απολυταρχισμός για τα ανθρώπινα δικαιώματα παίζει το παιχνίδι εκείνων που θα μας κατέστρεφαν και θα έθετε σε κίνδυνο τα ανθρώπινα δικαιώματα των δικών μας πολιτών.
<P>
Γι' αυτό καταψήφισα την έκθεση.
<SPEAKER ID="229" NAME="Konrad Szymański  " AFFILIATION="UEN">
γραπτώς. - (PL) " έκθεση για τα ανθρώπινα δικαιώματα στην ΕΕ κατά την περίοδο 2004-2008 που εγκρίθηκε στο Ευρωπαϊκό Κοινοβούλιο σήμερα περιέχει απαιτήσεις για την αμοιβαία αναγνώριση των ομοφυλόφιλων ζευγαριών σε όλες τις χώρες της ΕΕ και τη συμπερίληψη αυτών των σχέσεων στη νομοθεσία των κρατών μελών. Ένα άλλο μέρος της έκθεσης υπερασπίζεται τα αποκαλούμενα "αναπαραγωγικά δικαιώματα", τα οποία στη γλώσσα του διεθνούς δικαίου περιλαμβάνουν επίσης την ελεύθερη πρόσβαση στην άμβλωση. Το Κοινοβούλιο διεύρυνε την κριτική των αποκαλούμενων μεροληπτικών σχολίων, ενσωματώνοντας τους θρησκευτικούς ηγέτες στους συντάκτες των εν λόγω σχολίων.
<P>
" ευρωπαϊκή αριστερά εκμεταλλεύθηκε την έκθεση για τα θεμελιώδη δικαιώματα στην ΕΕ για να προωθήσει αιτήματα υπέρ των αμβλώσεων και των ομοφυλοφίλων, τα οποία δεν έχουν καμία σχέση με τα θεμελιώδη δικαιώματα. Δεν υπάρχουν έγγραφα στο διεθνές ή το ευρωπαϊκό δίκαιο τα οποία να στηρίζουν την ύπαρξη αυτών των "δικαιωμάτων".
<P>
Παρά το μη δεσμευτικό χαρακτήρα της έκθεσης, είναι το πιο επιβλαβές έγγραφο που εγκρίθηκε κατά τη διάρκεια της περιόδου του τρέχοντος Κοινοβουλίου. Είναι η τελευταία προσπάθεια για να επανακαθοριστούν τα θεμελιώδη δικαιώματα και να εισαχθούν αλλαγές στην έννοιά τους, χωρίς να χρειάζεται να τροποποιηθούν συνθήκες σε επίπεδο Ο"Ε ή ΕΕ.
<P>
Μια άλλη πλευρά της έκθεσης είναι ότι η ΕΕ εφαρμόζει μια ειδική οδηγία που τιμωρεί τις "ομοφοβικές" πράξεις. Λόγω της ευρείας και αόριστης φύσης αυτής της διατύπωσης, είναι μια προσπάθεια να αποκλειστούν οι κύκλοι των ομοφυλοφίλων από το δημοκρατικό δικαίωμα της ελεύθερης κριτικής. " εφαρμογή αυτού θα μπορούσε να έχει συνέπειες από την άποψη της λογοκρισίας.
<P>
Το αποτέλεσμα της τελικής ψηφοφορίας (401 υπέρ, 220 κατά, 67 αποχές) δείχνει πόσο βαθιά διχασμένοι είναι οι βουλευτές του ΕΚ σε αυτό το θέμα. Αυτό είναι ήττα για τον εισηγητή, αφού τα θεμελιώδη δικαιώματα είναι κάτι που θα έπρεπε να ενώνει, και όχι να διχάζει, το Κοινοβούλιο.
<SPEAKER ID="230" NAME="Charles Tannock  " AFFILIATION="PPE-DE">
γραπτώς. - Θα ήθελα αυτή η έκθεση να είχε ασχοληθεί περισσότερο με την κατάσταση των ορφανών και των παιδιών με ειδικές ανάγκες που περιθάλπονται σε ιδρύματα στη Ρουμανία και τη Βουλγαρία, τα πιο πρόσφατα κράτη μέλη της ΕΕ.
<P>
Υπήρχε μεγάλη ανησυχία πριν ενταχτούν αυτές τις χώρες στην ΕΕ σχετικά με τα επίπεδα της περίθαλψης για τα ορφανά παιδιά και τα παιδιά με ειδικές ανάγκες που βρίσκονται σε ιδρύματα. Ίσως η επόμενη τέτοια έκθεση θα μπορούσε να προχωρήσει σε περισσότερες λεπτομέρειες γι' αυτό το θέμα.
<P>
Γενικότερα, γνωστοποίησα τις σκέψεις μου γι' αυτή την έκθεση κατά τη συζήτηση τον περασμένο μήνα. Φοβάμαι ότι ο πολιτισμός μας των ανθρωπίνων δικαιωμάτων έχει μολυνθεί από απολυταρχισμό και ότι, στην πραγματικότητα, κολακεύοντας τα δικαιώματα των εγκληματιών και των τρομοκρατών υπονομεύουμε τα δικαιώματα όλων των άλλων.
<P>
Συγκεκριμένα, πιστεύω ότι τα θέματα που αφορούν την άμβλωση και την αντισύλληψη δεν είναι θέματα για την Ευρωπαϊκή Ένωση, αλλά πρέπει να υπόκεινται σε κατάλληλη νομοθεσία σε επίπεδο κρατών μελών. Επίσης, αντιτίθεμαι στην έκκληση να υπερισχύσει ο Χάρτης των Θεμελιωδών Δικαιωμάτων του δικαίου του "νωμένου Βασιλείου, το οποίο διαπραγματεύθηκε παρέκκλιση από τις διατάξεις του.
<P>
Γι' αυτό ψήφισα αποχή από αυτή την έκθεση.
<SPEAKER ID="231" NAME="Thomas Ulmer  " AFFILIATION="PPE-DE">
γραπτώς. - (DE) Καταψήφισα την έκθεση Catania. Εκπλήσσομαι που οι υπηρεσίες του Σώματος έκαναν καν δεκτή την έκθεση με την παρούσα μορφή της. Παραβιάζει επίμονα την αρχή της επικουρικότητας. Όσον αφορά το περιεχόμενό της, σχεδόν όλα είναι άξια κριτικής. Τα εθνικά κράτη δεν πρέπει να επιτρέψουν να τα θέσουν υπό απαγόρευση ή να τους αφαιρέσουν την εξουσία όταν πρόκειται για τα θεμελιώδη δικαιώματα. Αυτό αποτελεί προσπάθεια να γίνουν αναγκαστικά δεκτά, σε βάρος της πλειοψηφίας, δικαιώματα μειονοτήτων που δεν μπορούν να εφαρμοστούν σε εθνικό επίπεδο. Μια θετική στάση για τις αμβλώσεις είναι αδιανόητη για μένα. Το πραγματικό θέμα, τα ανθρώπινα δικαιώματα και η εφαρμογή τους κατά τα τελευταία τέσσερα έτη, δεν έχει αναφερθεί.
<SPEAKER ID="232" NAME="Thomas Wise" AFFILIATION="NI">
γραπτώς. - Απείχα από την ονομαστική ψηφοφορία επί της παραγράφου 62 διότι πιστεύω ότι κάθε χώρα - η ΕΕ δεν είναι χώρα - θα πρέπει να εξασφαλίζει ότι η νομοθεσία για τον ακρωτηριασμό των γυναικείων γεννητικών οργάνων θα θεσπίζεται και θα εφαρμόζεται σε τοπικό επίπεδο. Μια διεθνής συμφωνία θα ήταν πιο κατάλληλη και διορατική. Όπως είναι τα πράγματα, η ΕΕ δεν έχει τρέχουσα αρμοδιότητα σε θέματα υγείας, ούτε θα έπρεπε να το επιδιώξει.
<P>
Επίσης απείχα από την ψηφοφορία επί της παραγράφου 72, διότι ανησυχώ για τις επιπτώσεις στην ελευθερία του λόγου. Παρόλο που είναι καταδικαστέα, τα δυσμενή σχόλια δεν τροφοδοτούν αναγκαστικά "το μίσος και τη βία". Το γεγονός ότι μας ζητείται να συμφωνήσουμε με αυτό θα σημαίνει ότι αυτοί που επιλέγουν μπορούν να το χρησιμοποιούν ως απόδειξη αυτού.
<P>
" απόφασή μου να απόσχω από την Τροπολογία 54 βασίζεται στην αντίθεσή μου με την Ελεύθερη Κυκλοφορία των Προσώπων στην ΕΕ και στην αρχή της αμοιβαίας αναγνώρισης και με κανένα τρόπο δεν αντανακλά τις απόψεις μου σχετικά με τις εταιρικές σχέσεις μεταξύ ατόμων του ιδίου φύλου, οι οποίες συμφωνώ ότι πρέπει να απολαμβάνουν τα ίδια δικαιώματα όπως και άλλοι.
<SPEAKER ID="985" NAME="Anna Záborská  " AFFILIATION="PPE-DE">
γραπτώς. - (FR) Το Ευρωπαϊκό Κοινοβούλιο μόλις υπερψήφισε της έκθεση Catania για την κατάσταση των θεμελιωδών δικαιωμάτων. Σε μια περίοδο όπου μόλις εορτάσαμε την 60ή επέτειο της Οικουμενικής Διακήρυξης των Δικαιωμάτων του Ανθρώπου, αυτή η έκθεση ερωτά τι εννοούμε με τον όρο "θεμελιώδες δικαίωμα".
<P>
Βεβαίως ο Χάρτης των Θεμελιωδών Δικαιωμάτων της Ευρωπαϊκής Ένωσης ήταν το αποτέλεσμα μιας συναίνεσης που επιτεύχθηκε ύστερα από πάνω από ένα χρόνο διαπραγματεύσεων ανάμεσα σε διάφορες ομάδες πίεσης και ομάδες συμφερόντων, εκπροσώπους της κοινωνίας των πολιτών και των εθνικών κυβερνήσεων, κ.ο.κ. Αυτή η άσκηση, στην οποία εμείς, ως εκπρόσωποι των χωρών της Ανατολής, δεν είχαμε κληθεί για να λάβουμε μέρος, είναι ενδιαφέρουσα από πολλές απόψεις. Ο Χάρτης, όπως υπογραμμίζει η έκθεση Catania, θα είναι ένα μη νομικά δεσμευτικό κείμενο, μέχρι να κυρωθεί η Συνθήκη της Λισαβόνας από όλα τα κράτη μέλη.
<P>
Όμως ο Οργανισμός Θεμελιωδών Δικαιωμάτων, που ιδρύθηκε στη Βιέννη της Αυστρίας, βασίζεται εξ ολοκλήρου σε αυτό το πολιτικό κείμενο, το οποίο χρησιμοποιεί για να δικαιολογήσει τις θέσεις που λαμβάνει. Άρα είναι ενδιαφέρον να πάρουμε μια ιδέα για το πώς θεωρούνται τα θεμελιώδη δικαιώματα του Χάρτη, αναλύοντας τα θέματα που αντιμετωπίζονται από τον Οργανισμό Θεμελιωδών Δικαιωμάτων. Αυτή η άσκηση είναι ακόμη πιο ενδιαφέρουσα όσον αφορά το δίκτυο εμπειρογνωμόνων FRALEX που προσελήφθησαν το καλοκαίρι του 2008 και ανήκουν κυρίως στο ολλανδικό δίκτυο "Human European Consultancy".
<SPEAKER ID="234" NAME="Dragoş Florin David  " AFFILIATION="PPE-DE">
γραπτώς. - (RO) Ψήφισα υπέρ αυτού του ψηφίσματος διότι η κύρωση της Σύμβασης θα συμβάλει σημαντικά στην προώθηση της αξιοπρεπούς εργασίας παγκοσμίως. Υποστηρίζει επίσης τη συμφωνία των κοινωνικών εταίρων όσον αφορά ορισμένες πτυχές των συνθηκών εργασίας στον τομέα των θαλάσσιων μεταφορών, καθώς με τη συμφωνία αυτή επιτυγχάνεται δίκαιη ισορροπία μεταξύ της ανάγκης για βελτίωση των συνθηκών εργασίας και συνεπώς της προστασίας της υγείας και της ασφάλειας των ναυτικών, καθώς επίσης διότι αυτή η επαγγελματική κατηγορία υπάρχει στη Ρουμανία.
<SPEAKER ID="235" NAME="Constantin Dumitriu  " AFFILIATION="PPE-DE">
γραπτώς. - (RO) Το ψήφισμα που κατατέθηκε από τη Mary Lou McDonald συνοψίζει τα κύρια σημεία τα οποία πρέπει να λάβει υπόψη η πρόταση οδηγίας του Συμβουλίου σχετικά με τη Σύμβαση Ναυτικής Εργασίας του 2006 και την τροποποίηση της οδηγίας 1999/63/ΕΚ (COM (2008) 0422).
<P>
Οι εργαζόμενοι στη ναυτιλία ανήκουν σε μια κατηγορία η οποία ασκεί τις δραστηριότητές της σε εξαιρετικά δύσκολες, συχνά ακόμα και επικίνδυνες, συνθήκες. Γι' αυτό το λόγο χρειαζόμαστε πρότυπα για τις συνθήκες εργασίας, τα οποία θα μας επιτρέψουν να λάβουμε υπόψη την υγεία και την ασφάλεια αυτών των εργαζομένων, καθώς και σαφείς κανόνες σχετικά με την απασχόλησή τους. Το πρώτο βήμα για τη θέσπιση αυτών των προτύπων πρέπει να είναι να τονιστούν οι ανάγκες και τα προβλήματα που έχουν εντοπίσει οι εργαζόμενοι και οι εργοδότες στον τομέα της ναυτιλίας και να εξασφαλιστεί ταυτόχρονα ένας βαθμός ευελιξίας στην εφαρμογή τους από τα κράτη μέλη.
<P>
Τα έγγραφα που εγκρίνουμε σε ευρωπαϊκό επίπεδο πρέπει να ακολουθούνται από δράση των κρατών μελών και παρακολούθηση από την Επιτροπή για να εξασφαλίσουμε ότι εφαρμόζονται οι διατάξεις. Επιπλέον, όσον αφορά τα πρότυπα ναυτικής εργασίας, η Ευρωπαϊκή Ένωση έχει την ευκαιρία να καθιερωθεί ως ηγέτης στη μεταφορά των εν λόγω προτύπων σε αρχές οι οποίες μπορούν να εφαρμοστούν οπουδήποτε στον κόσμο.
<SPEAKER ID="236" NAME="Ilda Figueiredo  " AFFILIATION="GUE/NGL">
γραπτώς. - (IT) Υπερψηφίσαμε αυτή την έκθεση σχετικά με την πρόταση οδηγίας του Συμβουλίου για την εφαρμογή της συμφωνίας που συνήψαν η Ένωση Εφοπλιστών της Ευρωπαϊκής Κοινότητας (ECSA) και η Ευρωπαϊκή Ομοσπονδία Εργαζομένων στις Μεταφορές (ETF) σχετικά με τη Σύμβαση Ναυτικής Εργασίας του 2006, και την τροποποίηση της οδηγίας 1999/63/EK, διότι καθιερώνει ελάχιστα διεθνή εργασιακά δικαιώματα. Αυτό είναι σημαντικό για την εξασφάλιση καλύτερων συνθηκών εργασίας και μεγαλύτερης ασφάλειας, με σεβασμό της αξιοπρέπειας αυτών των επαγγελματιών.
<P>
Αλλά μας λυπεί το γεγονός ότι δεν εγκρίθηκαν οι προτάσεις τις οποίες παρουσίασε η ομάδα μας, συγκεκριμένα εκείνες που αποσκοπούσαν να εξαλείψουν κάθε νομική αβεβαιότητα ή ζημιά για την εργασία που εκτελείται από τους κοινωνικούς εταίρους για να καταλήξουν σε συμφωνία. " ίδια η σύμβαση δέχεται να μη χρησιμοποιούν οι χώρες την ευελιξία, και αυτό ήταν που διατυπώθηκε στην πρόταση οδηγίας, με τη σύμφωνη γνώμη των κοινωνικών εταίρων. Συνεπώς δεν συμφωνούμε με την πλειοψηφία του Ευρωπαϊκού Κοινοβουλίου να συμπεριληφθεί το θέμα της ευελιξίας στην παράγραφο 6.
<SPEAKER ID="984" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, κυρίες και κύριοι, θα ήθελα να επιβεβαιώσω την ψήφο μου για το ψήφισμα σχετικά με τη Σύμβαση Ναυτικής Εργασίας του 2006 (διαδικασίες σχετικά με τον κοινωνικό διάλογο).
<P>
Υποστηρίζω πλήρως τη συμφωνία που συνήφθη μεταξύ των εργαζομένων και των εργοδοτών όσον αφορά ορισμένες πτυχές των συνθηκών εργασίας στον τομέα των θαλάσσιων μεταφορών, καθώς με τη συμφωνία αυτή επιτυγχάνεται δίκαιη ισορροπία μεταξύ της ανάγκης για βελτίωση των συνθηκών εργασίας και της προστασίας της υγείας και της ασφάλειας των ναυτικών. Επιπλέον, είμαι πεπεισμένος ότι είναι απαραίτητο να καθοριστούν και να επιβληθούν παγκόσμια ελάχιστα πρότυπα όσον αφορά τις συνθήκες εργασίας, υγιεινής και ασφάλειας για τους ναυτικούς που απασχολούνται ή εργάζονται σε ποντοπόρα πλοία. Τέλος, είμαι ικανοποιημένος με το ρόλο που διαδραματίζουν οι εργοδότες και οι εργαζόμενοι στη βελτίωση των συνθηκών υγείας και ασφάλειας των εργαζομένων.
<SPEAKER ID="238" NAME="Alessandro Battilocchio  " AFFILIATION="PSE">
γραπτώς. - (IT) Ψήφισα υπέρ της έκθεσης. Τώρα, περισσότερο από ποτέ, συνειδητοποιούμε τη σημασία του ρόλου που μπορεί να διαδραματίσει ένα όργανο όπως το Συμβούλιο Ανθρωπίνων Δικαιωμάτων (ΣΑΔ). " δράση που έχει αναληφθεί μέχρι σήμερα θα πρέπει να υποστηριχθεί και θα πρέπει επίσης να εκτιμηθεί ο ενεργός ρόλος της ΕΕ στο πλαίσιο του ΣΑΔ, παρά τους αδιαμφισβήτητους περιορισμούς που εκπροσωπεί η απουσία των "νωμένων Πολιτειών. Στην πραγματικότητα αυτή η απουσία συχνά βάζει την ΕΕ σε θέση απομόνωσης. Αυτό όμως δεν θα πρέπει να αποτελεί δικαιολογία για την ΕΕ, η οποία οφείλει να είναι ικανή να κάνει πολιτική προσπάθεια για να οικοδομήσει μια ενωμένη και συνεκτική ηγεσία, ξεπερνώντας τους αντιτιθέμενους γεωγραφικούς συνασπισμούς οι οποίοι συχνά διαφαίνονται ακόμη και στο εσωτερικό της.
<P>
Άρα απομένει να γίνουν πάρα πολλά για να δοθεί στο ΣΑΔ μεγαλύτερη αξιοπιστία και κύρος και να προληφθεί ορισμένες κυβερνήσεις να μπορούν να εξακολουθούν να αποφεύγουν τα καθήκοντά τους σε διεθνές επίπεδο. Γι' αυτό υποστηρίζω ένθερμα μια νέα ανάλυση με σκοπό την αναθεώρηση και θα ήθελα να επιβεβαιώσω ότι η ενίσχυση του ΣΑΔ είναι ένα σημαντική φάση στην πορεία του πολιτισμού, την οποία η ΕΕ πάντα στηρίζει.
<SPEAKER ID="983" NAME="Călin Cătălin Chiriţă  " AFFILIATION="PPE-DE">
γραπτώς. - (RO) Ψήφισα υπέρ της έκθεσης Andrikienσχετικά με το μέλλον του Συμβουλίου Ανθρωπίνων Δικαιωμάτων του Ο"Ε, καθώς πιστεύω ότι η ΕΕ χρειάζεται μια μακροπρόθεσμη στρατηγική για τη δραστηριότητα αυτού του θεσμικού οργάνου, το οποίο πρέπει να γίνει το κύριο παγκόσμιο φόρουμ για τα ανθρώπινα δικαιώματα. Πιστεύω ότι τα κράτη μέλη της ΕΕ πρέπει να επιδείξουν μεγαλύτερη ενότητα και την αποτελεσματικότητα στην προώθηση ορισμένων κοινών θέσεων της ΕΕ για τα ανθρώπινα δικαιώματα.
<P>
" ΕΕ πρέπει να γίνει παγκόσμιος ηγέτης και να ξεκινήσει στρατηγικές για την προστασία των ανθρωπίνων δικαιωμάτων παγκοσμίως. Πρέπει να επικεντρώσουμε περισσότερο την προσοχή στην προώθηση των οικονομικών, κοινωνικών και πολιτιστικών ανθρωπίνων δικαιωμάτων, αφού η φτώχεια, η καθυστέρηση και το χαμηλό επίπεδο της εκπαίδευσης και του πολιτισμού μεταξύ του πληθυσμού έχουν αρνητικά πολλαπλασιαστικά αποτελέσματα.
<P>
Για να αποκτήσει πολύ μεγαλύτερη υποστήριξη για τις θέσεις της, η ΕΕ πρέπει να δημιουργήσει μηχανισμούς συνάσπισης και να αρχίσει να οργανώνει τακτικές συνεδριάσεις για συγκεκριμένα θέματα με όλα τα δημοκρατικά κράτη σε άλλες ηπείρους. Είναι επίσης ζωτικής σημασίας για τα κράτη να στέλνουν ειδικούς σε διεθνή φόρα, με πραγματική πείρα στο σχετικό τομέα, γεγονός το οποίο η έκθεση της κυρίας Andrikienσυνιστά επίμονα και με πλήρη αιτιολόγηση.
<SPEAKER ID="982" NAME="Philip Claeys  " AFFILIATION="NI), Koenrad Dillen (NI">
γραπτώς. - (NL) Ψήφισα κατά αυτής της έκθεσης, διότι αυτό το Συμβούλιο Ανθρωπίνων Δικαιωμάτων του Ο"Ε δεν μπορεί να θεωρηθεί καθόλου νόμιμο θεσμικό όργανο. Είναι απαράδεκτο για μένα χώρες όπως η Κούβα, η Σαουδική Αραβία, η Αίγυπτος, το Πακιστάν, η Ιορδανία και ορισμένα καθεστώτα χωρών της Αφρικής να εκδίδουν ψηφίσματα που καταγγέλλουν την κατάσταση των ανθρωπίνων δικαιωμάτων σε άλλες χώρες. " κατάσταση των πολιτικών ή θρησκευτικών αντιφρονούντων στις χώρες αυτές αποτελεί πλήρη παρωδία αυτού του θεσμικού οργάνου.
<SPEAKER ID="240" NAME="Dragoş Florin David  " AFFILIATION="PPE-DE">
γραπτώς. - (RO) Ψήφισα υπέρ αυτής της πρότασης για ένα ψήφισμα του Ευρωπαϊκού Κοινοβουλίου, διότι ο σεβασμός, η προώθηση και η διασφάλιση της οικουμενικότητας των ανθρωπίνων δικαιωμάτων αποτελεί αναπόσπαστο μέρος του νομικού κεκτημένου της Ευρωπαϊκής Ένωσης και είναι μία από θεμελιώδεις αρχές της ΕΕ. Ψήφισα επίσης υπέρ, διότι ο Οργανισμός "νωμένων Εθνών και το ΣΑΔ αποτελούν έναν από τους καταλληλότερους οργανισμούς για τη σφαιρική αντιμετώπιση των ζητημάτων ανθρωπίνων δικαιωμάτων και των ανθρωπιστικών προκλήσεων. Πιστεύω ότι τα ανθρώπινα δικαιώματα και η δημοκρατία αποτελούν βασικά στοιχεία στις εξωτερικές σχέσεις και στην εξωτερική πολιτική της ΕΕ.
<SPEAKER ID="981" NAME="Neena Gill  " AFFILIATION="PSE">
γραπτώς. - Κύριε Πρόεδρε, χάρηκα πολύ που ψήφισα υπέρ της έκθεσης Andrikienσχετικά με το Συμβούλιο Ανθρωπίνων Δικαιωμάτων των "νωμένων Εθνών, αφού χαιρετίζω το γεγονός ότι αυτή η υπηρεσία έχει πολύ μεγαλύτερη αξιοπιστία από την προκάτοχό της, την Επιτροπή Ανθρωπίνων Δικαιωμάτων των "νωμένων Εθνών. " Επιτροπή αμφισβητήθηκε ευρέως διότι πολλές από τις χώρες μέλη της έχουν πολύ αμφιλεγόμενες επιδόσεις στον τομέα των ανθρωπίνων δικαιωμάτων.
<P>
Ο τακτικός έλεγχος των επιδόσεων στον τομέα των ανθρωπίνων δικαιωμάτων των κρατών μελών είναι βασική συνιστώσα του μεγαλύτερου κύρους του Συμβουλίου. Αυτό θα είναι ιδιαίτερα σημαντικό στον επόμενο γύρο του ελέγχου, ο οποίος θα περιλαμβάνει τη Ρωσία, την Κούβα, τη Σαουδική Αραβία και την Κίνα.
<P>
Επίσης είναι ευπρόσδεκτες οι διατάξεις της έκθεσης που αποσκοπούν στην αξιολόγηση του συντονισμού γι' αυτά τα θέματα μεταξύ των κρατών μελών της ΕΕ. Είναι ζωτικής σημασίας η ΕΕ, ως οργανισμός που βάζει τα ανθρώπινα δικαιώματα στο επίκεντρο της αποστολής του, να εργάζεται με πολυεθνικούς συνεταίρους όπως ο Ο"Ε που έχουν παρόμοια ιδανικά για την επίτευξη μεγαλύτερης συνεργασίας. " συνεργασία είναι ζωτικής σημασίας για να διασφαλιστεί ότι τα ανθρώπινα δικαιώματα δεν θα παραβλέπονται πλέον ως στόχος της εξωτερικής πολιτικής για εμπορικούς ή στρατηγικούς λόγους.
<SPEAKER ID="242" NAME="Pedro Guerreiro  " LANGUAGE="PT">
Αυτή η έκθεση αποκαλύπτει ορισμένη δυσαρέσκεια του Ευρωπαϊκού Κοινοβουλίου με το Συμβούλιο Ανθρωπίνων Δικαιωμάτων των "νωμένων Εθνών (ΣΑΔ), αφού τα κράτη μέλη της ΕΕ αντιπροσωπεύουν μια "αριθμητική μειοψηφία", η οποία, απ' ότι κατανοεί, "παρεμποδίζει σοβαρά τη δυνατότητα της ΕΕ να επηρεάσει την ατζέντα του ΣΑΔ" και να εξασφαλίσει τον επιθυμητό του ρόλο ως "ηγετική δύναμη".
<P>
Αυτό το υπεροπτικό όραμα βασίζεται στην απαράδεκτη προσπάθεια να επιβληθεί η ΕΕ ως πρότυπο στον τομέα των ανθρωπίνων δικαιωμάτων, ιδιαίτερα όταν τα γεγονότα αποδεικνύουν την υποκριτική πολιτική ανθρωπίνων δικαιωμάτων της, όπως αποδεικνύεται από τη συνενοχή της ΕΕ σε σχέση με το Ισραήλ - βλέπε την αποχή σχετικά με το ψήφισμα του ΣΑΔ για την Παλαιστίνη.
<P>
" έκθεση βρίθει αντιφάσεων, συγκεκριμένα όταν "εκφράζει τη λύπη της για την αυξανόμενη διαίρεση του ΣΑΔ σε περιφερειακούς συνασπισμούς" ενώ ταυτόχρονα αναφέρει ότι "στηρίζει τη στάση της ΕΕ που επιδιώκει μια συντονισμένη, κοινή θέση στο ΣΑΔ". Αυτή δεν είναι επίσης πολιτική συνασπισμών, ή η πολιτική συνασπισμών είναι κακή μόνο όταν δεν λειτουργεί προς όφελος της ΕΕ;
<P>
Σε αντίθεση με το ΕΚ, δεν θεωρούμε "λυπηρό" ότι οι "νωμένες Πολιτείες δεν εκπροσωπούνται στο ΣΑΔ, πρώτον, λόγω των διαρκών παραβιάσεων των ανθρωπίνων δικαιωμάτων και του διεθνούς δικαίου, καθώς επίσης διότι δεν υποβάλλουν την υποψηφιότητά τους για να αποφύγουν τη ντροπή της μη εκλογής. Είναι κατανοητοί οι λόγοι ...
<SPEAKER ID="243" NAME="Nils Lundgren  " AFFILIATION="IND/DEM">
γραπτώς. - (SV) Αυτή η έκθεση περιέχει ένα εκπληκτικό αριθμό ευφυών απόψεων, αν λάβουμε υπόψη το γεγονός ότι έχει προέλθει από την Επιτροπή Εξωτερικών Υποθέσεων. Για παράδειγμα, προβάλλεται η άποψη ότι είναι θετικό το γεγονός ότι τα κράτη μέλη της ΕΕ, επιλέγουν όλο και περισσότερο μιλούν ανοιχτά και να μην επιτρέπουν στην Προεδρία της ΕΕ να μιλάει εκ μέρους όλων των χωρών. Οι δηλώσεις αυτού του είδους είναι πολύ σπάνιες και τις χαιρετίζω.
<P>
Δυστυχώς τα θετικά στοιχεία είναι πολύ λίγα και σποραδικά. Μία από τις πλέον απαράδεκτες διατυπώσεις βρίσκεται στην αιτιολογική σκέψη ", όπου διαμαρτύρεται για "μια επίμονη επιθυμία εκ μέρους των κρατών μελών να ενεργούν ανεξάρτητα στον Ο"Ε". " αρχή "ένα κράτος, μία ψήφος" είναι τελικά ένα από τα θεμέλια των "νωμένων Εθνών. " Επιτροπή Εξωτερικών Υποθέσεων εκφράζει επίσης τη λύπη της για την αυξανόμενη διαίρεση του ΣΑΔ σε περιφερειακούς συνασπισμούς. Κατά παράδοξο τρόπο ορισμένοι περιφερειακοί συνασπισμοί - για παράδειγμα η ΕΕ - φαίνεται ότι είναι επιθυμητοί.
<P>
Το Ευρωπαϊκό Κοινοβούλιο δεν είναι, δεν μπορεί να είναι και δεν πρέπει να είναι εγγυητής ότι δεν παραβιάζονται τα ανθρώπινα δικαιώματα στον κόσμο. Αυτό φαίνεται, ιδίως, από τις δηλώσεις βουλευτών αυτού του Σώματος για τους ομοφυλοφίλους, για παράδειγμα. Παρόλο που η ουσία της έκθεσης είναι πιθανώς καλή, την καταψήφισα στη σημερινή ψηφοφορία.
<SPEAKER ID="244" NAME="Andreas Mölzer" AFFILIATION="NI">
γραπτώς. - (DE) " ΕΕ ισχυρίζεται ότι βάζει τα ανθρώπινα δικαιώματα και τη δημοκρατία στο επίκεντρο των εξωτερικών της σχέσεων. Αυτό το Σώμα καλεί την ΕΕ να δώσει προσοχή στην αξιοπιστία της σε θέματα ανθρωπίνων δικαιωμάτων κατά την κύρωση των συμφωνιών. Όμως η αξιοπιστία της ίδιας της ΕΕ έχει ήδη πάει κατά διαόλου: οι υπερπτήσεις της CIA, η αποτυχία να αναληφθεί δράση για τις φυλακές βασανιστηρίων των "νωμένων Πολιτειών και οι υπαναχωρήσεις σχετικά με το διεθνές δίκαιο - για παράδειγμα σε σχέση με την κρίση στο Κοσσυφοπέδιο - έχουν φροντίσει γι' αυτό.
<P>
Πώς μπορεί μια κοινότητα που υποτίθεται ότι εκτιμά πολύ τη δημοκρατία να αρνείται τα αποτελέσματα δημοψηφισμάτων, να επαναλαμβάνει ψηφοφορίες μέχρι να προκύψει το επιθυμητό αποτέλεσμα και να τιμωρεί τα κράτη μέλη για εκλογικά αποτελέσματα; Αν η ΕΕ ανησυχούσε πράγματι τόσο πολύ για το σεβασμό της συχνά αναφερόμενης κοινότητας αξιών της, θα έπρεπε να διακόψει τις ενταξιακές διαπραγματεύσεις με την Τουρκία εδώ και πολύ καιρό, πάντως το αργότερο από τότε που έδειξε πολεμικές διαθέσεις. Αντί να εργάζεται πραγματικά για την προώθηση των ανθρωπίνων και των ατομικών δικαιωμάτων και των κοινών αξιών, η ΕΕ αυτή τη στιγμή φαίνεται ότι σκορπά περίπου 15 εκατομμύρια ευρώ κάθε χρόνο σε ένα περιττό Ευρωπαϊκό Οργανισμό Θεμελιωδών Δικαιωμάτων (ΟΘΔ).
<SPEAKER ID="245" NAME="Nicolae Vlad Popa  " AFFILIATION="PPE-DE">
γραπτώς. - Ψήφισα υπέρ της έκθεσης σχετικά με την ανάπτυξη του Συμβουλίου Ανθρωπίνων Δικαιωμάτων του Ο"Ε διότι, αναγνωρίζοντας τόσο τα αδιαμφισβήτητα επιτεύγματα και προσπάθειες που έχουν γίνει για να ενισχυθεί η αξιοπιστία και το επίπεδο προστασίας των ανθρωπίνων δικαιωμάτων, πιστεύω ακράδαντα ότι η λειτουργία αυτού του θεσμικού οργάνου μπορεί επίσης να βελτιωθεί στο μέλλον.
<P>
Ταυτόχρονα πιστεύω ότι η Ευρωπαϊκή Ένωση πρέπει να συνεχίσει να έχει ενεργό και ορατό ρόλο στην ίδρυση και τη λειτουργία του Συμβουλίου του Ο"Ε.
<P>
Επίσης εκτιμώ το γεγονός ότι η έκθεση καλεί την Ευρωπαϊκή Ένωση να επιβεβαιώσει και να υπερασπίσει σθεναρά τις αρχές της οικουμενικότητας, του αδιαιρέτου και της ανεξαρτησίας των ανθρωπίνων δικαιωμάτων.
<SPEAKER ID="246" NAME="Luís Queiró  " AFFILIATION="PPE-DE">
γραπτώς. - (PT) Αν τα "νωμένα Έθνη και οι διάφορες υπηρεσίες και οργανισμοί που έχουν σχέση με αυτά υποτίθεται ότι είναι, από τη φύση τους, ένας καθρέφτης του κόσμου, είναι φυσικό η εικόνα που αντανακλάται με αυτό τον τρόπο να μην είναι εκείνη που θα επιθυμούσαμε ή θα θέλαμε να κατασκευάσουμε. Αυτές οι εκτιμήσεις είναι απαραίτητες σε σχέση με τη συζήτηση στο Συμβούλιο Ανθρωπίνων Δικαιωμάτων των "νωμένων Εθνών.
<P>
" συζήτηση και η απόφαση, μέσω ψηφοφορίας, για τα ανθρώπινα δικαιώματα σε ένα κόσμο με χώρες που δεν δίνουν καμία προσοχή σε αυτά μπορεί να αναμένεται ότι θα έχει περίεργο αποτέλεσμα. Δεν είναι μόνο ζήτημα νομιμότητας. Είναι, πάνω απ' όλα, ζήτημα γλώσσας. Τι πρότυπο αξιολόγησης σχετικά με τα ανθρώπινα δικαιώματα μπορεί κανείς να υποθέσει ότι οι κυβερνήσεις της Λιβύης ή Ζιμπάμπουε μοιράζονται με δημοκρατικά κράτη που είναι υπόλογα στους πληθυσμούς τους; Κανένα φυσικά. Ωστόσο η διπλωματία υπάρχει ακριβώς για να διευκολύνεται ο διάλογος ανάμεσα σε εκείνους που μιλούν διαφορετικές γλώσσες. Μεταξύ ίσων δεν είναι απαραίτητη η διαμεσολάβηση.
<P>
Άρα η ύπαρξη χώρων διαλόγου πρέπει να είναι πολιτική που πρέπει να ενθαρρυνθεί και να προωθηθεί. Διαφορετικά δεν μπορώ να πιστέψω ότι μπορούμε ή πρέπει να έχουμε ως πρότυπο για τις αξίες και τις δράσεις μας κάτι που αποφασίστηκε σε ένα τέτοιο πλαίσιο.
<SPEAKER ID="980" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, κυρίες και κύριοι, υπερψήφισα την έκθεση Andrikienσχετικά με την ανάπτυξη του Συμβουλίου Ανθρωπίνων Δικαιωμάτων του Ο"Ε, συμπεριλαμβανομένου του ρόλου της ΕΕ. " ευρωπαϊκή θέση μέσα στο εν λόγω Συμβούλιο είναι καθοριστική.
<P>
Στην πραγματικότητα, η ΕΕ, η οποία τοποθετεί τα ανθρώπινα δικαιώματα και τη δημοκρατία στο επίκεντρο των δικών της εξωτερικών σχέσεων, κυρίως με τη δράση της στους κόλπους διεθνών οργανώσεων ανθρωπίνων δικαιωμάτων, έχει δεσμευτεί από την αρχή να διατηρήσει ενεργό και ορατό ρόλο στη δημιουργία και τη λειτουργία του Συμβουλίου Ανθρωπίνων Δικαιωμάτων, με στόχο τη διατήρηση των υψηλότερων προτύπων των ανθρωπίνων δικαιωμάτων, προωθώντας ή συμπροωθώντας κείμενα καθορισμού προτύπων.
<P>
Συνεπώς χαιρετίζω την πρόταση της κυρίας Andrikienė, η οποία θα εξετάσει τα μέτρα που μπορεί να εγκρίνει η ΕΕ για να βελτιώσει την επιρροή της στο Συμβούλιο Ανθρωπίνων Δικαιωμάτων και να δώσει νέα ώθηση στο Συμβούλιο, για να καταστεί πιο αποτελεσματικό λειτουργικό όργανο.
<SPEAKER ID="979" NAME="Andrzej Jan Szejna  " AFFILIATION="PSE">
γραπτώς. - (PL) Στις 15 Μαρτίου 2006 η Γενική Συνέλευση του Ο"Ε ενέκρινε ψήφισμα που αντικαθιστά την Επιτροπή του Ο"Ε για τα Ανθρώπινα Δικαιώματα από το Συμβούλιο Ανθρωπίνων Δικαιωμάτων, ένα διεθνή οργανισμό στήριξης για την προώθηση και την προστασία των ανθρωπίνων δικαιωμάτων.
<P>
" αλλαγή της ονομασίας συνοδεύτηκε από την εισαγωγή νέων μηχανισμών και διαδικασιών που αυξάνουν το δυναμικό του Συμβουλίου Ανθρωπίνων Δικαιωμάτων.
<P>
Ο στόχος της έκθεσης είναι να αξιολογήσει τα επιτεύγματα του Συμβουλίου και να συγκρίνει τις προσδοκίες με τα αποτελέσματα. Πάνω απ' όλα στόχος της έκθεσης είναι να υποδειχτούν πιθανές βελτιώσεις στη λειτουργία του Συμβουλίου.
<P>
Ας μην ξεχνάμε ότι η δημοκρατία και τα ανθρώπινα δικαιώματα είναι η βάση της λειτουργίας της Ευρωπαϊκής Ένωσης στη διεθνή σκηνή. " Ευρωπαϊκή Ένωση έχει δώσει στον εαυτό της ένα πολύ ορατό ρόλο, δραστηριοποιείται σε διεθνείς οργανώσεις για τα ανθρώπινα δικαιώματα και δραστηριοποιείτο στο διορισμό του Συμβουλίου Ανθρωπίνων Δικαιωμάτων. Έχει συμμετάσχει στη συγγραφή κειμένων, όπως συμβάσεις ή ψηφίσματα που καθορίζουν τους κανόνες για την προστασία των ανθρωπίνων δικαιωμάτων.
<P>
Δυστυχώς, από την Ευρωπαϊκή Ένωση συχνά λείπει η ικανότητα να προβλέπει ζητήματα (που οφείλεται κυρίως στις χρονοβόρες διαδικασίες που απαιτούνται μερικές φορές για να την κατάρτιση προσχεδίου κοινών θέσεων) και να αναλαμβάνει ηγετικό ρόλο σε πρωτοβουλίες για τα ανθρώπινα δικαιώματα.
<SPEAKER ID="247" NAME="Charles Tannock  " AFFILIATION="PPE-DE">
γραπτώς. - Εγώ και οι συνάδελφοί μου Βρετανοί Συντηρητικοί στηρίζουμε το έργο του Ο"Ε και του Συμβουλίου Ανθρωπίνων Δικαιωμάτων του Ο"Ε. Δεχόμαστε ότι απαιτείται περαιτέρω μεταρρύθμιση του Συμβουλίου για να εξασφαλιστεί η βελτίωση των ανθρωπίνων δικαιωμάτων σε όλο τον κόσμο.
<P>
Συμφωνούμε ότι τα κράτη μέλη της ΕΕ εργάζονται προς τη συμφωνία θέσεων στο Συμβούλιο, αλλά υπογραμμίζουμε τη σημασία της διαφύλαξης των εθνικών συμφερόντων και θέσεων του καθενός από αυτά.
<P>
" υποστήριξή μας γι' αυτή την έκθεση δεν συνεπάγεται υποστήριξη για την παράγραφο της έκθεσης (Παράγραφος 56) η οποία ζητά την εφαρμογή του ψηφίσματος του Ο"Ε για μορατόριουμ στη θανατική ποινή. " θανατική ποινή είναι θέμα συνείδησης για κάθε Συντηρητικό βουλευτή του ΕΚ.
<SPEAKER ID="249" NAME="Alessandro Battilocchio  " AFFILIATION="PSE">
γραπτώς. - (IT) Ψηφίζω υπέρ. " προσέγγιση του επόμενου ραντεβού με το εκλογικό σώμα απαιτεί από εμάς να παράσχουμε στους ψηφοφόρους όλα τα εργαλεία που χρειάζονται για να έχουν πρόσβαση στα έγγραφα του Ευρωπαϊκού Κοινοβουλίου. Σε μια εποχή όπου ζητείται από το εκλογικό σώμα να δώσει την εμπιστοσύνη σε αυτά τα θεσμικά όργανα, χρειάζεται ταυτόχρονα να εργαζόμαστε για την άρση όλων των εμποδίων που εξακολουθούν να υπάρχουν από την άποψη της διαφάνειας και της προσβασιμότητας.
<P>
Γι' αυτό το σκοπό πιστεύω ότι πρέπει επίσης να δοθεί η δυνατότητα στους ψηφοφόρους να ελέγχουν τη δραστηριότητα, τη συμμετοχή και την παρουσία των βουλευτών του ΕΚ στην εργασία του Κοινοβουλίου, σε απόλυτους, σχετικούς και ποσοστιαίους όρους και ότι θα πρέπει επίσης να ληφθούν μέτρα για να διευκολύνουν την πρόσβαση σε στοιχεία για τις αποζημιώσεις και τις δαπάνες των βουλευτών. Τέλος ελπίζω ότι όλα αυτά μπορούν να επιτευχθούν μέχρι τη λήξη της παρούσας κοινοβουλευτικής περιόδου.
<SPEAKER ID="250" NAME="Nicodim Bulzesc  " AFFILIATION="PPE-DE">
γραπτώς. - (RO) Το δικαίωμα πρόσβασης στα έγγραφα του Κοινοβουλίου, του Συμβουλίου και της Επιτροπής είναι ένα θεμελιώδες δικαίωμα το οποίο έχουν όλοι οι πολίτες και οι διαμένοντες της Ευρωπαϊκής Ένωσης (σύμφωνα με την Συνθήκη ΕΕ άρθρα 254 και 255).
<P>
Όμως θα ήθελα να επισημάνω ένα ζήτημα. Πιστεύω ότι η δημοσίευση των εγγράφων εργασίας των ευρωπαϊκών θεσμικών οργάνων αποτελεί μόνο ένα πρώτο βήμα, διότι η πλειοψηφία των πολιτών της Ευρώπης δεν κατανοεί τις διαδικασίες που χρησιμοποιούμε και δεν θα γνωρίζουν πώς να βρουν τις πληροφορίες που χρειάζονται. Συμφωνώ από αυτή την άποψη με το συνάδελφό μου, ο οποίος προτείνει τη δημιουργία μιας ενιαίας ευρωπαϊκής πύλης πρόσβασης για όλα τα έγγραφα, με δομή που να την καθιστά κατανοητή σε όλους. Αυτή η πύλη πρέπει να παρουσιάζει πληροφορίες με προσπελάσιμο, απλοποιημένο τρόπο, έτσι ώστε οι ευρωπαίοι πολίτες να μπορούν να τη χρησιμοποιήσουν χωρίς πρόβλημα. Τέτοιες τεχνικές λύσεις σίγουρα υπάρχουν και ελπίζω ότι θα βρεθούν οι χρηματοδοτικοί πόροι για την υλοποίηση αυτής της πύλης.
<P>
Ωστόσο, καταψήφισα την έκθεση διότι, ενώ το γενικό πλαίσιο είναι σωστό, μερικά από τα χαρακτηριστικά που προτείνονται από το συνάδελφό μου είναι απαράδεκτα.
<SPEAKER ID="251" NAME="Philip Claeys" AFFILIATION="NI">
γραπτώς. - (NL) Επειδή είμαι υπέρ της μέγιστης διαφάνειας σε όλα τα θεσμικά όργανα της ΕΕ, υπερψήφισα με πλήρη συνείδηση αυτή την έκθεση. Είναι θετικό το γεγονός ότι δίνεται σοβαρή κατσάδα σε διάφορα ευρωπαϊκά θεσμικά όργανα. Το Ευρωπαϊκό Συμβούλιο λαμβάνει μεγάλες πολιτικές αποφάσεις και συζητά πολύ σημαντικά και αμφιλεγόμενα ζητήματα. Επίσης είναι απογοητευτικό και απαράδεκτο το γεγονός ότι το Συμβούλιο δεν επιτρέπει να γίνονται γνωστές οι ακριβείς θέσεις των διαφόρων εθνικών αντιπροσωπειών κατά τη στιγμή της λήψης αποφάσεων. Εντούτοις το Κοινοβούλιο πρέπει να βάλει τάξη πρώτα στα του οίκου του και να εξασφαλίσει τη μέγιστη δυνατή διαφάνεια σε όλες τις πλευρές του.
<SPEAKER ID="252" NAME="Esther De Lange  " AFFILIATION="PPE-DE">
γραπτώς. - (NL) Αιτιολόγηση ψήφου εξ ονόματος της αντιπροσωπείας του CDA στο Ευρωπαϊκό Κοινοβούλιο όσον αφορά την έκθεση Cappato σχετικά με την πρόσβαση στα έγγραφα.
<P>
Σήμερα, η αντιπροσωπεία του CDA στο Ευρωπαϊκό Κοινοβούλιο απείχε από την ψηφοφορία για την έκθεση σχετικά με την πρόσβαση σε έγγραφα. Αυτό δεν συνέβη διότι είμαστε κατά της διαφάνειας. Είμαστε υπέρ της διαφάνειας και του δημοκρατικού ελέγχου. " πρώην βουλευτής του ΕΚ κυρία Maij-Weggen δεν βρέθηκε χωρίς λόγο στην κοιτίδα της κοινοτικής νομοθεσίας στον τομέα αυτό.
<P>
Απείχαμε διότι η έκθεση Cappato περιέχει πάρα πολλές ανακρίβειες, εσφαλμένες διατυπώσεις και υπεραπλουστευμένες δηλώσεις. Για παράδειγμα, κατά την άποψή μας, η διαφάνεια των εγγράφων του Συμβουλίου πρέπει να είναι εγγυημένη, αλλά υπάρχει μια σαφής διάκριση μεταξύ των εγγράφων για τις νομοθετικές και τις άλλες διαδικασίες. Ο εισηγητής δεν κάνει όμως διάκριση ανάμεσα σε αυτές τις διαδικασίες. Επίσης ανησυχούμε για τη σημαντική διοικητική επιβάρυνση, την οποία θα προκαλούσαν οι συστάσεις της έκθεσης Cappato.
<P>
Δεν μπορέσαμε να εγκρίνουμε την έκθεση λόγω των ανακριβειών και των ασαφειών. Επειδή θέλαμε να υποστηρίξουμε την αρχή της διαφάνειας και του δημοκρατικού ελέγχου, στο τέλος απείχαμε από την ψηφοφορία.
<SPEAKER ID="253" NAME="Koenraad Dillen" AFFILIATION="NI">
γραπτώς. - (NL) Υπερψήφισα με αποφασιστικότητα αυτή την έκθεση. Με μία φορά δεν παθαίνεις ζημιά. Ενώ πρέπει να επικροτήσουμε το γεγονός ότι ορισμένα από τα ευρωπαϊκά θεσμικά όργανα δέχονται έντονη κριτική, θα ήθελα να κάνω μια παρατήρηση. Υπό το πρίσμα του γεγονότος ότι το Ευρωπαϊκό Συμβούλιο είναι στο πηδάλιο και τελικά παίρνει αποφάσεις για πολύ σημαντικά και αμφιλεγόμενα θέματα, είναι απαράδεκτο το Συμβούλιο να μην επιτρέπει να δημοσιοποιούνται οι θέσεις των διαφόρων εθνικών αντιπροσωπειών κατά τη στιγμή της λήψης των αποφάσεων. Είναι επίσης αλήθεια ότι το Κοινοβούλιο πρέπει να βάλει τάξη πρώτα στα του οίκου του και να εξασφαλίσει τη μέγιστη δυνατή διαφάνεια σε όλες τις πλευρές του, προτού κάνει μαθήματα στους άλλους.
<SPEAKER ID="978" NAME="Avril Doyle  " AFFILIATION="PPE-DE">
γραπτώς. - " παρούσα πρόταση πρωτοβουλίας του κ. Marco Cappato ζητεί να εγκρίνει το Κοινοβούλιο την έκθεση για την εφαρμογή του κανονισμού 1049/2001, ο οποίος αφορά την πρόσβαση του κοινού στα έγγραφα του Κοινοβουλίου, της Επιτροπής και του Συμβουλίου, όταν χρησιμοποιούνται υπό τη νομοθετική τους ιδιότητα.
<P>
Ενώ ο στόχος για την αύξηση της διαφάνειας στα ευρωπαϊκά θεσμικά όργανα έχει την πλήρη υποστήριξή μου, υπάρχουν τρία βασικά σημεία αυτού του κανονισμού, τα οποία θεωρώ ότι δικαιολογούν περαιτέρω εξέταση.
<P>
(1) " ζωτική προστασία της εμπιστευτικότητας πελάτη-δικηγόρου δεν εξασφαλίζεται επαρκώς, όπως αναφέρεται στην απόφαση Turco στην οποία παραπέμπουν οι αρχικές παράγραφοι, και δεν μπορεί να υποστηριχθεί η έκκληση να εφαρμοστεί.
<P>
(2) Οι επιμέρους διαδικασίες κατά τις οποίες λαμβάνουν αποφάσεις οι εθνικές κυβερνήσεις μπορούν επίσης να υπονομευθούν από την αφαίρεση της συναίνεσης που απαιτείται για την απελευθέρωση των εγγράφων που διαβιβάζονται στα όργανα της ΕΕ, και
<P>
(3) Οι εν λόγω συστάσεις σε επίπεδο ΕΕ δεν λαμβάνουν υπόψη τις διαφορετικές προσεγγίσεις σχετικά με την ελευθερία της ενημέρωσης στα κράτη μέλη.
<P>
Απαιτείται ένας ορισμένος βαθμός εμπιστευτικότητας για να εξασφαλιστούν πλήρεις και ειλικρινείς πολιτικές συζητήσεις μεταξύ των πολιτικών ομάδων και η μετάδοση αυτών των απόψεων έχει το δυναμικό να κάνει περισσότερο κακό παρά καλό. " προοπτική συγκρατημένων ανταλλαγών απόψεων που αντικαθιστούν τη ζωηρή συζήτηση δεν αποτελεί καλό οιωνό για τα δημοκρατικά θεσμικά όργανά μας.
<P>
(" αιτιολόγηση ψήφου συντομεύτηκε κατ' εφαρμογή του άρθρου 163(1))
<SPEAKER ID="254" NAME="Carl Lang and Fernand Le Rachinel  " LANGUAGE="FR">
Δεν υπάρχει καμία αμφιβολία για όποιον είναι εξοικειωμένος με τα απόκρυφα μυστήρια της Ευρωπαϊκής Επιτροπής, του Ευρωπαϊκού Κοινοβουλίου και του Ευρωπαϊκού Συμβουλίου ότι η αναζήτηση πρόσβασης σε πληροφορίες σχετικά με τα θεσμικά όργανα της Ευρωπαϊκής Ένωσης παραμένει ένα ταξίδι γεμάτο από παγίδες για τον μέσο πολίτη. Υπάρχουν πολλοί λόγοι γι' αυτό.
<P>
Πράγματι, είναι εξίσου θέμα του τεράστιου αριθμού των εγγράφων που εκδίδονται και των αμέτρητων μορφών με τις οποίες δημοσιεύονται (εκθέσεις, γνώμες, αποφάσεις, οδηγίες, κανονισμοί, κ.λπ.), όσο θέμα έλλειψης απλοποίησης και σαφήνειας των θεσμικών μητρώων και των ιστοσελίδων και έλλειψης διαφάνειας και επικοινωνίας.
<P>
Αυτή η έκθεση ορθώς προτείνει την επίλυση αυτού του είδους προβλημάτων με την εξασφάλιση ότι τα ευρωπαϊκά θεσμικά όργανα είναι πιο διαφανή.
<P>
Πράγματι, αυτό αποτελεί μέρος του ευρύτερου ζητήματος της αύξησης του ρόλου των πολιτών της Ένωσης στον τρόπο με τον οποίο η τελευταία λειτουργεί και κατανοεί τα θέματα. Οι λαοί της Ευρώπης δεν θέλουν να αποκλείονται συστηματικά από αποφάσεις που έχουν άμεση επίπτωση στην καθημερινή ζωή τους και σε σχέση με τις οποίες δεν έχουν δικαίωμα επιθεώρησης ή αντίθεσης. Στις σπάνιες περιπτώσεις όπου ακουστήκαν οι φωνές τους μέσω δημοψηφίσματος, αποκήρυξαν τους ηγέτες τους και τη γραφειοκρατία των Βρυξελλών, που είναι τυφλή, κωφή και αδιάφορη για τις ανάγκες και τις επιθυμίες τους.
<P>
" καλύτερη διαφάνεια των ευρωπαϊκών θεσμικών οργάνων είναι ένα πρώτο βήμα προς μια νέα Ευρώπη, μια Ευρώπη των λαών και μια Ευρώπη των κυρίαρχων εθνών.
<SPEAKER ID="255" NAME="Jörg Leichtfried  " AFFILIATION="PSE">
γραπτώς. - (DE) Ψήφισα υπέρ των ετήσιων εκθέσεων σχετικά με την απλουστευμένη πρόσβαση στα έγγραφα των θεσμικών οργάνων της ΕΕ.
<P>
Δεν υπάρχει καμία αμφιβολία ότι θα έπρεπε να καταστεί ευκολότερη η πρόσβαση στα διάφορα έγγραφα του Ευρωπαϊκού Κοινοβουλίου, του Συμβουλίου και της Επιτροπής. Στους πολίτες της Ευρωπαϊκής Ένωσης δεν πρέπει να δίδεται η εντύπωση ότι αποκλείονται από τις διαδικασίες και τις ψηφοφορίες των θεσμικών οργάνων της ΕΕ. Επιπλέον έχουν δικαίωμα να ενημερώνονται σχετικά με οτιδήποτε δυνατόν.
<P>
Όμως πρέπει να εξετάσουμε αν η δημοσίευση θα έπρεπε ίσως να είναι περιορισμένη ώστε τελικά να μη χάνεται η συνοπτική εικόνα. Πρώτον, κανείς δεν θέλει υπερφόρτωση από δεδομένα και, δεύτερον, η ιδιωτική ζωή του προσωπικού πρέπει να εξακολουθήσει να γίνεται σεβαστή, όπως συμβαίνει συνήθως στην περίπτωση που, λόγω της προστασίας των δεδομένων, αρκετά μεγάλος αριθμός στοιχείων δεν είναι καθολικά προσβάσιμα ακόμη και σε άλλα θεσμικά όργανα, συμπεριλαμβανομένων των εθνικών.
<SPEAKER ID="977" NAME="Luca Romagnoli  " AFFILIATION="NI">
γραπτώς. - (IT) Κύριε Πρόεδρε, κυρίες και κύριοι, ψήφισα υπέρ της πρότασης που υπέβαλε ο κ. Cappato για την πρόσβαση του κοινού στα έγγραφα του Ευρωπαϊκού Κοινοβουλίου, του Συμβουλίου και της Επιτροπής.
<P>
Είναι θεμελιώδους σημασίας για την Ευρωπαϊκή Ένωση να αισθάνονται οι πολίτες ότι τα θεσμικά όργανα της Κοινότητας είναι κοντά σε αυτούς. Αυτό μπορεί να επιτευχθεί μόνο με την πρόσβαση του κοινού στα έγγραφα των τριών θεσμικών οργάνων. Γι' αυτό είμαι απόλυτα σύμφωνος με τον εισηγητή όταν δηλώνει ότι πρέπει να καλέσουμε τα θεσμικά όργανα της ΕΕ και τα κράτη μέλη να προωθήσουν κοινή διοικητική κουλτούρα διαφάνειας βασισμένη στις αρχές που εκτίθενται στο άρθρο 41 του Χάρτη Θεμελιωδών Δικαιωμάτων της Ευρωπαϊκής Ένωσης, στη νομολογία του Δικαστηρίου των Ευρωπαϊκών Κοινοτήτων, στις συστάσεις του Ευρωπαίου Διαμεσολαβητή και στις βέλτιστες πρακτικές των κρατών μελών.
<P>
Τέλος, χαιρετίζω την πρωτοβουλία του κ. Cappato, διότι πιστεύω ότι, για τη βελτίωση και την επιτάχυνση των διαδικασιών ένταξης, η παροχή πληροφοριών στο κοινό θα έπρεπε να έχει πολύ υψηλή προτεραιότητα, λόγω των προβλημάτων που αφορούν τις απουσίες των Ιταλικών βουλευτών του ΕΚ από την Αίθουσα.
<SPEAKER ID="976" NAME="Andrzej Jan Szejna  " AFFILIATION="PSE">
γραπτώς. - (PL) " Συνθήκη για την Ευρωπαϊκή Ένωση ορίζει ότι πρέπει να δοθεί προτεραιότητα στη διαφάνεια και στους ολοένα στενότερους δεσμούς μεταξύ των λαών της Ευρώπης και ότι οι αποφάσεις πρέπει να λαμβάνονται όσο το δυνατόν πιο ανοιχτά και όσο το δυνατόν πιο κοντά στους πολίτες. " διαφάνεια επιτρέπει στους πολίτες να συμμετέχουν στενότερα στη διαδικασία λήψης αποφάσεων και εγγυάται ότι η διοίκηση θα απολαμβάνει μεγαλύτερη αξιοπιστία, θα είναι πιο αποτελεσματική και υπεύθυνη προς τους πολίτες σε ένα δημοκρατικό σύστημα.
<P>
" απόφαση του ΔΕΚ στην υπόθεση Turco θα έχει ηχηρές συνέπειες για τη διαφάνεια και την πρόσβαση στα έγγραφα των ευρωπαϊκών θεσμικών οργάνων που ασχολούνται με νομοθετικά ζητήματα.
<P>
" απόφαση επιβεβαιώνει ότι η προτεραιότητα πρέπει να δοθεί στην εν λόγω αρχή και ότι θα πρέπει να εφαρμόζεται σε όλα τα κοινοτικά θεσμικά όργανα, και (πολύ σημαντικό) στη δυνατότητα να γίνεται παρέκκλιση από αυτό πρέπει να δοθεί στενή ερμηνεία και να αξιολογείται κατά περίπτωση από τη σκοπιά του υπέρτερου δημοσίου συμφέροντος, που είναι η διαφάνεια. " διαφάνεια αυξάνει την εμπιστοσύνη στα θεσμικά όργανα, επιτρέποντας την ανοιχτή συζήτηση.
<P>
Το ΔΕΚ δήλωσε ότι η άρνησή του να επιτρέψει την πρόσβαση στα έγγραφα στην περίπτωση αυτή δεν μπορεί να είναι η βάση για μια γενική απαίτηση να υποβάλλονται οι νομικές γνωμοδοτήσεις επί νομοθετικών ζητημάτων σε εμπιστευτικότητα.
<SPEAKER ID="256" NAME="Thomas Ulmer  " AFFILIATION="PPE-DE">
γραπτώς. - (DE) Απέρριψα αυτή την έκθεση. Οι απαιτήσεις υπερβαίνουν κατά πολύ αυτό που εννοώ ως τη διαφάνεια. Θεωρώ επικίνδυνη ακόμα και τη δημοσίευση των μητρώων παρουσιών και των καταλόγων ψηφοφορίας των βουλευτών του ΕΚ χωρίς εκτενή πρόσθετα κανάλια επεξήγησης. Έχω μεγάλο φάκελο προσέλευσης και κατά συνέπεια είμαι υπεράνω υποψίας. Είναι σημαντικό να διατηρήσουμε τη νομική προστασία της προσωπικότητας και για τους βουλευτές του ΕΚ. " Ευρώπη θα μπορούσε να αυξήσει τη διαφάνεια, δημοσιεύοντας πρώτα τις δημόσιες συνεδριάσεις του Συμβουλίου και της Επιτροπής, πριν αναγκάσει τους βουλευτές του ΕΚ να ξεγυμνωθούν. Επιπλέον, πρέπει να υπάρχει εμπιστευτικότητα μεταξύ των θεσμικών οργάνων κατά τη διάρκεια δύσκολων φάσεων διαπραγμάτευσης.
<SPEAKER ID="975" NAME="Anna Záborská  " AFFILIATION="PPE-DE">
γραπτώς. - (SK) Βάσει της εμπειρίας των κρατών μελών, η ΕΕ έχει αρχίσει να αναγνωρίζει ένα πραγματικό "δικαίωμα πρόσβασης στα έγγραφα" και "δικαίωμα στην πληροφόρηση" που απορρέουν από τις αρχές της δημοκρατίας, της διαφάνειας, του δημοσίου συμφέροντος και της ειλικρίνειας.
<P>
Το Ευρωπαϊκό Κοινοβούλιο είναι πεπεισμένο ότι η πρόσβαση του απλού πολίτη σε πληροφορίες για τα θεσμικά όργανα της ΕΕ προκαλεί προβλήματα λόγω της έλλειψης αποτελεσματικών διοργανικών πολιτικών για τη διαφάνεια και την προσανατολισμένη προς τους πολίτες επικοινωνία.
<P>
Προς το συμφέρον μεγαλύτερης διαφάνειας, τα θεσμικά όργανα της ΕΕ πρέπει να τηρούν την αρχή της πολυγλωσσίας. Το 2008 παρουσίασα μια Γραπτή Δήλωση του Ευρωπαϊκού Κοινοβουλίου σε αυτό το θέμα. " ΕΕ λειτουργεί σε όλες τις εθνικές γλώσσες και όχι μόνο σε μία και μοναδική γλώσσα ή συλλογή γλωσσών την οποία μπορεί να έχει επιλέξει και η οποία μπορεί να μην είναι κατανοητή από ένα σημαντικό τμήμα των πολιτών της.
<P>
" μετάφραση νομοθετικών, πολιτικών και διοικητικών εγγράφων επιτρέπει στην ΕΕ να εκπληρώσει τις νομικές της υποχρεώσεις ενώ ταυτόχρονα το σύστημα της πολυγλωσσίας συμβάλλει στην αύξηση της διαφάνειας, της νομιμότητας και της αποτελεσματικότητας της Ένωσης. Αυτό βοηθά τη σωστή προετοιμασία για τις εκλογές του Ευρωπαϊκού Κοινοβουλίου που θα πραγματοποιηθούν τον Ιούνιο του 2009.
<P>
Με την παρούσα καλώ τα θεσμικά όργανα της ΕΕ να εξασφαλίσουν ότι υπάρχει πρόβλεψη στον προϋπολογισμό της ΕΕ του 2009 για τους πόρους που απαιτούνται για την κάλυψη των ελλείψεων σε θέσεις εργασίας για τους επίσημους μεταφραστές εντός των θεσμικών οργάνων της ΕΕ. Το ΕΚ καλεί τα θεσμικά όργανα της ΕΕ να μεταφράσουν όλα τα νομοθετικά, πολιτικά και διοικητικά έγγραφα για την παρούσα κοινοβουλευτική περίοδο χωρίς καθυστέρηση σε όλες τις επίσημες γλώσσες της ΕΕ, για να μπορούν οι πολίτες να παρακολουθούν το πολιτικό έργο που επιτελείται από όλα τα θεσμικά όργανα.
<P>
Με τον τρόπο μπορούμε πράγματι να συμβάλουμε προς τη μεγαλύτερη διαφάνεια για τους πολίτες μας.

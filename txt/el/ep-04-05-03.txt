<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη 22 Απριλίου 2004. 
<SPEAKER ID="3" LANGUAGE="" NAME="Πρόεδρος." AFFILIATION="(Ζωηρά και παρατεταμένα χειροκροτήματα)">
<P>
Αγαπητοί συνάδελφοι, έχω σήμερα το ευχάριστο καθήκον να ανοίξω εξ ονόματος του Ευρωπαϊκού Κοινοβουλίου αυτήν την περίοδο συνόδου. Το Ευρωπαϊκό Κοινοβούλιο περιλαμβάνει τώρα τους 626 βουλευτές που εξελέγησαν για την πέμπτη θητεία του Κοινοβουλίου και τους 162 νέους βουλευτές από τα 10 νέα κράτη μέλη, που προσχώρησαν στην Ευρωπαϊκή Ένωση το Σάββατο 1 Μαΐου.
<P>
Είναι μια ιδιαίτερη και εξαιρετική στιγμή για το Κοινοβούλιό μας, όπως τονίσαμε άλλωστε σε μια συμβολική τελετή εδώ έξω. Στο Δουβλίνο, το περασμένο Σάββατο, ο βραβευμένος με Νόμπελ Λογοτεχνίας ιρλανδός ποιητής Seamous Heaney συνόψισε το εξαιρετικό αυτό γεγονός με τα εξής λόγια: “Η ημέρα όπου θα εμφανιστούν οι νεοφερμένοι, ας είναι ημέρα επιστροφής στο σπίτι”. Πρόκειται πράγματι για μια επιστροφή στο σπίτι και είμαστε πολύ ευχαριστημένοι που τόσοι νέοι συνάδελφοι βρίσκονται μαζί μας σήμερα. Είναι μια στιγμή ελπίδας, μια στιγμή που δείχνει ότι η αποφασιστική θέληση εντός της Ευρωπαϊκής Ένωσης, των οργάνων της και των κρατών μελών της μπορεί να έχει πραγματικά αποτελέσματα: μια κατάσταση στην οποία κερδίζουν όλοι οι εμπλεκόμενοι. Πριν από δεκαπέντε χρόνια, στις αρχές του 1989, αυτό θα έμοιαζε με απραγματοποίητο όνειρο, αλλά τώρα έχει γίνει πραγματικότητα: τι υπέροχη στιγμή!
<P>
Από αυτό το βήμα θα ήθελα να απευθύνω –εκ μέρους των 626 προς τους 162– ένα εγκάρδιο, θερμό καλωσόρισμα στο Ευρωπαϊκό Κοινοβούλιο.
<P>
Θα ήθελα να τιμήσω όλους όσοι έχουν συμβάλει σε αυτήν τη στιγμή: βουλευτές του Ευρωπαϊκού και των εθνικών κοινοβουλίων, κυβερνήσεις των κρατών μελών, πολλές Προεδρίες του Ευρωπαϊκού Συμβουλίου και την αποφασιστική ηγεσία της Ευρωπαϊκής Επιτροπής. Είμαι σίγουρος ότι το Σώμα θα ήθελε να ευχαριστήσω ιδιαιτέρως τον κ. Verheugen για την εκπληκτική προσωπική του ηγεσία.
<SPEAKER ID="4" LANGUAGE="ES" NAME="De Palacio," AFFILIATION="Αντιπρόεδρος της Επιτροπής">
<P>
   . – Κύριε Πρόεδρε, κυρίες και κύριοι, παρακαλώ επιτρέψτε μου να εκφράσω και εγώ επίσης τη συγκίνηση αυτής της στιγμής. Όλοι νιώσαμε αυτήν τη συγκίνηση όταν, υπό τους ήχους της Ωδής στη Χαρά, του ευρωπαϊκού μας ύμνου, είδαμε τις δέκα νέες σημαίες να υψώνονται μαζί με τις 15 που κυματίζουν ήδη στους ιστούς μπροστά από το Ευρωπαϊκό Κοινοβούλιο. Τη συγκίνηση μιας ημέρας στην οποία βλέπουμε την εκπλήρωση των φιλοδοξιών και των ελπίδων τόσων πολλών ανθρώπων που αγωνίστηκαν για την ελευθερία τόσα πολλά χρόνια. Η στιγμή αυτή σηματοδοτεί την υπέρβαση βαθιών τραυμάτων, τα οποία επί σειρά δεκαετών οριοθετούσαν μια τεχνητή διαίρεση της Ευρώπης, τη διαίρεση η οποία οφειλόταν στον πόλεμο, τη διαίρεση η οποία άφησε πολλές ευρωπαϊκές χώρες χωρισμένες από αυτό το τείχος της ντροπής, από αυτό το εντελώς τεχνητό Σιδηρούν Παραπέτασμα, το οποίο είναι αντίθετο στην ίδια τη φύση μας, το οποίο άφησε όλες εκείνες τις χώρες σε μια κατάσταση καταπίεσης και κομμουνιστικής δικτατορίας.
<P>
Ζούμε μια ιστορική στιγμή σε αυτό το Κοινοβούλιο. Μια ιστορική στιγμή η οποία είναι επανάληψη αυτού που παρακολουθήσαμε στην τηλεόραση ή διά ζώσης, σε ορισμένες περιπτώσεις, τις τελευταίες ημέρες, την 1η Μαΐου 2004, ημερομηνία η οποία θα μείνει για πάντα στην Ιστορία ως ένα σημαντικό ορόσημο στην πορεία της πλήρους ολοκλήρωσης της Ευρώπης.
<P>
Θέλω να δηλώσω σε αυτούς τους 162 νέους βουλευτές του Κοινοβουλίου, κύριε Πρόεδρε, ότι εμείς στην Επιτροπή ευελπιστούμε πως θα συνεχίσουμε τη συνεργασία που έχει αναπτυχθεί όλα αυτά τα χρόνια μεταξύ των δύο θεσμικών οργάνων, μαζί με το Συμβούλιο, οικοδομώντας αυτό το συναρπαστικό ευρωπαϊκό σχέδιο. Πρόκειται για ένα σχέδιο το οποίο αποβλέπει εν τέλει στην ειρήνη και τη διασφάλιση της ελευθερίας, της δημοκρατίας, των ανθρωπίνων δικαιωμάτων, της ανθρώπινης αξιοπρέπειας στην ήπειρό μας, αλλά επίσης αποσκοπεί να είναι φωτεινός φάρος για την υποστήριξη των αξιών μας, των αρχών μας και των επιθυμιών μας σε διεθνές επίπεδο.
<SPEAKER ID="5" LANGUAGE="DE" NAME="Verheugen," AFFILIATION="Επιτροπή">
<P>
   .  Κύριε Πρόεδρε, κυρίες και κύριοι, αυτήν την ώρα πραγματοποιείται ένα όνειρο και πρέπει να παραδεχθώ ότι μου είναι δύσκολο να ελέγξω τα συναισθήματά μου, γιατί είμαι συνεπαρμένος από το μεγαλείο της στιγμής. Ένα ελεύθερα εκλεγμένο Ευρωπαϊκό Κοινοβούλιο που εκπροσωπεί 25 γεμάτα αυτοπεποίθηση, ελεύθερα, ανεξάρτητα ευρωπαϊκά έθνη που συνήψαν εκούσια μια ένωση είναι κάτι παραπάνω από όσα τολμούσαν να ελπίσουν εκείνοι που ονειρεύτηκαν για πρώτη φορά την ευρωπαϊκή ολοκλήρωση.
<P>
Ευχαριστώ όλους εκείνους που συνέπραξαν ώστε να το επιτύχουμε. Ευχαριστώ ιδιαίτερα το Ευρωπαϊκό Κοινοβούλιο και τον Πρόεδρο, Pat Cox, για την αποφασιστική πολιτική ηγεσία του. Ευχαριστώ τις επιτροπές, ιδίως την Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής και τον Πρόεδρό της κ. Brok. Ευχαριστώ όλες τις Ομάδες για την κριτική και εποικοδομητική συνεργασία τους. Σας καλωσορίζω όλους μέσα από την καρδιά μου και περιμένω με χαρά να συνεργαστώ μαζί σας.
<SPEAKER ID="6" LANGUAGE="DE" NAME="Poettering (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κυρία de Palacio, κύριε Verheugen, αξιότιμα μέλη της Επιτροπής, κυρίες και κύριοι, επιτρέψτε μου να πω αρχικά κάτι προσωπικό. Έχω το προνόμιο να ανήκω στο Ευρωπαϊκό Κοινοβούλιο από το 1979 – από τις πρώτες άμεσες εκλογές. Αν τότε, στην προεκλογική εκστρατεία του 1979, μας είχε πει κάποιος ότι την 1η Μαΐου 2004 θα ανήκαν στην Ευρωπαϊκή Ένωση τρία έθνη που τελούσαν υπό σοβιετική κατάληψη –συγκεκριμένα η Εσθονία, η Λετονία και η Λιθουανία– και τα κράτη του Συμφώνου της Βαρσοβίας, ήτοι η Πολωνία, η Δημοκρατία της Τσεχίας, η Σλοβακία και η Ουγγαρία, ένα τμήμα της κομμουνιστικής Γιουγκοσλαβίας, δηλαδή η Σλοβενία, καθώς και η Μάλτα και η Κύπρος –που ελπίζουμε ότι σύντομα θα είναι ενωμένη– τότε εμείς το 1979, έτος των πρώτων άμεσων εκλογών για το Ευρωπαϊκό Κοινοβούλιο, προφανώς θα απαντούσαμε: “Αυτό είναι ένα ωραίο όραμα, ένα ωραίο όνειρο, μια μεγάλη ελπίδα. Όμως, φοβόμαστε ότι αυτό το όνειρο, αυτό το όραμα, αυτή η ελπίδα δεν θα πραγματοποιηθεί όσο ζούμε, όσο και αν το θέλουμε”.
<P>
Το όνειρο αυτό έγινε πραγματικότητα. Σήμερα που καλωσορίζουμε εδώ 162 συναδέλφους από τις δέκα νέες χώρες είναι μια μεγάλη ημέρα για την Ευρωπαϊκή Ένωση, μια μεγάλη ημέρα για τη δημοκρατία και μια μεγάλη ημέρα για τον κοινοβουλευτισμό. Πρέπει να χαιρόμαστε μέσα από την καρδιά μας που μπορούμε σήμερα να καλωσορίσουμε εδώ τους συναδέλφους μας.
<P>
Το Ευρωπαϊκό Κοινοβούλιο ήταν που ζήτησε χρονοδιάγραμμα για τις διαπραγματεύσεις, το οποίο υιοθετήθηκε από την Επιτροπή και τη Διάσκεψη Κορυφής της Νίκαιας, προκειμένου να είναι δυνατόν να ολοκληρωθούν έγκαιρα οι διαπραγματεύσεις έτσι ώστε να μπορούν να συμμετάσχουν οι χώρες –και οι πολίτες τους– που θα ήταν σε θέση να λάβουν μέρος στις εκλογές του ΕΚ το 2004. Ήταν το δικό μας Κοινοβούλιο! Αυτό πρέπει να το πούμε στους πολίτες. Και μπορούμε να είμαστε υπερήφανοι για αυτό, διότι συνέβαλε στην υλοποίηση της δημοκρατίας στην Ευρώπη και στο να δοθεί η ευκαιρία στους λαούς των δέκα χωρών να στείλουν στο Ευρωπαϊκό Κοινοβούλιο τους ελεύθερα εκλεγμένους αντιπροσώπους τους. Ας χαρούμε για αυτό!
<P>
Σύντομα θα μας προλάβει η καθημερινότητα. Η Ευρώπη δεν θα αποδείξει την αξία της με τους πανηγυρικούς λόγους, που βέβαια χρειάζονται και αυτοί. Σήμερα είναι μια θαυμάσια ημέρα, όπως και η 1η Μαΐου, όμως γρήγορα θα μας προφτάσει η καθημερινότητα. Θα συζητήσουμε και θα διαφωνήσουμε, όμως πρέπει να πούμε στους πολίτες της Ευρωπαϊκής Ένωσης ότι το νέο στοιχείο και η μεγάλη ευκαιρία σε αυτήν την Ευρωπαϊκή Ένωση είναι πως οι συζητήσεις και οι διαφωνίες δεν θα αντιμετωπίζονται πλέον με τη βία και με τα όπλα αλλά με λόγια και επιχειρήματα. Αυτή είναι μια μεγαλειώδης πρόοδος για την ευρωπαϊκή ήπειρο τον 21ο αιώνα.
<P>
Αγαπητοί μου φίλοι · το ότι είπα “αγαπητοί μου φίλοι” ίσως είναι γλωσσική παραδρομή και σας ζητώ συγγνώμη, όμως κατά κάποιον τρόπο ανήκουμε ο ένας στον άλλον, αφού μοιραζόμαστε το ιδανικό της ευρωπαϊκής ενότητας. Κύριε Πρόεδρε, δεν ακούσαμε μόνο τον εντυπωσιακό σας λόγο εκεί έξω, στην εντυπωσιακή τελετή, αλλά ακούσαμε και τον Λεχ Βαλέσα. Είναι εκπρόσωπος της αλληλεγγύης και η αλληλεγγύη πρέπει να σημαίνει για εμάς ένα μέλλον όπου θα πρέπει, φυσικά, να σεβόμαστε τα εθνικά συμφέροντα της κάθε χώρας, π.χ. των χωρών της Βαλτικής με τις μειονότητές τους, και να μην υπονομεύουμε την ανεξαρτησία τους. Η υποχρέωση αυτή είναι αμοιβαία. Για τον λόγο αυτόν, πρέπει να αρνηθούμε οτιδήποτε άλλο, όπως έκανε και ο Επίτροπος Verheugen, και θέλω να τον ευχαριστήσω για την σημαντική του δήλωση ότι η Ευρώπη είναι μια Ευρώπη αλληλεγγύης. Από αυτό θα κερδίσουμε όλοι. Αυτή η ήπειρος έχει για πρώτη φορά στη μακραίωνη Ιστορία της την ευκαιρία να βαδίσει στο μέλλον συντροφικά και ειρηνικά. Είναι η ήπειρός μας, είναι μια αρχαία ήπειρος που διαρκώς ανανεώνεται, και κανένας δεν θα καταφέρει να μας διασπάσει. Θα βαδίσουμε μαζί προς το μέλλον. Σήμερα είναι μια μεγάλη ημέρα για όλους μας!
<SPEAKER ID="7" LANGUAGE="ES" NAME="Barón Crespo (PSE )." AFFILIATION="Freiheit">
<P>
Καταρχάς, κύριε Πρόεδρε, θέλω να σας ευχαριστήσω και να σας συγχαρώ διότι σταθήκατε άξιος εκπρόσωπος του Ευρωπαϊκού Κοινοβουλίου κατά τη διάρκεια αυτών των γεγονότων. Θέλω επίσης να ευχαριστήσω και να συγχαρώ την Επιτροπή Πρόντι, και κυρίως τον Επίτροπο Verheugen, που προώθησαν αυτό το έργο.
<P>
Πιστεύω ότι ο καλύτερος τρόπος για να ολοκληρώσουμε αυτήν τη νομοθετική περίοδο και να προχωρήσουμε σε αυτήν την Ευρώπη των 25 κρατών μελών είναι να διασφαλίσουμε την ολοκλήρωση της διαδικασίας οριστικής έγκρισης του Ευρωπαϊκού Συντάγματος, το οποίο, ευτυχώς, έχει απεμπλακεί από τον Μάρτιο. Αισθάνομαι δικαιολογημένη υπερηφάνεια που προέρχομαι από μια χώρα η οποία κατέστησε δυνατή την υπέρβαση αυτού του αδιεξόδου. Πιστεύω ότι πρέπει να καλέσουμε το Συμβούλιο, το οποίο δυστυχώς απουσιάζει σήμερα, και τη Διακυβερνητική Διάσκεψη, στην οποία πρόκειται να μιλήσετε, κύριε Πρόεδρε, να εκπληρώσουν το καθήκον τους αναλαμβάνοντας την ιστορική τους ευθύνη ώστε να μπορέσουμε να έχουμε ένα Ευρωπαϊκό Σύνταγμα μέχρι τον Ιούνιο. Αυτό είναι το επόμενο στάδιο, το οποίο θα ολοκληρώσει αυτόν τον επιτυχημένο γύρο διεύρυνσης.
<SPEAKER ID="8" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Θα ήθελα να καλωσορίσω στο Σώμα τον πρώην πρωθυπουργό της Ουγγαρίας, κ. Gyula Horn, επί πρωθυπουργίας του οποίου τα σύνορα άνοιξαν για πρώτη φορά το 1989.
<SPEAKER ID="9" LANGUAGE="EN" NAME="Eörsi (ELDR )." AFFILIATION="">
<SPEAKER ID="10" LANGUAGE="HU" NAME="" AFFILIATION="">
<P>
 Ως Φιλελεύθερος και ως Ούγγρος, θα ήθελα να υπογραμμίσω ότι την 1η Μαΐου η κληρονομιά του Συμφώνου της Γιάλτας εστάλη δικαίως στον κάλαθο των αχρήστων της Ιστορίας. Αυτό είναι το σημαντικότερο, και θα ήθελα να εκφράσω τις ευχαριστίες μου σε όλους σας για αυτό. Επιτρέψτε μου, παρακαλώ, να εκφράσω τις ιδιαίτερες ευχαριστίες μου στην Ομάδα ΦΙΛ και στην οικογένεια των Φιλελευθέρων, διότι οι Φιλελεύθεροι ήταν ήδη σθεναροί υποστηρικτές της διεύρυνσης σε μια εποχή όπου κάποιοι άλλοι ίσως δίσταζαν ακόμη. Με ικανοποιεί και με κάνει υπερήφανο το γεγονός ότι η Ομάδα των Φιλελευθέρων ήταν η μόνη που ψήφισε ομόφωνα υπέρ της διεύρυνσης, και μας θεώρησαν πλήρη μέλη της Ομάδας από την πρώτη κιόλας ημέρα.
<SPEAKER ID="11" LANGUAGE="" NAME="" AFFILIATION="(ΕΝ)">
<P>
 Με την ιδιότητά μου ως αρχηγού της Ομάδας των Φιλελευθέρων που αριθμεί 92 μέλη από 46 ευρωπαϊκές χώρες στον αδελφό μας οργανισμό, το Συμβούλιο της Ευρώπης, εδώ στο Στρασβούργο, εκφράζω επίσης τις ευχαριστίες μου στο Συμβούλιο της Ευρώπης. Η συμβολή του στην ανάπτυξη των φιλελεύθερων αξιών μας υπήρξε ουσιαστική και τώρα, σε αυτήν την Αίθουσα, επαναλαμβάνω ότι ο ρόλος του Συμβουλίου της Ευρώπης, με τα 800 εκατομμύρια ευρωπαίους πολίτες που εκπροσωπεί, εξακολουθεί να είναι ουσιώδης για τη στήριξη μιας πιο δημοκρατικής, πιο ασφαλούς και πιο σταθερής Ευρώπης. Αυτοί οι δύο οργανισμοί μαζί μπορούν να εξασφαλίσουν ότι μια μέρα θα μπορούμε πραγματικά να πούμε ότι η Ευρώπη, έπειτα από αιώνες διαίρεσης, είναι τώρα και πάλι ενωμένη.
<SPEAKER ID="12" LANGUAGE="FR" NAME="Wurtz (GUE/NGL )." AFFILIATION="(Χειροκροτήματα)">
<P>
Ένας άλλος λόγος για την οικοδόμηση αυτής της διευρυμένης Ευρώπης δεν είναι να ανακτήσουμε μαζί, για χάρη των πολιτών, τις εξουσίες που έχουν παραχωρηθεί σταδιακά στις δυνάμεις της αγοράς; Ένα έγγραφο που εκπόνησε η μονάδα πολιτικών μελετών δήλωνε το 1998 ότι –παραθέτω– “οι Ευρωπαίοι είναι ολοένα και λιγότερο πρόθυμοι να τεθούν ενώπιον ενός τετελεσμένου γεγονότος. Πρέπει να επιτρέψουμε τη μεγαλύτερη συμμετοχή των φορέων και των ενδιαφερομένων. Αυτή είναι η πρόκληση που αντιμετωπίζει η Ευρώπη σήμερα”.
<P>
Τέλος, ποια εικόνα του κόσμου πρέπει να προωθεί η διευρυμένη Ευρώπη μέσω αυτών των πρωτοβουλιών; Σε ένα πρόσφατο άρθρο, ο κ. Cimoszewicz, υπουργός Εξωτερικών της Πολωνίας, έγραψε ότι –παραθέτω– “Η ίδια η ζωή είναι αυτή που επιλύει τις διαμάχες που δεν μπορούν να λύσουν οι πολιτικοί”. Αυτό είναι αλήθεια. Είμαι πεπεισμένος ότι, τον τελευταίο καιρό, η ζωή έχει πραγματικά επιλύσει πολλά επίμαχα σημεία, ιδίως όσον αφορά τον ρόλο που πρόκειται να διαδραματίσει η ενωμένη Ευρώπη στη συζήτηση για τον τρόπο διαχείρισης των παγκόσμιων υποθέσεων. Πιστεύω ότι αυτές είναι οι προκλήσεις με τις οποίες πρέπει να ασχοληθούμε τώρα. Σε αυτό το πνεύμα λέω, χωρίς δισταγμό, “ναι, καλωσορίζω τους λαούς των νέων χωρών της Ένωσης!”.
<SPEAKER ID="13" LANGUAGE="IT" NAME="Frassoni (Verts/ALE )." AFFILIATION="(Χειροκροτήματα)">
<P>
Η Ευρώπη σήμερα δεν επανενώθηκε: ενώθηκε για πρώτη φορά και ενώθηκε όπως ποτέ πριν, διότι ποτέ δεν είχε ενωθεί στη βάση της δημοκρατίας και της ελεύθερης βούλησης των λαών. Τις τελευταίες ημέρες, παρακολουθώντας τηλεόραση ή συμμετέχοντας προσωπικά στους εορτασμούς για τη διεύρυνση, έτυχε πολλές φορές να σκεφτώ τον παππού μου, τον Roberto, ο οποίος γεννήθηκε το 1899 σε ένα μικρό χωριό κοντά στη Μάντοβα της Ιταλίας. Ανήκε στην τελευταία κλάση νέων που εστάλησαν στο μέτωπο κατά τη διάρκεια του Αα Παγκοσμίου Πολέμου. Τη σημερινή ημέρα πρέπει να την αφιερώσουμε επίσης σε αυτόν και στους ανθρώπους σαν αυτόν.
<SPEAKER ID="14" LANGUAGE="PL" NAME="Kamiński (UEN )." AFFILIATION="Αλληλεγγύη">
<P>
Τα πολωνικά είναι η γλώσσα περισσότερων από 40 εκατομμύρια Ευρωπαίων. Στα δικά μας μάτια, κυρίες και κύριοι, ο διχασμός της Ευρώπης παίρνει τέλος, ένας διχασμός που το ξεκίνημά του ανάγεται στον Δεύτερο Παγκόσμιο Πόλεμο. Σε αυτές τις ημέρες της χαράς και της συγκίνησης, αρμόζει να θυμηθούμε όλους εκείνους στους οποίους η Νέα Ευρώπη χρωστά την επανένωσή της. Θα ήθελα να αποτίσω φόρο τιμής στα εκατομμύρια των συμπατριωτών μου που ήταν θύματα του Δευτέρου Παγκοσμίου Πολέμου. Δυστυχώς, το αίμα τους, που χύθηκε στα πεδία των μαχών, εξασφάλισε την ειρήνη και την ευημερία μόνο για ένα τμήμα της Ευρώπης. Θα ήθελα να αποτίσω φόρο τιμής σε όλους εκείνους στην Πολωνία και την Κεντρική Ευρώπη που, στη σταλινική περίοδο, διατήρησαν άσβεστη τη φλόγα της ελευθερίας στην άλλη πλευρά του Σιδηρούντος Παραπετάσματος. Η έμπνευσή τους είχε πολλές εναλλαγές: από τον δημοκρατικό σοσιαλισμό μέσω του φιλελευθερισμού στον Χριστιανοδημοκρατισμό και τον συντηρητισμό. Σήμερα, πρέπει επίσης να αποτίσουμε φόρο τιμής στους πολιτικούς κρατουμένους και τα θύματα του σταλινικού τρόμου, αν και πολλά από αυτά δεν έζησαν για να δουν μια ενωμένη Ευρώπη.
<P>
Ως Πολωνός, είμαι ιδιαίτερα υπερήφανος που θα επισημάνω στο Σώμα ότι οι σημερινοί εορτασμοί δεν θα πραγματοποιούνταν χωρίς την πνευματική έμπνευση του σπουδαίου συμπατριώτη μας, την Αυτού Αγιότητα Πάπα Ιωάννη Παύλο Βα. Ενέπνευσε την , το ισχυρό κοινωνικό κίνημα που οδήγησε στην κατάρρευση του κομμουνισμού. Ο Πρόεδρος Λεχ Βαλέσα, ο ηγέτης αυτού του κινήματος, έγινε το σύμβολο του αγώνα για τη δημοκρατία και τα ανθρώπινα δικαιώματα για όλο τον κόσμο. Είναι καλεσμένος μας σήμερα εδώ στο Σώμα. Θέλω επίσης να υπενθυμίσω με υπερηφάνεια ότι οι ηγέτες του κόμματός μου, (Νόμος και Δικαιοσύνη), καθώς και πολλά από τα μέλη του, συμμετείχαν ενεργά στο κίνημα της για την πολιτική ανεξαρτησίαΑυτήν τη στιγμή, θα ήθελα επίσης να εκφράσω την ευγνωμοσύνη μου στους δύο μεγάλους ηγέτες του δυτικού κόσμου, η ακλόνητη στάση των οποίων στη δεκαετία του ’80 έσπασε τα δεσμά που έδεναν τα έθνη της Ανατολικής και Κεντρικής Ευρώπης. Θα ήθελα να ευχαριστήσω την πρωθυπουργό Μάργκαρετ Θάτσερ και τον πρόεδρο Ρόναλντ Ρέιγκαν. Το μεγάλο μέλημα που έχουμε τώρα είναι να εξασφαλίσουμε ότι οι καρποί της επανένωσης της ηπείρου θα μοιραστούν δίκαια σε όλα τα έθνη της Νέας Ευρώπης. Η Ομάδα μας Ένωση για την Ευρώπη των Εθνών θα κάνει ό,τι μπορεί για να διασφαλίσει ότι η Νέα Ευρώπη θα δώσει νέο νόημα στην παγκόσμια αλληλεγγύη.
<SPEAKER ID="15" LANGUAGE="DA" NAME="Bonde (EDD )." AFFILIATION="">
<P>
Ο Πρόεδρος, ο Υπουργός Εξωτερικών και ο Πρωθυπουργός της ΕΕ διορίζονται από μια συμμαχία που αποτελείται από 17 σε σύνολο 25 πρωθυπουργών. Οι σημαντικότερες θέσεις θα καταληφθούν κατά πάσα πιθανότητα από εκείνους που δεν μπορούν πλέον να εκλεγούν στη χώρα τους. Αν το δούμε λογικά δηλαδή, αυτό σημαίνει ότι μπορείτε να διοριστείτε αν δεν είστε ικανός πλέον να εκλεγείτε. Ο Πρωθυπουργός της ΕΕ και ο Πρόεδρος της Επιτροπής θα σχηματίσουν την κυβέρνησή τους μέσω συνομιλιών με τους πρωθυπουργούς. Ο έμμεσα διορισμένος Πρόεδρος είναι εκείνος που θα αποφασίσει ποιον επιθυμεί να έχει από κάθε χώρα στο μοναδικό όργανο που θα μπορεί να καταθέτει προτάσεις. Δεν θα μπορέσουμε ποτέ ξανά να καταθέσουμε προτάσεις εμείς οι ίδιοι.
<P>
Κάθε χώρα πρέπει να έχει το δικαίωμα να εκλέγει τον δικό της Επίτροπο και να τον στέλνει στις Βρυξέλλες ως εκπρόσωπο των ψηφοφόρων μας. Ο Επίτροπός μας πρέπει να επιστρέφει στη χώρα μας κάθε Παρασκευή και να λέει τι έκανε την περασμένη εβδομάδα και πώς θα ψηφίσει την επόμενη εβδομάδα. Πρέπει δηλαδή να έχουμε 25 εκλεγμένους αντιπροσώπους στις Βρυξέλλες που θα είναι υπόλογοι στους ψηφοφόρους στις χώρες μας.
<SPEAKER ID="16" LANGUAGE="FR" NAME="Garaud (NI )." AFFILIATION="">
<P>
Σήμερα η Ευρώπη ανασαίνει και με τους δύο πνεύμονές της, είπε ο Πάπας. Είναι η πρώτη φορά που το κάνει μετά το τέλος του 16ου αιώνα, όταν η Ευρώπη της Ρωμαϊκής Εκκλησίας είχε ακριβώς τα ίδια όρια, εκτός από την Ελλάδα, με την Ευρώπη του 2004. Η Ιστορία δεν γράφεται τυχαία. Η Ευρώπη αυτή θα αναπνεύσει, και αυτό είναι καλό. Επιτρέψτε μου, σας παρακαλώ, να τονίσω ωστόσο ότι αυτή η ανάσα συνοδεύεται από κάποιες ανησυχίες. Η Ευρώπη διερωτάται ποια είναι η φύση της και ποιο το μέλλον της. Θέτει αυτό το ερώτημα, και το πρόβλημα των συνόρων, που ανακύπτει σήμερα, υπογραμμίζει καθαρά αυτό το σημείο.
<P>
Η ισορροπία δυνάμεων στο τέλος του πολέμου ήταν αυτή που έφερε την ειρήνη, ή τουλάχιστον έληξε τον πόλεμο. Η ισορροπία δυνάμεων το 1989 ήταν αυτή που γκρέμισε το τείχος του Βερολίνου. Υπήρξαν αναρίθμητες πράξεις πίστης όπως αυτές του Ντε Γκoλ και του Αντενάρουερ, του Βαλέσα, της Πράγας, των ανατολικών χωρών, του καγκελάριου Κολ που επανένωσε τη Γερμανία κάτω από τη μύτη των Σοβιετικών. Αυτές είναι πολιτικές πράξεις πίστης.
<SPEAKER ID="17" LANGUAGE="DE" NAME="Brok (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κυρίες και κύριοι, την 1η Μαΐου έχασαν τελεσίδικα ο Χίτλερ και ο Στάλιν και κέρδισαν ο Βαλέσα, ο Χάβελ, ο Ντελόρ και ο Κολ. Όμως, πολλοί άνθρωποι στις χώρες ένταξης, όπως και στην αρχική Ευρωπαϊκή Ένωση και στο Ευρωπαϊκό Κοινοβούλιο, συνέβαλαν για να έρθει αυτή η στιγμή. Για τον λόγο αυτόν, θα ήθελα να σας παρακαλέσω, κύριε Πρόεδρε, να γραφούν στα συνοπτικά πρακτικά της σημερινής ημέρας τα ονόματα των εισηγητών για τις δέκα αυτές χώρες. Επιτρέψτε μου να διαβάσω τα ονόματα με τη σειρά εισδοχής των χωρών: Schröder, Poos, Gahler, Queiró, Elisabeth Schroedter, Σουλαδάκης, Stenzel, Gawronski, Volcic, Wiersma και οι τρεις εισηγητές που έφυγαν στο μεταξύ, η κ. Hoff, η κ. Carlsson και ο κ. Matella. Σας ζητώ να τους τιμήσετε με την καταγραφή των ονομάτων τους.
<SPEAKER ID="18" LANGUAGE="" NAME="Πρόεδρος." AFFILIATION="">
<P>
   Ευχαριστούμε, κύριε Brok. Η συμβολή σας, όπως και των συναδέλφων σας, θα καταγραφεί.(1) 
<SPEAKER ID="19" LANGUAGE="" NAME="" AFFILIATION="Σύνθεση του Κοινοβουλίου – Σύνθεση επιτροπών:"/>
<SPEAKER ID="20" LANGUAGE="" NAME="Πρόεδρος." AFFILIATION="">
<P>
   Τα συνοπτικά πρακτικά της συνεδρίασης της Πέμπτης 22 Απριλίου 2004 έχουν διανεμηθεί. Υπάρχουν παρατηρήσεις; 
<SPEAKER ID="21" LANGUAGE="DE" NAME="Gebhardt (PSE )." AFFILIATION="(Παρέμβαση)">
<P>
    Κύριε Πρόεδρε, λυπάμαι πολύ που είμαστε αναγκασμένοι να επανέλθουμε, ειδικά σήμερα, σε αυτές τις εξαιρετικά σημαντικές συζητήσεις με τα πολύ φορτισμένα συγκινησιακά θέματα, σε κάτι τόσο κοινό όπως τα συνοπτικά πρακτικά. Όμως, έχουμε εδώ στο Σώμα έναν αυτοανακηρυγμένο ήρωα. Αυτός ο θαρραλέος βουλευτής του κίτρινου τύπου είναι ικανός για όλα. Τώρα ο κ. Hans-Peter Martin παραχαράσσει ακόμα και τα συνοπτικά πρακτικά του Ευρωπαϊκού Κοινοβουλίου. Προβαίνει 13 φορές σε διόρθωση της υποτιθέμενης ψήφου του στην ψηφοφορία για την έκθεση van Hulten, μολονότι δεν ήταν καν παρών στην εν λόγω ψηφοφορία. Ανάμεσα στις 13 αυτές περιπτώσεις, υπάρχουν μέχρι την τελική ψηφοφορία 7 ονομαστικές ψηφοφορίες στις οποίες δεν υπάρχει στα συνοπτικά πρακτικά το όνομα Martin. Αυτό το υπόδειγμα εντιμότητας δεν έλαβε μέρος σε καμία από τις 15 ονομαστικές ψηφοφορίες για την έκθεση van Hulten. Επομένως, όλα αυτά πρέπει να διαγραφούν από τα συνοπτικά πρακτικά.
<P>
Η απάτη και η παραχάραξη δεν έχουν θέση σε κανένα έγγραφο του Σώματος. Δεν χρειάζεστε τη συμβουλή μου, κύριε Πρόεδρε, ωστόσο δεν μπορώ να μην αναφερθώ στο άρθρο 124 του Κανονισμού μας και τις δυνατότητες που προσφέρει.
<SPEAKER ID="22" LANGUAGE="DE" NAME="Martin, Hans-Peter (NI )." AFFILIATION="(Παρέμβαση)">
<SPEAKER ID="23" LANGUAGE="" NAME="Πρόεδρος." AFFILIATION="(Χειροκροτήματα)">
<SPEAKER ID="24" LANGUAGE="EN" NAME="Cushnahan (PPE-DE )." AFFILIATION="Frankfurter Allgemeine Zeitung">
<P>
    Κύριε Πρόεδρε, κατά τη διάρκεια συνέντευξης με τον κ. Martin στην Ιρλανδική τηλεόραση σε ζώνη υψηλής θεαματικότητας την περασμένη Τετάρτη, τον προκάλεσα σχετικά με δύο ζητήματα. Μεταφέρω αυτούσιο από το αντίγραφο του κειμένου της εκπομπής: “Θέλω να θέσω δύο ερωτήματα στον κ. Martin, εάν δεν σας πειράζει. Δεν αληθεύει, κύριε Martin, ότι δικαστήριο της Κολωνίας στις αρχές αυτής της εβδομάδας σας επέβαλε να απέχετε από οποιαδήποτε επίθεση κατά της ακεραιότητας της γερμανίδας συναδέλφου σας, βουλευτή του Ευρωπαϊκού Κοινοβουλίου, σχετικά με αυτό το θέμα, με κίνδυνο επιβολής προστίμου ύψους 250 000 ευρώ ή εξάμηνης φυλάκισης σε αντίθετη περίπτωση; Το δεύτερο ερώτημα που θέλω να υποβάλλω, έχοντας υπόψη ότι ισχυρίζεστε πως ενδιαφέρεστε για την αναμόρφωση του συστήματος εξόδων, σχετίζεται με την ψηφοφορία του Ευρωπαϊκού Κοινοβουλίου την περασμένη εβδομάδα. Για την ακρίβεια, νομίζω ότι υπήρχαν σχεδόν 20 ψηφοφορίες που αφορούσαν προτάσεις που έγιναν για την αναμόρφωση του συστήματος εξόδων και απουσιάζατε από όλες. Μου φαίνεται ότι δεν πράττει έτσι κάποιος που ενδιαφέρεται για τη μεταρρύθμιση του συστήματος, αλλά κάποιος που είναι υποκριτής. Έτσι αποδεικνύετε πως ισχύει ό,τι είπε ο Pat Cox για εσάς, ότι δηλαδή κάνετε ό,τι κάνετε για λόγους προσωπικής προβολής και όχι από γνήσιο ενδιαφέρον”.
<P>
Αυτός είναι ο άνθρωπος που επιτίθεται εναντίον της ακεραιότητάς μας και παριστάνει τον σταυροφόρο. Αυτή είναι η απάντησή του για την κ. Gebhardt και ο κόσμος θα πρέπει να την ακούσει. “Δεν έχω ισχυριστεί ποτέ κάτι τέτοιο. Είμαι Αυστριακός. Δεν έχω ακούσει ποτέ για αυτές τις μηνύσεις ή τoυς ισχυρισμούς. Μένω έκπληκτος που ξαφνικά επινόησαν όλα αυτά”. Η δηλώνει: “Το δικαστήριο της Κολωνίας συμβούλεψε τον κ. Martin να μην βλάψει άλλο τη φήμη της Evelyne Gebhardt, απειλώντας τον με επιβολή προστίμου ύψους 250 000 ευρώ εάν επαναλάμβανε τους ισχυρισμούς του”.
<P>
Συνέχισε λέγοντας: “Όσο για τη συμμετοχή στην ψηφοφορία, ήμουν εκεί”. Ο δημοσιογράφος τότε με ρώτησε: “Δεν υπάρχει ανάγκη κάποιας μεταρρύθμισης; Δέχεστε ότι μια μεταρρύθμιση είναι απολύτως αναγκαία;”. Απάντησα: “Απολύτως αναγκαία. Ψηφίσαμε υπέρ αυτής πριν από λίγο καιρό, αλλά ποιος την σταμάτησε; Δεν ήταν το Κοινοβούλιο, αλλά η Προεδρία, ιδιαίτερα η γερμανική και η βρετανική κυβέρνηση”. Ο κ. Martin επενέβη: “Αλλά για επιπλέον προνόμια”. Είπα: “Επαναλαμβάνω: ψηφίσαμε και πάλι υπέρ αυτής την περασμένη εβδομάδα, αλλά ο εμφανιζόμενος ως σταυροφόρος κ. Martin απουσίαζε από 20 σχεδόν ψηφοφορίες”. Εκείνος είπε και πάλι: “Όχι, πήρα μέρος στις ψηφοφορίες – μην επαναλάβετε αυτόν τον ισχυρισμό”. Απάντησα: “Δεν λάβατε μέρος στις ψηφοφορίες, τα πρακτικά το αποδεικνύουν”. Τότε, απλώς απάντησε: “Συμμετείχα, κοιτάξτε τα συνοπτικά πρακτικά”.
<SPEAKER ID="25" LANGUAGE="" NAME="Πρόεδρος." AFFILIATION="">
<P>
   Ευχαριστούμε, κύριε Cushnahan, που επιστρέψατε στα πρακτικά στο τέλος των παρατηρήσεών σας. 
<SPEAKER ID="26" LANGUAGE="DE" NAME="Martin, Hans-Peter (NI )." AFFILIATION="">
<P>
    Κύριε Πρόεδρε, πραγματικά απορρίπτω αυτούς τους ισχυρισμούς και τις άθλιες κατηγορίες. Επαναλαμβάνω και πάλι ότι και σε αυτήν την ψηφοφορία, όταν κλήθηκα να μιλήσω μετά το τέλος της, έκανα άμεσα τη δήλωση πως έκανα χρήση των κοινοβουλευτικών μου δικαιωμάτων. Ο τρόπος με τον οποίο θα συμπεριληφθεί αυτό στα συνοπτικά πρακτικά είναι θέμα της διοίκησης του Κοινοβουλίου. Εξήγησα ήδη εδώ στο Σώμα τι ακριβώς είχε συμβεί. Αναφορικά με τα λεγόμενα της κ. Gebhardt, θέλω να δηλώσω και πάλι και να γραφτεί στα πρακτικά ότι δεν έχω λάβει ούτε κλήτευση ούτε είχα οποιαδήποτε άμεση επικοινωνία με το εν λόγω δικαστήριο, και το μόνο που μπορώ να πω είναι ότι ποτέ δεν έκανα τις δηλώσεις που μου αποδίδει ο Τύπος. Ως εκ τούτου δεν είναι καθόλου δύσκολο για εμένα να μην επαναλάβω αυτούς τους ισχυρισμούς, καθώς γνωρίζω τις συνθήκες που αφορούν την κ. Gebhardt και δεν έχω πει ποτέ κάτι τέτοιο. Αυτό αποτελεί μέρος μιας αντίδρασης που είναι κατανοητή από κοινοβουλευτική άποψη, αλλά ασφαλώς η κοινή γνώμη θα την αξιολογήσει αντίστοιχα. 
<SPEAKER ID="27" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Απλά για να είμαστε σαφείς ως προς τη διάταξη που αφορά τα συνοπτικά πρακτικά σε σχέση με αυτό το θέμα, ένας βουλευτής μπορεί πράγματι να επιδιώξει να διευκρινίσει μια ψήφο, εάν η ψήφος που έχει καταγραφεί είναι κατά κάποιον τρόπο λανθασμένη, ακόμη και αν υπάρχει στα πρακτικά. Ένας βουλευτής δεν μπορεί να διορθώσει ψήφους τις οποίες ποτέ δεν έριξε. Σε αυτήν την περίπτωση, οι ψήφοι ήταν ονομαστικές και δεν υπάρχει ονομαστική ένδειξη της ψήφου σας από αυτήν την άποψη, κύριε Martin. Δεν είναι, λοιπόν, δυνατόν να διορθωθεί μια καταχώρηση που ποτέ δεν υπήρξε. Αυτές οι διορθώσεις θα διαγραφούν από τα συνοπτικά πρακτικά.
<P>
(1) 
<SPEAKER ID="28" LANGUAGE="" NAME="" AFFILIATION="Κατάθεση εγγράφων – Αναφορές – Γραπτές δηλώσεις – Διαβίβαση εκ μέρους του Συμβουλίου κειμένων συμφωνιών –Συνέχεα που δόθηκε στις θέσεις και τα ψηφίσματα του Κοινοβουλίου – Χρονοδιάγραμμα των περιόδων συνόδων – Προθεσμία κατάθεσης τροπολογιών – Αίτηση κατεπείγοντος:"/>
<SPEAKER ID="29" LANGUAGE="" NAME="Πρόεδρος." AFFILIATION="">
<P>
   Το τελικό σχέδιο της ημερήσιας διάταξης, που κατάρτισε η Διάσκεψη των Προέδρων κατά τη συνεδρίασή της της Πέμπτης, 29 Απριλίου 2004, έχει διανεμηθεί.
<SPEAKER ID="30" LANGUAGE="NL" NAME="Buitenweg (Verts/ALE )." AFFILIATION="(Χειροκροτήματα)">
<P>
Φαίνεται, ωστόσο, ότι το Συμβούλιο δεν είναι πρόθυμο να σεβαστεί την ετυμηγορία του Κοινοβουλίου. Η COREPER είναι απλά δυσαρεστημένη με τη δημοκρατική ψηφοφορία που πραγματοποιήσαμε και θέλει να την επαναλάβουμε. Ανεξαρτήτως του τι θα αποφασίσουμε, το Συμβούλιο θα εγκρίνει ανεξέταστα τη συμφωνία ως το πρώτο στοιχείο της ημερήσιας διάταξής του για την Πέμπτη το πρωί και καταλαβαίνω ότι η αγωγή μας ενδέχεται τότε να ακυρωθεί. Αν και εμείς, στο Σώμα αυτό, θα χρειαστεί να συζητήσουμε για το περαιτέρω σχέδιο δράσης μας, είναι προφανές ότι δεν θα μπορέσουμε να δεχτούμε τη δήλωση κατεπείγοντος του Συμβουλίου. Δεν είμαστε μικρά παιδιά, και η απόφαση την οποία έλαβε πριν από λίγο καιρό το Σώμα απλά εξακολουθεί να ισχύει. Οι περισσότεροι συντονιστές της Επιτροπής Ελευθεριών και Δικαιωμάτων των Πολιτών, Δικαιοσύνης και Εσωτερικών Υποθέσεων συμμερίζονται επίσης αυτήν την άποψη.
<SPEAKER ID="31" LANGUAGE="" NAME="Πρόεδρος." AFFILIATION="">
<P>
Προτείνω, αν είστε της ίδιας γνώμης αύριο κατά την ώρα της ψηφοφορίας, κυρία Buitenweg, να ακούγαμε έναν ομιλητή υπέρ και έναν κατά, να ψηφίσουμε για τη διαδικασία και κατόπιν να αποφασίσουμε πώς θα προχωρήσουμε επί της ουσίας. Ενεργείτε στα πλαίσια του δικαιώματός σας να υποβάλετε ένσταση, κυρία Buitenweg· το Συμβούλιο ενεργεί στα πλαίσια του δικού του δικαιώματος να υποβάλει την αίτηση· και το Σώμα μπορεί να αποφασίσει τι θα πράξει. 
<SPEAKER ID="32" LANGUAGE="EN" NAME="Ludford (ELDR )." AFFILIATION="">
<P>
Είναι σωστό να διεξαχθεί εκ νέου μια ψηφοφορία με διαφορετικό εκλογικό σώμα; Πιστεύω ότι υπάρχει τουλάχιστον κάποιο ερωτηματικό σχετικά με το θέμα και ζητώ να υπάρξει επίσημη ενημέρωση επί του θέματος πριν από την αυριανή ψηφοφορία. Συμφωνώ με την κ. Buitenweg, και η Ομάδα μου είναι αντίθετη με την εκ νέου ψηφοφορία επί αυτού του ζητήματος, διότι είχε ήδη αποφασίσει. Το θέμα επαφίεται στο Δικαστήριο. Είναι σημαντικό να γνωρίζουμε εάν από διαδικαστικής άποψης έχουμε το δικαίωμα να ψηφίσουμε δεύτερη φορά.
<SPEAKER ID="33" LANGUAGE="" NAME="Πρόεδρος." AFFILIATION="">
<SPEAKER ID="34" LANGUAGE="NL" NAME="Boogerd-Quaak (ELDR )," AFFILIATION="εισηγήτρια">
<P>
   . Κύριε Πρόεδρε, δεν θα μπορούσα να συμφωνώ περισσότερο με την κ. Buitenweg. Όπως αντιλαμβάνομαι, το θέμα αυτό θα συζητηθεί αύριο, και θα ήθελα να επιστήσω την προσοχή σας στο γεγονός ότι δεν θα επιτραπεί να μιλήσουν μόνο ένας ομιλητής υπέρ και ένας ομιλητής κατά της πρότασης, αλλά θα δοθεί η ευκαιρία και στην εισηγήτρια να μιλήσει. Πρέπει να πω ότι νομίζω πως θα είναι εξαιρετικά δύσκολο να πείσω ένα ολόκληρο Σώμα ανθρώπων που δεν έχουν παρακολουθήσει όλη τη διαδικασία από την αρχή μέχρι σήμερα, αλλά βασίζομαι στο γεγονός ότι θα μου δοθεί αύριο ο χρόνος ομιλίας που δικαιούται η εισηγήτρια.
<SPEAKER ID="35" LANGUAGE="" NAME="Πρόεδρος." AFFILIATION="(Η συνεδρίαση λήγει στις 19.10)">
<P>
   Αύριο η διαδικασία θα έχει ως εξής: υποθέτω ότι η Ομάδα ΠΡΣ/ΕΕΣ θα υποστηρίξει την ένσταση της κ. Buitenweg. Θα καλέσουμε έναν ομιλητή υπέρ και έναν ομιλητή κατά. Θα ακούσουμε την εισηγήτρια. Θα ψηφίσουμε για τη διαδικασία και, κατόπιν, ανάλογα με το αποτέλεσμα της ψηφοφορίας, μπορεί να προχωρήσουμε ή να μην προχωρήσουμε σε ψηφοφορία επί της ουσίας.
<P>
Όσον αφορά τον αριθμό των ψηφοφόρων, θα ζητήσω επίσημη νομική γνωμοδότηση για να απαντήσω στην ερώτηση της Βαρόνης Ludford, αν και, κατά πάσα πιθανότητα, ο αριθμός των βουλευτών που δικαιούνται να ψηφίσουν θα είναι ο μεγαλύτερος αριθμός όσων είναι σήμερα παρόντων.
<P>
(1) 
<SPEAKER ID="36" LANGUAGE="" NAME="" AFFILIATION="Ημερήσια διάταξη της επόμενης συνεδρίασης:"/>

<CHAPTER ID="014-01">
1. Κούβα
<SPEAKER ID="154" NAME="Πρόεδρος">
" ημερήσια διάταξη προβλέπει τη συζήτηση τεσσάρων προτάσεων ψηφίσματος σχετικά με την Κούβα.
<SPEAKER ID="155" NAME="Laima Liucija Andrikien" AFFILIATION="PPE-DE">
συντάκτρια. - (EN) Κυρία Πρόεδρε, το Συμβούλιο πρόσφατα αναγνώρισε ότι δεν έχουν επιτευχθεί ουσιαστικά αποτελέσματα όσον αφορά τα ανθρώπινα δικαιώματα στην Κούβα, παρά την καλή βούληση του Συμβουλίου το 2005.
<P>
Οι περισσότεροι από εμάς αν όχι όλοι μας, συμφωνούμε ότι είναι σημαντικό για την Κούβα να ξεκινήσει μια διαδικασία πολιτικής μετάβασης στην πολυκομματική δημοκρατία. Αυτή δεν είναι η ευρωκεντρική θέση που οι αντίπαλοί μας θέλουν να χρησιμοποιήσουν εναντίον μας αλλά πρόκειται για την οικουμενικότητα και το αδιαίρετο των ανθρωπίνων δικαιωμάτων, συμπεριλαμβανόμενων των ατομικών, πολιτικών και οικονομικών δικαιωμάτων, στα οποία πιστεύουμε. Σήμερα, ζητούμε και πάλι από το Συμβούλιο και την Επιτροπή να συνεχίσουν την ανάληψη των απαραίτητων δράσεων απαιτώντας την απελευθέρωση πολιτικών κρατουμένων και κρατουμένων συνείδησης.
<P>
Είναι σημαντικό να προσφέρουμε την άνευ όρων υποστήριξή μας και την πλήρη ενθάρρυνσή μας για την έναρξη μιας ειρηνευτικής διαδικασίας μετάβασης σε μια πολυκομματική δημοκρατία στην Κούβα. Υπάρχουν παραδείγματα που μπορούμε να ακολουθήσουμε. Πριν από 20 χρόνια, τα σημερινά κράτη μέλη της ΕΕ από την Ανατολική και Κεντρική Ευρώπη βρίσκονταν από πολλές απόψεις -μεταξύ άλλων όσον αφορά την κατάσταση των ανθρωπίνων δικαιωμάτων-σε κατάσταση ανάλογη με αυτήν στην οποία βρίσκεται σήμερα η Κούβα. Ελπίζω να γίνουμε σύντομα μάρτυρες σημαντικών αλλαγών στην Κούβα και αναμένω με ανυπομονησία αυτήν την ξεχωριστή ημέρα.
<SPEAKER ID="156" NAME="Marcin Libicki " AFFILIATION="UEN">
συντάκτης. - (PL) Κυρία Πρόεδρε, η Κούβα κυβερνάται από έναν δικτάτορα μισό αιώνα σχεδόν και τα ανθρώπινα δικαιώματα παραβιάζονται συνεχώς εκεί. Είναι πρακτικά το τελευταίο εναπομείναν προπύργιο του κομμουνισμού στον κόσμο. " Βόρειος Κορέα είναι άλλο ένα τέτοιο προπύργιο, ενώ το κινεζικό καθεστώς είναι κάπως διαφορετικό αλλά συχνά εξίσου σκληρό.
<P>
Μετά την κατάρρευση του κομμουνισμού το 1989 περιμέναμε ότι αυτές οι κομμουνιστικές χώρες θα αναθεωρούσαν την κατάστασή τους και ότι ο Κομμουνισμός θα κατέρρεε εκεί επίσης. Δυστυχώς, αυτό δεν συνέβη, κυρίως στην Κούβα. Είναι αλήθεια ότι η ένταση των διώξεων στην Κούβα ποικίλε. Υπήρχαν φορές που ήταν ιδιαίτερα σκληρή και άλλες περίοδοι όπου επιτρεπόταν ένας βαθμός φιλελευθερισμού και φαινόταν να γίνονται κάποιες παραχωρήσεις στην αντιπολίτευση. Μια ιδιαίτερα ανησυχητική σύγχρονη εξέλιξη είναι ότι η Κούβα κατάφερε να κερδίσει μια σειρά συμμάχων. " τελευταία περιλαμβάνει αριστερές κυβερνήσεις στην Ευρώπη.
<P>
" υποστήριξη που παρέχεται συχνά από κυβερνήσεις κρατών μελών της Ευρωπαϊκής Ένωσης στο κουβανικό καθεστώς, αν και έμμεσα, είναι ιδιαίτερα ανησυχητική. " παρούσα πιο ανεκτική στάση σε αυτά τα ειδεχθή καθεστώτα που υιοθέτησε επίσης ο Ο"Ε είναι απαράδεκτη. Για παράδειγμα, υπονοείται ότι δεν παραβιάζονται ανθρώπινα δικαιώματα στη Λευκορωσία ή στην Κούβα.
<P>
Καλώ το Κοινοβούλιο να υιοθετήσει μια ξεκάθαρη θέση καταδικάζοντας τις κουβανικές κυβερνήσεις, και να τη συνοδέψει με συγκεκριμένες δράσεις που στοχεύουν στην ανατροπή του σκληρού κομμουνιστικού καθεστώτος του Φιντέλ Κάστρο.
<SPEAKER ID="157" NAME="Raül Romeva i Rueda " AFFILIATION="Verts/ALE">
συντάκτης. - (ES) Κυρία Πρόεδρε, θέλω να ξεκινήσω εκφράζοντας την ανησυχία μου για το γεγονός ότι αυτό το θέμα αναφορικά με τις σχέσεις μεταξύ της Ευρωπαϊκής Ένωσης και της κυβέρνησης της Κούβας έχει αντικαταστήσει, λόγω κατεπείγοντος, ένα άλλο θέμα που θεωρούσα ότι είναι πολύ πιο σημαντικό και πολύ πιο επείγον: την κατάσταση των προσφύγων στο Ιράκ.
<P>
Αυτό είναι ιδιαίτερα ανησυχητικό δεδομένου ότι, στην πραγματικότητα, ο βασικός λόγος αυτής της αλλαγής δεν έχει τόσο σχέση με θέματα που αφορούν αυτό το νησί της Καραϊβικής, αλλά αντίθετα με τη συνηθισμένη τάση ορισμένων βουλευτών του Λαϊκού Κόμματος να χρησιμοποιούν το Ευρωπαϊκό Κοινοβούλιο για να εκφράζουν την προσωπική τους αντίθεση στην ισπανική κυβέρνηση.
<P>
Δεν είναι δική μου δουλειά να υπερασπιστώ τη θέση της ισπανικής κυβέρνησης· δεν είμαι μέλος αυτής της κυβέρνησης ούτε του κόμματός της, αλλά με ανησυχεί το γεγονός ότι μια τόσο σημαντική ευκαιρία όπως η απογευματινή συνεδρίαση της Πέμπτης, η οποία είναι αφιερωμένη σε περιπτώσεις παραβιάσεων των ανθρωπίνων δικαιωμάτων στον κόσμο, υπονομεύεται από αυτού του είδους την πρωτοβουλία που αντιβαίνει στο ίδιο το πνεύμα αυτών των συζητήσεων.
<P>
Επιπλέον, θέλω επίσης να επισημάνω ότι τη Δευτέρα το Συμβούλιο ενέκρινε τα συμπεράσματά του αναφορικά με τις σχέσεις με την κουβανική κυβέρνηση, στα οποία δήλωσε για άλλη μια φορά την πρόθεσή του να διατηρήσει τον διάλογο με την κοινωνία των πολιτών και προσφέρθηκε να αποκαταστήσει τον διάλογο με την κουβανική κυβέρνηση στη βάση του κοινού, αμοιβαίου και μη μεροληπτικού συμφέροντος.
<P>
" Κούβα πρέπει να σημειώσει μεγάλη πρόοδο σε θέματα όπως ελευθερίες, δικαιώματα, ιδίως πολιτικά δικαιώματα, και δημοκρατικό άνοιγμα, αλλά επιμένω ότι αυτό δεν είναι κάτι νέο, δεν είναι επείγον. Επιπλέον, πιστεύω ότι η θέση που υιοθέτησε το Συμβούλιο τη Δευτέρα θέτει τις παραμέτρους για να κινηθούμε προς αυτή την κατεύθυνση, ιδιαίτερα στον βαθμό που αποστασιοποιείται από τη στρατηγική των "νωμένων Πολιτειών, η οποία βασίζεται σε μια στείρα αντιπαράθεση και ένα εμπάργκο που είναι τόσο αναποτελεσματικό όσο και ανεύθυνο, μεταξύ άλλων επειδή στην πραγματικότητα παρεμποδίζει ορισμένες μεταρρυθμίσεις στο νησί που θα επέτρεπαν μια πιο ομαλή μετάβαση.
<P>
Επίσης, όπως δηλώσαμε στο ψήφισμά μας, στο ψήφισμα της Ομάδας των Πρασίνων/Ευρωπαϊκή Ελεύθερη Συμμαχία, η συνεργασία πρέπει να είναι ένα μέσο για την ανάπτυξη, προκειμένου να επιτευχθούν οι Αναπτυξιακοί Στόχοι της Χιλιετίας, και όχι ένα εργαλείο για την επιβολή όρων προκειμένου να επιτευχθούν πολιτικοί σκοποί.
<SPEAKER ID="158" NAME="Marco Cappato " AFFILIATION="ALDE">
συντάκτης. - (IT) Κύριε Πρόεδρε, κυρίες και κύριοι, για ακόμη μια φορά δεν θα συμφωνήσω με τον κ. Romeva i Rueda, διότι πιστεύω ότι υπάρχει ένα επείγον ζήτημα, το οποίο αφορά την Κούβα και το οποίο, στην πραγματικότητα, αφορά και εμάς τους ίδιους, με άλλα λόγια την Ευρωπαϊκή Ένωση, καθώς διαφορετικά θα ήταν άσκοπο να αντιμετωπίζουμε ως επείγοντα θέματα τα ζητήματα των χωρών που κυβερνώνται δικτατορικά και όχι δημοκρατικά εδώ και πενταετίες ή ίσως και δεκαετίες.
<P>
Στην περίπτωση αυτή, το επείγον αφορά εμάς και την πολιτική μας. Στο πλαίσιο του Συμβουλίου αποφασίστηκε να προσκληθεί μια κουβανική αντιπροσωπεία. Ποια μπορεί και ποια πρέπει να είναι η σημασία αυτής της έναρξης διαλόγου; Κατά την άποψή μας, πρέπει να σημαίνει ότι οποιαδήποτε αλλαγή, μεταρρύθμιση ή βελτίωση στις σχέσεις με την Κούβα πρέπει να πραγματοποιηθεί με ένα εξίσου συγκεκριμένο σχέδιο μεταβολής της κατάστασης των ανθρωπίνων δικαιωμάτων και της δημοκρατίας στο εσωτερικό του νησιού.
<P>
Είναι αλήθεια ότι η πολιτική μας ως Ευρωπαϊκή Ένωση δεν είναι μια πολιτική εμπάργκο -και μέσω μιας προφορικής τροπολογίας θα προτείνω να το διασαφηνίσουμε και να το επιβεβαιώσουμε αυτό εκ νέου- αλλά είναι επίσης αλήθεια ότι δεν πρέπει και δεν μπορεί να είναι μια μονομερής και άνευ όρων πολιτική ανοίγματος, διότι και αυτή θα αποδεικνυόταν, όπως ήδη και στο παρελθόν, αποτυχημένη.
<P>
Πρέπει, για παράδειγμα, να υποστηρίξουμε με συγκεκριμένο τρόπο -και πρόκειται για ένα επείγον θέμα που αφορά πολύ περισσότερο την Ευρωπαϊκή Ένωση από ό,τι την Κούβα- όσους αντιφρονούντες ενώθηκαν υπό τη διακήρυξη "Unidad por la Liberta" (Ενότητα για την ελευθερία). Ένα από τα προβλήματα του να είναι κανείς αντιφρονών και να ανήκει στην κουβανική αντιπολίτευση ήταν πάντοτε η διαίρεση στο εσωτερικό τους, ενώ αυτήν τη φορά υπάρχει μια διακήρυξη και ένα ενιαίο έγγραφο που κάνει λόγο για μη χρήση βίας και για τη δημοκρατία. Δικό μας καθήκον είναι να υποστηρίξουμε αυτούς τους αντιφρονούντες. " έναρξη της συζήτησης και του διάλογου πρέπει να το λαμβάνει υπόψη της αυτό, διαφορετικά θα ήταν αντίθετη προς τις πολιτικές και τις αρχές της Ένωσης όσον αφορά τα ανθρώπινα δικαιώματα και τη δημοκρατία.
<SPEAKER ID="159" NAME="Michael Gahler">
εξ ονόματος της Ομάδας PPE-DE. - (DE) Κυρία Πρόεδρε, θα ήθελα να πω πρώτα στον ισπανό εισηγητή ότι εγώ δεν χρειάζομαι επίσκεψη του κ. Moratino για να εκνευριστώ με αυτά που κάνει η ισπανική κυβέρνηση. Στην Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών έχουμε αρκετούς συναδέλφους από την Κεντρική και Ανατολική Ευρώπη που συνεργάζονται από αλληλεγγύη με τους ανθρώπους στην Κούβα και αυτό δεν είναι ισπανική υπόθεση στους κόλπους του Ευρωπαϊκού Λαϊκού Κόμματος. Θα ήθελα να σας διαβεβαιώσω κατηγορηματικά γι' αυτό.
<P>
Οι μελλοντικές προοπτικές των πολιτών της Κούβας δεν πρέπει να περιορίζονται στο δίλημμα: είτε συνεχίζουμε έτσι με τον κομμουνισμό είτε εγκρίνουμε την κυβέρνηση από το Μαϊάμι. Βάσει της κοινής θέσης του 1996 έχουμε πολιτική ευθύνη να υποστηρίξουμε τις δημοκρατικές και ειρηνικές δυνάμεις στην επιδίωξη της αλλαγής. Γι' αυτό άλλωστε το Κοινοβούλιο απένειμε το βραβείο Ζαχάρωφ στις Κυρίες στα Λευκά και στον Oswaldo Payá.
<P>
Θα ήθελα να διευκρινίζει κατηγορηματικά η απόφαση του Συμβουλίου τη συνέχιση της ισχύος της κοινής θέσης του 1996, καθώς και ότι η απόφαση αυτή του Συμβουλίου που ελήφθη τη Δευτέρα δεν αλλάζει τη θέση αυτή, ότι τα μέτρα του 2003 απλά έχουν ανασταλεί και ότι τον επόμενο Ιούνιο θα γίνει οπωσδήποτε επανεξέταση (η 17η επανεξέταση της κοινής θέσης). Αυτό έπρεπε να το δηλώσει κατηγορηματικά το Συμβούλιο.
<SPEAKER ID="160" NAME="Manuel Medina Ortega">
εξ ονόματος της Ομάδας PSE. - (ES) Κυρία Πρόεδρε, θα ήθελα να υπογραμμίσω όσα είπε μόλις ο κ. Romeva. Ο μοναδικός λόγος για τη συζήτηση αυτού του θέματος είναι ένα εσωτερικό ισπανικό πολιτικό ζήτημα που δεν έχει καμία σχέση με την κατάσταση στη χώρα που συζητάμε. Το Λαϊκό Κόμμα προτίμησε να μη συζητήσει ένα πραγματικά επείγον θέμα, που είναι το θέμα του Ιράκ.
<P>
Αυτή τη στιγμή υπάρχουν δύο εκατομμύρια ιρακινοί πρόσφυγες στο έδαφος του Ιράκ και άλλα δύο εκατομμύρια που έχουν υποχρεωθεί να φύγουν από τη χώρα. Αυτή τη στιγμή, αντί να δέχονται αυτούς τους φτωχούς ανθρώπους που δραπετεύουν από τους βομβαρδισμούς και τους σκοτωμούς στο Ιράκ, οι χώρες τους επιστρέφουν στη χώρα καταγωγής τους. Με άλλα λόγια, αφενός, βομβαρδίζουμε τον ιρακινό πληθυσμό, και αφετέρου δεν τους επιτρέπουμε να φύγουν και τους στέλνουμε πίσω σε αυτή την κόλαση. Πρόκειται για μια περίπτωση απόλυτης απανθρωπιάς και δεν είναι σωστό σε αυτό το σημείο να ξεχνάμε την κατάσταση αυτών των ανθρώπων.
<P>
Επομένως πιστεύουμε ότι αυτό το κατεπείγον είναι εντελώς ανάρμοστο και ότι σπαταλήσαμε την ευκαιρία να ασχοληθούμε με μια πραγματικά επείγουσα ανθρωπιστική κατάσταση σε μια χρονική στιγμή που έπρεπε να υιοθετηθούν μέτρα.
<P>
Πολύ πρόσφατα έγινε μια διάσκεψη σχετικά με το Ιράκ, στην οποία συζητήθηκε αυτό το θέμα, εγκρίθηκε μια σειρά ψηφισμάτων, και το Κοινοβούλιο είναι ανίκανο να τα εκμεταλλευτεί επειδή προτιμά να ασχολείται με εσωτερικά πολιτικά ζητήματα αντί για τα πραγματικά προβλήματα που απασχολούν την ανθρωπότητα αυτή τη στιγμή.
<SPEAKER ID="161" NAME="Πρόεδρος">
Αγαπητοί συνάδελφοι, θα ήθελα να υπενθυμίσω σε όλους ότι το αντικείμενο αυτής της συζήτησης είναι η Κούβα και αν οποιοσδήποτε προσπαθήσει να συζητήσει κάτι άλλο, θα είμαι πολύ αυστηρή.
<SPEAKER ID="162" NAME="Μάριος Ματσάκης">
εξ ονόματος της Ομάδας ALDE. - (EN) Κυρία Πρόεδρε, ασφαλώς και θα μιλήσω για την Κούβα!
<P>
Το Κοινοβούλιο έχει ασχοληθεί με την κατάσταση στην Κούβα αρκετές φορές. Δυστυχώς, όλες οι εκκλήσεις μας για πλήρη σεβασμό των θεμελιωδών ελευθεριών των πολιτών της Κούβας έπεσαν στο κενό. Το εντελώς αναχρονιστικό καθεστώς του Κάστρο είναι τώρα τόσο παρωχημένο και απέχει τόσο πολύ από την πραγματικότητα και τους δημοκρατικούς κανόνες που δεν ενδέχεται, κατά τη γνώμη μου, να πραγματοποιηθεί οποιαδήποτε σημαντική αλλαγή προς το καλύτερο όσο ο Κάστρο εξακολουθεί να βρίσκεται στην εξουσία. Ωστόσο, είναι τώρα ηλικιωμένος, ασθενής και σωματικά αδύναμος να κυβερνήσει τη χώρα, πρέπει επομένως να ξεκινήσουμε να σκεφτόμαστε τι θα κάνουμε όταν τελικά αποσυρθεί από την πολιτική σκηνή της Κούβας.
<P>
Στο μεταξύ, ζητούμε και πάλι δημοκρατικές μεταρρυθμίσεις και κυρίως, ζητούμε από τις αρχές της Κούβας να επιτρέψουν στους δύο κουβανούς βραβευθέντες με το βραβείο Ζαχάρωφ του ΕΚ να ταξιδέψουν στην Ευρώπη. Ας ελπίσουμε ότι κάποια υπολείμματα κοινής λογικής έχουν διατηρηθεί στο μυαλό όσων κυβερνούν την Κούβα και ότι θα υποδεχτούμε σύντομα στο Κοινοβούλιο αυτούς τους νικητές του βραβείου Ζαχάρωφ.
<SPEAKER ID="163" NAME="Giusto Catania">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, για κάποια δευτερόλεπτα η οθόνη της αίθουσας έδειχνε "ιρακινοί πρόσφυγες". Προφανώς, το σφάλμα έπληξε και την τεχνολογία σε αυτή την Αίθουσα. Στην πραγματικότητα, γι' αυτό ακριβώς το θέμα έπρεπε να συζητήσουμε, με άλλα λόγια για τα 4 εκατομμύρια ιρακινών, οι οποίοι προσπαθούν να καταφθάσουν στην Ευρώπη και στους οποίους εμείς δεν παρέχουμε φιλοξενία.
<P>
Αντιθέτως, συζητούμε για την Κούβα, διότι βρίσκεται σε εξέλιξη μια διεθνής εκστρατεία, η οποία οδήγησε το Κοινοβούλιο να ψηφίσει κατά της Βενεζουέλας στην τελευταία σύνοδο και η οποία πιθανόν να το οδηγήσει σήμερα να ψηφίσει κατά της Κούβας. Τώρα περιμένουμε ότι κάποιος από το Λαϊκό Κόμμα της Ισπανίας θα υποβάλει ένα ψήφισμα κατά του Ισημερινού και της Βολιβίας. Αυτό περιμένουμε.
<P>
Στην πραγματικότητα, ο πραγματικός στόχος είναι να καταπολεμηθεί η οικονομική πολιτική που εφαρμόζει επί του παρόντος ένα μεγάλο μέρος της Λατινικής Αμερικής, σε αντίθεση με τον νεοφιλελευθερισμό και την ιμπεριαλιστική λογική του διαρκούς πολέμου. Αυτό είναι ένα αντικειμενικό γεγονός στη συζήτησή μας.
<P>
Αντ' αυτού πιστεύω ότι πρέπει να ζητήσουμε κατηγορηματικά την αναθεώρηση της κοινής θέσης της Ευρωπαϊκής Ένωσης και την αναθεώρηση του εμπάργκο. Αυτό που έκανε την προηγούμενη Δευτέρα το Συμβούλιο προσκαλώντας μια αντιπροσωπεία των κουβανικών αρχών στις Βρυξέλλες, ήταν ένα πολύ σημαντικό βήμα, το οποίο θα έπρεπε να αξιοποιήσουμε με τέτοιον τρόπο, ώστε να ξεκινήσει ένας θετικός διάλογος και να αξιοποιηθεί η πρόοδος που έχει σημειώσει η Κούβα.
<P>
Πιστεύω, αντίθετα, ότι όσα επιβεβαιώνονται σε αυτό το ψήφισμα, ξεκινώντας από το άρθρο 1, εκφράζουν ρητά τη βούληση ενός μέρους του Κοινοβουλίου. Ζητείται, με άλλα λόγια, να τροποποιηθεί το κοινωνικό, οικονομικό και πολιτικό σύστημα ενός νησιού και μιας κυρίαρχης χώρας. Πιστεύω ότι αυτό είναι απαράδεκτο.
<SPEAKER ID="164" NAME="Daniel Hannan" AFFILIATION="PPE-DE">
(EN) Κύριε Πρόεδρε, η Κούβα του Κάστρο είναι η τελευταία πολιτεία του δυτικού ημισφαιρίου στην οποία δεν υπάρχει πρόσχημα δημοκρατίας: τα αντιπολιτευτικά κινήματα απαγορεύονται· οι αντιφρονούντες φυλακίζονται· οι πολίτες στερούνται το δικαίωμα να ταξιδέψουν στο εξωτερικό. Υπάρχουν μερικές τόσο εξευτελιστικές απόψεις όπως αυτή των αριστεριζόντων δυτικών που ισχυρίζονται ότι αυτό κατά κάποιον τρόπο δικαιολογείται, γιατί η Κούβα είναι καλή στο να παράγει γιατρούς και χορεύτριες.
<P>
Δύο παράγοντες διατήρησαν στην εξουσία τη δυναστεία του Κάστρο: πρώτον, ο παρεξηγημένος αποκλεισμός της Αμερικής, που του επέτρεψε να διατηρήσει την απαραίτητη για τη δικτατορία νοοτροπία πολιορκίας και δεύτερον, η ανοχή ορισμένων στην Ευρώπη - και εδώ πρέπει να αναφερθώ ιδιαίτερα την κυβέρνηση Θαπατέρο, η οποία δείχνει εύνοια στους κομμουνιστές της Κούβας παρέχοντάς τους πλήρη διπλωματικά προνόμια.
<P>
Ο τρόπος να επιτευχθεί ελευθερία στην Κούβα θα ήταν μέσω οικονομικής εμπλοκής αλλά και πολιτικής απομόνωσης. Αντί για αυτό, κάνουμε το αντίθετο με ολέθριες συνέπειες για αυτήν τη δυστυχή χώρα.
<P>
Ο συμπατριώτης μου Thomas More έγραψε "Sola mors tyrannicida est" - ο θάνατος είναι ο μόνος τρόπος να απαλλαγούμε από τους δυνάστες. Το γεγονός ότι αυτό αποδεικνύεται στην περίπτωση του Κάστρο δεν λέει τίποτα καλό για εμάς τους υπόλοιπους.
<SPEAKER ID="165" NAME="Pedro Guerreiro" AFFILIATION="GUE/NGL">
(PT) Αυτό που θα έπρεπε να υπάρχει στην ημερήσια διάταξη του Κοινοβουλίου είναι μια έκφραση πραγματικής επιθυμίας της ΕΕ για διάλογο στη βάση του σεβασμού της Κούβας.
<P>
Κατά την άποψή μας, η θέσπιση ανοιχτού διαλόγου που καλύπτει όλα τα θέματα αμοιβαίου ενδιαφέροντος συνεπάγεται φυσικά την άρση των εμποδίων που έχουν δημιουργηθεί για να γίνει αυτός ο διάλογος πιο δύσκολος ή αδύνατος. Αυτό σημαίνει την έκκληση για οριστικό τέλος στις κυρώσεις που επιβλήθηκαν από την ΕΕ το 2003, οι οποίες έχουν ανασταλεί προσωρινά, και την μόνιμη αναίρεση της κοινής θέσης της ΕΕ για την Κούβα. Αυτά τα μέτρα θα ανοίξουν το δρόμο για την εξομάλυνση των σχέσεων μεταξύ ΕΕ και Κούβας.
<P>
Αυτό, ωστόσο, δεν είναι μια επιλογή για εκείνους που προώθησαν αυτή τη συζήτηση στην ημερήσια διάταξη του Κοινοβουλίου και οι οποίοι έχουν υπογράψει τα ονόματά τους στην πρόταση ψηφίσματος που τίθεται στη σημερινή ψηφοφορία. Ο στόχος του είναι να ενθαρρύνει την απομόνωση της Κούβας, σύμφωνα με το απαράδεκτο εμπάργκο που επιβάλλεται στην Κούβα από την κυβέρνηση των "ΠΑ. Αποσκοπεί επίσης στην κατάφωρη, ανενδοίαστη προώθηση του παρεμβατισμού στις εσωτερικές υποθέσεις της Κούβας και στην άσκηση πίεσης από το εξωτερικό προκειμένου να επιβληθούν αποφάσεις που μόνο ο κουβανικός λαός έχει το κυρίαρχο δικαίωμα να λάβει. " πραγματικότητα δείχνει ότι η καλύτερη απάντηση σε αυτά τα σχέδια είναι η τεράστια αίγλη και σημασία της χώρας, και εκατομμύρια άνθρωποι δείχνουν ενεργά την αλληλεγγύη τους στην Κούβα και τον λαό της.
<SPEAKER ID="166" NAME="Zuzana Roithová" AFFILIATION="PPE-DE">
(CS) Κυρίες και κύριοι, ήμουν στην Κούβα όχι πολύ καιρό πριν και η χώρα δεν έχει κάνει καμία πρόοδο στον σεβασμό των ανθρωπίνων δικαιωμάτων· ακριβώς το αντίθετο, για την ακρίβεια τα πράγματα έχουν επιδεινωθεί. Επομένως κάνω έκκληση στο Συμβούλιο και στην Επιτροπή να διαμαρτυρηθούν εντονότερα για τις κατάφωρες παραβιάσεις των ανθρωπίνων δικαιωμάτων στην Κούβα· να υποστηρίξουν οργανώσεις που αγωνίζονται για την επιβίωση των πολιτικών αντιφρονούντων και των οικογενειών τους, ή να βοηθήσουν τις ΜΚΟ στην Κούβα να επικοινωνούν μεταξύ τους και να εκφράζουν τις απόψεις τους για την επίλυση θεμάτων της κοινής γνώμης· και να εξασφαλίσουν τη διάθεση του Ίντερνετ στους Κουβανούς στις πρεσβείες μας, διότι ο λαός δεν έχει πρόσβαση στην ενημέρωση στην Κούβα.
<P>
Το Συμβούλιο πρέπει να αγωνιστεί για την απελευθέρωση των πολιτικών κρατουμένων που υφίστανται κακομεταχείριση και δεν λαμβάνουν τα φάρμακα που χρειάζονται. Απλοί Κουβανοί, επίσης, ζουν στη φτώχεια και υποφέρουν από ασθένειες. Υπάρχει έλλειψη γιατρών και σύγχρονων τεχνικών. " υγεία ήταν κάποτε το καμάρι του Κάστρο, αλλά σήμερα συνηθισμένα φάρμακα είναι μόνο για τους πλούσιους κομμουνιστές ηγέτες ή τους ξένους τουρίστες.
<P>
Οι Κουβανοί θέλουν αλλαγή και θέλουν ελευθερία. Δεν πρέπει να αφήσουμε το Συμβούλιο να ανοίξει διάλογο με το κουβανικό καθεστώς χωρίς να θέσει σαφείς όρους για την απελευθέρωση των κρατουμένων και την ελευθερία της έκφρασης.
<SPEAKER ID="167" NAME="László Kovács">
Επιτροπή. (EN) Κυρία Πρόεδρε, έχουμε έναν καλό λόγο να παρακολουθούμε εκ του σύνεγγυς τις πρόσφατες εξελίξεις στην Κούβα, γιατί μετά από 47 χρόνια εξουσίας στην Κούβα, ο Φιντέλ Κάστρο μεταβίβασε την εξουσία στον αδερφό του Ραούλ, ο οποίος διοικεί το νησί με σχετικά ήρεμο και οργανωμένο τρόπο. Είναι πολύ νωρίς να πούμε αν ο Φιντέλ θα αναρρώσει πλήρως, αλλά σχεδόν όλοι οι παρατηρητές συμφωνούν ότι δεν μπορέσει ποτέ ξανά να αναλάβει τη διοίκηση της χώρας σε καθημερινή βάση.
<P>
" Κούβα, για πρώτη φορά από την επανάσταση του 1959, πρέπει να αντιμετωπίσει την προοπτική μιας χώρας που δεν διοικείται πλήρως από τον Φιντέλ Κάστρο. Πρόκειται για μια εντελώς νέα κατάσταση, την οποία πρέπει να λάβουμε υπόψη μας. Το ερώτημα είναι: πώς μπορεί και πώς θα έπρεπε να αντιδράσει η Ευρωπαϊκή Ένωση σε αυτήν τη νέα εξέλιξη;
<P>
Το Συμβούλιο της Ευρωπαϊκής Ένωσης έδωσε την πρώτη του απάντηση πριν από τρεις ημέρες. Στα συμπεράσματά της για την Κούβα στις 18 Ιουνίου, η ΕΕ ανανέωσε την πρότασή της για έναν ανοιχτό και ολοκληρωμένο διάλογο με τις αρχές της Κούβας και κάλεσε μια αντιπροσωπεία της Κούβας στις Βρυξέλλες για να διαπιστωθεί η σκοπιμότητα μιας τέτοιας κίνησης. Αυτή η ανοιχτή προσέγγιση συνάδει με τη συνολική πολιτική της ΕΕ για μια εποικοδομητική δέσμευση προς την Κούβα.
<P>
Από το 1996, όταν η Ευρωπαϊκή Ένωση ενέκρινε τη θέση της για την Κούβα, η εμπειρία απέδειξε ότι μόνο μια πολιτική δέσμευσης και συνεργασίας, όχι αυτή των κυρώσεων, έχει τη δυνατότητα να προωθήσει την ειρηνική μετάβαση της Κούβας προς τη δημοκρατία, τον σεβασμό των ανθρωπίνων δικαιωμάτων, το κράτος δικαίου, τη βιώσιμη οικονομική ανάκαμψη και τη βελτίωση των συνθηκών διαβίωσης του λαού της Κούβας, όπως ορίστηκε στην κοινή θέση της ΕΕ το 1996.
<P>
Μόνο η καθιέρωση ενός ανοιχτού, ολοκληρωμένου και προσανατολισμένου σε αποτελέσματα διαλόγου με τις αρχές της Κούβας θα μας επιτρέψει να κάνουμε καλύτερη χρήση της ποικιλίας των μέσων που έχουν στη διάθεσή τους η ΕΕ και τα κράτη μέλη για την περαιτέρω συνεργασία στους τομείς των πολιτικών σχέσεων, των ανθρωπίνων δικαιωμάτων, των επενδύσεων και του εμπορίου, του αναπτυξιακού έργου, της επιστημονικής έρευνας, των εκπαιδευτικών ανταλλαγών και του πολιτισμού.
<P>
" Ευρωπαϊκή Ένωση είναι μια οντότητα ριζικά βασισμένη σε αξίες, η οποία καθιστά τον σεβασμό των ανθρωπίνων δικαιωμάτων και των θεμελιωδών ελευθεριών βασική πολιτική στις εξωτερικές της ενέργειες. Είναι βαθιά πεπεισμένη ότι αυτή η δέσμευση για έναν ανοιχτό διάλογο πρέπει επίσης να αφορά την ευρύτερη κοινωνία των πολιτών της Κούβας. " πρόταση στην κυβέρνηση της Κούβας να ενταχθεί σε μια μακροπρόθεσμη εταιρική σχέση με την Ευρωπαϊκή Ένωση έχει νόημα μόνο αν, την ίδια στιγμή, η Ευρωπαϊκή Ένωση καταβάλει κάθε δυνατή προσπάθεια να διατηρήσει και να ενισχύσει τον διάλογό της με όσους συμμετέχουν στην κοινωνία των πολιτών της Κούβας, συμπεριλαμβανόμενων των υπερασπιστών των ανθρωπίνων δικαιωμάτων και των ειρηνικών πολιτικών ακτιβιστών.
<P>
Όσο η Κούβα στερεί από τους πολίτες της αναγνωρισμένα διεθνώς, βασικά ατομικά, πολιτικά και οικονομικά δικαιώματα, η Ευρωπαϊκή Ένωση δεν θα πάψει να ασκεί πιέσεις για τη δημοκρατία και τον σεβασμό του κράτους δικαίου και των θεμελιωδών ελευθεριών. Δεν πρέπει να σταματήσει να εκφράζει την πλήρη αλληλεγγύη της και τη στήριξή της σε όσους έχουν ειρηνικά δεσμευθεί να κάνουν πραγματικότητα αυτές τις καθολικές αρχές στην Κούβα. Αυτή είναι η πραγματική έννοια της "διπλής προσέγγισης": λέγοντας "ναι" στην πρόταση για διάλογο και συνεργασία στις αρχές της Κούβας, εκφράζοντας συγχρόνως ρητά κριτικές παρατηρήσεις και ανησυχίες και "ναι" στην υπεράσπιση του δικαιώματος των πολιτών της Κούβας να αποφασίσουν ελεύθερα για το μέλλον τους.
<P>
Είναι βαθιά πεποίθηση της Επιτροπής ότι τα συμπεράσματα του Συμβουλίου της 18ης Ιουνίου αποτελούν ένα θετικό και απαραίτητο πρώτο βήμα προς αυτήν την κατεύθυνση.
<SPEAKER ID="168" NAME="Πρόεδρος">
" συζήτηση για την Κούβα έληξε.
<P>
" ψηφοφορία θα διεξαχθεί εντός ολίγου.
<P>
Γραπτές δηλώσεις (άρθρο 142)
<SPEAKER ID="169" NAME="Filip Kaczmarek " AFFILIATION="PPE-DE">
γραπτώς. - (PL) Κύριε Πρόεδρε, η πρόταση ότι η Ευρωπαϊκή Ένωση πρέπει να εγκαταλείψει την πολιτική του παγώματος των διπλωματικών επαφών με την Κούβα είναι εντελώς απαράδεκτη. Μπορούμε να συμφωνήσουμε στην επανέναρξη ενός πλήρους και ανοιχτού πολιτικού διαλόγου σε όλους τους τομείς κοινού ενδιαφέροντος με τις κουβανικές αρχές προκειμένου να βελτιωθούν οι σχέσεις μεταξύ της ΕΕ και της Κούβας, αλλά μόνο με ορισμένες προϋποθέσεις. " έναρξη ενός διαλόγου άνευ όρων θα έστελνε ένα εντελώς λάθος μήνυμα στο κουβανικό καθεστώς. Θα υπονοούσε ότι επιδοκιμάζουμε την απαράδεκτη συμπεριφορά των αρχών αυτής της χώρας. Από τη φύση του, ο διάλογος είναι μια διμερής, όχι μία μονομερής διαδικασία.
<P>
" συμφωνία των κουβανικών αρχών να συμπεριληφθούν στη συζήτηση θέματα σχετικά με την κατάσταση των ανθρωπίνων δικαιωμάτων στην Κούβα πρέπει να είναι μία υποχρεωτική προϋπόθεση για την επανέναρξη πλήρους διαλόγου. Είναι επίσης δύσκολο να νοηθεί ένας ειλικρινής διάλογος με την Κούβα όσο δεν επιτρέπεται στους βραβευθέντες με το βραβείο Ζαχάρωφ να ταξιδέψουν στην Ευρώπη. " στάση της τωρινής ισπανικής κυβέρνησης είναι πολύ διφορούμενη από αυτή την άποψη. Θα περίμενε κανείς από τους ισπανούς σοσιαλιστές να δείξουν μεγαλύτερη αλληλεγγύη στην ευρωπαϊκή πολιτική προς την Κούβα. Είναι καθήκον μας να δείξουμε τη συνεπή αντίθεσή μας στις κατάφωρες παραβιάσεις των ανθρωπίνων δικαιωμάτων από το καθεστώς του Κάστρο. Για να οδηγήσει ο διάλογος μεταξύ Κούβας και Ευρωπαϊκής Ένωσης σε θετικές αλλαγές πρέπει να είναι ένας αυθεντικός διάλογος, όχι ένα κόλπο προπαγάνδας. Στο παρελθόν, η κουβανική πλευρά έχει εκμεταλλευτεί το άνοιγμα της Ένωσης για να ξεκινήσει μια επίθεση προπαγάνδας.

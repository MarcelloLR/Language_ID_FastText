<CHAPTER ID="022">
Η κατάσταση των γυναικών στα Βαλκάνια (συνοπτική παρουσίαση) 
<SPEAKER ID="283" NAME="Πρόεδρος">
Το επόμενο αντικείμενο είναι μια σύντομη παρουσίαση της έκθεσης από την κυρία Gurmai, εκ μέρους της Επιτροπής για τα Δικαιώματα των Γυναικών και την Ισότητα των Φύλων, για την κατάσταση των γυναικών στα Βαλκάνια.
<SPEAKER ID="284" NAME="Zita Gurmai" LANGUAGE="HU">
Επίτροπε, κυρίες και κύριοι, σας ευχαριστώ που μείνατε να με ακούσετε αυτήν την ώρα αν και αργά. Είμαι πολύ ευτυχής που μπορώ να σας παρουσιάσω αυτήν την κίνηση σήμερα. Είμαι ευτυχής διότι δείχνει ότι το Ευρωκοινοβούλιο θεωρεί την εποπτεία και τη βελτίωση της κατάστασης των γυναικών στα Βαλκάνια ως σημαντική. Είμαι πεπεισμένη ότι είναι κοινό συμφέρον και ευθύνη μας, εφόσον η Ευρωπαϊκή Ένωση δεν μπορεί να αποκλειστεί.
<P>
Όλοι γνωρίζουμε ότι οι χώρες της περιοχής υπέστησαν σοβαρά τραύματα και μάλιστα πρόσφατα. Κάνουν μεγάλες προσπάθειες να αντιμετωπίσουν τα προβλήματά τους και για αυτό αξίζουν θαυμασμό. Κατά τη γνώμη μου, ωστόσο, δεν κατάφεραν να λάβουν υπόψη κάποιον σημαντικό πόρο, δηλαδή τις γυναίκες.
<P>
Ισχύει ότι οι γυναίκες υπέφεραν ιδιαίτερα κατά τη διάρκεια των πολέμων αλλά πρέπει να έχουμε κατά νου ότι δεν είναι μόνο θύματα, αλλά παίζουν επίσης έναν εποικοδομητικό, ενεργό, χρήσιμο και απαραίτητο ρόλο στη δημοκρατική σταθερότητα και αναδόμηση.
<P>
Δεν ήμουν ποτέ υπέρ στην πραγματοποίηση εξαιρέσεων για τις γυναίκες αλλά έχω το θάρρος να δηλώσω ότι πρέπει να έχουν τις ίδιες ευκαιρίες με τους άντρες. Ούτε λιγότερες, ούτε περισσότερες. Αυτή η περίπτωση δεν διαφέρει. Οι γυναίκες μπορούν να εκπληρώσουν τον προαναφερθέντα ρόλο μόνο εάν του δοθεί η ευκαιρία να το κάνουν.
<P>
Και ποια είναι αυτή η ευκαιρία; Καθώς οι γυναίκες αποτελούν το μισό του πληθυσμού, πρέπει να τους δοθεί ένα ρόλος λήψης αποφάσεων στην ίδια αναλογία. Γνωρίζω ότι σύμφωνα με πολλούς ανθρώπους, μια ποσοστώσα δεν αποτελεί πραγματική λύση αλλά πρέπει να πω ότι δυστυχώς πρέπει να βρεθεί μια πιο αποτελεσματική διοικητική λύση.
<P>
" οικονομική χειραφέτηση των γυναικών είναι μια από τις πρώτες εργασίες. Οι εργαζόμενες γυναίκες είναι πιο παραγωγικά μέλη της κοινωνίας και λιγότερο υποδουλωμένες. Και εάν εργάζονται, δεν μπορούμε να τους επιτρέψουμε να αποκλειστούν από τις θέσεις ηγεσίας στην οικονομική ζωή. Παράλληλα, οι σκληρά εργαζόμενες γυναίκες πρέπει να έχουν την ευκαιρία να ισορροπήσουν την επαγγελματική ζωή με τις οικογενειακές υποχρεώσεις.
<P>
Για να συμβεί αυτό, η στάση της κοινωνίας πρέπει να γίνει πιο θετική σε σχέση με τις γυναίκες και πρέπει να καταργηθούν τα αρνητικά στερεότυπα. " εκπαίδευση και τα μέσα παίζουν ένα βασικό ρόλο από αυτήν τη σκοπιά. Θα μπορούσα να συνεχίσω τη μεγάλη λίστα αλλά προς όφελος της ώρας θα ήθελα να δώσω έμφαση σε δύο πολύ σημαντικές θεωρήσεις.
<P>
Πρώτον, δεν μπορούμε ποτέ να ξεχάσουμε ότι η εν λόγω περιοχή αποτελείται από διάφορες χώρες και δεν μπορούν να ενωθούν και να αντιμετωπιστούν με τον ίδιο τρόπο. Κάθε χώρα εργάζεται σκληρά σε κάθε σφαίρα και επομένως, και τη βελτίωση της κατάστασης των γυναικών. Φυσικά, μερικές χώρες είναι πολύ μπροστά σε αυτή τη μάχη από άλλες. Προσπάθησα να το μεταφέρω στον πίνακα που προσαρτάται στην έκθεση.
<P>
Δεύτερον, η πιθανότητα της μελλοντικής ένταξης στην Ευρωπαϊκή Ένωση είναι μια σημαντική κινητοποίηση για αυτές τις χώρες ως προς την επίτευξη των σκοπών τους. Είναι σημαντικό για αυτές και για εμάς να ωφελούνται από αυτήν την περίοδο σε αυτόν τον τομέα, επίσης.
<P>
Ο σκοπός μου με αυτήν την έκθεση ήταν να καταδείξω ότι βρίσκονται στο σωστό δρόμο, να τιμήσω τις προσπάθειές τους και να τους ευχηθώ δύναμη για όσα έρχονται.
<P>
Θα ήθελα, επί της ευκαιρίας, να εκφράσω τις ευχαριστίες μου για την τεράστια βοήθεια που έλαβα για αυτήν την εργασία από τον Rudolfs Verdins και την Elvy Svennerstål της Γραμματείας της Επιτροπής για τα Δικαιώματα των Γυναικών και την Ισότητα των Φύλων, από την Effy Tsonos και την Majella McCone τη Γραμματείας της Σοσιαλιστικής Ομάδας στο Ευρωκοινοβούλιο, από τους συναδέλφους μου τους σκιώδεις εισηγητές, Μαρία Παναγιωτοπούλου-Κασσιώτου, Doris Pack, Edit Bauer, Lívia Járóka, Filiz Hyusmenova, Emine Bozkurt, Anni Podimata, Marusya Lyubcheva και πολλούς άλλους . Ειδικές ευχαριστίες στη Γραμματεία της Ομάδας Ευρωπαϊκού Λαϊκού Κόμματος (Χριστιανοδημοκράτες) και τους Ευρωπαίους Δημοκράτες, της Ομάδας των Πρασίνων/Ευρωπαϊκής Ελεύθερης Συμμαχίας και φυσικά των Φιλελεύθερους για το ακούραστο έργο τους και την αδιάλειπτη ετοιμότητα πραγματοποίησης παραχωρήσεων. Τέλος, θα ήθελα να ευχαριστήσω τους άμεσους συναδέλφους μου.
<P>
Είμαι πολύ υπερήφανη για το γεγονός ότι το κίνημα που εισάγω εδώ σήμερα παρουσιάζει έναν ευρύ συμβιβασμό, που πιστεύω ότι κάνει το μήνυμα του Ευρωκοινοβουλίου σαφές, βέβαιο και ισχυρό. Ελπίζω ότι με διάβλεψη θα ξεκαθαριστεί ότι ο σκοπός μου είναι να δώσω ένα θετικό, ενθαρρυντικό τόνο στην έκθεσή μου. Σας ευχαριστώ για την προσοχή σας. Είναι μεγάλη χαρά που ο Επίτροπος Verheugen, ο οποίος ήταν ο επί της Διεύρυνσης Επίτροπος την εποχή που προσχωρήσαμε στην ΕΕ, είναι εδώ μαζί μας.
<SPEAKER ID="285" NAME="Günter Verheugen">
Αντιπρόεδρος της Επιτροπής. - (DE) Κυρία Πρόεδρε, κυρίες και κύριοι, κυρία Gurmai, ήμουν υπεύθυνος για τη διεύρυνση αλλά τέσσερα χρόνια πριν. Βέβαια, ακόμα θυμάμαι κάποιες γνώσεις που είχα την εποχή εκείνη. Είμαι πράγματι ευτυχής που μπορώ να μιλώ σχετικά με αυτό το θέμα μαζί σας απόψε. Πάντα με ενδιέφερε ιδιαίτερα και συνεχίζει να με ενδιαφέρει ακόμα και σήμερα.
<P>
" έκθεσή σας είναι σύμφωνη με τα ευρήματα της Επιτροπής: δεν υπάρχουν διάφορες γνώμες σε αυτό. Είναι σαφώς σωστό ότι αντιμετωπίζουμε το θέμα των δικαιωμάτων των γυναικών και της ισότητας των αντρών και γυναικών ως αναπόσπαστο τμήμα των πολιτικών κριτηρίων που αποτελούν βασική προϋπόθεση για την εκκίνηση και ολοκλήρωση των διαπραγματεύσεων ένταξης.
<P>
Από τη δική μου εμπειρία, μπορώ να πω, και ο Olli Rehn που τώρα πραγματοποιεί την εργασία το βεβαιώνει, ότι οι διαπραγματεύσεις διεύρυνσης, και εν γένει όλη η διαδικασία διεύρυνσης, η ελπίδα και μόνη ότι οι διαπραγματεύσεις ένταξης μπορεί να προκύψουν, βελτιώνουν σημαντικά την κοινωνική κατάσταση των μειονεκτικών ομάδων σε τακτική βάση. Οι κυβερνήσεις και τα κοινοβούλια στις εν λόγω χώρες γνωρίζουν τι περιμένει από αυτά η Ευρώπη. Κατά τη γνώμη μου, δεν υπάρχει κάτι πιο καταλυτικό για ταχεία κοινωνική αλλαγή σε υποψήφιες χώρες ή δυνητικά υποψήφιες χώρες από την προοπτική δυνατότητας να γίνουν μέλη στην Ευρωπαϊκή Ένωση και επομένως να πληρώσουν κάποια κριτήρια που πρέπει να έχουμε εμείς στην Ευρώπη.
<P>
Οι εκθέσεις που έχετε προετοιμάσει, η ανάλυσή σας και η ανάλυσή μας περιγράφουν ένα πραγματικά τρομερό πρόβλημα. Οι γυναίκες στις χώρες που συζητάμε σήμερα γενικά υποεκπροσωπούνται στην αγορά εργασίας και στην πολιτική ζωή. " οικιακή βία είναι ευρέως διαδεδομένη. " κατάσταση των γυναικών σε αγροτικές περιοχές είναι εξαιρετικά ανησυχητική. Τα κορίτσια και οι γυναίκες από εθνικές εθνοτικές μειονότητες, και κυρίως οι γυναίκες Ρομά, υποφέρουν, όπως όλες οι γυναίκες με ειδικές ανάγκες, από συγκεκριμένο διαχωρισμό και πιο συχνά οι γυναίκες και τα κορίτσια είναι ατυχή θύματα εμπορίου λευκής σαρκός.
<P>
Επομένως, εν τίθεται θέμα ότι για την Επιτροπή, με τη συνεργασία της με τις υποψήφιες χώρες και τις δυνητικά υποψήφιες χώρες, πρέπει να αναπτυχθούν προγράμματα για τη βελτίωση αυτών των συνθηκών. Δεν χρειάζεται να το περιγράψω εδώ αναλυτικά. Υπάρχει μεγάλος αριθμός προγραμμάτων που πρέπε να δώσουν τη δυνατότητα στις κυβερνήσεις και τις αρχές των υποψήφιων χωρών να αντιμετωπίσουν το πρόβλημα κατάλληλα. Ωστόσο, υπάρχουν πολλά έργα και προγράμματα που βασίζονται στην αρχή της αυτο-βοήθειας, η οποία υποστηρίζει μη κυβερνητικούς οργανισμούς και άλλες κοινωνικές ομάδες.
<P>
Μπορώ να σας διαβεβαιώσω, κυρία Gurmai, ότι η Επιτροπή θα συνεχίσει στο μέλλον να συνεισφέρει στην ενίσχυση των δικαιωμάτων των γυναικών στις Βαλκανικές χώρες. Αυτό περιλαμβάνει σαφώς, όπως έχω ήδη πει, στήριξη για τους οργανισμούς των γυναικών και για μη κυβερνητικούς οργανισμούς. Πιστεύω ότι ένα αξιόπιστη και σοβαρή προοπτική της ένταξης για αυτές τις χώρες είναι το δυνατότερο πιθανό ερέθισμα για να τους προτρέψει να κάνουν ό,τι είναι απαραίτητο.
<P>
Εντούτοις, δεν πρέπει να τρέφουμε ψευδαισθήσεις. Όλοι εδώ σε αυτήν την αίθουσα γνωρίζουν ότι τέτοιες κοινωνικές διαδικασίες παίρνουν χρόνο. Σύμφωνα με την δική μου εμπειρία πάλι, δεν μπορούμε να αρκεστούμε στο γεγονός ότι κάτι υπάρχει στο βιβλίο του καταστατικού. Δεν μπορούμε να αρκεστούμε με το γεγονός ότι τα εξαίσια σχέδια δράσης που φαντάζουν υπέροχα στο χαρτί προετοιμάζονται. Έχω δει πάρα πολλά και σε καμία περίπτωση, δεν σημαίνουν ότι κάτι θα συμβεί όντως. " πραγματική εργασία, τότε, είναι μόνη η αρχή. Νιώθω ευγνωμοσύνη που το Ευρωκοινοβούλιο επιδεικνύει μεγάλο ενδιαφέρον σε αυτό το έργο.
<SPEAKER ID="286" NAME="Πρόεδρος">
Αυτό ολοκληρώνει το θέμα.
<P>
" ψηφοφορία θα λάβει χώρα αύριο, Πέμπτη 4 Δεκεμβρίου 2008 στις 12.00.
<P>
Γραπτές δηλώσεις (Άρθρο 142)
<SPEAKER ID="287" NAME="Cristian Silviu Buşoi  " AFFILIATION="ALDE">
γραπτώς. - " κοινωνική ανάπτυξη στα Βαλκάνια σε σχέση με την ισότητα των φύλων συζητήθηκε πολύ λόγω της έλλειψης βελτίωσης σε αυτόν τον τομέα. Παρότι σε κάποιες Βαλκανικές χώρες παραχωρήθηκε υποψηφιότητα για προσχώρηση στην ΕΕ, η κατάσταση των γυναικών γίνεται ολοένα και πιο ανησυχητική, χωρίς ιδιαίτερη βελτίωση.
<P>
Προκειμένου να διατηρηθεί η σχετική κατάσταση των γυναικών στις Βαλκανικές κοινωνίες, η ΕΕ πρέπει να εμπλακεί περισσότερο στην αργή δημοκρατική διαδικασία, η οποία χαρακτηρίζει τις περισσότερες χώρες στην περιοχή και ενθαρρύνει την ενίσχυση νομικά δεσμευτικών ιδρυτικών πράξεων σε σχέση με τα δικαιώματα και τις ελευθερίες των γυναικών. Επιπλέον, ο θετικός διαχωρισμός πρέπει να είναι έννοια που χρησιμοποιείται από τις κυβερνήσεις στην περιοχή, με τον ίδιο τρόπο με τα κράτη μέλη της ΕΕ που τον εφαρμόζουν.
<P>
Πάντως, προκειμένου να αναδημιουργηθεί ένα σταθερό μεταπολεμικό περιβάλλον, είναι αναγκαίο να προωθηθεί η ανάπτυξη μιας ίσης κοινωνίας που προστατεύει τη θέση των γυναικών ενώ αποφεύγει την επανίδρυση των "πατριαρχικών" θεσμών που έχουν χαρακτηριστεί πολύ από το παρελθόν. " συμμετοχή των γυναικών στη διαδικασία λήψης αποφάσεων είναι απαραίτητη για την επίτευξη ουσιαστικής αλλαγής στην κατάστασή τους στην κοινωνία και θα έχει απτή σημασία για μελλοντικές βελτιώσεις.
<SPEAKER ID="288" NAME="Anneli Jäätteenmäki  " AFFILIATION="ALDE">
γραπτώς. - Ίσες ευκαιρίες για γυναίκες και άντρες είναι σημαντικό κομμάτι των κριτηρίων της Κοπεγχάγης. Οι χώρες στα Βαλκάνια έχουν πολλή δουλειά να κάνουν σε αυτόν τον τομέα. Οι υποψήφιες χώρες πρέπει να προσπαθήσουν σκληρά να θεσπίσουν τους νόμους τους ενάντια στο διαχωρισμό και για την ισότητα των φύλων ίδιους με εκείνους του κοινοτικού κεκτημένου.
<P>
Τα ζητήματα που απαιτούν ειδική προσοχή στα Βαλκάνια περιλαμβάνουν: αύξηση της υγειονομικής περίθαλψης, αύξηση της αντιπροσώπευσης των γυναικών στην κυβέρνηση, προστασία των γυναικών από οικιακή βία, εξάλειψη των εγκλημάτων πάθους και εφαρμογή ισχυρότερων στρατηγιών κατά του διαχωρισμού.
<P>
Αυτά τα προβλήματα υπάρχουν βέβαια και εντός των κρατών μελών της ΕΕ. Πρέπει να αγωνιζόμαστε συνεχώς για καλύτερη ισότητα μεταξύ γυναικών και αντρών.
<P>
Αλλά τα υποψήφια κράτη πρέπει να δώσουν ιδιαίτερη προσοχή για την επανόρθωση αυτών των προβλημάτων πριν μπορέσουν να προσχωρήσουν στην Ευρωπαϊκή Ένωση.
<SPEAKER ID="992" NAME="Lívia Járóka  " AFFILIATION="PPE-DE">
γραπτώς. - Τα προβλήματα διαχωρισμού που αντιμετωπίζουν οι κοινότητες Ρομά παραμένουν άλυτα σε όλη την Ευρώπη. Και στα παλιά αλλά και στα νέα κράτη μέλη, καθώς και στις υποψήφιες χώρες, οι πολιτικές ένταξης είναι γενικά ασθενείς, σποραδικές και χορηγούνται ανά περίπτωση. Οι αθίγγανες γυναίκες σε όλα τα Βαλκάνια αντιμετωπίζουν διάκριση όχι μόνο λόγω του φύλου αλλά και λόγω της εθνοτικής ομάδας στην οποία ανήκουν. Λόγω της περιθωριοποίησής τους από την καθιερωμένη κοινωνία, οι αθίγγανες γυναίκες αντιμετωπίζουν διάκριση που επηρεάζει την πρόσβασή τους στην υγιειονομική περίθαλψη, την εκπαίδευση ποιότητας, την στέγαση και την απασχόληση.
<P>
Είναι πολύ σημαντικό οι υποψήφιες και δυνητικά υποψήφιες χώρες στα Βαλκάνια να εγγυηθούν την εξάλειψη όλων των μορφών διάκρισης και προκατάληψης ενάντια στις αθίγγανες γυναίκες και να εισαγάγουν μια αποτελεσματική και πρακτική στρατηγική ενάντια στη διάκριση προς εφαρμογή σε όλα τα επίπεδα (εθνικά και τοπικά).
<P>
Είναι εμφανές ότι η διαδικασία διεύρυνσης της Ευρωπαϊκής Ένωσης, μέσω της χρήσης του εργαλείου της, τα κριτήρια της Κοπεγχάγης, έχει τη δυνατότητα να αλλάξει σημαντικά την κατάσταση της Ρομά στα Βαλκάνια. Για αυτό το λόγο, είναι σημαντικό η Ευρωπαϊκή Επιτροπή να υιοθετήσει ένα αποτελεσματικό σύστημα παρακολούθησης για τη μέτρηση των πραγματικών προσπαθειών που πραγματοποιήθηκαν στη μειονότητα και στα δικαιώματα των γυναικών στα Βαλκάνια, τα οποία θα επιδείξουν πλήρη συμμόρφωση με τα πολιτικά κριτήρια για ένταξη.
<SPEAKER ID="991" NAME="Dumitru Oprea  " AFFILIATION="PPE-DE">
γραπτώς. - (RO) " έκθεση για την κατάσταση των γυναικών στα Βαλκάνια πραγματεύεται ένα από τα πιο τοπικά θέματα επί του παρόντος: η θέση των γυναικών στη σύγχρονη κοινωνία. Κρούουν πολλοί κώδωνες κινδύνου σχετικά με την κατάσταση των γυναικών στα Βαλκάνια, σε μια περίοδο όπου η διαδικασία ίδρυσης σταθερής δημοκρατίας εκκρεμεί. Αυτή η έκθεση δεν είναι μόνο περιεκτική αλλά πραγματεύεται τα βασικά θέματα που είναι γενικώς σχετικά, όπως: γυναίκες στην αγορά εργασίας, πάταξη στερεοτύπων, υγεία των γυναικών, συμμετοχή γυναικών στη λήψη αποφάσεων, βία ενάντια στις γυναίκες και τη διακίνηση ανθρώπων. " σχετικότητα αυτών των θεμάτων γίνεται όλο και πιο εμφανής σε μερικά κράτη τα οποία έχουν υποστεί μεγάλες αλλαγές τα τελευταία 20 χρόνια.
<P>
Το πιο ανησυχητικό είναι η δυσκολία εκτίμησης της πραγματικής κατάστασης σε αυτές τις χώρες. Οι γυναίκες υπόκεινται διάκριση, είτε σκόπιμα είτε όχι. Ένα παράδειγμα είναι η "ανεπίσημη" αγορά εργασίας για τις γυναίκες. " κατάσταση θεωρείται ως κανόνας σε μερικές χώρες. Ένα ακόμα μεγαλύτερο πρόβλημα συναντάται μεταξύ των γυναικών που κατευθύνονται ή εκτρέπονται προς δραστηριότητες που είναι κατώτερες της ανθρώπινης αξιοπρέπειας, όπως η πορνεία ή που πέφτουν θύματα όσων εμπλέκονται στη διακίνηση ανθρώπων. Άλλη μια ανησυχία είναι το γεγονός ότι πολλές γυναίκες είναι επίσης θύματα της οικιακής βίας.
<P>
Από μια άλλη προοπτική, οι γυναίκες πρέπει να εμπλέκονται περισσότερο στην αλλαγή στάσης ώστε να μπορούν να καταλαμβάνουν μια θέση στην κοινωνία που τους αξίζει.
<SPEAKER ID="289" NAME="Rovana Plumb  " LANGUAGE="RO">
Ως ευρωβουλευτής από μια χώρα με άμεση εγγύτητα στα Δυτικά Βαλκάνια, καλωσορίζω την πρόοδο που σημειώθηκε από τις υποψήφιες ή δυνητικά υποψήφιες χώρες που αναφέρονται στην έκθεση. Ωστόσο, χρειαζόμαστε πολιτικά μέτρα για την εξάλειψη κοινωνικοοικονομικής διάκρισης και ανασφαλειών, που παραμένουν στην περιοχή.
<P>
Οι διαμάχες στην περιοχή έχουν υπονομεύσει την εικόνα των γυναικών στη συλλογική μνήμη. Επίσης, έχουν οδηγήσει στην εμφάνιση και ενίσχυση των στερεοτύπων σύμφωνα με τα οποία ο ρόλος των γυναικών στην κοινωνία μειώνεται δραστικά και επισκιάζεται από ισχυρούς άντρες.
<P>
Το σημείο εκκίνησης για την εξάλειψη των στερεοτύπων είναι σε πρωτεύον επίπεδο εκπαίδευσης. Τα εκπαιδευτικά υλικά στα σχολεία πρέπει να προωθήσουν πράγματι μια θετική εικόνα των γυναικών που απολαμβάνουν ίσα δικαιώματα με τους άντρες.
<P>
Είναι καθήκον μας να στηρίξουμε αυτά τα προγράμματα πολιτικά και οικονομικά. Αυτό σημαίνει ότι κατά τη διάρκεια της διαδικασίας διαπραγμάτευσης, τα αποτελέσματα που θα επιτευχθούν πρέπει να εποπτεύονται στενά.
<SPEAKER ID="990" NAME="Daciana Octavia Sârbu  " LANGUAGE="RO">
" ΕΕ πρέπει να παρακολουθήσει πιο στενά την κατάσταση των γυναικών στα Βαλκάνια, ειδικά στα υποψήφια κράτη της ΕΕ.
<P>
Παράλληλα, πρέπει να προτραπεί η χορήγηση κεφαλαίων προ-ένταξης για την στήριξη των βαλκανικών κρατών στη μάχη τους ενάντια στη διακίνηση ανθρώπων και την πορνεία, ειδικά όσον αφορά σε παιδιά, καθώς και να παρασχεθούν επαρκείς υπηρεσίες υγειονομικής περίθαλψης στις οποίες θα μπορούν να έχουν πρόσβαση οι γυναίκες, ανεξάρτητα από τη φυλή, τη θρησκεία ή την κοινωνική κατάστασή τους. Τέλος, αυτά τα κεφάλαια μπορούν επίσης να βοηθήσουν τη δημιουργία στεγών και συμβουλευτικών κέντρων για γυναίκες που είναι θύματα οικιακής βίας.
<P>
Θα ήθελα επίσης να τονίσω τη σημασία παροχής στήριξης για τις ΜΚΟ που αγωνίζονται για τα δικαιώματα των γυναικών στα Βαλκάνια, που θα αναληφθεί από τις κυβερνήσεις στην περιοχή των Βαλκανίων και από τις ΜΚΟ στα κράτη μέλη της ΕΕ.
<P>
Θεωρώ ότι πρέπει να ασκηθεί πίεση στις κυβερνήσεις των βαλκανικών κρατών για την επείγουσα υιοθέτηση μέτρων για την πάταξη και αποτροπή της διακίνησης ανθρώπων, της πορνείας που εμπλέκει ανηλίκους και της παιδικής πορνογραφίας, έχοντας κατά νου ότι τα Βαλκάνια αποτελούν μεταβατική περιοχή και σημείο προέλευσης της διακίνησης ανθρώπων.
<P>
Δεν πρέπει να παραβλέπουμε την ανάγκη για αρμόδια ιδρύματα στα Βαλκάνια για την υιοθέτηση μέτρων με σκοπό τη διασφάλιση ίσης πληρωμής μεταξύ γυναιών και αντρών και εκπαίδευσης των ανθρώπων κατά των στερεοτύπων.
<SPEAKER ID="290" NAME="Dushana Zdravkova  " LANGUAGE="BG">
την περασμένη εβδομάδα παρακολουθήσαμε τη Διεθνή "μέρα για την Εξάλειψη της Βίας κατά των Γυναικών. " ευρωπαϊκή Επιτροπή υπογράμμισε τη σημασία της ανηλεούς μάχης με αυτό το πιεστικό πρόβλημα. Το Ευρωκοινοβούλιο πρέπει επίσης να καλέσει τα Κράτη Μέλη να αναλάβουν ενεργά μέτρα για την κατάλληλη εφαρμογή και συμμόρφωση με το υπάρχον νομοθετικό πλαίσιο. Επειδή ο νόμος μπορεί να είναι μόνο γραπτός, πρέπει επίσης να εφαρμοστεί στην πραγματικότητα για να βελτιωθεί η θέση των γυναικών, που υπόκεινται τόσο μεγάλη ταλαιπωρία καθημερινά και δεν συνειδητοποιούν ότι δεν είναι αποδεκτό. Για αυτό το λόγο συμφωνώ με τον ερευνητή ότι πρέπει να ληφθούν μέτρα για την αλλαγή των στερεότυπων τρόπων σκέψης σε αυτές τις χώρες.
<P>
Θα ήθελα να επιστήσω την προσοχή σας σε ένα άλλο πρωταρχικό σημείο που θίχτηκε στην έκθεση. Σύμφωνα με τις λεπτομέρειες της περιοχής και ειδικά με τις στρατιωτικές διαμάχες, στις οποίες έγινε μάρτυρας ολόκληρη η Ευρώπη την τελευταία δεκαετία, θα ήθελα να υπογραμμίσω το γεγονός ότι στις ζώνες σύγκρουσης, οι άντρες και οι γυναίκες, τα κορίτσια και τα αγόρια αντιμετωπίζουν διαφορετικά τον πόλεμο. Είναι αλήθεια ότι οι γυναίκες και τα παιδιά είναι συχνά θύματα αυτών των συγκρούσεων, ωστόσο οι γυναίκες πρέπει να έχουν τις ίσες ευκαιρίες για να μπορούν να αγωνιστούν, να συμμετέχουν ενεργά στην κοινωνικο-πολιτική ζωή, να διευθύνουν και να σταθεροποιούν την κοινωνία.

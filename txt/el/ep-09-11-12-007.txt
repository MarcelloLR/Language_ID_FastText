<CHAPTER ID="007">
Έγκριση των Συνοπτικών Πρακτικών της προηγούμενης συνεδρίασης: βλ. Συνοπτικά Πρακτικά
<SPEAKER ID="070" NAME="Isabelle Durant" AFFILIATION="Verts/ALE">
(FR) Κύριε Πρόεδρε, κυρίες και κύριοι, θα ήθελα να επιστήσω την προσοχή σας στον φάκελο που έχετε μπροστά σας σχετικά με το βραβείο Lux, ένα κινηματογραφικό βραβείο που θα απονείμετε εσείς, ως Κοινοβούλιο.
<P>
Θα ήθελα να σας υπενθυμίσω ότι έχετε τη δυνατότητα να ψηφίσετε. Πρέπει να ψηφίσετε για να αναδειχθεί ο νικητής μεταξύ των τριών διαγωνιζόμενων ταινιών. Στον φάκελο θα βρείτε ένα πρόγραμμα των ταινιών αυτών. Ο φάκελος περιέχει επίσης ένα DVD της ταινίας που κέρδισε το βραβείο το 2007, η οποία έχει μεταφραστεί σε 23 γλώσσες, συν επτά ακόμη γλώσσες. Ο απώτερος σκοπός είναι όλοι οι πολίτες της Ευρωπαϊκής Ένωσης να μπορέσουν να δουν αυτές τις ταινίες.
<P>
Σας ζητώ να κάνετε δύο πράγματα: πρώτον να πάτε να δείτε αυτές τις ταινίες· δεύτερον, να ψηφίσετε. " ψηφοφορία είναι πολύ εύκολη: η διαδικασία περιγράφεται στον φάκελο· μπορεί να ψηφίσετε μέσω της ιστοσελίδας και μπορείτε να δείτε τις ταινίες και στο κανάλι 77 του τηλεοπτικού σας δέκτη.
<P>
Σας παροτρύνω να δείτε τις ταινίες. Είναι άρτια κινηματογραφικά έργα που εξαίρουν τις ευρωπαϊκές αξίες. Πρέπει να επιλέξετε ένα, δύο ή τρία. " τελική κρίση εξαρτάται από εσάς. Είναι σημαντικό το Κοινοβούλιο να ψηφίσει ξεκάθαρα και η συμμετοχή των βουλευτών να είναι μεγάλη. Σας ζητώ λοιπόν να συμμετάσχετε σε αυτήν την ψηφοφορία. " πρωτοβουλία αυτή είναι αξιέπαινη. Είναι μία πρωτοβουλία των πολιτών που αποσκοπεί στην προώθηση των ευρωπαϊκών αξιών και των ευρωπαίων κινηματογραφιστών.
<P>
Τώρα πρέπει να πάρετε εσείς τη σκυτάλη· έχετε μία εβδομάδα περιθώριο, έως την επόμενη εβδομάδα, για να ψηφίσετε. Υπολογίζω σε εσάς.
<P>
Ευχαριστώ την πρόεδρο της Επιτροπής Πολιτισμού και Παιδείας, κ. Pack, για τη σημαντική συνεισφορά της σε αυτήν την προσπάθεια. Τόσο εκείνη όσο και εγώ σας ζητούμε να συμμετάσχετε μαζικά στην ψηφοφορία.
<SPEAKER ID="071" NAME="Πρόεδρος">
Ευχαριστούμε την κ. Durant για τα καθήκοντα που μας ανέθεσε για αυτό το σαββατοκύριακο. Θα τα εκτελέσουμε με επιμέλεια και προσοχή.

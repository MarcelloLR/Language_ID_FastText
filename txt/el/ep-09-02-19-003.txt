<CHAPTER ID="003">
Μειωμένοι συντελεστές φόρου προστιθέμενης αξίας (συζήτηση)
<SPEAKER ID="007" NAME="Πρόεδρος">
Το επόμενο θέμα είναι η έκθεση (Α6-0047/2009) της κυρίας van den Burg, εκ μέρους της Επιτροπής Οικονομικής και Νομισματικής Πολιτικής, σχετικά με την πρόταση κανονισμού του Συμβουλίου η οποία θα τροπολογεί την οδηγία 2006/112/ΕC αναφορικά με τους μειωμένους συντελεστές φόρου προστιθέμενης αξίας- C6-0299/2008 - 2008?014(CNS)).
<SPEAKER ID="008" NAME="Ieke van den Burg">
εισηγήτρια - (NL) " παρούσα έκθεση, σχετικά με τους μειωμένους συντελεστές φόρου προστιθέμενης αξίας, μας έχει ταλαιπωρήσει αρκετά. Στην ουσία δεν υφίσταται πια έκθεση δεδομένου ότι οι άλλες δυο μεγάλες ομάδες, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και της Ομάδας Συμμαχίας Φιλελευθέρων και Δημοκρατών για την Ευρώπη, δεν κατάφεραν να παραστούν στην ψηφοφορία περί της έκθεσής μου στην Επιτροπή Οικονομικής και Νομισματικής Πολιτικής, και χωρίς καμία προειδοποίηση, την καταψήφισαν εκ των προτέρων διότι δεν ήταν σύμφωνες με την απόρριψη ή υιοθέτηση οιασδήποτε τροπολογίας
<P>
Με αυτή τους την κίνηση, έθεσαν σε σοβαρό κίνδυνο την υποστήριξη αυτής της σημαντικής πρότασης της Επιτροπής. Κάτι τέτοιο με θλίβει πραγματικά διότι είχε δημιουργηθεί παντελώς λανθασμένη εντύπωση σχετικά με τη θέση του Ευρωπαϊκού Κοινοβουλίου. Ευτυχώς, αντέστρεψαν τη θέση τους και τώρα πλέον δηλώνουν ότι η πρόταση της Επιτροπής έχει εξασφαλίσει την πλήρη υποστήριξή τους. Συμφωνήσαμε ότι, εις το εξής, δεν θα υφίστανται λογομαχίες σχετικά με τις εν λόγω τροπολογίες κατά τη διάρκεια της συνεδρίασης αλλά, αντιθέτως, η πρόταση του Επιτρόπου Kovács θα γίνεται αποδεκτή με ένα ηχηρό "ναι".
<P>
Δυστυχώς, η κυρία Lulling, παρ' όλα αυτά, καλλιέργησε την λανθασμένη της εντύπωση ότι έπρεπε να θέσει προς συζήτηση τις απορριφθείσες τροπολογίες που είχε προτείνει, παρά το γεγονός ότι κάτι τέτοιο δε συνάδει με το κείμενο του νομοθετικού ψηφίσματος ή με την διαδικασία την οποία ακολουθούμε. Εμφανώς το παρόν Κοινοβούλιο έχει να κάνει με μια διασκευή του λατινικού ρητού Quod licet Iovi, non licet bovi, ό,τι επιτρέπεται για την κα Lulling δεν επιτρέπεται για οιοδήποτε άλλο ΜΕΚ. Χωρίς να θέλω να υποβιβάσω το κύρος της θέσης της, θα σας συμβούλευα να μην επηρεαστείτε από αυτό και να ψηφίσετε τελικά με σθεναρότητα κατά την ονομαστική ψηφοφορία υπέρ του νομοθετικού ψηφίσματος. Περί αυτού δεν πρόκειται τελικά; Μαζί με τον Επίτροπο, βασίζομαι στην υποστηρικτική σας ψήφο και υποθέτω ότι η κα Lulling θα συνειδητοποιήσει ότι αν τελικά δεν υποστηρίξει το νομοθετικό ψήφισμα, επειδή τα πράγματα δεν έλαβαν την τροπή που η ίδια επιθυμούσε, θα επιβαρύνει περισσότερο τη θέση της και θα δημιουργήσει λανθασμένη εντύπωση ότι αντίκειται προς τον μειωμένο συντελεστή ΦΠΑ.
<P>
Το παρόν Κοινοβούλιο, και είμαι ιδιαιτέρως περήφανη για αυτό, έχει μακρά παράδοση στην υποστήριξη προτάσεων σχετικά με την εφαρμογή μειωμένων συντελεστών ΦΠΑ σε υπηρεσίες υψηλής έντασης εργασίας. Επιπλέον, αυτό το Κοινοβούλιο ανέλαβε, κατά τη διάρκεια της Συνόδου για την Απασχόληση που έλαβε χώρα στο Λουξεμβούργο το 1997, με πρωτοβουλία ενός εκ των προκατόχων μου, του κ. van Velzen, την προώθηση της εφαρμογής χαμηλού συντελεστή ΦΠΑ ως κίνητρο για τον τομέα της απασχόλησης μειώνοντας το κόστος αυτών των υπηρεσιών, αυξάνοντας τον όγκο και γεφυρώνοντας το χάσμα μεταξύ της παράνομης και έννομης εργασίας. Θεωρώ πώς ένας παρόμοιος στόχος στον τομέα της απασχόλησης είναι και πάλι επίκαιρος και εξέχουσας σημασίας. Πιστεύω ακράδαντα ότι το πείραμα ήταν πέραν κάθε αμφιβολίας επιτυχές.
<P>
Ο προηγούμενος Επίτροπος, κ. Bolkestein, δεν συμμεριζόταν την ίδια άποψη, και, όπως αρκετά ΚΜ, είχε ενδοιασμούς. Δεν ήθελε να χρησιμοποιήσει τον τομέα της απασχόλησης ως πεδίο εφαρμογής της φορολογικής πολιτικής. Θεωρούσε ότι η φορολογική πολιτική δεν προοριζόταν για αυτόν τον σκοπό. Ευτυχώς, ο τρέχων Επίτροπος αντιλαμβάνεται ότι το θέμα πρέπει να θεωρηθεί σε ευρύτερο πλαίσιο και, προσωπικά, χαίρομαι με την απόφασή του να δώσει στο πείραμα δομικές διαστάσεις.
<P>
Θα ήθελα να προσθέσω ένα σύντομο σχόλιο σχετικά με την τρέχουσα κατάσταση. Ειλικρινά, δεδομένης της τρέχουσας κατάστασης, αδυνατώ να φανταστώ το Συμβούλιο να μη παρέχει ομόφωνη υποστήριξη σχετικά με την εν λόγω πρόταση. Στην ουσία, έχει κάθε πρόθεση να βρεθεί μια λύση σχετικά με την τραγική κατάσταση στον τομέα της εργασίας και την ανάκαμψη της Ευρωπαϊκής οικονομίας. Οι φορολογικές διατάξεις, συμπεριλαμβανομένης της μείωσης του ΦΠΑ, για παράδειγμα στην βιομηχανία κτηριακής ανοικοδόμησης και ανάπλασης, θα μπορούσαν να αποτελούν κίνητρο στον τομέα της στεγαστικής αγοράς, ο οποίος βρίσκεται αυτή τη στιγμή σε τεράστιο αδιέξοδο, καθιστώντας τα σπίτια μας ή την πολιτιστική μας κληρονομιά είτε οτιδήποτε άλλο πηγές ενεργειακής απόδοσης.
<P>
Κινδυνεύοντας να παραβλέψουμε το προφανές, φυσικά και δεν είναι η τροπολογία που υποβλήθηκε από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών στα πλαίσια της Επιτροπής Εσωτερικής Αγοράς και Προστασίας των Καταναλωτών η οποία έδωσε έμφαση στο θέμα της ενεργειακής απόδοσης. " πρόταση της Επιτροπής περιείχε ήδη το θέμα αυτό. Είχε διαγραφεί στην Τροπολογία 6 και εισήχθη εκ νέου στην Τροπολογία 7. Κάτι τέτοιο προκαλεί μόνο σύγχυση. Είναι, παρ' όλα αυτά, σαφές ότι το Κοινοβούλιο είναι πέρα για πέρα υπέρ της ενεργειακής απόδοσης. Επομένως, ελπίζουμε ότι το Συμβούλιο θα καλωσορίσει την πρόταση του Επιτρόπου Kovács και ότι η σημερινή σημαντική ψηφοφορία δεν θα προκαλέσει άσκοπες εσωτερικές διαφωνίες.
<SPEAKER ID="009" NAME="László Kovács">
Μέλος της Επιτροπής - Κυρία Πρόεδρε, θα ήθελα να ευχαριστήσω το Ευρωπαϊκό Κοινοβούλιο για τον άμεσο χειρισμό αυτής της πρότασης αναφορικά με το αίτημα διακανονισμού του θέματος των μειωμένων συντελεστών ΦΠΑ, ως προς ορισμένους τομείς μέχρι τον Μάρτιο 2009, το οποίο υπεβλήθη τον περασμένο Δεκέμβριο εκ μέρους του Ευρωπαϊκού Συμβουλίου στα πλαίσια του Ευρωπαϊκού Οικονομικού Σχεδίου Ανάκαμψης.
<P>
Είμαι ικανοποιημένος με την απόφαση της Επιτροπής Οικονομικής και Νομισματικής Πολιτικής (ECON) να υιοθετήσει ένα ψήφισμα που περιέχει την έγκριση της πρωτοβουλίας της Επιτροπής και ελπίζω ότι η ολομέλεια θα τηρήσει εξίσου υποστηρικτική θέση.
<P>
Θα ήθελα να ευχαριστήσω την Επιτροπή ECON καθώς επίσης και την εισηγήτρια, κυρία van den Burg, για την υποστήριξή τους. Πράγματι, η ταχεία υιοθέτηση αυτής της πρότασης είναι απαραίτητη προκειμένου να εδραιωθεί η εφαρμογή των μειωμένων συντελεστών σε ορισμένες τοπικά παρεχόμενες υπηρεσίες έντασης εργασίας οι οποίες, διαφορετικά, θα έπρεπε να εκλείψουν στο τέλος του 2010. Επιπλέον, είναι σημαντικό να εξασφαλίζονται ίσες ευκαιρίες για όλα τα ΚΜ σε τομείς όπως ο στεγαστικός τομέας και ο τομέας εστίασης διότι, επί του παρόντος, τα ΚΜ δεν απολαμβάνουν ίσους όρους σε αυτούς τους τομείς.
<P>
" τρέχουσα οικονομική και χρηματοοικονομική κρίση επιτείνει την επείγουσα ανάγκη υιοθέτησης και εφαρμογής αυτής της πρότασης. Δεν είναι η κατάλληλη στιγμή να καταργούμε θέσεις εργασίας. Αυτό θα ίσχυε εάν δεν είχαν οριστικοποιηθεί οι μειωμένοι συντελεστές, οι οποίοι εφαρμόζονται αυτή τη στιγμή σε 18 ΚΜ ως προς υπηρεσίες έντασης εργασίας. Επιπλέον, είναι σημαντικό οι εν λόγω μειωμένοι συντελεστές να γίνουν άμεσα διαθέσιμοι σε όλα τα ΚΜ Με την παροχή κινήτρων προς τους καταναλωτές για την αύξηση δαπανών σε τομείς όπως ο στεγαστικός, οι μειωμένοι συντελεστές μπορεί να έχουν θετικές συνέπειες στην απασχόληση και ιδιαίτερα ως προς την κατηγορία ανειδίκευτων εργαζομένων οι οποίοι είναι αυτοί ακριβώς που κινδυνεύουν να απολυθούν πρώτοι στα πλαίσια της τρέχουσας κρίσης. Στο πλαίσιο αυτό έχω ήδη προτείνει στο Συμβούλιο να προβεί στην τροποποίηση της ημερομηνίας έναρξης ισχύος της οδηγίας προκειμένου να γίνει εφικτή η εφαρμογή της το συντομότερο δυνατό κατόπιν της θετικής απόφασης εκ μέρους του Συμβουλίου.
<P>
Στο Συμβούλιο, αυτή τη στιγμή η Τσεχική Προεδρία συγκεντρώνει όλες τις προσπάθειές της σχετικά με την επίτευξη διακανονισμού που θα επικεντρώνεται σε έναν περιορισμένο αριθμό τομέων- τοπικά παρεχόμενες υπηρεσίες υψηλής έντασης- ως προς τις οποίες οι μειωμένοι συντελεστές θα γίνουν διαθέσιμοι όπως προβλέπεται από την Ευρωπαϊκή Ένωση.
<P>
Εντούτοις, έχω κάποια σχόλια περί των τροπολογιών οι οποίες τέθηκαν προς συζήτηση στην συγκεκριμένη και περιορισμένη πρόταση.
<P>
Περί της Τροπολογίας 3: σχετικά με τον αποκλεισμό αλκοολούχων ποτών στις υπηρεσίες εστίασης, η Επιτροπή σεβάστηκε τη συμφωνία μεταξύ των Κοινοτικών πολιτικών και ιδιαίτερα την ανάγκη συμφωνίας μεταξύ του ΦΠΑ και των ειδικών φόρων κατανάλωσης, λαμβάνοντας υπόψη ταυτόχρονα τη γενική πολιτική υγείας της ΕΕ. Σε αντίθεση με κάποιες ανησυχίες, η διαφοροποίηση μεταξύ των τροφίμων και μη- αλκοολούχων ποτών από τη μια πλευρά και των αλκοολούχων ποτών από την άλλη, δεν δημιουργεί σοβαρό διοικητικό φορτίο για τις επιχειρήσεις. Στην πραγματικότητα, αυτή τη στιγμή, επτά από τα 11 ΚΜ που εφαρμόζουν μειωμένους συντελεστές σε υπηρεσίες εστίασης έχουν αποκλείσει τα αλκοολούχα ποτά χωρίς κανένα ενδοιασμό.
<P>
Περί της Τροπολογίας 2: ως προς την προταθείσα επέκταση εφαρμογής των μειωμένων συντελεστών ΦΠΑ σε εξοπλισμό που χρησιμοποιείται από αγρότες, κάτι τέτοιο το θεωρώ περιττό δεδομένου ότι ο ΦΠΑ που χρεώνεται σε εξοπλισμό που εξυπηρετεί ως μέσο εσόδων για τον γεωργικό τομέα δεν κοστίζει στους αγρότες διότι δικαιούνται να απαλλαγούν από αυτόν, όπως οιοδήποτε άλλο πρόσωπο υποκείμενο σε φόρο.
<P>
Περί των Τροπολογιών 1 και 4: σχετικά με τροπολογίες που αφορούν στην προσθήκη του τομέα παιδικής ένδυσης και υπόδησης, θα ήθελα να σας υπενθυμίσω ότι η υπό εξέταση πρόταση είναι περιορισμένη και αφορά κυρίως τοπικά παρεχόμενες υπηρεσίες υψηλής έντασης. Επομένως, περαιτέρω επεκτάσεις επί του αντικειμένου της πρότασης δεν θα πρέπει να εξετάζονται σε αυτό το πλαίσιο. Επιπλέον, λαμβάνοντας υπόψη τη στάση και τις συγκεκριμένες θέσεις ορισμένων ΚΜ, μια τέτοια επέκταση θα έθετε αναμφίβολα σε κίνδυνο την ομόφωνη υποστήριξη την οποία έχουμε μεγάλη ανάγκη στο Συμβούλιο.
<P>
Περί της Τροπολογίας 5: η τροπολογία σχετικά με την προσθήκη του τομέα των μνημείων και επιτύμβιων πλακών δεν είναι αναγκαία, καθώς οι τρέχουσες διατάξεις έχουν ήδη εγκρίνει την εφαρμογή μειωμένου συντελεστή για τις εν λόγω παροχές όταν παρέχονται από επιχειρήσεις γραφεία εργολαβίας κηδειών. Πέραν τούτου, η ανακαίνιση, επισκευή, συντήρηση πολιτιστικής κληρονομιάς και ιστορικών μνημείων καλύπτονται ως τομείς από την τρέχουσα, υπό εξέταση, πρόταση της Επιτροπής.
<P>
Περί της Τροπολογίας 7: είμαι σε θέση να σας διαβεβαιώσω ότι η Επιτροπή είναι σαφώς διατεθειμένη να απευθύνει το θέμα της χρήσης μειωμένων συντελεστών προκειμένου να προωθήσει την ενεργειακή απόδοση. Κάτι τέτοιο θα γίνει στο πλαίσιο του "Πράσινου Φορολογικού Πακέτου" το οποίο αυτή τη στιγμή βρίσκεται υπό προετοιμασία και θα τεθεί ενώπιον του Συμβουλίου και του Κοινοβουλίου τον Απρίλιο.
<P>
Συμπερασματικά, θα ήθελα να τονίσω ότι η πρόταση θα στηρίξει τον στεγαστικό τομέα, τις ΜΜΕ και θα σώσει θέσεις εργασίας, κάτι το οποίο είναι σε πλήρη συμφωνία με το Ευρωπαϊκό Οικονομικό Σχέδιο Ανάκαμψης. Δεν αποτελεί υποχρέωση αλλά επιλογή: τα ΚΜ μπορούν να επιλέξουν εάν επιθυμούν να το εφαρμόσουν ή όχι γεγονός το οποίο επεκτείνει στην ουσία την φορολογική τους αυτονομία..
<SPEAKER ID="010" NAME="Olle Schmidt">
εισηγητής της γνωμοδοτικής Επιτροπής Εσωτερικής Αγοράς και Προστασίας των Καταναλωτών - (SV) " παρούσα έκθεση αποδεικνύει ότι το θέμα της φορολόγησης είναι ένα ευαίσθητο θέμα, κάτι το οποίο σέβομαι. Την ίδια στιγμή όμως θεωρώ ότι μπορούσαμε να είχαμε χειριστεί το θέμα κατά έναν καλύτερο τρόπο στην Επιτροπή Οικονομικής και Νομισματικής Πολιτικής, η οποία ήταν υπεύθυνη για την έκθεση. Επί του παρόντος θέτουμε υπό συζήτηση το κείμενο του ψηφίσματος και αυτό είναι θετικό.
<P>
Φυσικά, είναι άκρως σημαντικό η εσωτερική αγορά να μην αποδιοργανώνεται από περιπτώσεις παράλογου και αθέμιτου ανταγωνισμού. Υπάρχουν τρόποι να επαναληφθεί κάτι τέτοιο σε μια χρονική στιγμή κατά την οποία θα υπάρχει άφθονη βοήθεια από τα ΚΜ.
<P>
Παρ' όλα αυτά, η ΕΕ χρειάζεται να προβεί σε μια πιο ουσιώδη εξέταση της χρήσης των μειωμένων συντελεστών ΦΠΑ στα πλαίσια της προώθησης της απασχόλησης και της ανάπτυξης ιδιαίτερα στον τομέα της τοπικής αγοράς και ως προς τις υπηρεσίες υψηλής έντασης. Στην ουσία η πρόταση της Επιτροπής αφορά αυτό ακριβώς. Με άλλα λόγια, πρόκειται για περισσότερες θέσεις εργασίας καθώς επίσης και την παρεμπόδιση της μαύρης οικονομίας. Επομένως, χρειαζόμαστε μειωμένους συντελεστές ΦΠΑ ως προς τις υπηρεσίες εστίασης, υπηρεσίες περίθαλψης νεαρής ηλικίας, περίθαλψης ασθενών, αναπήρων και ατόμων τρίτης ηλικίας, τις υπηρεσίες κομμωτικής τέχνης καθώς επίσης ως προς καινούργια αγαθά όπως τα ψηφιακά ομιλούντα βιβλία, τα οποία είναι πολύ σημαντικά στην χώρα μου, τα CD, τα παιδικά καθίσματα αυτοκινήτου και οι βρεφικές πάνες αλλά και ως προς οικιστικές υπηρεσίες όπως εργασίες ανακαίνισης και επισκευών και η καθαριότητα.
<P>
" Επιτροπή Εσωτερικής Αγοράς και Προστασίας των Καταναλωτών στήριξε πλήρως τη θέση της Επιτροπής και προσέθεσε τις Τροπολογίες 6 και 7 υπό το όνομα του κυρίου Harbour. Παράλληλα θα ήθελα να δηλώσω ότι δεν είναι εύκολο να γίνει κατανοητός ο χειρισμός αυτών των κειμένων ή η διαδικασία ψηφοφορίας τους στο παρόν Κοινοβούλιο. Στην πρώτη εξ αυτών των Τροπολογιών, τονίζουμε τη σημασία της μείωσης της "μαύρης" ή "γκρίζας" οικονομίας. Στη δεύτερη τροπολογία, σκοπός μας είναι να γίνει εφικτή η μείωση του συντελεστή ΦΠΑ σχετικά με τις εργασίες ανακαίνισης και επισκευών προκειμένου να εξοικονομηθεί ενέργεια. Σε αυτούς τους χαλεπούς οικονομικά καιρούς πρέπει να γίνει χρήση διαφορετικών μέσων προκειμένου να τονωθεί η οικονομία και η εφαρμογή μειωμένων φόρων μπορεί να αποτελεί βάσιμη μέθοδο προς αυτή την κατεύθυνση.
<P>
Τέλος η πρόταση της κυρίας Lulling ως προς την εμπορική προώθηση κατανάλωσης αλκοόλ επανέρχεται στο προσκήνιο. Ως συνήθως, εμμέσως πλην όμως σαφώς, θα απορρίψω το αίτημά της.
<SPEAKER ID="011" NAME="Astrid Lulling">
εξ ονόματος της Ομάδας PPE-DE - (FR) Κυρία Πρόεδρε, η σημερινή συζήτηση- και οι προηγούμενοι ομιλητές το επιβεβαίωσαν- λαμβάνει χώρα υπό ιδιαίτερα ασυνήθεις συνθήκες δεδομένου ότι δεν υφίσταται έκθεση για την ολομέλεια όπως γίνεται συνήθως. Θα ήθελα να ξεκαθαρίσω την κατάσταση: ήταν μια κακότυχη πλειοψηφία η οποία ψήφισε κατά της έκθεσης στην Επιτροπή Οικονομικής και Νομισματικής Πολιτικής.
<P>
" ομάδα μου ψήφισε κατά της έκθεσης μολονότι στηρίζουμε πλήρως την αρχή επέκτασης της εφαρμογής μειωμένων συντελεστών ΦΠΑ ακόμη και πέραν της προτάσεως της Ευρωπαϊκής Επιτροπής και αυτό διότι όλες οι τροπολογίες μας έχουν απορριφθεί από τα κόμματα των σοσιαλιστών και των φιλελευθέρων.
<P>
Καταβάλλαμε μεγάλες προσπάθειες συμβιβασμού. Αποδεχτήκαμε όλες τις προτάσεις της εισηγήτριας του σοσιαλιστικού κόμματος. Δε θεώρησε ότι άξιζε να κάνει την παραμικρή προσπάθεια να αποδεχτεί οιαδήποτε εκ των προτάσεών μας. Το δυσμενές, αλλά και ταυτοχρόνως αναπόφευκτο, αποτέλεσμα της ψηφοφορίας δεν θα έπρεπε, επομένως, να προκαλεί έκπληξη κυρία van den Burg.
<P>
Θα ήθελα να σας δώσω τη φιλική συμβουλή να αλλάξετε συμπεριφορά στο μέλλον διότι όπως έλεγαν και οι Ρωμαίοι, errare humanum est, perseverare diabolicum [το να κάνει κανείς λάθη είναι ανθρώπινο, το να επιμένει όμως είναι διαβολικό]
<P>
Ας επανέλθουμε όμως στο θέμα που εξετάζουμε. Για την ολομέλεια η ομάδα μου αποφάσισε να θέσει εκ νέου προς συζήτηση μερικές τροπολογίες οι οποίες προήλθαν από Μέλη της επιτροπής η οποία έχει γνώσεις σχετικά με το θέμα. Οι εν λόγω τροπολογίες είναι σημαντικές και έχει αναφερθεί ρητώς, κυρία van den Burg, ότι κανείς δεν μπορεί να αποτρέψει ένα Μέλος από την πρόταση τροπολογιών ως προς ένα έγγραφο ή ψήφισμα.
<P>
" πλέον σημαντική εκ των τροπολογιών μας αφορά την εφαρμογή μειωμένων συντελεστών σε αλκοολούχα ποτά που διατίθενται σε εστιατόρια. Και κάτι τέτοιο, κύριε Schmidt, δεν ενθαρρύνει τον αλκοολισμό. Είναι γελοίο να σκεφτεί κανείς κάτι παρόμοιο. Εάν είχε γίνει αποδεκτή η πρόταση της Επιτροπής, οι ιδιοκτήτες εστιατορίων θα έπρεπε να εφαρμόζουν δυο διαφορετικούς συντελεστές ΦΠΑ κάτι το οποίο είναι περίπλοκο και αδικαιολόγητο. Ζήτω η γραφειοκρατία. Πιστέψτε με, εάν δεν ψηφίσετε υπέρ της Τροπολογίας 3, ξέρω πώς να ενημερώσω ολόκληρο τον τομέα εστίασης της Ευρώπης- και σίγουρα είναι μεγάλος- ότι η στάση σας παρεμπόδισε την εφαρμογή ενός μειωμένου συντελεστή ΦΠΑ σε όλες τις υπηρεσίες του.
<P>
Είχα προτείνει τα τρόφιμα και τα ποτά να φορολογούνται με τον ίδιο μειωμένο συντελεστή, εάν εφαρμοστεί. Για μένα αυτό αποτελεί απλά κοινή λογική και πιστεύω ότι όλοι μας θα μπορούσαμε να στηρίξουμε αυτή την πρόταση. Για ποιο λόγο να περιπλέξουμε τα πράγματα; Γιατί να ανατρέξουμε σε θέματα δημόσιας υγείας όταν δεν υπάρχει λόγος να υφίστανται καν τέτοια θέματα;
<P>
Κυρία Πρόεδρε, η ομάδα μου στηρίζει την επέκταση των μειωμένων συντελεστών ΦΠΑ και ενθαρρύνουμε τις κυβερνήσεις μας να προωθήσουν το θέμα. Οι συμπολίτες μας είχαν ήδη υψηλές προσδοκίες ως προς αυτό το θέμα σε αυτούς τους καιρούς οικονομικής κρίσης με τις αρνητικές εξελίξεις να λαμβάνουν χώρα σε καθημερινό επίπεδο. Αυτό το μέτρο στήριξης της βιομηχανίας τροφίμων γίνεται ολοένα και πιο απαραίτητο, Κυρία Πρόεδρε. Θέλουμε η Ευρώπη να αναγνωρίζεται από την ευελιξία της. Κάτι τέτοιο θα ήταν πράγματι ένα θετικό σημάδι
<SPEAKER ID="012" NAME="Pervenche Berès" LANGUAGE="FR">
Κυρία Πρόεδρε, Επίτροπε, όπως γνωρίζετε, το Ευρωπαϊκό Κοινοβούλιο αναγνωρίζει ότι η δουλειά σας είναι δύσκολη ούτε εδώ αλλά πόσο μάλλον στο Συμβούλιο όπου πρέπει να δουλεύετε με ομοφωνία. Επομένως, ελπίζω όλοι μας να εργαστούμε υπεύθυνα και να ψηφίσουμε με συνέπεια. Εάν πιστεύουμε ότι η πρόταση της Επιτροπής είναι καλή, τότε πρέπει να την στηρίξουμε.
<P>
Οι διαφωνίες στην Επιτροπή Οικονομικής και Νομισματικής Πολιτικής οδήγησαν στην ανάδειξη συγκεκριμένων τροπολογιών. Οι σοσιαλιστές, υιοθετώντας, για άλλη μια φορά, υπεύθυνη συμπεριφορά, αποφάσισαν να μη θέσουν προς συζήτηση άλλες τροπολογίες στην ολομέλεια δεδομένου ότι ως προς τέτοιου είδους θέματα, εάν θέλουμε να κάνουμε βήματα μπροστά, το μόνο που πρέπει να κάνουμε στο Ευρωπαϊκό Κοινοβούλιο είναι να δώσουμε πλήρη υποστήριξη, στα πλαίσια του δυνατού, στην πρόταση της Επιτροπής, εάν θεωρούμε ότι είναι καλή, όπως άλλωστε ισχύει στην εν λόγω περίπτωση.
<P>
Υπήρξαν πάρα πολλές συζητήσεις σχετικά με τον ΦΠΑ, με την αρχή της επικουρικότητας και την ανάγκη φορολογικής εναρμόνισης. Το θέμα του ΦΠΑ είναι το κλασσικό παράδειγμα σχετικά με το οποίοι όλοι μας έχουμε κοινές θέσεις. Ας το χρησιμοποιήσουμε λοιπόν. Ανανεώνοντας, προσωρινά, αυτό το πείραμα με τον μειωμένο συντελεστή ΦΠΑ, όταν αυτό στοχεύει και συμβάλλει στην ενίσχυση των υπηρεσιών υψηλής έντασης-όχι αναγκαστικά η περίπτωση των αλκοολούχων ποτών σε εστιατόρια- έχει αποδειχτεί ότι το σύστημα δουλεύει, οπότε ας το "δουλέψουμε" κι άλλο. Ας βάλουμε ένα τέλος στη νομοθετική αβεβαιότητα και ας εναρμονίσουμε τη βάση στην οποία τα ΚΜ μπορούν να παρέμβουν. Τότε θα έχουμε συνεπείς στόχους, φορολογική εναρμόνιση όπου είναι δυνατό και ενθάρρυνση των υπηρεσιών υψηλής έντασης. Ποιος θα μπορούσε να αρνηθεί κάτι τέτοιο σήμερα; Ποιος θα μπορούσε να πει "όχι" στη χρήση μείωσης φόρων ως κίνητρο για την εδραιωμένη βελτίωση της ενεργειακής απόδοσης στο οικιστικό απόθεμα;
<P>
Σήμερα, λαμβάνοντας υπόψη τι συνέβη στην Επιτροπή Οικονομικής και Νομισματικής Πολιτικής, καθώς επίσης και τη συζήτηση που λαμβάνει χώρα στο Συμβούλιο, πιστεύω ότι πρέπει να στηρίξουμε σθεναρά την πρόταση της Επιτροπής - και ελπίζω με τη μέγιστη δυνατή πλειοψηφία. Σε αυτό το στάδιο της συζήτησης, η συνεχής προσπάθεια να πετύχουμε το καλύτερο μπορεί να αποβεί μοιραία και πιστεύω ότι οι συμπολίτες μας δεν θα ήταν σε θέση να κατανοήσουν το γεγονός ότι η νομοθετική αβεβαιότητα μας παρεμποδίζει να προχωρήσουμε.
<P>
Πρέπει να εδραιώσουμε το εν λόγω σύστημα, το οποίο, απ' ό,τι φαίνεται, έχει αποτελέσματα. Αυτό προτείνει η εισηγήτριά μας, κυρία van den Burg, και ελπίζω ότι το Κοινοβούλιο θα ψηφίσει συντριπτικά υπέρ του στη συνέχεια. Με αυτόν τον τρόπο, ο Επίτροπος μπορεί να προωθήσει αυτό το δυνατό μήνυμα στο Συμβούλιο και να εξασφαλίσει μια τελική απόφαση η οποία θα καταστήσει δυνατή την εδραίωση του συστήματος
<SPEAKER ID="013" NAME="Alain Lipietz">
εξ ονόματος των Πρασίνων/Ομάδας Verts/ALE Group. - (FR) Κυρία Πρόεδρε, Επίτροπε, κυρίες και κύριοι, εφόσον αυτή είναι μια από τις τελευταίες ευκαιρίες που θα μας δοθούν, θα ήθελα, πρώτα απ' όλα, να ευχαριστήσω τον κύριο Kovács για τις προσπάθειες που κατέβαλλε όλα αυτά τα χρόνια εδώ, ακόμη κι αν αυτές ήταν απογοητευτικές, στα πλαίσια μιας κατάστασης όπου η φορολόγηση υπόκειται στον κανόνα της ομοφωνίας, και, επομένως, στην προβολή βέτο εκ μέρους των διαφόρων ΚΜ. Το έργο του ήταν ιδιαίτερα δύσκολο και μπορεί να έχει την αίσθηση ότι δεν κατάφερε αρκετά. Ελπίζω, με όλη μου την καρδιά, το μεγάλο του επίτευγμα, αυτή η οδηγία, να κερδίσει την σταθερή στήριξη του Κοινοβουλίου.
<P>
" απόδειξη υπεροχής του έργου του είναι ότι, όταν θελήσαμε να το βελτιώσουμε, στα πλαίσια της Επιτροπής Οικονομικής και Νομισματικής Πολιτικής, δεν μπορέσαμε. Κάποια άτομα τραβούσαν το σκοινί από τη μια πλευρά και άλλα από την άλλη. Κάθε πλευρά ήταν πεπεισμένη ότι μπορούσε να πετύχει περισσότερα. Καταφέραμε να φέρουμε σε πέρας ορισμένες από τις καλύτερες τροπολογίες, ή τουλάχιστον έτσι πιστεύαμε, και έπειτα, κατά τη διάρκεια της ψηφοφορίας, συνειδητοποιήσαμε ότι δεν επρόκειτο να πετύχουμε τον στόχο μας.
<P>
Στο τέλος, οι συντονιστές της ομάδας συμφώνησαν ότι προφανώς ο κύριος Kovács είχε βρει τη σωστή ισορροπία. Επομένως, η Ομάδα των Πρασίνων/Ομάδα Συμμαχίας Φιλελευθέρων και Δημοκρατών για την Ευρώπη, όπως οι άλλες δυο ομάδες που μόλις πήραν τον λόγο, δεν θα θέσουν καμία τροπολογία προς συζήτηση. Καταφέρατε να βρείτε τη σωστή ισορροπία και μάλιστα μια έξυπνη ισορροπία.
<P>
Σήμερα, κάποιες χώρες που ήρθαν αντιμέτωπες με την κρίση, μειώνουν όλους τους συντελεστές ΦΠΑ. Είμαι πεπεισμένος ότι αυτό είναι λάθος. Τα ΚΜ χρειάζονται οικονομικούς πόρους και τώρα δεν είναι η κατάλληλη στιγμή να ασχοληθούμε σε βάθος με το έλλειμμα με αυτόν τον τρόπο, ακόμη κι αν στόχος είναι η ενδυνάμωση της οικονομίας ενθαρρύνοντας την αύξηση δαπανών. Ένας άλλος λόγος είναι ότι η προσπάθεια μείωσης τιμών φλερτάροντας με το ΦΠΑ οδηγεί σε ιδιαίτερα υψηλούς συντελεστές σε καιρούς που η Κεντρική Τράπεζα προσπαθεί να τους μειώσει.
<P>
Προτείνετε μια άλλη στρατηγική και έχετε δίκιο: χρησιμοποιείτε το ΦΠΑ προκειμένου να πετύχετε στοχοθετημένες μειώσεις ή στοχοθετημένες αλλαγές σε σχετικές τιμές. Αυτές είναι σωστές επιλογές, βάσει δυο κριτηρίων.
<P>
Καταρχάς, βάσει του κριτηρίου της επικουρικότητας. Με άλλα λόγια εστιάζετε σε ακίνητα προϊόντα: τοπικά παρεχόμενες υπηρεσίες και κατασκευές. Το δεύτερο κριτήριο στο οποίο εστιάζετε είναι οι υπηρεσίες υψηλής έντασης. Ως περιβαλλοντολόγοι, θα θέλαμε να είχατε εστιάσει ειδικά στην πράσινη επανάσταση: αυτοί είναι οι τομείς που είναι αναγκαίοι, εάν πρόκειται να αναδυθούμε από την τρέχουσα κρίση, η οποία είναι αποτέλεσμα του βιομηχανικού, φιλελεύθερου και επεκτατικού μοντέλου που έχει κυριαρχήσει τον κόσμο για πάνω από 30 χρόνια τώρα.
<P>
Θα θέλαμε να είχατε επεκτείνει τους μειωμένους συντελεστές ΦΠΑ σε όλα τα αγαθά που καλύπτει το Πρωτόκολλο του Κιότο. Πρακτικά, εάν συνδυάσουμε τις τοπικά παρεχόμενες υπηρεσίες με τις υπηρεσίες υψηλής έντασης, αυτό θα σημαίνει ότι η κατασκευή, μόνωση και ανάπτυξη των κτηρίων ενεργειακής απόδοσης θα καλύπτονται από την οδηγία και κάτι τέτοιο είναι αρκετό για εμάς.
<P>
Θα ήθελα να δηλώσω αμέσως ότι, προφανώς, δεν θα ψηφίσουμε υπέρ του επιχειρήματος της κυρίας Lulling. Φυσικά, δεν είναι ενάρετο να επιμείνει κανείς στο λάθος αλλά πιστεύω ότι αυτό το ρητό αρμόζει κάλλιστα στην ίδια την κυρία Lulling. Θα μπορούσαμε επίσης να μιλήσουμε για το Mandeville και ιδιωτικό καπρίτσιο για δημόσια αρετή. Δεν θα ενθαρρύνουμε το ιδιωτικό καπρίτσιο μέσω του δημόσιου και θα υπερασπιστούμε τις χώρες που προσπαθούν να περιορίσουν την κατανάλωση αλκοόλ.
<SPEAKER ID="014" NAME="Helmuth Markov">
εξ ονόματος της Ομάδας GUE/NGL Group. - (DE) Κυρία Πρόεδρε, Επίτροπε, Kovács, κυρίες και κύριοι, και ιδιαιτέρως κυρία vam den Burg, είναι λυπηρό το γεγονός ότι εδώ στο Ευρωπαϊκό Κοινοβούλιο μπορούμε να συμφωνήσουμε σχετικά με την πρόταση της Επιτροπής και όχι με την έκθεση που συνέταξε η ίδια η κυρία van den Burg. Θα είχαμε ευχαρίστως στηρίξει την εν λόγω έκθεση στην αρχική της μορφή και συγχαίρουμε την εισηγήτρια. Εντούτοις, έχει απορριφθεί από την πλειοψηφία της Επιτροπής Οικονομικής και Νομισματικής Πολιτικής. Καταλυτικό ρόλο έπαιξε η αρνητική ψήφος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και της Ομάδας Συμμαχίας Φιλελευθέρων και Δημοκρατών για την Ευρώπη. Κατόπιν της ήττας στην ατομική ψηφοφορία, η επιτροπή δεν ήταν τότε προετοιμασμένη να υιοθετήσει καμία έκθεση γενικά, κάτι για το οποίο λυπούμαστε πραγματικά.
<P>
Όταν έρθει η κατάλληλη στιγμή, έχουμε πολλά να κερδίσουμε από την πρόταση κανονισμού της Επιτροπής. Καλωσορίζουμε ιδιαιτέρως το γεγονός ότι η Επιτροπή δίνει θετική αξιολόγηση των συμπερασμάτων της οικονομικής μελέτης της Κοπεγχάγης η οποία εκπονήθηκε από την ίδια την Επιτροπή. " μελέτη προτείνει την παρακράτηση, ακόμη και επέκταση εφαρμογής, των μειωμένων συντελεστών ΦΠΑ σε υπηρεσίες και άλλες δραστηριότητες. Κάτι τέτοιο θα εξασφαλίσει θέσεις εργασίας, ιδιαίτερα σε επιχειρήσεις μικρού μεγέθους, και θα βγάλει ολόκληρους τομείς από την παραοικονομία μετατρέποντάς τους σε ρυθμιζόμενη οικονομική δραστηριότητα. Στην παρούσα κρίση, αυτή η σταθεροποίηση είναι πολύ σημαντική διότι θα παράσχει ασφάλεια, και, με λίγη τύχη, θα δημιουργήσει θέσεις εργασίας. .
<P>
Φυσικά, εμείς στην Αριστερά, καλωσορίζουμε τη μείωση των συντελεστών ΦΠΑ ως θέμα αρχής. Είναι ευρέως γνωστό ότι, δεδομένου ότι αποτελεί έμμεσο φόρο, ο ΦΠΑ πλήττει αυτούς που εξαρτώνται από τους μισθούς τους και ειδικά τους χαμηλόμισθους. Πρέπει να επιβάλλεται μεγαλύτερη φορολογική επιβάρυνση στους υψηλόμισθους και στους ιδιαίτερα υψηλόμισθους. Τα τελευταία χρόνια, οι υψηλόμισθοι απολαμβάνουν μειωμένους φόρους σε παράλογο βαθμό σε όλες τις Ευρωπαϊκές χώρες. .
<P>
" πρόταση της Επιτροπής πρόκειται να αποτελέσει κανονισμό με απεριόριστη διάρκεια, κάτι το οποίο είναι επίσης ευπρόσδεκτο. Κάτι τέτοιο θα μας απαλλάξει από το όχι και τόσο ιδεατό θέμα επέκτασης εφαρμογής των μειωμένων συντελεστών ΦΠΑ ανά τακτά χρονικά διαστήματα. Θα δημιουργήσει ασφάλεια δικαίου για τους παροχείς υπηρεσιών. Ως Γερμανικό Μέλος, είμαι ιδιαιτέρως ικανοποιημένος με το γεγονός ότι η Γερμανική Ομοσπονδιακή Κυβέρνηση έπαψε επιτέλους τον αποκλεισμό μιας προσωρινής ρύθμισης. Αυτό είναι κάτι θετικό για μια αλλαγή από τη μεγάλη συμμαχία στην Ομοσπονδιακή Δημοκρατία της Γερμανίας.
<P>
Από τις σ που τέθηκαν προς συζήτηση, στηρίζουμε αυτές που είναι υπέρ της επέκτασης εφαρμογής των μειωμένων συντελεστών ΦΠΑ. Εντούτοις, αναφορικά με την παροχή αλκοολούχων ποτών, οι υπάρχουσες ρυθμίσεις θα πρέπει να παραμείνουν ως έχουν. Όπως γνωρίζουμε, υψηλότεροι συντελεστές ΦΠΑ σε αυτόν τον τομέα θα εξυπηρετήσουν, ενδεχομένως, την προστασία της δημόσιας υγείας. Τα ΚΜ θα πρέπει, επομένως, να έχουν ελευθερία κινήσεων ως προς αυτό το θέμα επίσης. Σας ευχαριστώ πάρα πολύ.
<SPEAKER ID="015" NAME="John Whittaker">
εξ ονόματος της Ομάδας IND/DEM Group. - Κυρία Πρόεδρε, είναι δύσκολο να πιστέψει κανείς ότι καθόμαστε αυτή τη στιγμή και συζητάμε μικρές αλλαγές στους κανονισμούς περί φόρου προστιθέμενης αξίας όταν, την ίδια στιγμή, χώρες της ΕΕ αντιμετωπίζουν την μεγαλύτερη χρηματοοικονομική και οικονομική κρίση από την εποχή της Μεγάλης Κρίσης. Συνεχίζουμε να προσποιούμαστε ότι οι οικονομίες της ΕΕ δεν έχουν προσβληθεί στον ίδιο μεγάλο βαθμό από επισφαλή χρέη και πτώση των τιμών όπως σε άλλες χώρες ενώ, ακόμη και στην Γερμανία, η απόδοση της παραγωγής μειώνεται στο υπερβολικό ετήσιο ποσοστό του 8% και ενώ τα δημόσια οικονομικά σε όλο τον κόσμο επεκτείνονται στο όριο καθώς τα φορολογικά έσοδα πέφτουν και οι δαπάνες κοινωνικής πρόνοιας αυξάνονται και ενώ οι κυβερνήσεις αναλαμβάνουν προσωπικά χρέη και προσπαθούν εις μάτην να ενισχύσουν την ανάπτυξη..
<P>
" χειρότερη περίπτωση είναι μάλλον αυτή της Ελλάδας με το υποβαθμισμένο δημόσιο χρέος της να κυμαίνεται ακόμη στο 94% του ΑΕΠ και με ένα περιθώριο επιτοκιακού κινδύνου το οποίο σήμερα υποχωρεί στο 3%. " Ελλάδα θα χρειαστεί μια χείρα βοηθείας αλλά ποιος θα της την δώσει; Πάντως όχι οι Γερμανοί, λένε. Ακόμη και ένθερμοι υποστηρικτές του μεγάλου έργου της ΕΕ πρέπει τώρα να αποδεχτούν το γεγονός ότι, εάν δεν διασφαλιστεί εγγύηση για το Ελληνικό χρέος από κάποια πλευρά, η Ελλάδα ίσως να υποχρεωθεί να αποχωρήσει από την ευρωζώνη. Ίσως όμως η τεράστια έκθεση ορισμένων χωρών της ευρωζώνης σε εκπρόθεσμα χρέη της Ανατολικής Ευρώπης να προκαλεί ακόμη μεγαλύτερες ανησυχίες.
<P>
Σχεδόν λυπάμαι για την Επιτροπή. Εδώ και χρόνια προσπαθεί να κάνει ότι της λένε, υπερασπιζόμενη κανονισμούς περί κρατικών ενισχύσεων, ανταγωνισμού και δημοσίων συμβάσεων: κανονισμοί οι οποίοι είναι βασικοί εχθροί του έργου αλλά και οι οποίοι τώρα αγνοούνται πανταχόθεν. Λυπηρότερο θέαμα αποτελεί η δήλωση του Επιτρόπου Almunia αυτής της εβδομάδας ότι προτίθεται να θέσει σε λειτουργία μια διαδικασία υπερβολικού ελλείμματος έναντι της Ισπανίας, Γαλλίας και Ιρλανδίας διότι παραβίασαν τους κανονισμούς προϋπολογισμού του Συμφώνου Σταθερότητας. Κύριε Almunia- σας παρακαλώ- το Σύμφωνο Σταθερότητας έχει ήδη παραβιαστεί. Ποτέ δεν είχε, άλλωστε, γερά θεμέλια. Ακόμη κι αν χρειάζονται λιτά δημόσια οικονομικά για την επιβίωση του Ευρώ, δεν υπάρχει κάτι που μπορούν να κάνουν αυτές οι χώρες για τους προϋπολογισμούς τους.
<P>
Δεν τίθεται αμφιβολία ότι θα συνεχίσουν οι κινήσεις προς την Ευρωπαϊκή Ένωση αλλά είναι προς το συμφέρον των δημοκρατικά εκλεγμένων κυβερνήσεων να φροντίζουν τους πολίτες που τις εξέλεξαν. " Γαλλία και η Γερμανία έκαναν σαφές ότι οι φορολογικές αναζωογονητικές ρυθμίσεις υπάρχουν για να βοηθήσουν τις βιομηχανίες και το εργατικό δυναμικό τους. Προφανώς όμως, ο συντονισμός μπορεί να δουλέψει μόνο σε καλές εποχές.
<P>
Οι οικονομίες είναι εν μέσω Συμπληγάδων ανά τον κόσμο. Μερικές από αυτές θα τα καταφέρουν. Εάν κάποιες οικονομίες της Ευρωπαϊκής Ένωσης επιστρέψουν στους καιρούς ευημερίας, δεν θα είναι πάντως χάρη στην Ευρωπαϊκή Ένωση ή χάρη στους κανονισμούς της περί ΦΠΑ.
<SPEAKER ID="016" NAME="Jim Allister" AFFILIATION="NI">
- Κυρία Πρόεδρε, δε συμμερίζομαι την άποψη ότι η οικονομική μας σωτηρία έγκειται σε μικροσκοπικές περικοπές φόρου προστιθέμενης αξίας, τις οποίες εφαρμόσαμε στο "νωμένο Βασίλειο με, ειλικρινά, οριακά θετικά αποτελέσματα. Εντούτοις, αναγνωρίζω ότι μειώνοντας τη φορολογική επιβάρυνση είναι ένα μέσο οικονομικής τόνωσης. Επομένως, η παρούσα πρόταση- όσο μετριοπαθής κι αν είναι- δια της οποίας οι περικοπές μπορεί να είναι εφικτές σε κάποιους τομείς, είναι ευπρόσδεκτοι στον βαθμό που μπορεί να φθάσει.
<P>
Θα προτιμούσα να είχα προχωρήσει πέρα από το βασίλειο της μηδαμινής προσπάθειας. " επέκταση στην κάλυψη κτηριακών ανακαινίσεων και επισκευών θα ήταν το μεγαλύτερο πλεονέκτημα δεδομένου ότι η τόνωση του στεγαστικού τομέα, ο οποίος έχει πληγεί σθεναρά, είναι άκρως αναγκαία και, επίσης, προκειμένου να επιτευχθεί το βέλτιστο αποτέλεσμα, αυτή η παραχώρηση δεν θα πρέπει να περιορίζεται μόνο σε μέτρα ενεργειακής απόδοσης. Ο στεγαστικός τομέας χρειάζεται καθολική βοήθεια και όχι σε επιλεκτική βάση.
<P>
" εφαρμογή των οριακών περικοπών στον ΦΠΑ εκ μέρους των ΚΜ αφορά μόνο τη μισή νίκη της μάχης διότι, σε πολλές περιπτώσεις- συμπεριλαμβανομένης της χώρας μου- οι δεχόμενοι μεγάλη πίεση Υπουργοί Οικονομικών, έχοντας στη διάθεσή τους φθίνοντες πόρους εσόδων, θα είναι ενδεχομένως διστακτικοί και θα πρέπει να πειστούν προκειμένου να προβούν στην πράξη. Θα έπρεπε ίσως να αναγνωρίσω, από την άλλη πλευρά, ότι ως προς θέματα ΦΠΑ όπως αυτά που καλύπτονται από την παρούσα έκθεση, δεν θα μπορούν τουλάχιστο να κατηγορήσουν τις Βρυξέλλες σε περίπτωση που αποτύχουν να φέρουν σε πέρας ό, τι επιτρέπεται στα πλαίσια αυτών των προτάσεων.
<SPEAKER ID="017" NAME="John Purvis" AFFILIATION="PPE-DE">
- Κυρία Πρόεδρε, θα ήθελα να συμφωνήσω με τον Προεδρεύοντα της Επιτροπής ο οποίος συμφωνεί με τον Επίτροπο Kovács και τη δύσκολη κατάσταση την οποία αντιμετωπίζει προσπαθώντας να περάσει τα φορολογικά θέματα από την Κοινοτική μηχανή. Πρέπει να εφαρμόσει άκρως διακριτική πολιτική συμπεριφορά προκειμένου να εξασφαλίσει ομοφωνία.
<P>
Ενώ στηρίζω πλήρως την αρχή της επικουρικότητας και το κυριαρχικό δικαίωμα των ΚΜ να θέτουν τους ίδιους φορολογικούς συντελεστές, θα πρότεινα στα ΚΜ που δεν έχουν ακόμη επωφεληθεί των χαμηλότερων συντελεστών ΦΠΑ ως προς τοπικά παρεχόμενες βιομηχανίες υψηλής έντασης, να το σκεφτούν σοβαρά πριν το κάνουν.
<P>
Στην χώρα σχετικά με την οποία έχω τις περισσότερες γνώσεις, όπου εφαρμόστηκε επιθετικά μείωση του ΦΠΑ κατά 2.5% σε όλους τους τομείς - με μικρή ή μη εμφανή ανταπόκριση ή οικονομικό αποτέλεσμα, σύμφωνα με τα λεγόμενα του κυρίου Allister - θα πρότεινα ότι θα είχε επιφέρει μεγαλύτερα αποτελέσματα εάν η δράση είχε επικεντρωθεί στους συγκεκριμένους τομείς των τοπικά παρεχόμενων βιομηχανιών υψηλής έντασης και εάν ο συντελεστής είχε μειωθεί ουσιωδώς από το 17.5% στον χαμηλότερο συντελεστή του 5%, ή και χαμηλότερα. Κάτι τέτοιο θα ήταν πιο αποτελεσματικό στην προσέλκυση των ατόμων στην αγορά εργασίας και στην επανεκκίνηση της δραστηριότητας.
<P>
Τομείς όπως οι κτηριακές ανακαινίσεις και επεκτάσεις, οι βελτιώσεις εξοικονόμησης ενέργειας και ίσως οι εργασίες κηπουρικής και διαμόρφωσης τοπίου και, όπως ανέφερε ο Olle Schmidt, οι υπηρεσίες περίθαλψης τρίτης και παιδικής ηλικίας, είναι οι τομείς οι οποίοι θα προσέλκυαν άτομα στην αγορά εργασίας και, πιθανόν, να αύξαναν τις φορολογικές ελαφρύνσεις, δεδομένου ότι αυτά τα άτομα θα πλήρωναν φόρο επί του εισοδήματός τους επίσης.
<P>
" εστίαση σε αυτούς τους τομείς μπορεί να είναι επωφελής κατάσταση για όλες τις πλευρές και θα πρότεινα ανεπιφύλακτα σε όλα τα ΚΜ τα οποία δεν έχουν ακόμη επωφεληθεί από αυτή την πρόταση, συμπεριλαμβανομένης της χώρας μου και αναφερόμενος ιδιαιτέρως σε αυτήν, να το κάνουν.
<SPEAKER ID="018" NAME="Joel Hasse Ferreira" AFFILIATION="PSE">
(PT) Το όφελος της εφαρμογής αυτής της πρότασης για μια οδηγία έγκειται στο πώς μπορεί να βοηθήσει στην αναζωογόνηση των τοπικών οικονομιών και τη στήριξη της κοινωνικής παρέμβασης. " εφαρμογή ενός μειωμένου συντελεστή ΦΠΑ θα επιφέρει σημαντικά αποτελέσματα στον στεγαστικό τομέα, είτε στον τομέα των κατασκευών είτε της ανακαίνισης, καθώς θα επιτρέψει στα ΚΜ που θα την εφαρμόσουν να μειώσουν το κόστος στον τελικό χρήστη.
<P>
" παροχή τοπικών υπηρεσιών, ιδιαίτερα από μικρές επιχειρήσεις, μπορεί επίσης να επωφεληθεί από αυτή τη μείωση συντελεστή ΦΠΑ, διασφαλίζοντας και δημιουργώντας με αυτόν τον τρόπο περισσότερες και καλύτερες θέσεις εργασίας ενθαρρύνοντας την κατανάλωση αγαθών και υπηρεσιών επιτυγχάνοντας ταυτοχρόνως την τόνωση της οικονομίας.
<P>
Οι υπηρεσίες εστίασης, οι οποίες είναι άκρως θεμελιώδεις για την ομαλή λειτουργία των τοπικών οικονομιών και την αύξηση του τουρισμού, μπορούν με αυτόν τον τρόπο να εξασφαλίσουν μεγάλα κέρδη σε τοπικό επίπεδο από αυτή τη μείωση του συντελεστή ΦΠΑ. Αυτές οι υπηρεσίες, κυρίες και κύριοι, δεν θα πρέπει να κυκλοφορούν εντός της Ευρωπαϊκής εσωτερικής αγοράς, η οποία θα πρέπει να συμβάλλει στη μείωση των επιφυλάξεων εκ μέρους ορισμένων ΚΜ οι οποίες έχουν ήδη εκφραστεί εντός του Συμβουλίου. Κατά συνέπεια, δεν μπορώ να συμφωνήσω με την επέκταση αυτού του μειωμένου συντελεστή στον εξοπλισμό, όποιος κι αν είναι ο λόγος.
<P>
Ο συνετός τρόπος κατά τον οποίο αυτή η πρόταση θα πρέπει να χειριστεί από το Ευρωπαϊκό Κοινοβούλιο δεν θα πρέπει να εκχωρεί στις Κυβερνήσεις που είναι διστακτικές ως προς την πρόταση της Ευρωπαϊκής Επιτροπής καμία πρόφαση χρήσης, στην πράξη, του δικαιώματος βέτο που δικαιούνται να ασκήσουν ως προς φορολογικά θέματα μέσω Ευρωπαϊκής νομοθεσίας. Συμπερασματικά, το Κοινοβούλιο θα πρέπει να έχει τη σύνεση να απορρίψει οιαδήποτε τροπολογία η οποία δεν θα έχει ουσιαστικό στόχο και η οποία, στην ουσία, θα εμποδίσει την υιοθέτηση του κειμένου. Όπως έχει ήδη αναφερθεί στη Συνέλευση, όχι μόνο "το τέλειο είναι ο εχθρός του καλού" αλλά και αυτός που το αναζητά μπορεί να χάσει τα πάντα.
<P>
Αυτή η πρόταση κανονισμού είναι σημαντική όχι μόνο για την ενίσχυση των τοπικών οικονομιών αλλά και για την ικανοποίηση των προσδοκιών διαφόρων ΚΜ τις οποίες έχουν εκφράσει επανειλημμένως. Ας στηρίξουμε λοιπόν την πρόταση της Επιτροπής, όπως παρουσιάστηκε. Αυτό ήταν στην ουσία το αποτέλεσμα της ψηφοφορίας, ως προς το οποίο εγώ προσωπικά συμφωνώ, στην Επιτροπή Εσωτερικής Αγοράς και Προστασίας των Καταναλωτών.
<P>
Χαιρετίζω το έργο των εισηγητών και αιτούμαι την υιοθέτηση της πρότασης με τους ίδιους όρους όπως υπεβλήθη από την Επιτροπή και υιοθετήθηκε από την Επιτροπή Εσωτερικής Αγοράς και Προστασίας των Καταναλωτών.
<SPEAKER ID="019" NAME="DanutBudreikait" AFFILIATION="ALDE">
- (LT) Ο κανονισμός των μειώσεων του ΦΠΑ αποτελεί εδώ και καιρό έναν τομέα που απαιτεί συστηματική προσέγγιση. Εάν επιτραπεί μείωση ΦΠΑ, όλες οι χώρες, και όχι μόνο αυτές που το κέρδισαν, θα έχουν το δικαίωμα να επωφελούνται από αυτήν, αλλά αυτό είναι ένα θέμα που θα μας απασχολήσει στο μέλλον. Επί του παρόντος χρειάζεται να λάβουμε επειγόντως αποφάσεις προκειμένου να ξεπεράσουμε την οικονομική κρίση. " πρόταση της Επιτροπής καλύπτει υπηρεσίες υψηλής έντασης και τοπικά παρεχόμενες υπηρεσίες για ιδιωτικούς τελικούς χρήστες συμπεριλαμβανομένων των υπηρεσιών εστίασης οι οποίες δεν θα εμποδίζουν τη σωστή λειτουργία της εσωτερικής αγοράς. Εντούτοις, υπάρχουν αμφιβολίες ως προς το γεγονός αν οι υπηρεσίες εστίασης θα παίξουν ρόλο σε τοπικό επίπεδο ή εάν θα μπορούσαν να ενθαρρύνουν διαφορετικούς όρους ανταγωνισμού σε παραμεθόριες περιοχές και να μπορούν να επηρεάσουν και τον τουρισμό. " χώρα μου, η Λιθουανία, παλεύοντας με την οικονομική κρίση, κατάργησε τις μειώσεις ΦΠΑ. " κυβέρνηση στήριξε αυτή της την απόφαση στην εκτίμηση της Εθνικής Ελεγκτικής Υπηρεσίας ότι οι κατασκευαστές επωφελούνται τα μέγιστα από την μείωση του ΦΠΑ αλλά ποιος επωφελείται από την αύξηση του ΦΠΑ; " δυσανάλογη, με την αύξηση του ΦΠΑ, αύξηση των τιμών δείχνει σαφώς ποιος έχει όφελος. " ίδια ιδέα αναφέρθηκε στο Ευρωπαϊκό Κοινοβούλιο κατά τη συζήτηση της μείωσης του ειδικού φόρου κατανάλωσης στη βενζίνη. Εκπρόσωποι της Ευρωπαϊκής Επιτροπής επιμένουν ότι κάτι τέτοιο δεν θα μειώσει τις τιμές του πετρελαίου. Είμαι ικανοποιημένη με την διεξαγωγή της συζήτησης της πρότασης της Επιτροπής η οποία λαμβάνει χώρα υπό το πρίσμα μιας διαφορετικής αξιολόγησης των οικονομικών κριτηρίων της Κοπεγχάγης. Ίσως η Επιτροπή μπορούσε να εξηγήσει σε όλους την ιδέα του ΦΠΑ, τις επιδράσεις του στις επιχειρήσεις και τον καταναλωτή και να υποδείξει τα μέτρα προστασίας του καταναλωτή από τον παραγωγό, αν υπάρχουν τέτοιου είδους μέτρα καν, καθώς είναι χαρακτηριστικό αυτό να συμβαίνει σε ορισμένες χώρες. Συμφωνώ ότι οι μειώσεις του ΦΠΑ πρέπει να εφαρμόζονται λαμβάνοντας υπόψη οικονομικά και κοινωνικά κριτήρια ότι κάθε πολίτης θα πρέπει να έχει πρόσβαση στα αγαθά και υπηρεσίες που χρειάζεται περισσότερο με στόχο την ενίσχυση και στήριξη των τοπικά παρεχόμενων υπηρεσιών.
<SPEAKER ID="020" NAME="Dariusz Maciej Grabowski" AFFILIATION="UEN">
(PL) Κυρία Πρόεδρε, η ΕΕ αντιμετωπίζει την σοβαρότερη οικονομική πρόκληση από την εποχή της δημιουργίας της. Πρώτον, η κρίση απαιτεί εκ βαθέων ανάλυση των λαθών που ενυπάρχουν στην οικονομική στρατηγική που εφαρμόζεται μέχρι σήμερα. Δεύτερον, χρειαζόμαστε συστάσεις για αποτελεσματικές λύσεις για το μέλλον. Σχετικά με αυτό, η δραστικότητα και αποτελεσματικότητα του φορολογικού συστήματος και του ΦΠΑ θα πρέπει να αναλυθεί. Εντούτοις, δεν υπάρχει αμφιβολία ότι το φορολογικό σύστημα και ο συντελεστές ΦΠΑ θα πρέπει να καταρτίζονται σύμφωνα με τις αρχές ελευθερίας, ανεξαρτησίας και κυριαρχίας των ΚΜ. " απάντησή μας σε ένα ενοποιημένο φορολογικό σύστημα είναι ένα ηχηρό "όχι".
<P>
Τα νεοεισαχθέντα ΚΜ, τα οποία είναι συχνά λιγότερο ανεπτυγμένα με συγκεκριμένη δημογραφική δομή, με μεγάλα ποσοστά νέων ατόμων, απαιτούν τελείως διαφορετικές φορολογικές ρυθμίσεις σε σχέση με τα παλαιότερα ΚΜ της ΕΕ. Επομένως, όπου αυτό είναι δυνατό, ο συντελεστής ΦΠΑ στις νεοεισαχθείσες χώρες θα πρέπει να είναι όσο το δυνατόν χαμηλότερος. Εντωμεταξύ, όπως έχω ήδη εισηγηθεί εγώ προσωπικά, χρειάζεται να εφαρμόσουμε μείωση του ΦΠΑ στην περίπτωση των πολιτιστικών αγαθών, όπως τα CD, στο σύνολο της ΕΕ. Από την άλλη πλευρά, χρειάζεται επίσης να προτείνουμε έναν φόρο επί των δημοσιονομικών πράξεων και της κερδοσκοπίας. Είναι αδύνατο να ελεγχθεί αυτό που συμβαίνει σήμερα, σχετικά με το κεφάλαιο που μεταφέρεται από τα νεοεισαχθέντα ΚΜ, γεγονός το οποίο δε συνάδει διόλου με τις θεμελιώδεις ιδεολογικές αρχές γενικής ισχύος της ΕΕ.
<SPEAKER ID="021" NAME="Luca Romagnoli" AFFILIATION="NI">
(IT) Κυρία Πρόεδρε, κυρίες και κύριοι, χαιρετίζω την άποψη της εισηγήτριας, κυρίας van den Burg, και ολόκληρου του Κοινοβουλίου, εάν υιοθετήσει την πρόταση που έχει σκοπό την τροποποίηση των διατάξεων της οδηγίας περί ΦΠΑ.
<P>
Επιτέλους έχουμε μια πρόταση που θα εγγυηθεί ίσες ευκαιρίες για όλα τα ΚΜ και θα βελτιώσει τη λειτουργία της εσωτερικής αγοράς ως προς τους μειωμένους συντελεστές ΦΠΑ. " πρόταση σέβεται, κατά έναν έξυπνο τρόπο, την αρχή της επικουρικότητας. Επιτρέπει στα ΚΜ να εφαρμόσουν μειωμένους συντελεστές ΦΠΑ για τοπικά παρεχόμενες υπηρεσίες και υπηρεσίες υψηλής έντασης, καθώς επίσης και τις υπηρεσίες κοινωνικής σημασίας όπως είναι η κατασκευή κτηρίων, υπηρεσίες παροχής ιατρικής περίθαλψης, και τα λοιπά, καθώς επίσης για μικρομεσαίες επιχειρήσεις γενικότερα.
<P>
Επομένως, συμμερίζομαι την ελπίδα της εισηγήτριας ότι αυτό το μέτρο περιγράφει εκτενώς ένα φορολογικό σύστημα το οποίο θα προωθήσει την απασχόληση, θα αυξήσει την παραγωγικότητα και θα μειώσει την παραοικονομία.
<SPEAKER ID="022" NAME="Paolo Bartolozzi" AFFILIATION="PPE-DE">
(IT) Κυρία Πρόεδρε, κυρίες και κύριοι, το Ευρωπαϊκό Κοινοβούλιο είχε πάντα άμεσο συμφέρον στις αλλαγές του ΦΠΑ, είτε με σκοπό την εναρμόνιση των συντελεστών μεταξύ των ΚΜ, προσαρμόζοντας τον ΦΠΑ στο εκάστοτε οικονομικό κλίμα ή λαμβάνοντας υπόψη τις προσωρινές εξαιρέσεις που εκχωρούνται στα νέα ΚΜ της Ευρωπαϊκής Ένωσης. Παρά το γεγονός ότι έχουμε προβεί σε γενική θεώρηση των πραγμάτων, η προσέγγισή μας έχει χαρακτηριστεί μέχρι τώρα από μια ανάγκη ευελιξίας στην εφαρμογή των μειωμένων συντελεστών, είτε προκειμένου να ληφθεί υπόψη ο συγκεκριμένος χαρακτήρας των κατασκευαστικών τομέων, είτε για οικονομικούς και κοινωνικούς λόγους.
<P>
" πρόταση προς συζήτηση, εντούτοις, αποσκοπεί στην επέκταση της εφαρμογής μειωμένων συντελεστών ΦΠΑ σε μια πλειάδα υπηρεσιών, συμπεριλαμβανομένων των υπηρεσιών υψηλής έντασης, των εστιατορίων, των τοπικά παρεχόμενων υπηρεσιών, του τομέα κατασκευών και μεταβιβάσεων κτηρίων καθώς επίσης και των υπηρεσιών που παρέχονται σε μη προνομιούχα άτομα.
<P>
Πέρα από την αναζήτηση εναρμόνισης του ΦΠΑ σε όλα τα ΚΜ, σκοπός της εν λόγω οδηγίας, σε συμφωνία με την αρχή της επικουρικότητας, είναι να εξασφαλίσει ίσες ευκαιρίες για όλα τα ΚΜ, επιτρέποντάς τα, την ίδια στιγμή, να θέσουν από μόνα τους, τους μειωμένους συντελεστές που τα αφορούν. Κατά συνέπεια, οι καταναλωτές θα οδηγηθούν στην μεταφορά ορισμένων δραστηριοτήτων που διενεργούσαν από την τοπική οικονομία ή παραοικονομία στην επίσημη οικονομία, ενθαρρύνοντας με αυτόν τον τρόπο την οικονομική ανάπτυξη χωρίς όμως να παρεμποδίζεται η λειτουργία της εσωτερικής αγοράς. Εντούτοις, θα πρέπει να υπενθυμισθεί ότι η πλειονότητα των εν λόγω υπηρεσιών μπορούν ή να απολαμβάνουν μειωμένο συντελεστή, αλλά σε περιορισμένο αριθμό ΚΜ και για περιορισμένη χρονική περίοδο.
<P>
Ωστόσο, η συζήτηση παραμένει ανοιχτή ως προς την εφαρμογή των μειωμένων συντελεστών σε θέματα περιβαλλοντικής προστασίας και εξοικονόμησης ενέργειας, σχετικά με τα οποία η Επιτροπή πρέπει να παράσχει συγκεκριμένες αξιολογήσεις δεδομένης της σημασίας των εν λόγω τομέων για την οικονομία της ΕΕ.
<SPEAKER ID="023" NAME="Dariusz Rosati" AFFILIATION="PSE">
(PL) Κυρία Πρόεδρε, προσθέτοντας τη γνώμη μου στη συζήτηση περί της προτάσεως της Επιτροπής περί μειωμένων συντελεστών ΦΠΑ, θα ήθελα να επιστήσω την προσοχή σας στη σημασία αυτής της πρότασης ως προς την αντιμετώπιση των συνεπειών της τρέχουσας κρίσης. Αυτή τη στιγμή τα ΚΜ χρειάζονται αποτελεσματικά όργανα προκειμένου να προστατέψουν τις θέσεις εργασίας και να αποτρέψουν την ύφεση. " μείωση των συντελεστών ΦΠΑ για τις υπηρεσίες υψηλής έντασης άπτεται αυτού του σκοπού. Μειώνει το βάρος που επιβάλλεται στις ΜΜΕ, διευκολύνει την πρόσβαση σε βασικές υπηρεσίες και προστατεύει τις θέσεις εργασίας. Ταυτοχρόνως, δεν παρεμποδίζει τον ανταγωνισμό στην εσωτερική αγορά, καθώς στηρίζει τις επιχειρήσεις που παρέχουν τοπικές υπηρεσίες αλλά δεν αποτελεί και απειλή για τα έσοδα του κράτους εφόσον η εισαγωγή μειωμένων συντελεστών παραμένει εθελοντικό βήμα. Το παρόν Κοινοβούλιο θα πρέπει να στηρίξει την πρόταση της Επιτροπής και εύχομαι κάθε επιτυχία στον Επίτροπο Kovács στην προσπάθειά του να πείσει ολόκληρο το Συμβούλιο να την υιοθετήσει.
<SPEAKER ID="024" NAME="Mariela Velichkova Baeva" AFFILIATION="ALDE">
- (BG) " πρόταση της Ευρωπαϊκής Επιτροπής να μειώσει προσωρινά τους μειωμένους συντελεστές ΦΠΑ για τοπικά παρεχόμενες υπηρεσίες, συμπεριλαμβανομένων των υπηρεσιών υψηλής έντασης, είναι επίκαιρη και στοχεύει στον ορθολογισμό και απλοποίηση εφαρμόζοντας απαραίτητες αλλαγές και λεπτό συντονισμό και δημιουργώντας τις δυνατότητες ανάπτυξης σε θέσεις εργασίας σε τομείς με ανειδίκευτο εργατικό δυναμικό και, ταυτόχρονα, περιορίζοντας την δραστηριότητα στην παραοικονομία, διατηρώντας τις θέσεις εργασίας και εξασφαλίζοντας φορολογική δικαιοσύνη για τα ΚΜ, συμπεριλαμβανομένων των οικονομικών παραγόντων τους.
<P>
Ένα από τα βασικά επιχειρήματα για τη μείωση του ΦΠΑ είναι ότι θα παράσχει ευνοϊκότερη διανομή εισοδήματος μετά την κατανάλωση μειώνοντας το κόστος του καλαθιού της χαμηλόμισθης νοικοκυράς και θα αυξήσει το κόστος του καλαθιού υψηλόμισθων νοικοκυριών. Οι αλλαγές στην καταναλωτική δομή συνεπάγονται και αλλαγές στο ακαθάριστο εγχώριο προϊόν και στην παραγωγικότητα της επίσημης οικονομίας αλλά και στην μείωση της δραστηριότητας της παραοικονομίας, όπως για παράδειγμα στον στεγαστικό τομέα και σε άλλες τοπικές υπηρεσίες οι οποίες αποτελούν το αντικείμενο της παρούσης πρότασης της Ευρωπαϊκής Επιτροπής. Φυσικά, το πιθανό καθαρό οικονομικό όφελος της μείωσης των συντελεστών ΦΠΑ εξαρτάται όχι μόνο από τα χαρακτηριστικά του σχετικού τομέα αλλά και από το συγκεκριμένο οικονομικό περιβάλλον στα σχετικά ΚΜ. Για παράδειγμα, η αύξηση του πλαισίου μειωμένων συντελεστών ΦΠΑ σε τομείς με ανειδίκευτο εργατικό δυναμικό προϋποθέτει μια άκαμπτη αγορά εργασίας, ενώ στον τομέα τροφίμων προϋποθέτει σημαντικές διαφορές στην κατανάλωση μεταξύ των νοικοκυριών με υψηλό και χαμηλό εισόδημα.
<P>
Θα πρέπει όλοι μας να έχουμε κατά νου ότι η εφαρμογή των μειώσεων ΦΠΑ θα επιφέρει μειώσεις στα έσοδα του δημοσίου ταμείου. Ως διάσταση του ακαθάριστου εγχώριου προϊόντος, κάτι τέτοιο θα κυμαίνεται από ένα έως ενάμιση τοις εκατό του ΑΕΠ των διαφόρων ΚΜ. Τα σταθερά δημόσια οικονομικά κατά την τρέχουσα περίοδο οικονομικών διαταραχών θα επιτρέψουν στις σχετικές κυβερνήσεις να αντιμετωπίσουν τα δομικά ελλείμματα της περιόδου που διανύουμε. Ακόμη και κυβερνήσεις που έχουν την πολυτέλεια ελευθερίας κινήσεων θα κάνουν χρήση των επιλογών όπως η μείωση συντελεστών ΦΠΑ για υπηρεσίες υψηλής έντασης προκειμένου να επιτύχουν άλλους στόχους των οικονομικών πολιτικών τους. Δεδομένων των ανωτέρω γεγονότων και επιχειρημάτων, η Ομάδα Συμμαχίας Φιλελευθέρων και Δημοκρατών για την Ευρώπη θα στηρίξει την πρόταση της Επιτροπής προκειμένου να εξασφαλίσει το γεγονός ότι υπάρχει δυνατή στήριξη στο Ευρωπαϊκό Κοινοβούλιο για αυτό το σημαντικό στάδιο της διαδικασίας αποφάσεων.
<SPEAKER ID="025" NAME="Roberta Angelilli" AFFILIATION="UEN">
(IT) Κυρία Πρόεδρε, κυρίες και κύριοι, η πρόταση της επέκτασης της εφαρμογής μειωμένου ΦΠΑ σε ορισμένες υπηρεσίες υψηλής έντασης, σε εστιατόρια, καθώς επίσης και στη συντήρηση και κατασκευή κτηρίων, μπορεί να επιφέρει μεγάλες πιθανότητες θετικής οικονομικής επίδρασης στην αγορά και στην απασχόληση στο πλαίσιο της τρέχουσας σοβαρής οικονομικής κρίσης. Ο ανταγωνισμός δεν θα επηρεαστεί, απεναντίας θα είναι ευκαιρία να δοθεί μια ελαφρά ώθηση στην παραγωγή και να αναζωογονηθεί η κατανάλωση, να δημιουργηθούν νέες θέσεις εργασίας και να ενισχυθούν οι επιχειρήσεις και οι οικογένειες.
<P>
Κατά τη γνώμη μου, θα ήταν επωφελές να επεκταθεί η εφαρμογή των μειωμένων συντελεστών ΦΠΑ περαιτέρω, για παράδειγμα, για την κάλυψη "πράσινων υπηρεσιών" με σκοπό την ενθάρρυνση περιβαλλοντικών πολιτικών. Όσον αφορά στο κείμενο που πρόκειται να ψηφίσουμε, προσωπικά, χαιρετίζω ιδιαιτέρως την πρόταση μείωσης ΦΠΑ στις βρεφικές πάνες και στις υπηρεσίες που αφορούν τα παιδιά. Το παρόν Κοινοβούλιο ζήτησε επανειλημμένως από την Επιτροπή και τα ΚΜ να βελτιώσουν το συντονισμό μεταξύ των μακροοικονομικών και των κοινωνικών πολιτικών προκειμένου να επανορθώσουν την άνοδο σε νέες μορφές φτώχειας. Πράγματι, δεν πρέπει να ξεχνάμε ότι περίπου 17% των Ευρωπαϊκών οικογενειών ζει αυτή τη στιγμή κάτω από τα όρια της φτώχειας και ένα στα πέντε παιδιά είναι φτωχό.
<P>
Επομένως αναμένουμε την απάντηση του Συμβουλίου- ελπίζω ότι θα μπορέσει να υιοθετήσει την πρόταση το συντομότερο δυνατό και να ανοίξει μια ευρύτερη και πιο φιλόδοξη συζήτηση σχετικά με την προώθηση των φορολογικών πολιτικών για οικογένειες, καθώς επίσης και για επιχειρήσεις, και, ενδεχομένως, να καταφέρει να επεκτείνει την εφαρμογή των μειωμένων συντελεστών ΦΠΑ σε όλα τα αγαθά που αφορούν στα παιδιά.
<SPEAKER ID="026" NAME="Valdis Dombrovskis" AFFILIATION="PPE-DE">
- (LV) Κυρία Πρόεδρε, Επίτροπε, στο πλαίσιο του Ευρωπαϊκού Σχεδίου Οικονομικής Ανάκαμψης, προτείνεται τα ΚΜ να προβούν σε προσωρινή μείωση του ΦΠΑ προκειμένου να τονώσουν την κατανάλωση. Επιπροσθέτως, η Ευρωπαϊκή Επιτροπή έχει ετοιμάσει μια πρόταση επέκτασης των επιλογών των ΚΜ ως προς την εφαρμογή μειωμένου συντελεστή ΦΠΑ. " ευρύτερη εφαρμογή ενός μειωμένου συντελεστή ΦΠΑ όχι μόνο θα ενισχύσει την οικονομική ανάκαμψη αλλά θα συμβάλλει επίσης στην δημιουργία νέων θέσεων εργασίας και θα μειώσει την παραοικονομία. Οι τροπολογίες της οδηγίας προβλέπουν σημαντική επέκταση των ευκαιριών για την εφαρμογή μειωμένων συντελεστών ΦΠΑ. Αυτό θα ισχύει επίσης και για τις υπηρεσίες τροφοδοσίας (catering), για τις εργασίες ανακαίνισης και επισκευών κτηρίων και τόπων λατρείας, για υπηρεσίες υψηλής έντασης και τοπικά παρεχόμενες υπηρεσίες, για παιδικά καθίσματα αυτοκινήτου, βρεφικές πάνες και κ.ο.κ. Από πλευράς οικονομικής και περιβαλλοντικής πολιτικής, είναι επίσης σημαντικό να εφαρμόζεται μειωμένος συντελεστής ΦΠΑ σε υλικά εξοικονόμησης ενέργειας και σε υπηρεσίες που είναι συνδεδεμένες με την εξοικονόμηση ενέργειας καθώς επίσης και με την ενεργειακή απόδοση. Καλώ την Ευρωπαϊκή Επιτροπή να επιταχύνει την εξέταση αυτού του θέματος και να ετοιμάσει προτάσεις επ' αυτών των σημείων όσο πιο άμεσα γίνεται. Αυτές είναι ευπρόσδεκτες αλλαγές και αποδεικνύουν την ετοιμότητα της Ευρωπαϊκής Ένωσης για άμεση αντίδραση στην οικονομική κρίση στο όριο των δυνατοτήτων της. Ελπίζω το Συμβούλιο να στηρίξει αυτές τις αλλαγές. Το μόνο που απομένει είναι να ενθαρρυνθούν τα ΚΜ να χρησιμοποιήσουν αυτές τις νέες δυνατότητες στην εφαρμογή μειωμένων συντελεστών ΦΠΑ. Σας ευχαριστώ για την προσοχή σας
<SPEAKER ID="027" NAME="Antolín Sánchez Presedo" AFFILIATION="PSE">
(ES) Κυρία Πρόεδρε, είμαι υπέρ του να επιτραπούν τα ΚΜ να εφαρμόσουν εναρμονισμένους συντελεστές ΦΠΑ επί προσωρινής βάσης για συγκεκριμένες υπηρεσίες κοινωνικού ενδιαφέροντος και για υπηρεσίες υψηλής έντασης και τοπικά παρεχόμενες υπηρεσίες.
<P>
Μέτρα αυτού του είδους έχουν ανακοινωθεί προκειμένου οι πολίτες να αποκτήσουν μεγαλύτερη αγοραστική δύναμη, βελτιώνοντας το περιβάλλον για τις ΜΜΕ και αυξάνοντας την παραγωγικότητά τους και ενισχύοντας την επίσημη οικονομία. Σε αυτούς τους καιρούς ύφεσης, κάτι τέτοιο μπορεί να τονώσει την ανάκαμψη, την ανάπτυξη και τις θέσεις εργασίας.
<P>
Θα είναι επωφελές να επεκταθεί η εφαρμογή μειωμένων συντελεστών σε υπηρεσίες που αφορούν βρεφικές πάνες και εξοπλισμό για άτομα με ειδικές ανάγκες, ηλεκτρονικά βιβλία, εργασίες περιβαλλοντικών δικτύων υπονόμων και ανακύκλωσης, καθώς επίσης και κτήρια, τόπους λατρείας και πολιτιστικής και καλλιτεχνικής κληρονομιάς, εστιατόρια, κηπουρική και ιατρική περίθαλψη. Για αυτό τον λόγο, αναμένοντας το επόμενο πακέτο ενεργειακής απόδοσης, χαιρετίζω την έκθεση της κυρίας van den Burg και πιστεύω ακράδαντα ότι τον επόμενο μήνα θα έχει επιτευχθεί η πολιτική συμφωνία η οποία θα επιτρέψει την εφαρμογή της το συντομότερο δυνατό.
<SPEAKER ID="028" NAME="Μαργαρίτης Σχοινάς" AFFILIATION="PPE-DE">
- (EL) Κυρία Πρόεδρε, θα μου επιτρέψετε να αρχίσω εκτός θέματος, σχολιάζοντας την απερίγραπτη και θλιβερή επίθεση των ευρωσκεπτικιστών από πίσω μου απέναντι στην ευρωζώνη και στην ελληνική οικονομία τους· παραπέμπω απλώς στις δηλώσεις του κ. Almunia και του κ. Trichet, οι οποίοι διαβεβαίωσαν αυτό το Κοινοβούλιο ότι δεν υπάρχει κανένας κίνδυνος για τη συνοχή της ευρωζώνης, ότι οι συλλογικές μας άμυνες λειτουργούς και, όσον αφορά την ελληνική οικονομία, θα ήθελα να πληροφορήσω τον κ. Whittaker ότι θα πρέπει να συνηθίσει στην ιδέα ότι παραμένουμε μια από τις ελάχιστες χώρες με θετική ανάπτυξη και χαμηλή ανεργία, ακόμα και στις πολύ δύσκολες στιγμές που περνάμε. Οι ευρωσκεπτικιστές είναι αντί-Βρυξέλλες, είναι αντί-Φρανκφούρτη, τώρα έχουν αρχίσει να είναι και ... 'anti-everything'!
<P>
Έρχομαι τώρα στην έκθεση που συζητάμε σήμερα. Θέλω να σας πω ότι αυτό το θέμα έπρεπε να δούμε από δύο οπτικές γωνίες: μία όταν ξεκίνησε η όλη ιστορία, όταν δεν ήμασταν ακόμη σε καιρούς κρίσης, και μία στην τωρινή συγκυρία στην οποία βρισκόμαστε, όταν η μεγαλύτερη οικονομική κρίση κτυπάει βαθειά την πραγματική οικονομία στην Ευρώπη.
<P>
Στην πρώτη φάση, πριν από την κρίση, υπήρχε η λογική να συγκεντρωθούμε σε αυτούς τους πολύ λίγους τομείς υψηλής έντασης εργασίας, όπως είναι η εστίαση - γιατί εκεί είχαμε έναν αντίκτυπο - κυρίως στην ακρίβεια και στο κόστος ζωής. Τώρα όμως, που η κρίση αφορά πολλούς - για να μην πω όλους - υπάρχει επίσης η λογική ότι αυτό το Κοινοβούλιο, ως εκφραστής της πολιτικής ευαισθησίας της κοινωνίας, θα πρέπει να κάνει μια προσπάθεια να δει και θέματα τα οποία τότε, στην αρχή, δεν είχαν καλυφθεί, όπως είναι το θέμα των γεωργικών μηχανημάτων το οποίο η ομάδα μου έχει τη δυνατότητα να προτείνει με την τροπολογία αριθ. 2.
<P>
Σε ό,τι αφορά τώρα αυτές τις αντιφάσεις που βλέπουμε από την Αριστερά του Κοινοβουλίου, όπου ορισμένα θέματα, όπως είναι οι πτυχές ενέργειας όσον αφορά τα κτήρια, είναι καλή επιδίωξη, αλλά ορισμένα άλλα, όπως είναι η γεωργία ή το αλκοόλ, είναι κακή, νομίζω ότι ο καλύτερος κριτής είναι ο πολίτης και όχι οι πολιτικοί.
<SPEAKER ID="029" NAME="Proinsias De Rossa" AFFILIATION="PSE">
- Κυρία Πρόεδρε, σήμερα, η προτεραιότητα του Ευρωπαϊκού Κοινοβουλίου πρέπει να είναι το πώς θα εξασφαλίσει τη μεγαλύτερη δυνατή πλειοψηφία για την πρόταση της Επιτροπής σχετικά με την επέκταση και μονιμοποίηση της επιλογής μείωσης συντελεστών ΦΠΑ σε υπηρεσίες υψηλής έντασης. Κάτι τέτοιο δεν αποτελεί θέμα προς συζήτηση από ένα πολιτικό ακροατήριο ή, στην ουσία, θέμα προώθησης εγχειρημάτων. Χιλιάδες θέσεις εργασίας ανειδίκευτων εργαζομένων χάνονται καθημερινά σε κάθε ΚΜ. Έχει αποδειχτεί ότι χαμηλοί συντελεστές ΦΠΑ ενθαρρύνουν την απασχόληση στις υπηρεσίες, βοηθούν τις ΜΜΕ και, στην ουσία, κάνουν την παραοικονομία λιγότερο θελκτική.
<P>
" ευθύνη μας σήμερα, εδώ, είναι να απευθύνουμε ένα ηχηρό μήνυμα στις κυβερνήσεις των ΚΜ μας να προχωρήσουν το θέμα. Ο κατασκευαστικός τομέας χρειάζεται επειγόντως μια τονωτική ένεση- οι εργασίες ανακαίνισης, επισκευών και εγκαταστάσεων θα βοηθήσουν στην διασφάλιση της ενεργειακής απόδοσης καθώς επίσης και στην ενίσχυση της απασχόλησης. Τα εστιατόρια, η κοινωνική προστασία της παιδικής ηλικίας καθώς επίσης και της τρίτης ηλικίας θα έχουν επίσης όφελος.
<P>
Χαιρετίζω την προσέγγιση του εισηγητή και ελπίζω ότι η κυβέρνησή μου, η Ιρλανδική Κυβέρνηση, να ψηφίσει υπέρ αυτής της πρότασης, κάτι το οποίο, δυστυχώς, δεν έχει κάνει μέχρι σήμερα.
<SPEAKER ID="030" NAME="Silvia-Adriana Ţicău" AFFILIATION="PSE">
(RO) Πέρυσι, η Επιτροπή πρότεινε ένα σχέδιο οικονομικής ανάκαμψης του οποίου η εφαρμογή αποδεικνύεται ιδιαίτερα δύσκολη. Τα ΚΜ και οι κυβερνήσεις τους πρέπει να λαμβάνουν προληπτικές πρωτοβουλίες.
<P>
Τα ΚΜ μπορούν να εφαρμόσουν μειωμένους συντελεστές ΦΠΑ σε υπηρεσίες που μπορεί να αφορούν από την παροχή φυσικού αερίου και ηλεκτρισμού, συστήματα θέρμανσης ή ψύξης, παιδική ένδυση και υπόδηση μέχρι βιβλία, εφημερίδες και περιοδικά, φαρμακευτικά προϊόντα και ιατρικό εξοπλισμό για άτομα με ειδικές ανάγκες καθώς επίσης και υπηρεσίες εστίασης. Το μόνο που χρειάζεται είναι όραμα και πολιτική θέληση.
<P>
Ο κατασκευαστικός τομέας έχει τον μεγαλύτερο αριθμό θέσεων εργασίας. Χαιρετίζω ένθερμα ότι είναι αναγκαίο να επιτραπεί στα ΚΜ να εφαρμόσουν μειωμένους συντελεστές ΦΠΑ στια εργασίες ανακαίνισης και επισκευών με στόχο την ενίσχυση της εξοικονόμησης ενέργειας καθώς επίσης και της ενεργειακής απόδοσης.
<P>
Ως εισηγητής για την Οδηγία Ενεργειακής Απόδοσης Κτηρίων, πρότεινα μειωμένους συντελεστές ΦΠΑ για προϊόντα στους τομείς ενεργειακής απόδοσης καθώς επίσης και ανανεώσιμης ενέργειας. Χαιρετίζω την πρόταση του εισηγητή και πιστεύω ότι αυτό το μέτρο είναι ιδιαίτερα σημαντικό, ιδιαίτερα κατά την τρέχουσα κρίση.
<SPEAKER ID="031" NAME="David Martin" AFFILIATION="PSE">
- Κυρία Πρόεδρε, κι εγώ χαιρετίζω την πρόταση της Επιτροπής και θεωρώ ότι αποτελεί έξυπνη αντίδραση στην κρίση την οποία αντιμετωπίζουμε. Όπως και άλλοι συνάδελφοι που πήραν τον λόγο, και ο προηγούμενος ομιλητής στην ουσία, πιστεύω ακράδαντα ότι αυτή η πρόταση πρέπει να εφαρμοστεί στην διατήρηση της ενέργειας και ότι τα μέτρα διατήρησης της ενέργειας πρέπει να αποτελούν πρώτη προτεραιότητα των ΚΜ.
<P>
Με την εφαρμογή μειωμένου κόστους για οικιστικές εγκαταστάσεις θα μπορούσαν να επιτευχθούν τρεις από τους πιο επιθυμητούς στόχους μας. Πρώτον, μειώνοντας τις εκπομπές CO2 θα περιορίζονταν οι περιβαλλοντικές βλάβες, δεύτερον, θα ενισχύονταν η δημιουργία θέσεων εργασίας, δεδομένου ότι τα μέτρα διατήρησης ενέργειας είναι μέτρα ιδιαίτερα υψηλής έντασης και, τρίτον, μακροπρόθεσμα, σίγουρα θα συνέβαλε στη μείωση των ενεργειακών λογαριασμών για τα άτομα τρίτης ηλικίας και άλλων ευπαθών ομάδων της κοινωνίας..
<P>
Ελπίζω, πρώτον, η Επιτροπή να προχωρήσει με αυτή την πρόταση, δεύτερον, να καταφέρω να πείσω τα ΚΜ που δεν έχουν ακόμη πειστεί και, τρίτον, να τονιστεί ότι, ως μέρος της πρότασης, τα μέτρα διατήρησης της ενέργειας θεωρούνται ότι συμπεριλαμβάνονται στην πρόταση.
<SPEAKER ID="032" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, το φαινόμενο που ονομάζεται παραοικονομία αποτελεί σοβαρό πρόβλημα το οποίο εισβάλλει σε κάθε είδους οικονομία σε μεγαλύτερο ή μικρότερο βαθμό. Βασικά προκαλείται από υπερβολικές φορολογικές επιβαρύνσεις που επιβάλλονται από το κράτος, οι οποίες, με τη σειρά τους, ενθαρρύνουν τους επιχειρηματίες να ασχοληθούν με αδήλωτες επιχειρηματικές δραστηριότητες, παρακάμπτοντας το φορολογικό σύστημα. Αυτό οδηγεί σε τεράστιες προϋπολογιστικές απώλειες και στην αύξηση μη καταχωρημένης απασχόλησης.
<P>
Σε αυτό το πλαίσιο, η πρωτοβουλία εισαγωγής μακροπρόθεσμης μείωσης των συντελεστών ΦΠΑ για τις υπηρεσίες υψηλής έντασης και τις τοπικά παρεχόμενες υπηρεσίες αξίζει ιδιαίτερη στήριξη καθώς δίνει στις επιχειρήσεις το κίνητρο να διεξάγουν την δραστηριότητά τους στα πλαίσια της επίσημης οικονομίας. Επιπλέον, θα προωθήσει την αύξηση και της παραγωγικότητας και της απασχόλησης. Ωστόσο ταυτόχρονα, πιθανές ενάντιες συνέπειες, όπως η εισαγωγή μειωμένων συντελεστών για την προώθηση του ελεύθερου ανταγωνισμού εντός της εσωτερικής αγοράς ή μείωση στα έσοδα του προϋπολογισμού, θα πρέπει να τεθούν σοβαρά υπόψη. Επομένως, η λήψη ισορροπημένων και διάφανων μέτρων είναι αναγκαία δεδομένου ότι η εμπιστοσύνη των επιχειρηματιών μας αποτελεί προϋπόθεση για την επιτυχία του έργου.
<SPEAKER ID="033" NAME="Margarita Starkevičiūt" AFFILIATION="ALDE">
- (LT) Θα ήθελα να μιλήσω για τον φόρο προστιθέμενης αξίας από δυο οπτικές γωνίες- την πλευρά της κοινωνικής δικαιοσύνης και της ανταγωνιστικότητας. Από πλευρά κοινωνικής δικαιοσύνης, ο φόρος προστιθέμενης αξίας είναι αντιστρόφως ανάλογος, δηλαδή άτομα με χαμηλότερο εισόδημα αντιμετωπίζουν μεγαλύτερη φορολογική επιβάρυνση και επομένως θα πρέπει μετά να αυξήσουμε τις κοινωνικές επιδοτήσεις. Ίσως θα έπρεπε να κάνουμε ακριβώς το αντίθετο. Από πλευράς ανταγωνιστικότητας, η Ευρώπη είναι μια οικονομία υπηρεσιών. Μπορούμε να ανταγωνιζόμαστε διεθνώς χρησιμοποιώντας τις υπηρεσίες μας προκειμένου να προσελκύσουμε τουρίστες και, αναμφίβολα, είναι σημαντικό αυτές οι υπηρεσίες να είναι φτηνές. Σε σύγκριση με τις "ΠΑ, ο φόρος επί των πωλήσεων, ή ο φόρος προστιθέμενης αξίας, είναι πολύ υψηλότερος. Ίσως θα έπρεπε να αναλογιστούμε αυτή την προοπτική όταν μιλάμε για μια πιο συντονισμένη φορολογική πολιτική, μολονότι, σαφώς, όλα αυτά εναπόκεινται στην απόφαση των ΚΜ.
<SPEAKER ID="034" NAME="Ewa Tomaszewska" AFFILIATION="UEN">
(PL) Κυρία Πρόεδρε, οι συνέπειες της κρίσης είναι ήδη εμφανείς στην πολωνική βιομηχανία κατασκευής κτηρίων, παρά την αδήριτη ανάγκη της χώρας για στέγαση. " Πολωνία δεν έχει ακόμη αποκαταστήσει το απόθεμα στέγασης που είχε καταστραφεί κατά την διάρκεια του 2ου Παγκοσμίου Πολέμου. Χαιρετίζω την σημαντική μείωση των συντελεστών ΦΠΑ, ιδιαίτερα αναφορικά την κατασκευή στεγαστικών μονάδων, καθώς επίσης και με τα έργα θερμομόνωσης και ανακαίνισης, με βασικό, αν και όχι αποκλειστικό, στόχο την προστασία των θέσεων εργασίας και την διασφάλιση της κοινωνικής συνοχής. Τα ποσοστά πληθυσμού ηλικιωμένων ατόμων στην Ευρώπη σημαίνουν ότι πρέπει να δώσουμε ιδιαίτερη προσοχή στην παροχή υπηρεσιών περίθαλψης και, επομένως, θα ήθελα να επιστήσω την προσοχή σας στην ανάγκη μείωσης των συντελεστών ΦΠΑ σε αυτόν τον τομέα επίσης
<SPEAKER ID="035" NAME="László Kovács">
Μέλος της Επιτροπής- Κυρία Πρόεδρε, έχω πλήρη επίγνωση των αδύνατων σημείων των προτάσεων της Επιτροπής: γνωρίζω ότι είναι μέτριες και περιορισμένες σε αντικείμενο. Ωστόσο, έχω επίσης επίγνωση της απροθυμίας ορισμένων ΚΜ σχετικά με την μείωση των συντελεστών ΦΠΑ γενικά και με την επέκταση των μειωμένων συντελεστών ΦΠΑ ειδικότερα. Είναι φυσικό ότι αυτή η απροθυμία θέτει όρια στις προσδοκίες μας, καθώς χρειαζόμαστε ομοφωνία στο Συμβούλιο.
<P>
Για την Επιτροπή, υπάρχουν δυο επιλογές. " μια ήταν να θέσει προς συζήτηση μια φιλόδοξη πρόταση, η οποία είναι πλήρως δικαιολογημένη, και να πάρει το ρίσκο ότι μπορεί να μην εγκριθεί από το Συμβούλιο. Σε αυτή την περίπτωση, 18 ΚΜ, τα οποία αυτή τη στιγμή εφαρμόζουν μειωμένους συντελεστές ΦΠΑ σε τοπικά παρεχόμενες υπηρεσίες υψηλής έντασης, θα πρέπει να επιστρέψουν στους κανονικούς συντελεστές. Μια αύξηση στους συντελεστές ΦΠΑ από 5-6% σε 20-25% θα κατέληγε σίγουρα στην πτώχευση χιλιάδων μικρομεσαίων επιχειρήσεων και στην απώλεια δεκάδων χιλιάδων θέσεων εργασίας σε καιρούς σοβαρής οικονομικής κρίσης.
<P>
Επομένως, η Επιτροπή επέλεξε την άλλη επιλογή η οποία ευελπιστούμε ότι θα λάβει ομόφωνη στήριξη στο Συμβούλιο: σωτηρία θέσεων εργασίας, στήριξη στις ΜΜΕ και ενίσχυση του κατασκευαστικού τομέα.
<P>
Όπως έχουν ήδη αναφέρει πολλοί ομιλητές το θέμα της ενεργειακής απόδοσης, θα ήθελα να επαναλάβω ό,τι έχω ήδη αναφέρει στις εισαγωγικές μου παρατηρήσεις: τον Απρίλιο θα πρέπει να συζητήσουμε μια πρόταση η οποία θα επικεντρώνεται στις κλιματικές αλλαγές και στην ενεργειακή απόδοση, μια αναθεώρηση της Οδηγίας Φορολόγησης της Ενέργειας καθώς επίσης και το Πράσινο Φορολογικό Πακέτο που προτείνει μειωμένους συντελεστές ΦΠΑ για πράσινες υπηρεσίες που σκοπό έχουν την αύξηση της ενεργειακής απόδοσης.
<P>
" κατανόηση και στήριξη που έλαβα κατά τις συζητήσεις της ολομέλειας είναι ενθαρρυντικές. Ευχαριστώ το Κοινοβούλιο για την στήριξή του και ιδιαιτέρως την Επιτροπή Οικονομικής και Νομισματικής Πολιτικής και την κυρία van den Burg για το έργο τους
<SPEAKER ID="036" NAME="Ieke van den Burg">
εισηγήτρια. - Κυρία Πρόεδρε, είμαι ευχαριστημένη από αυτή τη συζήτηση. Έχουμε σχεδόν ομόφωνη στήριξη της πρότασης της Επιτροπής και ελπίζω ότι κάτι τέτοιο θα ενθαρρύνει τον Επίτροπο να διεξάγει μελλοντικές συζητήσεις με το Συμβούλιο σχετικά με το εν λόγω θέμα.
<P>
Παρατήρησα επίσης ότι πολλοί από τους συναδέλφους μου έχουν σημειώσει ότι θα επιθυμούσαν από τις κυβερνήσεις τους να χρησιμοποιήσουν αυτό το μέτρο σε εθνικό επίπεδο στα πλαίσια της παρούσας κρίσης. Θα ήθελα να τονίσω, για ακόμη μια φορά, ιδιαίτερα ως προς την ενεργειακή απόδοση και την ανακαίνιση των κτηρίων, ότι αυτό είναι ένα καλό μέτρο. Ελπίζω ότι ακόμη και το Συμβούλιο θα προσπαθήσει να συντονίσει τις ενέργειες επ' αυτού και να αποφασίσει ότι θα λάβουν αυτά τα μέτρα από κοινού διότι με αυτόν τον τρόπο θα δοθεί επιπλέον ενίσχυση, επιπλέον τόνωση για την οικονομία.
<P>
Είναι καθήκον μας σε εθνικό επίπεδο να πείσουμε τους συναδέλφους και κυβερνήσεις της χώρας μας ως προς την χρήση αυτών των πιο στοχοθετημένων και πιο αποτελεσματικών μέτρων στα πλαίσια της παρούσας κατάστασης προκειμένου να αυξηθεί το ποσοστό απασχόλησης- όχι μόνο ως προς την δημιουργία περισσότερων θέσεων εργασίας- με σκοπό τη νομιμοποίηση της παραοικονομίας και την δυνατότητα πρόσβασης στις εν λόγω τοπικά παρεχόμενες υπηρεσίες από τον μεγάλο αριθμό καταναλωτών και πολιτών που θα βιώνει τις συνέπειες της κρίσης.
<P>
Πιστεύω ότι αποτελεί τέλειο μέτρο και ελπίζω ένθερμα ότι το Συμβούλιο θα εγκρίνει αυτή την απόφαση και ίσως, ακόμη και να εκείνο που θα συντονίσει και αποφασίσει να εφαρμόσει αυτό το μέτρο.
<SPEAKER ID="037" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 19 Φεβρουαρίου 2009.
<P>
(" συνεδρίαση διακόπτεται στις 10:10 πμ σε αναμονή της διαδικασίας ψηφοφορίας και συνεχίζεται στις 10.35 πμ.)
<P>
Γραπτές δηλώσεις (Κανονισμός 142)
<SPEAKER ID="038" NAME="Christine De Veyrac  " AFFILIATION="PPE-DE">
γραπτώς. - (FR) Κυρίες και κύριοι, είμαι χαρούμενη που υποβάλλουμε, επιτέλους, σε αυτό το Σώμα το θέμα της διεύρυνσης του φάσματος μειώσεων του ΦΠΑ των ΚΜ σε μια ευρεία γκάμα αγαθών και υπηρεσιών.
<P>
Το κείμενο που παρουσίασε η Ευρωπαϊκή Επιτροπή στις 28 Ιανουαρίου 2009 πρότεινε την εφαρμογή ενός μειωμένου συντελεστή ΦΠΑ σε ορισμένες κατηγορίες δραστηριότητας, και, ιδιαίτερα, στην βιομηχανία της εστίασης.
<P>
Είναι ένα μέτρο το οποίο ήθελα και του οποίου ζητούσα την εξέταση εδώ και καιρό. Μετά από πολλά χρόνια αδράνειας, ελπίζω τα ΚΜ να συμφωνήσουν επιτέλους με αυτό το μέτρο.
<P>
" πρόταση της Ευρωπαϊκής Επιτροπής ακολουθεί τη Γερμανική δήλωση της 20ης Ιανουαρίου, η οποία ανέφερε ότι είχε πάψει να είναι εναντίον της εισαγωγής μειωμένου συντελεστή σε αυτόν τον τομέα. Αυτή η σύμπτωση μας κάνει να ελπίζουμε σε σημαντικές αλλαγές.
<P>
Σε αυτούς τους καιρούς κρίσης, πιστεύω ότι αν ένα μέτρο τέτοιου είδους τεθεί σε ισχύ, θα επιτρέψει την αύξηση των μισθών των εργαζομένων σε αυτόν τον τομέα και θα δώσει στους ιδιοκτήτες εστιατορίων την ευκαιρία να απασχολήσει περισσότερο προσωπικό.
<P>
Το κείμενο σχετικά με το οποίο ψηφίζουμε σήμερα πρέπει να δίνει ηχηρό μήνυμα αυτού του σκοπού.
<P>
Σας ευχαριστώ για την προσοχή σας.
<SPEAKER ID="039" NAME="Nathalie Griesbeck  " AFFILIATION="ALDE">
γραπτώς. - (FR) Για τους συμπολίτες μας, η φορολογική εναρμόνιση αποτελεί βασική δικλείδα ασφαλείας στον αγώνα κατά των οικονομικών ανισοτήτων και της κοινωνικής απόρριψης στην Ευρώπη. Καλώ το Συμβούλιο να εξετάσει αυτό το θέμα.
<P>
Για όλα αυτά, είναι προφανές ότι τα μέτρα που αφορούν μειώσεις σε κανονικούς συντελεστές ΦΠΑ δύνανται, σε ορισμένες περιπτώσεις, λαμβάνοντας υπόψη τις συγκεκριμένες οικονομικές και κοινωνικές συνθήκες κάθε ΚΜ, να αποτελούν την κινητήριο δύναμη σε τοπικά παρεχόμενες υπηρεσίες, συμπεριλαμβανομένων των υπηρεσιών υψηλής έντασης. Είμαι επίσης ικανοποιημένη δεδομένου ότι η παρούσα πρόταση κανονισμού επιτρέπει την εφαρμογή μειωμένων συντελεστών ΦΠΑ σε ορισμένες υπηρεσίες που συνδέονται με τον κατασκευαστικό τομέα καθώς επίσης και με τις υπηρεσίες εστίασης..
<P>
Θα ήθελα επίσης να ευχαριστήσω την Επιτροπή τονίζοντας τις τεχνικές προσαρμογές τις οποίες ανέκαθεν επιδιώκαμε, τόσο εμείς όσο και τα μέλη της Διακομματικής Ομάδας "Οικογένεια και Προστασία του Παιδιού", αναφορικά με την εφαρμογή μειωμένων συντελεστών ΦΠΑ σε βασικά παιδικά προϊόντα και συγκεκριμένα οι βρεφικές πάνες οι οποίες εκπροσωπούν ένα πολύ σημαντικό τμήμα του προϋπολογισμού νεαρών οικογενειών. Το ίδιο ισχύει για τον εξοπλισμό ατόμων με ειδικές ανάγκες. Αυτές οι παροχές προωθούνται προς τη σωστή κατεύθυνση
<SPEAKER ID="040" NAME="Mieczysław Edmund Janowski  " AFFILIATION="UEN">
γραπτώς. - (PL) Το θέμα της φορολόγησης άπτεται της δικαιοδοσίας των ΚΜ. Ωστόσο, θα πρέπει να εφαρμόζονται κοινά πλαίσια διασφαλίζοντας τη διαφάνεια και σαφήνεια του νόμου και ότι η αγορά δουλεύει με συνοχή και ομαλότητα. Οι κάτοικοι της χώρας μου αδυνατούν να κατανοήσουν γιατί σε χώρες όπως η Ιρλανδία και η Μεγάλη Βρετανία εφαρμόζεται μηδέν ΦΠΑ σε παιδικά προϊόντα και στο Λουξεμβούργο 3% ενώ στην Πολωνία αναμένεται να αυξηθεί από 7 σε 22%.
<P>
Επί του παρόντος, βιώνουμε μια οδυνηρή οικονομική κρίση και είναι αδήριτη ανάγκη να βρεθούν λύσεις που θα προωθήσουν την αύξηση της παραγωγικότητας και της απασχόλησης. " εναρμόνιση των απαλλαγών ΦΠΑ αποτελεί επομένως επιτακτική ανάγκη προκειμένου να αποφευχθούν περιπτώσεις διακρίσεων που μπορεί να προκύψουν από την εφαρμογή αυτού του φόρου. " μείωση των συντελεστών ΦΠΑ για υπηρεσίες υψηλής έντασης στην τοπική αγορά, συμπεριλαμβανομένου του τομέα εστίασης, θα πρέπει να θεωρηθεί πολύ σημαντικό βήμα ιδιαιτέρως για τις ΜΜΕ και τους τεχνίτες. Φυσικά, τα χαμηλότερα κόστη θα είναι προς όφελος και των καταναλωτών. Συνεπώς, η οδηγία θα πρέπει να περιορίσει την παραοικονομία και την αδήλωτη εργασία. Επομένως, χαιρετίζω τις απλοποιημένες και αποσαφηνισμένες ρυθμίσεις της Οδηγίας 2006/112/EC, της Οδηγίας περί ΦΠΑ, δεδομένου ότι σκοπός τους είναι να εξισώσει τα ΚΜ. " τρέχουσα κατάσταση αποδεικνύει ότι θα άξιζε να διεξαχθεί μια αντικειμενικη συζήτηση σχετικά με τη λογική της εφαρμογής του φόρου σε αγαθά και υπηρεσίες με τον τρόπο που χρησιμοποιείται μέχρι τώρα. Υπάρχουν χώρες, για παράδειγμα οι "ΠΑ, όπου εφαρμόζονται άλλες μορφές έμμεσης φορολόγησης και που, γενικά μιλώντας, οδηγούν σε μια πιο δυναμική, ευέλικτη και αποτελεσματική οικονομία. Είχα μιλήσει επ' αυτού πριν από λίγο καιρό
<SPEAKER ID="041" NAME="Véronique Mathieu  " AFFILIATION="PPE-DE">
γραπτώς. - (FR) Σε μια χρονική στιγμή όπου η Ευρώπη αντιμετωπίζει μια μεγάλη οικονομική κρίση, η υιοθέτηση αυτής της έκθεσης θα καταστήσει δυνατή την αναζωογόνηση των υπηρεσιών ζητώντας από τα ΚΜ να εγκρίνουν μειωμένο συντελεστή ΦΠΑ της τάξης του 5% σε υπηρεσίες υψηλής έντασης και τοπικά παρεχόμενες υπηρεσίες. Κάτι τέτοιο θα επηρεάσει την βιομηχανία εστίασης, τις υπηρεσίες τηλε-βοήθειας και τα ινστιτούτα κομμωτικής.
<P>
Χρειάζεται να εναρμονιστούν οι απαλλαγές από τον ΦΠΑ διότι, αυτή τη στιγμή, υπάρχουν 11 ΚΜ τα οποία δικαιούνται μειώσεις και εφαρμόζουν μειωμένους συντελεστές στην βιομηχανία εστίασης για παράδειγμα.
<P>
Ένας μειωμένος συντελεστής ΦΠΑ θα αποτελέσει όφελος για τα επίπεδα απασχόλησης και θα συμβάλλει στον αγώνα κατά της παραοικονομίας καθώς επίσης και στην τόνωση της τοπικής ζήτησης.
<P>
Κατά τη γνώμη μου, θα πρέπει να προχωρήσουμε ακόμη παραπέρα και να εξετάσουμε την περίπτωση μειωμένου συντελεστή για πολιτιστικά προϊόντα όπως τα CD ή τα βίντεο, καθώς επίσης προϊόντα φιλικά προς το περιβάλλον όπως τα οικολογικά αυτοκίνητα ή τα κτήρια εξοικονόμησης ενέργειας. Ο μειωμένος συντελεστής ΦΠΑ για ορισμένους τομείς θα βοηθήσει στην ενίσχυση της δραστηριότητας των ΜΜΕ ενώ, ταυτοχρόνως, θα ενθαρρύνει την εγκαθίδρυση μιας πιο φιλικά διακείμενης προς το περιβάλλον οικονομίας.
<SPEAKER ID="042" NAME="Rovana Plumb  " LANGUAGE="RO">
Τον Ιούλιο του 2008, η Ευρωπαϊκή Επιτροπή υιοθέτησε μια πρόταση περί εφαρμογής μειωμένων συντελεστών ΦΠΑ μετά το 2010.
<P>
Αυτό το μέτρο στόχευε ιδιαίτερα στις υπηρεσίες υψηλής έντασης και στις τοπικά παρεχόμενες υπηρεσίες για τοπικούς καταναλωτές όπως οι υπηρεσίες που συνδέονται με τον στεγαστικό τομέα και την ανακαίνιση οικιστικών συστημάτων θέρμανσης, καθώς επίσης και υπηρεσίες που συνδέονται με την ιατρική περίθαλψη και τη βιομηχανία εστίασης.
<P>
" πρόταση είναι επίσης μέρος της πρωτοβουλίας "Small Business Act" η οποία αποσκοπεί στην τόνωση της δραστηριότητας σε περισσότερες από 23 εκατομμύρια μικρομεσαίες επιχειρήσεις στην ΕΕ με απώτερο στόχο την ανάπτυξη της οικονομίας και τη δημιουργία θέσεων εργασίας.
<P>
Χαιρετίζω αυτή την έκθεση διότι οι προσεκτικά στοχοθετημένες μειώσεις συντελεστών ΦΠΑ προσφέρουν συγκεκριμένα οφέλη όπως τον τρόπο δημιουργίας ενός φορολογικού συστήματος που θα προωθεί τις θέσεις εργασίας, θα αυξάνει την παραγωγικότητα και θα μειώνει την παραοικονομία ιδιαίτερα εν μέσω της τρέχουσας οικονομικής κρίσης..
<P>
Καλώ την Επιτροπή να παρακολουθήσει από κοντά την εφαρμογή αυτών των μειωμένων συντελεστών ΦΠΑ σε ΚΜ προκειμένου να διασφαλίσει την ομαλή λειτουργία της εσωτερικής αγοράς. Συγχαίρω τον εισηγητήr.
<SPEAKER ID="043" NAME="José Ribeiro e Castro  " LANGUAGE="PT">
" σημερινή συζήτηση και ψηφοφορία περί μειωμένων συντελεστών ΦΠΑ θα στείλει ένα σαφές μήνυμα στο Συμβούλιο μαζί με τα σημεία που έχει υπογραμμίσει η Διακομματική Ομάδα "Οικογένεια και Προστασία του Παιδιού" όλα αυτά τα χρόνια. Μεταξύ των διαφόρων τροπολογιών που στηρίζω προσωπικά, θα υπογράμμιζα αυτές που αφορούν άμεσα τα παιδικά αγαθά. Αυτό είναι ένα σημαντικό μέτρο το οποίο υποστηρίζει τις οικογένειες με παιδιά και τους επιτρέπει να μειώσουν τις μη δίκαιες επιβαρύνσεις στις οποίες υπόκεινται. Χαιρετίζω την πρόταση της Επιτροπής να επιλύσει, μια και καλή, τον παραλογισμό που επικρατεί στη συζήτηση περί βρεφικών πάνων και το θέμα των παιδικών καθισμάτων αυτοκινήτου. Ωστόσο, όπως έχει τονίσει και η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, είναι επίσης σημαντικό, να εφαρμοστεί ο μειωμένος συντελεστής ΦΠΑ στην παιδική υπόδηση και ένδυση σε όλη την ΕΕ, και όχι μόνο στα ΚΜ που εφάρμοζαν αυτό το σύστημα από το 1991. Καλούμε το Συμβούλιο να χρονοτριβεί πίσω από το Κοινοβούλιο και να προχωρήσει όσο γίνεται περισσότερο στην κατανόηση των νομικών αναγκών και φιλοδοξιών των οικογενειών. Πιστεύω ότι φθάσαμε επιτέλους στο επιτυχές τέλος μιας μεγάλης μάχης και αιτούμαι από την κοινωνία των πολιτών και από τα Μέλη αυτού του Σώματος να υπερασπιστούν τα φορολογικά δικαιώματα των οικογενειών οι οποίες δεν θα πρέπει να τιμωρούνται για τα παιδιά τα οποία ανατρέφουν, στηρίζουν και επιμορφώνουν.
<SPEAKER ID="044" NAME="Bogusław Rogalski  " AFFILIATION="UEN">
γραπτώς. - (PL) " ισοστάθμιση των όρων ανταγωνισμού για όλα τα ΚΜ και η αύξηση της διαφάνειας και της συνοχής εντός των συνόρων της ΕΕ, είναι θέματα ζωτικής σημασίας, καθώς η εφαρμογή μειωμένων συντελεστών ΦΠΑ θα επιτρέψει την ομαλή λειτουργία της εσωτερικής αγοράς.
<P>
Θα πρέπει να είναι δυνατό για τα ΚΜ να εφαρμόσουν έναν μειωμένο συντελεστή ΦΠΑ στις τοπικά παρεχόμενες υπηρεσίες για παράδειγμα. " εφαρμογή του μειωμένου συντελεστή θα πρέπει αναμφίβολα να έγκειται στην κρίση των ΚΜ ενώ το φορολογικό σύστημα θα πρέπει να προωθεί την απασχόληση, να αυξάνει την παραγωγικότητα και να χαλιναγωγήσει την παραοικονομία. Είναι επίσης αναγκαίο να εναρμονιστούν οι απαλλαγές από τον ΦΠΑ, καθώς κάτι τέτοιο θα συμβάλλει στη διασφάλιση μιας ισορροπημένης και ενιαίας προσέγγισης εκ μέρους των ΚΜ και θα αποτρέψει τις ενάντιες συνέπειες της εφαρμογής αυτών των μειωμένων συντελεστών ΦΠΑ.
<P>
" μείωση των συντελεστών ΦΠΑ για τοπικά παρεχόμενες υπηρεσίες υψηλής έντασης θα πρέπει να έχει θετικές επιπτώσεις δεδομένου ότι θα μειώσει τα επίπεδα αδήλωτης εργασίας ενώ, παράλληλα, θα αυξήσει την ζήτηση εντός της επίσημης οικονομίας. Ωστόσο, εάν οι μειωμένοι συντελεστές πρόκειται να αποτρέψουν την ομαλή λειτουργία της εσωτερικής αγοράς, θα πρέπει να εφαρμοστούν με προσοχή.
<P>
Ο πολιτικός αντικειμενικός στόχος της μείωσης του συντελεστή ΦΠΑ είναι η μείωση αδήλωτης εργασίας και των πιθανών διοικητικών επιβαρύνσεων.
<SPEAKER ID="045" NAME="Eoin Ryan  " AFFILIATION="UEN">
γραπτώς. - Βρισκόμαστε σε παγκόσμια κρίση αλλά μια παγκόσμια κρίση που "χτυπάει" σε τοπικό επίπεδο. " αναταραχή ξεκίνησε στην άλλη πλευρά του Ατλαντικού αλλά επηρέασε τις πόλεις, κωμοπόλεις και χωριά μας. Τα μέτρα που εισήχθησαν για την καταπολέμηση της κρίσης και την αποκατάσταση των πληγεισών οικονομιών μας δεν πρέπει να επικεντρώνονται αποκλειστικά σε εθνικό και διεθνές επίπεδο αλλά και σε περιφερειακό και τοπικό επίσης.
<P>
" επέκταση μειωμένων συντελεστών ΦΠΑ σε τοπικά παρεχόμενες υπηρεσίες υψηλής έντασης αποτελεί θετικό βήμα προς αυτή την κατεύθυνση. Πρόκειται για μια πραγματιστική απόφαση που έχει τη δυνατότητα να θωρακίσει την τοπική οικονομία και να ενθαρρύνει τις τοπικές επιχειρήσεις και βιομηχανίες χωρίς να συγκρούεται με την ομαλή λειτουργία της εσωτερικής αγοράς.
<P>
Ελπίζω αυτό το μέτρο να είναι μέρος μιας ευρύτερης προσέγγισης εκ μέρους της ΕΕ και των κρατικών αρχών στην προσπάθειά τους να κάνουν θελκτικότερη την κίνηση της αγοράς σε τοπικό επίπεδο, την ενθάρρυνση τοπικών οικονομιών και την αποκατάσταση της εμπιστοσύνης των καταναλωτών.
<P>
Μια τέτοια προσέγγιση θα έχει θετικές επιδράσεις σε μικρομεσαίες επιχειρήσεις, γεγονός το οποίο είναι ζωτικής σημασίας καθώς οι ΜΜΕ αποτελούν από τη μια το 99% του συνόλου των Ευρωπαϊκών επιχειρήσεων αλλά από την άλλη ο τομέας των ΜΜΕ υποφέρει από το τρέχον οικονομικό κλίμα. Θεωρώ ότι η θωράκιση και στήριξη του τομέα των ΜΜΕ είναι το κλειδί της αποκατάστασης των οικονομιών μας και της δημιουργίας ενός βιώσιμου οικονομικού και κοινωνικού μέλλοντος
<SPEAKER ID="046" NAME="Marianne Thyssen  " AFFILIATION="PPE-DE">
γραπτώς. - (NL) Κυρία Πρόεδρε, κυρίες και κύριοι, επί χρόνια τώρα, το Ευρωπαϊκό Κοινοβούλιο συζητά την επέκταση του καταλόγου των αγαθών και των υπηρεσιών σχετικά με τα οποία μπορεί να εφαρμοστεί μειωμένος συντελεστής ΦΠΑ. " έκκληση εφαρμογής μειωμένου συντελεστή ΦΠΑ στα ΚΜ για τομείς όπως οι υπηρεσίες εστίασης, οι ανακαινίσεις κτηρίων και μικροεπισκευές, όπως επισκευές υποδημάτων, καταγράφεται ολοένα και περισσότερο έντονα.
<P>
Υπάρχουν τρεις λόγοι για αυτό. " Ευρωπαϊκή εναρμόνιση των κανόνων περί συντελεστών ΦΠΑ προωθεί τη διαφάνεια και την ομαλή λειτουργία της εσωτερικής αγοράς και επέχει τον ρόλο κινήτρου στα πλαίσια της καταπολέμησης της παράνομης εργασίας. Επιπλέον, επιτέλους, μπορούμε να αναμένουμε το τέλος των διαδοχικών πειραματικών περιόδων και την ασφάλεια δικαίου για ένα πρόβλημα το οποίο υφίσταται εδώ και πάρα πολύ χρόνο. Σε περιόδους κρίσης, αυτά τα μέτρα μπορούν να αποτελούν σημαντικό κίνητρο για αρκετές βιομηχανίες.
<P>
Για αυτόν τον λόγο λοιπόν χαιρετίζω την έκθεση της κυρίας van den Burg, και αναμένω μια πολιτική συμφωνία στις 10 Μαρτίου στο Συμβούλιο ECOFIΝ.

<CHAPTER ID="001">
Έναρξη της συνεδρίασης
<SPEAKER ID="005" NAME="Edit Herczog" AFFILIATION="S&amp;D">
(EN) Κύριε Πρόεδρε, χθες πραγματοποιήσαμε συζήτηση σχετικά με τον προϋπολογισμό. Κατά τη διάρκεια της συζήτησης κατέστη σαφές ότι η έκθεση της Επιτροπής Βιομηχανίας, Έρευνας και Ενέργειας δεν είχε παραληφθεί από τις αρμόδιες υπηρεσίες. Εξετάσαμε το ζήτημα. " έκθεση είχε ολοκληρωθεί και διαβιβασθεί εγκαίρως, οπότε μάλλον προέκυψαν ορισμένα σφάλματα κατά τη διαδικασία.
<P>
Ωστόσο, το σημαντικό δεν είναι να βρεθεί ποιος ευθύνεται και τι ακριβώς συνέβη. Εκείνο που έχει τη μεγαλύτερη σημασία είναι να βεβαιωθούμε ότι η έκθεσή μας, η οποία αποτέλεσε επίσης τη βάση για τον τριμερή μας διάλογο, και στην οποία εντοπιζόταν η μεγαλύτερη διαφοροποίησή μας σε σύγκριση με το έγγραφο του Συμβουλίου, θα αποσταλεί στα επίσημα έγγραφα του Συμβουλίου. Για τον λόγο αυτόν, την έφερα μαζί μου και την παραδίδω σε εσάς και στο Συμβούλιο. Σας παρακαλούμε, λοιπόν, να μεριμνήσετε ώστε η πρόταση της Επιτροπής Βιομηχανίας, Έρευνας και Ενέργειας, η οποία εγκρίθηκε ομοφώνως, να παραδοθεί στο Συμβούλιο εγκαίρως. Σας ευχαριστούμε θερμά για την υποστήριξή σας στο θέμα αυτό.
<SPEAKER ID="006" NAME="Πρόεδρος">
Θα ικανοποιήσουμε το αίτημά σας. Έξοχα! " έναρξη της σημερινής συζήτησης είναι εξαιρετική!

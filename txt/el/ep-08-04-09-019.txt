<CHAPTER ID="019">
Έκθεση προόδου της Κροατίας για το 2007 - Έκθεση προόδου της Πρώην Γιουγκοσλαβικής Δημοκρατίας της Μακεδονίας για το 2007 (συζήτηση) 
<SPEAKER ID="057" NAME="Πρόεδρος">
" ημερήσια διάταξη προβλέπει την κοινή συζήτηση σχετικά με:
<P>
την έκθεση του κ. Hannes Swoboda εξ ονόματος της Επιτροπής Εξωτερικών Υποθέσεων, σχετικά με την έκθεση προόδου του 2007 για την Κροατία, και
<P>
την έκθεση του κ. Erik Meijer, εξ ονόματος της Επιτροπής Εξωτερικών Υποθέσεων, σχετικά με την έκθεση προόδου του 2007 για την Πρώην Γιουγκοσλαβική Δημοκρατία της Μακεδονίας.
<SPEAKER ID="058" NAME="Hannes Swoboda">
εισηγητής. - (DE) Κύριε Πρόεδρε, κυρίες και κύριοι, καταρχάς θα ήθελα να ευχαριστήσω τους σκιώδεις εισηγητές, και ιδίως τους συναδέλφους μου βουλευτές, οι οποίοι συνέβαλαν στη σύνταξη μιας καλής, ιδιαίτερα ισορροπημένης έκθεσης.
<P>
" φιλοσοφία μου επί της εν λόγω έκθεσης είναι η ακόλουθη. Θα μπορούσα ίσως να αναφέρω μια επίσκεψη την οποία πραγματοποίησα πριν από μερικές εβδομάδες στη Βούκοβαρ - η οποία, προς υπενθύμισή σας, είναι η πόλη όπου ο πόλεμος ήταν ιδιαίτερα βάναυσος, όπου εκατοντάδες άνθρωποι σύρθηκαν έξω από το νοσοκομείο και θανατώθηκαν. Είναι μια ιδιαίτερα οδυνηρή πληγή για τον πληθυσμό της Κροατίας. Επισκέφθηκα επίσης το μνημείο στην πόλη αυτή και μίλησα με τους ανθρώπους. " πληγή είναι βαθιά, αλλά δεν υπάρχει μίσος, ούτε απόρριψη της γειτονικής Σερβίας, αντιθέτως όμως εκδηλώνεται μια απόπειρα εκ νέου συνεργασίας με τον σερβικό πληθυσμό στην περιοχή.
<P>
" δήμαρχος κάθισε στο τραπέζι των συνομιλιών με τον σέρβο εκπρόσωπο και συναδέλφους από άλλες εθνοτικές ομάδες, εκπροσωπώντας όλοι μαζί τα συμφέροντα των ανθρώπων στην περιοχή. Το γεγονός αυτό δείχνει ξεκάθαρα -ίσως πιο καθαρά ακόμη και από το γεγονός ότι ο αντιπρόεδρος της κυβέρνησης της χώρας κατάγεται από τη Σερβία, το οποίο είναι επίσης ευχάριστο- πώς αυτή η χώρα προσπάθησε με ζέση να ξεπεράσει τη διάσπαση, τις συγκρούσεις και τους πολέμους του παρελθόντος και να δημιουργήσει μια σύγχρονη Κροατία.
<P>
Όλα αυτά, φυσικά, δεν λύνουν τα προβλήματα που πρέπει ακόμη να ξεπεράσει η Κροατία. Δεν επιλύουν το ζήτημα της δικαστικής μεταρρύθμισης ή της δημόσιας διοίκησης, ούτε το ζήτημα του ναυτιλιακού κλάδου - η Κροατία πρέπει ακόμη να κάνει πολλά σε αυτούς τους τομείς. Επομένως, στην περίπτωση αυτή δεν είμαστε έτοιμοι να συνάψουμε συνθήκες και να ξεκινήσουμε διαπραγματεύσεις - επ' ουδενί. Βρισκόμαστε, ωστόσο, στον σωστό δρόμο και αυτό είναι σημαντικό για την Κροατία, αλλά και για ολόκληρη την περιοχή, καθώς η ένταξη της Κροατίας έχει θετική και μεγάλη σημασία για την περιοχή: εάν εκτελείς τα καθήκοντα και τις υποχρεώσεις σου, εάν κάνεις τις εργασίες που σου έχουν ανατεθεί, τότε μπορείς να γίνεις μέλος της Ευρωπαϊκής Ένωσης. " Ευρωπαϊκή Ένωση πρέπει να στηρίξει αυτήν την υποχρέωση, και αυτό είναι κάτι το οποίο καθιστούμε επίσης σαφές στην παρούσα έκθεση.
<P>
Εκτός από τις μεταρρυθμίσεις στο εσωτερικό, υπάρχουν, φυσικά, και ανάγκες και ορισμένα προβλήματα, συμπεριλαμβανομένων των προβλημάτων στις σχέσεις με τις γειτονικές χώρες. Δυσαρεστήθηκα όταν αποφασίστηκε μονομερώς η θέσπιση της οικολογικής και αλιευτικής ζώνης προστασίας. Το θέμα δεν είναι ότι δεν υπήρχαν καλοί, ουσιαστικοί ή αντικειμενικοί λόγοι για την οικολογική διαχείριση της αλιείας, αλλά δεν ήταν λογικό η Κροατία να προχωρήσει μονομερώς σε αυτήν την ενέργεια, υποσχόμενη ταυτόχρονα στην Ιταλία και τη Σλοβενία ότι δεν θα προέβαινε σε μονομερείς ενέργειες πριν από την εξεύρεση κοινής λύσης. Τώρα, η Κροατία προέβη σε αυτήν την όχι και τόσο εύκολη ενέργεια και η αλιευτική ζώνη έχει καταργηθεί για τα κράτη μέλη της Ευρωπαϊκής Ένωσης.
<P>
Στο Ευρωπαϊκό Κοινοβούλιο πιστεύουμε ότι υπάρχουν οι προϋποθέσεις για να ξεπεραστούν πολλά από τα υφιστάμενα αδιέξοδα - αλλά δεν θέλω να συζητηθεί τώρα εάν ήταν δικαιολογημένα ή όχι. Εξού και το αίτημά μου προς τη Σλοβενία -ο υπουργός Lenarčič είναι παρών ως εκπρόσωπος του Συμβουλίου, παρά ως σλοβένος υπουργός· διαθέτει δύο αξιώματα- καθώς και προς τους σλοβένους συναδέλφους μας στο Κοινοβούλιο, το οποίο είναι να μας βοηθήσουν να ξεπεράσουμε τα διμερή προβλήματα. " Κροατία πρέπει, φυσικά, να διαδραματίσει και αυτή τον δικό της ρόλο, όπως υποστηρίζαμε πάντοτε, αλλά εάν θέλουμε να μεταδώσουμε το ευρωπαϊκό πνεύμα στις σχέσεις των περιφερειών ή σε διμερείς σχέσεις, θα πρέπει να προσφέρει τη βοήθειά της.
<P>
Εξού και η πρόταση της έκθεσης -την διατυπώνω αυτήν τη φορά πολύ πρόχειρα- ένα τρίτο άτομο ή ένα τρίτο θεσμικό όργανο να συμβάλει στην επίλυση αυτού του προβλήματος. Είτε το ονομάζουμε διαμεσολάβηση, είτε διαιτησία είτε οτιδήποτε άλλο, δεν έχει καμία σημασία. Αυτό που έχει σημασία είναι αμφότερες οι χώρες, η Κροατία και η Σλοβενία, να συναντηθούν για να αποφασίσουν τους όρους και να αποδεχθούν την απόφαση ενός τρίτου θεσμικού οργάνου το οποίο θα μεσολαβεί. Τα πράγματα τότε θα πάρουν τον σωστό δρόμο.
<P>
Δεν είναι δυνατόν να μην μπορούν να επιλυθούν τα προβλήματα στη συνοριακή περιοχή. Εκτιμώ απόλυτα το συμφέρον της Σλοβενίας να έχει πρόσβαση στη θάλασσα. Είναι μια απόλυτα δικαιολογημένη σκέψη. Πιστεύω ότι η σκέψη αυτή της Σλοβενίας συμβαδίζει απόλυτα με τα συμφέροντα της Κροατίας. Το πρόβλημα δεν είναι ανυπέρβλητο, εάν δεν εμπλεκόμαστε άμεσα και σε μεγάλο βαθμό.
<P>
Εν κατακλείδι, θα ήθελα να εκφράσω ανοικτά ότι θα μου άρεσε να μπορώ να συμφωνήσω για τη διεξαγωγή διαπραγματεύσεων εκ μέρους της Κροατίας, το 2008. Δυστυχώς, αυτό δεν είναι πια ούτε δυνατόν ούτε ρεαλιστικό. Θα ζητούσα, επομένως, από τους συναδέλφους μου να σκεφθούν μια εφικτή ημερομηνία, το 2009, ως την ημερομηνία ολοκλήρωσης των διαπραγματεύσεων, έτσι ώστε το νεοεκλεγέν Κοινοβούλιο να είναι τότε σε θέση να συναινέσει και να επικυρώσει την έναρξη της ισχύος.
<P>
Εάν όλοι προσπαθήσουμε, η Κροατία μπορεί να γίνει μέλος της Ευρωπαϊκής Ένωσης το 2011. Είναι ένας έξοχος στόχος, ένας καλός στόχος. Ας τον υποστηρίξουμε.
<SPEAKER ID="059" NAME="Erik Meijer">
εισηγητής. - (NL) Κύριε Πρόεδρε, εάν και τα επτά κράτη της πρώην Γιουγκοσλαβίας αποτελέσουν τμήμα της Ευρωπαϊκής Ένωσης στο μέλλον, αυτό θα έχει συμβεί σε επτά διαφορετικές ημερομηνίες ως αποτέλεσμα επτά διαφορετικών "οδικών χαρτών". " ένταξη συνολικά, πριν από τη διάσπαση της ομοσπονδίας, θα ήταν ενδεχομένως ευκολότερη για όλους τους ενδιαφερόμενους. " Σλοβενία είναι τώρα μέλος, η Κροατία θα ακολουθήσει μέσα στα επόμενα χρόνια και η τρίτη ενδιαφερόμενη πρώην Γιουγκοσλαβική Δημοκρατία είναι η Μακεδονία, η οποία αναμένει την έναρξη των διαπραγματεύσεων ήδη από το 2005.
<P>
Ελπίζω ότι η ετήσια έκθεσή μου που θα ακολουθήσει, στις αρχές του 2009, θα μπορεί να αφορά τις φυσιολογικές εσωτερικές εξελίξεις στη Μακεδονία συμπεριλαμβανομένων της μέριμνας για το περιβάλλον, της ανεξαρτησίας των ΜΜΕ, της βελτίωσης του δικαστικού συστήματος και της καταπολέμησης της διαφθοράς, του εκσυγχρονισμού των σιδηροδρόμων, της ισότητας των διαφόρων θρησκευτικών δογμάτων και της διαπραγματευτικής ελευθερίας των συνδικαλιστικών οργανώσεων. Αυτό θα είναι δυνατόν, εάν λυθούν οριστικά τα δύο προβλήματα τα οποία έχουν ως αποτέλεσμα τη διαμάχη και απορροφούν τη μεγαλύτερη προσοχή. Δεν έχουμε φθάσει ακόμη σε αυτό το σημείο.
<P>
Οι σχέσεις μεταξύ των δύο μεγάλων γλωσσικών κοινοτήτων έχουν βελτιωθεί σε μεγάλο βαθμό από την εποχή της μεγάλης σύγκρουσης του 2001. " συμφωνία πλαίσιο της Οχρίδας η οποία ακολούθησε, και ειδικότερα η συμφωνία για τις ειδικές κοινοβουλευτικές πλειοψηφίες και τη διοικητική αποκέντρωση, συνέβαλε σημαντικά στη βελτίωση των αμοιβαίων σχέσεων -από τις οποίες, όμως, δεν έχουν εξαλειφθεί ακόμη τα στοιχεία της διαμάχης- οδηγώντας σε ένα προσωρινό κοινοβουλευτικό μποϋκοτάζ και μια σύντομη κυβερνητική κρίση.
<P>
Για το συμφέρον όλων τα σχετικά προβλήματα πρέπει να λυθούν το γρηγορότερο δυνατόν. Σε ένα πολυεθνοτικό κράτος, η απόλυτη ισότητα του καθεστώτος των περιφερειακών γλωσσών, συμπεριλαμβανομένης της διοικητικής επικοινωνίας σε εθνικό επίπεδο, αποτελεί ουσιώδες σύμβολο της απόλυτης ισότητας όλων των κατοίκων. Το παράδειγμα της γλωσσικής διαμάχης με ιστορία άνω του ενός αιώνα σε ένα άλλο δίγλωσσο κράτος, το Βέλγιο, μπορεί να διδάξει τη Μακεδονία ότι η καθυστέρηση αυτής της αναπόφευκτης έκβασης οδηγεί απλώς σε μάταια ένταση. Θα πρέπει να ληφθεί σοβαρά υπόψη η επιθυμία να μπορούν όλοι να χρησιμοποιούν παντού την αλβανική γλώσσα.
<P>
Δυστυχώς, το ζήτημα το οποίο, στο προπαρασκευαστικό στάδιο, τόσο ο εισηγητής όσο και όλοι οι σκιώδεις εισηγητές πίστευαν ότι έπρεπε να λυθεί γρήγορα, εξακολουθεί να μονοπωλεί την προσοχή. Όλοι αρνούμαστε να πάρουμε το μέρος της μίας ή της άλλης αντικρουόμενης άποψης των δύο γειτονικών χωρών σχετικά με τη σημασία του ονόματος "Μακεδονία"
<P>
Για την υποψήφια χώρα, περισσότερο από έναν αιώνα πριν, Μακεδονία ονομαζόταν, διαδοχικά, ένα κίνημα αντίστασης κατά της Οθωμανικής Αυτοκρατορίας, ένα γιουγκοσλαβικό ομοσπονδιακό κράτος και μια ανεξάρτητη χώρα. Για τον νότιο γείτονά της, την Ελλάδα, η Μακεδονία αποτελεί μέρος της δικής της μακραίωνης ιστορίας και είναι η ονομασία της περιοχής γύρω από την ελληνική πόλη Θεσσαλονίκη.
<P>
" Ελλάδα έχει επενδύσει ένα μεγάλο μέρος κεφαλαίου στον βόρειο γείτονά της και είναι ο πιο ένθερμος υποστηρικτής της ένταξης της χώρας στην Ευρωπαϊκή Ένωση. Είναι μια σημαντική πρόοδος το γεγονός ότι η Ελλάδα εγκατέλειψε τις προσπάθειες της να αντικαταστήσει την ονομασία "Μακεδονία" για τον βόρειο γείτονά της με τα αρχικά "ΠΓΔΜ ", έναν όρο που είναι τελείως ακατανόητος για όλους, προκειμένου να δίδεται έμφαση στο ότι το κράτος αυτό δεν περιλαμβάνει ολόκληρο το τμήμα της ιστορικής Μακεδονίας, αλλά μόνο το σλαβικό και το αλβανικό βόρειο τμήμα.
<P>
Ήμουν πάντοτε αντίθετος με την άποψη ότι ένα κράτος -ιδίως ένα κράτος το οποίο στο παρελθόν τελούσε υπό κομμουνιστικό καθεστώς- πρέπει πρώτα να γίνει μέλος του ΝΑΤΟ για να μπορέσει να ενταχθεί στην Ευρωπαϊκή Ένωση. Στην περίπτωση της Μακεδονίας, η άρνηση της ένταξης στο ΝΑΤΟ στις 2 Απριλίου δεν επηρεάζει τις πιθανότητές της να ενταχθεί στην ΕΕ στο άμεσο μέλλον. Κάθε κράτος μέλος έχει τη δυνατότητα να εμποδίσει την ένταξη οιουδήποτε νέου κράτους μέλους, ακόμη και αν επιθυμούσε να δεχθεί αυτό το νέο κράτος μέλος, εάν δεν υπήρχε διαφορά απόψεων επί ενός λεπτού ζητήματος.
<P>
Επομένως, η παράγραφος 37 έχει κεντρική σημασία για αυτήν τη συζήτηση. Στο πλαίσιο αυτό, και σε συμφωνία με την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, τη Σοσιαλιστική Ομάδα στο Ευρωπαϊκό Κοινοβούλιο και την Ομάδα της Συμμαχίας Φιλελευθέρων και Δημοκρατών για την Ευρώπη, κατέθεσα σήμερα το πρωί μια συμβιβαστική τροπολογία. Αναμένω τις αντιδράσεις σχετικά με την τροπολογία αυτή πριν από την επόμενη ομιλία μου.
<SPEAKER ID="060" NAME="Janez Lenarčič">
ασκών την Προεδρία του Συμβουλίου - (SL) Καταρχάς, θα ήθελα να συγχαρώ τον κ. Swoboda και τον κ. Meijer για τις δύο εκθέσεις που ετοίμασαν σχετικά με την πρόοδο η οποία έχει επιτευχθεί από την Κροατία και την Πρώην Γιουγκοσλαβική Δημοκρατία της Μακεδονίας.
<P>
Χαιρόμαστε που το Ευρωπαϊκό Κοινοβούλιο έθεσε στην ημερήσια διάταξη της παρούσας συνεδρίασης τη συζήτηση σχετικά με την πρόοδο που έχουν σημειώσει και τα δύο υποψήφια κράτη. Αυτό οφείλεται στο γεγονός ότι η σλοβενική Προεδρία δίδει ιδιαίτερη σημασία στην ένταξη των κρατών των δυτικών Βαλκανίων στην Ευρωπαϊκή Ένωση.
<P>
Στο πλαίσιο αυτό, θα ήθελα να σας υπενθυμίσω ότι στην ανεπίσημη συνάντησή τους στα τέλη Μαρτίου, οι υπουργοί Εξωτερικών διαβίβασαν στην περιοχή των δυτικών Βαλκανίων ένα αισιόδοξο μήνυμα σχετικά με την ευρωπαϊκή προοπτική του. Σε αυτήν τη δύσκολη περίοδο για την περιοχή, κατά τη γνώμη μου, ένα τέτοιο μήνυμα είναι ευπρόσδεκτο και αναγκαίο.
<P>
Πρώτα από όλα, όσον αφορά την Κροατία: οι ενταξιακές διαπραγματεύσεις με την Κροατία συνεχίζονται όπως έχει προγραμματιστεί, και στο σημείο αυτό θα ήθελα να εκφράσω τη σύμφωνη γνώμη μου με την άποψη του κ. Swoboda ότι, κατά τα τελευταία δύο χρόνια, η Κροατία έχει σημειώσει ουσιαστική πρόοδο όσον αφορά την υλοποίηση των ενταξιακών στόχων.
<P>
Μέχρι τώρα έχουν ανοίξει 16 από τα 35 διαπραγματευτικά κεφάλαια και δύο έχουν ήδη κλείσει προσωρινά. Έχουν προγραμματιστεί δύο διασκέψεις προσχώρησης με την Κροατία, μία τον Απρίλιο και άλλη μία τον Ιούνιο· με την προϋπόθεση ότι υλοποιούνται όλοι οι στόχοι, θα ανοίξουν πολλά νέα κεφάλαια στις δύο διασκέψεις προσχώρησης.
<P>
Θα ήθελα να τονίσω ότι η σλοβενική Προεδρία δεσμεύεται για τη συνέχιση της διαδικασίας διεύρυνσης της Ευρωπαϊκής Ένωσης και την επίτευξη περαιτέρω προόδου στις διαπραγματεύσεις. " δυναμική των διαπραγματεύσεων εξαρτάται κατά κύριο λόγο από το ίδιο το υποψήφιο προς ένταξη κράτος και την πρόοδο που σημειώνει όσον αφορά την υλοποίηση των στόχων. Οι στόχοι αυτοί έχουν καθοριστεί στο πλαίσιο των διαπραγματεύσεων, στην αναθεωρημένη εταιρική σχέση προσχώρησης την οποία ενέκρινε το Συμβούλιο της Ευρωπαϊκής Ένωσης τον Φεβρουάριο του τρέχοντος έτους, καθώς και σε άλλες νομικές πράξεις.
<P>
Επαναλαμβάνω ότι η Κροατία έχει επιτύχει σημαντική πρόοδο· εντούτοις, είναι γεγονός ότι πρέπει ακόμη να καταβληθούν μεγάλες προσπάθειες. Όπως ανέφερε ο κ. Swoboda, στο μέλλον όλο και περισσότερη προσοχή θα πρέπει να δίδεται σε περαιτέρω εκχωρήσεις και στην αποτελεσματική εφαρμογή του κοινοτικού κεκτημένου. " Κροατία πρέπει να συνεχίσει τις προσπάθειές της για την υλοποίηση των στόχων και να επιτύχει ταχύτερη πρόοδο.
<P>
Συγκεκριμένα, θα ήθελα να αναφέρω τα ακόλουθα: τη μεταρρύθμιση του δικαστικού συστήματος και της διοίκησης, την καταπολέμηση της διαφθοράς, τις οικονομικές μεταρρυθμίσεις, τα δικαιώματα των μειονοτήτων, την επιστροφή των προσφύγων και την πλήρη συνεργασία με το Διεθνές Ποινικό Δικαστήριο για την πρώην Γιουγκοσλαβία.
<P>
Τα έγγραφα τα οποία ανέφερα θεωρούν επίσης σημαντικό για την Κροατία να συνεχίσει να καταβάλει προσπάθειες για την επίτευξη καλών σχέσεων με τις γειτονικές χώρες. Φυσικά, αυτό περιλαμβάνει την εξεύρεση λύσεων για ανεπίλυτα ζητήματα.
<P>
Θα ήθελα να προχωρήσω στην Πρώην Γιουγκοσλαβική Δημοκρατία της Μακεδονίας: όπως ανέφερε ο κ. Meijer στην έκθεσή του, είναι η μόνη χώρα η οποία διαθέτει καθεστώς υποψηφίου προς ένταξη από το 2005 και δεν έχει ακόμη ξεκινήσει τις διαπραγματεύσεις προσχώρησης.
<P>
Κατά τη γνώμη μας, εφόσον υλοποιηθούν οι στόχοι, θα πρέπει να βρεθεί λύση για αυτήν την κατάσταση κατά το τρέχον έτος. Γι' αυτό και το μήνυμα το οποίο μετέφερε το τελευταίο έγγραφο της Ευρωπαϊκής Επιτροπής ήταν ότι η έκθεση του φθινοπώρου σχετικά με την πρόοδο της Πρώην Γιουγκοσλαβικής Δημοκρατίας της Μακεδονίας θα μπορούσε να είναι θετική, με την προϋπόθεση ότι εκπληρώνονται όλα τα καθήκοντα βασικής προτεραιότητας. Ένα παρόμοιο μήνυμα διαβιβάστηκε επίσης και στην ανεπίσημη συνάντηση των υπουργών Εξωτερικών στη Σλοβενία στα τέλη Μαρτίου.
<P>
Ταυτόχρονα, δεν πρέπει να ξεχνούμε ότι η χώρα έχει ήδη αποδείξει πόσο σημαντική είναι για τη σταθερότητα στην περιοχή. Ο ρόλος της χώρας πρέπει να αναγνωριστεί και πρέπει να ενθαρρυνθεί μέσα από αισιόδοξα σημάδια για τη συνέχιση του εποικοδομητικού της ρόλου στην περιοχή και τη συνέχιση των μεταρρυθμίσεών της. Ένα τέτοιο σημάδι είναι και ο διάλογος σχετικά με την απελευθέρωση των θεωρήσεων.
<P>
Συμφωνούμε με τη γνώμη του κ. Meijer ότι η κυβέρνηση των Σκοπίων εφαρμόζει τη συμφωνία πλαίσιο της Οχρίδας, ιδίως όσον αφορά την αποκέντρωση και στο επίπεδο της αντιπροσώπευσης των εθνοτικών μειονοτήτων στη δημόσια διοίκηση. Επιθυμία μας είναι να σημειωθεί σύντομα πρόοδος στην εξεύρεση λύσεων για τα εναπομείναντα ζητήματα, τα οποία είναι αποφασιστικής σημασίας για την αλβανική κοινότητα.
<P>
Ως προεδρεύουσα χώρα του Συμβουλίου της ΕΕ, η Σλοβενία ενθάρρυνε όλα τα πολιτικά κόμματα να επισπεύσουν τον πολιτικό τους διάλογο και τη συστηματική συνεργασία, έτσι ώστε το επόμενο στάδιο της διαδικασίας ένταξης στην Ευρωπαϊκή Ένωση να επιτευχθεί κατά το τρέχον έτος.
<P>
Στο πλαίσιο αυτό, θα ήθελα να επισημάνω πόσο λυπούμαστε για το γεγονός ότι, λόγω του ζητήματος της ονομασίας το οποίο εκκρεμεί, οι τελευταίες διαπραγματεύσεις δεν απέφεραν τα επιθυμητά αποτελέσματα. Επίσης, λυπούμαι που η Πρώην Γιουγκοσλαβική Δημοκρατία της Μακεδονίας δεν προσκλήθηκε να γίνει μέλος του ΝΑΤΟ. Λαμβάνοντας υπόψη ότι η χώρα έχει καταβάλει σημαντικές προσπάθειες για να εξασφαλίσει την εν λόγω πρόσκληση, ελπίζουμε ότι σύντομα θα ακολουθήσει τα βήματα των άλλων δύο υποψηφίων που έχουν ήδη λάβει πρόσκληση.
<P>
" σλοβενική Προεδρία, στη δήλωσή της μετά τη σύνοδο κορυφής του ΝΑΤΟ, ζήτησε να συνεχιστούν οι διαπραγματεύσεις σχετικά με το ζήτημα της ονομασίας και να ολοκληρωθούν το συντομότερο δυνατόν. " σλοβενική Προεδρία ζήτησε επίσης από όλους τους πολιτικούς της Πρώην Γιουγκοσλαβικής Δημοκρατίας της Μακεδονίας να διατηρήσουν το επιτευχθέν επίπεδο ομοφωνίας όσον αφορά το ευρωπαϊκό και ευρωατλαντικό μέλλον της χώρας τους. " σλοβενική Προεδρία συνέστησε επίσης ότι η χώρα θα πρέπει να αξιοποιήσει πλήρως τον χρόνο ο οποίος απομένει μέχρι την έκδοση της τακτικής φθινοπωρινής έκθεσης προόδου από την Επιτροπή.
<SPEAKER ID="061" NAME="Olli Rehn">
Μέλος της Επιτροπής. - (EN) Κύριε Πρόεδρε, χαιρετίζω την έκθεση του κ. Swoboda για την Κροατία και την έκθεση του κ. Meijer για την Πρώην Γιουγκοσλαβική Δημοκρατίας της Μακεδονίας.
<P>
Όσον αφορά την Κροατία, θεωρώ ότι η έκθεση του κ. Swoboda θίγει τα κύρια ζητήματα σχετικά με τα οποία η Κροατία θα αντιμετωπίσει προκλήσεις στην πορεία της προς την Ευρωπαϊκή Ένωση, εστιάζοντας κυρίως στη σφαίρα της πολιτικής. Πρόκειται για μια καλά θεμελιωμένη έκθεση η οποία θα αντανακλά την πραγματικότητα πολύ καλύτερα εάν εγκριθούν οι τροπολογίες 15 και 16 του εισηγητή, παραδείγματος χάρη σχετικά με το χρονοδιάγραμμα της προόδου.
<P>
Οι διαπραγματεύσεις προσχώρησης της Κροατίας εξελίχθηκαν γενικά ομαλά, αν και επηρεάστηκαν από την εφαρμογή της οικολογικής και αλιευτικής ζώνης προστασίας - το περιβόητο, ή διαβόητο, ζήτημα της ZERP. Χαιρετίζω την πρόσφατη απόφαση του Σαμπόρ, του κροατικού κοινοβουλίου, να παρατείνει την εφαρμογή όλων των παραμέτρων της ZERP για τα σκάφη της ΕΕ, τηρώντας τις προηγούμενες δεσμεύσεις της Κροατίας. Συγχαίρω τον πρωθυπουργό Sanader για την ηγεσία του και επίσης ευχαριστώ τον πρόεδρο της Επιτροπής Barroso για την προσωπική του ανάμειξη στη διευθέτηση του ζητήματος.
<P>
Επισκέφθηκα το Ζάγκρεμπ στις αρχές Μαρτίου και διαπίστωσα ότι ο ευρωπαϊκός προσανατολισμός της Κροατίας ήταν αρκετά ισχυρός ώστε να μπορεί να λυθεί αυτό το πρόβλημα, εάν εμπόδιζε τις ενταξιακές διαπραγματεύσεις. " απομάκρυνση του εμποδίου αυτού από την Κροατία θα επέτρεπε στα κεφάλαια που έχουν κλείσει να ανοίξουν τώρα εκ νέου και οι διαπραγματεύσεις να ξεκινήσουν και πάλι σε κανονικούς ρυθμούς, επιτρέποντας την ουσιαστική πρόοδο στους υπόλοιπους μήνες της σλοβενικής Προεδρίας.
<P>
Συμφωνώ με τον εισηγητή και τον κ. Lenarčič ότι η Κροατία έχει πολλή δουλειά μπροστά της. Απαιτείται σαφής πρόοδος στις δικαστικές, διοικητικές και οικονομικές μεταρρυθμίσεις, στην καταπολέμηση της διαφθοράς, την παλιννόστηση των προσφύγων και τα δικαιώματα των μειονοτήτων. " Κροατία θα πρέπει επίσης να συνεχίσει να σημειώνει πρόοδο σε διάφορα ανοικτά διμερή ζητήματα που έχει με τους γείτονές της. Το έτος αυτό θα μπορούσε να είναι καθοριστικό για τις ενταξιακές διαπραγματεύσεις, δεδομένου ότι η Κροατία πληροί ορισμένες προϋποθέσεις. " Επιτροπή είναι έτοιμη να παρουσιάσει στο πακέτο διεύρυνσης αυτού του φθινοπώρου ένα ενδεικτικό χρονοδιάγραμμα ή έναν υποθετικό οδικό χάρτη για την τεχνική ολοκλήρωση των ενταξιακών διαπραγματεύσεων μέσα στο 2009, κατά προτίμηση ακόμη και στη διάρκεια της θητείας της παρούσας Επιτροπής.
<P>
Για να το επιτύχει αυτό, η Κροατία πρέπει να εργαστεί για την υλοποίηση των στόχων που αφορούν το άνοιγμα κεφαλαίων έως τον Ιούνιο. Δεν υπάρχει χρόνος για χάσιμο. Θα πρέπει επίσης να συμμορφωθεί με όλες τις υποχρεώσεις που απορρέουν από τη Συμφωνία Σταθεροποίησης και Σύνδεσης και να διασφαλίσει την υλοποίηση αναγκαίων και σημαντικών βελτιώσεων στη διαχείριση της χρηματοδοτικής βοήθειας της ΕΕ.
<P>
" Επιτροπή είναι πρόθυμη να επεξεργαστεί διαπραγματευτικές θέσεις στα διάφορα κεφάλαια εφόσον υλοποιηθούν τα κριτήρια αναφοράς. Ουσιαστικά, υπεύθυνη για τους χειρισμούς είναι τώρα η Κροατία. Όσο συντομότερα επιτευχθούν σαφή αποτελέσματα, τόσο συντομότερα θα ενταχθεί η Κροατία στην Ευρωπαϊκή Ένωση. Συμφωνώ πλήρως με τον κ. Swoboda ότι η Κροατία μπορεί να αποτελέσει καθοδηγητικό παράδειγμα για τις χώρες των δυτικών Βαλκανίων, δείχνοντας πώς μπορούν να υλοποιήσουν την ευρωπαϊκή τους προοπτική.
<P>
Όσον αφορά την Πρώην Γιουγκοσλαβική Δημοκρατία της Μακεδονίας, μπορώ σε γενικές γραμμές να συμφωνήσω με την εκτίμηση της έκθεσης Meijer σχετικά με τη μεταρρυθμιστική διαδικασία. Θα ήθελα να ευχαριστήσω τον εισηγητή για τη συνεργασία του με τις υπηρεσίες της Επιτροπής για την εν λόγω έκθεση. Μετά τη χορήγηση του καθεστώτος υποψήφιας χώρας το 2005, παρατηρήθηκε επιβράδυνση των διαδικασιών. Εντούτοις, η ιδιαίτερα επικριτική έκθεση προόδου της Επιτροπής τον Νοέμβριο του 2007 ακολουθήθηκε από διορθωτικές ενέργειες. Έκτοτε θεσπίστηκαν σημαντικές μεταρρυθμίσεις, ιδίως για την ενίσχυση του δικαστικού συστήματος, τη μεταρρύθμιση της αστυνομίας και τη βελτίωση των διεθνοτικών σχέσεων.
<P>
Επισημαίνω ότι η Επιτροπή θα πρέπει να αναπτύξει μια σειρά κριτηρίων για το άνοιγμα των ενταξιακών διαπραγματεύσεων κατά το τρέχον έτος. Θα ήθελα να σας ενημερώσω ότι έχουμε καθορίσει οκτώ κριτήρια, τα οποία προκύπτουν από τις βασικές προτεραιότητες της νέας Εταιρικής Σχέσης Προσχώρησης. " πρόταση για την έναρξη ενταξιακών διαπραγματεύσεων θα εξαρτηθεί από την πρόοδο που έχει σημειώσει η χώρα όσον αφορά την επίτευξη των εν λόγω κριτηρίων. Το ερχόμενο φθινόπωρο θα πραγματοποιήσουμε την εκτίμησή μας στο πακέτο διεύρυνσης, το οποίο κατά πάσα πιθανότητα θα παρουσιαστεί στις αρχές Νοεμβρίου.
<P>
Προφανώς, η πολιτική σταθερότητα θα είναι απαραίτητη για αυτήν την επιτυχία. Μερικές εβδομάδες πριν, τον Μάρτιο, συναντήθηκα στα Σκόπια με τον πρόεδρο Crvenkovski και τον πρωθυπουργό Gruevski. Ζήτησα από όλες τις πολιτικές δυνάμεις της χώρας να συγκεντρώσουν τις προσπάθειές τους στο πρόγραμμα μεταρρυθμίσεων, προκειμένου να εκμεταλλευτούν τις ευκαιρίες που επιφυλάσσει για τη χώρα αυτή το τρέχον έτος.
<P>
Επαναλαμβάνω αυτήν την έκκληση σήμερα, καθώς εξακολουθεί να είναι το ίδιο σημαντική, μετά το τέλος της συνόδου κορυφής του ΝΑΤΟ στο Βουκουρέστι. Το ζήτημα της ονομασίας έχει απορροφήσει μεγάλο μέρος της πολιτικής ενέργειας τον τελευταίο καιρό. Ενώ συγχαίρω την Κροατία και την Αλβανία για την επιτυχία που έχουν σημειώσει για την ευρω-ατλαντική ενοποίηση με τη συμμετοχή τους στο ΝΑΤΟ, κατανοώ την απογοήτευση που ένιωσε στο Βουκουρέστι την περασμένη εβδομάδα η Πρώην Γιουγκοσλαβική Δημοκρατία της Μακεδονίας. Προτρέπω την πολιτική ηγεσία να συνεχίσει την πορεία της προς το ΝΑΤΟ και την ενσωμάτωση στην ΕΕ με απόλυτη αποφασιστικότητα.
<P>
Κλείνοντας, θα ήθελα να παρατηρήσω ότι συζητούμε εξελίξεις στις δύο χώρες σε μια ιδιαίτερα κατάλληλη χρονική στιγμή. Και οι δύο χώρες είναι σε θέση να προσδώσουν στο τρέχον έτος ειδική, ακόμη και καθοριστική σημασία με τη διαρκώς μεγαλύτερη ενσωμάτωσή τους στην Ευρωπαϊκή Ένωση. " υποστήριξη και η ενθάρρυνση από το Ευρωπαϊκό Κοινοβούλιο, το Συμβούλιο και την Επιτροπή θα είναι εξαιρετικά σημαντικές για τις χώρες αυτές. Ως εκ τούτου, εκτιμώ ιδιαίτερα την πολύτιμη συμβολή σας στην ευρωπαϊκή πολιτική μας για τη σταθερότητα και την πρόοδο στα δυτικά Βαλκάνια.
<SPEAKER ID="062" NAME="Bernd Posselt">
εξ ονόματος της Ομάδας PPE-DE. - (DE) Κύριε Πρόεδρε, συζητούμε σήμερα για τις δύο υποψήφιες προς ένταξη χώρες οι οποίες είναι και οι μόνες καθαρά ευρωπαϊκές, δηλαδή την Κροατία και τη Μακεδονία. Αισιοδοξούμε ότι θα καταφέρουμε να ολοκληρώσουμε τις διαπραγματεύσεις με την Κροατία έως το τέλος του τρέχοντος έτους ή το αργότερο το επόμενο έτος. Αισιοδοξούμε ότι θα καταφέρουμε να ξεκινήσουμε τις διαπραγματεύσεις με τη Μακεδονία έως το τέλος του τρέχοντος έτους ή το αργότερο το επόμενο έτος. Θέλουμε να προστατεύσουμε και τις δύο χώρες, ώστε να μην καταστούν δέσμιες διμερών προβλημάτων, και απευθύνω έκκληση ειδικότερα στους έλληνες συναδέλφους μας να κινητοποιηθούν στο εν λόγω θέμα, καθώς η εσφαλμένη απόφαση που ελήφθη στο Βουκουρέστι έχει αρχίσει ήδη να αποσταθεροποιεί τη Μακεδονία.
<P>
Όσον αφορά την Κροατία, η κυβέρνηση Sanader συνεχίζει να προχωρά ενεργά με μεταρρυθμίσεις και διαπραγματεύσεις. Καλώ το Συμβούλιο και την Επιτροπή να συνεχίσουν με τον ίδιο ρυθμό. Καλώ την Επιτροπή να ενισχύσει ενεργά τις δυνατότητές της και να επεξεργαστεί γρήγορα τα σχετικά έγγραφα. Καλώ το Συμβούλιο να ανοίξει όλα τα διαπραγματευτικά κεφάλαια το γρηγορότερο δυνατόν. Εάν είναι κλειστά εξαρτάται, φυσικά, από τις διαπραγματεύσεις και τις προσπάθειες της Κροατίας.
<P>
Το προκαταρκτικό πολιτικό έργο της Κροατίας είναι τεράστιο. Διευθέτησε και επέλυσε το ζήτημα των αλιευτικών ζωνών με μεγάλο θάρρος, ενέκρινε τη διαιτησία με τη Σλοβενία και, κυρίως, έστειλε ένα μήνυμα μεγάλης σημασίας για ολόκληρη την περιοχή διορίζοντας έναν Σέρβο στο αξίωμα του αντιπροέδρου της κυβέρνησης Sanader, και αυτό υπό το πρίσμα της κατάστασης την οποία περιέγραψε πολύ ορθά ο κ. Swoboda στο Βούκοβαρ, για παράδειγμα. Εκεί, η προστασία των δικαιωμάτων των μειονοτήτων ξεπερνά τις εγγυήσεις των περισσότερων κρατών μελών από την άποψη της προστασίας των δικαιωμάτων των μειονοτήτων.
<P>
Θα ήθελα, λοιπόν, να πω ότι πρέπει να αναγνωρίσουμε τα πολιτικά επιτεύγματα της Κροατίας και να υποστηρίξουμε αποφασιστικά τη χώρα στην πορεία της προς της Ευρωπαϊκή Ένωση. Μένουμε πιστοί στον φιλόδοξο στόχο για τη λήψη απόφασης κατά την τρέχουσα περίοδο. Εάν αυτό δεν είναι εφικτό τώρα, θα είναι εφικτό το φθινόπωρο. Θα στηρίζαμε την πρότασή σας, κύριε Swoboda, εάν περιελάμβανε τις λέξεις "το αργότερο" και "θα έπρεπε", αλλά "θα μπορούσε" είναι μόνο μια έκθεση για την κατάσταση, και γι' αυτό θα συνεχίσουμε να ασκούμε πίεση στο Συμβούλιο και την Επιτροπή. Γνωρίζουμε ότι αυτό είναι φιλόδοξο, αλλά η Κροατία αξίζει επιτέλους να γνωρίσει τη δικαιοσύνη.
<SPEAKER ID="063" NAME="Jan Marinus Wiersma">
εξ ονόματος της Ομάδας PSE. - (NL) Κύριε Πρόεδρε, θα ήθελα να κάνω μερικά σχόλια σχετικά με τις δύο εκθέσεις εξ ονόματος της Ομάδας μου και εμού του ιδίου. Καταρχάς, θα ήθελα να συγχαρώ τον συνάδελφό μου, κ. Swoboda, που κατάφερε και φέτος να μας παρουσιάσει μία ακόμη ισορροπημένη έκθεση. Όταν μιλάμε για την Κροατία, αναφερόμαστε στα τελευταία βήματα που πρέπει να πραγματοποιήσει η χώρα προκειμένου να καταστεί δυνατή η ολοκλήρωση των διαπραγματεύσεων. Μακάρι τα τελευταία αυτά βήματα να γίνουν με ρυθμούς δρόμου ταχύτητας.
<P>
Τα κενά που διαπίστωσε η Επιτροπή πρέπει να καλυφθούν. Ελπίζουμε ότι αυτό θα είναι εφικτό με γοργούς ρυθμούς, αν και, όπως πάντοτε συμβαίνει στο τέλος των διαπραγματεύσεων, οι φάκελοι που πρέπει να συζητηθούν είναι δύσκολοι, για παράδειγμα ο φάκελος για τον τομέα της ναυπηγικής. Θα ήθελα να απευθύνω έκκληση προς όλους, συμπεριλαμβανομένης της κυβέρνησης της Κροατίας, να επιτύχουν την αναγκαία πολιτική συναίνεση και στο εσωτερικό της χώρας, δεδομένου ότι ακόμη και οι δύσκολες αποφάσεις μπορούν να ληφθούν γρήγορα. Συμφωνώ, επίσης, με τα λόγια του κ. Swoboda για τις ημερομηνίες μέχρι τις οποίες θα πρέπει να έχουν πραγματοποιηθεί όλα αυτά, και ιδίως η ολοκλήρωση των διαπραγματεύσεων.
<P>
Όσον αφορά την ΠΓΔΜ - "Μακεδονία" - είναι σημαντικό, όπως ήδη ανέφερε ο Επίτροπος, η χώρα αυτή να καταβάλει προσπάθειες για την εκπλήρωση των κριτηρίων της Επιτροπής κατά το τρέχον έτος, έτσι ώστε να είναι δυνατή η λήψη απόφασης κατά την έναρξη των διαπραγματεύσεων. Θεωρώ ότι είναι ουσιώδους σημασίας. Ισχύει και στην περίπτωση της Μακεδονίας ότι πρώτα πρέπει να επιτευχθεί συναίνεση στην ίδια τη χώρα· στο πλαίσιο αυτό με απασχολούν ιδιαίτερα τα πρόσφατα προβλήματα με την αλβανική μειονότητα και η ψηφοφορία που θα διεξαχθεί αύριο ή μεθαύριο στα Σκόπια, η οποία μπορεί να οδηγήσει στη πτώση της κυβέρνησης. Εάν συνέβαινε κάτι τέτοιο, η χώρα θα καταστρεφόταν, καθώς δεν θα ήταν δυνατόν να πραγματοποιηθούν διαπραγματεύσεις με την Ελλάδα σχετικά με την ονομασία ή να καταβληθούν προσπάθειες για την επίτευξη των κριτηρίων στα οποία αναφέρθηκε ο Επίτροπος. Θεωρώ ότι είναι σημαντικό να ζητήσουμε από όλους στη χώρα αυτή να διασφαλίσουν την επικράτηση της συναίνεσης και να αποτρέψουν το ενδεχόμενο νέων εκλογών τις επόμενες εβδομάδες· είναι σημαντικό να επενδύσουμε σε αυτήν τη συναίνεση.
<P>
Τέλος, και εμείς, πιστεύουμε ότι ήταν άδικο το γεγονός ότι στο Βουκουρέστι δεν επετεύχθη συναίνεση για την ένταξη της Μακεδονίας στο ΝΑΤΟ. Κατά την άποψή μας, πρέπει να επιχειρηθεί μία ακόμη προσπάθεια η οποία θα βασίζεται στη διαμεσολάβηση του Ο"Ε και του κ. Nimitz, και ελπίζω ότι και οι δύο πλευρές επενδύουν σε μια κάπως πιο παραγωγική ατμόσφαιρα, ώστε να βρεθεί γρήγορα λύση.
<SPEAKER ID="064" NAME="István Szent-Iványi">
εξ ονόματος της Ομάδας ALDE. - (HU) Κύριε Πρόεδρε, κύριε Επίτροπε, νωρίτερα φέτος οι ενταξιακές διαπραγματεύσεις με την Κροατία επιβραδύνθηκαν και η διαδικασία φάνηκε να οδεύει σε τέλμα. Ας ελπίσουμε ότι η κατάσταση αυτή έχει πλέον ξεπεραστεί και ότι οι διαπραγματεύσεις θα πάρουν ώθηση για άλλη μία φορά. " απόφαση του κροατικού κοινοβουλίου να αναστείλει την οικολογικής και αλιευτική ζώνη προστασίας η οποία εφαρμόστηκε στα κράτη μέλη της Ευρωπαϊκής Ένωσης σίγουρα συνέβαλε σε αυτό.
<P>
Πολλά επιτεύγματα της Κροατίας κατά τα τελευταία χρόνια χρήζουν αναγνώρισης: κανείς δεν μπορεί να αρνηθεί ότι πρόκειται για μια λειτουργική δημοκρατία· η οικονομία της αγοράς της είναι λειτουργική και εφαρμόζει τις διατάξεις που προβλέπονται στη Συμφωνία Σταθεροποίησης και Σύνδεσης. Ταυτόχρονα, όμως, υπάρχουν αδιαμφισβήτητα σοβαρά προβλήματα για τα οποία πρέπει να βρεθούν λύσεις.
<P>
Το πρώτο από αυτά που θα ήθελα να αναφέρω είναι η κωλυσιεργία όσον αφορά τη μεταρρύθμιση του δικαστικού συστήματος - δεν είναι δυνατόν να συνεχιστεί αυτή η καθυστέρηση. Πιστεύω ότι είναι σημαντικό να ενισχυθεί η καταπολέμηση της διαφθοράς και να διασφαλιστεί ότι η καταπολέμηση θα επεκταθεί όχι μόνο σε ήσσονος σημασίας περιπτώσεις, αλλά και στους "μεγάλους παράγοντες", καθώς η Κροατία δεν έχει σημειώσει μεγάλη πρόοδο μέχρι τώρα από αυτήν την άποψη.
<P>
Απαιτούνται βελτιώσεις όσον αφορά την αποτελεσματική χρήση των κοινοτικών πόρων, ενώ πρέπει να ξεκινήσουν τεράστιες διαρθρωτικές μεταρρυθμίσεις. Στο πλαίσιο αυτό, θα ήθελα να επισημάνω την κατάσταση και τον ρόλο της ναυπηγικής βιομηχανίας, η οποία απαιτεί αναδιάρθρωση. Εάν η Κροατία τα καταφέρει όλα αυτά, τότε πραγματικά θα είναι σε θέση να ολοκληρώσει εγκαίρως τις διαπραγματεύσεις, εντός της προθεσμίας που ορίζει η έκθεση, και θα πρέπει να έχει κάθε δυνατή υποστήριξη για την επίτευξη αυτού του σκοπού.
<P>
" περιφερειακή σημασία της διαδικασίας προσχώρησης της Κροατίας ξεπερνά και τη σημασία της ίδιας της διαδικασίας. Εάν η προσχώρηση της Κροατίας ολοκληρωθεί επιτυχώς, θα συνιστά πρότυπο και κίνητρο και για τις άλλες χώρες των δυτικών Βαλκανίων. Ως εκ τούτου, η ταχεία και επιτυχής ολοκλήρωση των διαπραγματεύσεων αποτελεί όχι μόνο κοινή ευθύνη της Κροατίας και της Ευρωπαϊκής Ένωσης, αλλά και κοινό τους συμφέρον. Ελπίζω ότι η Κροατία θα αναλάβει αυτήν την ευθύνη.
<P>
Τέλος, θα ήθελα να συγχαρώ τον Hannes Swoboda για το εξαιρετικό του έργο στο πλαίσιο της εκτέλεσης των καθηκόντων του ως εισηγητή. Σας ευχαριστώ, κύριε Πρόεδρε.
<SPEAKER ID="065" NAME="Konrad Szymański">
εξ ονόματος της Ομάδας UEN. - (PL) Φυσικά και εγώ θα ήθελα να εκφράσω τα συγχαρητήριά μου στον εισηγητή. Πρόκειται για μια πολύ καλή έκθεση. Είναι πολύ καλό το ότι η Κροατία και η Μακεδονία ενδέχεται να αποκτήσουν την ιδιότητα μέλους της Ένωσης πριν από τις ευρωπαϊκές εκλογές του 2009. Όσον αφορά την τελευταία, θα πρέπει σαφώς να μην προσθέσουμε πολιτικούς όρους για την ένταξη, ιδίως σε πεδία, όπως τα δικαιώματα πνευματικής ιδιοκτησία ή οι αξιώσεις αποζημίωσης, τα οποία αφορούν το πεδίο των διμερών σχέσεων. " διαδικασία διεύρυνσης δεν πρέπει να γίνει δέσμια τέτοιων εντάσεων.
<P>
Υπάρχει επίσης ένα ευρύτερο πλαίσιο γύρω από αυτήν τη διαδικασία. " διεύρυνση της Ένωσης προς τα δυτικά Βαλκάνια αποτελεί μια μορφή ευρωπαϊκής συμβολής στη σταθεροποίηση της περιοχής -μιας περιοχής στην οποία αποτύχαμε τη δεκαετία του 1990. Για την ολοκλήρωση αυτής της διαδικασίας, πρέπει να στείλουμε επίσης ένα θετικό μήνυμα στο Βελιγράδι. Με την αναγνώριση του Κοσσυφοπεδίου, φέραμε σε πολύ δύσκολη θέση τη φιλοευρωπαϊκή μερίδα της κοινής γνώμης στη Σερβία. Δεν μας απέμεινε πολύς χρόνος για να καταβάλουμε έστω και ένα μέρος της προσπάθειας προκειμένου να διορθώσουμε αυτήν την εντύπωση.
<P>
Είναι αναγκαία η κατάρτιση ενός οδικού χάρτη για μια συμφωνία σχετικά με την έκδοση θεώρησης με τη Σερβία. Είναι επιτακτική η ανάγκη υπογραφής μιας Συμφωνίας Σταθεροποίησης και Σύνδεσης. Σήμερα, η συμφωνία αυτή έχει καταστεί δέσμια της εσωτερικής πολιτικής δύο κρατών μελών, όμως το τίμημα της διακοπής της θα πρέπει ενδεχομένως να το πληρώσει ολόκληρη η Ένωση.
<SPEAKER ID="066" NAME="Milan Horáček">
εξ ονόματος της Ομάδας Verts/ALE. - (DE) Είμαι ενθουσιασμένος με αυτήν την πολύ καλή, ισορροπημένη έκθεση του κ. Swoboda, η οποία αποτελεί μια θετική ένδειξη για την Κροατία, αλλά και για ολόκληρη την περιοχή. Παρ' όλες τις αισθητές προσπάθειες, δεν πρέπει ωστόσο να ξεχνούμε συγκεκριμένους προβληματικούς τομείς που εξακολουθούν να απαιτούν ολοκληρωμένες μεταρρυθμίσεις προτού καταφέρει η Κροατία να ενταχθεί στην ΕΕ.
<P>
Εν τέλει, τα γεγονότα αποτελούν το μόνο αξιόπιστο κριτήριο για την ετοιμότητα μιας χώρας να ενταχθεί. Για παράδειγμα, η αποσαφήνιση ανεπίλυτων συνοριακών ζητημάτων, η καταπολέμηση της διαφθοράς, η διοικητική μεταρρύθμιση και ο σεβασμός των ανθρωπίνων δικαιωμάτων. " συνεργασία με το Διεθνές Ποινικό Δικαστήριο για την πρώην Γιουγκοσλαβία αποτελεί άλλο ένα κριτήριο για την ετοιμότητα της χώρας.
<P>
Τα πολιτικά κόμματα, η κοινωνία των πολιτών και τα μέσα μαζικής ενημέρωσης πρέπει να καταβάλουν προσπάθειες μεγαλύτερης διάρκειας για να κερδίσουν την υποστήριξη του πληθυσμού. Το ίδιο ισχύει για την ενσωμάτωση των εθνικών και των σεξουαλικών μειονοτήτων στην κοινωνική και πολιτική ζωή.
<P>
Επικροτώ θερμά την απόφαση να διοριστεί εκπρόσωπος της σερβικής μειονότητας ως αντιπρόεδρος της κυβέρνησης. Πρέπει να γίνουν, όμως, ακόμη πολλά στον τομέα της περιβαλλοντικής προστασίας, προκειμένου να διασφαλιστεί η οικολογικά βιώσιμη ανάπτυξη σε συμμόρφωση με τους στόχους της ΕΕ. " στήριξη της Κροατίας σε αυτό το έργο είναι κάτι που θα χαιρόμουν να προωθήσω.
<SPEAKER ID="067" NAME="Διαμάντω Μανωλάκου">
εξ ονόματος της Ομάδας GUE/NGL. - Κύριε Πρόεδρε, δεν θα ψηφίσουμε εμείς -οι ευρωβουλευτές του ΚΚΕ- τη διεύρυνση της Ευρωπαϊκής Ένωσης με τη FYROM και την Κροατία, γιατί είμαστε αντίθετοι στην ενδυνάμωση της Ευρωπαϊκής Ένωσης του κεφαλαίου και του πολέμου.
<P>
Μετά τον διαμελισμό της Γιουγκοσλαβίας από ΝΑΤΟ και Ευρωπαϊκή Ένωση, συνεχίζονται οι ιμπεριαλιστικοί σχεδιασμοί για αλλαγή των συνόρων στα Βαλκάνια και δημιουργίες προτεκτοράτων που ενισχύουν ιμπεριαλιστές και διχάζουν λαούς. " δημιουργία και επέκταση της μεγαλύτερης αμερικανικής βάσης στην Ευρώπη, σε εδάφη και ακαθόριστα σύνορα, μεταξύ FYROM και σερβικής επαρχίας του Κοσσυφοπεδίου όπου αναμένεται να καταφθάσουν δυνάμεις της Ευρωπαϊκής Ένωσης, είναι χαρακτηριστικό στοιχείο της όξυνσης των ανταγωνισμών στην περιοχή.
<P>
" πρόσφατη απόφαση της συνόδου του ΝΑΤΟ με ένταξη Αλβανίας και Κροατίας και η μη πρόσκληση της FYROM αποδεικνύουν τους έντονους εκβιασμούς που ασκούνται στις χώρες των Βαλκανίων -συμπεριλαμβανομένης και της Ελλάδας- ώστε να υποταχθούν στα ιμπεριαλιστικά συμφέροντα. Σε ό,τι αφορά το όνομα, υποστηρίζουμε μια κοινά αποδεκτή λύση με γεωγραφικό προσδιορισμό, μακριά από εθνικισμούς και αλυτρωτισμούς που διαιρούν τους λαούς. Για ειρήνη, σταθερά σύνορα και προστασία της κυριαρχίας των χωρών, απαιτείται κοινή πάλη των λαών κατά των ιμπεριαλιστικών οργανισμών που διαιρούν και εκμεταλλεύονται τους λαούς..
<SPEAKER ID="068" NAME="Γεώργιος Γεωργίου" LANGUAGE="EL">
Κύριε Πρόεδρε, η σύνοδος του ΝΑΤΟ στο Βουκουρέστι, εξέπεμψε μηνύματα και παρήγαγε αναθυμιάσεις οι οποίες έφθασαν μέχρι αυτό το Κοινοβούλιο. Είναι παρήγορο ότι η Ευρώπη, επιτέλους, έλαβε θέση επί ζητήματος που την αφορά, διότι -συνήθως- δεν την έχουμε δει πολύ πρόθυμη να λαμβάνει θέση όταν άλλοι αποφασίζουν. Νομίζω, συνεπώς, ότι το προκύψαν δίδαγμα είναι για όλους χρήσιμο, αλλά ιδιαιτέρως χρήσιμο για τη FYROM, κυρίως δε διότι η νεαρά αυτή δημοκρατία δεν έχει εισέτι διδαχθεί την ευρωπαϊκή διπλωματική πρακτική, αφού στήριξε τις ελπίδες της εντάξεώς της στο ΝΑΤΟ, μόνον επί υποσχέσεων αμερικανικών και επί παιδαριωδών και ανόητων αλυτρωτισμών.
<P>
Εν προκειμένω -και μιλώντας περί διαπραγματεύσεων μεταξύ ευρωπαϊκών χωρών- δεν πρέπει να επιλέγεται ποτέ η οδός των προκλήσεων και του φανατισμού, ούτε να υιοθετούνται κατά φαντασίαν επιλογές προγόνων και γειτονικών πολιτισμών και ιστορίας, αλλά, αντ' αυτού, πρέπει να προσερχόμεθα με συναινετικότητα, με κατανόηση και, κυρίως, με εντιμότητα, ώστε να συμβάλουμε στην επίλυση -και όχι στην όξυνση- των προβλημάτων. Αυτή η πρακτική θα βοηθήσει την FYROM. Εμείς θέλουμε να βοηθηθεί η FYROM στην προσπάθειά της να ενταχθεί και στο ΝΑΤΟ και την Ευρωπαϊκή Ένωση. Άλλως θα το βρει μπροστά της, διότι υπονομεύει τις προσπάθειές της. Και εάν υπονομεύει τις προσπάθειές της τώρα, ενδεχομένως υπονομεύει και το μέλλον της.
<SPEAKER ID="069" NAME="Dimitar Stoyanov" AFFILIATION="NI">
(BG) Σίγουρα, ο κ. Meijer γνωρίζει ότι οι όροι "Μακεδονία" και "μακεδονικό έθνος" δημιουργήθηκαν με οδηγία της Κομμουνιστικής Διεθνούς το 1934. Μετά τον πόλεμο, οι ιδέες του Μακεδονισμού ελήφθησαν υπόψη και επεβλήθησαν με σιδερένια πυγμή από το Κομμουνιστικό Κόμμα της Γιουγκοσλαβίας, αποτελώντας μετέπειτα μέρος της ιδεολογίας της Μεγάλης Σερβίας. Οι ιδέες αυτές ενσωματώνουν σφοδρή προπαγάνδα βουλγαροφοβίας.
<P>
Πολλοί άνθρωποι στη Μακεδονία, οι οποίοι έχουν επίγνωση της βουλγαρικής εθνοτικής τους ταυτότητας διώκονται επειδή θέλουν να λέγονται Βούλγαροι. Κάθε χρόνο στα Σκόπια, το μνημείο της Mara Bouneva από τη Βουλγαρία, αγωνίστριας για την απελευθέρωση της Μακεδονίας, την οποία ο γαλλικός Τύπος ονόμασε "Charlotte Corday της Μακεδονίας", βεβηλώνεται. Το 2007, η βεβήλωση συνοδεύτηκε και από σωματική επίθεση εναντίον βουλγάρων και μακεδόνων πολιτών, οι οποίοι αυτοπροσδιορίζονται ως εθνοτικά Βούλγαροι.
<P>
Είναι καιρός η κυβέρνηση της Μακεδονίας να περιορίσει αυτήν την εκδήλωση μίσους κατά των Βουλγάρων, επειδή τέτοιες εκδηλώσεις μίσους δεν ανήκουν στην Ευρωπαϊκή Ένωση.
<P>
Σας ευχαριστώ.
<SPEAKER ID="070" NAME="Anna Ibrisagic" AFFILIATION="PPE-DE">
(SV) Σας ευχαριστώ, κύριε Πρόεδρε. " έκθεση στο σύνολό της είναι καλή. Είναι καλά ισορροπημένη και περιγράφει αντικειμενικά τις εξελίξεις στη Μακεδονία, σχολιάζοντας όλα όσα επιτεύχθηκαν και ζητώντας λίγο ακόμα χρόνο για να διευθετηθούν όσα ζητήματα απομένουν. Όμως, όπως έχει συμβεί πολλές φορές στο παρελθόν, η συζήτηση περιορίζεται στην ανάλυση των διαφόρων απόψεων για τη διαμάχη σχετικά με την ονομασία της χώρας, αντί να προσπαθούμε να σκεφτούμε πώς θα καταφέρουμε να εντάξουμε τη Μακεδονία στην ΕΕ το νωρίτερο δυνατόν.
<P>
Όλοι γνωρίζουμε τι συνέβη στη σύνοδο κορυφής στο Βουκουρέστι. Δεν πρόκειται να σχολιάσω ποιος είχε δίκιο και ποιος άδικο ή ποιος είχε να υπερασπιστεί μεγαλύτερα εθνικά συμφέροντα, αλλά πρέπει να δηλώσω ότι στην εξωτερική πολιτική το ζήτημα δεν είναι απλώς ποιος έχει δίκιο και ποιος άδικο. Στόχος της εξωτερικής πολιτικής είναι η εξεύρεση λύσεων οι οποίες υπηρετούν καλύτερα την ειρήνη και την ασφάλεια σε μια χώρα ή στην περιφέρεια της, και στην περίπτωσή μας, στην Ευρώπη. Για την επίτευξη αυτού του σκοπού απαιτείται ένα μίγμα καλής θέλησης, συμβιβασμού, καλής διπλωματίας και σαφούς ηγεσίας. Το να εμποδίζεται μια χώρα της Νότιας Ευρώπης να γίνει μέλος του ΝΑΤΟ όταν της δόθηκε η ευκαιρία δεν είναι, κατά τη γνώμη μου, μια ιδιαίτερα έξυπνη κίνηση, δεδομένης της πολυπλοκότητας της κατάστασης αυτή τη στιγμή στα Βαλκάνια αυτήν την περίοδο και βάσει των προκλήσεων που αντιμετωπίζουμε: την ανεξαρτησία του Κοσσυφοπεδίου, η οποία πλέον αποτελεί τετελεσμένο γεγονός, την αποχώρηση της κυβέρνησης και τις νέες εκλογές στη Σερβία, και τις συνεχιζόμενες μεταρρυθμίσεις της αστυνομίας στη Βοσνία.
<P>
Αλλά η παρεμπόδιση μιας βαλκανικής χώρας να ενταχθεί στην ΕΕ, ή ακόμη και η σκέψη αυτή, όχι μόνο δεν είναι συνετή, αλλά είναι και άκρως επικίνδυνη! Μόλις τρεις ώρες νωρίτερα μιλούσα με έναν συνάδελφό μου εδώ στο Ευρωπαϊκό Κοινοβούλιο, ο οποίος δήλωσε: "Εάν δεν ενεργήσουν όπως εμείς θέλουμε, μπορούμε να εμποδίσουμε την ένταξή τους όχι μόνο στο ΝΑΤΟ, αλλά και στην ΕΕ. Ο νόμος μας δίνει το δικαίωμα να το πράξουμε".
<P>
" απάντησή μου είναι η εξής: ας αλλάξουμε τότε τον νόμο! Σίγουρα οι νόμοι δεν υπάρχουν για μπορούμε εμείς να εμποδίζουμε, να ενοχλούμε ή να εκβιάζουμε ο ένας τον άλλο; Σίγουρα υπάρχουν για να μπορούμε όλοι να συνεργαζόμαστε όσο καλύτερα μπορούμε σε μια ειρηνική και ασφαλή Ευρώπη;
<P>
Πιστεύω ακράδαντα ότι, όσο γρηγορότερα ενταχθούν όλες οι βαλκανικές χώρες στην ΕΕ, τόσο γρηγορότερα θα έχουμε μια ασφαλή Ευρώπη. Δεν υπάρχει απολύτως καμιά αμφιβολία ότι η Μακεδονία ανήκει στην Ευρώπη και ότι η Μακεδονία θα πρέπει να ενταχθεί στην ΕΕ όσο το δυνατόν γρηγορότερα. Σας προτρέπω να στηρίξετε την έκθεση.
<SPEAKER ID="071" NAME="Borut Pahor" AFFILIATION="PSE">
(SL) Σχετικά με την έκθεση για την Κροατία: τόσο το Κοινοβούλιο όσο και η Ευρωπαϊκή Επιτροπή δέχθηκαν σχεδόν με ενθουσιασμό την είδηση ότι το κροατικό κοινοβούλιο αποφάσισε να αναστείλει την ανακήρυξη οικολογικής και αλιευτικής ζώνης προστασίας. Και φαίνεται ότι, χάρη σε αυτήν την απόφαση, η Κροατία μπορεί να ανταμειφθεί με επιτάχυνση των διαπραγματεύσεων.
<P>
Παρότι επιθυμία μου είναι η Κροατία να ενταχθεί οπωσδήποτε στην Ευρωπαϊκή Ένωση το συντομότερο δυνατόν, θα ήθελα να προειδοποιήσω το Κοινοβούλιο, ιδίως τον εισηγητή και φίλο μου, κ. Hannes Swoboda, ότι οι μονομερείς ενέργειες της Δημοκρατίας της Κροατίας όσον αφορά τα σύνορά της με γειτονικές χώρες δεν αποτελούν εξαίρεση αλλά κανόνα.
<P>
Αυτό που αποτελεί εξαίρεση στο θέμα αυτό είναι μόνο ότι, για μία φορά, η Κροατία χρειάστηκε να αποσύρει τη μονομερή της ενέργεια επειδή βρέθηκε αντιμέτωπη με το δίλημμα της επιλογής: την Ευρωπαϊκή Ένωση ή την εθνικιστική απομόνωση.
<P>
Σε αυτό ακριβώς το σημείο η πίεση η οποία ασκήθηκε απεδείχθη ωφέλιμη, και ελπίζω ότι ο κ. Swoboda και επίσης η Ευρωπαϊκή Επιτροπή και η Προεδρία θα συνεχίσουν να εμμένουν στην πολιτική ότι οι μονομερείς ενέργειες της Δημοκρατίας της Κροατίας για τον καθορισμό των συνόρων με τις γειτονικές χώρες δεν πρόκειται να ανταμειφθεί.
<SPEAKER ID="072" NAME="Jelko Kacin" AFFILIATION="ALDE">
(SL) Ο καλύτερος τρόπος για τη σταθεροποίηση αυτού του τμήματος των Βαλκανίων είναι η επίτευξη προόδου της Πρώην Γιουγκοσλαβικής Δημοκρατίας της Μακεδονίας και η προσέγγιση της Ευρωπαϊκής Ένωσης. Οι επιτυχείς της διαπραγματεύσεις θα βοηθήσουν όλες τις άλλες γειτονικές χώρες να καταβάλουν επιπρόσθετες προσπάθειες προκειμένου να λάβουν καθεστώς υποψηφίου.
<P>
Προκειμένου να ξεπεραστεί η διαμάχη γύρω από την ονομασία, απαιτούνται εξωτερικές πρωτοβουλίες. Απαιτούνται συμβολικές χειρονομίες και από τα Σκόπια και από την Αθήνα, καθώς και καρτερικότητα. Τώρα είναι η σωστή στιγμή για να αναζητηθεί μια λιγότερο προκλητική ονομασίας για το αεροδρόμιο των Σκοπίων και να καταδικαστεί η ασεβής μεταχείριση της ελληνικής σημαίας. Εντούτοις, οποιεσδήποτε περαιτέρω δυσκολίες και η διάκριση την οποία υφίστανται κάτοχοι διαβατηρίων της ΠΓΔΜ σε σχέση με τις ελληνικές θεωρήσεις, είναι επίσης απαράδεκτες.
<P>
Στην Ευρωπαϊκή Ένωση, οικοδομούμε μια κοινότητα σύγχρονων μετα-εθνικών κρατών. Ο αμοιβαίος σεβασμός των διαφορών και οι εθνικές ταυτότητες αποτελούν επίσης ένα ζήτημα σεβασμού των θεμελιωδών ανθρωπίνων δικαιωμάτων. Μόνο με αυτόν τον τρόπο μπορούμε να αποτρέψουμε, ή τουλάχιστον να περιορίσουμε οιεσδήποτε αρνητικές συνέπειες της αίσθησης ότι απειλείται η εθνικότητα ενός λαού. Πρέπει να καταργήσουμε το καθεστώς των θεωρήσεων για όλες τις χώρες αυτής της περιοχής. Ωστόσο, εξίσου αναγκαία είναι μια ταχεία και μόνιμη λύση στο θέμα της ονομασίας της χώρας και μια ολοκληρωμένη συμμαχία μεταξύ της Πρώην Γιουγκοσλαβικής Δημοκρατίας της Μακεδονίας και της Ελληνικής Δημοκρατίας. " ειρήνη και η σταθερότητα, καθώς και οι ταχείες και επιτυχείς ευρω-ατλαντικές ολοκληρώσεις αποτελούν συμφέρον αμφότερων των κρατών και όλων των εθνών.
<P>
Εντούτοις, κύριε Επίτροπε και κύριε Lenarčič, η σλοβενική Προεδρία όφειλε να υποβάλει το μακεδονικό ζήτημα για την επόμενη σύνοδο. Παρόλα αυτά, δεν υπάρχει λόγος να περιμένουμε έως το φθινόπωρο.
<P>
Και κάτι ακόμα για την Κροατία: εφαρμόζοντας την οικολογική και αλιευτική ζώνη προστασίας, η πολιτική της Κροατίας έπεσε στην ίδια της την παγίδα. Τέτοιου είδους εκπλήξεις δεν θα είναι δυνατές μελλοντικά.
<P>
Εάν αυτή η περιπέτεια μας δίδαξε κάτι, ας είναι αυτό. Αλλά, εάν δεν διδάχθηκαν τίποτα, τότε όλα τα λόγια και οι όρκοι για τον τερματισμό των διαπραγματεύσεων το 2009 είναι απλώς στάχτη στα μάτια. Κανείς δεν θέλει να του ρίχνουν στάχτη στα μάτια: ούτε οι πολίτες, ούτε η οικονομία, ούτε οι γειτονικές χώρες, ούτε η Ευρωπαϊκή Ένωση. Αυτό που μας χρειάζεται τώρα είναι μια ιστορία επιτυχίας. Ωστόσο, για κάθε επιτυχία απαραίτητη προϋπόθεση πρέπει να αποτελεί η αρχή pacta sunt servanda (τα συμπεφωνημένα πρέπει να τηρούνται).
<SPEAKER ID="073" NAME="Hanna Foltyn-Kubicka" AFFILIATION="UEN">
(PL) Κύριε Πρόεδρε, επιχειρώντας μια εποικοδομητική εκτίμηση της προόδου της Κροατίας, η Ευρωπαϊκή Ένωση δεν θα πρέπει μόνο να θέτει όρους, αλλά και να προσφέρει όλη τη δυνατή ενίσχυση, λαμβάνοντας υπόψη την εμπειρία άλλων ευρωπαϊκών κρατών, τις ιδιαιτερότητες της περιοχής και την πρόσφατη ανάμνηση του πολέμου που δεν μπορούν να λησμονήσουν οι άνθρωποι αυτής της χώρας. " ένταξη της βαλκανικής χερσονήσου χωρίς την Κροατία δεν είναι εφικτή. Θα πρέπει επίσης να δοθεί έμφαση στο γεγονός ότι τα τελευταία δύο χρόνια συνεργασίας απέφεραν αναπάντεχα θετικά αποτελέσματα, και αυτό φυσικά είναι ένα ευοίωνο σημάδι για την πορεία της ενσωμάτωσης στην Ευρωπαϊκή Ένωση. Προφανώς υπάρχουν συγκεκριμένοι τομείς όπου απαιτείται αποφασιστικότερη δράση. Κατά την άποψή μου, ωστόσο, οι προσπάθειες που έχει καταβάλει το εν λόγω κράτος θα πρέπει να πάρουν την κατεύθυνσή τους και ολόκληρη η ΕΕ θα πρέπει να στηρίξει μια τέτοια ενέργεια. Τα τελευταία δύο χρόνια, η Κροατία έχει σημειώσει αξιέπαινη πρόοδο στους περισσότερους τομείς τους οποίους καλύπτει η κοινοτική νομοθεσία.
<P>
Θα ήθελα, συνεπώς, να εκφράσω την πεποίθηση και την ελπίδα ότι με κοινή δέσμευση και κατάλληλη υποστήριξη από άλλα κράτη μέλη, οι διαπραγματεύσεις θα ολοκληρωθούν με επιτυχία εγκαίρως για την οριστικοποίηση της συνθήκης προσχώρησης πριν από τις εκλογές του Ευρωπαϊκού Κοινοβουλίου τον Ιούνιο του 2009.
<SPEAKER ID="074" NAME="Angelika Beer" AFFILIATION="Verts/ALE">
(DE) Κύριε Πρόεδρε, καλωσορίζω θερμά τους ομολόγους μας από τη Μακεδονία, οι οποίοι παρακολουθούν αυτήν τη συζήτηση. Ο επίτροπος Rehn ανέφερε ότι ενθαρρύνουμε τη Μακεδονία να προχωρήσει στη μεταρρυθμιστική διαδικασία. "Ναι", απαντάμε όλοι ομόφωνα, "θέλουμε οι διαπραγματεύσεις να ξεκινήσουν φέτος".
<P>
Ωστόσο, ακόμη πρέπει να βρούμε ονομασία. Το μέρος το οποίο έθεσε τέρμα στην ικανότητα της Μακεδονίας να δεσμευτεί σε συμμαχίες είναι η Ελλάδα, με την αρνητική της ψήφο κατά της ένταξης της χώρας στο ΝΑΤΟ. Υπάρχει όντως μια διαφορά σχετικά με την ονομασία, αλλά δεν είναι δυνατόν να παραβλέψουμε το γεγονός ότι το 1995 η Ελλάδα προέβη σε μια δεσμευτική δήλωση, ισχύουσα βάσει του διεθνούς δικαίου, συμφωνώντας ότι η διαμάχη για την ονομασία δεν θα αποτελούσε ποτέ εμπόδιο στην ένταξη της Μακεδονίας σε μια διεθνή κοινότητα, είτε την ΕΕ είτε το ΝΑΤΟ.
<P>
" Ελλάδα διέρρηξε αυτήν την διεθνώς δεσμευτική συμφωνία, και εάν θέλουμε να επιβάλουμε μεταρρυθμίσεις στο θέμα αυτό, θα έλεγα ότι η Ελλάδα παραβιάζει τα ευρωπαϊκά κριτήρια, όχι η Μακεδονία.
<P>
Αυτό είναι ένα βήμα οπισθοδρόμησης, είναι ένα δυνατό χαστούκι σε ένα μικρό κράτος που πραγματικά καταβάλλει κάθε δυνατή προσπάθεια να συμπορευτεί μαζί μας και να ξεκινήσει διαπραγματεύσεις. Επομένως, θα ήθελα επίσης να αναφέρω, κύριε Swoboda, ότι η επιδεξιότητα η οποία αρκεί για να σταματήσει ή να αναβληθεί και πάλι η αυριανή ψηφοφορία αποτελεί περαιτέρω απειλή για την αποσταθεροποίηση της κυβέρνησης στη Μακεδονία, ενθαρρύνοντας έτσι τις εθνικιστικές δυνάμεις.
<P>
Το ουσιαστικό πρόβλημα είναι ότι στην περίπτωση της Ελλάδας έχουμε μια σύμμαχο χώρα η οποία αρνείται απερίφραστα να αναγνωρίσει οιαδήποτε μειονότητα εντός της επικράτειάς της. Αυτό είναι αντίθετο με τα κριτήρια της Κοπεγχάγης, γεγονός το οποίο προκαλεί όνειδος και στην Ευρωπαϊκή Ένωση και στη συμμαχία. Εύχομαι στη Μακεδονία καλή δύναμη στα επόμενα βήματά της, ό,τι και αν γίνει με την Ελλάδα.
<SPEAKER ID="075" NAME="Andreas Mölzer" AFFILIATION="NI">
(DE) Κύριε Πρόεδρε, η Κροατία δεν είναι μόνο πολιτιστικά και ιστορικά συνδεδεμένη με την Κεντρική Ευρώπη, αλλά πληροί ήδη και όλα τα ενταξιακά κριτήρια. Επομένως, δεν θα πρέπει να προσκόπτουμε μάταια την πορεία της. Με τη διευθέτηση της διαφωνίας σχετικά με την αλιεία, η Κροατία επιβεβαίωσε για άλλη μία φορά ότι είναι έτοιμη να λάβει την ιδιότητα του μέλους της ΕΕ, και η κροατική κυβέρνηση ενισχύει επίσης τις προσπάθειές της για την καταπολέμηση της διαφθοράς.
<P>
Εντούτοις, η ταχεία ένταξη της Κροατίας, που τώρα πια είναι εφικτή, δεν θα πρέπει κατά τη γνώμη μου να οδηγήσει σε αυτόματη ένταξη άλλων κρατών. Όπως είναι γενικά γνωστό, η Μακεδονία θα πρέπει να αντιπαλέψει όχι μόνο τη διαφθορά, αλλά και τα οικονομικά προβλήματα και το κράτος δικαίου. Ειδικότερα, όσον αφορά την ανακήρυξη της ανεξαρτησίας του Κοσσυφοπεδίου, απομένει να δούμε εάν η εθνική ειρήνη με την αλβανική μειονότητα μπορεί να συνεχιστεί μακροπρόθεσμα. Δεν πρέπει να επαναλάβουμε τα λάθη περασμένων διευρύνσεων. Κατά την άποψή μου, η ΕΕ οφείλει επιτέλους να αποδεχθεί το γεγονός ότι οι ανεπίλυτες διενέξεις, οι πολιτισμικές διαφορές και τα κοινωνικοοικονομικά προβλήματα δεν εξαφανίζονται ως διά μαγείας με την ένταξη.
<SPEAKER ID="076" NAME="Pál Schmitt" AFFILIATION="PPE-DE">
(HU) Σας ευχαριστώ, κύριε Πρόεδρε. Ως πρόεδρος της μικτής κοινοβουλευτικής επιτροπής ΕΕ-Κροατίας, έχω την αίσθηση ότι οι τελευταίοι μήνες έφεραν μια ευνοϊκή τροπή στα γεγονότα στο πλαίσιο της ευρω-ατλαντικής διαδικασίας ολοκλήρωσης. Λίγες εβδομάδες νωρίτερα, ο κ. Barroso περιέγραψε τον οδικό χάρτη για την ολοκλήρωση των ενταξιακών διαπραγματεύσεων έως το φθινόπωρο του 2009, και την περασμένη εβδομάδα η Κροατία έλαβε πρόσκληση ένταξης στο ΝΑΤΟ.
<P>
Αμφότερες οι εξελίξεις αποτελούν ένδειξη αναγνώρισης ότι η Κροατία βρίσκεται στον σωστό δρόμο, και η διεθνής κοινότητα ανταμείβει τις προσπάθειες της κροατικής κυβέρνησης. Δεν είναι τυχαίο το γεγονός ότι το αποτέλεσμα του Ευρωβαρόμετρου στην Κροατία ξεπέρασε και πάλι το 60% για πρώτη φορά μετά από πολύ καιρό. Πιστεύω επίσης ότι η αξιοσημείωτη και σοφή στάση της Κροατίας οδήγησε στην απόφαση των κροατών φίλων μας να μην εφαρμόσουν την αλιευτική ζώνη προστασίας για τα κράτη μέλη της Ευρωπαϊκής Ένωσης προς όφελος της ένταξης της Κροατίας στην Ευρωπαϊκή Ένωση.
<P>
Σχετικά με το ζήτημα της ανεξαρτησίας του Κοσσυφοπεδίου, η κυβέρνηση του κ. Sanader ακολούθησε μια εξίσου μετριοπαθή πορεία τασσόμενη με την πλειοψηφία των κρατών μελών της ΕΕ και αναγνωρίζοντας της ανεξαρτησία του Κοσσυφοπεδίου.
<P>
Κύριε Πρόεδρε, το γεγονός ότι σε εκπρόσωπο της σερβικής μειονότητας της Κροατίας δόθηκε το αξίωμα του αντιπροέδρου της παρούσας κυβέρνησης συνέβαλε σημαντικά -όπως ήδη αναφέρθηκε- στη σταθεροποίηση της περιοχής και στην επίτευξη ειρήνης μεταξύ των διαφορετικών εθνοτικών ομάδων. Πιστεύω ότι είναι άδικο από την πλευρά του σλοβένου πρωθυπουργού να ανακοινώνει ότι δεν θα απέκλειε το βέτο για την προσχώρηση της Κροατίας στην ΕΕ λόγω του συνοριακού ζητήματος μεταξύ των δύο χωρών. " διεύρυνση της ΕΕ και η μοίρα ενός έθνους δεν πρέπει να συνδέεται με την επίλυση μιας διμερούς διαμάχης για τα σύνορα.
<P>
" έκθεση μεταφέρει ένα θετικό μήνυμα καθώς αναγνωρίζει την πρόοδο την οποία έχει σημειώσει η Κροατία όσον αφορά τη σταθερότητα στην περιοχή των δυτικών Βαλκανίων, όσον αφορά τη διασφάλιση ότι η οικονομία της χώρας είναι έτοιμη να ανταγωνιστεί στο πλαίσιο της Ευρωπαϊκής Ένωσης και όσον αφορά τις θεσμικές μεταρρυθμίσεις και την υιοθέτηση της κοινοτικής νομοθεσίας. Παράλληλα με τα θετικά στοιχεία, ωστόσο, η έκθεση δεν παραλείπει να αναφέρει τις προκλήσεις που αντιμετωπίζουμε: μεταρρύθμιση του δικαστικού συστήματος, καταπολέμηση του οργανωμένου εγκλήματος και της διαφθοράς, και επίλυση ή εξομάλυνση των διμερών εντάσεων. Συγχαίρω τον εισηγητή, κ. Swoboda.
<SPEAKER ID="077" NAME="Józef Pinior" AFFILIATION="PSE">
(EN) Κύριε Πρόεδρε, καταρχάς θα ήθελα να συγχαρώ τον Hannes Swoboda και τον Erik Meijer για τις εκθέσεις προόδου τους 2007 για την Κροατία και την Πρώην Γιουγκοσλαβική Δημοκρατία της Μακεδονία αντιστοίχως. Και οι δύο εκθέσεις είναι εξαιρετικές. Ως σκιώδης εισηγητής της Σοσιαλιστικής Ομάδας για την έκθεση σχετικά με την Πρώην Γιουγκοσλαβική Δημοκρατία της Μακεδονίας, θα ήθελα να ευχαριστήσω τον κ. Meijer για τη σοβαρή και ειλικρινή του συνεργασία για τη σύνταξη της εν λόγω έκθεσης.
<P>
" έκθεση για την Πρώην Γιουγκοσλαβική Δημοκρατία της Μακεδονίας χαιρετίζει τα επιτεύγματα όσον αφορά την υλοποίηση της συμφωνίας-πλαίσιο της Οχρίδας, η οποία αφορά την πολιτική πτυχή των διεθνοτικών σχέσεων. " έκθεση σχολιάζει τις οικονομικές επιδόσεις, τη θέσπιση πολλών σημαντικών νόμων σχετικά με τους εισαγγελείς και την πρόοδο στην καταπολέμηση της διαφθοράς. Από την άλλη πλευρά, λυπούμαστε για την υπογραφή της Διμερούς Συμφωνίας Ασυλίας από την Πρώην Γιουγκοσλαβική Δημοκρατία της Μακεδονίας με τις "νωμένες Πολιτείες, η οποία εξασφαλίζει την εξαίρεση από τη δικαιοδοσία του Διεθνούς Ποινικού δικαστηρίου της Χάγης αντιβαίνοντας στα πρότυπα και τις πολιτικές της ΕΕ.
<P>
" έκθεση καλεί την Πρώην Γιουγκοσλαβική Δημοκρατία της Μακεδονίας και την Ελλάδα να εντείνουν τις προσπάθειές τους για την επίλυση της διαφοράς σχετικά με την ονομασία της χώρας. Το ζήτημα αυτό δεν θα πρέπει σε καμία περίπτωση να αποτελέσει εμπόδιο στην ένταξη της Πρώην Γιουγκοσλαβικής Δημοκρατίας της Μακεδονίας σε διεθνείς οργανισμούς. Σχετικά με το ζήτημα της ονομασίας, η έκθεση δεν επικρίνει καμία από τις δύο πλευρές. Προτρέπει μόνο αμφότερες τις πλευρές να συνεχίσουν τις διαπραγματεύσεις παρά τα όσα συνέβησαν στη σύνοδο κορυφής του ΝΑΤΟ στο Βουκουρέστι την περασμένη εβδομάδα. Ευτυχώς, ο Χαβιέρ Σολάνα δήλωσε εχθές στην Επιτροπή Εξωτερικών Υποθέσεων του Ευρωπαϊκού Κοινοβουλίου ότι θα συνεχιστούν οι διαπραγματεύσεις σχετικά με την ονομασία. Εάν οι δύο πλευρές συμφωνήσουν, τότε το ΝΑΤΟ μπορεί να αποφασίσει να καλέσει αμέσως την Πρώην Γιουγκοσλαβική Δημοκρατία της Μακεδονίας, ακόμη και σε επίπεδο πρεσβευτών, και έτσι θα πρέπει να πραγματοποιηθεί νέα σύνοδος κορυφής. " Πρώην Γιουγκοσλαβική Δημοκρατία της Μακεδονίας θα μπορούσε να λάβει ημερομηνία για την έναρξη των ενταξιακών διαπραγματεύσεων κατά το τρέχον έτος. Το Ευρωπαϊκό Κοινοβούλιο θα πρέπει να καθοδηγήσει τη χώρα προς την ευρωπαϊκή ένταξη.
<SPEAKER ID="078" NAME="Johannes Lebech" AFFILIATION="ALDE">
(DA) Κύριε Πρόεδρε, όταν αναφερόμαστε στα Βαλκάνια, θα πρέπει να λαμβάνουμε υπόψη μας την περιοχή ως ένα ενοποιημένο σύνολο. Ο μακροπρόθεσμός στόχος της ΕΕ είναι η ένταξη όλων των βαλκανικών χωρών. Για την επίτευξη του σκοπού αυτού, και οι ίδιες οι χώρες θα πρέπει να επιδείξουν κάποια αποτελέσματα. Ένα κοινό ευρωπαϊκό μέλλον αποτελεί κοινό καθήκον των κρατών μελών και όλων των βαλκανικών χωρών. Οι σκανδιναβικές χώρες γνωρίζουμε καλά από ιστορικές διενέξεις, τώρα πια όμως συνεργαζόμαστε μεταξύ μας. Τα Βαλκάνια, όπως και η σκανδιναβική περιοχή, συνδέονται με μια κοινή ιστορία, κοινές γλώσσες και κοινό πολιτισμό σε όλα τα μήκη και τα πλάτη τους. Θα έπρεπε να είναι εφικτή, επομένως, η εκκίνηση μιας διαδικασίας συνεργασίας για τη διασφάλιση της ειρήνης και της σταθερότητας.
<P>
Προς το παρόν, υφίστανται πολλές συμφωνίες συνεργασίας μεταξύ των χωρών της περιοχής. Γιατί να μην προχωρήσουμε ένα βήμα πιο πέρα; Εμπνεόμενες από τη σκανδιναβική συνεργασία, οι βαλκανικές χώρες θα μπορούσαν να καθιερώσουν ένα φόρουμ συνεργασίας κατά τα πρότυπα του Σκανδιναβικού Συμβουλίου ή του Συμβουλίου της Βαλτικής. " εντατικοποίηση της ισχύουσας περιφερειακής πολιτικής συνεργασίας με τη μορφή ενός Βαλκανικού Συμβουλίου θα έδινε τη δυνατότητα στις εν λόγω χώρες να συνάψουν πρακτική, προοδευτική συνεργασία, η οποία θα προσφέρει την ευκαιρία σταθεροποίησης της περιοχής και καλύτερης προετοιμασίας για την ένταξη των χωρών που δεν είναι ακόμη κράτη μέλη ή επίσημα υποψήφιες χώρες.
<SPEAKER ID="079" NAME="Ryszard Czarnecki" AFFILIATION="UEN">
(PL) Κύριε Πρόεδρε, η Κροατία, αυτό το παλαιό ευρωπαϊκό έθνος με μακρά ιστορία και ενδιαφέροντα πολιτισμό, θα πρέπει να ενσωματωθεί όσο το δυνατόν συντομότερα στην ευρωπαϊκή οικογένεια των εθνών, γνωστή ως Ευρωπαϊκή Ένωση. " Κροατία, υποψήφια χώρα προς ένταξη στην Ευρωπαϊκή Ένωση, παραδόξως έχει μεγαλύτερη ιστορία από ό,τι ορισμένα από τα ιδρυτικά κράτη της Ευρωπαϊκής Κοινότητας, όπως το Βέλγιο και το Λουξεμβούργο. Το Ζάγκρεμπ και το Σπλιτ είναι πόλεις με ιδιαίτερα ευρωπαϊκό χαρακτήρα, ενώ το Ντουμπρόβνικ είναι το πετράδι στην πολιτιστική κορώνα της Ευρώπης. Στη διάρκεια αυτής της συζήτησης, οι περισσότεροι ομιλητές, συμπεριλαμβανομένου εμού, μιλήσαμε φορώντας γραβάτες. Αξίζει να θυμηθούμε ότι οι γραβάτες εφευρέθηκαν από τους Κροάτες και θα πρέπει επίσης να επισημανθεί ότι εδώ στο Ευρωπαϊκό Κοινοβούλιο, το οποίο εκτιμά τόσο την ελευθερία και την ανεξαρτησία, το κροατικό λιμάνι του Ντουμπρόβνικ ήταν το πρώτο στην Ευρώπη που απαγόρευσε το δουλεμπόριο στις αρχές του 15ου αιώνα.
<P>
Δεδομένης αυτής της κατάστασης, δεν έχουμε καν το ηθικό δικαίωμα να καθυστερούμε την προσχώρηση της Κροατίας στην Ένωση.
<SPEAKER ID="080" NAME="Πρόεδρος">
Το γεγονός ότι ενεργώ ως Πρόεδρος, αλλά δεν φοράω γραβάτα, είναι προφανές ότι δεν έχει καμία σχέση με το θέμα της ημερήσιας διάταξης.
<SPEAKER ID="081" NAME="Αντώνιος Τρακατέλλης" AFFILIATION="PPE-DE">
Κύριε Πρόεδρε, τόσο στην έκθεση Meijer, όσο και στα ομόφωνα ψηφίσματα της Διακοινοβουλευτικής Επιτροπής Ευρωπαϊκή Ένωση-FYROM, τονίζονται οι τρεις βασικές συνιστώσες που προωθούν θετικά την ευρωπαϊκή πορεία της χώρας αυτής.
<P>
" πρώτη συνιστώσα είναι φυσικά η εκπλήρωση των κριτηρίων ένταξης, η αφομοίωση του κοινοτικού κεκτημένου και, στο πλαίσιο αυτό, η FYROM έκανε προόδους, πρέπει όμως να συνεχίσει τον μεταρρυθμιστικό δρόμο όπως τονίζεται και στην έκθεση Meijer, αλλά και στις διάφορες εκθέσεις της Ευρωπαϊκής Επιτροπής.
<P>
" δεύτερη συνιστώσα είναι η εσωτερική πολιτική και η κοινωνική συνοχή. " συνεχής τήρηση της συμφωνίας της Οχρίδας, ιδίως όσον αφορά την αλβανική, αλλά και άλλες μειονότητες της πολυεθνοτικής αυτής χώρας.
<P>
" τρίτη συνιστώσα είναι η επίλυση των διαφορών της FYROM με τις γειτονικές χώρες, σύμφωνα με τη Διακήρυξη του Σάλτσμπουργκ. Και εδώ πρέπει να τονίσω ότι η Ελλάδα υπήρξε -και συνεχίζει να είναι- πρωτοπόρος στις προσπάθειες για ένταξη όλων των χωρών των Βαλκανίων στις ευρωατλαντικές δομές, αφού πιστεύει ακράδαντα ότι η ανάπτυξη των χωρών της περιοχής είναι προς όφελος σε όλους.
<P>
Για την Ελλάδα όμως, το θέμα της ονομασίας δεν αποτελεί απλώς πρόβλημα με ιστορικές, ψυχολογικές ή συναισθηματικές διαστάσεις. Συνθέτει ένα υπαρκτό πολιτικό θέμα ουσίας, που αφορά το σύνολο των ελλήνων πολιτών, αλλά και των ευρωπαϊκών αξιών της καλής γειτονίας και της περιφερειακής συνεργασίας. Υπενθυμίζω ότι η Ελλάδα συναίνεσε στην απόδοση στη FYROM καθεστώτος υποψήφιας προς ένταξη χώρας με την προϋπόθεση, βεβαίως, που αναφέρεται στο COM(2007)663, ότι θα υπάρξει εύρεση κοινώς αποδεκτής λύσης μέσω διαπραγματεύσεων στο θέμα του ονόματος.
<P>
Και, τέλος, μπορώ να πω ότι ακόμη και μετά, στο Βουκουρέστι, όπου αναβλήθηκε η πρόσκληση στη FYROM για ένταξη στο ΝΑΤΟ μέχρις επιλύσεως του θέματος της ονομασίας, η Ελλάδα προωθεί τη συνέχιση των διαπραγματεύσεων και μάλιστα έχει κάνει γενναίο βήμα συμβιβασμού, αποδεχόμενη σύνθετη ονομασία, και δεν απομένει στην άλλη πλευρά παρά να προχωρήσει και να συναντήσει την Ελλάδα στη μέση του δρόμου.
<P>
Τελειώνοντας, μπορώ να πω, κύριε Πρόεδρε, θα ήθελα να πιστεύω ότι στα λίγα σημεία που απομένουν προς διευκρίνιση θα υπάρξουν συμβιβαστικές λύσεις, ώστε να προχωρήσουμε στις ψηφοφορίες στο Στρασβούργο.
<SPEAKER ID="083" NAME="Ioan Mircea Paşcu" AFFILIATION="PSE">
(EN) Κυρία Πρόεδρε, η Κροατία έχει ευρωπαϊκό προσανατολισμό: αυτό μαρτυρούν η πρόσφατη πρόσκληση ένταξης στο ΝΑΤΟ και οι τρέχουσες διαπραγματεύσεις για την ένταξη στην ΕΕ. Είναι ένα σημαντικό κατόρθωμα για μια χώρα που μόλις πριν από μια δεκαετία βρισκόταν στην πραγματικότητα εν μέσω πολέμου. Συνάμα, όμως, δεν αρκεί για τον παραμερισμό των προκλήσεων που αντιμετωπίζουν ακόμη τόσο η Κροατία όσο και η ΕΕ στην πορεία προς την ολοκλήρωση αυτών των διαπραγματεύσεων. Το χρονοδιάγραμμα είναι εξαιρετικά πιεστικό· στην πραγματικότητα κάθε μέρα που περνά μετράει, ανεξάρτητα από τις διάφορες ημερομηνίες που έχουν προγραμματιστεί για τη λήξη της διαδικασίας.
<P>
Παρόλα αυτά, όταν επισκέφθηκα το Ζάγκρεμπ λίγο καιρό πριν, ως επικεφαλής της αντιπροσωπείας της Επιτροπής Εξωτερικών Υποθέσεων, παρατήρησα την αποφασιστικότητα των κροατικών αρχών όσον αφορά την αντιμετώπιση αυτών των προβλημάτων και την επίτευξη της ένταξής τους στην Ένωση. Από αυτήν την άποψη, η πρόσφατη απόφαση του κροατικού κοινοβουλίου να εξαιρέσει τα κράτη μέλη της ΕΕ από την εφαρμογή της οικολογικής και αλιευτικής ζώνης προστασίας (ZERP), κατόπιν επίσκεψης του Επιτρόπου Rehn, αποτελεί όχι μόνο μαρτυρία αυτής της αποφασιστικότητας, αλλά και ένα σημαντικό βήμα προς τη σωστή κατεύθυνση. Είμαι πεπεισμένος ότι, με το σωστό διοικητικό δυναμικό για την εφαρμογή της απαιτούμενης νομοθεσίας, η Κροατία, τόσο στην ΕΕ όσο και στο ΝΑΤΟ, θα αποτελέσει ακλόνητο παράγοντα σταθερότητας και προόδου σε μια περιοχή η οποία εξακολουθεί να χρήζει της απόλυτης προσοχής μας. Συγχαίρω τον κ. Swoboda για το συνολικό του έργο το οποίο αντανακλάται στην εν λόγω έκθεση.
<SPEAKER ID="084" NAME="Lena Ek" AFFILIATION="ALDE">
(SV) Σας ευχαριστώ, κυρία Πρόεδρε. " Κροατία διαδραματίζει αποφασιστικό ρόλο στη δημοκρατική ανάπτυξη των δυτικών Βαλκανίων και η συνέχιση της διαδικασίας αυτής είναι τεράστιας σημασίας. Είδαμε ότι, για ευνόητους λόγους, επιβραδύνθηκε ελάχιστα κατά την κροατική προεκλογική εκστρατεία και τον σχηματισμό νέας κυβέρνησης, αλλά τώρα ελπίζω πραγματικά ότι η διαδικασία θα επιταχυνθεί. Όπως παρατήρησαν προηγούμενοι ομιλητές, το χρονοδιάγραμμα είναι εξαιρετικά πιεστικό.
<P>
Χαιρετίζω την προσωρινή άρση των περιορισμών στο πλαίσιο της οικολογικής ζώνης προστασίας στην Αδριατική. Είναι ένα θετικό σημάδι για τις σχέσεις μεταξύ της Σλοβενίας, της Ιταλίας και της Κροατίας, αλλά οι περιβαλλοντολογικοί προβληματισμοί πρέπει να συνεχίσουν να έχουν σημαντική βαρύτητα όσον αφορά τη μεταχείριση αυτού του μοναδικού θαλάσσιου περιβάλλοντος.
<P>
" Κροατία έχει ακόμη μεγάλο έργο μπροστά της όσον αφορά τη μεταρρύθμιση του νομικού συστήματος και της δικαστικής διαδικασίας. Πάρα πολλοί άνθρωποι αναγκάζονται ακόμη να περιμένουν υπερβολικά πολύ για την έκδοση ετυμηγορίας στις υποθέσεις τους. Σε αυτό πρέπει να δοθεί προτεραιότητα και το διοικητικό δυναμικό της χώρας πρέπει να αναπτυχθεί και να διευρυνθεί.
<P>
Τέλος, επικροτώ το έργο της κροατικής κοινοβουλευτικής Επιτροπής της ΕΕ, επικεφαλής της οποίας είναι η καλή μου φίλη Vesna Pusić. Ελπίζουμε ότι οι διαπραγματεύσεις θα είναι εξαιρετικές και θα ολοκληρωθούν ταχέως.
<SPEAKER ID="085" NAME="Doris Pack" AFFILIATION="PPE-DE">
(DE) Κυρία Πρόεδρε, η έκθεση του κ. Swoboda είναι ενθαρρυντική, ρεαλιστική και ισορροπημένη. Τον συγχαίρω για αυτό. Δείχνει την πρόοδο την οποία έχει σημειώσει η Κροατία, όπως στην υποδειγματική της νομοθεσία για τις μειονότητες, την εποικοδομητική της συνεργασία με το Δικαστήριο της Χάγης, την αυξημένη δέσμευσή της για την καταπολέμηση της διαφθοράς και, πάνω από όλα, στη συμφωνία μεταξύ Κοινοβουλίου και κυβέρνησης όσον αφορά την αλιευτική ζώνη, η επίτευξη της οποίας ήταν ιδιαίτερα δύσκολη.
<P>
" Κροατία και η Ευρωπαϊκή Επιτροπή πρέπει τώρα ενώσουν τις δυνάμεις τους για να καταφέρουν να διαπραγματευτούν τα επόμενα κεφάλαια γρήγορα και ικανοποιητικά. Ένας διεθνής διαιτητής θα έπρεπε επιτέλους να έχει την ευκαιρία να επιλύσει τα συνοριακά ζητήματα μεταξύ Σλοβενίας και Κροατίας. " Κροατία πρόκειται να διαδραματίσει σημαντικό ρόλο στην περιοχή και θα πρέπει σύντομα να ενταχθεί στην Ευρωπαϊκή Ένωση. Τα διμερή ζητήματα δεν πρέπει να αποτελούν εμπόδιο.
<P>
Όσον αφορά τη Μακεδονία, μπορώ να σας αναφέρω ότι ήμουν εκεί σε ένα συνέδριο το σαββατοκύριακο και η ατμόσφαιρα που επικρατεί είναι πραγματικά ιδιαίτερα τεταμένη λόγω της απόρριψης από το ΝΑΤΟ. Πιστεύουν ότι αδικήθηκαν. " έκθεση του κ. Meijer δείχνει το δύσβατο μονοπάτι το οποίο έχει καταφέρει η χώρα να διασχίσει ήδη. Σίγουρα πρέπει ακόμα να γίνουν πολλά, αλλά όταν αιωρείται μονίμως το ζήτημα της ονομασίας σαν τη δαμόκλειος σπάθη, είναι δύσκολο να υπάρξει πρόοδος σε άλλους τομείς πολιτικής.
<P>
Παρακολουθώ την εκεί κατάσταση από το 1992 και θα ήθελα η Μακεδονία και η Ελλάδα να βρουν μια λύση επιτέλους στη διαμάχη γύρω από την ονομασία, ειδικότερα για χάρη της νέας γενιάς. Αμφότερες οι πλευρές έχουν κάνει τις παραχωρήσεις τους τις τελευταίες εβδομάδες και πρέπει και οι δύο να κάνουν ακόμη ένα βήμα προσέγγισης. Θα το θεωρούσα ασύμβατο με τις ευρωπαϊκές μας αξίες και για την ακρίβεια ένδειξη ανευθυνότητας, εάν ένα βέτο απέκλειε εκ νέου την ένταξη της χώρας στην Ευρωπαϊκή Ένωση. Κάτι τέτοιο δεν πρέπει να συμβεί!
<SPEAKER ID="086" NAME="Gyula Hegyi" AFFILIATION="PSE">
(EN) Κυρία Πρόεδρε, είμαι πολύ απογοητευμένος από τις τρέχουσες σχέσεις μεταξύ Δύσης και Μακεδονίας. Ειλικρινά, ο λαός της Μακεδονίας αξίζει πολύ καλύτερη αντιμετώπιση από εμάς.
<P>
Με την ανεξαρτησία του Κοσσυφοπεδίου και την πρόσφατη αποτυχία ένταξης στο ΝΑΤΟ, η κατάσταση είναι ακόμη πιο πολύπλοκη. Στη Μακεδονία δρουν, αφενός, αυτονομιστικά στοιχεία και, αφετέρου, εθνικιστές οι οποίοι επιχειρούν να προκαλέσουν αποσταθεροποίηση της χώρας, και η απόφαση του Βουκουρεστίου δεν βοηθάει διόλου την κατάσταση. Ίσως, όμως, οι το Βουκουρέστι να δίδαξε κάτι στους φίλους μας από τη Μακεδονία . Δεν αρκεί η υποστήριξη των "ΠΑ. Πολλές αποφάσεις εξαρτώνται από την κοινή συμφωνία μεταξύ των κρατών μελών, όχι μόνο στην Ευρωπαϊκή Ένωση αλλά και στο ΝΑΤΟ, και κάθε κράτος μέλος μπορεί να χρησιμοποιήσει το δικαίωμα να θέσει βέτο.
<P>
Υπό το πρίσμα των πιο πρόσφατων γεγονότων, η Μακεδονία πρέπει να αναθεωρήσει τη στάση της σχετικά με την εξαίρεση των "ΠΑ από τη δικαιοδοσία του Διεθνούς Ποινικού Δικαστηρίου. Έχουν γίνει πολλά λάθη και από τις δύο πλευρές -και από εμάς και από τους πολιτικούς της Μακεδονίας - αλλά δεν μπορούμε να τιμωρούμε τον απλό λαό για τα λάθη μας. Γι' αυτό τουλάχιστον στο πεδίο της ελευθέρωσης των θεωρήσεων θα πρέπει να ενεργήσουμε γρήγορα, βοηθώντας τον λαό της Μακεδονίας να ταξιδεύει, να μαθαίνει και να έχει στενότερες επαφές με την ευρωπαϊκή καθημερινότητα. Τριάμισι χρόνια πριν, όταν εκλέχθηκα αντιπρόεδρος της μικτής κοινοβουλευτικής επιτροπής ΕΕ-Μακεδονίας, είχα πολλά αισιόδοξα σχέδια για τη βελτίωση των σχέσεών μας. Πολλοί λίγες από αυτές τις ιδέες υλοποιήθηκαν. Ελπίζω, τουλάχιστον στο πεδίο της ελευθέρωσης των θεωρήσεων, να μπορέσουμε να προχωρήσουμε.
<SPEAKER ID="087" NAME="Μαρία Ελένη Κοππά" AFFILIATION="PSE">
Κυρία Πρόεδρε, η Ελλάδα έχει με συνέπεια υποστηρίξει την ευρωπαϊκή προοπτική της Πρώην Γιουγκοσλαβικής Δημοκρατίας της Μακεδονίας και έχει συμβάλει στην οικονομική ανάπτυξή της. Εργαστήκαμε συστηματικά για την εξεύρεση κοινά αποδεκτής λύσης στο πρόβλημα του ονόματος στο πλαίσιο του Ο"Ε. " Ελλάδα έκανε σημαντικά βήματα για να υποστηρίζει σήμερα μια σύνθετη ονομασία με γεωγραφικό προσδιορισμό erga omnes.
<P>
Δυστυχώς, δεν παρατηρήθηκε η ίδια ετοιμότητα από την άλλη πλευρά. Μετά τα αποτελέσματα της Συνόδου του ΝΑΤΟ στο Βουκουρέστι είναι προς το συμφέρον όλων των πλευρών να συνεχιστούν οι συνομιλίες, έτσι ώστε το συντομότερο να υπάρξει συμφωνία. " απόφαση του ΝΑΤΟ για τη μη πρόσκληση δεν σημαίνει άρνηση συμμετοχής, αλλά επισημαίνει την ανάγκη επίλυσης.
<P>
Σχετικά με την έκθεση του συναδέλφου Meijer, θεωρώ ότι το αρχικό κείμενο ήταν ισορροπημένο στο ζήτημα αυτό. Δυστυχώς, με τις τροπολογίες που ψηφίστηκαν, η ισορροπία της έκθεσης στο ζήτημα του ονόματος έχει ανατραπεί. Καλούμε τα μέλη του Ευρωπαϊκού Κοινοβουλίου να μη δεχτούν διατυπώσεις που παρεμβαίνουν στη συνεχιζόμενη διαδικασία διαπραγμάτευσης η οποία εισέρχεται στην πιο κρίσιμη φάση της.
<SPEAKER ID="089" NAME="Zita Pleštinská" AFFILIATION="PPE-DE">
(SK) Χωρίς την ένταξη των χωρών της Νοτιανατολικής Ευρώπης στην ΕΕ, δεν μπορούμε να μιλάμε για επιτυχία της ευρωπαϊκής ολοκλήρωσης.
<P>
Στη διάρκεια του Ψυχρού Πολέμου, η πρώην Γιουγκοσλαβία ήταν το προπύργιο της ελευθερίας και πολλοί μετανάστες, συμπεριλαμβανομένων όσων έζησαν στην πρώην απολυταρχική Τσεχοσλοβακία, διέφυγαν προς τη Δύση ακριβώς μέσω της χώρας που αποτελούσε προειδοποίηση για την πρώην Σοβιετική Ένωση και τις χώρες-δορυφόρους της. Σε απάντηση προς μια ερώτηση την οποία έθεσα στο Συμβούλιο σχετικά με τις συνοριακές διαμάχες μεταξύ Σλοβενίας και Κροατίας, το Συμβούλιο με ενημέρωσε ότι έχει εγκρίνει μια αναθεωρημένη εταιρική σχέση προσχώρησης με την Κροατία, η εφαρμογή της οποίας αποτελεί τη βασική προϋπόθεση για την πρόοδο της διαπραγματευτικής διαδικασίας.
<P>
Χαιρετίζω την έκθεση του εισηγητή, κ. Hannes Swoboda. Μου δίνει αισιοδοξία. Όπως και ο εισηγητής, είμαι και εγώ πεπεισμένη ότι εάν συνεχίσει την πρόοδο την οποία έχει ήδη σημειώσει στο πλαίσιο της ενταξιακής διαδικασίας, η Κροατία θα ικανοποιήσει όλες τις προϋποθέσεις για την ένταξή της στην Ευρωπαϊκή Ένωση και θα αποτελέσει σημαντικό καταλύτη για όλες τις άλλες χώρες των δυτικών Βαλκανίων.
<SPEAKER ID="090" NAME="Pierre Pribetich" AFFILIATION="PSE">
(FR) Κυρία Πρόεδρε, κυρίες και κύριοι, θα ήθελα να συγχαρώ τον συνάδελφό μου, κ. Swoboda, για το έργο του και την ποιότητα της δίκαιης και ισορροπημένης έκθεσης η οποία επισημαίνει την πρόοδο που έχει σημειωθεί ιδιαίτερα όσον αφορά τον συνταγματικό νόμο περί των εθνικών μειονοτήτων, και το έργο που πρέπει ακόμη να γίνει, όπως η αναγκαία ενίσχυση του δικαστικού συστήματος.
<P>
Χαιρόμαστε που η Δημοκρατία της Κροατίας εγκατέλειψε την οικολογική και αλιευτική ζώνη προστασίας στην Αδριατική, η οποία αποτέλεσε πηγή εντάσεων εντός της Ευρωπαϊκής Ένωσης. Είναι μια ιδιαίτερα συμβολική πράξη, εάν μπορεί να υπάρχει κάτι τέτοιο, η οποία αποδεικνύει πόσο πολύ θέλει η Κροατία να ενταχθεί στην Ευρωπαϊκή Ένωση. "Δεν υπάρχει αγάπη, υπάρχουν μόνο αποδείξεις αγάπης" μας είπε ο Ζαν Κοκτώ. Με την πράξη αυτή, η Κροατία εφάρμοσε το θεώρημα αυτό στη δική μας περίπτωση.
<P>
Εμείς, με τη σειρά μας, πρέπει να μείνουμε προσηλωμένοι στον στόχο μας που είναι η υπογραφή της συνθήκης προσχώρησης τον Ιούνιο του 2009, μια συμβολική ημερομηνία και ένας φιλόδοξος στόχος. Στην πολιτική, ο συμβολισμός είναι απαραίτητο στοιχείο. Ας το επιβεβαιώσουμε, ας στείλουμε αυτό το περίτρανο μήνυμα και ας δείξουμε στον κροατικό λαό, ας δείξουμε στην Κροατία πόσο πολύ θέλουμε να την καλωσορίσουμε στην ευρωπαϊκή οικογένεια, όχι μόνο επειδή πρόκειται για την Κροατία, αλλά επειδή πρόκειται για ένα ισχυρό σύμβολο για τη σταθερότητα των Βαλκανίων και για την ειρήνη. Ας εργαστούμε, λοιπόν, διπλά για την επίτευξη αυτού του σκοπού. Ας βοηθήσουμε την Επιτροπή και την Κροατία σε αυτήν την πορεία.
<SPEAKER ID="091" NAME="Zdzisław Zbigniew Podkański" AFFILIATION="UEN">
(PL) Κυρία Πρόεδρε, ζήτησα την άδεια να λάβω τον λόγο επί του θέματος της Κροατίας και της Μακεδονίας για να τονίσω την πολυπλοκότητα της κατάστασης στα Βαλκάνια και την αναγκαιότητα μιας ήπιας και ισορροπημένης πολιτικής. Το δράμα της Σερβίας και του Κοσσυφοπεδίου θα πρέπει να μας αποτρέπει από τη λήψη βιαστικών αποφάσεων. " ίδια δραματική κατάσταση θα μπορούσε επίσης να εκτυλιχθεί στη Μακεδονία, όπου ζουν πολλοί Αλβανοί. Ο κίνδυνος αυτός αποτράπηκε χάρη στη σοφία των ηγετών των ενδιαφερόμενων μερών.
<P>
" θετική αυτή εμπειρία πρέπει να συνεχιστεί και να υποστηριχθεί, χωρίς να προκαλούνται οι άλλοι - παρά τη θέλησή τους, με εξαναγκασμό, χωρίς να δίδεται καμία εξήγηση για τις ενέργειες που εκτελούνται.
<SPEAKER ID="092" NAME="Γιώργος Δημητρακόπουλος" AFFILIATION="PPE-DE">
Κυρία Πρόεδρε, κατ' αρχάς θέλω να συμφωνήσω απόλυτα με τις θέσεις του κυρίου Swoboda σε ό,τι αφορά την ενταξιακή προοπτική της Κροατίας.
<P>
Δεύτερον, σε ό,τι αφορά την έκθεση του κ. Meijer για την FYROM, αφού ευχαριστήσω τον εισηγητή για τη διάθεση συνομιλιών που επέδειξε, θέλω να καλέσω την κυβέρνηση και τις πολιτικές δυνάμεις της FYROM να διανύσουν, με το βλέμμα στο μέλλον, την απόσταση που τους αντιστοιχεί ώστε να βρεθεί μια κοινά αποδεκτή λύση στο θέμα του ονόματος. Μια τέτοια εξέλιξη θα σημαίνει την πλήρωση του κριτηρίου των σχέσεων καλής γειτονίας και θα ανοίξει το δρόμο για την περαιτέρω πορεία της FYROM στην Ευρωπαϊκή Ένωση.
<P>
Τέλος, θέλω να στηρίξω την πρόταση του κ. Swoboda για αναβολή της ψηφοφορίας της έκθεσης Meijer, για μια περίπου εβδομάδα, ώστε να μας δοθεί ο χρόνος να εξετάσουμε καλύτερα τις συμβιβαστικές τροπολογίες που έχουν υποβληθεί.
<SPEAKER ID="093" NAME="Monika Beňová" AFFILIATION="PSE">
(SK) Θα είμαι πολύ σύντομη.
<P>
" έκθεση του συναδέλφου μου κ. Swoboda προσδιορίζει με μεγάλη σαφήνεια όλα τα ζητήματα που έπρεπε να τεθούν και, κατά την άποψή μου, η έκθεση αντανακλά επίσης ολοφάνερα την πολιτική εμπειρία και τον επαγγελματισμό του κ. Swoboda.
<P>
Θα ήθελα απλώς να δηλώσω ως αντιπρόεδρος ενός περιφερειακού κοινοβουλίου ότι οι μεμονωμένες κροατικές περιφέρειες είναι έτοιμες να ενταχθούν στο ενεργητικό της Ευρωπαϊκής Ένωσης. Το ζήτημα αυτό συζητείται από τα υφιστάμενα κράτη μέλη όχι μόνο σε εθνικό επίπεδο με την κροατική κυβέρνηση, αλλά και με τις κροατικές περιφέρειες. Κατά την άποψή μου, αυτό είναι ένα ευνοϊκό προμήνυμα για την ενεργή συμμετοχή των κροατικών περιφερειών στις μελλοντικές πολιτικές της ΕΕ.
<SPEAKER ID="094" NAME="Miloslav Ransdorf" AFFILIATION="GUE/NGL">
(CS) Δεν έχει περάσει πολύς καιρός από τότε που ο κ. Rupel μας διαβεβαίωνε ότι η σλοβενική Προεδρία ενεργούσε κατάλληλα σε σχέση με το Κοσσυφοπέδιο. Συνέβη αυτό που ήταν αναμενόμενο: η κρίση επεκτάθηκε. Στη Μακεδονία, ο κ. Thaçi πρόσφατα προκάλεσε την κατάρρευση της κυβέρνησης συνασπισμού και απαίτησε ομοσπονδιοποίηση, διγλωσσία και αναγνώριση της σημαίας της "Skanderbeg".
<P>
Οι αλβανοί αυτονομιστές συμπεριφέρονται με παρόμοιο τρόπο στην κοιλάδα του Preševo στη Νότια Σερβία, όπου απειλούν να μποϊκοτάρουν τις εκλογές. " κρίση ενδέχεται να φτάσει και στο Μαυροβούνιο. Κατά τη γνώμη μου, πρέπει να βοηθήσουμε τη Μακεδονία, να της προσφέρουμε όση βοήθεια χρειάζεται για να είναι μια σταθερή χώρα, αλλά πρέπει να αρνηθούμε οιαδήποτε βοήθεια σε αλβανούς αυτονομιστές, επειδή είναι ολοφάνερο ότι η 10ετής προσπάθεια μεταμόρφωσης των τρομοκρατών σε δημοκράτες έχει αποτύχει παντελώς.
<SPEAKER ID="095" NAME="Μάριος Ματσάκης" AFFILIATION="ALDE">
(EN) Κυρία Πρόεδρε, η Ελλάδα, μέλος της ΕΕ εδώ και πολλά χρόνια, και τα 11 εκατομμύρια πολίτες της, πιστεύουν ότι αντιμετωπίζουν ένα σοβαρό πρόβλημα νομιμότητας όσον αφορά την ονομασία της γείτονος χώρας, της Πρώην Γιουγκοσλαβικής Δημοκρατίας της Μακεδονίας, και πρέπει να σεβαστούμε αυτή τους την ανησυχία.
<P>
Είναι ιδιαίτερα αποκαρδιωτικό το γεγονός ότι, παρότι η Ελλάδα διεξάγει διαπραγματεύσεις αυτήν ακριβώς τη στιγμή με την Πρώην Γιουγκοσλαβική Δημοκρατία της Μακεδονίας σχετικά το εν λόγω ζήτημα, ορισμένοι συνάδελφοι βουλευτές του ΕΚ και ορισμένες κυβερνήσεις της ΕΕ έχουν ήδη ταχθεί υπέρ της μίας πλευράς και προσπαθούν να πιέσουν και το Ευρωπαϊκό Κοινοβούλιο να πάρει το μέρος του ενός: το μέρος, φυσικά, της Πρώην Γιουγκοσλαβικής Δημοκρατίας της Μακεδονίας. Αυτό δεν δείχνει ιδιαίτερη σύνεση, δεν είναι δίκαιο και δεν βοηθάει ούτε στην πολιτική συνοχής της ΕΕ ούτε την κατάσταση, επειδή όχι μόνο θα εξωθήσει την κυβέρνηση της Πρώην Γιουγκοσλαβικής Δημοκρατίας της Μακεδονίας σε μεγαλύτερη αδιαλλαξία στις αξιώσεις της σχετικά με την ονομασία στις διαπραγματεύσεις, αλλά θα σημαίνει επιπροσθέτως ότι δεν θα υπάρξει κατάλληλη λύση για μεγάλο διάστημα.
<SPEAKER ID="096" NAME="Ljudmila Novak" AFFILIATION="PPE-DE">
(SL) Είμαι και εγώ ευτυχής που η γειτονική μας χώρα, η Κροατία, ανέστειλε την εφαρμογή της οικολογικής και αλιευτικής ζώνης προστασίας, η οποία ήταν το κύριο εμπόδιο για τη συνέχιση των διαπραγματεύσεων. Παρόλα αυτά, θα πρέπει να προειδοποιήσουμε σοβαρά την Κροατία ότι στην Ευρωπαϊκή Ένωση σεβόμαστε τις συμφωνίες και δεν καταφεύγουμε σε μονομερείς ενέργειες.
<P>
Ωστόσο, δεν συμφωνώ ότι με την υπερβολική εξύμνηση της Κροατίας επειδή ανέστειλε την οικολογική και αλιευτική ζώνη προστασίας. Πρώτα η Κροατία εξύφανε αυτό το πρόβλημα, και τώρα εμείς την επαινούμε υπερβολικά επειδή το κατήργησε προσωρινά. Αυτό μπορεί μόνο να την ενθαρρύνει να δοκιμάσει και να καταφύγει στην επίλυση άλλων ζητημάτων με παρόμοιο τρόπο.
<P>
Στην Κροατία επικρατεί η πεποίθηση ότι μπορούν να γλιτώσουν από πολλές καταστάσεις, επειδή γνωρίζουν ότι τυγχάνουν μεγάλης υποστήριξης για την ένταξή τους στην Ευρωπαϊκή Ένωση. " Σλοβενία πάντοτε υποστήριζε την ένταξη της Κροατίας στην Ευρωπαϊκή Ένωση· ωστόσο, δεν μπορούμε να συμφωνήσουμε με τις ενέργειές της οι οποίες αφορούν ανεπίλυτα ζητήματα σχετικά με τα σύνορα, ενώ πωλεί εκτάσεις οι οποίες ανήκουν στη Σλοβενία.
<SPEAKER ID="097" NAME="Roger Helmer" AFFILIATION="NI">
(EN) Κυρία Πρόεδρε, πιστεύω ότι η έκθεση αυτή είναι εν μέρει υπερβολικά αισιόδοξη.
<P>
Πέρυσι, πέρασα μια ιδιαίτερα έντονη εβδομάδα στην Κροατία, σε συναντήσεις με διπλωμάτες, ακαδημαϊκούς, δικηγόρους, επιχειρηματίες, εμπορικά επιμελητήρια και μέσα ενημέρωσης. " εικόνα που αποκόμισα είναι ότι πρόκειται για μια χώρα η οποία δεν διαθέτει κατάλληλη οικονομία αγοράς, ενώ η κυβέρνηση αναμειγνύεται υπερβολικά στη δικαιοσύνη, τα μέσα ενημέρωσης και τις επιχειρήσεις. Είναι αυτό που περιγράφουμε ως καπιταλισμό των διαπλεκόμενων συμφερόντων. " κυβέρνηση καταναλίσκει περισσότερο από το 50% του ΑΕγχΠ της Κροατίας. Απλά δεν αποτελεί ελεύθερη αγορά υπό την έννοια με την οποία την αντιλαμβανόμαστε εμείς.
<P>
Πρέπει να εφαρμόζουν διαφάνεια στις κυβερνητικές συμβάσεις, οι οποίες στηρίζονται στον χρηματισμό. Πρέπει να δημοσιοποιούν όλες τις πληροφορίες που μπορεί να αφορούν αποφάσεις σχεδιασμού, οι οποίες, επί του παρόντος, αποτελούν απλώς πηγή εισοδήματος των αξιωματούχων. Έχουμε μια μικρή μόνο δυνατότητα να πιέσουμε για μεταρρυθμίσεις στην Κροατία πριν από την προσχώρηση. Δεν είμαι βέβαιος ότι την αξιοποιούμε επαρκώς.
<SPEAKER ID="098" NAME="Πρόεδρος">
Είναι πολύ σημαντικό το ότι υπάρχει τόσο ενδιαφέρον για τη συζήτηση αυτού του θέματος, αλλά, δυστυχώς, προβλέπονται μόνο πέντε λεπτά, τα οποία έχουν ήδη παρέλθει.
<SPEAKER ID="099" NAME="Christopher Beazley" AFFILIATION="PPE-DE">
(EN) Κυρία Πρόεδρε, επί διαδικαστικού ζητήματος, σέβομαι απόλυτα την απόφασή σας ότι η συζήτηση αυτή υπόκειται σε χρονικό περιορισμό, όμως το ενδιαφέρον το οποίο έδειξαν οι βουλευτές στο πλαίσιο της διαδικασίας "catch-the-eye" ίσως ενθαρρύνει εσάς και τους συναδέλφους σας να λάβετε υπόψη σας το ενδεχόμενο παράτασης του χρόνου που έχουν στην διάθεσή τους οι βουλευτές για τη συζήτηση θεμάτων που απασχολούν ολόκληρη την Ευρώπη, και όχι μόνο όσοι ασκούν τη θητεία τους σε κάποια επιτροπή.
<P>
Πολλά θα ήθελα να πω για τη Μακεδονία και την Κροατία, αλλά δεν μου επιτρέπεται. Θα τα καταγράψω στα απομνημονεύματά μου και θα σας στείλω προσωπικά ένα αντίγραφο.
<SPEAKER ID="100" NAME="Πρόεδρος">
Λόγω του μεγάλου ενδιαφέροντος που υπήρξε για το θέμα αυτό, διπλασιάσαμε τον χρόνο ομιλίας, ο οποίος, ενώ συνήθως ανέρχεται σε πέντε λεπτά, αυτή τη φορά δόθηκαν δέκα λεπτά.
<P>
" παρατήρησή σας όμως είναι πράγματι πολύ ενδιαφέρουσα. Στην αναθεώρηση των εργασιών μας, μπορούμε να προβλέψουμε και άλλες παρόμοιες διευκολύνσεις όσον αφορά την παρέμβαση των μελών.
<SPEAKER ID="101" NAME="Janez Lenarčič">
ασκών την Προεδρία του Συμβουλίου. - (SL) Καταρχάς, θα ήθελα, εν ονόματι του Συμβουλίου, να δηλώσω ότι συμφωνώ με τη δήλωση του Επίτροπου Rehn, ότι το τρέχον έτος είναι καθοριστικό για την πορεία της Κροατίας προς την ένταξή της στην Ευρωπαϊκή Ένωση. Για άλλη μία φορά θα ήθελα να ευχαριστήσω τον εισηγητή, κ. Hannes Swoboda, για την έκθεση την οποία συνέταξε, παρέχοντας μια σαφή εικόνα της τρέχουσας κατάστασης, του επιπέδου της ανάπτυξης που έχει επιτευχθεί και των μελλοντικών προκλήσεων.
<P>
Ελπίζουμε ότι η Κροατία θα αδράξει την ευκαιρία και θα σημειώσει γρήγορη πρόοδο. Το θέμα είναι ότι η πρόοδος της Κροατίας θα εξαρτηθεί κατά κύριο λόγο από την ίδια τη χώρα και τον ρυθμό και την ποιότητα των μεταρρυθμίσεων που πρέπει να ολοκληρωθούν.
<P>
Θα ήθελα να επισημάνω, κύριε Schmidt, ότι η σλοβενική Προεδρία θα εκτελέσει αυτήν την ατζέντα με άκρα υπευθυνότητα. " σλοβενική Προεδρία στηρίζει την πρόοδο της Κροατίας κατά κύριο λόγο επειδή η όσο το δυνατόν γρηγορότερη πρόοδος προς την ένταξη στην Ευρωπαϊκή Ένωση είναι σημαντική για την Κροατία, αλλά και επειδή είναι σημαντική για την Ευρωπαϊκή Ένωση και για ολόκληρη την περιοχή.
<P>
Εντούτοις, η υπεύθυνη εκτέλεση αυτής της ατζέντας θα βασιστεί στο πλαίσιο των διαπραγματεύσεων, το οποίο έχει συμφωνηθεί με την Κροατία, βάσει της αναθεωρημένης εταιρικής σχέσης προσχώρησης η οποία εγκρίθηκε πρόσφατα από το Συμβούλιο της ΕΕ, και βάσει άλλων νομικών πράξεων της Ευρωπαϊκής Ένωσης. Στηριζόμενοι σε αυτά, ελπίζουμε ότι η Κροατία θα προοδεύσει όσο το δυνατόν γρηγορότερα και η σλοβενική Προεδρία θα εργαστεί για την επίτευξη αυτού του σκοπού.
<P>
Όσον αφορά την πρώην Γιουγκοσλαβική Δημοκρατία της Μακεδονίας: ο κ. Wiersma, η κ. Berès και άλλοι ανέφεραν τον κίνδυνο της πολιτικής αστάθειας στη χώρα. " σλοβενική Προεδρία ελπίζει ειλικρινά ότι δεν θα συμβεί κάτι τέτοιο. Οιαδήποτε πολιτική κρίση, ή ενδεχομένως πρόωρες κοινοβουλευτικές εκλογές, θα επιβραδύνουν την αναγκαία διαδικασία των διαπραγματεύσεων για μερικούς μήνες.
<P>
Θα θέλαμε να διατηρηθεί και να ενισχυθεί η ενότητα των πολιτών της Πρώην Γιουγκοσλαβικής Δημοκρατίας της Μακεδονίας, ανεξάρτητα από τους πολιτικούς και εθνοτικούς προσανατολισμούς τους, την ενότητα των απόψεών τους επί του κοινού τους μέλλοντος στην Ευρωπαϊκή Ένωση και τις ευρω-ατλαντικές δομές. Επίσης, σημαντικό είναι το γεγονός ότι, με την επανένταξη του αλβανικού κόμματος DPA στην κυβέρνηση συνασπισμού, η εσωτερική πολιτική κατάσταση έχει παγιωθεί.
<P>
Τώρα είναι η σωστή στιγμή, αλλά ο χρόνος είναι περιορισμένος. Έχουμε χρόνο μόνο μέχρι την επόμενη φθινοπωρινή έκθεση της Ευρωπαϊκής Επιτροπής, την τακτική της έκθεση για την πρόοδο που έχει επιτευχθεί. Είναι σημαντικό να συνεχιστεί το έργο που έχει ολοκληρωθεί στη διάρκεια αυτής της περιόδου, το οποίο στο τέλος του έτους επιταχύνθηκε περισσότερο, ιδίως με την αναζωπύρωση του πολιτικού διαλόγου και την επίτευξη συγκεκριμένων αποτελεσμάτων στο πεδίο των μεταρρυθμίσεων. Έχει συγκροτηθεί ένα εθνικό συμβούλιο για την ένταξη στην ΕΕ, και έχει θεσπιστεί ένα φιλόδοξο σχέδιο για την υλοποίηση των εργασιών της εταιρικής σχέσης προσχώρησης. " πορεία αυτή θα πρέπει να συνεχιστεί.
<P>
" σλοβενική Προεδρία θα συνεχίσει να στηρίζει αποφασιστικά την Πρώην Γιουγκοσλαβική Δημοκρατία της Μακεδονίας σε αυτήν την πορεία.
<P>
Θα ήθελα να κλείσω με την παρακάτω σκέψη: το ζήτημα της σταθερότητας των δυτικών Βαλκανίων και της γρηγορότερης ενσωμάτωσης της περιοχής στο ευρωπαϊκό πλαίσιο πρέπει να παραμείνει μία από τις πρώτες προτεραιότητες της Ένωσης. " σλοβενική Προεδρία έχει συμπεριλάβει το ζήτημα αυτό στις προτεραιότητές της. Ελπίζουμε ότι αυτό θα συνεχιστεί και στο μέλλον. Είναι γεγονός ότι οιαδήποτε επένδυση στο μέλλον των δυτικών Βαλκανίων στην Ευρώπη αποτελεί και επένδυση στο μέλλον της Ευρωπαϊκής Ένωσης.
<P>
Θα ήθελα να εκφράσω την ευγνωμοσύνη μου στα κράτη μέλη και στους βουλευτές του Ευρωπαϊκού Κοινοβουλίου για την τεράστια υποστήριξή τους στην ευρωπαϊκή προοπτική των δυτικών Βαλκανίων, καθώς και για τις παρεμβάσεις σας στη σημερινή συζήτηση. Σας ευχαριστώ.
<SPEAKER ID="102" NAME="Olli Rehn">
Μέλος της Επιτροπής. - (EN) Κυρία Πρόεδρε, πρώτον, επιτρέψτε μου να ευχαριστήσω τους βουλευτές για την πολύ ουσιαστική συζήτηση, η οποία, κατά την άποψή μου, επισημαίνει τη σπουδαιότητα της ευρωπαϊκής προοπτικής για τα δυτικά Βαλκάνια.
<P>
Συζητήθηκαν πολλά σημαντικά ζητήματα και, στο πλαίσιο αυτής της σύντομης απάντησης, μπορώ να σχολιάσω μόνο μερικά από αυτά. Θα ήθελα επίσης με αυτήν την ευκαιρία να ευχαριστήσω τη σλοβενική Προεδρία για το γεγονός ότι ανήγαγε σε βασική προτεραιότητα της περιόδου θητείας της το ζήτημα των δυτικών Βαλκανίων. Θεώρησα ιδιαίτερα σημαντική την ανεπίσημη συνάντηση των υπουργών Εξωτερικών στο Brdo της Σλοβενίας, λίγες εβδομάδες πριν, και σίγουρα έδωσε νέα ώθηση και δυναμισμό στην πολιτική μας στα δυτικά Βαλκάνια, όπως αυτή η συζήτηση. Κατά την άποψή μου, βρισκόμαστε πλέον στον σωστό δρόμο.
<P>
" περιοχή έχει σημειώσει σταθερή πρόοδο κατά τα τελευταία έτη και εφόσον είναι δυνατός ο επιτυχής χειρισμός των μεγάλων κινδύνων της αστάθειας, που ήταν επακόλουθο της διαδικασίας που αφορούσε το καθεστώς του Κοσσυφοπεδίου ή της ευπάθειας της δημοκρατίας στη Σερβία, τότε είμαι βέβαιος ότι η περιοχή θα έχει ένα πολύ λαμπρό μέλλον και ότι το μέλλον αυτό βρίσκεται, μάλιστα, στην Ευρωπαϊκή Ένωση.
<P>
" Προεδρία έχει ήδη απαντήσει στα σχόλια που έγιναν όσον αφορά την Πρώην Γιουγκοσλαβική Δημοκρατία της Μακεδονίας. Δεν μπορώ παρά να στηρίξω αυτές τις απόψεις και να δηλώσω ότι η χώρα βρίσκεται σε καλό σημείο ώστε να μπορέσει να πραγματοποιήσει ένα ιστορικό βήμα προόδου αυτό το έτος, εάν ενεργήσει με αποφασιστικότητα και διαρκείς προσπάθειες για την υλοποίηση των κριτηρίων.
<P>
Είναι ενθαρρυντικό ότι η κυβέρνηση της Μακεδονίας έχει καταρτίσει ένα σχέδιο δράσης για την υλοποίηση των κριτηρίων και ένα νέο εθνικό σχέδιο για την έγκριση του κοινοτικού κεκτημένου. Θα ήθελα τώρα να προτρέψω τη χώρα να υλοποιήσει τα σχέδιά της και να ανοίξει έτσι τον δρόμο για μια θετικότερη σύσταση από την Επιτροπή το ερχόμενο φθινόπωρο.
<P>
Πολλοί από εσάς αναφερθήκατε στην ελευθέρωση των θεωρήσεων. Σας ενημερώνω ότι η Επιτροπή εργάζεται επί του παρόντος για την κατάρτιση ενός οδικού χάρτη σχετικά με την ελευθέρωση των θεωρήσεων για την Πρώην Γιουγκοσλαβική Δημοκρατία της Μακεδονίας. Θα παρουσιάσουμε σύντομα ένα σχέδιο στη χώρα και, καθώς η χώρα έχει προοδεύσει αρκετά από πολλές απόψεις, για παράδειγμα στη χρησιμοποίηση βιομετρικών διαβατηρίων, ελπίζω ότι θα μπορέσει να εκπληρώσει τους όρους του οδικού χάρτη αρκετά γρήγορα και θα εξασφαλίσει έτσι στους πολίτες της Πρώην Γιουγκοσλαβικής Δημοκρατίας της Μακεδονίας τη δυνατότητα να ταξιδεύουν χωρίς θεωρήσεις.
<P>
Θα ήθελα επίσης να σας ενημερώσω ότι σύντομα -πριν από τα τέλη Απριλίου- θα παρουσιάσουμε έναν οδικό χάρτη τέτοιου τύπου σχετικά με την πραγματοποίηση ταξιδίων χωρίς θεωρήσεις για τη Σερβία, όπου οι απλοί πολίτες το εκτιμούν αυτό ιδιαιτέρως. Εμείς, από την πλευρά μας, θέλουμε να διευκολύνουμε την επίτευξη αυτού του πολύ σημαντικού στόχου.
<P>
Σχετικά με την Κροατία, συμπεραίνω ότι μια σαφής πλειοψηφία του Ευρωπαϊκού Κοινοβουλίου έχει ρεαλιστική άποψη όσον αφορά όσα είναι ακόμη αναγκαίο να επιτευχθούν από την Κροατία, ώστε η χώρα να μπορέσει να επιτύχει την ολοκλήρωση των ενταξιακών διαπραγματεύσεων μέσα στο 2009. Αυτό είναι καλό, επειδή οι πραγματικοί φίλοι της Κροατίας δεν θα πρέπει να αποσιωπούν τα προβλήματα, αλλά να είναι ειλικρινείς σχετικά με όσα πρέπει να γίνουν ακόμη και να ενθαρρύνουν την Κροατία να υλοποιήσει τις αναγκαίες μεταρρυθμίσεις ριζικά και χωρίς καθυστέρηση. Οι προσπάθειες πρέπει να είναι διαρκείς.
<P>
Ο κ. Posselt ζήτησε από την Επιτροπή να επιταχύνει τις προσπάθειές της και μπορώ να τον διαβεβαιώσω ότι η Επιτροπή δεν θα έχει κανένα πρόβλημα στην επεξεργασία των διαπραγματευτικών θέσεων στα διάφορα κεφάλαια, εφόσον η ίδια η Κροατία υλοποιήσει τα κριτήρια.
<P>
" κ. Ek αναφέρθηκε στις περιβαλλοντικές πτυχές της υπεραλίευσης στην Αδριατική και θα ήθελα να της απαντήσω και να σας ενημερώσω ότι ο πρωθυπουργός Sanader ανέφερε στον πρόεδρο Barroso και σε εμένα τον προβληματισμό του για μια ειδική περιοχή στη μέση της Αδριατικής, τη "Jabuka Pomo Pit", που αποτελεί σημαντική περιοχή ωοτοκίας. " Επιτροπή τάσσεται ακράδαντα υπέρ της βιώσιμης διαχείρισης των αλιευτικών αποθεμάτων και ο Επίτροπος Borg είναι ιδιαίτερα δραστήριος στο θέμα αυτό. " Επιτροπή είναι έτοιμη να εργαστεί πάνω σε μια πρόταση για τη δημιουργία μιας αλιευτικής περιοχής προστασίας στην Αδριατική, όπως προβλέπεται βάσει του νέου μεσογειακού κανονισμού. Επί τούτου θα χρειαστούν περαιτέρω συζητήσεις με τη Σλοβενία, την Ιταλία και την Κροατία και, φυσικά, με την Επιτροπή.
<P>
Τέλος, ο κ. Lebech ανέφερε το σκανδιναβικό μοντέλο ως πηγή έμπνευσης για τα δυτικά Βαλκάνια από την άποψη της περιφερειακής συνεργασίας. Πιστεύω ότι το Σκανδιναβικό Συμβούλιο έχει ήδη διαδραματίσει έναν τέτοιο ρόλο: έχει χρησιμεύσει ως το μοντέλο για το Συμβούλιο Περιφερειακής Συνεργασίας για τη νοτιοανατολική Ευρώπη, με έδρα το Σαράγεβο, το οποίο τώρα αποτελεί το φόρουμ της περιφερειακής πολιτικής συνεργασίας στα δυτικά Βαλκάνια.
<P>
Θεωρώ ενθαρρυντικό το γεγονός ότι η περιφερειακή συνεργασία έχει βελτιωθεί σημαντικά κατά τα τελευταία έτη και ότι τόσο η Κροατία όσο και η Πρώην Γιουγκοσλαβική Δημοκρατία της Μακεδονίας έχουν συμβάλει ενεργά σε αυτήν την επιτυχία. Έχουμε σαφώς ξεπεράσει πια την κατάσταση στην οποία, μόλις πριν από λίγα έτη, η ιδέα της περιφερειακής συνεργασίας αντιμετωπιζόταν με την καχυποψία ότι επρόκειτο για μια προσπάθεια ανασύστασης της Γιουγκοσλαβίας. Τώρα κατανοούμε διαφορετικά τη σπουδαιότητά της, τόσο λόγω των συγκεκριμένων πλεονεκτημάτων της στην περιοχή -οικονομικά οφέλη, επικοινωνίες, μέσα μεταφοράς, διαπροσωπικές επαφές- όσο και λόγω του ότι η περιφερειακή συνεργασία φέρνει τις χώρες πιο κοντά στην Ευρωπαϊκή Ένωση. Εξάλλου, η διασυνοριακή συνεργασία είναι και το βασικό χαρακτηριστικό της Ευρωπαϊκής Ένωσης.
<P>
Θέλω να σας ευχαριστήσω για άλλη μία φορά για την πολύ υπεύθυνη και ουσιαστική συζήτηση και να συγχαρώ τους εισηγητές για τις σημαντικές τους παρεμβάσεις στη συζήτηση.
<SPEAKER ID="103" NAME="Πρόεδρος">
Κυρίες και κύριοι συνάδελφοι, έχω την ευχαρίστηση να καλωσορίσω στην αίθουσα τη νέα Επίτροπο, την κυρία Ανδρούλα Βασιλείου.
<P>
Θα επιθυμούσα να σας συγχαρώ για την ανάληψη των καθηκόντων σας, κυρία Επίτροπε, και πιστεύω ότι θα έχουμε μια καλή συνεργασία στο Ευρωπαϊκό Κοινοβούλιο.
<P>
(Χειροκροτήματα)
<SPEAKER ID="104" NAME="Hannes Swoboda">
εισηγητής. - (EN) Κυρία Πρόεδρε, η Ομάδα μας σας συγχαίρει για την εκλογή σας, την οποία στηρίξαμε ιδιαίτερα και σας ευχόμαστε κάθε επιτυχία.
<P>
(DE) Κυρία Πρόεδρε, κυρίες και κύριοι, σας ευχαριστώ για αυτήν τη συζήτηση. Ήταν ιδιαίτερα παραγωγική και εποικοδομητική. Θα ήθελα να σχολιάσω όσα είπε ο κ. Schmitt σχετικά με το 2009. Πιστεύω ότι θα βρούμε μια κοινή λύση αύριο, καθώς είναι σημαντικό να έχουμε μια κοινή ευρεία βάση.
<P>
Γιατί πέτυχε η Κροατία; Επειδή επιτεύχθηκε στη χώρα ευρεία συναίνεση και, παρά μια μικρή διαφωνία σχετικά με τη σύνθεση της μικτής επιτροπής της ΕΕ, το ίδιο θα συμβεί, ελπίζουμε, και στο μέλλον. " Κροατία πέτυχε επίσης επειδή -ακόμη και αν πολλές φορές αναγκάστηκε- πέτυχε πραγματική συναίνεση με τις γείτονες χώρες, όπως συνέβη στην περίπτωση της αλιευτικής ζώνης, για παράδειγμα.
<P>
Επομένως -εάν είναι δυνατόν να την συνδέσω με τη Μακεδονία - θα ήθελα να απευθύνω μια σαφή έκκληση προς τους ομολόγους μας στη Μακεδονία να διδαχθούν από αυτό το παράδειγμα, να προσπαθήσουν να καταλήξουν σε συναίνεση στο εσωτερικό και επίσης με τους γείτονές τους.
<P>
Είναι εύκολο, φυσικά, να ρίχνουμε λάδι στη φωτιά και, όπως είπε και η κ. Beer, να λειτουργούμε σαν σπουδαίοι εισαγγελείς. Όπως ανέφεραν η κ. Pack και πολλοί άλλοι, ωστόσο, αμφότερες οι χώρες -η Ελλάδα και η Μακεδονία - πρέπει να κάνουν μια κίνηση: και μάλιστα μέσα στις επόμενες ημέρες. " δημιουργία μέσα από αυτήν την κατάσταση μιας εσωτερικής πολιτικής κρίσης στη Μακεδονία σε αυτήν τη δεδομένη χρονική στιγμή, δεν βοηθάει καθόλου τη Μακεδονία. Προσκόπτει τον δρόμο προς την ΕΕ και εμποδίζει την εξεύρεση λύσης με την Ελλάδα.
<P>
Εξού και η σύνδεση που ανέφερα με την Κροατία. " Κροατία πέτυχε χάρη σε τρεις πράγματι πολύ καλές κυβερνήσεις -συμπεριλαμβανομένων των κυβερνήσεων Račan και Sanader- οι οποίες επέφεραν πραγματικά σημαντική πρόοδο και επίσης άλλαζαν τους στόχους τους όταν εμπλέκονταν "εθνικά συμφέροντα". Εξού και η έκκλησή μου για άλλη μία φορά να συνεχίσουμε να εδραιώνουμε αυτήν την κοινή βάση στην Κροατία, η έκκλησή μου να επιχειρήσουμε κάτι ανάλογο και στη Μακεδονία, και η έκκλησή μου προς την Προεδρία να συνεχίσει το έργο των τελευταίων εβδομάδων, δηλαδή να εξασφαλίζει την πρόοδο για ολόκληρη την περιοχή. Είμαι πεπεισμένος, κύριε Επίτροπε, ότι η Επιτροπή θα καταβάλει κάθε δυνατή προσπάθεια για την ολοκλήρωση των διαπραγματεύσεων το 2009.
<SPEAKER ID="106" NAME="Erik Meijer">
εισηγητής. - (NL) Κυρία Πρόεδρε, διαπίστωσα μεγάλο βαθμό ομοφωνίας εδώ σχετικά με την ΠΓΔΜ. Πρέπει να διεξαχθούν διαπραγματεύσεις, και η διαφορά απόψεων με την Ελλάδα σχετικά με την ονομασία πρέπει να επιλυθεί. Εκτός από τον κ. Stoyanov, ο οποίος μάλλον καταπιάνεται με την αρχική σύνδεση της Μακεδονίας με τη Βουλγαρία βάσει της Συνθήκης του Αγίου Στεφάνου το 1878, όλοι, συμπεριλαμβανομένης της Ελλάδας, Θέλουν να δουν τη Μακεδονία να παίρνει τη θέση της ως ισότιμο μέλος στην Ευρωπαϊκή Ένωση.
<P>
Μέχρι τώρα, και τα δύο μέρη διέπρεψαν εξηγώντας τη μακρόχρονη δέσμευση του άλλου μέρους. " Ελλάδα αναμένει από τη Μακεδονία να αλλάξει τη συνταγματική της ονομασία και, μέχρι τις 2 Απριλίου, η Μακεδονία προσδοκούσε από την Ελλάδα να μην εμποδίσει την ένταξή της στην ΕΕ.
<P>
Και τα δύο μέρη δεν συνειδητοποιούν ότι όλα αυτά είναι τελείως ακατανόητα για τους υπόλοιπους Ευρωπαίους. Και τα δύο μέρη επιθυμούν την επιτυχία αυτής της διεύρυνσης της Ευρωπαϊκής Ένωσης, όμως ταυτόχρονα συμβάλλουν στην περαιτέρω καθυστέρησή της. Μοιάζει σαν παιχνίδι, όπου κάποιος πρέπει να κάνει την πρώτη κίνηση. Εάν δεν την κάνει κανείς, η διεύρυνση που όλοι επιθυμούν θα ανασταλεί.
<P>
Συμφωνώ με τον κ. Kacin και τον κ. Pinior ότι δεν θα πρέπει να περιμένουμε επόμενες εκθέσεις, αλλά με την πρώτη κατάλληλη ευκαιρία να ξεκινήσουμε τις διαπραγματεύσεις με την ΠΓΔΜ.
<P>
Κυρία Πρόεδρε, θα ήθελα να ολοκληρώσω την αγόρευσή μου στο πλαίσιο της παρούσας κοινής συζήτησης για δύο υποψήφιες χώρες, με μια παρατήρηση σχετικά με την Κροατία για την οποία η Ομάδα μου δεν ζήτησε ξεχωριστό χρόνο αγόρευσης.
<P>
" Κροατία επιθυμούσε να ενταχθεί στην ΕΕ στις αρχές του 2009, αλλά θα τα καταφέρει το 2010 ή το 2011. Το κύριο πρόβλημα που ακόμη εκκρεμεί είναι η ναυπηγική στην αδριατική ακτή. Δεν είναι παράλογο το γεγονός ότι η αντιπροσωπεία του ΕΚ στην Κροατία επισκέφθηκε τα ναυπηγεία της Rijeka στις 29 Απριλίου. Κατά την άποψη της Ομάδας μου, δεν θα πρέπει να εγείρουμε απαιτήσεις από την Κροατία τις οποίες ο πληθυσμός θα μπορούσε να θεωρήσει ως πρόβλημα ανεπίδεκτο λύσης και οι οποίες θα μπορούσαν να καταστήσουν χωρίς λόγο αμφιλεγόμενη την ένταξη της χώρας στην Ευρωπαϊκή Ένωση.
<P>
Εν ολίγοις, ας προσπαθήσουμε να προωθήσουμε την πορεία και των δύο χωρών προς την Ευρωπαϊκή Ένωση, έτσι ώστε, σε λίγα χρόνια, να μπορούμε να υποδεχθούμε και την Κροατία και τη Μακεδονία στην ομάδα μας.
<SPEAKER ID="107" NAME="Πρόεδρος">
" συζήτηση έληξε.
<P>
" ψηφοφορία θα πραγματοποιηθεί αύριο, Πέμπτη, στις 11.00.
<SPEAKER ID="114" NAME="Roberta Alma Anastase  " AFFILIATION="PPE-DE">
γραπτώς. - (RO) Πιστεύω ότι η έκθεση του 2007 για την Πρώην Γιουγκοσλαβική Δημοκρατίας της Μακεδονίας θα πρέπει να επισημάνει δύο βασικά συμπεράσματα: την ανάγκη για τη συνεχή και σταθερή πορεία της χώρας αυτής προς την ένταξη στις ευρωπαϊκές και διατλαντικές δομές, καθώς και τη σημασία της προώθηση της νέας γενιάς στην εν λόγω δημοκρατία.
<P>
" ευρωπαϊκή και η διατλαντική προοπτική της Πρώην Γιουγκοσλαβικής Δημοκρατίας της Μακεδονίας είναι ομόφωνα αναγνωρισμένη και η έκθεση του 2007 επικροτεί τις προσπάθειες που καταβλήθηκαν προς αυτήν την κατεύθυνση. Παρόλα αυτά, θα επιθυμούσα να επαναλάβω τη σημασία της συνέχισης των μεταρρυθμίσεων. Ελπίζω επίσης ότι ο σεβασμός των δικαιωμάτων των εθνοτικών και των εθνικών μειονοτήτων θα συνεχίσει να αποτελεί προτεραιότητα της κυβέρνησης της Μακεδονίας προκειμένου να διασφαλιστεί ένα στέρεο σύστημα για την προστασία όλων των κοινοτήτων, συμπεριλαμβανομένων των Ρουμανοφώνων.
<P>
Τέλος, τονίζω την ανάγκη προώθησης της νέας γενιάς στην εν λόγω δημοκρατία. Είναι σημαντικό να εξασφαλιστούν όλες οι απαραίτητες συνθήκες για εκπαίδευση υψηλών επιδόσεων στο πνεύμα του διαπολιτισμικού διαλόγου και της αμοιβαίας ανεκτικότητας. " κινητικότητα και η ελεύθερη κυκλοφορία των νέων της Μακεδονίας θα πρέπει να ληφθεί υπόψη ως βασική προτεραιότητα των σχέσεων μεταξύ της χώρας και της ΕΕ.
<SPEAKER ID="108" NAME="Iles Braghetto  " AFFILIATION="PPE-DE">
γραπτώς. - (IT) Σήμερα εγκρίναμε την έκθεση του κ. Swoboda για την Κροατία ενόψει της προσχώρησής της. Εξ ονόματος των αλιέων όλης της Αδριατικής, είμαι ενθουσιασμένος με την απόφαση αυτής της υπό ένταξη χώρας να μην εφαρμόσει την οικολογική και αλιευτική ζώνη προστασίας στην Αδριατική προς τα κράτη μέλη της ΕΕ. Εάν η κατάσταση δεν είχε αλλάξει, θα είχαμε να αντιμετωπίσουμε μια άνιση και άκρως διακριτική μεταχείριση μεταξύ των αλιέων της Κροατίας και των κρατών μελών της ΕΕ.
<P>
Πρόκειται, επομένως, για μια νίκη της αρχής "τα συμπεφωνημένα πρέπει να τηρούνται", για τη διπλωματία και την κοινή λογική. Συνιστά μία ακόμη νίκη της εγκατάλειψης του ισχυρισμού ότι προστατεύονται εθνικιστικά συμφέροντα υπέρ της δέσμευσης με τις κοινές αρχές της Ευρωπαϊκής Ένωσης.
<SPEAKER ID="109" NAME="Gábor Harangozó  " AFFILIATION="PSE">
γραπτώς. - (EN) Αναμφίβολα, από την έναρξη των ενταξιακών διαπραγματεύσεων, η Κροατία έχει καταβάλει αποφασιστικές προσπάθειες να συμμορφωθεί με τις απαιτήσεις του κοινοτικού κεκτημένου. Πράγματι, με χαρά παρατηρούμε ότι έχουν ανοίξει πολλά νέα διαπραγματευτικά κεφάλαια. " ένταξη της Κροατίας θα πρέπει να αποτελέσει καθοδηγητικό παράδειγμα για όλες τις άλλες υποψήφιες χώρες και εν δυνάμει υποψήφιες χώρες των δυτικών Βαλκανίων.
<P>
Παρά τις ουσιαστικές προσπάθειες τις οποίες κατέβαλε η Κροατία προκειμένου να πληροί τα πρότυπα της ΕΕ, υπάρχουν ακόμη τομείς στους οποίους θα πρέπει να δοθεί προσοχή, όπως: η καταπολέμηση της διαφθοράς και του οργανωμένου εγκλήματος, η συνεργασία με το Διεθνές Ποινικό Δικαστήριο, η καταπολέμηση όλων των μορφών διάκρισης (ιδίως σε σχέση με τους Ρομά και τις εθνικές μειονότητες), η προσεκτική χρήση των κοινοτικών κονδυλίων, τα μέτρα περιβαλλοντικής προστασίας και η μεταρρύθμιση της δημόσιας διοίκησης.
<P>
Τα σημεία αυτά είναι ουσιώδους σημασίας, καθώς οι περαιτέρω εξελίξεις στους προαναφερόμενους τομείς θα έφερναν πράγματι μεγαλύτερη σταθερότητα στη χώρα και στην περιοχή συνολικά. Είναι σαφές ότι η σταθεροποίηση των δυτικών Βαλκανίων μέσω της διαδικασίας εξευρωπαϊσμού θα πρέπει να παραμείνει στόχος πρώτης προτεραιότητας, για την οποία η ολοκλήρωση της προσχώρησης της Κροατίας σίγουρα θα αποτελέσει μεγάλο βήμα προόδου.
<SPEAKER ID="115" NAME="Tunne Kelam  " AFFILIATION="PPE-DE">
γραπτώς. - (EN) Πρόκειται για μια ενθαρρυντική έκθεση σχετικά με την πρόοδο της Μακεδονίας. Βασικό στοιχείο αυτής της προόδου είναι η ανανεωμένη πολιτική συναίνεση που έχει επιτευχθεί μεταξύ διαφορετικών μερών. " συναίνεση αυτή βοήθησε πολύ τη χώρα μου, την Εσθονία, να επιτύχει την ένταξη στην ΕΕ.
<P>
" σταθεροποίηση των διεθνοτικών σχέσεων, οι οικονομικές μεταρρυθμίσεις και η επιτυχής καταπολέμηση του οργανωμένου εγκλήματος και της διαφθοράς συνιστούν μόνο μερικά από τα ορόσημα αυτής της προόδου. Εξασφαλίζοντας τα δικαιώματα των μειονοτήτων, αναμένουμε ότι η διευρυμένη αυτονομία θα αξιοποιηθεί υπεύθυνα για την εδραίωση του κράτους της Μακεδονίας ως συνόλου.
<P>
Θα πρέπει επίσης να συγχαρούμε τη Μακεδονία, διότι διατηρεί σχέσεις καλής γειτονίας τόσο με το Κοσσυφοπέδιο όσο και με τη Σερβία.
<P>
" είσοδος των πολιτών της Μακεδονίας στις χώρες της ΕΕ αποτελεί επιτακτικό πρόβλημα. Πρέπει να εφαρμόσουμε όσο το δυνατόν γρηγορότερα τους ίδιους κανόνες για τη διευκόλυνση της έκδοσης θεωρήσεων με αυτούς που εφαρμόζονται για την Κροατία.
<P>
Υπό το πρίσμα της εντυπωσιακής προόδου την οποία έχει σημειώσει η Μακεδονία, εισηγούμαι στην Επιτροπή να ξεκινήσει τις ενταξιακές διαπραγματεύσεις ήδη μέσα στο 2008.
<P>
Τέλος, απευθύνω έκκληση στους έλληνες φίλους μας να επιδείξουν καλή θέληση και ευελιξία για την επίτευξη ενός εύλογου συμβιβασμού που θα δώσει τη δυνατότητα στη Μακεδονία να απελευθερωθεί από τον στιγματισμό του κομμουνιστικού ομοσπονδιακού κράτους του Τίτο.
<SPEAKER ID="116" NAME="Rareş-Lucian Niculescu  " AFFILIATION="PPE-DE">
γραπτώς. - (RO) Θα ήθελα να κάνω μια παρατήρηση όσον αφορά τη σύνοδο κορυφής του ΝΑΤΟ, η οποία έλαβε πρόσφατα χώρα στη Ρουμανία, και σχετικά με τις επιπτώσεις των αποφάσεων που εγκρίθηκαν επί ορισμένων ζητημάτων της Ένωσης. Εκτός από άλλες σημαντικές αποφάσεις, αποφασίστηκε ότι η Βοσνία-Ερζεγοβίνη και το Μαυροβούνιο, καθώς και η Σερβία, θα ωφελούνταν από μια αυξημένη συνεργασία με το ΝΑΤΟ. Αποφασίστηκε επίσης ότι η Ουκρανία και η Γεωργία θα λάμβαναν το σχέδιο δράσης για την προσχώρηση με απλοποιημένη διαδικασία, όταν θα ήταν έτοιμες.
<P>
Οι αποφάσεις αυτές είναι ευεργετικές για την Ευρωπαϊκή Ένωση: ο εντατικοποιημένος διάλογος και το σχέδιο δράσης σημαίνουν περισσότερη δημοκρατία, μεταξύ άλλων, και η περισσότερη δημοκρατία στα ανατολικά σύνορα θα περιορίσει τη διάσταση των προκλήσεων στον τομέα των εσωτερικών υποθέσεων.
<P>
" περισσότερη δημοκρατία και η μεταρρύθμιση των θεσμών στις γειτονικές χώρες, όπως η Ουκρανία, σημαίνει μεγαλύτερη προστασία στα εξωτερικά σύνορα, μεγαλύτερο έλεγχο επί του οργανωμένου εγκλήματος και ένα νέο βήμα στη διάδοση των αξιών στις οποίες βασίζεται η Ευρωπαϊκή Ένωση.
<SPEAKER ID="110" NAME="Bogusław Rogalski  " AFFILIATION="UEN">
γραπτώς. - (PL) " Κροατία έχει καταβάλει επιτυχημένες προσπάθειες για να ξεπεράσει τις υφιστάμενες διχόνοιες και να επιτύχει την ενότητα μεταξύ των λαών, η οποία συνιστά έναν από τους στόχους της συμμετοχής στην Ευρωπαϊκή Ένωση.
<P>
" ένταξη της Κροατίας στην Ευρωπαϊκή Ένωση θα είχε τεράστιες περιφερειακές συνέπειες και θα συνέβαλε στη διαπίστωση του εύρους των υποχρεώσεων τις οποίες έχει αναλάβει η ΕΕ για τα δυτικά Βαλκάνια. " σημαντική δέσμευση της Κροατίας στις ενταξιακές διαπραγματεύσεις αποτελεί θετική ένδειξη, και απόδειξη είναι ο μεγάλος αριθμών ανοικτών διαπραγματευτικών κεφαλαίων. Αξίζει επίσης να τονίσουμε ότι η Κροατία έχει σημειώσει σημαντική πρόοδο στους περισσότερους τομείς τους οποίους καλύπτει η κοινοτική νομοθεσία. " τεράστια και διαρκής δέσμευση είναι, εντούτοις, αναγκαία για να ξεπεραστούν τα προβλήματα που υπάρχουν σε μεμονωμένους τομείς, προκειμένου να προωθηθούν μεταρρυθμίσεις. Για να διευκολυνθεί η ένταξη, πρέπει να καταρτιστεί ένας κατάλογος κονδυλίων τα οποία απαιτούνται για λόγους διευκόλυνσης. Είναι ιδιαίτερα σημαντικό να επιταχυνθεί η διαδικασία αύξησης των αρμοδιοτήτων της διοίκησης για τη θέσπιση νέων κανονισμών. Επιτάχυνση απαιτείται επίσης και στη διαδικασία μεταρρύθμισης του δημόσιου τομέα, σε επίπεδο τοπικών και περιφερειακών αρχών. " διοίκηση της δικαιοσύνης αποτελεί επίσης άλλον έναν τομέα ο οποίος απαιτεί ριζική μεταρρύθμιση.
<P>
Ένα μεγάλο επίτευγμα των κροατικών αρχών είναι οι ανένδοτες προσπάθειές τους να κρίνονται τα εγκλήματα πολέμου από εθνικά δικαστήρια. Οι βελτιώσεις που έχουν παρατηρηθεί στην κροατική οικονομία και οι μεταρρυθμίσεις στον τομέα της περιβαλλοντικής προστασίας αποτελούν περαιτέρω επιτεύγματα της κροατικής κυβέρνησης, τα οποία διευκολύνουν τη διαδικασία ένταξης. " έκθεση σχετικά με την πρόοδο την οποία σημείωσε η Κροατία το 2007 ενισχύει την πεποίθηση ότι η χώρα αυτή, υλοποιώντας τους στόχους οι οποίοι έχουν τεθεί, προσεγγίζει ενεργά τη διαδικασία ένταξης.
<SPEAKER ID="111" NAME="Toomas Savi  " AFFILIATION="ALDE">
γραπτώς. - (EN) Κύριε Πρόεδρε, επικροτώ την πρόοδο την οποία έχει σημειώσει η Κροατία για την ολοκλήρωση των ενταξιακών διαπραγματεύσεων το 2009. " σταδιακή ένταξη των πρώην γιουγκοσλαβικών δημοκρατιών είναι αποφασιστικής σημασίας για τη σταθερότητα στην περιοχή των δυτικών Βαλκανίων.
<P>
Παρότι πρέπει ακόμη να γίνουν πολλά, ειδικά όσον αφορά τα δικαιώματα των μειονοτήτων, τα ζητήματα σχετικά με τα σύνορα και τη δικαστική μεταρρύθμιση, η Κροατία θα πρέπει να συνεχίσει να προσπαθεί δυναμικά για την ένταξή της στην ΕΕ το νωρίτερο δυνατόν σύμφωνα με τα κριτήρια ένταξης. " μελλοντική ένταξη της Κροατίας αποτελεί ένα λογικό επόμενο βήμα, μετά την ένταξη της Σλοβενίας το 2004, προκειμένου να ενισχυθεί η συμμετοχή της ΕΕ στην περιοχή και να ενθαρρυνθούν οι γειτονικές Βοσνία και Ερζεγοβίνη, καθώς και άλλες χώρες των δυτικών Βαλκανίων να συνεχίσουν τις προσπάθειες εδραίωσης της δημοκρατίας. Για την καλύτερη διαχείριση αυτής της διαδικασίας, η περιοχή των δυτικών Βαλκανίων θα πρέπει να ακολουθήσει το παράδειγμα του Σκανδιναβικού Συμβουλίου.
<P>
" σλοβενική Προεδρία και η επερχόμενη γαλλική Προεδρία θα πρέπει να στηρίξουν όσο το δυνατόν περισσότερο την Κροατία για να ξεπεράσει τα τελικά εμπόδια που προσκόπτουν την πορεία της ένταξής της στην Ευρωπαϊκή Ένωση.
<SPEAKER ID="112" NAME="Iuliu Winkler  " AFFILIATION="PPE-DE">
γραπτώς. - (HU) " διεύρυνση και η ένταξη νέων κρατών μελών έχει αποτελέσει την πιο επιτυχημένη εξωτερική πολιτική της Ευρωπαϊκής Ένωσης. " επόμενη φάση αυτής της πολιτικής πρέπει να περιλαμβάνει την ένταξη της Κροατίας στην Ευρωπαϊκή Ένωση στο άμεσο μέλλον.
<P>
Οι εθνοτικά Ούγγροι στη Ρουμανία, φυσικά, δίνουν ιδιαίτερη προσοχή στις εθνοτικές διενέξεις ανά τον κόσμο, και εμείς παρακολουθούμε επίσης τα γεγονότα στην πρόσφατη ιστορία της πρώην Γιουγκοσλαβίας. Το μεγαλύτερο δίδαγμα από τη σύγχρονη ιστορία της είναι ότι η αδιαλλαξία από την πλευρά της πλειοψηφίας, η εθνοτική ανυπομονησία και ο εθνικιστικός εξτρεμισμός μπορούν εύκολα να οδηγήσουν μια περιοχή σε συγκρούσεις. " Κροατία έχει αποτελέσει παράδειγμα στην περιοχή, από την άποψη τόσο της πολιτικής όσο και της οικονομικής της ανάπτυξης από το τέλος των γιουγκοσλαβικών πολέμων.
<P>
" ένταξη της Κροατίας στην Ευρωπαϊκή Ένωση δεν πρέπει να καθυστερήσει· η υποστήριξη της διεύρυνσης από τα κράτη μέλη δεν πρέπει να μειωθεί. Πρέπει να εξασφαλίσουμε την προοπτική ένταξης στην Ευρωπαϊκή Ένωση σε ολόκληρη την περιοχή των Βαλκανίων, συμπεριλαμβανομένων της Σερβίας και του Κοσσυφοπεδίου. " ταχεία ένταξη της Κροατίας στην Ευρωπαϊκή Ένωση θα ευνοήσει την ειρηνική συνύπαρξη μεταξύ λαών της Νοτιανατολικής Ευρώπης και θα συντελέσει στην σταθερότητα και την ανάπτυξη στην περιοχή. Με το υποδειγματικό της πρόσφατο παρελθόν, η Κροατία απέδειξε ότι αποτελεί αναπόσπαστο τμήμα της ευρωπαϊκής οικογένειας.
<SPEAKER ID="113" NAME="Bernard Wojciechowski  " AFFILIATION="IND/DEM">
γραπτώς. - (EN) Σύμφωνα με στοιχεία της Eurostat, το κατά κεφαλήν ΑΕγχΠ της Κροατίας ανέρχεται στο 53% του μέσου όρου της ΕΕ. " αύξηση του ΑΕγχΠ της Κροατίας βρίσκεται στο 6%. Είναι σαφές ότι το κατά κεφαλήν ΑΕγχΠ της Κροατίας είναι υψηλότερο από της Ρουμανίας και της Βουλγαρίας και, ειλικρινά, είναι άδικο που δεν δόθηκε στην Κροατία η ευκαιρία να ενταχθεί στην Ευρωπαϊκή Ένωση μαζί με τη Ρουμανία και τη Βουλγαρία. Ανά τους αιώνες, η Κροατία έχει προσφέρει πολλά στο πολιτιστικό τοπίο της ηπείρου μας. Ας εξασφαλίσουμε ότι δεν προσκόψουμε την ανάπτυξή της και ότι δεν θα χρειαστεί να περιμένει έως το 2009 προκειμένου να γίνει κράτος μέλος.

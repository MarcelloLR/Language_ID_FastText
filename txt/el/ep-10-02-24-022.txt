<CHAPTER ID="022">
Επενδυτικά προγράμματα σε ενεργειακές υποδομές στην Ευρωπαϊκή Κοινότητα (συζήτηση)
<SPEAKER ID="302" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Adina-Ioana Vălean, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση κανονισμού του Συμβουλίου που αφορά την ανακοίνωση στην Επιτροπή των επενδυτικών σχεδίων σε ενεργειακή υποδομή εντός της Ευρωπαϊκής Κοινότητας και την κατάργηση του κανονισμού (ΕΚ) αριθ. 736/96 - C7-0125/2009 -.
<SPEAKER ID="303" NAME="Adina-Ioana Vălean" LANGUAGE="EN">
Κυρία Πρόεδρε, εκτιμώ βαθύτατα την παρουσία σας στην Ολομέλεια σήμερα το βράδυ. Θα ήθελα να ευχαριστήσω όλους τους σκιώδεις εισηγητές για τις εποικοδομητικές μας συζητήσεις και για το έργο μας σχετικά με την έκθεση αυτή. " έναρξη ισχύος της Συνθήκης της Λισαβόνας δίνει στην Ευρωπαϊκή Ένωση περισσότερες αρμοδιότητες στον τομέα της ενεργειακής πολιτικής. Πιστεύω ότι πρόκειται για έναν τομέα όπου, αν τα κράτη μέλη συνεργασθούν, η Ευρώπη μπορεί να διασφαλίσει ασφαλή, φθηνότερη και αποτελεσματικότερη ενέργεια για τους πολίτες της. Μαζί, μπορούμε να ελαχιστοποιήσουμε τις επιπτώσεις απρόβλεπτων γεγονότων, όπως η διακοπή της παροχής αερίου που βίωσε η Ευρώπη τον περασμένο χειμώνα.
<P>
Φυσικά, η Ευρώπη δεν μπορεί να παρέμβει στη ροή του φυσικού αερίου εκτός των συνόρων της ή στην επίλυση αυτών των διαφορών, εκείνο όμως που μπορούμε να κάνουμε είναι να διασφαλίσουμε ότι οι υποδομές μας είναι σε θέση να αντιμετωπίσουν τις ελλείψεις της προσφοράς ή τις αδυναμίες παροχής και να καταστήσουμε την αγορά πιο διαφανή και αποτελεσματική. " Ευρώπη έχει θέσει αυτήν την προτεραιότητα πολύ υψηλά στην ατζέντα της. Πέρυσι, εγκρίναμε μια τρίτη δέσμη μέτρων για την ενέργεια, που αποσκοπεί στην εξασφάλιση μιας πιο ανταγωνιστικής και αποδοτικής αγοράς ενέργειας. Ένας κανονισμός για την ασφάλεια του εφοδιασμού σε φυσικό αέριο βρίσκεται σήμερα επί τάπητος στο Κοινοβούλιο και η αυριανή ψηφοφορία για τον κανονισμό σχετικά με την ανακοίνωση των επενδύσεων σε ενεργειακή υποδομή θα συμβάλει στο να καταστεί η αγορά πιο διαφανής και πιο προβλέψιμη.
<P>
Στο πλαίσιο αυτό, πιστεύω ότι θα ήταν κρίμα να χάσουμε την ευκαιρία που μας προσφέρει αυτό το νέο μέσο, επειδή δεν εφαρμόσαμε την ορθή νομική βάση που παρέχει το νέο άρθρο 194 της Συνθήκης της Λισαβόνας. Είναι ένα πολύ σημαντικό θεσμικό, πολιτικό και νομικό σημείο. Ο κανονισμός αυτός δεν είναι απλώς ένα εργαλείο για τη συλλογή πληροφοριών· μπορεί να δώσει επίσης μια συνολική εικόνα των επενδύσεων σε ενεργειακή υποδομή, ως βάση για τη χάραξη πολιτικής. Έτσι, στην περίπτωση που το Συμβούλιο εγκρίνει τον παρόντα κανονισμό σε εσφαλμένη νομική βάση, θεωρώ ότι το Κοινοβούλιο πρέπει να παραπέμψει το θέμα στο Ευρωπαϊκό Δικαστήριο, και επιτρέψτε μου να σας διαβεβαιώσω ότι θα το πράξει.
<P>
Επί της ουσίας τώρα· το έχω πει και προηγουμένως στον κ. Barroso και θα το πω ξανά σε εσάς, Επίτροπε Oettinger: η Ευρώπη βρίσκεται σε σημείο καμπής και προτεραιότητά μας τώρα πρέπει να είναι περισσότερο από ποτέ η στήριξη των επιχειρήσεών μας και η δημιουργία θετικού περιβάλλοντος για την ανταγωνιστικότητα. Επομένως, χρειαζόμαστε ισχυρές πολιτικές και, κυρίως, μια ισχυρότερη αξιόπιστη ενεργειακή πολιτική. Ο τελικός στόχος είναι η διασφάλιση ασφαλούς και φθηνής ενέργειας, τόσο για τους πολίτες όσο και για τις εταιρείες μας. Με αυτήν την προοπτική, θέλω να ελπίζω ότι η συγκέντρωση των δεδομένων δεν θα αποτελέσει αυτοσκοπό. Πρέπει να διασφαλίσουμε ότι ο κανονισμός αυτός δεν θα δημιουργήσει μία ακόμη γραφειοκρατική επιβάρυνση για τις επιχειρήσεις και ότι θα ενισχυθεί η εμπιστευτικότητα των εμπορικά ευαίσθητων πληροφοριών.
<P>
Σε ένα άλλο θέμα, μόνο λύπη μου προκαλεί το γεγονός ότι οι Ομάδες PPE και S&D εισήγαγαν μια τροπολογία που απαιτεί να παρέχουν οι επιχειρήσεις της ΕΕ στοιχεία για τις επενδύσεις σε σχέδια σε τρίτες χώρες. Προκαλώ οποιονδήποτε να βρει τη νομική βάση στις συνθήκες που θα επιτρέψει την ετεροδικία στην ενεργειακή πολιτική. Επιπλέον, πιστεύω ότι πρέπει να αρχίσουμε πρώτα να αποδεικνύουμε ότι γνωρίζουμε τι σχεδιάζεται σε ευρωπαϊκό επίπεδο, προτού στραφούμε εκτός των συνόρων μας. Έχω παρατηρήσει επίσης ότι το Σώμα αποπειράται να συμπεριλάβει τα πάντα σε αυτόν τον κανονισμό. Νομίζω ότι αυτό είναι λάθος. Για να είναι αποτελεσματικό αυτό το μέσο, πρέπει να επικεντρωθούμε στις πραγματικά σχετικές πληροφορίες και να έχουμε κατά νου την αποφυγή της υπερβολικής γραφειοκρατίας και την τήρηση του απορρήτου για τις επιχειρήσεις μας και την Επιτροπή. Έχω προσπαθήσει να επιτύχω την ισορροπία αυτή δίνοντας, αφενός, στην Επιτροπή την ευκαιρία να έχει μια συνολική εικόνα των πιθανών μελλοντικών εξελίξεων αλλά και διασφαλίζοντας, αφετέρου, ότι η εικόνα αυτή είναι όσο το δυνατόν ακριβέστερη.
<P>
Χρειαζόμαστε, επίσης, κάποια βεβαιότητα για τις μελλοντικές επενδύσεις, ώστε να διασφαλιστεί η ορθή και σταθερή χάραξη πολιτικής. Και εγώ θα ήθελα να με διαβεβαιώσετε, Επίτροπε Oettinger. Θέλω να αποφευχθεί μια κατάσταση κατά την οποία η Επιτροπή, έχοντας συγκεντρώσει τα δεδομένα, ξεκινά την επιβολή επενδυτικών σχεδίων και καταλήγει λέγοντας στις εταιρείες να μην επενδύσουν εδώ, αλλά εκεί. Ωστόσο, πρέπει να προσφέρει λύσεις και κίνητρα στις εταιρείες, ώστε να προβούν σε βραχυπρόθεσμες μη κερδοφόρες επενδύσεις, οι οποίες ενδέχεται να είναι απαραίτητες για την εγγύηση της ασφάλειας του εφοδιασμού, αλλιώς τα κενά θα παραμείνουν.
<P>
Σταματάω εδώ. Σας ευχαριστώ για τον χρόνο σας και ανυπομονώ να ακούσω τα σχόλιά σας.
<SPEAKER ID="304" NAME="Günther Oettinger" LANGUAGE="DE">
Κυρία Πρόεδρε, κυρία Vălean, αξιότιμοι βουλευτές, η κρίση του φυσικού αερίου στις αρχές του περασμένου έτους μάς έδειξε πόσο σημαντικό είναι για την Ευρώπη να διαθέτει ενεργειακή υποδομή, που όχι μόνο προάγει τη λειτουργία της εσωτερικής αγοράς, αλλά και επιτρέπει την αλληλεγγύη μεταξύ των κρατών μελών και των περιοχών που πλήττονται σε περίπτωση κρίσης. Είναι, επομένως, σημαντικό για την Επιτροπή να έχει μια συνολική εικόνα σχετικά με το ποιες νέες επενδύσεις έχουν προγραμματιστεί ή βρίσκονται υπό κατασκευή και ποιες παλαιές εγκαταστάσεις πρόκειται να τεθούν οριστικά εκτός λειτουργίας. Έτσι, η πρότασή μας είναι να αναπτύξουμε και να επεξεργασθούμε εκ νέου ένα μέσο ενημέρωσης, το οποίο γεννήθηκε κατά την εποχή μιας άλλης κρίσης, δηλαδή της πρώτης κρίσης των τιμών του πετρελαίου.
<P>
" παρούσα πρόταση αποσκοπεί στην επέκταση του πεδίου εφαρμογής του κανονισμού, ειδικότερα στους τομείς των ανανεώσιμων πηγών ενέργειας και της δέσμευσης διοξειδίου του άνθρακα και αποθήκευσής του σε γεωλογικούς σχηματισμούς (CCS). Επικροτούμε τις προτάσεις που προέρχονται μέσα από το Κοινοβούλιο, προκειμένου να συμπεριληφθούν τομείς εφαρμογής όπως τα δίκτυα τηλεθέρμανσης ή το παραγωγικό δυναμικό φυσικού αερίου, άνθρακα και πετρελαίου. Θέλουμε επίσης να ληφθούν υπόψη οι υφιστάμενες υποχρεώσεις υποβολής εκθέσεων, εφόσον οι διαθέσιμες πληροφορίες στο πλαίσιο των αναλύσεων που πρέπει να διενεργούνται από την Επιτροπή είναι αξιοποιήσιμες.
<P>
(Απώλεια του ήχου)
<SPEAKER ID="306" NAME="Πρόεδρος">
Θα θέλαμε να προσπαθήσουμε και πάλι και να δούμε αν λειτουργεί με τα γερμανικά.
<SPEAKER ID="307" NAME="Günther Oettinger" LANGUAGE="DE">
Κυρία Πρόεδρε, αξιότιμοι βουλευτές, έθεσα το ζήτημα του πώς επιθυμεί η Επιτροπή να αξιολογεί τις πληροφορίες που λαμβάνει από τα κράτη μέλη στο πλαίσιο του παρόντος κανονισμού. Οι αναλύσεις μας θα εξετάζουν καταρχάς την προβλεπόμενη εξέλιξη της υποδομής όσον αφορά τις αναμενόμενες μεταβολές στη ζήτηση. Θα εξετάζουμε κατά πόσον οι νέες δυναμικότητες που αναμένονται θα συμβαδίζουν με τις προβλέψεις της μελλοντικής ζήτησης ή εάν θα πρέπει να περιμένουμε ελλείψεις.
<P>
Από αυτήν την άποψη, σε αντίθεση με τον ισχύοντα κανονισμό, φαίνεται σημαντικό να καθιερωθούν θεσμικές συνομιλίες σχετικά με αυτούς τους θεματικούς τομείς. " Επιτροπή προτείνει συνεπώς, καταρχάς, να δημοσιεύει έκθεση κάθε δύο χρόνια σχετικά με τις διαρθρωτικές εξελίξεις στην ενεργειακή υποδομή. Αυτό έχει σκοπό να βοηθήσει ώστε να βελτιωθεί η διαφάνεια για όλους τους φορείς της αγοράς. Δεύτερον, θέλουμε επίσης μια πολιτική συζήτηση με το Κοινοβούλιο και τα κράτη μέλη προκειμένου να εξαχθούν συμπεράσματα. Θα ήθελα να τονίσω αυτό το τελευταίο σημείο, διότι ένα πράγμα είναι σαφές: ο ίδιος ο κανονισμός είναι ένα μέσο συλλογής και συγκέντρωσης πληροφοριών, προκειμένου να μας καταδείξει εάν πρέπει να αναληφθεί οποιαδήποτε δράση. Το πώς θα γίνει αυτό πρέπει να εξεταστεί στο πλαίσιο συγκεκριμένων πρωτοβουλιών ενεργειακής πολιτικής.
<P>
Αυτό με κάνει να θεωρώ, κυρία Vălean, ότι το νέο άρθρο 194 της Συνθήκης της Λισαβόνας και η εφαρμογή του είναι προς συμφέρον και δικό σας και ολόκληρου του Κοινοβουλίου. Για όλους εμάς -το Κοινοβούλιο, το Συμβούλιο και την Επιτροπή- το άρθρο αυτό αποτελεί τόσο ευκαιρία όσο και υποχρέωση προκειμένου να διαμορφώσουμε την ενεργειακή πολιτική της ΕΕ σε στενή συνεργασία - με άλλα λόγια, από κοινού με το Ευρωπαϊκό Κοινοβούλιο ειδικότερα. Ως νέος Επίτροπος αρμόδιος για την ενέργεια, θα ήθελα συνεπώς το Κοινοβούλιο να συμμετέχει εκτενώς σε όλα τα μελλοντικά μέτρα πολιτικής στο μέτρο του δυνατού και σε πρώιμο στάδιο. Ωστόσο, η νομική πράξη στην οποία αναφέρεται η σημερινή συζήτηση αφορά μόνο τη συλλογή και αξιολόγηση πληροφοριών στον τομέα της ενέργειας και, ως εκ τούτου, στηρίζεται, σύμφωνα με την ερμηνεία της Επιτροπής, στα άρθρα 337 και 187 της Συνθήκης Euratom. Το περιεχόμενο του κανονισμού είναι σύμφωνο και με τα δύο αυτά άρθρα του πρωτογενούς δικαίου και, νομολογιακώς, η επιλογή της νομικής βάσης για το παράγωγο δίκαιο πρέπει να συνδέεται με μετρήσιμα κριτήρια που σχετίζονται με το περιεχόμενο.
<P>
Καμία ενεργειακή πολιτική δεν καθορίζεται από τη συλλογή και την αξιολόγηση πληροφοριών μόνο, γι' αυτό, κατά την άποψή μου, χρειάζεται απόφαση στο σημείο αυτό. Ζητώ την επιείκειά σας σε αυτό το θέμα.
<SPEAKER ID="308" NAME="Marian-Jean Marinescu" LANGUAGE="RO">
Προσπαθήσατε, κύριε Επίτροπε, να εξηγήσετε τον λόγο για τον οποίο δεν εργαζόμαστε με βάση τη διαδικασία συναπόφασης. Παραμένω και εγώ της ίδιας άποψης με τη συνάδελφό μου, κ. Vălean, την εισηγήτρια της έκθεσης αυτής, ότι θα ήταν καλή ιδέα ο κανονισμός αυτός να συζητηθεί με βάση τη διαδικασία συναπόφασης.
<P>
Ο νέος κανονισμός αποτελεί νομοθετική πράξη υψίστης σημασίας για την αγορά ενέργειας της Ευρωπαϊκής Ένωσης. " ανάλυση αυτή πρέπει να συμπληρώνει τις εθνικές και περιφερειακές στρατηγικές και να συμβάλλει στην εδραίωση της ενεργειακής ασφάλειας, με τον εντοπισμό δυνητικών κενών και κινδύνων όσον αφορά τις υποδομές και τις επενδύσεις, με στόχο τη διασφάλιση ισορροπίας μεταξύ προσφοράς και ζήτησης στον τομέα της ενέργειας.
<P>
Θεωρώ ότι η πρόταση της Επιτροπής περιέχει ορισμένα σημεία που είναι ασαφή, αλλά που πιστεύω ότι έχουν επιλυθεί με τις τροπολογίες που κατατέθηκαν, όπως το θέμα της δημοσίευσης ενεργειακών στοιχείων που αποστέλλονται από τα κράτη μέλη. Αυτά τα δεδομένα πρέπει να συγκεντρώνονται σε εθνικό και περιφερειακό επίπεδο. Αυτό συμβάλλει στην αποφυγή της αποκάλυψης εμπορικώς ευαίσθητων πληροφοριών.
<P>
Ένα άλλο ζήτημα είναι η ανάγκη να διευκρινιστεί τι σημαίνει "ειδικό σώμα" ή όργανο επιφορτισμένο με την προετοιμασία και την έγκριση πολυετών σχεδίων ανάπτυξης δικτύου και επενδύσεων ανά την Ευρωπαϊκή Ένωση. Υπάρχει επίσης το θέμα της αποφυγής της διπλής συλλογής αυτών των στοιχείων και του προσδιορισμού του χρόνου υποβολής των εκθέσεων για ένα συγκεκριμένο σχέδιο, για παράδειγμα αφού οι αρχές έχουν λάβει την αίτηση για άδεια κατασκευής.
<P>
Μία άλλη ιδιαίτερα σημαντική πτυχή είναι το θέμα της παρακολούθησης στις τρίτες χώρες των ευρωπαϊκών επενδύσεων που έχουν επιπτώσεις στην ευρωπαϊκή αγορά ενέργειας. Πιστεύω ότι οι επενδύσεις που πραγματοποιούνται σε τρίτες χώρες, τόσο από κυβερνήσεις όσο και από εθνικές επιχειρήσεις, οι οποίες έχουν σημαντικό αντίκτυπο στην αγορά ενέργειας, πρέπει να αναφέρονται ως τμήμα του παρόντος κανονισμού.
<SPEAKER ID="309" NAME="Adam Gierek" LANGUAGE="PL">
Κυρία Πρόεδρε, η ευρωπαϊκή ολοκλήρωση, η ασφάλεια και η ενεργειακή αλληλεγγύη απαιτούν την κοινή διαχείριση των επενδύσεων σε όλα τα κράτη μέλη, στο πλαίσιο μιας ευρύτερα κατανοητής ενεργειακής υποδομής και, ιδίως, της μεταφορικής υποδομής. Οι βέλτιστες λύσεις για τις επενδύσεις στον τομέα αυτόν απαιτούν την αντικειμενική πληροφόρηση σχετικά με την κατάσταση των υποδομών στα επιμέρους εθνικά συστήματα, καθώς και πληροφορίες που είναι απαραίτητες για τη διεξαγωγή μιας κεντρικής μελέτης της ΕΕ για τη μελλοντική ολοκλήρωση.
<P>
Αυτό που είναι σημαντικό είναι το στοιχείο του ανταγωνισμού στην κοινή αγορά για προϊόντα και υπηρεσίες, που επηρεάζεται κυρίως από το κόστος της ενέργειας σε κάθε κράτος μέλος, και η ανάγκη τήρησης του εμπορικού απορρήτου να μην επικαλύπτουν ή να μην διαταράσσουν τις διαδικασίες ολοκλήρωσης. Ας κρατήσουμε μυστικό μόνο αυτό που πρέπει να κρατηθεί μυστικό - τις στρατιωτικές εγκαταστάσεις υποδομής.
<P>
Αυτό είναι σημαντικό, κυρίως επειδή οι αποφάσεις που λαμβάνονται σχετικά με επενδύσεις, όπως, για παράδειγμα, η κατασκευή ενός βόρειου ή ενός νότιου αγωγού φυσικού αερίου, δεν πρέπει να αποτελούν αποκλειστικά εγωκεντρικά μέτρα που λαμβάνονται προς όφελος λίγων μόνο κρατών μελών της ΕΕ. Ας δημιουργήσουμε ένα πολυσύνθετο, μακροπρόθεσμο σχέδιο ενεργειακής υποδομής για το σύνολο της Ένωσης, με βάση τις αρχές της συνεργασίας, της εμπιστοσύνης και της αλληλεγγύης. Ο ισχύων κανονισμός, δυστυχώς, θα εξυπηρετήσει τον σκοπό αυτόν μόνο ως έναν βαθμό και, κατά τη γνώμη μου, θα πρέπει, για παράδειγμα, να περιλαμβάνει και τις προτεραιότητες των κρατών μελών.
<SPEAKER ID="310" NAME="Lena Ek" LANGUAGE="SV">
Κυρία Πρόεδρε, χαίρομαι ιδιαίτερα που διαπιστώνω τη δέσμευση της Επιτροπής για την προώθηση των βέλτιστων πρακτικών και τη βελτίωση της ενεργειακής απόδοσης στην ευρωπαϊκή αγορά ενέργειας. " ενεργειακή απόδοση είναι ζωτικής σημασίας τόσο για την απασχόληση όσο και για την ανάπτυξη στην Ευρώπη, είναι δε απαραίτητη εάν θέλουμε να επιτύχουμε το στόχο των 2° C. Οι δύο βασικές προϋποθέσεις στο πλαίσιο αυτό είναι τα έξυπνα ενεργειακά δίκτυα και η ελεύθερη, εύρυθμη εσωτερική αγορά ενέργειας. Φυσικά, και τα δύο προϋποθέτουν καλή γνώση εκ μέρους της Επιτροπής της υπάρχουσας υποδομής και της αγοράς - και αυτό αφορά η παρούσα πρόταση.
<P>
Πρέπει, ωστόσο, και η γραφειοκρατία που ασχολείται με αυτές τις πληροφορίες να είναι αποδοτική. Πρέπει να αποφευχθούν οι επικαλύψεις, και οι πληροφορίες που ανακοινώνονται πρέπει να είναι εκείνες οι οποίες απαιτούνται για την επίτευξη των στόχων που έχουν τεθεί. Αν θέλουμε να επιτύχουμε ευρυθμία στην αγορά, είναι επίσης εξαιρετικά σημαντικό το γεγονός οι πληροφορίες που συγκεντρώνονται από τις ευρωπαϊκές επιχειρήσεις να προστατεύονται, ούτως ώστε να αποφεύγεται οποιαδήποτε διαταραχή της αγοράς. Θα υποστηρίξω την έκθεση της συντάκτριας και καλώ το Σώμα να απορρίψει τις απίστευτα γραφειοκρατικές προτάσεις που κατατέθηκαν από την Ομάδα των Πρασίνων/ Ευρωπαϊκή Ελεύθερη Συμμαχία.
<P>
Όπως αναφέρθηκε προηγουμένως, οι στόχοι της πρότασης είναι εξαιρετικά σημαντικοί - τόσο σημαντικοί που τους έχει αποδοθεί χωριστή νομική βάση στο άρθρο 194 της Συνθήκης της Λισαβόνας, στην οποία ουσιαστικά καταγράφονται λέξη προς λέξη. " πλήρης συμμετοχή του Ευρωπαϊκού Κοινοβουλίου μέσω της συνήθους νομοθετικής διαδικασίας, σύμφωνα με την παρούσα συνθήκη, πρέπει συνεπώς να θεωρείται αυτονόητη. Οτιδήποτε άλλο δεν θα μας άξιζε και θα αποτελούσε ένα εξαιρετικά ατυχές ξεκίνημα για τη συνεργασία που χρειαζόμαστε μεταξύ του Κοινοβουλίου και της Επιτροπής για την επίτευξη μιας λειτουργικής εσωτερικής αγοράς ενέργειας.
<SPEAKER ID="311" NAME="Yannick Jadot" LANGUAGE="FR">
Κύριε Επίτροπε, είναι καλό που θέλετε να συζητήσετε το αποτέλεσμα αυτού του εργαλείου ενώπιον του Ευρωπαϊκού Κοινοβουλίου, αυτό που πρέπει, όμως, κυρίως να τηρήσετε σε σχέση με το Ευρωπαϊκό Κοινοβούλιο είναι η συνήθης νομοθετική διαδικασία. Θα βρούμε το εργαλείο αυτό χρήσιμο, αλλά θα μπορούσε να είναι πιο λειτουργικό, πιο αποτελεσματικό και πιο διαφανές.
<P>
Πιο αποτελεσματικό, ιδίως αν λάμβανε υπόψη όλες τις αποκεντρωμένες πηγές ενέργειας. Δεν είναι θέμα καταμέτρησης κάθε ηλιακού συλλέκτη, αλλά σε επίπεδο κράτους μέλους έχουμε πληροφορίες τις οποίες θα μπορούσατε να συγκεντρώσετε για να δούμε το σημείο στο οποίο φθάνουν όλα τα σχέδια για την αποκέντρωση της ενέργειας. Όταν μιλάμε για δημοκρατία και διαφάνεια, εκπλήσσομαι που ακούω τον φιλελεύθερο συνάδελφό μας βουλευτή να απαντά "γραφειοκρατία". Το μέσο αυτό πρέπει να είναι διαφανές, πρέπει να συζητηθεί, και η Επιτροπή πρέπει να διαβουλευθεί με όλους τους ενδιαφερόμενους φορείς, μεταξύ άλλων τα συνδικάτα και τις ενώσεις. Τέλος, οι φορολογούμενοι συμβάλλουν σε μεγάλο βαθμό στην προσπάθεια ενεργειακής μετάβασης, και είναι σημαντικό να διαθέτουμε πληροφορίες για τη χρηματοδότηση, ώστε να γνωρίζουμε ακριβώς πώς χρηματοδοτούν οι φορολογούμενοι την ενεργειακή μετάβαση στην Ευρώπη. Ελπίζω ότι οι τροπολογίες που έχουν κατατεθεί θα εγκριθούν από μεγάλο αριθμό βουλευτών αύριο, από περισσότερους από αυτούς που βρίσκονται εδώ απόψε.
<SPEAKER ID="312" NAME="Evžen Tošenovský" LANGUAGE="CS">
" πρόταση για τακτική ενημέρωση σχετικά με τα επενδυτικά σχέδια στον τομέα της ενεργειακής υποδομής της ΕΕ είναι αμφισβητήσιμη. Θα εμπλέξει φορείς της ΕΕ στον τομέα των ανταγωνιστικών σχέσεων μεταξύ ιδιωτικών ως επί το πλείστον επιχειρήσεων. Κατά τη γνώμη μου, υπάρχουν δύο στρώματα στην πρόταση αυτή. Το ένα στρώμα αφορά το περιεχόμενο αυτών των υποχρεωτικών πληροφοριών, ιδίως ως προς το πεδίο εφαρμογής και τις λεπτομέρειές τους. Το δεύτερο στρώμα αφορά το επίπεδο εμπιστευτικότητας και τις υποχρεώσεις που απορρέουν για την Επιτροπή ώστε να διατηρήσει το απόρρητο.
<P>
Πιστεύω ακράδαντα ότι οι πληροφορίες που πρέπει να γνωστοποιούνται οφείλουν να έχουν πιο περιγραφικό χαρακτήρα, δίνοντας μια συνοπτική επισκόπηση των ενεργειακών δικτύων και της μελλοντικής τους ανάπτυξης. Με τον τρόπο αυτόν, η Επιτροπή θα έχει επαρκή εποπτεία των δεσμών μεταξύ των επιμέρους χωρών και, ταυτόχρονα, και μια επαρκή εικόνα των υφιστάμενων δικτύων και της προοπτικής για το μέλλον. Δημιουργεί, επίσης, λογικά, το ερώτημα τι θα έκανε η Επιτροπή εάν ήταν πεπεισμένη ότι υπήρχε ανεπαρκές δυναμικό σε μια συγκεκριμένη περιοχή ή εάν, αντιθέτως, υπήρχε πλεονάζον δυναμικό. Με ένα επαρκές επίπεδο γενικής πληροφόρησης, θα εξαλείφαμε και το πρόβλημα των συζητήσεων που προκαλούν αμηχανία, όσον αφορά τη διατήρηση του απορρήτου σε σχέση με ορισμένα στρατηγικά σχέδια των εταιρειών ενέργειας.
<SPEAKER ID="313" NAME="Jaroslav Paška" LANGUAGE="SK">
Τα γεγονότα των τελευταίων ετών μάς έχουν δείξει ότι η ενεργειακή ασφάλεια της ΕΕ αποτελεί περισσότερο ευχή παρά πραγματικότητα.
<P>
Τα ενεργειακά συστήματα των κρατών μελών της ΕΕ δεν είναι ούτε επαρκώς συμβατά ούτε επαρκώς αλληλοσυνδεόμενα. Αυτός είναι ο λόγος για τον οποίο πολλές χώρες βρέθηκαν χωρίς θέρμανση και φυσικό αέριο στις αρχές του περασμένου έτους, παρ' όλη την αλληλεγγύη και την καλή θέληση της ΕΕ. Θα χρειαστούν εκτεταμένες πρωτοβουλίες από την Ευρωπαϊκή Επιτροπή για να διορθωθεί αυτή η κατάσταση, και επομένως είναι αναγκαίο για την Ευρωπαϊκή Επιτροπή να ενημερώνεται στο έργο της με τρόπο εξειδικευμένο και λεπτομερή, τόσο από τα κράτη μέλη όσο και από τον ιδιωτικό τομέα.
<P>
Για τους λόγους αυτούς, μπορούμε να θεωρήσουμε το σχέδιο κανονισμού του Συμβουλίου σχετικά με την ανακοίνωση των επενδυτικών σχεδίων σε ενεργειακή υποδομή ως ένα λογικό και αναγκαίο βήμα για την επέκταση της ενεργειακής πολιτικής της ΕΕ, που ανταποκρίνεται στις τρέχουσες εξελίξεις στον τομέα του ενεργειακού εφοδιασμού στην ΕΕ. Οι προτάσεις τροποποιήσεων που περιλαμβάνονται στην έκθεση σχετικά με το σημείο αυτό του προγράμματος βελτιώνουν τη διατύπωση του κανονισμού και, συνεπώς, θεωρώ ότι είναι σωστό να τις υποστηρίξω.
<SPEAKER ID="314" NAME="Amalia Sartori" AFFILIATION="PPE">
(IT) Κυρία Πρόεδρε, κυρίες και κύριοι, η εξαιρετική έκθεση της κ. Vălean διατυπώνει ορισμένα λογικά σημεία με τα οποία συμφωνώ.
<P>
Καταρχάς, η απαίτηση να εξασφαλίζεται το βέλτιστο επίπεδο ασφάλειας όσον αφορά τα δεδομένα και τις πληροφορίες που ζητήθηκαν στο πλαίσιο της πρότασης, δηλαδή εκείνα που οι οικονομικοί φορείς θεωρούν ως ευαίσθητα δεδομένα. Δεύτερον, η απαίτηση να προβλεφθεί η δυνατότητα συγκέντρωσης στοιχείων και σε ευρύτερο περιφερειακό επίπεδο, δεδομένου ότι το εθνικό επίπεδο είναι μερικές φορές άνευ σημασίας. Τρίτον, η ανακοίνωση πρέπει να έχει πρακτική σημασία και να συμπληρώνει την ανάλυση της ανάπτυξης του ευρωπαϊκού δικτύου φυσικού αερίου.
<P>
Για τον λόγο αυτόν, η Επιτροπή πρέπει να υποχρεούται να συζητά τις αναλύσεις της με τα κράτη μέλη και με τους εμπλεκόμενους φορείς· αυτή είναι μια δέσμευση που η Επιτροπή ανέλαβε εδώ μαζί μας.
<P>
Πρέπει επίσης να αποφευχθεί με επιτυχία η επανάληψη της εργασίας που οφείλουν να αναλάβουν οι φορείς εκμετάλλευσης, οι εθνικές ρυθμιστικές αρχές και τα κράτη μέλη, προκειμένου να προσδιορισθούν τα εθνικά σχέδια που αποσκοπούν στην προστασία της ασφάλειας του εφοδιασμού, με ειδική αναφορά στις υποδομές του φυσικού αερίου, και επιπλέον να διασφαλιστεί ότι, εάν οι φορείς εκμετάλλευσης αποφασίσουν να αλλάξουν τα επενδυτικά τους σχέδια, δεν θα τιμωρηθούν με οποιονδήποτε τρόπο.
<P>
Θα ολοκληρώσω εφιστώντας την προσοχή στο άρθρο 1, παράγραφος 2, της πρότασης, στο οποίο συζητούνται οι προθεσμίες ανακοίνωσης. Πρέπει να ληφθεί υπόψη το γεγονός ότι πολλά σχέδια δεν υπερβαίνουν το στάδιο του σχεδιασμού. Το καλύτερο δυνατό αποτέλεσμα θα μπορούσε, συνεπώς, να επιτευχθεί εάν η ανακοίνωση αφορούσε μόνο τα σχέδια που έχουν λάβει τις αναγκαίες εγκρίσεις και άδειες ή εκείνα για τα οποία έχει ληφθεί η τελική επενδυτική απόφαση.
<SPEAKER ID="315" NAME="Silvia-Adriana Ţicău" AFFILIATION="S&amp;D">
(RO) Θα ήθελα να ξεκινήσω συγχαίροντας την εισηγήτρια σχετικά με την καλή δουλειά που επιτέλεσε. " Συνθήκη της Λισαβόνας ενισχύει τις εξουσίες της Ευρωπαϊκής Ένωσης στον τομέα της ενεργειακής πολιτικής. " ενεργειακή ασφάλεια της ΕΕ και η αλληλεγγύη μεταξύ των κρατών μελών σε καταστάσεις ενεργειακής κρίσης είναι ζωτικής σημασίας για την ενεργειακή πολιτική της Ευρωπαϊκής Ένωσης. Ο παρών κανονισμός θεσπίζει ένα κοινοτικό πλαίσιο για την ανακοίνωση στην Επιτροπή δεδομένων και πληροφοριών για επενδυτικά σχέδια σε ενεργειακή υποδομή όσον αφορά το πετρέλαιο, το φυσικό αέριο, την ηλεκτρική ενέργεια και τα βιοκαύσιμα, καθώς και για τα σχέδια που αφορούν τη γεωλογική αποθήκευση του άνθρακα που εκπέμπεται στον τομέα της ενέργειας.
<P>
Στην πραγματικότητα, η Επιτροπή θα είναι σε θέση να υποβάλει προτάσεις για το πώς μπορεί να γίνεται καλύτερη χρήση των υφιστάμενων δυνατοτήτων και για την εξεύρεση λύσεων σε καταστάσεις ενεργειακής κρίσης. Ο κανονισμός δεν πρέπει να επιβαρύνει σημαντικά τον διοικητικό φόρτο που έχουν να αντιμετωπίσουν οι εταιρείες παραγωγής ενέργειας. Ωστόσο, πιστεύω ότι αυτός ο κανονισμός πρέπει επίσης να εφαρμοσθεί σε ευρωπαϊκές εταιρείες που επενδύουν σε σχέδια ενεργειακής υποδομής σε τρίτες χώρες και έχουν άμεση σχέση με τα ενεργειακά δίκτυα ενός ή περισσοτέρων κρατών μελών ή έχουν σημαντική επίπτωση σε αυτά. Γι' αυτό ελπίζω ότι η τροπολογία 74 θα λάβει αύριο την υποστήριξη της πλειοψηφίας.
<SPEAKER ID="316" NAME="Roger Helmer" AFFILIATION="ECR">
(EN) Κυρία Πρόεδρε, ορισμένες από τις τροπολογίες που εξετάζουμε σήμερα αντικατοπτρίζουν την ψυχωτική εμμονή μας με τις ανανεώσιμες πηγές ενέργειας. Συνεχίζουμε να μιλάμε σχετικά με τη σημασία της μείωσης των εκπομπών CO2, παρ' όλο που η θεωρία της ανθρωπογενούς υπερθέρμανσης του πλανήτη καταρρέει μπροστά στα μάτια μας.
<P>
Αν, όμως, εξετάζαμε σοβαρά το θέμα της μείωσης των εκπομπών CO2, σίγουρα θα έπρεπε να υποστηρίζουμε τους πυρηνικούς σταθμούς παραγωγής ηλεκτρικής ενέργειας και όχι τις ανανεώσιμες πηγές ενέργειας. Έχουμε επιλέξει να εφαρμόσουμε κίνητρα που στρεβλώνουν κατάφωρα την αγορά προς όφελος των ανανεώσιμων πηγών ενέργειας και σε βάρος της πυρηνικής ενέργειας.
<P>
" Ευρώπη χρειάζεται μια ανταγωνιστική, αξιόπιστη και γενικά αποδεκτή παραγωγή ενέργειας στον τομέα βασικού φορτίου που η πυρηνική ενέργεια μπορεί να προσφέρει. Εν τω μεταξύ, δεν μπορούμε να βασιζόμαστε στην αξιολύπητα χαμηλή ποσότητα της διαλείπουσας ηλεκτρικής ενέργειας από αιολικά πάρκα για την παροχή ενέργειας στις βιομηχανίες της Ευρώπης.
<P>
Πολλές χώρες της ΕΕ, συμπεριλαμβανομένης και της πατρίδας μου, αντιμετωπίζουν την προοπτική μείωσης της προσφοράς ενέργειας αργότερα μέσα σε αυτήν τη δεκαετία, εν μέρει λόγω της οδηγίας για τις μεγάλες μονάδες καύσης. Αν δεν συνεχίσουμε και δεν αναπτύξουμε σοβαρό παραγωγικό δυναμικό, και με αυτό εννοώ με τη χρήση πυρηνικών και άνθρακα, τότε θα βρεθούμε με τα φώτα να σβήνουν.
<SPEAKER ID="317" NAME="Bogusław Sonik" AFFILIATION="PPE">
(PL) Το ζήτημα της ενέργειας και του ενεργειακού δικτύου είναι ένα θέμα ζωτικής σημασίας για το μέλλον της ευρωπαϊκής οικονομίας. " σημασία της ενεργειακής ασφάλειας επαναλαμβάνεται σε διάφορα έγγραφα, συζητήσεις και συναντήσεις. Ωστόσο, για να έλθουμε από τα λόγια και τις δηλώσεις σε συγκεκριμένες λύσεις και μετρήσιμα αποτελέσματα, πρέπει πρώτα και κύρια να διασφαλίσουμε το κατάλληλο επίπεδο χρηματοδότησης των επενδύσεων που σχεδιάζονται. Σύμφωνα με έκθεση που συντάχθηκε από την Exxon Mobil, μία από τις μεγαλύτερες εταιρείες καυσίμων στον κόσμο, η παγκόσμια ζήτηση ενέργειας θα αυξηθεί κατά περίπου 1,2% ετησίως, και έτσι μέχρι το 2030 η ζήτηση θα αυξηθεί κατά περίπου 35%.
<P>
Οι απαιτήσεις για φυσικό αέριο, το οποίο θα αποτελέσει τη δεύτερη πιο σημαντική πηγή ενέργειας, πρόκειται να αυξηθούν κατά 1,8% ετησίως. Επί του παρόντος, ο κόσμος χρησιμοποιεί λίγο πάνω από 3 δισ. m3. Το 2030, θα χρειάζεται περίπου 4,3 δισ. m3. Συνέπεια της αυξανόμενης ανάγκης της Ευρώπης για φυσικό αέριο θα είναι η μεγαλύτερη εξάρτηση από τις εισαγωγές αυτού του πόρου, από 45% το 2005 σε 70% το 2030. Λαμβανομένων υπόψη των στοιχείων αυτών, η χρηματοδοτική στήριξη από την Ευρωπαϊκή Κοινότητα για το ενεργειακό δίκτυο πρέπει να αντιμετωπιστεί στρατηγικά.
<P>
Στην παρούσα οικονομική και δημοσιονομική κατάσταση, είναι ιδιαίτερα δύσκολο να βρει κανείς επενδυτές για πολλά σχέδια. Μόνο η κατάλληλη στήριξη από την Ευρωπαϊκή Ένωση θα επιτρέψει να συνεχιστούν τα σχέδια αυτά. Πρέπει να δοθεί προτεραιότητα στα σχέδια τα οποία επικεντρώνονται σε διασυνοριακές ανάγκες και συμβάλλουν στην ανάπτυξη νέων τεχνολογιών, οι οποίες είναι θεμελιώδους σημασίας για τις μελλοντικές ενεργειακές ανάγκες της Ευρώπης. Τα σχέδια αυτά θα συμβάλουν στην εξάλειψη των διαφορών στις συνδέσεις μεταξύ των συστημάτων στην Ευρωπαϊκή Ένωση και θα καταστήσουν δυνατή την περαιτέρω βέλτιστη χρήση των ίδιων πηγών ενέργειας της Ευρωπαϊκής Ένωσης.
<SPEAKER ID="318" NAME="Seán Kelly" AFFILIATION="PPE">
(EN) Κυρία Πρόεδρε, το ζήτημα αυτό είναι πολύ σημαντικό για τρεις τουλάχιστον λόγους: καταρχάς, πρέπει να σκεφτούμε για την ενεργειακή ασφάλεια, διότι πρόκειται να έλθει η μέρα που τα ορυκτά καύσιμα θα εξαντληθούν· δεύτερον, τους στόχους μας αναφορικά με την κλιματική αλλαγή για το 2020 ή, όπως ορισμένοι υποστηρίζουν, για το 3020 ή ακόμη και το 4020· και τρίτον, και πολύ σημαντικό, πρέπει να μειώσουμε την εξάρτησή μας από τα ορυκτά καύσιμα, που προέρχονται από ασταθή μερικές φορές και δικτατορικά καθεστώτα.
<P>
Επομένως, ο χρόνος δεν είναι με το μέρος μας και ένας από τους τομείς που απαιτεί μεγάλη προσοχή είναι της έρευνας και της καινοτομίας. Και ανησυχώ για επικαλύψεις στον εν λόγω τομέα.
<P>
Έμαθα πρόσφατα ότι υπήρχαν 45 διαφορετικές ομάδες που έκαναν έρευνα για τα βακτήρια της σαλμονέλας. Τώρα, αν αυτό όντως συνέβαινε με τα βακτήρια της σαλμονέλας, θα μπορούσαν κάλλιστα να υπάρχουν 450 ομάδες που να κάνουν την ίδια έρευνα για τις ανανεώσιμες πηγές ενέργειας, για παράδειγμα την αιολική ενέργεια, την ηλιακή ενέργεια, την παλιρροϊκή ενέργεια και την ενέργεια από τα κύματα.
<P>
Θέλω, συνεπώς, να ρωτήσω την Επιτροπή ποια σχέδια έχουν για τον συντονισμό αυτής της έρευνας έτσι ώστε να γίνεται βέλτιστη χρήση των πόρων, από την άποψη του να αποκτήσουμε την τεχνολογία που χρειαζόμαστε.
<SPEAKER ID="319" NAME="Ioan Enciu" AFFILIATION="S&amp;D">
(RO) Θα ήθελα να συγχαρώ την κ. Vălean για την έκθεση αυτή. Θα ήθελα να επισημάνω ορισμένες πτυχές που αφορούν τη σημασία των επενδύσεων σε υποδομές. " συνεχής ανάπτυξη της ενεργειακής υποδομής είναι ο μόνος τρόπος για να αντιμετωπισθεί μια διαρκώς μεταβαλλόμενη κοινωνία. " ανάπτυξη των υφιστάμενων δικτύων, παράλληλα με επενδύσεις σε νέους τύπους δικτύων προσαρμοσμένων σε καινοτόμες πηγές ενέργειας, αποτελεί ζωτικό παράγοντα για τη διευκόλυνση της πρόσβασης σε νέες πηγές ενέργειας, τόσο για τον πληθυσμό όσο και για τη βιομηχανία.
<P>
Επί του παρόντος, η περιφερειακή συνεργασία λαμβάνει χώρα de facto στον τομέα της ενέργειας. Ωστόσο, πρέπει να ενισχυθεί με σαφείς κανονισμούς. " αλληλεγγύη μεταξύ των κρατών μελών πρέπει να μετατραπεί από ιδέα σε πραγματικότητα. " αύξηση των επενδύσεων σε συστήματα πληροφορικής, για την παρακολούθηση και την υποβολή εκθέσεων σχετικά με τα αποθέματα καυσίμων κατά τη διάρκεια μιας κρίσης είναι επίσης σημαντική.
<P>
Τέλος, θα ήθελα να υπογραμμίσω ότι οι επενδύσεις και η ανάπτυξη λύσεων ΤΠΕ στον τομέα της ενέργειας είναι το κλειδί για την ανάπτυξη μιας ενεργειακά αποδοτικής οικονομίας χαμηλών εκπομπών άνθρακα.
<SPEAKER ID="320" NAME="Miroslav Mikolášik" AFFILIATION="PPE">
(SK) " Συνθήκη της Λισαβόνας, η οποία ενίσχυσε τις εξουσίες της ΕΕ στον τομέα της ενεργειακής πολιτικής, πρέπει να αξιοποιηθεί ενεργά προκειμένου να ξεπερασθούν οι δυσκολίες και να προληφθούν πιθανά προβλήματα στην αγορά ενέργειας.
<P>
" παροχή πληροφοριών για τα επενδυτικά σχέδια στο πλαίσιο της ενεργειακής υποδομής θα βοηθήσει να εντοπιστούν τα κενά μεταξύ προσφοράς και ζήτησης στον τομέα αυτόν και, συνεπώς, θα συμβάλει επίσης στη δημιουργία μιας καλύτερης κοινής ενεργειακής πολιτικής σε πνεύμα αλληλεγγύης, με αποτέλεσμα την προσέγγιση των κρατών μελών στο πεδίο της αγοράς ενέργειας. Για τους παραπάνω λόγους, συμφωνώ με την άποψη ότι είναι απαραίτητο να συγκεντρωθούν ακριβείς και επαρκείς πληροφορίες σχετικά με τις σχεδιαζόμενες επενδύσεις, ώστε η ΕΕ να μπορεί να λάβει συνειδητές αποφάσεις για την ενεργειακή πολιτική, με βάση μια ολοκληρωμένη εικόνα και την κατάσταση που επικρατεί σε όλα τα κράτη μέλη.
<SPEAKER ID="321" NAME="Czesław Adam Siekierski" AFFILIATION="PPE">
(PL) " εγγύηση σταθερού και συνεχούς ενεργειακού εφοδιασμού έχει καταστεί προτεραιότητα για τις κυβερνήσεις των κρατών μελών της Ένωσης, όπως και για την Κοινότητα ως σύνολο. Ειδική ευθύνη για το θέμα αυτό φέρει η Ευρωπαϊκή Επιτροπή η οποία, με τις ενέργειές της, πρέπει να στοχεύει στη διασφάλιση του ενεργειακού εφοδιασμού της Κοινότητας, με την ανάπτυξη και την παρακολούθηση της ορθής λειτουργίας της ευρωπαϊκής αγοράς ενέργειας.
<P>
Ένας από τους μηχανισμούς της πολυδιάστατης ενεργειακής πολιτικής της Επιτροπής πρέπει να είναι η στήριξη των αποτελεσματικών επενδυτικών σχεδίων στον τομέα της ενέργειας. " Επιτροπή πρέπει να πραγματοποιεί τακτικές αναλύσεις και έρευνες. Οι αναλύσεις πρέπει να βασίζονται σε πληροφορίες για επενδυτικά σχέδια σε ενεργειακή υποδομή των επιμέρους χωρών, με έμφαση όχι μόνο στις εγκαταστάσεις που είναι σήμερα σε χρήση, αλλά και στην ανάλυση των επενδυτικών σχεδίων που αποσκοπούν στην αύξηση της διαφοροποίησης, τόσο ως προς τις πηγές των πρώτων υλών για την ενέργεια όσο και ως προς τον τρόπο που μεταφέρονται και υποβάλλονται σε επεξεργασία. Όταν η Επιτροπή έχει παρόμοιες αναλύσεις από όλες τις χώρες της Ένωσης, θα είναι σε θέση να επιλέξει τη στρατηγική που είναι η πλέον συμφέρουσα για την ευρωπαϊκή αγορά ενέργειας.
<SPEAKER ID="322" NAME="Paul Rübig" AFFILIATION="PPE">
(DE) Κυρία Πρόεδρε, Επίτροπε Oettinger, ένα από τα βασικά προβλήματα στον τομέα της ενέργειας είναι, φυσικά, η αποθήκευση της ενέργειας. Πιστεύω ότι, σε συνάρτηση με την ασφάλεια του εφοδιασμού, θα πρέπει να εξετάσουμε πληρέστερα το θέμα της αποθήκευσης. Σε συνάρτηση με τις ανανεώσιμες πηγές ενέργειας, ειδικότερα, αυτό αποτελεί μια τεράστια πρόκληση.
<P>
Από την άλλη πλευρά, πρέπει επίσης να δημιουργήσουμε ευφυή δίκτυα. Όσο περισσότερες ανανεώσιμες πηγές ενέργειας διαθέτουμε, τόσο περισσότερες πιθανότητες έχουμε να καταστήσουμε το περιβάλλον μας πολύ πιο αποδοτικό ενεργειακά με ευφυή δίκτυα και, σε τελική ανάλυση, να παράσχουμε επίσης στα νοικοκυριά κίνητρα για τη χρήση ευφυών διατάξεων μέτρησης, ώστε να μειωθεί η κατανάλωση, καθώς και το κόστος. " αύξηση της απόδοσης θα διαδραματίσει πολύ σημαντικό και καθοριστικό ρόλο στο μέλλον, όχι μόνο για την παραγωγή ενέργειας αλλά επίσης, και ιδίως, για την κατανάλωση ενέργειας.
<SPEAKER ID="323" NAME="Günther Oettinger" LANGUAGE="DE">
Κυρία Πρόεδρε, αξιότιμοι βουλευτές, θα ήθελα να σας ευχαριστήσω για τις πολύτιμες προτάσεις σας που αποσκοπούν σε βελτίωση. " Επιτροπή θα λάβει μέτρα, ώστε να διασφαλιστεί ότι πολλές από τις προτάσεις σας θα ληφθούν υπόψη από τα κράτη μέλη στην τελική έκδοση του κανονισμού.
<P>
" Επιτροπή έχει επίγνωση του εμπιστευτικού χαρακτήρα των πληροφοριών όσον αφορά τα προβλεπόμενα σχέδια. Για τον λόγο αυτόν, συμφωνούμε με τις προτάσεις του Σώματος να δημοσιεύονται μόνο τα δεδομένα τα οποία έχουν προηγουμένως συγκεντρωθεί σε επίπεδο κρατών μελών. Επιπλέον, τα δεδομένα πρέπει να συγκεντρώνονται σε ευρωπαϊκό επίπεδο κατά τέτοιον τρόπο, ώστε να μην μπορούν να εξαχθούν συμπεράσματα σχετικά με τις επιμέρους εταιρείες και την εμπορική πολιτική τους. Αυτό είναι σημαντικό σε περιπτώσεις όπου υπάρχει μόνο μία εταιρεία που λειτουργεί σε εθνικό επίπεδο σε έναν συγκεκριμένο τομέα της ενέργειας.
<P>
Όπως έχω ήδη αναφέρει, επικροτούμε επίσης την επέκταση του πεδίου εφαρμογής για την κάλυψη του δυναμικού παραγωγής πετρελαίου, φυσικού αερίου και άνθρακα. Δεν θέλω να αποκρύψω το γεγονός ότι τα κράτη μέλη επιδεικνύουν λιγότερο ευνοϊκή στάση προς την πρόταση αυτή, υπόσχονται όμως την επανεξέταση της προσθήκης αυτού του δυναμικού παραγωγής εντός πέντε ετών.
<P>
Ανεξαρτήτως των διαφορετικών ερμηνειών μας όσον αφορά τη νομική βάση για τον κανονισμό, μπορώ να σας διαβεβαιώσω ότι στόχος της Επιτροπής είναι να έχουμε μια ευρεία συζήτηση στον τομέα των υποδομών. Το νέο μέσο υποδομής και αλληλεγγύης που πρέπει να αναπτυχθεί, το οποίο προορίζεται να διαδεχθεί την κοινοτική χρηματοδοτική ενίσχυση για τα διευρωπαϊκά δίκτυα ενέργειας, θα παρέχει την ευκαιρία για αυτό, όπως και οι εκθέσεις προόδου της Επιτροπής σχετικά με την εφαρμογή του προγράμματος οικονομικής ανάκαμψης όσον αφορά τις παροχές σε ενεργειακά σχέδια.
<SPEAKER ID="324" NAME="Adina-Ioana Vălean" LANGUAGE="EN">
Κυρία Πρόεδρε, θα ήθελα να ευχαριστήσω τον Επίτροπο και τους συναδέλφους για την ενδιαφέρουσα συμβολή τους στη συζήτηση.
<P>
Λίγα μόνο λόγια ως συμπέρασμα - ή, τουλάχιστον, ως δικό μου συμπέρασμά. Πρώτα από όλα, θα ήθελα να τονίσω εκ νέου ότι η πολιτική πρέπει οπωσδήποτε να απέχει από παρεμβολές στην αγορά. Ας μην ξεχνάμε ότι η Ευρώπη είναι μια οικονομία της αγοράς και ότι η πολιτική υπάρχει μόνο για να διορθώνει τις αδυναμίες της αγοράς.
<P>
Δεύτερον, παραμένω σταθερή στη γνώμη μου ότι δεν πρέπει να χρησιμοποιήσουμε αυτόν τον κανονισμό για τον έλεγχο της ορθής εφαρμογής άλλων κανονισμών, ούτε να περιλάβουμε αναλυτικές πληροφορίες· δεν είναι άσκηση στατιστικής. Πρέπει να φροντίσουμε οπωσδήποτε οι πληροφορίες που συγκεντρώνονται να έχουν σε κάποιο βαθμό συνάφεια, αλλιώς δεν θα έχουν πλέον λόγο ύπαρξης, υπό το βάρος μιας τεράστιας ποσότητας δεδομένων. Ο κανονισμός δε αυτός δεν αφορά τη διαμόρφωση πολιτικής για τις ανανεώσιμες πηγές ενέργειας ή το φυσικό αέριο.
<P>
Τέλος, θα ήθελα να πω στη συνάδελφό μου, Lena Ek, ότι ελπίζω μόνο πως τα συγκεντρωτικά στοιχεία που θα εξασφαλίσουμε ως αποτέλεσμα της εφαρμογής αυτού του κανονισμού θα μας βοηθήσουν να καταστούμε ευφυέστεροι σε ενεργειακά θέματα και πως θα είναι προς το συμφέρον όλων μας.
<SPEAKER ID="325" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 25 Φεβρουαρίου 2010.
<P>
Γραπτές δηλώσεις (άρθρο 149)
<SPEAKER ID="326" NAME="Paolo Bartolozzi  " LANGUAGE="IT">
Συγχαίρω την Ευρωπαϊκή Επιτροπή, επειδή υπέβαλε στο Συμβούλιο τον τροποποιημένο κανονισμό σχετικά με τα επενδυτικά σχέδια σε ενεργειακή υποδομή εντός της Ευρωπαϊκής Ένωσης.
<P>
" έκθεση εμπλουτίζει το περιεχόμενο με ουσιαστικό και επικαιροποιημένο τρόπο, και μάλιστα για δύο λόγους. Ο πρώτος λόγος είναι επειδή παρέχει διαφανείς πληροφορίες σχετικά με την ασφάλεια και το απόρρητο των ευαίσθητων δεδομένων που η Επιτροπή θα πρέπει να λαμβάνει σε τακτά διαστήματα, προκειμένου να διαχειρίζεται αποτελεσματικά την ενεργειακή πολιτική. " έκθεση συμβαδίζει με τη Συνθήκη της Λισαβόνας, στην οποία ιδιαίτερη προσοχή δίδεται στην ενεργειακή πολιτική, μέσω της ενίσχυσης και του συντονισμού των μεθόδων και των επενδύσεων που απαιτούνται για τον κλάδο.
<P>
" αδυναμία της συνόδου κορυφής της Κοπεγχάγης να ικανοποιήσει τους πολιτικούς ηγέτες του κόσμου σημαίνει ότι η ασκούμενη πολιτική απαιτεί αλλαγή στρατηγικής. Το Ευρωπαϊκό Κοινοβούλιο αποδίδει ιδιαίτερη προσοχή στο πρόβλημα, με στόχο την εποπτεία των ενεργειακών επενδύσεων για την κατασκευή, τη μεταφορά και την αποθήκευση των συναφών προς την ενέργεια προϊόντων, ούτως ώστε να ικανοποιήσει τις βιομηχανίες παραγωγής και διανομής και, με τον τρόπο αυτόν, να προστατεύσει την υγεία των καταναλωτών.
<P>
Ο δεύτερος λόγος είναι ότι, αφού η ΕΕ έχει έλλειψη ενεργειακών προϊόντων και η εσωτερική ζήτηση -όπως οι εισαγωγές- αυξάνεται καθημερινά, η ενεργειακή πολιτική της ΕΕ πρέπει να επικεντρωθεί στη διαφοροποίηση, την ασφάλεια του εφοδιασμού και την ενεργειακή απόδοση.
<SPEAKER ID="327" NAME="Elena Băsescu  " LANGUAGE="RO">
" αρχή της αλληλεγγύης πρέπει να αποτελεί τη βάση για τη χάραξη της ενεργειακής πολιτικής της Ευρωπαϊκής Ένωσης. Εάν τα κράτη μέλη εργασθούν από κοινού, μπορούν να διασφαλίσουν ασφαλέστερη, φθηνότερη και αποτελεσματικότερη παροχή ενεργειακών πόρων σε πολίτες και επιχειρήσεις. Είναι πρωταρχικής σημασίας για την Ευρωπαϊκή Ένωση να διαθέτει ενεργειακή υποδομή που διευκολύνει τη συνεργασία μεταξύ των κρατών μελών, προκειμένου να περιοριστούν τα προβλήματα που αναφύονται κατά τη διάρκεια ενεργειακών κρίσεων. Ο κανονισμός αυτός θα παράσχει στην Ευρωπαϊκή Επιτροπή πληροφορίες σχετικά με τις ενεργειακές δομές, ώστε να μπορέσει να αποκτήσει μια συνολική εικόνα. Αυτή περιλαμβάνει στοιχεία σχετικά με τις υποδομές πετρελαίου και φυσικού αερίου, καθώς και με τις υποδομές για τις ανανεώσιμες πηγές ενέργειας. Μετά από τη συλλογή αυτών των πληροφοριών, θα είναι δυνατόν να επισημανθούν οι ελλείψεις στο ευρωπαϊκό ενεργειακό σύστημα και, στη συνέχεια, να προταθούν μέτρα για την επίλυσή τους. Τα μέτρα που λαμβάνονται σε ευρωπαϊκό επίπεδο πρέπει να συμπληρώνουν τις εθνικές και περιφερειακές στρατηγικές. Πιστεύω ότι είναι εξαιρετικά σημαντικό να προστατεύσουμε τον εμπιστευτικό χαρακτήρα των εμπορικών πληροφοριών που συγκεντρώνονται. Επιπλέον, είναι επίσης σημαντικό να παρακολουθούμε τις ευρωπαϊκές επενδύσεις σε τρίτες χώρες που έχουν σημαντικές επιπτώσεις στην αγορά ενέργειας της ΕΕ.
<SPEAKER ID="328" NAME="Sergio Berlato  " LANGUAGE="IT">
Κυρία Πρόεδρε, κυρίες και κύριοι, η πρόταση κανονισμού σχετικά με τα επενδυτικά σχέδια σε ενεργειακή υποδομή εντός της Ευρωπαϊκής Κοινότητας είναι ένα σημαντικό μέσο για την προώθηση μιας ενεργειακής πολιτικής σε επίπεδο ΕΕ κατά τρόπο αποτελεσματικό.
<P>
Στηρίζω το σκεπτικό πίσω από την πρόταση αυτή, δηλαδή την ανάγκη καθορισμού ενός συνεκτικού και ολοκληρωμένου πλαισίου για την ανάπτυξη των επενδύσεων σε ενεργειακή υποδομή εντός της Ένωσης, που θα επιτρέψει στην Επιτροπή να παρακολουθεί την κατάσταση της ανάπτυξης των επενδυτικών σχεδίων που προβλέπονται στον τομέα της ενέργειας.
<P>
" παρακολούθηση είναι σίγουρα ζωτικής σημασίας, ώστε να διασφαλιστεί ότι η πολιτική που ακολουθείται για τη στήριξη των σχεδίων είναι διαφανής, με την προϋπόθεση όμως ότι η διοικητική επιβάρυνση των μικρομεσαίων επιχειρήσεων -της κινητήριας δύναμης της οικονομίας της ΕΕ- θα μειωθεί στο ελάχιστο.
<P>
Θεωρώ θετικό το γεγονός ότι επιτεύχθηκε συμβιβασμός, ώστε να διασφαλιστεί ότι τα δεδομένα των φορέων εκμετάλλευσης στην αγορά θα συλλέγονται και θα υποβάλλονται σε επεξεργασία από την Επιτροπή με εγγυημένη την αναγκαία εμπιστευτικότητα. Τα επενδυτικά σχέδια σε ενεργειακή υποδομή είναι ζωτικής σημασίας εάν σκοπεύουμε στη δημιουργία μιας ελεύθερης και, ως εκ τούτου, ανταγωνιστικής αγοράς ενέργειας.
<P>
Για τον λόγο αυτόν, καλώ την Επιτροπή να παρέχει περιοδικά, βάσει των συλλεγόμενων στοιχείων, μια ανάλυση της διαρθρωτικής ανάπτυξης του τομέα της ενέργειας, με σκοπό τον εντοπισμό πιθανών σημείων προς βελτίωση της αγοράς και πιθανών εμποδίων που παρακωλύουν τη βέλτιστη λειτουργία της.
<SPEAKER ID="329" NAME="András Gyürk" LANGUAGE="HU">
Δεν περνά ούτε μία ημέρα που να μην ανακοινώσει ένα κράτος μέλος ή μια μεγάλη εταιρεία σημαντικά επενδυτικά σχέδια στον τομέα της ενέργειας. Πολυάριθμοι αγωγοί φυσικού αερίου, πάρκα αιολικής ενέργειας στα ανοικτά της θάλασσας, και δεκάδες σταθμοί παραγωγής ηλεκτρικής ενέργειας βρίσκονται στο στάδιο της μελέτης. Την ίδια στιγμή, ο συντονισμός των μελλοντικών επενδύσεων χρήζει περαιτέρω βελτίωσης. Αυτό από μόνο του θα μπορούσε να αποτελέσει κάτι περισσότερο από επαρκή λόγο για την έγκριση του κανονισμού που τώρα διαπραγματευόμαστε, ο οποίος θα ενσωμάτωνε σε μια ενοποιημένη δομή όλες τις υποχρεώσεις ανακοίνωσης επενδύσεων σε ενέργεια εκ μέρους των κρατών μελών. Ο προς έγκριση κανονισμός καθιστά δυνατή την εναρμόνιση των περιφερειακών επενδύσεων και συμβάλλει στον από κοινού προγραμματισμό, ενισχύοντας έτσι την αγορά ενέργειας και την ασφάλεια εφοδιασμού.
<P>
Πιστεύω ότι είναι σημαντικό οι απαιτήσεις της πρότασης ως προς την ανακοίνωση των επενδύσεων να μην προκαλέσουν υπερβολικό διοικητικό φόρτο για τις αρχές των κρατών μελών. Πρέπει να διασφαλίσουμε ότι η μέθοδος ανακοίνωσης των επενδύσεων αντιστοιχεί σε ήδη εγκεκριμένους κανόνες. Αξίζει να υπενθυμιστεί, από την άποψη αυτή, ότι ακόμη και τώρα οι οδηγίες της ΕΕ για την εσωτερική αγορά ηλεκτρικής ενέργειας και φυσικού αερίου απαιτούν την προετοιμασία δεκαετών επενδυτικών σχεδίων.
<P>
" αρχική πρόταση της Ευρωπαϊκής Επιτροπής δεν κάλυπτε τις επενδύσεις σε τηλεθέρμανση. Για τον λόγο αυτόν, πρέπει να εγκριθεί η τροπολογία η οποία την περιλαμβάνει μεταξύ των τομέων της υποχρεωτικής παροχής πληροφοριών, που προτείνεται από την Επιτροπή Βιομηχανίας, Έρευνας και Ενέργειας του Κοινοβουλίου. Δεν πρέπει να ξεχνάμε ότι στα νέα κράτη μέλη η τηλεθέρμανση διαδραματίζει σημαντικό ρόλο στην εξυπηρέτηση του πληθυσμού. Στην Ουγγαρία, για παράδειγμα, αυτή η μορφή θέρμανσης εφοδιάζει περίπου 2 εκατομμύρια άτομα. Οι επενδύσεις στην τηλεθέρμανση δεν μπορούν να αποκλειστούν από την εξέταση κατά την εναρμόνιση των πολιτικών επένδυσης σε ενέργεια.
<SPEAKER ID="330" NAME="Edit Herczog  " LANGUAGE="HU">
Κύριε Πρόεδρε, κυρίες και κύριοι, παρά τη μεγάλη αβεβαιότητα όσον αφορά την εφαρμογή των επενδυτικών σχεδίων σε υποδομές στη βιομηχανία της ενέργειας, που προστίθεται στις σοβαρές δυσκολίες που προκαλούνται σήμερα από την οικονομική και πιστωτική κρίση για τα επενδυτικά σχέδια στον τομέα της ενέργειας, πρέπει να δούμε ξεκάθαρα ότι ο βασικός παράγοντας για τη νέα ευρωπαϊκή ενεργειακή πολιτική, η οποία αποσκοπεί στην εξασφάλιση ενός ασφαλούς εφοδιασμού, με παράλληλη άμβλυνση των επιπτώσεων της αλλαγής του κλίματος και διατήρηση της ανταγωνιστικότητας, είναι να επενδύσουμε σε μεγάλο βαθμό κατά τα επόμενα χρόνια σε υποδομές στη βιομηχανία της ενέργειας στην Ευρωπαϊκή Ένωση. Αυτό αποτελεί σημαντικό εργαλείο για τη διαμόρφωση μιας κοινής ενεργειακής πολιτικής.
<P>
Χωρίς επαρκείς πληροφορίες σχετικά με την ενεργειακή υποδομή μας, δεν μπορούμε να στηρίξουμε αποτελεσματικά την ευρωπαϊκή ενεργειακή πολιτική σε επίπεδο ΕΕ. Για τον λόγο αυτόν, θεωρώ ότι αμοιβαίος μας στόχος στην Κοινότητα είναι η παροχή ακριβούς και τακτικής ενημέρωσης σχετικά με τα επενδυτικά σχέδια σε ενεργειακή υποδομή της ΕΕ, η ελάφρυνση του φόρτου της συλλογής πληροφοριών, η βελτίωση της χρήσιμης ανάλυσης με βάση τις πληροφορίες που υποβάλλονται προς την Επιτροπή, με ταυτόχρονη ελάφρυνση των επιβαρύνσεων επί των ιδιωτικών φορέων του τομέα, οι οποίοι διαδραματίζουν όλο και σημαντικότερο ρόλο όσον αφορά τις επενδύσεις στην ανάπτυξη υποδομής.
<SPEAKER ID="331" NAME="Bogdan Kazimierz Marcinkiewicz  " LANGUAGE="PL">
Θα ήθελα να εκφράσω τις ειλικρινείς ευχαριστίες μου προς την εισηγήτρια για την προετοιμασία μιας τόσο ισορροπημένης έκθεσης. Οι συνδυασμένες προσπάθειες των κρατών μελών και της Ευρωπαϊκής Επιτροπής, οι οποίες περιέχονται στην έκθεση, θα διασφαλίσουν ένα ολοκληρωμένο και βελτιωμένο σύστημα ενεργειακής ασφάλειας για την Ένωση, ενώ την ίδια στιγμή θα επιτύχουν βελτίωση της αποτελεσματικότητας και μείωση της κατανάλωσης ενέργειας. Στο πλαίσιο της κοινοτικής ενεργειακής πολιτικής, η Επιτροπή και τα κράτη μέλη πρέπει να προσδιορίσουν τις επενδύσεις που είναι αναγκαίες, ώστε να ανταποκριθούμε στις στρατηγικές ανάγκες της ΕΕ όσον αφορά την προσφορά και ζήτηση φυσικού αερίου και ηλεκτρικής ενέργειας. Ο κανονισμός θεσπίζει κοινά πλαίσια, με βάση τα οποία η Ευρωπαϊκή Επιτροπή λαμβάνει στοιχεία και πληροφορίες για επενδυτικά σχέδια ενεργειακής υποδομής στους τομείς του αργού πετρελαίου, του φυσικού αερίου, της ηλεκτρικής ενέργειας και των βιοκαυσίμων, και για επενδυτικά σχέδια χαμηλής εκπομπής για συστήματα αστικής θέρμανσης και ψύξης. Είναι αναμφισβήτητο ότι απαραίτητο στοιχείο για τη διατήρηση της σταθερότητας του ενεργειακού συστήματος είναι, χωρίς αμφιβολία, ο άνθρακας, ο οποίος δεν θα πρέπει να αντικατασταθεί από τις ανανεώσιμες πηγές ενέργειας, εφόσον αυτές δεν μπορούν να ανταποκριθούν στις ανάγκες των συνεχώς επεκτεινόμενων και αναπτυσσόμενων οικονομικών τομέων των νέων κρατών μελών. Τονίζοντας τα πλεονεκτήματα του άνθρακα ως πηγή ενέργειας, θα πρέπει ωστόσο να επισημανθεί ότι η χρήση των νέων τεχνολογιών θα μας επιτρέψει να επιτύχουμε μεγαλύτερη μείωση της ρύπανσης και σταδιακή υιοθέτηση των καθιερωμένων ορίων εκπομπών CO2.
<SPEAKER ID="332" NAME="Rovana Plumb  " LANGUAGE="RO">
Στο πλαίσιο της νέας ενεργειακής πολιτικής που αποσκοπεί στη διασφάλιση του ενεργειακού εφοδιασμού, την άμβλυνση των επιπτώσεων της αλλαγής του κλίματος και την εξασφάλιση της ανταγωνιστικότητας, οι επενδύσεις σε ενεργειακές υποδομές διαδραματίζουν ζωτικό ρόλο . Οι νέες απαιτήσεις πολιτικής, όπως οι στόχοι για το μίγμα καυσίμων, θα αλλάξουν τις πολιτικές των κρατών μελών, ούτως ώστε να επωφεληθούν από τη νέα, εκσυγχρονισμένη ενεργειακή υποδομή.
<P>
" πρόταση της Επιτροπής είναι να αναθεωρηθεί το ισχύον σύστημα ανακοίνωσης των σχεδίων ενεργειακών επενδύσεων. Στόχος είναι να συγκεντρωθούν οι κατάλληλες πληροφορίες σχετικά με τις προγραμματισμένες επενδύσεις, ώστε να μπορεί η Επιτροπή να παρακολουθεί την κατάσταση όσον αφορά την υποδομή, και να προβλέπει πιθανά προβλήματα. Δεδομένου ότι η ισχύουσα κοινοτική νομοθεσία επιβάλλει ήδη υποχρεώσεις υποβολής εκθέσεων και κοινοποιήσεων σε σχέση με τις επενδύσεις και τις υποδομές, η χρήση των πληροφοριών αυτών πρέπει να συντονιστεί καλύτερα, ώστε να αποφευχθεί η επικάλυψη υποχρεώσεων, όπως η υποβολή εκθέσεων και η εμπιστευτικότητα, ενώ ταυτόχρονα θα βελτιώνεται η πρόσβαση των πολιτών στην πληροφόρηση. Παρ' όλο που η πρόταση επικεντρώνεται κυρίως σε διοικητικές υποθέσεις, δίνει μια ιδέα για τη φύση και τα χαρακτηριστικά που προβλέπονται για τις μελλοντικές επενδύσεις.
<P>
Επομένως, είναι σημαντικό να δώσουμε μεγαλύτερο βάρος στις περιβαλλοντικές επιπτώσεις των σχεδίων, προκειμένου να παράσχουμε εγγυήσεις και επιπλέον κίνητρα για την οικοδόμηση και τον παροπλισμό ενεργειακών υποδομών με βιώσιμο τρόπο και με σεβασμό προς το περιβάλλον. Συγχαίρω την εισηγήτρια.
<SPEAKER ID="333" NAME="Richard Seeber  " LANGUAGE="DE">
" αντιμετώπιση της αυξανόμενης ζήτησης για ενέργεια με παράλληλη προστασία του περιβάλλοντος, ιδίως όσον αφορά την ανθρωπογενή κλιματική αλλαγή, είναι ένα από τα σημαντικότερα καθήκοντα που θα πρέπει να επιτελέσει η ΕΕ στο μέλλον. Σε αυτό το πλαίσιο, είναι εξαιρετικά σημαντικό για την Ευρωπαϊκή Ένωση να γνωρίζει όλα τα σχέδια ενεργειακής υποδομής στα κράτη μέλη. Αυτό θα αυξήσει την αποτελεσματικότητα του έργου της με σκοπό την εξεύρεση λύσης στο θέμα της ευρωπαϊκής ενέργειας. Το παρόν κείμενο σχετικά με την ανταλλαγή πληροφοριών για τα επενδυτικά σχέδια σε ενεργειακή υποδομή θα παράσχει μια καλή επισκόπηση των υφιστάμενων ενεργειακών υποδομών στην Ευρώπη.
<P>
Είναι αυτονόητο ότι η έκθεση αυτή δεν πρέπει να δώσει την ευκαιρία για κατάχρηση δεδομένων. Συνεπώς, χαιρετίζω τον διακομματικό συμβιβασμό, ο οποίος θεσπίζει σαφείς κανόνες για τη μεταβίβαση των δεδομένων. " κεντρική παρακολούθηση επιτρέπει επίσης την έγκαιρη συνειδητοποίηση του κατά πόσον η Ευρώπη επικεντρώνεται υπερβολικά σε μία μόνο πηγή ενέργειας. Συνολικά, η έκθεση αποτελεί πρόοδο προς την κατεύθυνση ενός σύγχρονου ενεργειακού μείγματος.
<SPEAKER ID="991" NAME="Vladimir Urutchev  " LANGUAGE="BG">
Κύριε Πρόεδρε, κυρίες και κύριοι, συζητήσαμε μέχρι τώρα για την ανάγκη να χαράσσουμε γρήγορα μια κοινή ενεργειακή πολιτική για την ΕΕ μόνο όταν υπάρχει κρίση, όπως αυτή του χειμώνα του 2009. Μπορούμε να πούμε με δικαιολογημένη ανησυχία ότι τα πράγματα δεν μπορούν να συνεχιστούν κατ' αυτόν τον τρόπο. Για τον λόγο αυτόν, επικροτώ την έκθεση της κ. Vălean και την θεωρώ ως ένα σημαντικό βήμα προς την καθιέρωση μιας κοινής ευρωπαϊκής ενεργειακής πολιτικής. Είναι αυτονόητο ότι η έγκριση μιας σειράς οδηγιών και κανονισμών για τον τομέα της ενέργειας θα δημιουργήσει τις αναγκαίες προϋποθέσεις για τη διαμόρφωση μιας τέτοιας κοινής πολιτικής. Νομίζω ότι είμαστε κοντά στο σημείο όπου μπορούμε να αρχίσουμε να συζητάμε ακόμη και για μια συμφωνία για τη δημιουργία μιας ενεργειακής κοινότητας της ΕΕ. " καθιέρωση ενός συστήματος ανακοίνωσης των επενδυτικών σχεδίων στον τομέα της ενέργειας σε κάθε κράτος μέλος θα επιτρέψει στην Επιτροπή να αποκτήσει την πλήρη εικόνα του τρόπου ανάπτυξης της ενεργειακής υποδομής της ΕΕ, ενώ ταυτόχρονα θα καθοδηγεί τις χώρες προς την εξεύρεση λύσεων στους πιο αδύναμους, προβληματικούς τομείς. Αυτό θα συμβάλει στην επίτευξη μιας ικανοποιητικής και αξιόπιστης υποδομής, ικανής τόσο για τη στήριξη της λειτουργίας της εσωτερικής αγοράς ενέργειας όσο και για την άμβλυνση των συνεπειών των κρίσεων που ανακύπτουν. Το πιο σημαντικό γεγονός είναι ότι η ικανοποιητική κοινή ευρωπαϊκή υποδομή στον τομέα της ενέργειας αποτελεί απαραίτητη προϋπόθεση για την κοινή εσωτερική ενεργειακή πολιτική της ΕΕ, για την οποία το Ευρωπαϊκό Κοινοβούλιο επέμεινε σε μια σειρά εγγράφων του.

<CHAPTER ID="005-07">
7. Αλλαγή του κλίματος (ψηφοφορία) 
<P>
- Πριν από την ψηφοφορία επί της τροπολογίας 21
<SPEAKER ID="132" NAME="Dorette Corbey" AFFILIATION="PSE">
(NL) Κύριε Πρόεδρε, σύμφωνα με τους καταλόγους της ψηφοφορίας, η τροπολογία 9 καθίσταται άκυρη εάν εγκριθεί η τροπολογία 21, την οποία κατέθεσε η Ομάδα του Ευρωπαϊκού Λαϊκού Κόμματος (Χριστιανοδημοκράτες). Θα ήθελα να ζητήσω να ψηφιστεί η τροπολογία 9 πέραν της τροπολογίας 21, η οποία ορίζει το 20% ως βάση για τη βιώσιμη ενέργεια, ενώ στην τροπολογία μας, αυτήν της Σοσιαλιστικής Ομάδας στο Ευρωπαϊκό Κοινοβούλιο, συνηγορούμε υπέρ του 25% μέσω σταδιακής αύξησης. Συνεπώς, θα μπορούσε να αντιμετωπιστεί ως προσθήκη. Εάν ψηφιστεί επιπροσθέτως, θα ήθελα να ζητήσω από την Ομάδα μου να υπερψηφίσει την τροπολογία 21.
<SPEAKER ID="133" NAME="Πρόεδρος">
Καθώς δεν φαίνεται να υπάρχει καμία αντίθεση εκ μέρους σας στην πρόταση της κ. Corbey, θα προχωρήσουμε στην ψηφοφορία επί αυτών των δύο τροπολογιών.

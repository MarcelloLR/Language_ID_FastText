<CHAPTER ID="005-16">
16. Η συνταγματική διαδικασία της Ευρωπαϊκής Ένωσης (ψηφοφορία) 
<P>
- Έκθεση Barón Crespo/Brok
<P>
- Πριν από την ψηφοφορία:
<SPEAKER ID="097" NAME="Jens-Peter Bonde" AFFILIATION="IND/DEM">
(EN) Κύριε Πρόεδρε, θέλω να παρέμβω επί της διαδικασίας, δυνάμει των άρθρων 166 και 167 του Κανονισμού, σχετικά με το παραδεκτό τμήματος ενός ψηφίσματος. " Νομική Υπηρεσία του Κοινοβουλίου έχει δηλώσει ότι δεν μπορούμε να επικαλούμαστε μια συνθήκη η οποία δεν έχει κυρωθεί ως σημείο αναφοράς στις εκθέσεις μας. Αυτό ισχύει για το πρώτο στοιχείο της έκθεσης Barón Crespo/Brok.
<P>
(Χειροκροτήματα από την Ομάδα IND/DEM)
<P>
Ζητώ τη διαγραφή αυτής της αναφοράς, εφόσον το Σώμα δεν έχει τη σύνεση να εγκρίνει το εναλλακτικό μας ψήφισμα, το οποίο επιλύει το πρόβλημα του απαραδέκτου πολύ πιο εύκολα.
<P>
Θέλω επίσης να ζητήσω την αλλαγή όλων των υπολοίπων εκθέσεων στις οποίες γίνεται αναφορά στο προταθέν Σύνταγμα ή στον Χάρτη Θεμελιωδών Δικαιωμάτων. Σύμφωνα με τη βάση δεδομένων Eurolex, 117 από τις εγκριθείσες νομοθετικές πράξεις περιλαμβάνουν πλέον τέτοιες αναφορές στον Χάρτη. Υπάρχουν δε επτά αναφορές στο Σύνταγμα. Οι πληροφορίες αυτές προέρχονται από απάντηση την οποία έδωσε σε γραπτή ερώτηση ο Πρόεδρος της Επιτροπής, κ. Barroso.
<P>
Κύριε Πρόεδρε, είμαι βέβαιος ότι και εσείς και, ειδικότερα, ο κ. Pöttering, ως έμπειρος και άριστα καταρτισμένος δικηγόρος, είστε κατάλληλοι για την αποκατάσταση της έννομης τάξης στο Σώμα. Το Σύνταγμα έχει κυρωθεί από 16 μόνον κράτη μέλη, και όχι από 18, σε σύνολο 27 κρατών μελών, τα οποία αντιπροσωπεύουν το 37% των πολιτών. Απέχει δηλαδή ακόμη πολύ από την ομοφωνία που απαιτείται προκειμένου να καταστεί νομική βάση για τα κείμενά μας. " Νομική σας Υπηρεσία έχει απόλυτο δίκιο.
<P>
(Χειροκροτήματα από ορισμένες πλευρές)
<SPEAKER ID="098" NAME="Πρόεδρος">
Κύριε Bonde, η ερμηνεία της Προεδρίας, η οποία, όπως γνωρίζετε, είναι αρμόδια για την ερμηνεία του Κανονισμού (με τον μεγαλύτερο σεβασμό για τη Νομική Υπηρεσία, φυσικά· όμως δεν ερμηνεύει η Νομική Υπηρεσία τον Κανονισμό, αλλά η Προεδρία)... Όπως έλεγα, η αναφορά σε ένα έγγραφο που υφίσταται, ανεξάρτητα από το αν έχει επικυρωθεί ή όχι από όλα τα κράτη μέλη, και το οποίο έχει υπογραφεί από όλους τους αρχηγούς κρατών και κυβερνήσεων, ανεξάρτητα από το αν έχει επικυρωθεί ή όχι από όλα τα κράτη μέλη, μπορεί να περιλαμβάνεται ως αναφορά στην πρόταση ψηφίσματος. " ερμηνεία της Προεδρίας, επομένως, είναι ότι η αντίρρησή σας είναι αβάσιμη.
<P>
(Διαμαρτυρίες και χειροκροτήματα)
<P>
(Το Σώμα απορρίπτει την προφορική τροπολογία)
<P>
- Πριν από την ψηφοφορία επί της παραγράφου 21:
<SPEAKER ID="100" NAME="Richard Corbett" AFFILIATION="PSE">
(EN) Κύριε Πρόεδρε, εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, προτείνουμε την αντικατάσταση της λέξης "δυνατόν" από τη λέξη "λογικό", οπότε το κείμενο γίνεται: "τονίζει ότι θα πρέπει να γίνει ό,τι είναι "λογικό” για την αποφυγή της δημιουργίας μιας Ευρώπης δύο ταχυτήτων". Είμαι βέβαιος ότι θα συμφωνήσετε με τη λογική αυτής της πρότασης, μιας και αν θέλαμε να κάνουμε ό,τι είναι δυνατόν, αυτό θα μπορούσε να περιλαμβάνει και τη φόνευση όλων των αντιπάλων αυτής της άποψης. Κάτι τέτοιο θα ήταν δυνατόν αλλά όχι λογικό, και καθώς είμαστε πολύ λογικοί άνθρωποι θεωρούμε ότι το κείμενο πρέπει να γράφει "λογικό".
<P>
(Γέλια)
<P>
(Το Σώμα απορρίπτει την προφορική τροπολογία)

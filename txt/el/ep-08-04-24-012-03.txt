<CHAPTER ID="012-03">
3. Τσαντ
<SPEAKER ID="220" NAME="Πρόεδρος">
" ημερήσια διάταξη προβλέπει τη συζήτηση σχετικά με έξι προτάσεις ψηφίσματος σχετικά με το Τσαντ.
<SPEAKER ID="221" NAME="Erik Meijer">
συντάκτης. - (NL) Κύριε Πρόεδρε, η αποικιοκρατία στα πρώην εδάφη της γαλλικής Δυτικής Αφρικής και της γαλλικής Κεντρικής Αφρικής τελείωσε μεταξύ του 1958 και του 1960. Αυτό δεν ήταν αποτέλεσμα μιας παρατεταμένης σύγκρουσης και της συνεπαγόμενης ανάδυσης μιας συλλογικής εθνικής συνείδησης, αλλά ήταν περισσότερο ένας τρόπος πρόληψης της ανάπτυξης απελευθερωτικών κινημάτων. Ήταν περισσότερο μια διαδικασία από πάνω προς τα κάτω, και όχι μια διαδικασία από κάτω προς τα πάνω. Οι γαλλικές υπεράκτιες κτήσεις έγιναν πρώτα αυτόνομα εδάφη και, στη συνέχεια, ανεξάρτητα κράτη.
<P>
Με εξαίρεση τη Γουινέα (Κόνακρι), η γαλλική επιρροή, ωστόσο, παρέμεινε πάντα μεγαλύτερη σε αυτά τα κράτη σε σύγκριση με άλλες πρώην αποικίες. Στο μεγάλο ερημοποιημένο κράτος του Τσαντ εξακολουθεί να υπάρχει γαλλική στρατιωτική παρουσία και αυτό έχει σίγουρα διαδραματίσει κάποιο ρόλο στο ποιος επιτράπηκε να κυβερνήσει τη χώρα και ποιος όχι. Αυτή η ισχυρή ευρωπαϊκή επιρροή δεν οδήγησε στην ανάπτυξη των ευρωπαϊκών προτύπων της δημοκρατίας και των ανθρωπίνων δικαιωμάτων στις εν λόγω χώρες. Τα κράτη και τα εθνικά τους σύνορα δεν είναι αποτέλεσμα εγχώριων κινημάτων τα οποία διαμόρφωσαν ένα ανεξάρτητο κράτος, αλλά είναι απλώς αποτέλεσμα του αποικιακού παρελθόντος.
<P>
Αυτό σημαίνει ότι οι εθνοτικές διαφορές μπορούν να οδηγήσουν σε εθνοτικές αντιπαραθέσεις. Σε χώρες όπως αυτές, κάτι τέτοιο σημαίνει συνεχή αγώνα για εξουσία, για το ποιοι είναι πολίτες πρώτης και ποιοι είναι πολίτες δεύτερης κατηγορίας. " εθνοτική και γεωγραφική πολυμορφία συχνά δεν αντικατοπτρίζεται, ή αντικατοπτρίζεται πολύ λίγο, στη σύνθεση της κυβέρνησης. Τα προβλήματα που αυτό προκαλεί δεν μπορούν, κατά την άποψη της Ομάδας μου, απλά να επιλυθούν με την εκεί παρουσία ενός νέου σώματος ευρωπαϊκών στρατευμάτων. Πάντα υπήρχε εκεί στρατιωτική παρουσία, κάτι που περισσότερο επιδείνωσε παρά βελτίωσε την παρούσα κατάσταση. " απάντηση δεν είναι η σταθεροποίηση της παρούσας κατάστασης, η οποία ωφελεί μόνο τους σημερινούς ηγέτες, αλλά η δημιουργία προϋποθέσεων για αλλαγή από κάτω προς τα πάνω.
<SPEAKER ID="222" NAME="Filip Kaczmarek">
συντάκτης. - (PL) Κύριε Πρόεδρε, στο σχέδιο ψηφίσματος κάνουμε αναφορά στη Συμφωνία του Κοτονού και, συγκεκριμένα, στο τμήμα που αφορά την ανθρωπιστική βοήθεια.
<P>
Πρέπει, ωστόσο, να σας υπενθυμίσω ένα ατυχές περιστατικό κατά τη διάρκεια της τελευταίας Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ στη Λιουμπλιάνα, η οποία πραγματοποιήθηκε πριν από έναν μήνα. " πλευρά των χωρών ΑΚΕ απέρριψε το συμβιβαστικό ψήφισμα της συνέλευσης σχετικά με το Τσαντ. Επιπλέον, αυτοί που προώθησαν την απόρριψη του εν λόγω ψηφίσματος ήταν αντιπρόσωποι χωρών που γειτνιάζουν με το Τσαντ, μολονότι οι προβληματισμοί τους είχαν ληφθεί υπόψη στο συμβιβαστικό κείμενο. Ήταν δύσκολο να κατανοήσουμε τον λόγο για τον οποίο οι εταίροι μας από την Αφρική αποφάσισαν να απορρίψουν αυτό το ψήφισμα.
<P>
Ελπίζω ότι το ψήφισμα του Ευρωπαϊκού Κοινοβουλίου, το οποίο θα εγκρίνουμε σε λίγα λεπτά, θα καλύψει το κενό που δημιούργησε η απουσία του πολυαναμενόμενου ψηφίσματος της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ. Φρονώ ότι μπορούμε όλοι να συμφωνήσουμε με τη δήλωση του προέδρου του Τσαντ κ. Ιντρίς Ντεμπί ότι η φροντίδα 300 000 σουδανών προσφύγων και 170 000 εσωτερικών προσφύγων στο Τσαντ είναι πολύ βαρύ φορτίο. " ευρωπαϊκή κοινωνία το γνωρίζει αυτό, και γι' αυτό 14 κράτη της ΕΕ αποφάσισαν να εκτελέσουν εντολή του Συμβουλίου Ασφαλείας των "νωμένων Εθνών και ξεκίνησαν την αποστολή 4 000 στρατιωτών στο Τσαντ.
<P>
Μας ικανοποιεί το γεγονός ότι η ΕΕ έχει αναλάβει την ευθύνη και επέδειξε αλληλεγγύη με αυτόν τον τρόπο, μολονότι το πεδίο εφαρμογής αυτής της αλληλεγγύης θα μπορούσε να είναι ευρύτερο. Οι περισσότερες από τις 14 χώρες που αποφάσισαν να συμμετάσχουν στην αποστολή, συμπεριλαμβανομένων, για να αναφέρω μόνο λίγες, της Ιρλανδίας, της Φινλανδίας, της Ρουμανίας και της Πολωνίας, δεν έχουν ιστορικούς ή οικονομικούς δεσμούς με το Τσαντ. Οι χώρες αυτές, αποστέλλοντας βοήθεια στο Τσαντ, δεν επέδειξαν μόνο αλληλεγγύη, αλλά επίσης ανιδιοτέλεια στην επιθυμία τους να βοηθήσουν ανυπεράσπιστους αμάχους, θύματα της σύγκρουσης στο Νταρφούρ και της εσωτερικής πάλης στο Τσαντ, πρόσφυγες σε στρατόπεδα στα σύνορα του Τσαντ με το Σουδάν και προσωπικό ανθρωπιστικών αποστολών που εργάζονται στην περιοχή.
<P>
Ελπίζω ότι αυτή η αποστολή θα είναι αποτελεσματική όσον αφορά την επίλυση της διαμάχης και θα βοηθήσει τον λαό του Τσαντ και του Σουδάν, και ευχόμαστε στον λαό του Τσαντ επιτυχείς, ελεύθερες, δημοκρατικές και διαφανείς εκλογές το 2009.
<SPEAKER ID="223" NAME="Ewa Tomaszewska">
συντάκτρια. - (PL) Κύριε Πρόεδρε, από τις 3 Φεβρουαρίου 2008, δεν υπήρξε καμία πληροφορία για την τύχη του Ibni Oumar Mahamat Saleh, του εκπροσώπου του Συνασπισμού των Πολιτικών Κομμάτων για την Υπεράσπιση του Συντάγματος.
<P>
Βασανιστήρια, φυλακίσεις και διάφορα είδη καταστολής χρησιμοποιούνται συστηματικά κατά της αντιπολίτευσης. Υπάρχουν περιορισμοί στην ελευθερία του λόγου, και το δικαίωμα της ελεύθερης δίκης είναι επίσης περιορισμένο. Οι δυνάμεις ασφαλείας, καθώς και ένοπλες ομάδες από το Σουδάν απειλούν αμάχους και επιτίθενται σε ανθρωπιστικές οργανώσεις, κυρίως στο ανατολικό τμήμα του Τσαντ.
<P>
Στο Τσαντ υπάρχουν πάνω από 250 000 πρόσφυγες από το Σουδάν και σχεδόν 57 000 πρόσφυγες από την Κεντροαφρικανική Δημοκρατία, καθώς και πρόσφυγες από το Νταρφούρ. Τα αποτελέσματα της σύγκρουσης στο Νταρφούρ είναι εμφανή στα εδάφη του Τσαντ. " ένοπλη σύγκρουση συνοδεύεται από ανθρωπιστική καταστροφή: δεν υπάρχουν αρκετά τρόφιμα για τους πρόσφυγες, υπάρχουν ξαφνικές αυξήσεις των τιμών των τροφίμων, μετά βίας το 20% των παιδιών πηγαίνει στο σχολείο, τα παιδιά εξαναγκάζονται να στρατευθούν στις ένοπλες δυνάμεις, και η βία κατά των παιδιών εξαπλώνεται όλο και περισσότερο, κυρίως οι σεξουαλικές επιθέσεις κατά των κοριτσιών.
<P>
Είναι σημαντικό να δώσουμε στους πρόσφυγες τη δυνατότητα να επιστρέψουν στα σπίτια τους. Είναι σημαντικό να σταματήσει όχι μόνο η ένοπλη σύγκρουση στο Τσαντ, αλλά επίσης οι επιπτώσεις από την κρίση στο Νταρφούρ. Μόνο ένα ψήφισμα για τις ένοπλες συγκρούσεις θα μπορέσει πιθανόν να δώσει την ευκαιρία για την παροχή βοήθειας σε 4,5 εκατ. ανθρώπους στο Νταρφούρ και το ανατολικό Τσαντ. Μόνο το τέλος του πολέμου μπορεί να καταστήσει δυνατή τη μείωση των παραβιάσεων των ανθρωπίνων δικαιωμάτων.
<P>
Εικόνες σκελετωμένων γυναικών που κάθονται έξω από τα καμένα σπίτια τους με πεινασμένα παιδιά στα χέρια τους, εικόνες που ήταν συνηθισμένες στην Πολωνία και σε άλλες ευρωπαϊκές χώρες κατά τη διάρκεια του Δευτέρου Παγκοσμίου Πολέμου, αποτελούν τώρα καθημερινή πραγματικότητα στο Τσαντ και το Σουδάν. " Ευρώπη κατάφερε να αναδυθεί από αυτές τις τραγικές συνθήκες. Ας ελπίσουμε ότι ο λαός του Τσαντ και του Σουδάν θα ανακτήσει την ελπίδα του. Ας σταματήσουμε τις περαιτέρω ένοπλες συγκρούσεις με μια ειρηνευτική αποστολή.
<SPEAKER ID="224" NAME="Μάριος Ματσάκης">
συντάκτης. - (EN) Κύριε Πρόεδρε, το Τσαντ, το πέμπτο μεγαλύτερο έθνος στην Αφρική, έχει μια πολυτάραχη μετα-αποικιακή ιστορία. Οι εμφύλιες συγκρούσεις, οι διαμάχες των ανταρτών, τα στρατιωτικά πραξικοπήματα, οι θρησκευτικοί και εθνοτικοί διαχωρισμοί, σε συνδυασμό με ένα εχθρικό, ημι-ερημοποιημένο περιβάλλον και μια προβληματική περιφερειακή γειτονιά, έχουν οδηγήσει σε σχεδόν συνεχή αναβρασμό στη χώρα. Συνεπώς -και παρά το γεγονός ότι το Τσαντ είναι πλούσιο σε χρυσό, ουράνιο και πετρέλαιο- το Τσαντ είναι ένα κράτος που υποφέρει από ακραία φτώχεια και, κατά συνέπεια, κακές υγειονομικές και κοινωνικές συνθήκες.
<P>
Το σημερινό κυβερνών καθεστώς, υπό την ηγεσία του προέδρου Ντεμπί, το οποίο ανέλαβε την εξουσία μετά από πραξικόπημα το 1990 και έχει πολυάριθμες αμφίβολες εκλογικές νίκες έκτοτε, έχει εμπλακεί, σύμφωνα με αναφορές, σε αρκετές πράξεις ακραίας καταστολής και διώξεων κατά των πολιτικών της αντιπολίτευσης, των ακτιβιστών για τα ανθρώπινα δικαιώματα και των δημοσιογράφων. Έχουν τεκμηριωθεί αυθαίρετες συλλήψεις και κρατήσεις, βασανιστήρια και εξωδικαστικές δολοφονίες.
<P>
Ας ελπίσουμε ότι αυτή η πρόταση ψηφίσματος θα στείλει ένα σαφές μήνυμα στον κ. Ντεμπί, καθώς και σε όλα τα υπόλοιπα κόμματα που εμπλέκονται σε αυτό το πολυτάραχο μέρος του κόσμου, ότι ήρθε η ώρα για εθνική συμφιλίωση, για ενίσχυση των δημοκρατικών διαδικασιών και για σεβασμό των ανθρωπίνων δικαιωμάτων. Ταυτόχρονα, αυτό το ψήφισμα έχει ως στόχο να προσπαθήσει να εξασφαλίσει στον λαό του Τσαντ ότι η ΕΕ στέκεται στο πλευρό του όταν την χρειάζονται και ότι θα συνεχίσει να το καταβάλλει κάθε δυνατή προσπάθεια προκειμένου να βοηθήσει στην επίτευξη της ειρήνης και της ευημερίας για όλους τους πολίτες της χώρας τους.
<SPEAKER ID="225" NAME="Marie Anne Isler Béguin">
συντάκτρια. - (FR) Κύριε Πρόεδρε, κυρία Επίτροπε, κυρίες και κύριοι, σύμφωνα με συνεπείς μαρτυρίες, ο Omar Mohamed Saleh συνελήφθη στο σπίτι του από ένοπλους ένστολους άνδρες στις 3 Φεβρουαρίου 2008.
<P>
Έκτοτε, δεν υπήρξε επίσημη ενημέρωση και η οικογένεια και οι πολιτικοί του σύντροφοι φοβούνται ότι μετά τη σύλληψή του εκτελέστηκε εν ψυχρώ. Αυτή η έλλειψη ενημέρωσης δεν μπορεί να συνεχιστεί και ο πρόεδρος Ιντρίς Ντεμπί πρέπει να μεταφέρει τις πληροφορίες που έχει.
<P>
Ως εκ τούτου, καλούμε τη γαλλική κυβέρνηση συγκεκριμένα, η οποία έχει, όπως γνωρίζουμε, παράσχει βοήθεια στον πρόεδρο του Τσαντ, να λάβει όσο το δυνατόν περισσότερες πληροφορίες σχετικά με την εξαφάνιση του Mohamed Saleh, για τον οποίον ανησυχούμε εξαιρετικά, και επίσης για την τύχη όλων των υπολοίπων πολιτικών κρατουμένων. Αυτό δεν μπορεί, σε καμία περίπτωση, να συγκαλύψει την τραγική κατάσταση άνω του ενός εκατομμυρίου ανθρώπων που βρίσκονται εν μέσω διασταυρούμενων πυρών.
<P>
Για τον λόγο αυτόν, είναι επιτακτική ανάγκη να ξεκινήσει διάλογος μεταξύ όλων των μερών -της κυβέρνησης του Τσαντ, της αντιπολίτευσης και των επαναστατών- στον οποίον δεσμεύτηκαν με στόχο τη διεξαγωγή ελεύθερων εκλογών το 2009, σύμφωνα με τα διεθνή πρότυπα. Στόχος της αποστολής Eufor είναι η διατήρηση της ειρήνης μεταξύ του Τσαντ και του Σουδάν και η εγγύηση της ασφάλειας των ανθρωπιστικών επιχειρήσεων για την παροχή βοήθειας στους πρόσφυγες όλων των πλευρών. " αποστολή δεν μπορεί να επιτύχει χωρίς την ενεργό συμμετοχή όλων των χωρών της ΕΕ.
<P>
Επιπλέον, καθώς η Eurofor περιλαμβάνει μεγάλο τμήμα γαλλικών δυνάμεων, είναι σημαντικός ο διαχωρισμός μεταξύ του σχεδίου "γεράκι" και των ευρωπαϊκών δυνάμεων. Είναι επίσης επιτακτική ανάγκη για εκατομμύρια πρόσφυγες, ως ένα αρχικό μέτρο έκτακτης ανάγκης, αλλά επίσης μακροπρόθεσμα για τις χώρες της Κεντρικής Αφρικής, να αποκατασταθεί η πολιτική σταθερότητα με την κατάπαυση του πυρός, την επανέναρξη του διαλόγου και τον σεβασμό των ανθρωπίνων δικαιωμάτων.
<SPEAKER ID="226" NAME="Eija-Riitta Korhola">
εξ ονόματος της Ομάδας PPE-DE. - (FI) Κύριε Πρόεδρε, το ψήφισμα επισημαίνει τους δύο τομείς της κρίσης στους οποίους η κυβέρνηση και οι διεθνείς οργανισμοί πρέπει να επικεντρώσουν την προσοχή τους. Καταρχάς, η ανθρωπιστική κρίση είναι ευρέως διαδεδομένη και εδώ και πολύ καιρό οι οργανώσεις παροχής βοήθειας που βρίσκονται εκεί στέλνουν αναφορές σχετικά με τον αυξανόμενο αριθμό εσωτερικών προσφύγων. Το χαμηλό επίπεδο ασφάλειας στα στρατόπεδα των προσφύγων, η ευρέως διαδεδομένη σεξουαλική βία και η δυσκολία παροχής επισιτιστικής βοήθειας έχουν κάνει την κατάσταση ακόμη πιο κρίσιμη. Δεύτερον, υπάρχουν μαζικοί περιορισμοί όσον αφορά την ελευθερία του λόγου και πολλοί δημοσιογράφοι αναγκάστηκαν να εγκαταλείψουν το Τσαντ φοβούμενοι συλλήψεις. Οι υποστηρικτές της αντιπολίτευσης απειλούνται και έχουν εξαφανιστεί. Το γεγονός αυτό συχνά παραμένει στη σκιά της ανθρωπιστικής κρίσης, μολονότι για να βελτιωθούν τα πράγματα σε αυτόν τον τομέα, θα αποτελούσε ένα σημαντικό βήμα στον δρόμο για ένα πιο σταθερό καθεστώς.
<P>
Μια πραγματική λύση απαιτεί, βεβαίως, ισχυρή πολιτική βούληση και συγκεκριμένη δράση σε μεγάλη κλίμακα. Ωστόσο, εξίσου σημαντική είναι η ανάγκη να επενδύσουμε χρόνο και προσπάθεια στα παιδιά του Τσαντ και στο μέλλον τους, προσπαθώντας σκληρά να εμποδίσουμε τη στρατολόγησή τους σε ένοπλες συμμορίες στασιαστών και επενδύοντας στη βασική τους εκπαίδευση, η οποία θα μπορούσε να περιλαμβάνει, για παράδειγμα, μελέτες για τα ανθρώπινα δικαιώματα.
<SPEAKER ID="227" NAME="Katrin Saks">
εξ ονόματος της Ομάδας PSE. - (ET) Και η δική μου ομιλία συνδέεται με την αγόρευση της προηγούμενης ομιλήτριας. Θα ήθελα και εγώ να θέσω ένα ζήτημα εξαιρετικής σημασίας για τη σημερινή ημερήσια διάταξη και αφορά ακριβώς την κατάσταση των παιδιών σε περιοχές που διέρχονται θερμές κρίσεις. Ένας μεγάλος αριθμός, εάν όχι η πλειονότητα των εκατοντάδων χιλιάδων ανθρώπων που έχουν μείνει άστεγοι είναι παιδιά. Και πώς είναι η καθημερινότητά τους; Έχουμε όλοι δει τις θλιβερές εικόνες στην οθόνη της τηλεόρασής μας.
<P>
" ΕΕ έχει υποχρέωση να επιδείξει αλληλεγγύη σε ολόκληρο το έθνος, βεβαίως, αλλά πρέπει να προσπαθήσουμε σκληρά ώστε να επικεντρώσουμε την προσοχή μας στα παιδιά, διότι δεν μπορούν να φροντίσουν τον εαυτό τους. Είναι αποκαρδιωτικό ότι μόνο ένα στα πέντε παιδιά στο Τσαντ πηγαίνει στο σχολείο και ότι χιλιάδες χιλιάδων από αυτά φέρουν όπλα.
<P>
Στηρίζω πλήρως την έκκληση για ένα σχέδιο που θα καταστήσει τα ανθρώπινα δικαιώματα αναπόσπαστο μέρος του σχολικού προγράμματος. Είναι σημαντικό η κυβέρνηση του Τσαντ να κάνει ό,τι μπορεί προκειμένου να εμποδίσει τη στρατολόγηση παιδιών από ομάδες ανταρτών· η σπουδαιότητα του ρόλο της EUFOR θα αποδειχθεί εδώ πολύ μεγάλη, για παράδειγμα, όσον αφορά την επικοινωνία με τους ηγέτες των κοινοτήτων και την επικέντρωση της προσοχής τους στην κατάσταση των παιδιών σε αυτήν την περιοχή.
<SPEAKER ID="228" NAME="Urszula Krupa">
εξ ονόματος της Ομάδας IND/DEM. - (PL) Κύριε Πρόεδρε, το θέμα της σημερινής συζήτησης είναι οι παραβιάσεις των ανθρωπίνων δικαιωμάτων στο Τσαντ. " κατάσταση εκεί είναι δραματική όπως και στο Νταρφούρ, το Σουδάν ή την Κεντροαφρικανική Δημοκρατία, όπου, πέρα από τις συγκρούσεις που πυροδοτούνται από εθνοτικές, γλωσσικές ή θρησκευτικές διαφορές, υπάρχουν επίσης και άλλες συγκρούσεις συμφερόντων, οι οποίες έχουν κυρίως να κάνουν με την πολιτική και το πετρέλαιο.
<P>
Οι αφρικανικές χώρες που είναι φτωχές από οικονομική άποψη και υποανάπτυκτες, μολονότι μπορεί να είναι πλούσιες σε φυσικούς πόρους, συμπεριλαμβανομένου του αργού πετρελαίου, των πολύτιμων λίθων και των μετάλλων, δεν γίνονται απλά αρένα για το εμπόριο αυτών των πόρων και ναρκωτικών, αλλά και δεκτική αγορά για την πώληση όπλων, μία από τις βασικές αιτίες των παραβιάσεων των ανθρωπίνων δικαιωμάτων. Σε μια ατμόσφαιρα αυξανόμενων συγκρούσεων και πολέμου, πολλοί αδίστακτοι τοπικοί και ξένοι έμποροι εκμεταλλεύονται αυτήν την κατάσταση, πλουτίζοντας οι ίδιοι με κόστος χάος, πρόσφυγες και πόνο για εκατομμύρια αθώους ανθρώπους, ακόμη και γενοκτονίες, βιασμούς και εκμετάλλευση των γυναικών και των παιδιών.
<P>
Αυτή η κατάσταση επιδεινώνεται λόγω της παθητικής στάσης της διεθνούς κοινότητας, την οποία ελέγχουν και εκμεταλλεύονται μεγάλες δυνάμεις που εξυπηρετούν τα συμφέροντά τους στην παγκόσμια σκηνή. Οι ανθρωπιστικές αποστολές διαφόρων ειδών δεν μπορούν να βοηθήσουν πολύ, και ενίοτε λειτουργούν ακόμη και αντίθετα στους αρχικούς στόχους και σκοπούς τους. Αυτή η κατάσταση φαίνεται απελπιστική, εφόσον η ζωή και η ανθρώπινη αξιοπρέπεια είναι υποδεέστερες έναντι του πρακτικού υλισμού, του φιλελευθερισμού και του αυξανόμενου πολιτισμού του θανάτου, ο οποίος ορισμένες φορές διαδίδεται ακόμη και από τις λεγόμενες ανθρωπιστικές οργανώσεις που παρέχουν εκπαίδευση στο όνομα της σεξουαλικής και αναπαραγωγικής υγείας.
<P>
Για τους λόγους αυτούς, διάφορα ψηφίσματα και εκθέσεις μπορούν να βοηθήσουν στο να καθησυχάσουν τη συνείδηση των συντακτών τους, αλλά δεν θα βελτιώσουν την κατάσταση στην Αφρική, έως ότου οι αφρικανοί ηγέτες και οι μεγάλες δυνάμεις, τόσο από την Ανατολή όσο και από τη Δύση, σταματήσουν να επωφελούνται από τον πόλεμο και το αυξανόμενο μίσος στην αφρικανική ήπειρο.
<SPEAKER ID="229" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, παρά την υπογραφή, πριν από έναν χρόνο, μιας συμφωνίας μεταξύ όλων των πολιτικών κομμάτων στο Τσαντ σχετικά με την ενίσχυση της δημοκρατικής διαδικασίας, και παρά το μετέπειτα σύμφωνο μη επιθετικής πολιτικής με τις σουδανικές αρχές, η κατάσταση εξακολουθεί να είναι εξαιρετικά φορτισμένη. Οι κυβερνητικές δυνάμεις συγκρούονται συχνά με αντάρτες ένοπλων ομάδων από το Νταρφούρ, οι οποίοι επιτίθενται σε οχήματα μεταφοράς ανθρωπιστικής βοήθειας. " κατάσταση εκτάκτου ανάγκης χρησιμοποιήθηκε με ατιμωρησία για τη φυλάκιση της αντιπολίτευσης και για την επιβολή βάναυσων περιορισμών στην ελευθερία του Τύπου και στην ελευθερία του λόγου.
<P>
Εξαιρετικά ανησυχητική είναι η επιδείνωση της ανθρωπιστικής κατάστασης στη χώρα όπου, λόγω της σύγκρουσης στο Νταρφούρ και των διασυνοριακών συνεπειών της, υπάρχουν πάνω από 300 000 πρόσφυγες σε 12 στρατόπεδα κατά μήκος των ανατολικών συνόρων μεταξύ του Τσαντ και του Σουδάν. Λόγω των συνεχών μαχών, διακόπτονται οι προμήθειες τροφίμων στα στρατόπεδα και οι πρόσφυγες φυτοζωούν σε εξαιρετικά δύσκολες συνθήκες. Μετά τη μαζική εκτόπιση, ο άμαχος πληθυσμός γίνεται βορά στην επιθετικότητα και τις παραβιάσεις των θεμελιωδών ανθρωπίνων δικαιωμάτων.
<P>
Υπό το πρίσμα του προφανούς αδιεξόδου όσον αφορά τη σταθεροποίηση της κατάστασης στο Τσαντ, τα διεθνή όργανα θα πρέπει να ενισχύσουν τις προσπάθειές τους προκειμένου να προαγάγουν τον διάλογο μεταξύ όλων των πλευρών της σύγκρουσης. Μόνο μια παγκόσμια συμφωνία έχει πιθανότητες να αποτρέψει μια ανθρωπιστική καταστροφή στην εν λόγω χώρα. Είναι ζωτικής σημασίας να ξεκινήσει η αποστολή ευρωπαϊκών δυνάμεων όσο το δυνατόν συντομότερα, προκειμένου να ενισχυθούν οι ανθρωπιστικές δραστηριότητες στην περιοχή και να παρασχεθεί μεγαλύτερη προστασία στον άμαχο πληθυσμό και τους πρόσφυγες.
<SPEAKER ID="230" NAME="Zbigniew Zaleski" AFFILIATION="PPE-DE">
(FR) Κύριε Πρόεδρε, θα ήθελα να αναφερθώ εκ νέου στο ψήφισμα της Λιουμπλιάνα, το οποίο καταψήφισαν οι αφρικανοί συνάδελφοί μας. Πραγματικά απογοητεύτηκα και λυπήθηκα. Θεωρώ και ελπίζω ότι οι αξίες για την Αφρική δεν προέρχονται από την Κίνα, με την επιθετική οικονομική της επιδρομή της οποίας γινόμαστε μάρτυρες επί του παρόντος.
<P>
Είναι αδύνατον να γνωρίζουμε πώς πρέπει να αντιμετωπίσουμε τους αφρικανούς εταίρους μας όταν αυτοί αντιμετωπίζουν έτσι το Τσαντ, αλλά ένα πράγμα είναι ξεκάθαρο: πρέπει να τους πείσουμε για τα ανθρώπινα δικαιώματα. Αυτή είναι η μοναδική επιλογή που έχουμε. Φαίνεται ότι θα είναι μια μακρά και δαπανηρή διαδικασία, αλλά δεν υπάρχει άλλη επιλογή.
<SPEAKER ID="231" NAME="Miroslav Mikolášik" AFFILIATION="PPE-DE">
(SK) Θα ήθελα να ακουστεί και η δική μου φωνή στη συζήτηση σχετικά με τη σύνθετη κατάσταση στην οποία βρίσκεται ο λαός του Τσαντ. Όπως γνωρίζουμε από τις τελευταίες πληροφορίες, εκτός από τους 300 000 πρόσφυγες στις ανατολικές περιοχές της χώρες, υπάρχουν 200 000 εσωτερικά εκτοπισθέντες οι οποίοι ζουν σε αυτά τα στρατόπεδα σε συνθήκες που δεν αρμόζουν σε ανθρώπους, αντιμέτωποι με μια ανθρωπιστική κρίση.
<P>
Λαμβάνοντας υπόψη την έλλειψη τροφίμων και φαρμάκων, τη δραματική κατάχρηση του γεγονότος ότι αυτοί οι άνθρωποι έχουν χάσει την ελευθερία τους, την εξάπλωση της χρήσης ναρκωτικών και των ασθενειών μεταξύ όσων κρατούνται σε αυτές τις συνθήκες, δεν έχουμε άλλη επιλογή από το να ζητήσουμε την υποστήριξη της δημοκρατικής διαδικασίας και την ήττα των ανταρτών με τη βοήθεια των ευρωπαϊκών δυνάμεων.
<SPEAKER ID="232" NAME="Armando Veneto" AFFILIATION="PPE-DE">
(IT) Κύριε Πρόεδρε, κυρίες και κύριοι, μολονότι επιτεύχθηκε συμφωνία για μια κοινή πρόταση ψηφίσματος, απορρίφθηκε από την αφρικανική πλευρά στη Συνέλευση Ίσης Εκπροσώπησης στη Λιουμπλιάνα.
<P>
Το δράμα έγκειται στους λόγους που παρατέθηκαν: διότι η αντιπροσωπεία του Τσαντ δεν ήταν παρούσα, ή τουλάχιστον αυτό ειπώθηκε. Αυτό ήταν σαφώς πρόσχημα και αυτό το πρόσχημα ήταν αποφασιστικής σημασίας, αλλά εξυπηρέτησε στην απόκρυψη των πραγματικών γεγονότων, των λόγων για τους οποίους η αφρικανική πλευρά απέρριψε το ψήφισμα. Ουσιαστικά, αυτό σημαίνει ότι ο πολιτικός καιροσκοπισμός υπερίσχυσε των θεμελιωδών ανθρωπίνων δικαιωμάτων και της προστασίας και διασφάλισης των θεμελιωδών ελευθεριών.
<P>
Πιστεύω ότι η αξία της Ευρώπης -και της νέας ιστορίας που διαμορφώνει η Ευρώπη- είναι ότι δεν παρατηρεί απλώς, αλλά επίσης αγωνίζεται προκειμένου να εξασφαλίσει ότι δεν θα κυριαρχήσουν οι σκοπιμότητες αλλά ο ανθρώπινος παράγοντας έναντι όλων των τεχνασμάτων της πολιτικής. Κατά τη γνώμη μου, αυτό θα πρέπει να υποστηρίξουμε και να επιβεβαιώσουμε και αυτό θα πρέπει για μία ακόμη φορά να αποτελέσει ένα σχέδιο για την ίδια τη ζωή της ΕΕ.
<SPEAKER ID="233" NAME="John Bowis" AFFILIATION="PPE-DE">
(EN) Κύριε Πρόεδρε, πριν από λίγα χρόνια βρέθηκα με μια αντιπροσωπεία στο Τσαντ, μετά τον εμφύλιο πόλεμό τους και την εκδήλωση βίας, και παρατήρησα την αισιοδοξία που επικρατούσε λόγω της έλευσης του πετρελαίου και του αγωγού. Ο πλούτος αυτής της χώρας ήταν έως τότε τα δέντρα μάγκο ενός χωριού, τίποτε περισσότερο, και το πετρέλαιο αποτελούσε ευκαιρία για αυτήν τη χώρα. " διεθνής κοινότητα επέβλεπε με τέτοιο τρόπο, ώστε ελπίζαμε ότι αυτό θα επέφερε σταθερότητα και πλούτο και ένα καλό μέλλον για τη χώρα. Τώρα επικρατεί χάος, και επικρατεί χάος εν μέρει εξαιτίας όσων προέρχονται από το εξωτερικό -το Νταρφούρ κλπ.- και, πρέπει να πω, εν μέρει εξαιτίας όσων προέρχονται από το εσωτερικό - τη διαφθορά, την κακή διακυβέρνηση και τη βία.
<P>
Κατά συνέπεια, ο λαός του Τσαντ υποφέρει, και πρέπει να παροτρύνουμε όλους -σε διεθνές, εθνικό και τοπικό επίπεδο- να συνεργαστούν ώστε να τελειώσει αυτή η κρίση και, στη συνέχεια, να οικοδομηθεί και πάλι το μέλλον.
<SPEAKER ID="234" NAME="Zuzana Roithová" AFFILIATION="PPE-DE">
(CS) Κυρίες και κύριοι, αυτήν την εβδομάδα συζητήσαμε τις σχέσεις Κίνας-Αφρικής. " κατάσταση στο Τσαντ δεν αποτελεί παρά ένα παράδειγμα του τρόπου με τον οποίο το πετρέλαιο μπορεί να αποτελέσει λόγο για την αγορά όπλων. Εάν δεν ζητήσουμε μετ' επιτάσεως από την Κίνα, η οποία είναι μέλος του Συμβουλίου Ασφαλείας των "νωμένων Εθνών, να αλλάξει την εξωτερική και εμπορική πολιτική της από τη λεγόμενη πολιτική "μη όρων" σε μια πολιτική "με όρους" και να συμβαδίσει μαζί μας, θα μετανιώσουμε πικρά για την έλλειψη πόρων μας για την παροχή επαρκούς βοήθειας σε εκατοντάδες χιλιάδες πρόσφυγες και τραυματισμένους.
<SPEAKER ID="235" NAME="Ανδρούλα Βασιλείου">
Μέλος της Επιτροπής. - (EN) Κύριε Πρόεδρε, στηρίζουμε πλήρως την έκκληση των βουλευτών για την αποκατάσταση της πολιτικής διαδικασίας στο Τσαντ και για ένα διπλωματικό ψήφισμα σχετικά με την ένταση μεταξύ του Τσαντ και του Σουδάν.
<P>
Όσον αφορά την εσωτερική πολιτική διαδικασία, χαιρετίζουμε τον διορισμό του νέου πρωθυπουργού, κ. Αμπάς. Κατά τη γνώμη μας, η δήλωσή του της 18ης Απριλίου ήταν ένα πρώτο πολλά υποσχόμενο μήνυμα, το οποίο θα μπορούσε να οδηγήσει στην ομαλοποίηση των σχέσεων μεταξύ της κυβέρνησης και της μη ένοπλης αντιπολίτευσης.
<P>
Συνεπώς, ελπίζουμε ότι το σύνταγμα της νέας, ευρείας κυβέρνησης της 23ης Απριλίου, όπου τέσσερις σημαντικές υπουργικές θέσεις δόθηκαν σε κόμματα της μη ένοπλης αντιπολίτευσης που προέρχονται από τον Συνασπισμό των Πολιτικών Κομμάτων για την Υπεράσπιση του Συντάγματος (CPDC), θα ανοίξει τον δρόμο για την επανέναρξη ενός ευρύτερου διαλόγου βάσει της πολιτικής συμφωνίας της 13ης Αυγούστου 2007.
<P>
Ο Επίτροπος Michel ήταν από τους πρώτους που εξέφρασαν την ανησυχία τους για την εξαφάνιση μελών της αντιπολίτευσης μετά το επιχειρούμενο πραξικόπημα στις αρχές Φεβρουαρίου και ζήτησαν την άμεση απελευθέρωση όσων ηγετών της αντιπολίτευσης κρατούνταν υπό επιτήρηση από τις αρχές του Τσαντ. Όπως πολλοί από τους σημερινούς ομιλητές, εξακολουθούμε να δίνουμε έμφαση στην ανάγκη να χυθεί άπλετο φως όσον αφορά την κατάσταση του κ. Ibni Saleh, εκπροσώπου του CPDC.
<P>
Σε αυτό το πλαίσιο, η Ευρωπαϊκή Επιτροπή, μέσω του ρόλου της ως διεθνής παρατηρητής στην Εθνική Επιτροπή Ερευνών, επιδιώκει σαφήνεια σχετικά με αυτές τις εξαφανίσεις, η οποία θα βοηθήσει στη δημιουργία εμπιστοσύνης στην πολιτική διαδικασία.
<P>
Όσον αφορά την πολιτική διαδικασία, μέσω του 10ου ευρωπαϊκού ταμείου ανάπτυξης και του μηχανισμού σταθερότητας αναπτύσσουμε την ικανότητα του Τσαντ να διενεργήσει βουλευτικές εκλογές στα τέλη του 2009, όπως προβλέπει η συμφωνία της 13ης Αυγούστου 2007. Αυτή περιλαμβάνει τη στήριξη των εκλογικών προετοιμασιών και τη διεξαγωγή εθνικής απογραφής. Το Τσαντ έχει επίσης συμπεριληφθεί ως μια χώρα που θα παρακολουθηθεί ενόψει μιας πιθανής αποστολής παρατήρησης των εκλογών της ΕΕ το 2009, εάν εκπληρωθούν όλες οι προϋποθέσεις για μια τέτοια αποστολή.
<P>
Όσον αφορά τις σχέσεις μεταξύ του Τσαντ και του Σουδάν, το θέμα των ομάδων ανταρτών μπορεί μόνο να θεωρηθεί ως μέρος της ευρύτερης κατάστασης, και παίρνουμε κουράγιο από την πρόσφατη συνεδρίαση στο Λίμπρεβιλ της Ομάδας Επαφών που δημιουργήθηκε στο πλαίσιο της Συμφωνίας του Ντακάρ μεταξύ του Τσαντ και του Σουδάν. Πιστεύουμε ότι τέτοιου είδους συνεχείς διπλωματικές προσπάθειες είναι σημαντικές προκειμένου να κατευναστούν οι δύο χώρες.
<P>
" ανθρωπιστική μας βοήθεια στο ανατολικό Τσαντ συνεχίζεται (κατά μέσο όρο 30 εκατ. ευρώ ετησίως), και οι ανάγκες καλύπτονται επαρκώς. Ωστόσο, προκειμένου να αυξηθεί η ανθρωπιστική βοήθεια και η ασφάλεια των στρατοπέδων των προσφύγων και των εσωτερικά εκτοπισθέντων ατόμων ως αποτέλεσμα της αποστολής EUFOR/MINURCAT, το συνοδευτικό πρόγραμμα για τη σταθεροποίηση στα ανατολικά του Τσαντ θα ενισχύσει τις προϋποθέσεις σε περιοχές στις οποίες ίσως επιλέξουν να επιστρέψουν τα εσωτερικά εκτοπισθέντα άτομα και οι πρόσφυγες στο ανατολικό Τσαντ και στη βόρεια Κεντροαφρικανική Δημοκρατία, δίνοντας ιδιαίτερη έμφαση στην πρόσβαση σε πόσιμο νερό και στην επισιτιστική ασφάλεια. Στο πλαίσιο αυτού του προγράμματος, θα ξεκινήσουν δράσεις πριν από την έναρξη της περιόδου των βροχών.
<P>
Με στόχο την επιτυχία της αποστολής MINURCAT, η οποία είναι σημαντική για τη διασφάλιση της μακροχρόνιας σταθερότητας και της ανάπτυξης στο Τσαντ, όπως φαίνεται στη συνεισφορά μας ύψους 10 εκατ. ευρώ στην επιχείρηση MINURCAT, είμαστε αισιόδοξοι ότι έχει ξεκινήσει η εκπαίδευση των πρώτων 77 διοικητών της ενοποιημένης αποστολής για την ασφάλεια.
<P>
Προκειμένου να βοηθήσουμε στην επίτευξη σταθερής προόδου, το 10ο ευρωπαϊκό ταμείο ανάπτυξης θα συμπεριλάβει 25 εκατ. ευρώ για τη στήριξη της μεταρρύθμισης του δικαστικού τομέα, συμπεριλαμβανομένης της ανάπτυξης των αστυνομικών δυνάμεων, καθώς και 25 εκατ. ευρώ επιπλέον για τη μεταρρύθμιση του τομέα της ασφάλειας.
<SPEAKER ID="236" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά τις συζητήσεις.
<P>
Γραπτές δηλώσεις (άρθρο 142 του Κανονισμού)
<SPEAKER ID="237" NAME="Alessandro Battilocchio  " AFFILIATION="PSE">
γραπτώς. - (IT) " κατάσταση στο Τσαντ είναι τώρα κρίσιμη. Ένοπλες ομάδες από το Σουδάν πραγματοποιούν επιδρομές στα ανατολικά της χώρας με αδιάκριτες δολοφονίες, βία και βιασμούς, κυρίως μεταξύ των ασθενέστερων ομάδων του πληθυσμού, χωρίς να υπάρχει καμία αντίδραση από την εκεί κυβέρνηση. Από την άλλη πλευρά, η προφανής δυσκολία διαχείρισης του αυξανόμενου αριθμού στρατοπέδων προσφύγων που δέχονται πρόσφυγες από την περιοχή του Νταρφούρ, οι οποίοι απειλούνται από τη σύγκρουση που έχει ξεσπάσει στη χώρα μεταξύ της κυβέρνησης και των δυνάμεων της αντιπολίτευσης οι οποίες αμφισβητούν την εγκυρότητα των εκλογών, έχει οδηγήσει τις αρχές της περιοχής στο να δηλώσουν εθνική κατάσταση εκτάκτου ανάγκης.
<P>
Το πρώτο αποτέλεσμα αυτού του μέτρου, όπως ανέφερε η Διεθνής Αμνηστία, ήταν η δημιουργία μιας ειδικής επιτροπής για τη λογοκρισία των εφημερίδων και των ραδιοφωνικών σταθμών που, παράλληλα με μια σειρά συλλήψεων δημοσιογράφων και πολιτικών αντιπάλων, οδήγησε στην εξαφάνιση του εκπροσώπου του Κόμματος για την Υπεράσπιση του Συντάγματος.
<P>
Αυτή η κλιμάκωση της βίας πρέπει οπωσδήποτε να σταματήσει. Τα ευρωπαϊκά θεσμικά όργανα έχουν το καθήκον, τους πόρους και την ευθύνη να διασφαλίσουν και να υπερασπιστούν τα ανθρώπινα δικαιώματα σε ολόκληρο τον κόσμο, κυρίως σε συγκεκριμένες περιοχές όπως το Τσαντ, όπου οι πολίτες ήδη υφίστανται μια ανθρωπιστική κρίση και επιθέσεις από το εξωτερικό.

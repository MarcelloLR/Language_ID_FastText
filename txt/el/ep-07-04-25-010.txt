<CHAPTER ID="010">
Πανηγυρική συνεδρίαση - Ινδία
<SPEAKER ID="116" NAME="Πρόεδρος">
Κύριε Πρόεδρε, κυρίες και κύριοι, καλωσορίζω σήμερα με μεγάλη μου χαρά εδώ στο Ευρωπαϊκό Κοινοβούλιο τον πρόεδρο της Δημοκρατίας της Ινδίας κ. Abdul Kalam. Καλωσορίσατε, κύριε Πρόεδρε!
<P>
Κύριε Πρόεδρε, ήδη πριν από την εκλογή σας ήσασταν πολύ γνωστός ως αρχιτέκτονας του ινδικού διαστημικού και πυρηνικού προγράμματος και χαίρετε διεθνούς αναγνώρισης ως ένας από τους πιο σημαντικούς επιστήμονες της Ινδίας. Μέχρι τώρα αφιερώσατε το μεγαλύτερο μέρος της ζωής σας στην επιστήμη και την τεχνολογία. Ανέκαθεν εκπροσωπούσατε την άποψη ότι οι αναπτυσσόμενες χώρες δεν πρέπει να υπολείπονται από τις υπόλοιπες ως προς το να απολαμβάνουν τους καρπούς της υψηλής τεχνολογίας, διότι η τεχνολογία -αν χρησιμοποιηθεί σωστά- δημιουργεί ανάπτυξη και μπορεί να βοηθήσει στη βελτίωση της καθημερινής ζωής των φτωχών. Αναμφίβολα μπορούμε να συμφωνήσουμε μαζί σας και γι' αυτό χαιρόμαστε διότι η Ινδία συμμετέχει στα ερευνητικά προγράμματα που χρηματοδοτεί η ΕΕ και συνεργάζεται π.χ. στο Galileo με την Ευρωπαϊκή Ένωση.
<P>
Πέρα από τον καίριο ρόλο που διαδραματίσατε σε σχέση με την προώθηση της επιστήμης και της τεχνολογίας, μας εντυπωσίασε και η εκλογή σας ως προέδρου της Δημοκρατίας της Ινδίας το 2002, όπου είχατε την υποστήριξη της συντριπτικής πλειοψηφίας από όλες τις παρατάξεις. Για εσάς, κύριε Πρόεδρε, ως Ταμίλ και μουσουλμάνο σε μία χώρα όπου την πλειοψηφία αποτελούν οι ινδουιστές, αυτό δεν ήταν μικρή επιτυχία και αποδεικνύει τη μεγάλη σας ικανότητα να συνενώνετε ανθρώπους ανεξαρτήτως καταγωγής, πολιτισμού και θρησκείας. " Ινδία είναι μία χώρα με πολλούς λαούς και θρησκείες και ως η μεγαλύτερη δημοκρατία του κόσμου μπορεί να ενθαρρύνει τις καινούργιες και νεαρές δημοκρατίες.
<P>
Οι σχέσεις ΕΕ-Ινδίας υπάρχουν από τις αρχές της δεκαετίας του 1960. " Ινδία ήταν μία από τις πρώτες χώρες που συνήψαν διπλωματικές σχέσεις με την τότε Ευρωπαϊκή Οικονομική Κοινότητα.
<P>
Οι επαφές και η συνεργασία μας σε κοινοβουλευτικό επίπεδο είναι επίσης το θετικό αποτέλεσμα μίας μακρόχρονης διαδικασίας, αφού η πρώτη συνάντηση μεταξύ του Ευρωπαϊκού Κοινοβουλίου και του Lok Sabha έγινε το 1981. Οι κοινοβουλευτικές επαφές μεταξύ του Ευρωπαϊκού Κοινοβουλίου και της Ινδίας θεσμοθετήθηκαν εδώ και μερικά χρόνια με τη μορφή της αντιπροσωπείας του Ευρωπαϊκού Κοινοβουλίου για τις σχέσεις με τις χώρες της Νοτιοανατολικής Ασίας και της Ένωσης Περιφερειακής Συνεργασίας Νότιας Ασίας (SAARC). Τα τελευταία χρόνια, τόσο η Ευρωπαϊκή Ένωση όσο και η Ινδία άλλαξαν σημαντικά.
<P>
Με μεγάλη μου χαρά σας ανακοινώνω σήμερα ότι τον τελευταίο μήνα το Ευρωπαϊκό Κοινοβούλιο συνέστησε μία κοινοβουλευτική αντιπροσωπεία για τις σχέσεις με την Ινδία, ανεξάρτητη από την αντιπροσωπεία της SAARC. Αυτό ανταποκρίνεται στην ολοένα αυξανόμενη σημασία της χώρας σας για την Ευρωπαϊκή Ένωση. Κύριε Πρόεδρε, θα επικροτούσαμε θερμά το ενδεχόμενο να δημιουργηθεί και στο Lok Sabha μία αντιπροσωπεία για τις σχέσεις με το Ευρωπαϊκό Κοινοβούλιο, προκειμένου να έχουμε το μέγιστο δυνατό όφελος από αυτές τις ενισχυμένες σχέσεις και να διευκολύνουμε τις διακοινοβουλευτικές επαφές.
<P>
Κύριε Πρόεδρε, σας προσκάλεσε ο αξιότιμος προκάτοχός μου κ. Borell Fontelles, που βρίσκεται σήμερα μαζί μας, και ήταν μεγάλη μου χαρά να επαναλάβω την πρόσκληση αυτή.
<P>
(Χειροκροτήματα)
<SPEAKER ID="118" NAME="Abdul Kalam" LANGUAGE="EN">
Φίλοι μου, σας χαιρετίζω όλους. Θέλω ειδικά να χαιρετίσω τον κ. Hans-Gert Pöttering, τον κ. Harald Rømer, τον κ. Klaus Welle και τον κ. Ciril Stokelj.
<P>
Κυρίες και κύριοι, καλησπέρα.
<P>
Χαίρομαι που βρίσκομαι μαζί με τους αξιότιμους βουλευτές του Ευρωπαϊκού Κοινοβουλίου επ' ευκαιρία του εορτασμού του χρυσού ιωβηλαίου της Ευρωπαϊκής Ένωσης. Αναρωτιόμουν ποιες σκέψεις θα μπορούσα να μοιραστώ μαζί μας. Όπως γνωρίζετε, ως δημοκρατική χώρα, η Ινδία έχει εμπειρία στην ηγεσία σε πάνω από ένα δισεκατομμύριο ανθρώπους με πολυγλωσσικά, πολυπολιτισμικά και πολυθρησκευτικά συστήματα. Θέλω να μοιραστώ αυτή την εμπειρία μαζί σας, φίλοι μου.
<P>
Ο ευρωπαϊκός πολιτισμός κατέχει μοναδική θέση στην ανθρώπινη ιστορία. Οι λαοί του συμμετείχαν με σθένος στην περιπέτεια της εξερεύνησης του Πλανήτη Γη, με αποτέλεσμα την ανακάλυψη πολλών ιδεών και συστημάτων. " Ευρώπη είδε τη γέννηση πρωτοπόρων στην επιστήμη, οι οποίοι οδήγησαν στην ανάπτυξη των τεχνολογιών. " Ευρώπη αποτέλεσε σκηνή συγκρούσεων μεταξύ των εθνών που διήρκεσαν εκατοντάδες χρόνια, συμπεριλαμβανομένων των δύο Παγκόσμιων Πολέμων. Τώρα, σε αυτό το πλαίσιο και με αυτή τη δυναμική, δημιουργήσατε την Ευρωπαϊκή Ένωση με ένα όραμα ειρήνης και ευημερίας για ολόκληρη την περιοχή. " Ευρωπαϊκή Ένωση έχει γίνει παράδειγμα σύνδεσης μεταξύ των εθνών, πιθανόν χωρίς καμία πιθανότητα πολέμου, η οποία οδηγεί σε διαρκή περιφερειακή ειρήνη.
<P>
Πριν ξεκινήσω για το ταξίδι μου στην Ευρώπη, σκεφτόμουν: γιατί η Ευρώπη και η Ινδία είναι μοναδικοί και φυσικοί εταίροι; Έχουμε κοινή ιστορία και κληρονομιά και, ίσως στο μέλλον, κοινή μοίρα; Αυτό ήταν το ερώτημα. Μου προκάλεσε έκπληξη αυτό που διαπίστωσα: το βάθος και η ζωτικότητα της αλληλοσύνδεσής μας, μέσω της γλώσσας, του πολιτισμού, των αρχαίων πεποιθήσεων, των ιδεολογιών και της μετακίνησης των λαών, άντεξαν στη δοκιμασία του χρόνου. Αυτό ωρίμασε και εξελίχθηκε σε έναν πολύ ισχυρό δεσμό μέσω του αειφόρου εμπορίου και της πνευματικά ικανοποιητικής συνεργασίας σε πολλούς τομείς της επιστήμης και της τεχνολογίας. Για παράδειγμα, στις 23 Απριλίου του 2007, ο ιταλικός επιστημονικός δορυφόρος Agile εκτοξεύθηκε από το ινδικό όχημα εκτόξευσης πολικών δορυφόρων και τέθηκε σε τροχιά με μεγάλη ακρίβεια. Οι επιστήμονες από την Ινδία και την Ευρώπη είναι πολύ ενθουσιασμένοι. Ας τους συγχαρούμε.
<P>
" Ινδία είναι μια χώρα που έμαθε με το πέρασμα των ετών να εξελίσσεται και να διατηρεί μια μοναδική ενότητα μέσα στην πολυμορφία. Ομοίως, η μεγαλύτερη συνδρομή της Ευρωπαϊκής Ένωσης ήταν ότι απέδειξε στον κόσμο πως είναι δυνατή η οικοδόμηση μιας ισχυρής ενότητας εθνών χωρίς να υπονομεύονται οι εθνικές ταυτότητες. Αποτελεί πρότυπο έμπνευσης και παράδειγμα προς μίμηση για κάθε περιοχή στον κόσμο. " Ευρωπαϊκή Ένωση και η Ινδία υποστηρίζουν μια κοινωνική μορφή της οικονομικής ανάπτυξης και προωθούν ένα μοντέλο ανάπτυξης με δικαιοσύνη. Και οι δύο έχουν επίγνωση της ανάγκης να σέβεται η ανάπτυξη το περιβάλλον και να το καθιστά βιώσιμο για τις μελλοντικές γενιές. Με τους αιώνες πολύτιμων εμπειριών της Ινδίας και της Ευρωπαϊκής Ένωσης, μπορούμε να αναπτύξουμε ένα δόγμα παγκόσμιας συνεργασίας βασισμένο στα θεμέλια της περιφερειακής συνεργασίας και των κύριων ικανοτήτων των εθνών μας.
<P>
" Ευρωπαϊκή Ένωση και η Ινδία εκπέμπουν ένα μήνυμα προς τον κόσμο ότι η περιφερειακή συνεργασία και η διαπεριφερειακή σύμπραξη θα οδηγήσουν σε μια επωφελή κατάσταση για όλους, ώστε να έχουμε έναν πολιτικά και κοινωνικοοικονομικά ανερχόμενο πολιτισμό. " συνδρομή μας θα είναι επιτυχής αν, πριν το πέρας του 21ου αιώνα, καταφέρουμε να μετατρέψουμε όλες τις περιφέρειες σε ευτυχισμένα έθνη, κάτι που θα οδηγήσει στην εμφάνιση ενός κόσμου ενώσεων. Σε αυτό το πλαίσιο, θυμήθηκα το όνειρο ενός ινδού ποιητή ο οποίος είπε πριν από 3000 χρόνια στην κλασική γλώσσα Ταμίλ: που σημαίνει "Είμαι πολίτης του κόσμου. Κάθε πολίτης είναι φίλος και συγγενής μου". Αυτό το είπε πριν από 3000 χρόνια.
<P>
Σε αυτό το πλαίσιο, έφερα από την Ινδία ένα μήνυμα για την έναρξη τριών σημαντικών ινδοευρωπαϊκών έργων που θα μπορούσαν να συμβάλουν στην παγκόσμια ειρήνη και ευημερία. Προτείνω αυτές τις αποστολές με βάση την εμπειρία της Ινδίας και τη δυναμική της Ευρωπαϊκής Ένωσης.
<P>
Το πρώτο έργο είναι η εξέλιξη μιας διαφωτισμένης κοινωνίας, στην οποία οι πολίτες στηρίζονται σε ένα σύστημα αξιών και η οποία θα οδηγήσει σε έναν πλούσιο και ειρηνικό κόσμο.
<P>
" δεύτερη ιδέα είναι η δημιουργία ενεργειακής ανεξαρτησίας. Συνήθως οι άνθρωποι μιλούν για ενεργειακή ασφάλεια. Εγώ μιλώ για ενεργειακή ανεξαρτησία: μια τρισδιάστατη προσέγγιση στην ενεργειακή επιλογή που αποσκοπεί στην επίτευξη ενός καθαρού κόσμου.
<P>
Ο τρίτος στόχος είναι μια Παγκόσμια Πλατφόρμα Γνώσης για να ενωθούν οι κύριες δεξιότητες της Ευρωπαϊκής Ένωσης και της Ινδίας σε ορισμένους τομείς προκειμένου να παρασχεθούν λύσεις σε καίρια ζητήματα όπως το νερό, η υγειονομική περίθαλψη και η ανάπτυξη ικανοτήτων.
<P>
Όταν οι χώρες ενώνονται για να οικοδομήσουν μια συνεκτική κοινωνία, πρέπει να διασφαλιστεί ότι τα οφέλη της ανάπτυξης θα γίνουν αισθητά σε όλους τους τομείς της κοινωνίας. " παγκόσμια φτώχεια, ο αναλφαβητισμός, η ανεργία και η στέρηση ενισχύουν τις δυνάμεις του θυμού και της βίας. Αυτές οι δυνάμεις συνδέονται με προηγούμενες αληθινές ή υποτιθέμενες ιστορικές έχθρες, τυραννίες, αδικίες, ανισότητες, εθνοτικά θέματα και θρησκευτικό φονταμενταλισμό, τα οποία οδηγούν σε ξέσπασμα του εξτρεμισμού παγκοσμίως. Τόσο η Ινδία όσο και η Ευρωπαϊκή Ένωση έχουν γίνει και γίνονται μάρτυρες των ανήθικων πράξεων ορισμένων παραπλανημένων τμημάτων της κοινωνίας. Μαζί πρέπει να αντιμετωπίσουμε τις βαθύτερες αιτίες αυτού του φαινομένου προκειμένου να βρούμε σταθερούς τρόπους προώθησης της ειρήνης. Πώς θα το κάνουμε αυτό;
<P>
Χρειαζόμαστε έναν φορέα αιώνιας καλοσύνης και ωφέλειας στην ανθρώπινη συμπεριφορά, ο οποίος ονομάζεται "δικαιοσύνη". Όπως λέμε στην Ινδία:
<P>
"Όταν υπάρχει δικαιοσύνη στην καρδιά
<P>
Υπάρχει ομορφιά του χαρακτήρα.
<P>
Όταν υπάρχει ομορφιά του χαρακτήρα,
<P>
Υπάρχει αρμονία στο σπίτι.
<P>
Όταν υπάρχει αρμονία στο σπίτι,
<P>
Υπάρχει τάξη στη χώρα.
<P>
Όταν υπάρχει τάξη στη χώρα,
<P>
Υπάρχει ειρήνη στον κόσμο".
<P>
(Χειροκροτήματα)
<P>
Αξιότιμοι βουλευτές, αυτό ισχύει για όλο τον κόσμο. Αν θέλουμε ειρήνη στον κόσμο, χρειαζόμαστε τάξη στη χώρα. Χρειαζόμαστε αρμονία στο σπίτι. Είτε πρόκειται για την Ευρώπη, την Ινδία ή για οποιοδήποτε μέρος του κόσμου, η πηγή είναι η δικαιοσύνη στην καρδιά. Πώς θα ενσταλάξουμε τη δικαιοσύνη στην καρδιά κάθε πολίτη του κόσμου; Αυτός είναι ο τομέας εξειδίκευσής μου και θέλω να σας μιλήσω γι' αυτό.
<P>
Πρώτον, θέλω να συζητήσω την εξέλιξη μιας διαφωτισμένης κοινωνίας. Με αυτό το πνεύμα δικαιοσύνης στην καρδιά, θέλω να παρουσιάσω σε αυτή τη σημαντική συνάθροιση μια μεθοδολογία για την ανάπτυξη μιας ευτυχισμένης, πλούσιας και ειρηνικής κοινωνίας στον κόσμο μας, την οποία αποκαλώ "εξέλιξη της διαφωτισμένης κοινωνίας". Έχω μοιραστεί αυτές τις σκέψεις με πολλούς διανοούμενους σε εθνικούς και διεθνείς κύκλους. Πρέπει να δημιουργήσουμε μια διαφωτισμένη κοινωνία με τρία στοιχεία: 1) εκπαίδευση με ένα σύστημα αξιών, 2) θρησκεία που μετατρέπεται σε πνευματικότητα και 3) οικονομική ανάπτυξη για κοινωνική μεταμόρφωση.
<P>
Ξεκινώντας με το πρώτο στοιχείο, έχουμε δει ότι οι σπόροι της ειρήνης στον κόσμο έχουν τις ρίζες τους στη δικαιοσύνη στην καρδιά κάθε ατόμου. Τέτοιοι δίκαιοι πολίτες οδηγούν στην ανάπτυξη μιας διαφωτισμένης κοινωνίας. " εκπαίδευση με ένα σύστημα αξιών πρέπει να σχεδιαστεί έτσι ώστε η δικαιοσύνη στην καρδιά να αναπτυχθεί στο μυαλό των παιδιών. Αυτή πρέπει να είναι η αποστολή της εκπαίδευσης. Το κύριο μαθησιακό περιβάλλον είναι από πέντε έως δεκαεπτά ετών. Αυτό μου θυμίζει κάτι που είχε πει ένα αρχαίος έλληνας διδάσκαλος πριν από χιλιάδες χρόνια: "Δώστε μου ένα παιδί για επτά χρόνια. Μετά, αφήστε τον Θεό ή τον διάβολο να πάρει το παιδί. Δεν μπορούν να αλλάξουν το παιδί μου".
<P>
Αυτό δείχνει τη δύναμη των σπουδαίων δασκάλων και τι μπορούν να εμφυσήσουν στα νεαρά πνεύματα. Οι γονείς και οι δάσκαλοι πρέπει να ενσταλάξουν ηθική ηγεσία στα παιδιά. Αυτό απαιτεί την ικανότητα επίγνωσης της μοναδικότητας και της καθολικότητας της ανθρώπινης συνείδησης. " πραγματική εκπαίδευση είναι η απόκτηση διαφωτισμένων αισθημάτων και διαφωτισμένων δυνάμεων για την κατανόηση των καθημερινών συμβάντων και την κατανόηση της μόνιμης αλήθειας που συνδέει τον άνθρωπο με το περιβάλλον του, το ανθρώπινο και το πλανητικό.
<P>
Θυμάμαι τις διαλέξεις που άκουσα όταν ήμουν σπουδαστής πριν από πολύ καιρό -σχεδόν πριν από 57 χρόνια- στο ιησουΐτικο κολέγιο St. Joseph στο Τιρουτσιραπάλι της νότιας Ινδίας από την ανώτατη αρχή του κολεγίου, τον Αιδεσιμότατο Πατέρα Kalathil. Κάθε Δευτέρα, ο Αιδεσιμότατος Πατέρας έδινε ένα μάθημα μίας ώρας. Συνήθιζε να μιλά για καλούς ανθρώπους, παλιούς και σύγχρονους, και για το ποια στοιχεία χαρακτηρίζουν έναν καλό άνθρωπο. Σε αυτό το μάθημα, έδινε διαλέξεις για ανθρώπους όπως ο Βούδας, ο Κομφούκιος, ο Άγιος Αυγουστίνος, ο Χαλίφης Ομάρ, ο Μαχάτμα Γκάντι, ο Αϊνστάιν και ο Αβραάμ Λίνκολν και διηγούνταν ηθικές ιστορίες που αφορούσαν την πολιτιστική μας κληρονομιά. Στο μάθημα της ηθικής επιστήμης, ο Πατέρας Kalathil τόνιζε την καλύτερη πτυχή του πώς αυτοί οι μεγάλοι άνδρες είχαν εξελιχθεί ως καλοί άνθρωποι μέσω της οικογενειακής φροντίδας, της διδασκαλίας και της συντροφιάς σπουδαίων βιβλίων. Αν και παρακολούθησα αυτά τα μαθήματα το 1950 την περίοδο που φοιτούσα στο κολέγιο, με εμπνέουν ακόμα και σήμερα.
<P>
Είναι σημαντικό στα σχολεία και στα κολέγια κάθε χώρας να δίνουν σημαντικοί δάσκαλοι του ιδρύματος εβδομαδιαίες διαλέξεις μίας ώρας σχετικά με την πολιτιστική κληρονομιά και το σύστημα αξιών που προέρχεται από αυτή. Αυτό μπορεί να ονομαστεί μάθημα ηθικής επιστήμης και να μάθει στα νέα παιδιά να αγαπούν τη χώρα τους και τους άλλους ανθρώπους και να τα εξελίξει σε ανώτερα επίπεδα. Έχω προτείνει αυτή τη μεθοδολογία στους εκπαιδευτικούς επιστήμονες στη χώρα μου. " Ευρωπαϊκή Ένωση θα μπορούσε αν ήθελε να εξετάσει την ανάπτυξη ενός συστήματος που θα έδινε τη δυνατότητα στον μαθητή να διδαχθεί αυτά τα θεμελιώδη μαθήματα προς όφελος όλων.
<P>
Επιτρέψτε μου να επανέλθω στο θέμα της μεταμόρφωσης της θρησκείας σε πνευματική δύναμη. Πολλοί στον κόσμο πιστεύουν ότι αυτό είναι δύσκολο, αλλά εγώ διαφωνώ. Θέλω να μοιραστώ μια εμπειρία που με έπεισε ότι είναι δυνατόν μια θρησκεία να μεταμορφωθεί σε πνευματική δύναμη.
<P>
Πώς θα το κάνουμε αυτό; Όπως όλοι γνωρίζετε, η θρησκεία αποτελείται από δύο στοιχεία: τη θεολογία και την πνευματικότητα. Αν και η θεολογία είναι μοναδική σε κάθε θρησκεία, το πνευματικό στοιχείο διαδίδει την αξία που θα απορροφηθεί από τους ανθρώπους με σκοπό να προαχθεί μια καλή ζωή και η ευημερία της κοινωνίας στην επιδίωξη της υλικής ζωής. Ήμουν μάρτυρας της συνεργασίας της θρησκείας και της επιστήμης σε ένα μεγάλο έργο.
<P>
Στις αρχές της δεκαετίας του 1960, ο ιδρυτής του ινδικού διαστημικού ερευνητικού προγράμματος καθηγητής Vikram Sarabhai και η ομάδα του εντόπισαν τον πιο τεχνικά κατάλληλο χώρο για διαστημική έρευνα μετά την εξέταση πολλών εναλλακτικών. " πόλη Thumba στην Κεράλα της νότιας Ινδίας επιλέχθηκε για διαστημική έρευνα καθώς βρισκόταν κοντά στον μαγνητικό ισημερινό. Αυτό την καθιστούσε κατάλληλη για έρευνα της ιονόσφαιρας και των ηλεκτροχειμάρρων στην ανώτερη ατμόσφαιρα. Είχα την τύχη να συνεργαστώ με τον καθηγητή Vikram Sarabhai για περίπου οκτώ χρόνια.
<P>
" μεγάλη πρόκληση για τον Vikram Sarabhai ήταν να εντοπίσει το σημείο σε μια συγκεκριμένη περιοχή. Ως συνήθως, ο καθηγητής Sarabhai προσέγγισε αρχικά τους υπεύθυνους διακυβέρνησης της Κεράλα. Αφού είδε την ηπειρωτική περιοχή και τις ακτές, έμαθε ότι χιλιάδες αλιείς ζούσαν εκεί και ότι η περιοχή είχε μια αρχαία εκκλησία, την εκκλησία της Αγ. Μαρίας της Μαγδαληνής, το σπίτι ενός επισκόπου και ένα σχολείο. Θα ήταν, συνεπώς, πολύ δύσκολο να τεθεί στη διάθεσή του αυτή η τοποθεσία και η διοίκηση ήταν διατεθειμένη να παράσχει έναν χώρο σε μια εναλλακτική τοποθεσία. Ομοίως, οι πολιτικές αρχές πίστευαν επίσης ότι θα ήταν μια δύσκολη κατάσταση λόγω της ύπαρξης σημαντικών ιδρυμάτων και της ανησυχίας για τους ανθρώπους που θα έπρεπε να μετεγκατασταθούν. Ωστόσο, ο καθηγητής ήταν αποφασισμένος.
<P>
Του πρότειναν να προσεγγίσει το μόνο άτομο που θα μπορούσε να τον συμβουλέψει και να τον βοηθήσει. Ήταν ο επίσκοπος, ο Πατέρας Peter Bernard Pereira. Ο καθηγητής Sarabhai προσέγγισε τον Επίσκοπο ένα Σάββατο απόγευμα. Θυμάμαι ακόμα τη συνάντησή τους, η οποία αποδείχθηκε ιστορική. Πολλοί από εμάς ήταν μάρτυρες του γεγονότος. Ο Πατέρας Pereira αναφώνησε, "Vikram, ζητάς το σπίτι των παιδιών μου, το σπίτι των αλιέων, το δικό μου σπίτι, το σπίτι του επισκόπου και την εκκλησία, τον οίκο του Θεού. Πώς είναι δυνατόν;" Και οι δύο είχαν ένα ιδιαίτερο χαρακτηριστικό: μπορούσαν να χαμογελούν ακόμα και στις δύσκολες καταστάσεις. Ο Πατέρας Pereira ζήτησε από τον καθηγητή Sarabhai να πάει στην εκκλησία την Κυριακή το πρωί στις 9.00 και εκείνος προσήλθε την Κυριακή με την ομάδα του. Οι πιστοί προσεύχονταν με τον Πατέρα Pereira να διαβάζει ένα απόσπασμα από τη Βίβλο. Μετά το τέλος της προσευχής, ο επίσκοπος κάλεσε τον καθηγητή Sarabhai να ανέβει στον άμβωνα. Ο Αιδεσιμότατος Πατέρας τον σύστησε στο εκκλησίασμα. "Αγαπητά παιδιά", είπε ο επίσκοπος, "να σας γνωρίσω έναν επιστήμονα, τον καθηγητή Vikram Sarabhai. Τι κάνει η επιστήμη; Όλοι μας, ακόμα και αυτή η εκκλησία, παίρνουμε φως από τον ηλεκτρισμό. Μπορώ να σας μιλώ από το μικρόφωνο λόγω της τεχνολογίας. Οι γιατροί θεραπεύουν τους ασθενείς χάρη στην ιατρική επιστήμη. " επιστήμη μέσω της τεχνολογίας βελτιώνει την άνεση και την ποιότητα της ανθρώπινης ζωής. Τι κάνω εγώ ως ιεροκήρυκας; Προσεύχομαι για εσάς, για την ευημερία σας και τη γαλήνη σας. Εν συντομία, ο Vikram κι εγώ κάνουμε το ίδιο: τόσο η επιστήμη όσο και η πνευματικότητα ζητούν τις ευλογίες του Παντοδύναμου για ανθρώπινη ευημερία σε σώμα και ψυχή. Ο καθηγητής Sarabhai λέει ότι θα κατασκευάσει εντός ενός έτους εναλλακτικές εγκαταστάσεις κοντά στην ακτή. Τώρα, αγαπητά παιδιά, μπορούμε να δώσουμε τα σπίτια μας, το δικό μου σπίτι και τον οίκο του Θεού για μια μεγάλη επιστημονική αποστολή;".
<P>
Έκανε την ερώτηση. Σιωπή απλώθηκε παντού, όπως τώρα εδώ. Στη συνέχεια όλο το εκκλησίασμα σηκώθηκε και αναφώνησε "Αμήν", κάτι που έκανε όλη την εκκλησία να αντηχήσει.
<P>
Αυτή ήταν η εκκλησία όπου δημιουργήθηκε το κέντρο σχεδιασμού μας και όπου ξεκίνησε η συναρμολόγηση του πυραύλου και το σπίτι του επισκόπου ήταν ο χώρος όπου εργάζονταν οι επιστήμονες. Αργότερα, ο σταθμός εκτόξευσης πυραύλων Ισημερινού της Thumba (TERLS) οδήγησε στη δημιουργία του διαστημικού κέντρου Vikram Sarabhai (VSSC) και οι διαστημικές δραστηριότητες οδήγησαν στη δημιουργία πολλών διαστημικών κέντρων σε όλη τη χώρα. Αυτή η εκκλησία έγινε σημαντικό κέντρο γνώσης, όπου χιλιάδες άνθρωποι διδάσκονται τη δυναμική ιστορία του διαστημικού προγράμματος της Ινδίας και των μεγάλων πνευμάτων ενός επιστήμονα και ενός πνευματικού ηγέτη. Φυσικά, οι άνθρωποι της Thumba έλαβαν καλά εξοπλισμένες εγκαταστάσεις, έναν χώρο λατρείας και ένα εκπαιδευτικό κέντρο σε άλλη τοποθεσία όπως τους υποσχέθηκαν.
<P>
Όταν σκέφτομαι αυτό το γεγονός, μπορώ να κατανοήσω πώς οι διαφωτισμένοι πνευματικοί και επιστημονικοί ηγέτες μπορούν να συνεργαστούν για να αποδώσουν σεβασμό στην ανθρώπινη ζωή. Φυσικά, η γέννηση του TERLS και του VSSC έδωσαν στη χώρα τη δυνατότητα να ξεκινήσει εφαρμογές οχημάτων, διαστημοπλοίων και διαστήματος που επιτάχυναν την κοινωνική και οικονομική ανάπτυξη της Ινδίας σε πρωτοφανές επίπεδο.
<P>
Ο καθηγητής Vikram Sarabhai και ο Πατέρας Peter Bernard Pereira δεν είναι πλέον κοντά μας, αλλά όσοι είναι υπεύθυνοι για τη δημιουργία και την άνθιση των λουλουδιών θα αποτελέσουν και οι ίδιοι ένα διαφορετικό είδος λουλουδιού, όπως περιγράφεται στη Μπάγκαβαντ Γκίτα. Λέει, "Δες το λουλούδι, πόσο γενναιόδωρα αναδύει άρωμα, μέλι. Δίνει σε όλους, δίνει ελεύθερα την αγάπη του. Όταν τελειώσει το έργο του, μαραίνεται ήσυχα. Προσπάθησε να γίνεις όπως το λουλούδι, ανεπιτήδευτο παρ' όλες τις ιδιότητές του". Τι όμορφο μήνυμα προς την ανθρωπότητα για τον σκοπό της ζωής, το οποίο αντανακλά το πνευματικό στοιχείο. Μπορούμε να γεφυρώσουμε το πνευματικό στοιχείο των θρησκειών για να φέρουμε ειρήνη στα έθνη και στον κόσμο;
<P>
Μου ζητήθηκε να μιλήσω για τον πολιτισμικό διάλογο και θέλω να αναφέρω ένα περιστατικό που συμβαίνει συχνά σε πολλά μέρη της χώρας μου. Εγώ βίωσα αυτό το συμβάν ως νεαρό αγόρι 10 ετών. Στο σπίτι μας, κατά καιρούς, έβλεπα να συναντιούνται τρεις μοναδικοί άνδρες: ο Pakshi Lakshmana Shastrigal, ο οποίος ήταν ο αρχιερέας του φημισμένου ναού Rameshwaram, ένας βεδικός λόγιος, ο Αιδεσιμότατος Πατέρας Bodal, ο οποίος έχτισε την πρώτη εκκλησία στο νησί Rameshwaram και ο πατέρας μου, ο οποίος ήταν ιμάμης στο τζαμί. Και οι τρεις συνήθιζαν να κάθονται και να συζητούν τα προβλήματα του νησιού και να βρίσκουν λύσεις. Επίσης, ανέπτυξαν πολλούς θρησκευτικούς δεσμούς με ευσπλαχνία. Αυτοί οι δεσμοί εξαπλώθηκαν ήσυχα και σε άλλους στο νησί σαν το άρωμα από τα λουλούδια. Αυτή η εικόνα έρχεται πάντα στο νου μου όταν συζητώ με άλλους τον διάλογο των θρησκειών. " Ινδία είχε αυτό το πλεονέκτημα της ενσωμάτωσης πνευμάτων για χιλιάδες χρόνια. Σε όλο τον κόσμο, η ανάγκη για ειλικρινή διάλογο μεταξύ νοοτροπιών, θρησκειών και πολιτισμών είναι τώρα περισσότερο αισθητή από ποτέ.
<P>
Αυτά τα δύο περιστατικά μου δίνουν τη βεβαιότητα ότι οι θρησκείες μπορούν να γεφυρωθούν μέσω των πνευματικών στοιχείων. Κάθε φορά που συναντώ νέους και έμπειρους στη χώρα μου, διηγούμαι αυτές τις δύο εμπειρίες. Πολλοί στη χώρα μου και σε όλο τον κόσμο έχουν παρόμοιες εμπειρίες. Πρέπει να διαδώσουμε αυτό το "ευαγγέλιο" σε κάθε μέρος του κόσμου.
<P>
Τώρα, ας συζητήσουμε το τρίτο σημαντικό στοιχείο της διαφωτισμένης κοινωνίας, που είναι η επίτευξη οικονομικής ανάπτυξης για κοινωνική μεταμόρφωση. Επιτρέψτε μου να αναφέρω ως παράδειγμα την Ινδία. Το ίδιο μπορεί να ισχύει σε πολλά μέρη του κόσμου, όπως στην Ευρωπαϊκή Ένωση.
<P>
" ινδική οικονομία βρίσκεται σε ανοδική φάση. Υπάρχει σημαντική ανάπτυξη στον κατασκευαστικό τομέα και στον τομέα των υπηρεσιών. Έχουμε μια αποστολή να εξαπλώσουμε αυτή την οικονομική ανάπτυξη σε όλη τη χώρα, καθώς και στον γεωργικό τομέα. Σχεδόν 220 εκατομμύρια άνθρωποι από το ένα δισεκατομμύριο πρέπει να βελτιώσουν το βιοτικό τους επίπεδο τόσο σε αγροτικές όσο και σε αστικές περιοχές. Αν και η άνοδος του ΑΕγχΠ υποδεικνύει την οικονομική μας ανάπτυξη, η συμμετοχή των ανθρώπων είναι ουσιαστική για την επίτευξη των απαιτούμενων στόχων. Είναι σημαντικό να διασφαλιστεί ότι οι πολίτες έχουν καλό επίπεδο διαβίωσης που περιλαμβάνει θρεπτικό φαγητό, καλό ενδιαίτημα, καθαρό περιβάλλον, οικονομικά προσιτή υγειονομική περίθαλψη, ποιοτική εκπαίδευση και παραγωγική απασχόληση, συνδυασμένα με το σύστημα αξιών μας που προκύπτει από την πολιτιστική κληρονομιά, ώστε να οδηγηθούμε στην ολοκληρωμένη ανάπτυξη της χώρας που θα φέρει χαμόγελα σε ένα δισεκατομμύριο ανθρώπους. Αυτοί είναι οι δείκτες για την άνοδο του δείκτη εθνικής ευημερίας. Για να επιτύχουμε αυτόν τον ρυθμό ανάπτυξης, προσδιορίσαμε πέντε τομείς στους οποίους η Ινδία έχει βασικές ικανότητες για ολοκληρωμένη δράση: 1) γεωργία και επεξεργασία τροφίμων, 2) εκπαίδευση και υγειονομική περίθαλψη, 3) τεχνολογία πληροφοριών και επικοινωνιών, 4) ανάπτυξη υποδομών και 5) αυτονομία σε καίριες τεχνολογίες. Προτείνουμε την υλοποίηση του οράματος της μεταμόρφωσης της Ινδίας σε αναπτυγμένη χώρα πριν από το 2020 ενεργοποιώντας και πυροδοτώντας το μυαλό των 540 εκατομμυρίων νέων της χώρας κάτω των 25 ετών.
<P>
Μέχρι στιγμής, συζητήσαμε την τρισδιάστατη προσέγγιση της παροχής εκπαίδευσης βασισμένης σε αξίες, της μεταμόρφωσης της θρησκείας σε πνευματική δύναμη της Ινδίας και της οικονομικής ανάπτυξης για μια κοινωνική μεταμόρφωση που θα οδηγήσουν στην ανάπτυξη μιας διαφωτισμένης κοινωνίας. Αυτή η ολοκληρωμένη τρισδιάστατη μεθοδολογία για την εξέλιξη της διαφωτισμένης κοινωνίας θα προετοιμάσει τον δρόμο για ειρηνικά, πλούσια, ευτυχισμένα κράτη και, ως εκ τούτου, για έναν κόσμο χωρίς εξτρεμισμούς και άλλους σπόρους εξτρεμισμού. Στον δικτυακό τόπο μου www.presidentofindia.nic.in, δήλωσα πώς ένα αρμόδιο παγκόσμιο όργανο είναι ουσιαστικής σημασίας για την εξέλιξη των εθνών διαφωτισμένων πολιτών. Θα χαρώ ιδιαιτέρως να ανταλλάξω σκέψεις, ιδέες και δράσεις σχετικά με αυτή την αποστολή με τους αξιότιμους βουλευτές αφού επισκεφθούν τον δικτυακό τόπο μου.
<P>
Επιτρέψτε μου τώρα να αναφερθώ στη δεύτερη αποστολή: "Πορεία προς την ενεργειακή ανεξαρτησία". Όταν αναλύουμε τα σοβαρά προβλήματα που αντιμετωπίζει ο πλανήτης σήμερα, δύο σημαντικά θέματα έρχονται στον νου μας. Πρώτον, η συνεχής εξάντληση του πετρελαίου από ορυκτά υλικά, των αποθεμάτων αερίου και άνθρακα, όπως προβλέπει το Παγκόσμιο Φόρουμ Ενέργειας, την οποία όλοι γνωρίζετε. Το δεύτερο είναι η συνεχής υποβάθμιση του περιβάλλοντος, κυρίως λόγω της εκτεταμένης χρήσης ορυκτών υλικών για την παραγωγή ενέργειας. " λύση σε αυτά τα προβλήματα μπορεί να βρεθεί μέσω της ενεργειακής ανεξαρτησίας, την οποία πρότεινα στη χώρα μου. Μπορεί να εφαρμοστεί σε πολλές χώρες. Ποια μορφή ενεργειακής ανεξαρτησίας προτείνω στην Ινδία;
<P>
" Ινδία έχει το 17% του παγκόσμιου πληθυσμού αλλά μόνο το 0,8% των γνωστών παγκόσμιων πόρων πετρελαίου και φυσικού αερίου. Με βάση την πρόοδο που προβλέπεται για τη χώρα κατά τις προσεχείς δύο δεκαετίες, η ικανότητα παραγωγής ενέργειάς της πρέπει να αυξηθεί στα 400 000 MW μέχρι το 2010 από τη σημερινή ικανότητα των 130 000 MW. Αυτό λαμβάνει υπόψη τις σχεδιασμένες οικονομίες ενέργειας και τον σχεδιασμό και την παραγωγή ενεργειακά αποδοτικού εξοπλισμού και συστημάτων.
<P>
Πρότεινα διάφορα συστήματα. " αποδοτικότητα των ηλιακών κυψελών, η οποία είναι κοινή στην Ευρωπαϊκή Ένωση και στην Ινδία, πρέπει να αυξηθεί από το σημερινό επίπεδο του 20% στο 55% μέσω εντατικής έρευνας για τις ηλιακές κυψέλες που βασίζονται στους νανοσωλήνες άνθρακα. Όσον αφορά τους αντιδραστήρες θορίου, το θόριο είναι μη σχάσιμο υλικό. Πρέπει να μετατραπεί σε σχάσιμο υλικό με τη χρήση της αναπαραγωγικής τεχνολογίας. Στον τομέα των βιοκαυσίμων, η πρόκληση είναι η παραγωγή βιοκαυσίμων με υψηλότερη απόδοση, οι τεχνολογίες εστεροποίησης και οι αλλαγές στους κινητήρες των αυτοκινήτων. Αυτοί οι τρεις ερευνητικοί τομείς απαιτούν εντατική συνεργασία μεταξύ της Ευρωπαϊκής Ένωσης και της Ινδίας. Προτείνω τη δημιουργία ενός προγράμματος ανάπτυξης ανανεώσιμης ενέργειας Ινδίας-ΕΕ για προηγμένη Ε[amp]Α σε όλες τις μορφές ανανεώσιμης ενέργειας, το οποίο θα οδηγήσει στη διαθεσιμότητα εμπορικών μονάδων παραγωγής ενέργειας μεγάλης κλίμακας την προσεχή δεκαετία.
<P>
(Χειροκροτήματα)
<P>
Επιτρέψτε μου να ολοκληρώσω με την "Παγκόσμια Πλατφόρμα Γνώσης". Με την εμπειρία της Ινδίας στις δύο επιτυχείς διεθνείς συνεργατικές επιχειρήσεις από την ιδέα στην υλοποίηση και στη διάθεση στην αγορά, προτείνω την ανάπτυξη της "παγκόσμιας πλατφόρμας γνώσης" προκειμένου να συγκεντρώσουμε τις κύριες ικανότητες των χωρών της ΕΕ και της Ινδίας στην επιστήμη και την τεχνολογία, με αποτέλεσμα την ανάπτυξη μοναδικών συστημάτων για παγκόσμιες εφαρμογές. " "παγκόσμια πλατφόρμα γνώσης" θα προσφέρει τη δυνατότητα κοινού σχεδιασμού, ανάπτυξης, αποδοτικής ως προς το κόστος παραγωγής και διάθεσης στην αγορά των προϊόντων γνώσης, των συστημάτων και των υπηρεσιών που βασίζονται στις κύριες ικανότητες των χωρών εταίρων στη διεθνή αγορά. " "παγκόσμια πλατφόρμα γνώσης" είναι ένας χώρος συνάντησης της επιστήμης, της τεχνολογίας, της βιομηχανίας, της διαχείρισης και του μάρκετινγκ.
<P>
Θα ρωτήσετε ίσως για τις αποστολές της "παγκόσμιας πλατφόρμας γνώσης". " σύγκλιση της βιοτεχνολογίας, της νανοτεχνολογίας και της τεχνολογίας των πληροφοριών αναμένεται να επηρεάσει κάθε τομέα ενδιαφέροντος της ανθρωπότητας. " "παγκόσμια πλατφόρμα γνώσης" θα αναλάβει αποστολές σε ορισμένους από τους τομείς που συζητήθηκαν περαιτέρω, οι οποίοι είναι ύψιστης σημασίας για όλους μας και για να καταστεί ο κόσμος μας ασφαλής, αειφόρος, ειρηνικός και πλούσιος.
<P>
Το πρώτο θέμα είναι το νερό: αφαλάτωση του θαλασσινού νερού με τη χρήση ηλιακής ενέργειας, καναλοποίηση, δικτύωση των ποταμών και αποδοτικό ως προς το κόστος ασφαλές πόσιμο νερό.
<P>
Το δεύτερο θέμα είναι η υγειονομική περίθαλψη: διάγνωση, σύστημα χορήγησης φαρμάκων, ανάπτυξη και παραγωγή εμβολίων για το HIV, τη φυματίωση, την ελονοσία και τις καρδιακές παθήσεις.
<P>
Το τρίτο θέμα είναι η γεωργία και η επεξεργασία τροφίμων: η αυξημένη παραγωγή δημητριακών σε ένα περιβάλλον μειωμένων εδαφών, μειωμένου νερού και μειωμένου ανθρώπινου δυναμικού, η συντήρηση των τροφίμων, η επεξεργασία των τροφίμων, η αποδοτικότητα ως προς το κόστος αποθήκευσης και διανομής.
<P>
Το τέταρτο είναι τα προϊόντα γνώσης: υλικός εξοπλισμός, λογισμικό και προϊόντα δικτύωσης και αποθήκευσης, περιλαμβανομένων των φορητών μικρο- και νανοηλεκτρονικών διατάξεων.
<P>
Το πέμπτο είναι τα συστήματα μεταφορών: συστήματα μεταφορών χωρίς ορυκτά καύσιμα που χρησιμοποιούν ανανεώσιμες ενέργειες, συστήματα ασφαλείας, υλικός εξοπλισμός και ενσωματωμένη ολοκλήρωση λογισμικού.
<P>
Το έκτο θέμα είναι το ενδιαίτημα: ένα αποδοτικό ως προς την ενέργεια και το νερό ενδιαίτημα χωρίς ρύπανση.
<P>
Το έβδομο θέμα είναι η πρόβλεψη και η διαχείριση καταστροφών: πρόβλεψη σεισμών, εκ των προτέρων αξιολόγηση της ποσότητας βροχής για συγκεκριμένες νεφελώδεις συνθήκες.
<P>
Τέλος, η ανάπτυξη ικανοτήτων: ανάπτυξη ποιοτικών ανθρωπίνων πόρων για όλους τους παραπάνω τομείς, περιλαμβανομένης της ανάπτυξης προσωπικού με δεξιότητες παγκοσμίου κλάσης.
<P>
" Ευρωπαϊκή Ένωση διαθέτει πλούτο επιστημονικού δυναμικού με πλούσιο πολιτισμό έρευνας. " Ινδία έχει αναδειχθεί σε ηγετική χώρα, με το αποδεδειγμένο επιστημονικό και τεχνολογικό δυναμικό της σε πολλές κοινωνικές αποστολές, και βρίσκεται τώρα σε άνοδο. " συνδυασμένη δύναμη των εθνών μπορεί να χρησιμοποιηθεί προς όφελος τόσο της Ινδίας όσο και της ΕΕ με τη συνεργασία τους ως εταίρων για τη δημιουργία της "παγκόσμιας πλατφόρμας γνώσης".
<P>
Εν κατακλείδι, όπως είδαμε, υπάρχει ένα ορατό κοινό νήμα στα οράματα και στα προβλήματά μας. Όταν είμαι κοντά σας, έχω την αίσθηση ότι υπάρχουν όμορφες λύσεις από όμορφα πνεύματα. Τα όμορφα πνεύματα φέρνουν δημιουργικότητα. Αυτή είναι η κοινή κληρονομιά της Ινδίας και της Ευρωπαϊκής Ένωσης.
<P>
Παρουσίασα τρεις αποστολές: "την εξέλιξη μιας διαφωτισμένης κοινωνίας", την "πορεία προς την ενεργειακή ανεξαρτησία" και τη "δημιουργία της παγκόσμιας πλατφόρμας γνώσης". Αυτές οι αποστολές Ινδίας-ΕΕ θα ενισχύσουν περαιτέρω τη στρατηγική εταιρική μας σχέση και θα γίνουν το θεμέλιο για την επίτευξη αλλαγών στη ζωή 1,5 δισεκατομμυρίων ανθρώπων, οδηγώντας τελικά στη σύγκλιση των πολιτισμών.
<P>
Για να ανταποκριθούμε στις προκλήσεις αυτών των αποστολών, μπορούμε να αντλήσουμε έμπνευση από μια παροιμία 2 500 ετών του Maharishi Patanjali. Είπε: "Όταν σε εμπνέει ένας μεγάλος σκοπός, ένα υπέρτατο έργο, όλες σου οι σκέψεις σπάνε τα δεσμά τους. Το μυαλό σου υπερβαίνει τα όρια, η συνείδησή σου επεκτείνεται προς κάθε κατεύθυνση και βρίσκεσαι σε έναν νέο, μεγάλο και υπέροχο κόσμο. Κοιμισμένες δυνάμεις, ικανότητες και ταλέντα ζωντανεύουν και ανακαλύπτεις ότι είσαι σπουδαιότερος άνθρωπος από όσο ονειρευόσουν ποτέ ότι είσαι".
<P>
Τρέφω ιδιαίτερο θαυμασμό για την Ευρωπαϊκή Ένωση. Σε αυτό το πλαίσιο, έγραψα ένα ποίημα που θέλω να μοιραστώ μαζί σας.
<P>
(Χειροκροτήματα)
<P>
Ο τίτλος του ποιήματος είναι "Το μήνυμα από τη Μητέρα Ινδία στην Ευρωπαϊκή Ένωση".
<P>
"Το όμορφο περιβάλλον οδηγεί σε όμορφα πνεύματα.
<P>
Το όμορφο περιβάλλον οδηγεί σε όμορφα πνεύματα.
<P>
Τα όμορφα πνεύματα φέρνουν φρεσκάδα και δημιουργικότητα,
<P>
Δημιούργησαν τους εξερευνητές στεριάς και θάλασσας,
<P>
Δημιούργησαν την Ευρωπαϊκή Ένωση.
<P>
Δημιούργησαν τους εξερευνητές στεριάς και θάλασσας,
<P>
Δημιουργήστε πνεύματα που καινοτομούν,
<P>
Δημιουργήστε μεγάλα επιστημονικά πνεύματα παντού. Γιατί;
<P>
Επιστρέψτε στις πολλές ανακαλύψεις.
<P>
Ανακαλύψτε την ήπειρο.
<P>
Συνειδητοποιείτε ότι ανακαλύψατε μια ήπειρο;
<P>
Ανακαλύψτε την ήπειρο και τους άγνωστους τόπους.
<P>
Κινδυνέψτε σε ανεξερεύνητα μέρη.
<P>
Δημιουργήστε νέες λεωφόρους.
<P>
Στα πνεύματα των καλύτερων,
<P>
Στα πνεύματα των καλύτερων γεννήθηκαν και σε μας,
<P>
Γέννησαν καρπούς της μάχης και του μίσους,
<P>
Εκατοντάδες χρόνια πολέμου και αίματος.
<P>
Εκατομμύρια υπέροχα παιδιά χαμένα σε στεριά και θάλασσα.
<P>
Δάκρυα πλημμύρισαν πολλά έθνη,
<P>
Πολλοί πνίγηκαν σε έναν ωκεανό θλίψης.
<P>
Κι έπειτα ήρθε το όραμα της Ευρωπαϊκής Ένωσης.
<P>
Δεσμεύτηκαν να μην στρέψουν την ανθρώπινη γνώση εναντίον εαυτών ή άλλων.
<P>
Ενωμένοι στη σκέψη τους, ανέλαβαν δράση για να κάνουν τους Ευρωπαίους πλούσιους,
<P>
Και η ειρήνη έμεινε στην Ευρωπαϊκή Ένωση.
<P>
Αυτή η χαρούμενη αγγελία σαγήνευσε τους ανθρώπους του πλανήτη του γαλαξία μου.
<P>
Αυτή η χαρούμενη αγγελία σαγήνευσε τους ανθρώπους του πλανήτη του γαλαξία μου.
<P>
Ω, Ευρωπαϊκή Ένωση, ας εξαπλωθεί παντού η αποστολή σου σαν τον αέρα που αναπνέουμε.
<P>
Αυτό είναι το ποίημά μου.
<P>
(Χειροκροτήματα)
<P>
Τέλος, φίλοι μου, επιτρέψτε μου να μεταφέρω τους χαιρετισμούς του ενός δισεκατομμυρίου ανθρώπων της χώρας μου προς όλους τους αξιότιμους βουλευτές του Ευρωπαϊκού Κοινοβουλίου και, μέσω υμών, προς όλους τους πολίτες των χωρών της Ευρωπαϊκής Ένωσης.
<P>
Να είστε όλοι ευλογημένοι.
<P>
(Οι βουλευτές, όρθιοι, χειροκροτούν)
<SPEAKER ID="119" NAME="Πρόεδρος">
Πρόεδρε Καλάμ, εξ ονόματος του Ευρωπαϊκού Κοινοβουλίου, σας ευχαριστώ γι' αυτή τη σημαντική και εμπνευσμένη ομιλία. Ήταν μία από τις πιο εξαιρετικές ομιλίες που έχουμε ακούσει.
<P>
(Χειροκροτήματα)
<P>
Προερχόμενη από έναν πολιτικό, επιστήμονα και ποιητή, ήταν μοναδική. Σας ευχαριστούμε. Πιστεύω ότι το πιο σημαντικό είναι να ακούμε ο ένας τον άλλο, προκειμένου να κατανοήσουμε αλλήλους καλύτερα και να συνεργαζόμαστε μεταξύ μας με σεβασμό. Αυτό ήταν το μήνυμά σας. Εύχομαι σε εσάς και στο σπουδαίο έθνος σας ό,τι καλύτερο και μεταφέρω τις θερμότερες ευχές μου όσον αφορά τη συνεργασία μεταξύ του μεγάλου έθνους της Ινδίας και της Ευρωπαϊκής Ένωσης.
<P>
(Παρατεταμένα χειροκροτήματα)

<CHAPTER ID="017">
Καθεστώς και χρηματοδότηση των πολιτικών κομμάτων σε ευρωπαϊκό επίπεδο (συζήτηση) 
<SPEAKER ID="272" NAME="Πρόεδρος">
" ημερήσια διάταξη προβλέπει τη συζήτηση επί της έκθεσης του Jo Leinen, εξ ονόματος της Επιτροπής Συνταγματικών Υποθέσεων, σχετικά με το καθεστώς και τη χρηματοδότηση των πολιτικών κομμάτων σε ευρωπαϊκό επίπεδο - C6-0202/2007 -.
<SPEAKER ID="273" NAME="Manuel Lobo Antunes">
Προεδρεύων του Συμβουλίου. - (PT) Κυρία Πρόεδρε, κυρία Επίτροπε, κυρίες και κύριοι, όπως γνωρίζετε, στις 27 Ιουνίου του τρέχοντος έτους η Επιτροπή παρουσίασε μια πρόταση, βάσει του άρθρου 191 της Συνθήκης ΕΚ, η οποία έχει ως στόχο να βελτιώσει και να τροποποιήσει τον κανονισμό (ΕΚ) αριθ. 2004/2003 σχετικά με το καθεστώς και τη χρηματοδότηση των πολιτικών κομμάτων σε ευρωπαϊκό επίπεδο.
<P>
Την πρόταση αυτήν ακολούθησε μια έκθεση, η οποία αξιολογούσε την εφαρμογή του κανονισμού. Το αντίστοιχο ψήφισμα εγκρίθηκε από το Ευρωπαϊκό Κοινοβούλιο στις 23 Μαρτίου 2006. " πρόταση της Επιτροπής εισάγει ένα νέο στοιχείο: τη δυνατότητα χρηματοδότησης ευρωπαϊκών πολιτικών ιδρυμάτων, λαμβάνοντας υπόψη ότι αυτά διαδραματίζουν σημαντικό ρόλο στη στήριξη και προώθηση των δραστηριοτήτων και των στόχων των πολιτικών κομμάτων σε ευρωπαϊκό επίπεδο.
<P>
Καθώς τα πολιτικά ιδρύματα συνδέονται στενά με τα ευρωπαϊκά πολιτικά κόμματα, προτείνεται να πρέπει να υποβάλλουν την αίτησή τους για χρηματοδότηση διαμέσου του ευρωπαϊκού πολιτικού κόμματος με το οποίο συνδέονται, σύμφωνα με την ίδια νομική βάση που ισχύει για τη χρηματοδότηση του τελευταίου, με άλλα λόγια σύμφωνα με το άρθρο 191 της Συνθήκης ΕΚ.
<P>
Γνωρίζω ότι τα πολιτικά κόμματα που εκπροσωπούνται σε αυτό το Σώμα συγκροτούν ή έχουν ήδη συγκροτήσει ιδρύματα σε ευρωπαϊκό επίπεδο. Το Συμβούλιο βλέπει με ευνοϊκό μάτι τη δυνατότητα παροχής κοινοτικής οικονομικής στήριξης για τις δραστηριότητες των εν λόγω ιδρυμάτων σύμφωνα με πολύ σαφείς κανόνες, οι οποίοι θα επιτρέπουν, μεταξύ άλλων, να γίνεται σαφής διάκριση μεταξύ των τομέων παρέμβασης των κομμάτων, οι οποίοι πρέπει να είναι συμπληρωματικοί και όχι επικαλυπτόμενοι.
<P>
Ο δεύτερος κύριος στόχος της πρότασης της Επιτροπής είναι να αναθεωρηθούν οι οικονομικές διατάξεις που διέπουν τη χρηματοδότηση των πολιτικών κομμάτων σε ευρωπαϊκό επίπεδο, ενόψει της εμπειρίας που έχει αποκτηθεί στο μεταξύ. Προς τον σκοπό αυτόν, η Επιτροπή προτείνει, μεταξύ άλλων μέτρων, δύο παρεκκλίσεις από τον κανόνα περί μη αποκόμισης κέρδους, όπως ορίζεται στο άρθρο 109 του δημοσιονομικού κανονισμού. Το πρώτο μέτρο περιλαμβάνει τη δυνατότητα μεταφοράς ποσοστού έως 25% των ετήσιων συνολικών εσόδων από ένα έτος στο πρώτο τρίμηνο του επόμενου έτους, ώστε να μπορούν τα κόμματα να ανταποκρίνονται καλύτερα στις μεταβαλλόμενες πολιτικές συνθήκες και προτεραιότητες. Το δεύτερο μέτρο έχει ως στόχο να επιτρέπει στα πολιτικά κόμματα σε ευρωπαϊκό επίπεδο να δημιουργούν χρηματοοικονομικά αποθέματα, με πραγματοποίηση οικονομιών στα έσοδα τα οποία θα έχουν τα ίδια δημιουργήσει πέραν ενός νέου ελάχιστου επιπέδου συγχρηματοδότησης μειωμένου στο 15%.
<P>
Πρέπει επίσης να επισημάνω ότι προτείνεται να καθοριστεί με σαφήνεια ότι οι πιστώσεις που προέρχονται από τον προϋπολογισμό της ΕΕ μπορούν επίσης να χρησιμοποιηθούν για τη χρηματοδότηση εκστρατειών που διεξάγονται από τα πολιτικά κόμματα σε ευρωπαϊκό επίπεδο στο πλαίσιο των εκλογών του Ευρωπαϊκού Κοινοβουλίου, εφόσον αυτό δεν αποτελεί άμεση ή έμμεση χρηματοδότηση των εθνικών πολιτικών κομμάτων ή των υποψηφίων τους.
<P>
Στο Συμβούλιο, η πρόταση αξιολογήθηκε αρχικά τρεις φορές από την Ομάδα Γενικών Υποθέσεων, τον Σεπτέμβριο και τον Οκτώβριο του τρέχοντος έτους, και γενικώς οι αντιπροσωπείες την δέχτηκαν με ευνοϊκό μάτι. Εντούτοις, ορισμένες αντιπροσωπείες εξέφρασαν ανησυχίες σχετικά με την προτεινόμενη νομική βάση και τις παρεκκλίσεις από τη δημοσιονομική πειθαρχία.
<P>
Για τον λόγο αυτόν, ζητήθηκε η γνώμη της νομικής υπηρεσίας του Συμβουλίου πάνω στο θέμα αυτό. " τελευταία θεώρησε ότι οι παρεκκλίσεις από τον κανόνα περί μη αποκόμισης κέρδους, ο οποίος ορίζεται στο άρθρο 109, παράγραφος 2, του κανονισμού αριθ. 1605/2002 του Συμβουλίου, θα μπορούσαν να περιλαμβάνονται μόνο σε έναν ξεχωριστό κανονισμό, ο οποίος θα βασίζεται στο άρθρο 279 της Συνθήκης ΕΚ και ο οποίος θα έχει ως στόχο να εισαχθούν οι παρεκκλίσεις αυτές στον ίδιο τον δημοσιονομικό κανονισμό τροποποιώντας τον. " γνωμοδότηση αυτή είχε ως αποτέλεσμα να χωριστεί η πρόταση σε δύο νομικές πράξεις, καθώς και να πραγματοποιηθούν διαβουλεύσεις με το Ευρωπαϊκό Κοινοβούλιο και το Ελεγκτικό Συνέδριο.
<P>
Στις 17 Οκτωβρίου 2007, δηλαδή πρόσφατα, η Coreper II συζήτησε για πρώτη φορά ένα κείμενο συμβιβασμού, το οποίο υπέβαλε η πορτογαλική Προεδρία, καθώς και τη γνωμοδότηση της νομικής υπηρεσίας του Συμβουλίου. Μια εβδομάδα αργότερα, στις 24 Οκτωβρίου 2007, η Coreper II κατέληξε σε συμφωνία πάνω σε δύο σημεία: πρώτον, στο να χωριστεί η πρόταση σε δύο νομικές πράξεις, δηλαδή σε έναν κανονισμό, ο οποίος θα βασίζεται στο άρθρο 279 της Συνθήκης ΕΚ και ο οποίος θα περιέχει τις διατάξεις που τροποποιούν τον δημοσιονομικό κανονισμό, και σε έναν κανονισμό, ο οποίος θα περιέχει τις άλλες διατάξεις της πρότασης και θα βασίζεται στο άρθρο 191 της Συνθήκης ΕΚ· και δεύτερον, στο να πραγματοποιηθούν διαβουλεύσεις με το Ευρωπαϊκό Κοινοβούλιο και το Ελεγκτικό Συνέδριο σχετικά με την τροποποίηση του άρθρου 109 του κανονισμού αριθ. 1605/2002, σε συμφωνία με το άρθρο 279 της Συνθήκης ΕΚ. Οι εν λόγω διαβουλεύσεις πραγματοποιήθηκαν αμέσως.
<P>
Τα δύο συμβιβαστικά κείμενα που προέκυψαν από τον παραπάνω διαχωρισμό αξιολογήθηκαν από την Ομάδα Γενικών Υποθέσεων στις 9 Νοεμβρίου 2007, συνεπώς πολύ πρόσφατα. Ως αποτέλεσμα, είμαι ιδιαίτερα ευτυχής να σας ανακοινώσω ότι η Ομάδα Γενικών Υποθέσεων, η οποία συνεδρίασε την περασμένη Παρασκευή, επιβεβαίωσε την ύπαρξη ευρείας συμφωνίας μεταξύ των εθνικών αντιπροσωπειών όσον αφορά τα ζητήματα τα οποία καλύπτουν οι δύο κανονισμοί που προέκυψαν από τον διαχωρισμό της πρότασης.
<P>
Στην ουσία, θέλω να επαναλάβω ότι δεν υπάρχει καμία σημαντική διαφωνία μεταξύ των τριών θεσμικών οργάνων. " Επιτροπή, το Κοινοβούλιο και το Συμβούλιο συμφωνούν όσον αφορά τα ουσιαστικά σημεία σχετικά με τα ευρωπαϊκά πολιτικά ιδρύματα και την τροποποίηση των διατάξεων που διέπουν τη λειτουργία των ευρωπαϊκών πολιτικών κομμάτων. Το ζήτημα της νομικής βάσης ήταν, και είναι, ένα αυστηρά νομικό ζήτημα και το Συμβούλιο δεν είχε, και δεν έχει, την πρόθεση να εμποδίσει τη συμφωνία μεταξύ των τριών θεσμικών οργάνων.
<P>
Μπορώ να επιβεβαιώσω, εξ ονόματος του Συμβουλίου, ότι αυτό που θέλουμε είναι να εγκριθούν οι δύο κανονισμοί που προέκυψαν από τον διαχωρισμό της πρότασης έως και το τέλος του τρέχοντος έτους, έτσι ώστε να μπορέσουν να τεθούν σε ισχύ την 1η Ιανουαρίου 2008. Προς τον σκοπό αυτόν, προτείνω να αναβάλει το Κοινοβούλιο την ψηφοφορία επί της γνωμοδότησής σας, η οποία έχει προγραμματιστεί για αυτήν την εβδομάδα, έτσι ώστε να μπορέσουμε, μέσω των κατάλληλων επαφών, να καταλήξουμε κατά την πρώτη ανάγνωση σε συμφωνία σχετικά με τον κανονισμό που θα βασίζεται στο άρθρο 191 της Συνθήκης ΕΚ, δυνάμει της διαδικασίας της συναπόφασης.
<P>
Στην περίπτωση αυτήν, η γνωμοδότηση του Κοινοβουλίου σχετικά με την τροποποίηση του δημοσιονομικού κανονισμού θα πρέπει να εγκριθεί το συντομότερο δυνατό. Επίσης, ζητήσαμε από το Ελεγκτικό Συνέδριο να κινηθεί με ταχύτητα. Διαθέτουμε λίγο χρόνο, όμως, κατά την άποψή μας, υπάρχει αρκετός χρόνος ώστε να εγκρίνουμε τους δύο κανονισμούς σύμφωνα με τους όρους που απαιτούν το Κοινοβούλιο, η Επιτροπή και το Συμβούλιο.
<SPEAKER ID="274" NAME="Margot Wallström">
Αντιπρόεδρος της Επιτροπής. - (EN) Kυρία Πρόεδρε, η περίοδος προβληματισμού μας δίδαξε ότι υπάρχει μια σαφής απαίτηση και ευκαιρία για τη λήψη μέτρων με στόχο την ενίσχυση και την επέκταση του πολιτικού διαλόγου. Έλεγα πάντοτε ότι, εάν θέλουμε να δημιουργήσουμε μια ευρωπαϊκή δημόσια σφαίρα, τότε πρέπει επίσης να δημιουργήσουμε μάλλον μια ευρωπαϊκή πολιτική κουλτούρα και αυτό το συγκεκριμένο ζήτημα είναι απολύτως καίριο, αν θέλουμε να γίνει κάτι τέτοιο.
<P>
Βέβαια, δεν υπάρχουν μαγικές λύσεις για να γεφυρωθεί το χάσμα μεταξύ της ευρωπαϊκής πολιτικής και των πολιτών μας και δεν υπάρχει κάποιος απλός τρόπος για να ανταποκριθούμε στις δημοκρατικές φιλοδοξίες των πολιτών και στην επιθυμία τους να συμμετέχουν πιο ενεργά. Αυτές τις φιλοδοξίες πρέπει να τις προωθήσουμε με τη βοήθεια ενός ευρέου φάσματος πρωτοβουλιών με κοινούς στόχους, προκειμένου να διασφαλίσουμε την ευρύτερη δυνατή συμμετοχή των πολιτών, συμπεριλαμβανομένων κυρίως των νέων, και θα προσέθετα και των γυναικών, στον δημοκρατικό βίο της Ένωσης.
<P>
Οι δραστηριότητες των ευρωπαϊκών πολιτικών κομμάτων, παράλληλα με τη δημιουργία ευρωπαϊκών πολιτικών ιδρυμάτων, αποτελούν ενιαίο και αναπόσπαστο κομμάτι της προσπάθειας δημιουργίας αυτής της πραγματικής ευρωπαϊκής δημόσιας σφαίρας, όπου οι διαφορετικές απόψεις μπορούν να αλληλοαμφισβητούνται και όπου οι πολίτες μπορούν να κατανοούν καλύτερα τις προκλήσεις που διακυβεύονται και να προβαίνουν σε ενημερωμένες επιλογές. " πολιτική συζήτηση και η πολιτική αντιπαράθεση αποτελούν μέρος της δημοκρατίας και ελπίζουμε ότι αυτά θα βοηθήσουν επίσης και στην αύξηση του ποσοστού συμμετοχής στις εκλογές του Ευρωπαϊκού Κοινοβουλίου.
<P>
Είμαι στην ευχάριστη θέση να πω ότι η Επιτροπή και το Κοινοβούλιο συμφωνούσαν πάντοτε πάνω στο θέμα αυτό. " Επιτροπή μπόρεσε να ανταποκριθεί με ταχύτητα στο αίτημα του Κοινοβουλίου και η πρότασή μας έλαβε τη σθεναρή υποστήριξη της Επιτροπής Συνταγματικών Υποθέσεων του Κοινοβουλίου.
<P>
Στις 25 Οκτωβρίου, επεσήμανα ενώπιον του Σώματος τον προβληματισμό μου ότι η Coreper είχε αποφασίσει να ακολουθήσει μια πορεία, η οποία παρέκκλινε από την πορεία της Επιτροπής και του Κοινοβουλίου και οι βουλευτές, όπως και ο Πρόεδρος Pöttering και ο κ. Leinen, συμμερίστηκαν τον προβληματισμό μου. Ωστόσο, εξέφρασα και την ελπίδα ότι ο κεντρικός στόχος του Συμβουλίου, του Κοινοβουλίου και της Επιτροπής θα συνέχιζε να είναι ο ίδιος: με άλλα λόγια, η έγκριση της ουσίας της πρότασής μας πριν από το τέλος του τρέχοντος έτους.
<P>
Τρεις εβδομάδες αργότερα, και έχοντας ακούσει τις δηλώσεις της Προεδρίας, δεν μπορώ παρά να χαιρετίσω τις πρόσφατες εξελίξεις και να εκφράσω την ικανοποίησή μου για το ότι ακολουθούμε και πάλι μια κοινή πορεία. Το Συμβούλιο άκουσε και η ομάδα εργασίας αποδέχτηκε ομόφωνα την περασμένη Παρασκευή την πλήρη ουσία της πρότασής μας. Αυτό σημαίνει ότι μπορούμε να προχωρήσουμε. Ωστόσο, αν και η συμφωνία που επιτεύχθηκε στο Συμβούλιο αποτελεί σημαντική πρόοδο και μια πολύ θετική είδηση, δεν έχουμε φθάσει ακόμη στο τέλος της διαδικασίας. Πρέπει να οριστικοποιήσουμε τις λεπτομέρειες, προκειμένου να καταστήσουμε δυνατή την ταχεία έγκριση και θέση σε ισχύ του εν λόγω κανονισμού.
<P>
Ακόμη και αν ο διαχωρισμός της πρότασής μας δεν επηρεάζει σε τελική ανάλυση την ουσία της, εντούτοις συνεπάγεται μια ξεχωριστή και περισσότερο πολύπλοκη νομοθετική διαδικασία καθώς και τη γνωμοδότηση του Ελεγκτικού Συνεδρίου, η οποία ελπίζω ότι θα εκδοθεί εγκαίρως. Το χρονοδιάγραμμα είναι ιδιαίτερα απαιτητικό και αυστηρό.
<P>
Θα ήθελα να ευχαριστήσω τον κ. Leinen για το αφοσιωμένο έργο του σε αυτόν τον φάκελο καθώς και όλους τους άλλους εμπλεκόμενους βουλευτές. Θέλω επίσης να ευχαριστήσω τον Πρόεδρο Pöttering, τη Διάσκεψη των Προέδρων και τις πολιτικές ομάδες, οι οποίοι διαδραμάτισαν σημαντικό ρόλο στην προετοιμασία του εδάφους για την επίτευξη συμφωνίας πάνω στο θέμα αυτό. Επομένως, κυρία Πρόεδρε, κύριε Πρόεδρε του Συμβουλίου, κύριε Leinen,
<P>
(PT) Μπορούμε να προχωρήσουμε από κοινού.
<SPEAKER ID="276" NAME="Jo Leinen">
εισηγητής. - (DE) Κυρία Πρόεδρε, κυρία Αντιπρόεδρε της Επιτροπής, κύριε Προεδρεύων του Συμβουλίου, συνάδελφοι, κυρίες και κύριοι, η νέα Συνθήκη της Λισαβόνας είναι το όραμα που μας καθοδηγεί για μια κοινοβουλευτική δημοκρατία σε ευρωπαϊκό επίπεδο. Και για την κοινοβουλευτική δημοκρατία χρειάζεστε πολιτικά κόμματα. Χρειάζεστε πολιτικά κόμματα για να εκπροσωπούν τα συμφέροντα της κοινωνίας και να προσφέρουν στους πολίτες μια ποικιλία υποψηφίων και διακηρύξεων για να επιλέξουν στις εκλογές. Και στα 27 κράτη μέλη μας έχουμε κόμματα που συμμετέχουν στις εθνικές εκλογές· αυτό που χρειάζεται να κάνουμε τώρα είναι να δώσουμε τη δυνατότητα σε αυτά τα ευρωπαϊκά κόμματα να επιτελέσουν το δημοκρατικό τους έργο και σε ευρωπαϊκό επίπεδο.
<P>
Θέλουμε να διασφαλίσουμε ότι, και πριν από τις ευρωπαϊκές εκλογές, θα υπάρχει ένα πλήθος ενεργών πολιτικών οικογενειών για να επιλέξουν οι πολίτες μας, οι οποίες θα είναι ικανές να κινητοποιήσουν το εκλογικό σώμα και να πουν στους ψηφοφόρους πού σχεδιάζουν να τους οδηγήσουν. Θέλουμε να μπορούν οι πολίτες να αποφασίζουν σχετικά με τον χαρακτήρα της Ευρώπης, για την οποία ψηφίζουν, και θέλουμε να τους προσφέρουμε πραγματικές επιλογές. Ο πρώτος κανονισμός σχετικά με το καθεστώς και τη χρηματοδότηση των ευρωπαϊκών πολιτικών κομμάτων, τον οποίο υιοθετήσαμε το 2004, ήταν μια τεράστια επιτυχία. Πλέον διαθέτουμε δέκα εγγεγραμμένες πολιτικές οικογένειες και το γεγονός αυτό καταδεικνύει το εύρος του πολιτικού φάσματος που υπάρχει στην Ευρωπαϊκή Ένωση. " παρούσα αναθεώρηση του κανονισμού έχει σχεδιαστεί για να προσδώσει κάποια ευελιξία σε αυτές τις δημοκρατικές δομές και, ταυτόχρονα, να τις επεκτείνει.
<P>
Στην πλειονότητα των χωρών μας, δεν υπάρχουν μόνο πολιτικά κόμματα αλλά και πολιτικά ιδρύματα. Τα ιδρύματα αυτά αποτελούν οχήματα για τη βαθύτερη ανάλυση των κοινωνικών τάσεων και συνιστούν επίσης ένα φόρουμ συζήτησης, η οποία εκτείνεται πέρα από τη συμμετοχή στα κόμματα. Τα πολιτικά ιδρύματα έχουν αποδείξει την αξία τους σε πολλές χώρες. Επιτελούν ένα καλό έργο και, επομένως, καθίσταται ολοένα και πιο απαραίτητο να δημιουργήσουμε την ευκαιρία για τη διεξαγωγή αυτής της συζήτησης, αυτού του διαλόγου, σχετικά με την Ευρώπη και σε ευρωπαϊκό επίπεδο, υπερβαίνοντας τα εθνικά σύνορα. Ως εκ τούτου, χαιρετίζω το γεγονός ότι το μέσο αυτό, το οποίο έρχεται να προστεθεί στα πολιτικά κόμματα καθεαυτά, έχει λάβει και τις ευλογίες του Συμβουλίου.
<P>
Κυρίες και κύριοι, κανένα πολιτικό κόμμα δεν διαμορφώνει το πρόγραμμά του με βάση το δημοσιονομικό έτος. Ανταποκρίνεται στα πολιτικά γεγονότα και, επομένως, πρέπει να αντιμετωπίζουμε τα πολιτικά κόμματα με διαφορετικό τρόπο από ό,τι τις άλλες ενώσεις. Αυτός είναι και ο σκοπός αυτού του νέου κανονισμού: να προσδώσει κάποια ευελιξία στη δημοσιονομική διαχείριση. Στο σημείο αυτό, έχουμε τρεις στόχους: πρώτον, θέλουμε να υπάρχει η δυνατότητα να επεκτείνουμε το δημοσιονομικό έτος κατά τρεις μήνες όσον αφορά τις δαπάνες, ώστε να επιτρέψουμε στα κόμματα να ανταποκρίνονται στα πολιτικά γεγονότα. Δεύτερον, δεν θέλουμε να είναι υποχρεωμένα τα κόμματα να δαπανούν όλα τα χρήματά τους στο τέλος του έτους. Θέλουμε να μπορούν να χρησιμοποιούν τους δικούς τους πόρους, τις εισφορές και τις χορηγίες των μελών, προκειμένου να συγκεντρώνουν αποθέματα, τα οποία θα μπορούν να δαπανηθούν ανάλογα με τα κεντρικής σημασίας γεγονότα στην πολιτική και ειδικότερα, φυσικά, στις ευρωπαϊκές εκλογές.
<P>
Τέλος, προκειμένου να βοηθήσουμε ιδιαίτερα τις μικρότερες πολιτικές οικογένειες αλλά και προκειμένου να βοηθήσουμε τη δημιουργία και τη λειτουργία των ευρωπαϊκών πολιτικών ιδρυμάτων, χρειαζόμαστε ένα διαφορετικό καθεστώς όσον αφορά την αναλογία των επιχορηγήσεων και των ιδίων πόρων. Στον νέο κανονισμό, σκεφτόμαστε να καθορίσουμε τους ίδιους πόρους σε ποσοστό 15% και τις επιχορηγήσεις σε ποσοστό 85%.
<P>
Κυρίες και κύριοι, το Συμβούλιο αποφάσισε να διαχωρίσει τη νομική βάση. Υποστηρίξαμε ότι κάτι τέτοιο δεν ήταν απαραίτητο. Δυστυχώς, αυτό θα έχει ως αποτέλεσμα την απώλεια διαφάνειας, διότι οι πολίτες θα πρέπει τώρα να κοιτάζουν σε δύο μέρη για τη νομική βάση αυτού του νέου κανονισμού. Εντούτοις, δεν επιθυμούμε να δώσουμε συνέχεια σε αυτήν τη διαφωνία σχετικά με τα νομικά ζητήματα. Κάτι τέτοιο απλώς θα καθυστερούσε τη διαδικασία και θα αποσπούσε την προσοχή μας από τον πραγματικό στόχο του εν λόγω κανονισμού. Για το συμφέρον των ευρωπαϊκών πολιτικών κομμάτων και των προετοιμασιών τους για την ευρωπαϊκή εκλογική εκστρατεία του 2009, οφείλουμε να επικεντρωθούμε σε ζητήματα ουσίας και να ολοκληρώσουμε το ζήτημα αυτό πριν από το τέλος του έτους. Είμαι ιδιαίτερα ευτυχής όταν ακούω ότι η ουσία του παρόντος κανονισμού υπήρξε αντικείμενο ευρείας συμφωνίας. Θεωρώ ότι τώρα πρέπει να κάνουμε ό,τι μπορούμε, προκειμένου να ολοκληρώσουμε αυτό το σημαντικό νομοθέτημα κατά τη διάρκεια της πορτογαλικής Προεδρίας, έτσι ώστε να έχουμε μια νομική βάση για τα πολιτικά ιδρύματα και μια βάση για μια πιο ευέλικτη οικονομική διαχείριση κατά το δημοσιονομικό έτος 2008. Το Συμβούλιο θα απαιτήσει να υπάρξουν μεταβατικές ρυθμίσεις γι' αυτό, όπως προτείναμε αρχικά στην Επιτροπή Συνταγματικών Υποθέσεων.
<P>
Κυρία Αντιπρόεδρε της Επιτροπής, θα ήθελα να σας ευχαριστήσω για το ότι αναλάβατε την πρωτοβουλία εξ ονόματος της Επιτροπής. Επίσης, είμαι ευγνώμων και στην πορτογαλική Προεδρία για την πραγματική της δέσμευση στο ζήτημα αυτό, καθώς και στον κ. Leitão, μαζί με τον οποίο εργαστήκαμε πολύ. Θα ήθελα επίσης να ευχαριστήσω την Επιτροπή Προϋπολογισμών και την Επιτροπή Ελέγχου των Προϋπολογισμών, την κ. Guy-Quint και την κ. Mathieu, για την πολύτιμη συμβολή τους στις εκθέσεις τους, η οποία εισάγει περισσότερη διαφάνεια και έλεγχο όσον αφορά τη διάθεση των πόρων αυτών. Βρισκόμαστε σε καλό δρόμο και ελπίζω ότι θα έχουμε κάποιο αποτέλεσμα έως το τέλος του έτους.
<SPEAKER ID="277" NAME="Véronique Mathieu" LANGUAGE="FR">
Κυρία Πρόεδρε, κύριε Υπουργέ, κυρία Επίτροπε, κυρίες και κύριοι, κατά την υποβολή της γνωμοδότησής μου σχετικά με τον έλεγχο των προϋπολογισμών επεσήμανα τις τέσσερις απαιτήσεις που θεωρώ ουσιαστικής σημασίας: τη βελτίωση των μηχανισμών ελέγχου και, κατά συνέπεια, την αύξηση των αρμοδιοτήτων των εσωτερικών και εξωτερικών ελεγκτών καθώς και του διατάκτη· την καθιέρωση μιας συμπληρωματικής διαδικασίας ελέγχου· τη σαφή διάκριση μεταξύ των οικονομικών πόρων των πολιτικών κομμάτων και των πόρων των ιδρυμάτων· και, τέλος, τη διασαφήνιση των κανόνων σχετικά με τη χρηματοδότηση των εκστρατειών για τις ευρωπαϊκές εκλογές.
<P>
Είμαι ευτυχής που το Συμβούλιο αποδέχεται τον διάσημο κανόνα του 25%, τον οποίο πρότεινε τον περασμένο χρόνο η Ingeborg Gräßle και τον οποίο είχε απορρίψει το Συμβούλιο. Κατανοούμε πλήρως ότι η συμφωνία που δόθηκε φέτος περιείχε ένα σημαντικά μειωτικό στοιχείο που σχετιζόταν με την παρούσα έκθεση.
<P>
Εντούτοις, ο δισταγμός που υπάρχει ως προς τη νομική βάση της έκθεσης, μας ωθεί να αμφισβητήσουμε το αποτέλεσμα της ψηφοφορίας που πραγματοποιήθηκε κατά την ολοκλήρωση της παρούσας συνόδου, πράγμα που είναι λυπηρό.
<P>
Το Κοινοβούλιο ενήργησε με μεγάλη ταχύτητα όσον αφορά τη σύνταξη της παρούσας έκθεσης και την υποβολή των γνωμοδοτήσεων. Θα ήταν κρίμα αν η απόφαση του Συμβουλίου να διαχωρίσει την έκθεση σε δύο μέρη συνεπάγεται χάσιμο χρόνου. Ως εκ τούτου, θα θέλαμε να εγκριθεί η έκθεση γρήγορα, πριν από το τέλος του χρόνου. Σας ευχαριστώ.
<SPEAKER ID="278" NAME="Ingo Friedrich">
εξ ονόματος της Ομάδας PPE-DE. - (DE) Κυρία Πρόεδρε, καταρχάς επιτρέψτε μου να εκφράσω τα ειλικρινή συγχαρητήρια και τις ευχαριστίες μου στον κ. Jo Leinen, τον εισηγητή, για το ότι πραγματοποίησε πολύ καλή δουλειά. " Ομάδα μου μπορεί να υποστηρίξει πλήρως την παρούσα έκθεση και εγκρίνουμε επίσης και τις τροπολογίες. " έκθεση μετατρέπει τα κόμματα σε ευρωπαϊκό επίπεδο, καθώς και το νέο μέσο των πολιτικών ιδρυμάτων, σε αποτελεσματικά εργαλεία για την αύξηση της συμμετοχής των ευρωπαίων πολιτών και για την προώθηση της δημοκρατικής νομιμότητας της Ευρώπης.
<P>
Τα δημοψηφίσματα στη Γαλλία και τις Κάτω Χώρες κατέδειξαν ότι είναι σημαντικό να ξαναχτίσουμε την εμπιστοσύνη των πολιτών, ακόμη και μέσω των πολιτικών κομμάτων και των ιδρυμάτων. Είναι επίσης αλήθεια ότι οι οικονομικοί κανόνες πρέπει να προσαρμοστούν στις ταχέως μεταβαλλόμενες ανάγκες των πολιτικών κομμάτων. Φυσικά, πρέπει επίσης να διαφυλαχθεί και η διαφάνεια. Για τον λόγο αυτόν, το Ευρωπαϊκό Κοινοβούλιο θα παρέχει πληροφορίες σχετικά με την χρηματοδότηση που δίνεται στα κόμματα και τα ιδρύματα κάθε οικονομικό έτος και οι πληροφορίες αυτές θα είναι διαθέσιμες στον ιστότοπό μας.
<P>
Μια άλλη θετική καινοτομία είναι ότι αναγνωρίζεται επιτέλους ο ρόλος των πολιτικών κομμάτων στο πλαίσιο των ευρωπαϊκών εκλογών. Μονό εάν τα ευρωπαϊκά κόμματα μπορούν να συμμετέχουν ενεργά στις εκλογές για το Ευρωπαϊκό Κοινοβούλιο, θα μπορέσουν να καταστούν γνήσιοι παράγοντες της ευρωπαϊκής πόλης και να συμβάλουν στη διαμόρφωση μιας ευρωπαϊκής συνείδησης, βοηθώντας με τον τρόπο αυτό να ξεπεραστεί το υφιστάμενο δημοκρατικό έλλειμμα.
<P>
Ένα άλλο σημαντικό στοιχείο είναι η προώθηση των πολιτικών ιδρυμάτων. Το έργο τους στον τομέα της πολιτικής ενημέρωσης και διαπαιδαγώγησης συμπληρώνει τον ρόλο των πολιτικών κομμάτων. Τα εν λόγω ιδρύματα έχουν να διαδραματίσουν ξεχωριστό ρόλο στην εμβάθυνση της διαδικασίας διαπαιδαγώγησης και στην ενίσχυση των γνώσεων σχετικά με την Ευρωπαϊκή Ένωση, μειώνοντας κατά συνέπεια την απόσταση μεταξύ των πολιτών και της Ευρωπαϊκής Ένωσης.
<P>
Είμαι πεπεισμένος ότι τα πολιτικά ιδρύματα μπορούν να δώσουν ώθηση στην ενεργή συμμετοχή των πολιτών στον ευρωπαϊκό πολιτικό βίο και μπορούν επίσης να διαδραματίσουν σημαντικό ρόλο στην εκπαίδευση των αυριανών πολιτικών. Είναι μάλλον δύσκολο να κατανοήσει κανείς τον νομικίστικο τρόπο σκέψης του Συμβουλίου, αλλά όπως έλεγε πάντοτε και ο Χέλμουτ Κολ, αυτό που έχει μεγαλύτερη σημασία είναι το αποτέλεσμα. Για τον λόγο αυτόν, υποστηρίζω την παρούσα έκθεση και θα ήθελα να ευχαριστήσω όλους τους ενδιαφερόμενους για την αφοσίωση και τη συνεργασία τους.
<SPEAKER ID="279" NAME="Richard Corbett">
εξ ονόματος της Ομάδας PSE. - (EN) Κυρία Πρόεδρε, η Ομάδα μου υποστηρίζει την παρούσα πρόταση και πιστεύει ότι πρόκειται για μια πρακτική δέσμη τροποποιήσεων επί της τρέχουσας νομοθεσίας και ότι είναι πραγματικά χρήσιμο να έχουν τα ευρωπαϊκά πολιτικά κόμματα την ικανότητα να πραγματοποιούν έρευνα και τα συναφή μέσω των ιδρυμάτων τους και να διαθέτουν την ευελιξία να μεταφέρουν χρήματα από το ένα έτος στο άλλο και ούτω καθεξής.
<P>
Τέθηκε το ζήτημα της νομικής βάσης: το Κοινοβούλιο και η Επιτροπή συμφώνησαν, ενώ το Συμβούλιο διαφώνησε μαζί μας πάνω στο θέμα αυτό. Όμως αυτό που έχει μεγαλύτερη σημασία είναι η ουσία και όχι η νομική βάση και τολμώ μάλιστα να πω ότι είναι καλύτερο να υπάρχει νομική ασφάλεια από το να αντιμετωπίσουμε αργότερα κάποια πρόκληση σχετικά με το θέμα αυτό ενώπιον των δικαστηρίων. Επομένως, αυτό μας χαροποιεί και θα μας χαροποιήσει επίσης να επιδιώξουμε την επίτευξη συμφωνίας με το Συμβούλιο κατά την πρώτη ανάγνωση, αναβάλλοντας την ψηφοφορία.
<P>
Ωστόσο, επιτρέψτε μου απλώς να προσθέσω ότι, για τους λόγους που επεσήμανε και ο ίδιος ο εισηγητής, τα ευρωπαϊκά πολιτικά κόμματα είναι σημαντικά, καθώς εκφράζουν τις πολιτικές επιλογές που αντιμετωπίζουμε ως Ευρωπαϊκή Ένωση. Επίσης, τα μέσα ενημέρωσης συχνά δίνουν βάρος μόνο στο Συμβούλιο, και ιδιαίτερα στο Ευρωπαϊκό Συμβούλιο, σαν να επρόκειτο για ένα είδος πάλης μονομάχων μεταξύ των χωρών. Σήμερα κέρδισε η Βρετανία ή μήπως οι Γάλλοι; Έκαναν οι Γερμανοί κάποια συμφωνία με τους Ιταλούς; Παρόλα αυτά, όταν τα ίδια αυτά θέματα έρχονται σε αυτό το Κοινοβούλιο, σπάνια βλέπει κανείς όλους τους βουλευτές μιας χώρας να ψηφίζουν κάτι και όλους τους βουλευτές μιας άλλης χώρας να ψηφίζουν κάτι άλλο, διότι πραγματοποιούμε πολιτικές επιλογές - επιλογές πολιτικής. Θέλουμε να έχουμε υψηλότερα περιβαλλοντικά πρότυπα αλλά με μεγαλύτερο κόστος ή μήπως όχι; Σε κάθε χώρα θα υπάρχουν άνθρωποι που θα υποστηρίζουν διαφορετικές πλευρές ενός επιχειρήματος και το ίδιο ισχύει και για την πλειονότητα των επιλογών που αντιμετωπίζουμε. Οι πολιτικές ομάδες και τα πολιτικά κόμματα επισημαίνουν το γεγονός ότι στην Ένωσή μας πραγματοποιούμε πολιτικές επιλογές, επιλογές πολιτικής, και δεν πρόκειται για μια πάλη μεταξύ των διαφόρων εθνικών απόψεων.
<P>
Για τον λόγο αυτόν, πρέπει να ενισχύσουμε το έργο τους, το οποίο θα βοηθήσει τους πολίτες να σχηματίσουν κάποια αντίληψη για το είδος των ζητημάτων που εξετάζουμε· ένα έργο που θα βοηθήσει την Ένωσή μας να λειτουργήσει καλύτερα.
<SPEAKER ID="280" NAME="Andrew Duff">
εξ ονόματος της Ομάδας ALDE. - (EN) Κυρία Πρόεδρε, θα ήθελα να ευχαριστήσω την Προεδρία του Συμβουλίου για την πρόοδο που σημειώνει όσον αφορά την προσπάθεια επίτευξης συμφωνίας κατά την πρώτη ανάγνωση. Ελπίζω ότι το Ελεγκτικό Συνέδριο θα μπορέσει να κινηθεί με απροσδόκητη σπουδή, για να μας υποβάλει τη γνωμοδότησή του.
<P>
" γόνιμη πολιτική σκέψη αποτελεί απαραίτητο συστατικό μιας πλουραλιστικής και ενεργά κοινοβουλευτικής δημοκρατίας και τη σκέψη αυτήν θα ενθαρρύνει και θα προωθήσει το μέτρο που έχουμε ενώπιόν μας για την ίδρυση κομματικών-πολιτικών ιδρυμάτων. Το εν λόγω μέτρο θα ενθαρρύνει την ανάπτυξη της πολιτικής των κομμάτων σε ευρωπαϊκό επίπεδο και θα ενθαρρύνει τα εκκολαπτόμενα ευρωπαϊκά πολιτικά κόμματα να αναπτυχθούν με αυτοπεποίθηση και να συμμετάσχουν με αποτελεσματικό τρόπο σε εκστρατείες.
<P>
Πρέπει να πω ότι εδώ και χρόνια κάνουμε πιρουέτες γύρω από το πρόβλημα των πολιτικών κομμάτων, διότι φυσικά αποτελούν επίδοξους αντιπάλους και ανταγωνιστές για τα παλαιά εθνικά πολιτικά κόμματα, τα οποία, πιστεύω ορισμένες φορές, θα είναι το τελικό φρούριο που θα υπερασπιστούμε για τα συμφέροντα της εθνικής κυριαρχίας. Επομένως, θα πρέπει να κινηθούμε με ταχύτητα για να αναπτύξουμε σε ευρωπαϊκό επίπεδο πλατφόρμες για τη στήριξη και την προώθηση της μεταεθνικής πολιτικής, η οποία αντικατοπτρίζει πραγματικά τα πρότυπα του 21ου αιώνα.
<SPEAKER ID="281" NAME="Janusz Wojciechowski">
εξ ονόματος της Ομάδας UEN. - (PL) Κυρία Πρόεδρε, χαιρετίζω το έργο που βρίσκεται επί του παρόντος σε εξέλιξη σχετικά με την εύλογη ρύθμιση της χρηματοδότησης των πολιτικών κομμάτων σε ευρωπαϊκό επίπεδο. Το έργο αυτό είναι ιδιαίτερα απαραίτητο και συγχαίρω τον κ. Leinen για την έκθεσή του.
<P>
Εντούτοις, βρισκόμαστε αντιμέτωποι και με ένα ευρύτερο πρόβλημα. Το πρόβλημα αυτό αφορά τις συνέπειες της χρηματοδότησης των πολιτικών κομμάτων για την ποιότητα της δημοκρατίας τόσο στο επίπεδο της Ένωσης όσο και στο επίπεδο των επιμέρους κρατών μελών.
<P>
Για νομικούς λόγους, στο κόμμα που εκπροσωπώ δεν δόθηκε χρηματοδότηση από τον προϋπολογισμό για ένα ορισμένο χρονικό διάστημα κατά τη διάρκεια της προεκλογικής περιόδου. Γνωρίζω πόσο δύσκολο είναι να αντιμετωπίζει κανείς μια πολιτική αντιπολίτευση, η οποία διαθέτει χρήματα όταν εσύ δεν διαθέτεις. Προσφάτως, ένα από τα μεγαλύτερα πολιτικά κόμματα της Πολωνίας έπαυσε σχεδόν να υπάρχει, έχοντας απειληθεί από την απόσυρση των επιχορηγήσεων εξαιτίας μηδαμινών οικονομικών σφαλμάτων.
<P>
Τα χρήματα είναι σημαντικά, δεν θα πρέπει όμως να αποτελούν τον μοναδικό παράγοντα που καθορίζει τον χαρακτήρα της πολιτικής σκηνής, όπως συμβαίνει ορισμένες φορές. Οπωσδήποτε, αυτό είναι ένα θέμα για μια ξεχωριστή συζήτηση που θα πρέπει να πραγματοποιηθεί σε αυτό το Σώμα. Εξάλλου, η δημοκρατία δεν μπορεί να εξαρτάται μόνο από τη χρηματοδότηση.
<SPEAKER ID="282" NAME="Andreas Mölzer">
εξ ονόματος της Ομάδας ITS. - (DE) Κυρία Πρόεδρε, το ενδιαφέρον των πολιτών για την ΕΕ εξακολουθεί να είναι τουλάχιστον μέτριο και αυτό οφείλεται, μεταξύ άλλων, στις αδιαφανείς δομές της, στις ακατανόητες αποφάσεις της και στην έλλειψη ενδιαφέροντος από μέρους των μέσων ενημέρωσης.
<P>
Τα υπάρχοντα ευρωπαϊκά πολιτικά κόμματα έχουν επηρεάσει ελάχιστα τη μείωση του ελλείμματος αυτού και δεν είναι καθόλου σαφές ότι αποτελούν πραγματικά το κατάλληλο όχημα μέσω του οποίου θα ικανοποιηθεί η επιθυμία των πολιτών για περισσότερη συμμετοχή στις αποφάσεις. Κατά την άποψη μου, κάτι τέτοιο μπορεί να επιτευχθεί μέσω μιας αμεσότερης δημοκρατίας. Το να αναδιαμορφώσουμε το από αισθητικής πλευράς βελτιωμένο Ευρωπαϊκό Σύνταγμα με όσο το δυνατόν πιο ακατανόητο τρόπο έπειτα από μια συμφωνία που πραγματοποιήθηκε κεκλεισμένων των θυρών και το να αποφεύγουμε τα δημοψηφίσματα ζημιώνει οπωσδήποτε τον προβλεπόμενο και πολύ επαινεθέντα στόχο της δημιουργίας ενθουσιασμού στους πολίτες για την ΕΕ.
<P>
Δεδομένων των συνθηκών αυτών, τα ευρωπαϊκά κόμματα και τα συνδεδεμένα ιδρύματά τους είναι εξαιρετικά απίθανο να προωθήσουν τον ενθουσιασμό των πολιτών για την ΕΕ, εάν όμως κατορθώσουν να βελτιώσουν τον διάλογο σε ευρωπαϊκό επίπεδο και την επικοινωνία με τους πολίτες, καθώς και να εκπροσωπήσουν τα συμφέροντά τους, θα έχουμε τουλάχιστον επιτύχει κάτι. Εντούτοις, η χρηματοδότησή τους πρέπει να είναι σαφής και διαφανής και, κατά την άποψή μου, κάτι τέτοιο πρέπει να συνεπάγεται την πραγματοποίηση ελέγχων από ανεξάρτητους φορείς.
<SPEAKER ID="283" NAME="Roger Helmer" AFFILIATION="NI">
(EN) Κυρία Πρόεδρε, ας είμαστε ξεκάθαροι όσον αφορά την έκθεση του κ. Leinen: δεν αφορά τη δημοκρατία, αφορά την προπαγάνδα, αφορά τη χρήση των φόρων που συγκεντρώνονται από τους απρόθυμους πολίτες μας για την προώθηση ενός ευρωπαϊκού σχεδίου, σχετικά με το οποίο οι τελευταίοι είναι ολοένα και πιο ανήσυχοι. Οι Δανοί ψήφισαν κατά του Μάαστριχτ, οι Ιρλανδοί ψήφισαν κατά της Νίκαιας, οι Σουηδοί ψήφισαν κατά του ευρώ, ενώ οι Γάλλοι και οι Ολλανδοί κατά του Συντάγματος, παρόλα αυτά οι φόροι τους θα χρησιμοποιηθούν για την προώθηση της ολοκλήρωσης.
<P>
Σήμερα, σε αυτήν εδώ την Αίθουσα, ο Πρόεδρος Σαρκοζί έκανε λόγο για την ευρωπαϊκή δημοκρατία, όμως σε όλα τα κράτη μέλη μας η κοινή γνώμη που είναι απαραίτητη για την αντιπροσωπευτική δημοκρατία δεν υπάρχει. " δημοκρατία σε ευρωπαϊκό επίπεδο είναι μια απάτη και μια ψευδαίσθηση. Διατηρώντας πόρους για τα πανευρωπαϊκά κόμματα, ο κ. Leinen αποκλείει ρητά τα ευρωσκεπτικιστικά κόμματα που δεν επιδιώκουν κάποιο πανευρωπαϊκό καθεστώς, κατά συνέπεια τα χρήματα των φορολογουμένων θα διοχετευθούν στα κόμματα που είναι υπέρ της ολοκλήρωσης και δεν θα δοθούν στα άλλα. Σε μια Ευρώπη που μιλά για δημοκρατία, αυτό είναι ένα έγκλημα κατά των πολιτών.
<SPEAKER ID="284" NAME="Íñigo Méndez de Vigo" AFFILIATION="PPE-DE">
(ES) Κυρία Πρόεδρε, σήμερα ο Πρόεδρος της Γαλλίας μίλησε στο Σώμα για την ανάγκη για διάλογο και συζήτηση. Νομίζω ότι αυτό ακριβώς μάθαμε όλοι κατά την περίοδο του προβληματισμού, όπως είπε και η Αντιπρόεδρος Wallström.
<P>
Εντούτοις, για την πραγματοποίηση διαλόγου και συζήτησης χρειαζόμαστε κάποια μέσα και κάποια από τα σημαντικότερα και πραγματικά ουσιαστικής σημασίας μέσα -αν και όχι τα μοναδικά- είναι τα πολιτικά κόμματα. Τα ευρωπαϊκά πολιτικά κόμματα, όπως και τα εθνικά πολιτικά κόμματα, διαμορφώνουν τη βούληση των πολιτών. Αυτός πρέπει να είναι και ο ρόλος τους στα αντιπροσωπευτικά θεσμικά όργανα της Ευρώπης.
<P>
Είναι επομένως ανώφελο να συζητούμε για πολιτικά κόμματα σε ευρωπαϊκό επίπεδο χωρίς να συζητούμε ταυτόχρονα και για τη χρηματοδότησή τους. Πρέπει να εξετάσουμε με ποιον τρόπο θα χρηματοδοτούνται αυτά τα πολιτικά κόμματα που είναι τόσο απαραίτητα για τη διαμόρφωση της βούλησης των πολιτών. Θεωρώ ότι το πιο σημαντικό ζήτημα σε σχέση με τα πολιτικά κόμματα σε ευρωπαϊκό επίπεδο -αλλά και σε εθνικό επίπεδο, όμως το ευρωπαϊκό επίπεδο είναι αυτό που μας ενδιαφέρει εδώ- είναι ότι η χρηματοδότησή τους οφείλει να είναι υπεύθυνη, σαφής και διαφανής. Αυτό είναι το πιο σημαντικό για τους φορολογούμενους: να δαπανώνται τα χρήματά τους σωστά και να υπάρχουν θεσμικά όργανα που θα αναλαμβάνουν την ευθύνη για τον τρόπο με τον οποίο χρησιμοποιούνται τα χρήματά τους.
<P>
Πιστεύω ότι οι ευρωπαίοι πολίτες, αν και διατηρούν κάποιες αμφιβολίες ή δισταγμούς σχετικά με τον προσανατολισμό που θα έπρεπε να έχει η Ευρώπη, δεν έχουν καμία αμφιβολία ότι το μέλλον τους βρίσκεται στην Ευρώπη. Εδώ στο Κοινοβούλιο ακούω πάντοτε ακόμη και εκείνους οι οποίοι είναι εντελώς αντίθετοι στις ευρωπαϊκές ιδέες, ισχυριζόμενοι ότι είναι υπέρ και όχι κατά της Ευρώπης.
<P>
Για να επιστρέψουμε σε αυτό που έλεγα στην αρχή και παραθέτοντας ακόμη μια φορά τα λόγια του κ. Σαρκοζί: η συζήτηση είναι απαραίτητη και για να υπάρχει συζήτηση πρέπει να δημιουργήσουμε τα μέσα που είναι απαραίτητα για να την οργανώσουμε.
<P>
Ως εκ τούτου, χαιρετίζω την έκθεση του κ. Leinen, η οποία υιοθετεί την πρόταση της Επιτροπής, και θέλω επίσης να εκφράσω τις ευχαριστίες μου σε εσάς, κύριε Προεδρεύων του Συμβουλίου και καλέ μου φίλε Lobo Antunes, για την πρόταση που μας υποβάλατε.
<P>
Το Ευρωπαϊκό Λαϊκό Κόμμα δεν θα συζητήσει εδώ τη βάση. Αν ο κανονισμός πρέπει να διαχωριστεί σε δύο μέρη για την εξεύρεση κάποιας λύσης που θα είναι αποδεκτή από όλους, τότε ας είναι. Μπορείτε να βασίζεστε στην υποστήριξή μας.
<SPEAKER ID="285" NAME="Κώστας Μποτόπουλος" AFFILIATION="PSE">
Κυρία Πρόεδρε, χαίρομαι που και κάποιος άλλος συνάδελφος θα ακούσει τη συζήτηση, ειδικά για το συγκεκριμένο θέμα, στην ωραία μας γλώσσα.
<P>
Θα έλεγα ότι για το θέμα που συζητάμε έχουμε ένα πολύτιμο εργαλείο, που είναι τα πολιτικά κόμματα, αλλά φοβάμαι ότι αυτό το πολύτιμο εργαλείο το κρατάμε ακόμα κρυμμένο στο θεσμικό μας ντουλάπι και κινδυνεύει να σκουριάσει. Όλοι, ή τουλάχιστον οι περισσότεροι από εμάς, συμφωνούμε για το δημοκρατικό ρόλο που έχουν να διαδραματίσουν τα πολιτικά κόμματα στην Ευρώπη, αλλά νομίζω ότι πρέπει επίσης να συμφωνήσουμε ότι -μέχρι στιγμής- δεν παίζουν αυτόν τον ρόλο. Και αυτό διότι τα σημερινά κόμματα, όπως ειπώθηκε από αρκετούς ομιλητές, δεν είναι πραγματικά πολιτικά κόμματα. Είναι μια χαλαρή ομοσπονδία κομμάτων, όπως εξάλλου έλεγε στην έκθεσή του, ήδη από το 1996, ο δάσκαλός μου και εισηγητής τότε, ο Δημήτρης Τσάτσος. Δεν έχουμε λοιπόν πραγματικά πολιτικά κόμματα και είναι μια καλή ευκαιρία με τη συζήτηση αυτή να δούμε αν μπορούμε να πάμε σε πραγματικά πολικά κόμματα σε επίπεδο Ευρωπαϊκής Ένωσης.
<P>
Δύο παρατηρήσεις για τα συγκεκριμένα θέματα της έκθεσης που συζητάμε. Έχει δύο σημαντικά βήματα προς τα μπρος αυτή η έκθεση. Είπαμε δεν λύνει όλα τα πολιτικά προβλήματα, αλλά κάνει δύο σημαντικά βήματα προς τα μπρος. Το ένα είναι ότι με την αναγνώριση της λειτουργίας των πολιτικών ιδρυμάτων μπαίνει μέσα στη συζήτησή μας ένας παράγοντας σκέψης. Ένας παράγοντας ιδεολογικής ζύμωσης που είναι πάρα πολύ σημαντικός, διότι ένα από τα προβλήματα δημοκρατίας στην Ευρωπαϊκή Ένωση είναι ακριβώς και το ότι δεν προβληματιζόμαστε με βάση επιστημονικές και ουσιαστικές πολιτικές σκέψεις και τα ινστιτούτα αυτά μπορούν να μας προσφέρουν αυτήν την υπηρεσία.
<P>
Το δεύτερο είναι ότι γίνεται ένα πολύ μεγάλο βήμα σε επίπεδο διαφάνειας. Ιδίως με τους κανόνες διαφάνειας που τίθενται και για τα ίδια τα κόμματα, αλλά θα έλεγα, κυρίως, με το καινούργιο άρθρο 9β) σχετικά με τους κανόνες διαφάνειας από πλευράς του ίδιου του Κοινοβουλίου.
<P>
Να τελειώσω με μια μικρή παρατήρηση για το θέμα της διάσπασης της νομικής βάσης. Καταλαβαίνω ότι υπάρχουν τεχνικά προβλήματα. Προσωπικά, όμως λυπάμαι γι' αυτή τη διάσπαση, ακριβώς διότι αν συμφωνήσουμε όλοι ότι το οικονομικό κομμάτι, η οικονομική ανεξαρτησία και διαφάνεια, είναι εγγενές στοιχείο της ίδιας της πολιτικής λειτουργίας νομίζω ότι συμβολικά θα ήταν πολύ πιο δυνατό να έχουμε μια μόνο πράξη.
<SPEAKER ID="286" NAME="Roberto Musacchio" AFFILIATION="GUE/NGL">
(IT) Κυρία Πρόεδρε, κυρίες και κύριοι, είμαι υπέρ αυτού του ψηφίσματος, καθώς βοηθά τον δημοκρατικό βίο της Ευρώπης.
<P>
" Ομάδα της Ευρωπαϊκής Αριστεράς, η οποία πρόκειται να πραγματοποιήσει το δεύτερο συνέδριό της, έλεγε πάντοτε ότι στην παγκοσμιοποίηση, αλλά και στην ίδια μας την Ευρώπη, παρατηρείται μια συγκέντρωση των αγορών, των επιχειρηματικών συμφερόντων και της γραφειοκρατίας, ενώ η δημοκρατία έχει μείνει πίσω. Όλα αυτά είναι ωραία και καλά για τις ισχυρές δυνάμεις, αλλά όχι για όσους από εμάς πιστεύουν σε έναν διαφορετικό τύπο κοινωνίας που φροντίζει για τις ανάγκες των πιο αδύναμων μελών της.
<P>
Αυτός ήταν στο παρελθόν ο ρόλος των μαζικών κομμάτων. Σήμερα υπάρχει μια νέα πρόκληση, αυτή της δημιουργίας κομμάτων ικανών να λειτουργήσουν σε νέα επίπεδα σύγκρουσης και λήψης αποφάσεων, κομμάτων που θα οικοδομήσουν εκ νέου τη δημοκρατική συμμετοχή και τον δημοκρατικό ρόλο του Κοινοβουλίου, έξω από το σύστημα των μεγάλων συνασπισμών και της διακυβερνητικής συνεργασίας που καταπνίγουν τη δημοκρατική συζήτηση. Υπάρχει φυσικά η ανάγκη για διαφάνεια ως προς τη χρήση των πόρων, όμως η πολιτική δεν μπορεί να αποτελεί αποκλειστικό προνόμιο των πλουσίων.
<SPEAKER ID="287" NAME="Javier Moreno Sánchez" AFFILIATION="PSE">
(ES) Κυρία Πρόεδρε, κυρίες και κύριοι, θα ήθελα καταρχάς να συγχαρώ τον εισηγητή, κ. Leinen. Ο κ. Leinen είναι ένας από τους πατέρες του παρόντος κανονισμού και ακούραστος υπέρμαχος των πολιτικών κομμάτων, με τον οποίον μοιράστηκα τη μάχη για την εξασφάλιση, θα μπορούσε να πει κανείς, συμφωνιών.
<P>
Κυρίες και κύριοι, η παρούσα πρόταση δεν θα μπορούσε και δεν μπορεί να είναι όμηρος της μάχης που διεξάγεται μεταξύ των νομικών υπηρεσιών των θεσμικών οργάνων της Κοινότητας. Αργά ή γρήγορα, πρέπει να καταλήξουμε σε κάποια συμφωνία, διότι, αν δεν το κάνουμε, τα μοναδικά θύματα της σύγκρουσης αυτής θα είναι τα πολιτικά κόμματα, τα οποία διαδραματίζουν κρίσιμο ρόλο στην προσπάθειά μας να φέρουμε την ΕΕ πιο κοντά στους πολίτες και να ενθαρρύνουμε την πολιτική τους συμμετοχή, με στόχο να νιώθουν ότι αποτελούν μέρος ενός κοινού πολιτικού σχεδίου και ενός πολιτικού μέλλοντος.
<P>
Τα κόμματα αντιπροσωπεύουν επίσης τη διεθνική διάσταση της πορείας της ΕΕ προς την πολιτική ολοκλήρωση. " παρούσα έκθεση καταδεικνύει την ευελιξία του Κοινοβουλίου καθώς και την ικανότητά του να λειτουργήσει. Δεν μπορεί να κατηγορήσει κανείς το Σώμα αυτό για αδυναμία συνεργασίας, με στόχο την επίτευξη συμφωνίας κατά την πρώτη ανάγνωση πριν από το τέλος του 2007.
<P>
Κυρίες και κύριοι, θα ήθελα να επισημάνω τρεις ιδέες, τρεις βασικές βελτιώσεις σε σχέση με το σχέδιο αυτό, τις οποίες επικροτούμε και οι οποίες θα διασφαλίσουν την ανάπτυξη των κομμάτων και των ιδρυμάτων.
<P>
" πρώτη ιδέα είναι ο ζωτικός ρόλος των ευρωπαϊκών πολιτικών κομμάτων στις εκλογές για το Ευρωπαϊκό Κοινοβούλιο, ο οποίος αντικατοπτρίζεται στη δυνατότητα χρήσης των χρηματοδοτικών πιστώσεων για τις ευρωπαϊκές προεκλογικές εκστρατείες.
<P>
" δεύτερη ιδέα είναι η ανεξάρτητη διαχείριση των ευρωπαϊκών πολιτικών κομμάτων, με τη μεταφορά ετήσιων χρηματικών αποθεμάτων και τη δυνατότητα δημιουργίας αποθεμάτων από τους ίδιους πόρους που συγκεντρώνονται με τα χρόνια.
<P>
Τρίτη και τελευταία είναι η ιδέα ότι η ενθάρρυνση των πολιτικών ιδρυμάτων σε ευρωπαϊκή κλίμακα ενισχύει τη δραστηριότητα των ευρωπαϊκών πολιτικών κομμάτων. Τα ιδρύματα είναι ένα καίριο μέσο για την επέκταση της δράσης των πολιτικών κομμάτων και για την ενίσχυση των δεσμών τους με τους πολίτες και θα διαδραματίσουν μείζονα ρόλο σε επίπεδο ενημέρωσης, συζήτησης και πολιτικής κατάρτισης.
<SPEAKER ID="288" NAME="Esko Seppänen" AFFILIATION="GUE/NGL">
(FI) Κυρία Πρόεδρε, η Ομάδα μας είναι διαιρεμένη πάνω στο θέμα αυτό. Προσωπικά, εκπροσωπώ όσους πιστεύουν ότι τα ευρωκόμματα συμβάλλουν στην ενίσχυση της δημοκρατίας. Πρόκειται για κόμματα κομμάτων και με αυτά η εξουσία απομακρύνεται από τους πολίτες. Υλοποιούν κεντρικές πολιτικές, οι οποίες αποφασίζονται από τα μεγάλα κόμματα στις μεγάλες χώρες.
<P>
Μπορούν να χρησιμοποιήσουν τους πόρους των ευρωκομμάτων για τη διάδοση της κεντρικής προπαγάνδας των ευρωπαϊκών εκλογών σε εθνικό επίπεδο. Λαμβάνουν τους πόρους των ευρωκομμάτων για να προωθήσουν την ευρωπαϊκή ευαισθητοποίηση μεταξύ των πολιτών. Στόχος της κεντρικής εξουσίας είναι να κάνει τους πολίτες να υιοθετήσουν μια πιο ευνοϊκή στάση απέναντι σε αυτήν - να τους κάνει πειθήνιους.
<P>
Σήμερα προτείνεται ένας νέος φορέας προπαγάνδας υπό τη μορφή της νομικής βάσης για ειδικά ευρωπαϊκά ιδρύματα, μειώνοντας την έκταση στην οποία αυτοχρηματοδοτούνται τα ευρωκόμματα και επιτρέποντας σε αυτά να αποφύγουν τη συμμόρφωση με τον δημοσιονομικό κανονισμό, με τον οποίο άλλοι είναι υποχρεωμένοι να συμμορφώνονται. Κάποιοι από την Ομάδα μας λένε όχι σε όλα αυτά.
<SPEAKER ID="289" NAME="Jens-Peter Bonde" AFFILIATION="IND/DEM">
(DA) Κυρία Πρόεδρε, δεν είμαι κατά της ομοσπονδιοποίησης. Πιστεύω ότι η ομοσπονδιοποίηση είναι μια καλή μορφή διακυβέρνησης στη Γερμανία, στον Καναδά, στην Ελβετία και στις "νωμένες Πολιτείες. Εντούτοις, η ομοσπονδιοποίηση απαιτεί την ύπαρξη ενός λαού και προς το παρόν δεν υπάρχει ένας ευρωπαϊκός λαός που να είναι έτοιμος για μια ευρωπαϊκή δημοκρατία. Από τότε που εξελέγην για πρώτη φορά, η συμμετοχή στις εκλογές έχει πέσει από το 63% στο 46% μόλις πρόσφατα. Την επόμενη φορά, το νούμερο αυτό θα πέσει ενδεχομένως κάτω από το 40%. Τα ευρωπαϊκά μέσα ενημέρωσης είναι λίγα στον αριθμό και μικρά. Ζουν από τεχνητές επιχορηγήσεις. Δεν υπάρχουν κοινά κόμματα με μέλη που να έχουν εγγραφεί από μόνα τους, που να πληρώνουν εκούσια τη συνδρομή τους και να συμμετέχουν στη δημιουργία εκλογικών προγραμμάτων. Τα κόμματα ελέγχονται από τα εθνικά κόμματα και χρηματοδοτούνται από τους φορολογούμενους. Τώρα θέλουν περισσότερα χρήματα και την ευκαιρία να χρησιμοποιήσουν τα χρήματα αυτά στις εθνικές εκλογές. Κάτι τέτοιο όμως στρεβλώνει τον ίσο ανταγωνισμό, είναι άδικο και ενδεχομένως παράνομο, διότι παραβιάζει την αρχή της ισότητας.
<P>
Μέλη των μεγαλύτερων κομμάτων διαχειρίζονται την κομματική στήριξη· το κόμμα μου έχασε τις επιχορηγήσεις του, επειδή απαιτείται η μεμονωμένη υπογραφή ενός από τα μέλη μας, παρόλο που τα μέλη άλλων κομμάτων δεν έχουν υπογράψει όλα μεμονωμένα για τη συμμετοχή τους. Μας μεταχειρίζονται διαφορετικά, και εντούτοις δεν υπάρχει κριτικός Τύπος που να επισημαίνει τα περιστατικά διάκρισης. Ευχαρίστως θα ψήφιζα υπέρ των επιχορηγήσεων για τα ευρωπαϊκά πολιτικά κόμματα, αν το εκλογικό σώμα επιθυμούσε μια ευρωπαϊκή δημοκρατία. Ας ξεκινήσουμε δίνοντας στους εκλεγμένους αντιπροσώπους του λαού εξουσία επί της νομοθετικής διαδικασίας και αφαιρώντας την εξουσία αυτήν από τους κυβερνητικούς λειτουργούς και τους εκπροσώπους των ομάδων πίεσης, έτσι ώστε το εκλογικό σώμα να μπορέσει να κάνει τη διαφορά, παρουσιαζόμενο την ημέρα των εκλογών και ψηφίζοντας ένα διαφορετικό κόμμα. Ας δημιουργήσουμε ζωντανά κόμματα με άμεση συμμετοχή και εθελοντική συνδρομή, έτσι ώστε να μπορούμε στη συνέχεια να διευθετήσουμε τη δημόσια βοήθεια, την οποία το εκλογικό σώμα θεωρεί λογική και η οποία δεν δημιουργεί διακρίσεις. Επί του παρόντος, δεν διαθέτουμε την υποστήριξη του εκλογικού σώματος για την οιαδήποτε άσκηση περαιτέρω πιέσεων στο πορτοφόλι των πολιτών.
<SPEAKER ID="290" NAME="Manuel Lobo Antunes" LANGUAGE="PT">
Κυρία Πρόεδρε, κυρία Επίτροπε, κυρίες και κύριοι, η Επίτροπος Wallström ολοκλήρωσε την αρχική της ομιλία σε αυτήν τη συζήτηση εκφράζοντας την επιθυμία να προχωρήσουμε από κοινού. Το συμπέρασμα που έχω εξαγάγει από αυτήν τη συζήτηση είναι ότι, πράγματι, προχωρούμε από κοινού. Τα νέα αυτά δεν μπορούν παρά να είναι θετικά για το Συμβούλιο και την πορτογαλική Προεδρία και πρέπει να ευχαριστήσω την Επιτροπή και το Ευρωπαϊκό Κοινοβούλιο για το γεγονός ότι μπορούμε να πορευτούμε από κοινού, βάσει της πρότασης που σας υπέβαλα σήμερα.
<P>
Όπως έχει ήδη ειπωθεί, αυτό που πραγματικά έχει σημασία δεν είναι η μορφή αλλά η ουσία. " ουσία στην περίπτωση αυτήν είναι να παράσχουμε στα ευρωπαϊκά πολιτικά κόμματα επιπρόσθετους πόρους, έτσι ώστε να μπορέσουν να επιτελέσουν πλήρως τις πολιτικές τους δραστηριότητες και να ασκήσουν τις αρμοδιότητές τους, καθώς και να μπορέσουν να εμπλέξουν όλους τους πολίτες μας σε αυτήν την εκπληκτική διαδικασία της ευρωπαϊκής οικοδόμησης.
<P>
Αυτή είναι η πραγματική ουσία, ο πραγματικός λόγος και το ουσιαστικό ζήτημα. Όπως είπα, δεν μπορώ παρά να χαρώ με το γεγονός ότι τα τρία θεσμικά όργανα μπόρεσαν να καταλήξουν σε συμφωνία σχετικά με τον τρόπο που θα προχωρήσουμε ως προς το θέμα αυτό. Πρέπει επίσης να πω, αν μου επιτρέπετε να είμαι ειλικρινής, ότι το γεγονός ότι μπορέσαμε να καταλήξουμε σε αυτήν τη συμφωνία κατά τη διάρκεια της πορτογαλικής Προεδρίας είναι φυσικά για μένα και για την πορτογαλική κυβέρνηση βασική πτυχή της Προεδρίας μας, η οποία σύντομα θα ολοκληρωθεί.
<P>
Πρέπει να σας πω τρία πράγματα. Πρώτον, ελπίζουμε ότι σύντομα θα λάβουμε τη γνωμοδότηση του Ελεγκτικού Συνεδρίου και, κατά συνέπεια, θα μπορέσουμε να καταλήξουμε σύντομα σε κάποιο συμπέρασμα σχετικά με το εν λόγω θέμα. Δεύτερον, κάποιος βουλευτής είπε σήμερα ότι υπήρχαν κάποια ευρωπαϊκά πολιτικά κόμματα, τα οποία θα αποκλείονταν από το πεδίο εφαρμογής των νέων κανονισμών: κάτι τέτοιο δεν ισχύει, καθώς όλα τα κόμματα είναι επιλέξιμα. Τέλος, θέλω να επαναλάβω με κάθε ειλικρίνεια τη δέσμευσή μας να κάνουμε ό,τι μπορούμε, προκειμένου να ολοκληρώσουμε αυτήν τη διαδικασία έως το τέλος του χρόνου.
<SPEAKER ID="291" NAME="Jo Leinen">
εισηγητής. - (DE) Κυρία Πρόεδρε, το Συμβούλιο μόλις επεσήμανε ότι υπάρχει ευρεία συμφωνία σε σχέση με το περιεχόμενο του παρόντος κανονισμού. Την Πέμπτη, πριν από την ψηφοφορία για το θέμα αυτό, θα προτείνω την αναβολή της ψηφοφορίας, έτσι ώστε να μπορέσουμε να καταλήξουμε σε κάποια συμφωνία κατά την πρώτη ανάγνωση πριν από το τέλος του τρέχοντος έτους, ενδεχομένως κατά την περίοδο συνόδου του Δεκεμβρίου.
<SPEAKER ID="292" NAME="Πρόεδρος">
Σημείωσα τις πληροφορίες που μας δώσατε, κύριε Leinen, και θα ολοκληρώσουμε τη συζήτησή μας με τη συμβολή της Επιτρόπου Wallström.
<SPEAKER ID="293" NAME="Margot Wallström">
Αντιπρόεδρος της Επιτροπής. - (EN) Κυρία Πρόεδρε, κύριε Lobo Antunes, πιστεύω ακράδαντα ότι πρέπει να πάρετε όλα τα εύσημα που σας αξίζουν για το ότι μπορέσατε, ευτυχώς, να ολοκληρώσετε τον συγκεκριμένο αυτόν φάκελο πριν από το τέλος του χρόνου. Πιστεύω ότι, στη συνέχεια, θα πρέπει να πιούμε ένα ποτήρι κρασί, ή ένα ποτήρι πόρτο, για να γιορτάσουμε την επιτυχία της πορτογαλικής Προεδρίας πάνω σε αυτόν τον σημαντικό φάκελο.
<P>
Αν ο κ. Helmer είχε παραμείνει στην Ολομέλεια, θα γυρνούσα και θα του έλεγα ότι αποτελεί ζωντανή απόδειξη του τρόπου λειτουργίας της ευρωπαϊκής δημοκρατίας, καθώς οι ευρωπαίοι φορολογούμενοι πληρώνουν τον μισθό του για να βρίσκεται εδώ να κάνει αντιπολίτευση και να είναι αντίθετος στην Ευρωπαϊκή Ένωση και σε εμάς τους υπόλοιπους. Τον καλωσορίζουμε λοιπόν εδώ και τον αποδεχόμαστε, διότι η φωνή του είναι εξίσου απαραίτητη σε αυτήν τη συζήτηση.
<P>
Επομένως, και εκείνοι που είναι αντίθετοι διαδραματίζουν έναν πολύ σημαντικό ρόλο στην ευρωπαϊκή πολιτική συζήτηση σε αυτήν την Αίθουσα. Αυτό ακριβώς βρίσκεται πίσω από την ιδέα να δώσουμε σε όλα τα πολιτικά κόμματα τη δυνατότητα να διαμορφώσουν και να συμβάλουν στο ευρωπαϊκό πολιτικό οικοδόμημα, έτσι ώστε να έχουμε μια έντονη συζήτηση, στην οποία να μπορούν να εκφραστούν και οι δυο πλευρές αλλά και όλες οι διαφορετικές απόψεις. Και αυτό το κάνουμε κατά τρόπο ανοιχτό και διαφανή όσον αφορά τα κριτήρια, τους κανόνες και την ακριβή νομική βάση που θα πρέπει να εφαρμόσουμε σε όλα αυτά. Δεν υπάρχουν κρυμμένες πτυχές σε αυτήν τη συγκεκριμένη πρόταση.
<P>
Καθώς οι συνθήκες είναι πλέον κατάλληλες, και τα 10 πολιτικά κόμματα που υφίστανται σήμερα σε ευρωπαϊκό επίπεδο έχουν δημιουργήσει πολιτικά ιδρύματα, τα οποία αντιπροσωπεύουν ένα πολύ ευρύ φάσμα πολιτικών απόψεων και προγραμμάτων.
<P>
Το γεγονός αυτό δεν μπορεί παρά να προωθήσει αυτήν τη ζωντανή και πολύπλευρη συζήτηση σχετικά με τα ζητήματα ευρωπαϊκής πολιτικής και θα συμβάλει στο να φέρει την Ευρώπη πιο κοντά στους πολίτες της.
<SPEAKER ID="294" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη.
<P>
Γραπτές δηλώσεις (άρθρο 142 του Κανονισμού)
<SPEAKER ID="295" NAME="Alexandra Dobolyi  " AFFILIATION="PSE">
γραπτώς. - (HU) Αισθάνομαι ότι η σύσταση της Επιτροπής είναι σημαντική και καταδεικνύει την πορεία που πρέπει να ακολουθήσουμε. Τα ευρωπαϊκά πολιτικά κόμματα διαδραματίζουν σημαντικό ρόλο στην πολιτική σε ευρωπαϊκό επίπεδο. Ο ρόλος τους είναι μεγάλος όχι μόνο στον ευρωπαϊκό πολιτικό βίο αλλά και στη δημιουργία ενός ευρωπαϊκού δημόσιου τομέα υπό την ευρεία έννοια, επομένως αισθάνομαι ότι ο ρόλος τους και ο επανακαθορισμός των δραστηριοτήτων τους είναι ένα επίκαιρο ζήτημα.
<P>
Αποτελεί καίριο ερώτημα εάν θα πρέπει να υποστηρίξουμε τις πρωτοβουλίες αυτών των ευρωπαϊκών πολιτικών κομμάτων, προκειμένου να ενθαρρύνουν τους πολίτες να συμμετάσχουν συνειδητά στον δημοκρατικό βίο της Ένωσης, καθώς και στη δημιουργία του. Πιστεύω ότι υπάρχει τόσο η απαίτηση όσο και η ευκαιρία για τη λήψη μέτρων, τα οποία θα ενισχύσουν και θα διευρύνουν τον πολιτικό διάλογο, διασφαλίζοντας τη μεγαλύτερη δυνατή συμμετοχή των πολιτών στον δημοκρατικό βίο της Ένωσης, και κυρίως τη συμμετοχή των νέων, προκειμένου να διασφαλίσουμε ότι ακούγονται οι φωνές όλων.
<P>
Θα ήθελα να αναφέρω στο σημείο αυτό ότι ένας από τους πολιτικούς στόχους που έχουν αποφασιστεί για την Ευρωπαϊκή Ένωση εξακολουθεί να είναι η προώθηση και η εξέλιξη της δημιουργίας ενός ευρωπαϊκού δημόσιου βίου. Προκειμένου να γίνει κάτι τέτοιο, ένα από τα στοιχεία που επισημαίνονται στο έγγραφο της Επιτροπής είναι η στήριξη των πολιτικών ιδρυμάτων σε ευρωπαϊκό επίπεδο, τα οποία παρέχουν βοήθεια ή υποστήριξη και λειτουργούν συμπληρωματικά στις δραστηριότητες ομάδων πολιτικών κομμάτων που βρίσκονται κοντά σε αυτά, μέσω διαφόρων πρωτοβουλιών, όπως είναι για παράδειγμα η οργάνωση ευρωπαϊκών σεμιναρίων, η κατάρτιση και τα συνέδρια.
<P>
Τέλος, αυτού του είδους τα ιδρύματα σε ευρωπαϊκό επίπεδο μπορούν να διασφαλίσουν ένα αποτελεσματικό οικονομικό πλαίσιο για τη συνεργασία μεταξύ εθνικών πολιτικών ιδρυμάτων και διδασκόντων σε ευρωπαϊκό επίπεδο, συμπεριλαμβανομένων και άλλων εκπροσώπων των οργανώσεων νεολαίας και της κοινωνίας των πολιτών.

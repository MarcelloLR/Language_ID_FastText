<CHAPTER ID="003">
Δηλώσεις της Προεδρίας
<SPEAKER ID="007" NAME="Πρόεδρος">
Θα ήθελα να προβώ σε ορισμένες προκαταρκτικές παρατηρήσεις πριν από την έναρξη της συνεδρίασής μας. Θα ήθελα να σας υπενθυμίσω ότι την προηγούμενη Πέμπτη, η Διάσκεψη των Προέδρων αποφάσισε ότι αύριο Τρίτη, στις 16.00, θα διεξαχθεί συζήτηση επί των εκθέσεων Jędrzejewska και Trüpel σχετικά με το σχέδιο προϋπολογισμού για το 2011. " ψηφοφορία επί των εκθέσεων έχει προγραμματιστεί για την Τετάρτη. Δεύτερον, αύριο θα διεξαχθεί επίσης συζήτηση σχετικά με τα αποτελέσματα της δέκατης έκτης Διάσκεψης των Συμβαλλομένων Μερών (COP 16) για το κλίμα. " διεθνής κοινότητα σημείωσε κάποια πρόοδο στο Κανκούν. Στις διαπραγματεύσεις συμμετείχε και ευρύτατη αντιπροσωπεία του Ευρωπαϊκού Κοινοβουλίου, και εκείνοι οι συνάδελφοι βουλευτές βρίσκονται σήμερα μαζί μας. Από κοινού με την Επίτροπο κ. Hedegaard, θα εξετάσουμε κατά πόσον θεωρούμε ικανοποιητική τη συναφθείσα συμφωνία, καθώς και ποια θα πρέπει να είναι τα επόμενα βήματα σε σχέση με το εν λόγω θέμα πριν από τη διάσκεψη στη Δημοκρατία της Νότιας Αφρικής.
<P>
Τρίτον, στις 21 Οκτωβρίου, πληροφορηθήκαμε τον φετινό τιμηθέντα με το βραβείο Ζαχάρωφ του Ευρωπαϊκού Κοινοβουλίου για την ελευθερία της σκέψης. Όπως θα θυμάστε, ο τιμηθείς είναι ο κουβανός αντιφρονών Guillermo Fariñas. Δυστυχώς, θα είναι δύσκολο για τον κ. Fariñas να ταξιδέψει και να παραλάβει το βραβείο του αυτοπροσώπως την επόμενη Τετάρτη, παρά το γεγονός ότι παρενέβην εν προκειμένω, αποστέλλοντας προσωπική επιστολή προς τον πρόεδρο της Κούβας, Raul Castro. Προσδοκούμε ότι οι δυσκολίες μετάβασης του κυρίου Fariñas στο Στρασβούργο θα επισημανθούν από τη λαίδη Ashton, η οποία θα λάβει υπόψη το εν λόγω γεγονός στην περαιτέρω ανάπτυξη των σχέσεων με την Κούβα. Εξακολουθούμε να ελπίζουμε ότι ο τιμηθείς με το βραβείο μας θα κατορθώσει να μας επισκεφθεί. Εάν η πτήση του από την Κούβα προγραμματιζόταν για τις επόμενες ώρες, θα μπορούσε ακόμα να προλάβει τη συνεδρίαση της Τετάρτης.
<P>
Τέταρτον, θα ήθελα επίσης να σας υπενθυμίσω ότι πριν από 30 χρόνια, στις 13 Δεκεμβρίου 1981 για την ακρίβεια, επιβλήθηκε στρατιωτικός νόμος στην Πολωνία, σε μια απόπειρα των κομμουνιστικών αρχών να καταπνίξουν το ολοένα και ισχυρότερο κίνημα "Αλληλεγγύη". Χιλιάδες ακτιβιστές της αντιπολίτευσης συνελήφθησαν και πάνω από 100 άνθρωποι έχασαν τη ζωή τους. Σχεδόν τρεις δεκαετίες μετά τα εν λόγω γεγονότα, ας θυμηθούμε όλους όσοι υπήρξαν αρκετά γενναίοι ώστε να διακινδυνεύσουν τη ζωή τους για την ελευθέρωση της Ευρώπης από τον ζυγό του κομμουνισμού. Πέμπτον, και τελευταίο, σε σχέση με τη συμπεριφορά του κ. Bloom κατά τη σύνοδο Ολομέλειας της 24ης Νοεμβρίου, και λαμβάνοντας υπόψη ότι δεν επωφελήθηκε καμίας εκ των τριών προσκλήσεων που του απευθύνθηκαν προκειμένου να ζητήσει συγγνώμη για τις δηλώσεις του, αποφάσισα, βάσει των άρθρων 9 και 153 του Κανονισμού, να του επιβάλω κύρωση υπό τη μορφή της απώλειας του δικαιώματος αποζημίωσης διαμονής για χρονικό διάστημα επτά ημερών. Έχω ήδη ενημερώσει τον κ. Bloom για την απόφασή μου.
<P>
" ημερήσια διάταξη προβλέπει ορισμένες ανακοινώσεις: η υπογραφή εγκριθεισών νομοθετικών πράξεων κατά τη συνήθη νομοθετική διαδικασία. Δια του παρόντος, σας ενημερώνω ότι την Τετάρτη, ο Πρόεδρος του Συμβουλίου και εγώ θα υπογράψουμε τις επόμενες 10 νομικές πράξεις που εγκρίνονται κατά τη συνήθη νομοθετική διαδικασία σύμφωνα με το άρθρο 74 του Κανονισμού. Οι τίτλοι των εν λόγω νομοθετικών πράξεων θα δημοσιευθούν στα πρακτικά της παρούσας συνεδρίασης. Δεύτερον, η κ. Gruny με ενημέρωσε γραπτώς ότι η θητεία της ως βουλευτού του Ευρωπαϊκού Κοινοβουλίου έχει λήξει λόγω της εκλογής της στη γαλλική Εθνοσυνέλευση. Το Κοινοβούλιο λαμβάνει το γεγονός υπό σημείωση και, σύμφωνα με το άρθρο 7, παράγραφος 2, της πράξης περί εκλογής των αντιπροσώπων στο Ευρωπαϊκό Κοινοβούλιο με άμεση καθολική ψηφοφορία και το άρθρο 4, παράγραφοι 1 και 4, του Κανονισμού, επιβεβαιώνει τη χηρεία της έδρας με έναρξη ισχύος από 14ης Δεκεμβρίου 2010. Τρίτον, και τελευταίο: έλαβα ένα αίτημα από την Ομάδα της Συμμαχίας Φιλελευθέρων και Δημοκρατών για την Ευρώπη σχετικά με τον διορισμό του κ. Cornelis van Baalen στη διακοινοβουλευτική αντιπροσωπεία για τις σχέσεις με το Αφγανιστάν στη θέση του κ. Haglund. Υπάρχουν παρατηρήσεις; Βλέπω ότι δεν υπάρχουν. Ο διορισμός εγκρίνεται.

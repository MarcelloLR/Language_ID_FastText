<CHAPTER ID="013-01">
1. Ζιμπάμπουε
<SPEAKER ID="262" NAME="Πρόεδρος">
Το επόμενο σημείο είναι η συζήτηση επί έξι προτάσεων ψηφίσματος σχετικά με τη Ζιμπάμπουε .
<SPEAKER ID="263" NAME="Μάριος Ματσάκης">
συντάκτης. - Κυρία Πρόεδρε, η πολιτική, οικονομική και ανθρωπιστική κατάσταση στη Ζιμπάμπουε επιδεινώνεται συνεχώς, με την απειλή γενικευμένης επιδημίας χολέρας και άλλων ενδεχόμενων επιδημιών να προστίθεται στην ήδη δυσχερή κατάσταση στην οποία βρίσκεται ο λαός της Ζιμπάμπουε.
<P>
Είναι πλέον απολύτως σαφές ότι ο κ. Mugabe ελάχιστα ενδιαφέρεται για την ευημερία των συμπολιτών του. Τον ενδιαφέρει να ζει μια ζωή πολυτέλειας και χλιδής. Ο κ. Mugabe έχει αποδείξει, πέρα από κάθε εύλογη αμφιβολία, ότι είναι τελείως ακατάλληλος για να διακυβερνήσει τη χώρα του στον σύγχρονο κόσμο. Βρίσκει δικαιολογίες για την πολιτική του ύπαρξη προφασιζόμενος ότι πολεμά τα φαντάσματα της βρετανικής αποικιοκρατίας, μιας εποχής που έχει παρέλθει προ πολλού.
<P>
Δεν υπάρχει τρόπος να κάνουμε, εμείς οι Ευρωπαίοι, τον κ. Mugabe να λογικευθεί. " μόνη δυνατότητα για να αναγκαστεί να παραιτηθεί από τη θέση του είναι μια δραστική αλλαγή της στάσης που τηρεί η Αφρικανική Ένωση. Είναι κρίμα που ο οργανισμός αυτός δεν έχει παρέμβει ήδη με πολύ πιο αποφασιστικό και αποφασισμένο τρόπο. Πιστεύω ότι οι προσπάθειές μας πρέπει να στραφούν προς την κατεύθυνση της Αφρικανικής Ένωσης και των κυβερνήσεων των χωρών που την απαρτίζουν. Πρέπει να τους καταστήσουμε απολύτως σαφές ότι τις θεωρούμε πλήρως υπεύθυνες για τη θλιβερή κατάσταση που επικρατεί στη Ζιμπάμπουε και ότι αναμένουμε από αυτές, ακόμη και με καθυστέρηση, να λάβουν τα κατάλληλα δραστικά μέτρα για να πείσουν το καθεστώς του κ. Mugabe να παραιτηθεί ή διαφορετικά να υποστεί τις σοβαρές συνέπειες, μη αποκλειομένης της προσαγωγής σε δίκη για εγκλήματα κατά της ανθρωπότητας.
<SPEAKER ID="264" NAME="Catherine Stihler">
συντάκτρια. - Κυρία Πρόεδρε, εάν οι συνάδελφοί μου ήθελαν να σκεφτούν για λίγο τον χειρότερο εφιάλτη τους, αυτός δεν θα μπορούσε να συγκριθεί ούτε κατ' ελάχιστο με τα όσα υφίσταται ο λαός της Ζιμπάμπουε. " αλλοτινή ευημερία αυτής της χώρας είναι πλέον ανύπαρκτη λόγω του προέδρου της. " χώρα καταρρέει -δεν υπάρχει διακυβέρνηση, δεν υπάρχουν θέσεις εργασίας, επικρατεί υπερπληθωρισμός, δεν υπάρχουν τρόφιμα ούτε υγειονομικές υπηρεσίες- και η διάλυση του συστήματος αποχέτευσης προκαλεί τώρα επιδημία χολέρας.
<P>
Πριν από μία εβδομάδα, ο πρόεδρος της Ζιμπάμπουε Robert Mugabe είπε ότι η επιδημία χολέρας είχε ανασταλεί. Ισχυρίσθηκε ότι οι δυνάμεις της Δύσης ήθελαν να χρησιμοποιήσουν την επιδημία ως πρόσχημα για να εισβάλουν στη Ζιμπάμπουε και να τον ανατρέψουν. Ωστόσο, η Νότια Αφρική κήρυξε το μεγαλύτερο μέρος της περιοχής στα βόρεια σύνορά της με τη Ζιμπάμπουε περιοχή πληγείσα από καταστροφή, καθώς η ασθένεια διαδίδεται με τους πρόσφυγες, και η οργάνωση Oxfam προειδοποίησε ότι η κατάσταση στη Ζιμπάμπουε μπορεί να επιδεινωθεί.
<P>
Τα στοιχεία που γνωρίζουμε σήμερα αναφέρουν ότι έχουν χαθεί 1 111 ζωές και ότι η ασθένεια εξαπλώνεται. Υπάρχουν 20 581 κρούσματα χολέρας. " χολέρα είναι μια εξαιρετικά μολυσματική νόσος, η οποία οφείλεται σε ένα βακτήριο που προκαλεί εντερική λοίμωξη. Τα συμπτώματα περιλαμβάνουν διάρροια και αφυδάτωση. Στην πιο σοβαρή μορφή της, η ξαφνική οξεία υδαρής διάρροια μπορεί να προκαλέσει τον θάνατο λόγω σοβαρής αφυδάτωσης και νεφρικής ανεπάρκειας. Μπορεί να θανατώσει υγιείς ενηλίκους μέσα σε λίγες ώρες.
<P>
Για να δώσω ένα παράδειγμα του αντικτύπου που έχει η νόσος στον πληθυσμό, θα ήθελα να αναφέρω στο Κοινοβούλιο την περίπτωση του γιου της Cynthia Hunde, του Munashe. Ο Munashe πέθανε από χολέρα λίγο πριν από τα πρώτα του γενέθλια. " Cynthia δούλευε στη Νότια Αφρική, προσπαθώντας να εξασφαλίσει ένα καλύτερο μέλλον για τον γιο της, αφού δεν υπάρχουν θέσεις εργασίας στη Ζιμπάμπουε, και είχε αφήσει τον Munashe στη φροντίδα της μητέρας της. Όταν επέστρεψε στο σπίτι της μητέρας της, βρήκε τον Munashe να πεθαίνει στην αγκαλιά της γιαγιάς του. Σε συνέντευξη στο BBC, είπε: "Νιώθω τόσο άσχημα ... Είναι τόσο δύσκολο να το περιγράψω. Όταν έχεις έναν γιο, κάνεις όνειρα για αυτόν. Γύρισα στην πατρίδα περιμένοντας ότι θα τον δω να τρέχει μέσα στο σπίτι, αλλά αυτό δεν έγινε".
<P>
Σας παρακαλώ, κυρίες και κύριοι συνάδελφοι, να υποστηρίξετε το παρόν ψήφισμα που καταδικάζει τη Ζιμπάμπουε και σας παρακαλώ να βοηθήσετε τα αθώα θύματα, όπως τον Munashe.
<SPEAKER ID="265" NAME="Erik Meijer">
συντάκτης. - (NL) Κυρία Πρόεδρε, στις προηγούμενες συζητήσεις με διαδικασία κατεπείγοντος που διεξάχθηκαν σχετικά με το θέμα της Ζιμπάμπουε στις 7 Ιουλίου 2005 και στις 24 Απριλίου 2008, ανέφερα για ποιον λόγο ο κ. Mugabe κατάφερε να παραμείνει στην εξουσία για τόσο μεγάλο χρονικό διάστημα.
<P>
Ο λαός θυμάται το βίαιο παρελθόν της χώρας του. Για πολλούς, παρέμεινε ο ήρωας του αγώνα για την ελευθερία. Σύμφωνα με τη λογική του, καθετί που πράττει πρέπει να θεωρείται εκ προοιμίου σωστό. Όποιος αντιτίθεται σε αυτόν, εξυπηρετεί, όπως και παλαιότερα, τα συμφέροντα άλλων χωρών και στη χώρα του μόνον τα συμφέροντα της προνομιούχας λευκής μειονότητας. Εάν ο κ. Mugabe χάσει την εξουσία, η χώρα θα ξαναγίνει αποικία, και η πλειονότητα των κατοίκων θα υποστεί και πάλι διακρίσεις. Ωστόσο, η πραγματικότητα είναι διαφορετική.
<P>
Ο ξαφνικός ριζοσπαστισμός του κ. Mugabe πριν από μερικά χρόνια, όταν δεν κατάφερε ποτέ να μεταρρυθμίσει το σύστημα ιδιοκτησίας των γεωργικών γαιών και επέτρεψε να διατηρηθεί το χάσμα μεταξύ πλουσίων και φτωχών, αποσκοπούσε κυρίως στην προσέλκυση νέων υποστηρικτών από μια νέα γενιά και στη μη περαιτέρω αποξένωση των παλαιών συντρόφων του.
<P>
Με την προσέγγιση αυτή μπορεί να εξασφάλισε πιο φανατικούς και πιο βίαιους συμμάχους, αλλά οπωσδήποτε όχι την υποστήριξη της πλειονότητας των συμπολιτών του. Επί χρόνια, η Ευρώπη και η Αμερική έκριναν εσφαλμένα την κατάσταση στη Ζιμπάμπουε και προκάλεσαν έτσι υπόνοιες για απώτερα κίνητρα. Αυτά ακριβώς τα αισθήματα εχθρότητας εξασφάλισαν την παραμονή του Mugabe στην εξουσία.
<P>
" αντίσταση διογκώνεται τώρα που όλοι αντιλαμβάνονται πόσο αναποτελεσματική και καταστροφική είναι η πολιτική του. Δεν θα είχε κερδίσει τις προεδρικές εκλογές χωρίς δολοφονίες και εκφοβισμούς, και η μικρή κοινοβουλευτική πλειοψηφία της αντιπολίτευσης θα την είχε φέρει στην κυβέρνηση.
<P>
Έχουμε φτάσει τώρα σε μια επόμενη φάση σε σχέση με τις προηγούμενες συζητήσεις με διαδικασία κατεπείγοντος. " παροχή πόσιμου νερού έχει διακοπεί και η χολέρα σκοτώνει. Δεν υπάρχει λόγος να θριαμβολογούμε για την αποτυχία του αντιπάλου μας, αλλά πρέπει να βοηθήσουμε τον λαό της Ζιμπάμπουε. Του αξίζει μια καλύτερη κυβέρνηση, αλλά αυτή δεν είναι δυνατόν να επιβληθεί από οποιονδήποτε εξωτερικά. Αυτό που μπορούμε να κάνουμε είναι να εμποδίσουμε τον κ. Mugabe να εξασφαλίσει εξωτερική υποστήριξη.
<SPEAKER ID="266" NAME="Mikel Irujo Amezaga" LANGUAGE="ES">
Όπως αναφέρεται στην έκθεση, σύμφωνα με εκτιμήσεις του 2007 η Ζιμπάμπουε έχει πληθυσμό 12 εκατομμυρίων κατοίκων, και περίπου το ήμισυ εξ αυτών λιμοκτονούν. Το προσδόκιμο ζωής είναι 36 έτη. Μόνον το 40% των εκπαιδευτικών της χώρας εργάζονται και μόνον το ένα τρίτο των σπουδαστών παρακολουθούν μαθήματα. Αυτό δείχνει ότι ο κ. Mugabe δεν σκοτώνει μόνον το παρόν: σκοτώνει και το μέλλον.
<P>
" καταστολή και η καταπάτηση των ανθρώπινων δικαιωμάτων είναι επίσης καθημερινά φαινόμενα. Οι άνθρωποι που προασπίζονται τα ανθρώπινα δικαιώματα στη Ζιμπάμπουε αποτελούν συστηματικά στόχο αυθαίρετων κρατήσεων, συλλήψεων και βασανιστηρίων. " νομοθεσία της κυβέρνησης έχει περιορίσει σημαντικά τις ελευθερίες της έκφρασης, του συνέρχεσθαι, της κυκλοφορίας και του συνεταιρίζεσθαι.
<P>
Θα ήθελα να αναφέρω μερικά παραδείγματα, καθώς η κυβέρνηση θεσπίζει ολοένα και πιο κατασταλτικούς νόμους, οι οποίοι χρησιμοποιούνται εναντίον των ακτιβιστών που προασπίζονται τα ανθρώπινα δικαιώματα. Πρόκειται για τον νόμο για την πρόσβαση στις πληροφορίες και την προστασία της ιδιωτικής ζωής, ο οποίος χρησιμοποιείται από την κυβέρνηση για την αποτελεσματική φίμωση των δημοσιογράφων· για τον νόμο για τη δημόσια τάξη και ασφάλεια, ο οποίος περιόρισε σημαντικά την ελευθερία του συνέρχεσθαι, με αποτέλεσμα εκατοντάδες προασπιστές των ανθρώπινων δικαιωμάτων, συμπεριλαμβανομένων εργαζομένων σε ανεξάρτητα μέσα ενημέρωσης, να έχουν κρατηθεί αυθαίρετα· και για τον νόμο για τις ιδιωτικές εθελοντικές οργανώσεις, τον οποίο η κυβέρνηση επανέφερε το 2002 και ο οποίος θεωρείται ότι χρησιμοποιείται για τον εκφοβισμό και την παρενόχληση των ΜΚΟ.
<P>
Κυρία Πρόεδρε, στη γλώσσα της μητέρας μου, τα βασκικά, η οποία δεν είναι επίσημη γλώσσα του παρόντος Κοινοβουλίου, "mugabe" σημαίνει "χωρίς όρια", ένας ταιριαστός χαρακτηρισμός για τον άνθρωπο αυτό.
<P>
Ο δικτάτορας αυτής της αφρικανικής χώρας δεν είναι απλώς ένα ακόμη όνομα στον μακρύ κατάλογο των δικτατόρων που είχαμε την ατυχία να έχουμε στον πλανήτη αυτό, αλλά τολμώ να πω ότι περιλαμβάνεται στους δέκα κορυφαίους. Κατά την άποψή μου, εμείς στην ΕΕ πρέπει να καταβάλουμε κάθε προσπάθεια ώστε ο άνθρωπος αυτός να παραιτηθεί και να τελειώσει τις ημέρες του αντιμέτωπος με ένα Δικαστήριο Ανθρωπίνων Δικαιωμάτων.
<P>
Ευχόμαστε, επομένως, στη Ζιμπάμπουε ένα ευτυχισμένο 2009 χωρίς τον Mugabe.
<SPEAKER ID="267" NAME="Andrzej Tomasz Zapałowski">
συντάκτης. - (PL) Κυρία Πρόεδρε, πριν από δύο μήνες, συζητήσαμε τον μεγάλο λιμό που έπληξε την Ουκρανία κατά τη δεκαετία του 1930. Το ακόλουθο ερώτημα τέθηκε συχνά: πώς μπόρεσε να λάβει χώρα αυτή η τραγωδία; Γιατί ο κόσμος παρέμεινε σιωπηλός; Σήμερα, όταν βλέπουμε τα τεκταινόμενα στη Ζιμπάμπουε, έρχεται στο μυαλό μας μια παρόμοια ερώτηση: πώς είναι δυνατόν, στην εποχή μας, ένας ηγέτης να καταστρέφει την ίδια τη χώρα του; Γιατί ο κόσμος κάνει τόσο λίγα για την αντιμετώπιση του προβλήματος αυτού;
<P>
Τα ψηφίσματα από μόνα τους δεν πρόκειται να αλλάξουν την ηγεσία στη Ζιμπάμπουε. Πρέπει να αναρωτηθούμε εάν είμαστε διατεθειμένοι να μείνουμε θεατές, την ώρα που ο λαός της Ζιμπάμπουε οδηγείται στην καταστροφή του, όπως ακριβώς οι δυνάμεις του Ο"Ε έμειναν θεατές όταν άνθρωποι σφαγιάζονταν στη Ρουάντα. Ίσως η απόκρισή μας στην κατάσταση στη Ζιμπάμπουε να ήταν πιο αποφασιστική, εάν η χώρα διέθετε πλούσια αποθέματα πρώτων υλών. Το σημερινό ψήφισμα είναι ένα εξαιρετικό έγγραφο, αλλά παραμένει απλώς ένα έγγραφο. Απαιτείται πιο δυναμική δράση, εάν θέλουμε να σώσουμε ανθρώπους. Για τον λόγο αυτό, πρέπει να υποστηρίξουμε σθεναρά τους γείτονες της Ζιμπάμπουε, ώστε να παρασχεθεί κατάλληλη βοήθεια στα σύνορα της Ζιμπάμπουε.
<SPEAKER ID="268" NAME="Charles Tannock">
συντάκτης. - Κυρία Πρόεδρε, τα τελευταία χρόνια η Ζιμπάμπουε περιλήφθηκε τόσο συχνά στις συζητήσεις αυτές, ώστε εύλογα έχουμε εξαντλήσει τις εκφράσεις καταδίκης. Πρέπει, όμως, να υψώσουμε τη φωνή μας, επειδή ο ίδιος ο λαός της Ζιμπάμπουε που υποφέρει εδώ και τόσο καιρό έχει στερηθεί τη φωνή του από έναν αδίστακτο δεσπότη, τον Robert Mugabe.
<P>
Ο Mugabe έχει χάσει κάθε δικαίωμα να διεκδικεί δημοκρατική νομιμότητα, λόγω της ανήθικης αδιαφορίας του για τα ανθρώπινα δικαιώματα, τις πολιτικές ελευθερίες και το κράτος δικαίου. Ο πρόσφατος πυροβολισμός του Perence Shiri, ενός από τα πρωτοπαλίκαρα του Mugabe, υποδηλώνει την οργή που σιγοβράζει κάτω από την επιφάνεια στη Ζιμπάμπουε. Τα χέρια του Shiri είναι βαμμένα με το αίμα 20 000 ανθρώπων. Αυτός ήταν που, με τη βοήθεια της κομμουνιστικής Βόρειας Κορέας, έσφαξε συστηματικά αθώους αμάχους στις αρχές της δεκαετίας του 1980 στο Matabeleland. Και σαν να μην έφτανε αυτό, η αδιαφορία του Mugabe έχει προκαλέσει τώρα επιδημία χολέρας, μιας ασθένειας η οποία είχε εξαλειφθεί σχεδόν πλήρως σε ολόκληρη τη Ζιμπάμπουε έως πρόσφατα.
<P>
Απαντώντας στις διεθνείς ανησυχίες, ο Mugabe λέει, προκλητικά, ότι η επιδημία ισοδυναμεί με γενοκτονία εκ μέρους της Μεγάλης Βρετανίας, της χώρας μου, του πρώην αποικιοκράτη αφέντη. Είναι ίσως αυτή η αβάσιμη κατηγορία περί νεο-αποικιοκρατισμού, σε συνδυασμό με τη δική μας μετα-αποικιοκρατική ενοχή, η οποία μας εμποδίζει στην Ευρώπη να λάβουμε πιο δυναμικά μέτρα.
<P>
Όμως, εάν στραφούμε στην Αφρική για την αναζήτηση λύσης, βλέπουμε έναν ωκεανό αδιαφορίας και αναποτελεσματικότητας. " οξεία καταδίκη του Mugabe από τον πρωθυπουργό της Κένυας και από τον πρόεδρο της Μποτσουάνα βρίσκονται σε έντονη αντίθεση με την απάθεια των περισσότερων άλλων αφρικανικών κρατών και ηγετών, και ιδίως της Νότιας Αφρικής, αν και πρέπει να ελπίζουμε ότι ο πρόεδρος Zuma θα υιοθετήσει μια αυστηρότερη προσέγγιση.
<P>
Εάν η Αφρικανική Ένωση φιλοδοξεί να αποκτήσει εξουσία αντίστοιχης με αυτήν της Ευρωπαϊκής Ένωσης, πρέπει να αντιμετωπίσει το βασίλειο του τρόμου του Mugabe και να εξετάσει το ενδεχόμενο λήψης μέτρων για να τον αναγκάσει να παραιτηθεί από το αξίωμά του. Ένα συγκεκριμένο μέτρο το οποίο πρέπει να ενθαρρύνουμε είναι η απαγγελία κατηγοριών κατά του Mugabe στο Διεθνές Ποινικό Δικαστήριο μέσω απόφασης του Συμβουλίου Ασφαλείας του Οργανισμού "νωμένων Εθνών, πράγμα που αποδείχθηκε χρήσιμο στην περίπτωση του προέδρου al-Bashir σχετικά με το Darfur. Ευελπιστώ ότι την επόμενη φορά που θα αναφερθώ στη Ζιμπάμπουε θα είναι για να χαιρετίσω την ανατροπή και την αποχώρηση του Mugabe από το αξίωμά του.
<SPEAKER ID="269" NAME="Ιωάννης Κασουλίδης">
εξ ονόματος της Ομάδας PPE-DE. - Κυρία Πρόεδρε, η Ζιμπάμπουε γίνεται ένα αποτυχημένο κράτος. Ο μισός πληθυσμός της θα επιβιώσει με ξένη βοήθεια ή θα λιμοκτονήσει. " αποχέτευση και το μη μολυσμένο νερό είναι σχεδόν ανύπαρκτα και, ως εκ τούτου, μια καταστροφική επιδημία χολέρας εξαπλώνεται στη Ζιμπάμπουε καθώς και στις γειτονικές χώρες.
<P>
Και όλα αυτά, επειδή ο κ. Mugabe και οι φίλοι του θέλουν να τιμωρήσουν τον ίδιο τον λαό τους, επειδή τον καταψήφισε στις εκλογές. " μεσολάβηση της Νότιας Αφρικής ήταν αποτυχημένη και οι αφρικανικές χώρες απογοήτευσαν έως τώρα όσον αφορά τη λήψη αποφασιστικών μέτρων. " εικόνα που περιγράφηκε ανωτέρω συνιστά σοβαρή ανθρωπιστική καταστροφή, επομένως, ως πρώτο βήμα, ο κ. Mugabe πρέπει να παραπεμφθεί στο Διεθνές Ποινικό Δικαστήριο για να του απαγγελθούν κατηγορίες για εγκλήματα κατά της ανθρωπότητας, και να εκδοθεί διεθνές ένταλμα σύλληψής του.
<SPEAKER ID="270" NAME="Lidia Joanna Geringer de Oedenberg">
εξ ονόματος της Ομάδας PSE. - (PL) Κυρία Πρόεδρε, η Ζιμπάμπουε αντιμετωπίζει μια πολύ σοβαρή ανθρωπιστική κρίση εδώ και καιρό: σχεδόν ο μισός πληθυσμός της λιμοκτονεί, δεν υπάρχει ουσιαστικά πρόσβαση σε τρεχούμενο νερό και οι υγειονομικές συνθήκες είναι άθλιες. Κατά την τελευταία δεκαετία, το μέσο προσδόκιμο ζωής στη Ζιμπάμπουε μειώθηκε από τα 60 έτη και για τα δύο φύλα σε 37 έτη για τους άνδρες και 34 για τις γυναίκες. " εξαπλούμενη επιδημία χολέρας έχει ήδη προκαλέσει οκτακόσια θύματα, ενώ έχουν προσβληθεί περισσότερα από 16 000 άτομα. Σύμφωνα με την οργάνωση Médecins sans Frontières (MSF), περίπου ενάμισι εκατομμύριο άνθρωποι μπορεί να προσβληθούν σύντομα από τη χολέρα.
<P>
" οικονομία της χώρας βρίσκεται σε άθλια κατάσταση. Ο πληθωρισμός της είναι εδώ και καιρό ο υψηλότερος στον κόσμο. Άνω του 80% του πληθυσμού ζει με λιγότερο από ένα δολάριο την ημέρα. Οι αρχές στη Ζιμπάμπουε δεν φαίνεται να αντιλαμβάνονται τη σοβαρότητα της κατάστασης και δεν έχουν λάβει κανένα μέτρο. Ο πρόεδρος Mugabe δεν τήρησε την υπόσχεσή του να συγκροτήσει μια κυβέρνηση εθνικής ενότητας και οι πολιτικοί αντίπαλοί του εξακολουθούν να υφίστανται διώξεις.
<P>
" κρίσιμη κατάσταση στη Ζιμπάμπουε απαιτεί αποφασιστική αντίδραση από την Ευρωπαϊκή Ένωση, και τόσο το Συμβούλιο όσο και η Επιτροπή πρέπει να επιβεβαιώσουν τη δέσμευσή τους στον σκοπό αυτό συνεχίζοντας την παροχή ανθρωπιστικής βοήθειας στον πληθυσμό που υποφέρει. Πρέπει να ασκήσουμε πιέσεις στην κυβέρνηση της Ζιμπάμπουε ώστε να άρει τους περιορισμούς για τις οργανώσεις ανθρωπιστικής βοήθειας και να σταματήσει τις συλλήψεις ακτιβιστών στον τομέα των ανθρώπινων δικαιωμάτων. Επιπλέον, πρέπει να υποστηρίξουμε την ομάδα των Πρεσβυτέρων, ώστε τα μέλη της να εξασφαλίσουν άδεια εισόδου στη Ζιμπάμπουε.
<P>
" διαδικασία θέσπισης δημοκρατικών αλλαγών στη Ζιμπάμπουε θα απαιτήσει τη δέσμευση άλλων αφρικανικών χωρών, περιφερειακών θεσμικών οργάνων και διεθνών φορέων. " διασφάλιση της διεξαγωγής δίκαιων βουλευτικών εκλογών και η παρακολούθηση της συγκρότησης μιας νέας κυβέρνησης μπορεί να αποτελέσει ευκαιρία σταθεροποίησης της κατάστασης. Ταυτόχρονα, η διεθνής κοινότητα πρέπει να είναι έτοιμη να παράσχει οικονομική βοήθεια ώστε να βοηθήσει στην ανοικοδόμηση των κρατικών δομών που βασίζονται στο κράτος δικαίου.
<SPEAKER ID="271" NAME="Zdzisław Zbigniew Podkański">
εξ ονόματος της Ομάδας UEN. - (PL) Κυρία Πρόεδρε, οι πληροφορίες που περιέχονται στο ψήφισμα σχετικά με τη Ζιμπάμπουε είναι συγκλονιστικές: 5,1 εκατομμύρια άνθρωποι, δηλαδή ο μισός πληθυσμός, λιμοκτονούν, περισσότεροι από 300 000 άνθρωποι απειλούνται από την επιδημία χολέρας, 1,7 εκατομμύρια άνθρωποι έχουν προσβληθεί από τον ιό HIV και το μέσο προσδόκιμο ζωής είναι 37 έτη. Όλα αυτά τα προβλήματα είναι υπερβολικά για να μπορέσει να τα χειριστεί μια κυβέρνηση μόνη της.
<P>
Για τον λόγο αυτό, πρέπει να υποστηρίξουμε πλήρως κάθε πρωτοβουλία για τη βελτίωση της κατάστασης στη Ζιμπάμπουε. Οι συντάκτες του ψηφίσματος εφιστούν ορθώς την προσοχή μας στο γεγονός ότι πρέπει να διευκολύνουμε και να επεκτείνουμε το πεδίο της ανθρωπιστικής βοήθειας και στο ότι το Συμβούλιο, η Επιτροπή και τα κράτη μέλη της Ευρωπαϊκής Ένωσης πρέπει να αναλάβουν άλλες δραστηριότητες, συμπεριλαμβανομένης της διπλωματικής δράσης, και να παράσχουν οικονομική και πρακτική στήριξη στη Ζιμπάμπουε. Αυτή δεν πρέπει να επικεντρωθεί μόνον στο παρόν, αλλά και στο μακροπρόθεσμο μέλλον, και πρέπει να βασίζεται σε ένα συγκεκριμένο πρόγραμμα. Λέω "ορθώς", καθώς άλλο ένα ψήφισμα δεν πρόκειται να βοηθήσει στον επισιτισμό του λαού. Αυτό που χρειαζόμαστε και αυτό που περιμένει ο πληθυσμός στη Ζιμπάμπουε είναι πρακτική βοήθεια.
<SPEAKER ID="272" NAME="Michael Gahler" AFFILIATION="PPE-DE">
(DE) Κυρία Πρόεδρε, το μόνο ευχάριστο νέο από την καταστραμμένη χώρα της Ζιμπάμπουε είναι ότι παρακολουθούμε πιθανώς τους τελευταίους μήνες του καθεστώτος Mugabe.
<P>
Τα ευχάριστα νέα από την Αφρική είναι ότι ολοένα και περισσότερες χώρες αντιτίθενται στην κατάσταση που επικρατεί στη χώρα. Ως πρώτος αντιπρόεδρος της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ, μπορώ να αναφέρω ότι οι αφρικανοί ομόλογοί μας συμφώνησαν μαζί μας στην επικριτική αξιολόγηση της κατάστασης στη Ζιμπάμπουε για πρώτη φορά πριν από τρεις εβδομάδες, στη σύνοδό μας που πραγματοποιήθηκε στο Port Moresby. Στη Νότια Αφρική, επίσης, οι πιέσεις αυξάνονται ώστε η κυβέρνηση να αποσύρει επιτέλους την προστασία της από το καθεστώς της Ζιμπάμπουε. " κατάσταση επιδεινώνεται από το γεγονός ότι οι πρόσφυγες φέρνουν τώρα και ασθένειες στη Νότια Αφρική. Πρέπει να ελπίζουμε ότι η κατάσταση αυτή θα βελτιωθεί έως τη διεξαγωγή του Παγκόσμιου Κυπέλου, και ίσως αυτό εξηγεί για ποιον λόγο η Νότια Αφρική κάνει αλλαγές: από φόβο ότι οι επισκέπτες δεν θα έρθουν. Αυτό θα μπορούσε να είναι από μόνο του ένας λόγος για να αποσύρει την προστασία της από το καθεστώς Mugabe.
<SPEAKER ID="273" NAME="Ewa Tomaszewska" AFFILIATION="UEN">
- (PL) Κυρία Πρόεδρε, συζητήσαμε την κατάσταση στη Ζιμπάμπουε στις 24 Απριλίου 2008. Κατά τη συζήτηση εκείνη εξετάσαμε το πρόβλημα των εκλογικών αποτελεσμάτων, και ειδικότερα τη συνεχιζόμενη παραμονή του προέδρου Mugabe στην εξουσία, παρά τα εν λόγω αποτελέσματα. Σήμερα, εξετάζουμε τις δραματικές συνέπειες των γεγονότων αυτών. Περισσότερα από 12 500 άτομα που πάσχουν από χολέρα δεν μπορούν να βασιστούν στην κυβέρνηση για την παροχή βοήθειας, ενώ έχουν ήδη χάσει τη ζωή τους 565 άνθρωποι. " επιδημία αυτή εξαπλώνεται επίσης πέρα από τα σύνορα στη Δημοκρατία της Νότιας Αφρικής.
<P>
Τα προαναφερθέντα αριθμητικά στοιχεία, τα οποία προέρχονται από εκθέσεις του Ο"Ε που δημοσιεύθηκαν στις αρχές του Δεκεμβρίου, είναι κατώτερα από εκείνα που δημοσιεύονται από τις ανθρωπιστικές οργανώσεις. Σύμφωνα με αυτές, ο αριθμός των νεκρών υπερβαίνει ήδη τους χίλιους, ενώ περισσότεροι από 20 000 άνθρωποι έχουν προσβληθεί από χολέρα. Εκατομμύρια άνθρωποι λιμοκτονούν ή δεν έχουν πρόσβαση σε νερό. " Αφρικανική Ένωση δεν λαμβάνει αποτελεσματικά μέτρα για τη βελτίωση της κατάστασης στη Ζιμπάμπουε. Ο πρόεδρος Mugabe πρέπει πλέον να οδηγηθεί ενώπιον του Διεθνούς Ποινικού Δικαστηρίου, και πρέπει να ληφθούν επείγοντα μέτρα για τον έλεγχο της επιδημίας χολέρας καθώς και να διασφαλισθεί ότι τα τρόφιμα και η ιατρική βοήθεια φτάνουν στον λαό της Ζιμπάμπουε.
<SPEAKER ID="274" NAME="Kathy Sinnott" AFFILIATION="IND/DEM">
Κυρία Πρόεδρε, παρακολουθούμε εδώ και πολλά χρόνια τη βασανιστική αγωνία της Ζιμπάμπουε. Επιπλέον της πολιτικής βίας και της εμβάθυνσης τη φτώχειας, βλέπουμε την επιδείνωση της κατάστασης με την αναπόφευκτη λιμοκτονία και τις ασθένειες που πλήττουν πέντε εκατομμύρια κατοίκων της. Πρέπει να δώσουμε το παρών για τους ανθρώπους αυτούς, να τους προσφέρουμε τρόφιμα και ιατρική βοήθεια, και να τους υποστηρίξουμε στη βαθιά επιθυμία τους για ελευθερία.
<P>
Για να τους βοηθήσουμε, πρέπει να απομονώσουμε τον ηγέτη τους, τον Mugabe, από τους αφρικανούς υποστηρικτές του, εξασφαλίζοντας την καταδίκη του από όλους τους αφρικανούς ηγέτες. Πέρα από την Αφρική, πρέπει να εργαστούμε για να εξουδετερώσουμε τους διεθνείς υποστηρικτές του, τους συνήθεις υπόπτους, δηλαδή την Κίνα και τη Ρωσία, προκαλώντας τους να διακόψουν κάθε στήριξη και εμπορική συναλλαγή με τον Mugabe. Πρέπει να εξετάσουμε τη συνείδησή μας, όμως, επειδή δεν πέρασε πολύς καιρός από τότε που εμείς, η ΕΕ, προσκαλέσαμε τον Mugabe να παρευρεθεί στη σύνοδο κορυφής Αφρικανικής Ένωσης-ΕΕ που φιλοξένησε η ΕΕ στη Λισσαβόνα.
<SPEAKER ID="275" NAME="Jacques Barrot">
Αντιπρόεδρος της Επιτροπής. - (FR) Κυρία Πρόεδρε, είμαι ευγνώμων σε όλους τους βουλευτές του ΕΚ που δρομολόγησαν μια επείγουσα έκκληση για τη Ζιμπάμπουε, δεδομένου ότι η Ζιμπάμπουε αντιμετωπίζει μια κρίση σε πρωτόγνωρη κλίμακα, και τα πράγματα επιδεινώνονται - κανένας τομέας δεν έχει μείνει ανεπηρέαστος.
<P>
Σε πολιτικό επίπεδο, παρατηρούμε αύξηση της βίας, όπως δείχνουν οι πληροφορίες για αυθαίρετες συλλήψεις και εξαφανίσεις ακτιβιστών στον τομέα των ανθρώπινων δικαιωμάτων. Το νέο ξέσπασμα πολιτικής βίας μπορεί να οδηγήσει σε αποτυχία οποιαδήποτε λύση για την κρίση και να κάνει τα μέρη να υιοθετήσουν θέσεις που δεν θα μπορούν να συμβιβαστούν.
<P>
Σε ανθρωπιστικό επίπεδο, η κατάσταση επιδεινώνεται, όπως αποδεικνύεται από την επιδημία χολέρας, η οποία εξαπλώνεται και απειλεί τις γειτονικές χώρες της Ζιμπάμπουε.
<P>
Σε οικονομικό επίπεδο, η κατάσταση είναι καταστροφική. Οι τιμές των βασικών προϊόντων εξακολουθούν να αυξάνουν. Το κόστος του μέσου καλαθιού νοικοκυράς αυξήθηκε κατά 1 293% την περασμένη εβδομάδα.
<P>
Σε κοινωνικό επίπεδο, οι κίνδυνοι μιας έκρηξης αυξάνουν κάθε ημέρα, με τις επιζήμιες συνέπειες που μπορεί να έχει η κατάσταση αυτή στη σταθερότητα σε ολόκληρη την περιοχή.
<P>
Επομένως, τι μπορούμε να κάνουμε; Οι ανάγκες της Ζιμπάμπουε είναι τεράστιες. Αυξάνουν με γεωμετρική πρόοδο και αυτό οφείλεται κυρίως στην τρέχουσα κακοδιαχείριση της κυβέρνησης.
<P>
Σε ανθρωπιστικό επίπεδο, η Επιτροπή συνεχίζει την ενεργό ανάμειξή της. Επιτόπια αποστολή, η οποία πραγματοποιείται από τις 15 έως τις 19 Δεκεμβρίου, αξιολογεί εκ νέου επί του παρόντος την ανθρωπιστική κατάσταση. Αυτό θα μας επιτρέψει, μεταξύ άλλων, να καθορίσουμε πολύ γρήγορα κατά πόσον υπάρχουν πρόσθετες απαιτήσεις.
<P>
Σε πολιτικό επίπεδο, η Επιτροπή -και πέραν αυτής, η διεθνής κοινότητα στο σύνολό της- θα μπορέσει να βοηθήσει τη Ζιμπάμπουε μόνον εάν μπορέσει να συνεργαστεί στενά με μια νόμιμη κυβέρνηση, η οποία θα είναι αρκετά ευέλικτη ώστε να λάβει τα απαιτούμενα πολιτικά και οικονομικά μέτρα.
<P>
Αυτό εξαρτάται από την εφαρμογή της συμφωνίας της 15ης Σεπτεμβρίου και από την εγκαθίδρυση μιας κυβέρνησης εθνικής ενότητας. Εξαρτάται επίσης από τη μεγαλύτερη εμπλοκή των ενδιαφερομένων στην περιοχή καθώς και της Αφρικανικής Ένωσης. Εκφράζουμε την ειλικρινή επιθυμία μας για μια τέτοια εμπλοκή σε όλες τις επαφές που έχουμε μαζί τους.
<P>
Ολοκληρώνοντας, μπορώ να σας διαβεβαιώσω ότι η Επιτροπή, η οποία παρακολουθεί από πολύ κοντά την κατάσταση επί τόπου, θα συνεχίσει να εργάζεται με όλα τα κράτη μέλη καθώς και με τους αφρικανούς και διεθνείς εταίρους μας, για την εξεύρεση μιας δίκαιης λύσης, η οποία θα επιτρέψει στη Ζιμπάμπουε να εξέλθει από την παρούσα κρίση, την οποία όλοι σας καταγγείλατε έντονα.
<P>
Σας ευχαριστώ για την προσοχή σας. Είναι αλήθεια ότι, σε αυτή την περίοδο εορτών, δεν πρέπει να ξεχνούμε όλους αυτούς τους ανθρώπους που υποφέρουν στη Ζιμπάμπουε. Συγκαταλέγονται αναμφίβολα στους ανθρώπους που βρίσκονται στην πλέον δεινή κατάσταση σήμερα.
<SPEAKER ID="276" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά τη λήξη των συζητήσεων.

<CHAPTER ID="011-02">
2. Δικαιώματα των γυναικών στη Σαουδική Αραβία
<SPEAKER ID="187" NAME="Πρόεδρος">
" ημερήσια διάταξη προβλέπει τη συζήτηση των έξι προτάσεων ψηφίσματος σχετικά με τα δικαιώματα των γυναικών στη Σαουδική Αραβία.
<SPEAKER ID="188" NAME="Adam Bielan  " AFFILIATION="UEN">
συντάκτης. - (PL) Κυρία Πρόεδρε, αναφερόμενος για μία ακόμα φορά στο περιστατικό του Οκτωβρίου του 2006, έχοντας ταυτόχρονα υπόψη την έλλειψη νομικής προστασίας για τις γυναίκες στη Σαουδική Αραβία, αλλά κυρίως με βάση τα γεγονότα που αναδείχθηκαν και πάλι μέσω της έκφρασης κοινωνικής καταδίκης σε βάρος θυμάτων βιασμού που επιχείρησαν να πραγματοποιήσουν δημόσια συζήτηση για το ζήτημα αυτό, καλώ τις αρχές της Σαουδικής Αραβίας να βάλουν τέλος σε αυτού του είδους τις πρακτικές.
<P>
Κυρία Πρόεδρε, θα ήθελα να τονίσω ότι η Ευρωπαϊκή Ένωση δεν πρέπει να παραμείνει σιωπηλή μπροστά στη σκανδαλώδη παραβίαση των δικαιωμάτων και των ατομικών ελευθεριών των γυναικών σε τρίτες χώρες. Ένα κράτος υπεύθυνο για την προστασία των πολιτών του δεν μπορεί να καταφεύγει σε παραβιάσεις των αρχών του κράτους δικαίου με το πρόσχημα της διατήρησης της αρχής της ανεξαρτησίας των δικαστηρίων, όπως συνέβη στην περίπτωση της ποινής που επιβλήθηκε στη γυναίκα από το Qatif. Ζητώ, ως εκ τούτου, να ενταθούν οι προσπάθειες από την πλευρά της κυβέρνησης της Σαουδικής Αραβίας όσον αφορά τον σεβασμό των βασικών δικαιωμάτων των γυναικών.
<SPEAKER ID="189" NAME="Eva-Britt Svensson  " LANGUAGE="SV">
Κυρία Πρόεδρε, έχω να πω ότι είναι εξαιρετικά λυπηρό το γεγονός ότι οι επιθέσεις και η βία σε βάρος των γυναικών δεν σταματούν ποτέ. Αυτό ισχύει τόσο για το παρόν ψήφισμα όσο και για το επόμενο. Θα ήθελα να ευχαριστήσω όλους όσοι βοήθησαν στην υλοποίηση του παρόντος ψηφίσματος. Είναι σχεδόν αδιανόητο ότι εν έτει 2007 οι γυναίκες στη Σαουδική Αραβία εξακολουθούν να στερούνται όλα τα ανθρώπινα δικαιώματα.
<P>
Είναι προφανές ότι δεν αρκεί ότι οι γυναίκες υπόκεινται σε μειωτικούς και σκανδαλώδεις ομαδικούς βιασμούς. Πρέπει να τιμωρούνται επίσης από τις αρχές, ενώ οι δράστες παραμένουν ελεύθεροι. Θεωρώ ότι όλοι μας, άνδρες και γυναίκες, πρέπει να κάνουμε ό,τι μπορούμε, στο όνομα της αλληλεγγύης, για να διασφαλίσουμε ότι και οι γυναίκες στη Σαουδική Αραβία απολαμβάνουν ανθρώπινα δικαιώματα. Καλούμε την Επιτροπή και το Συμβούλιο και, ασφαλώς, όλα τα κράτη μέλη να αναφερθούν στα ζητήματα αυτά στο πλαίσιο όλων των επαφών τους με τη Σαουδική Αραβία.
<P>
Διαθέτουμε μεγάλο αριθμό διεθνών συμβάσεων και πολλές εξαγγελίες από την ΕΕ σε πολλά πλαίσια. Ορισμένες φορές είναι εκνευριστικό να μιλούμε και να μιλούμε αλλά αυτού του είδους η βία απλά να συνεχίζεται. Θα ήθελα να ευχαριστήσω όλους όσοι ανέλαβαν την πρωτοβουλία και βοήθησαν στο παρόν ψήφισμα.
<SPEAKER ID="190" NAME="Charles Tannock  " AFFILIATION="PPE-DE">
συντάκτης. - (EN) Κυρία Πρόεδρε, πρόσφατα ο βασιλιάς Αμπντουλάχ της Σαουδικής Αραβίας πραγματοποίησε αμφιλεγόμενη επίσημη επίσκεψη στο "νωμένο Βασίλειο. Ο αναπληρωτής υπουργός Εξωτερικών μας εξήρε τις κοινές αξίες που μοιράζονται το "νωμένο Βασίλειο και η Σαουδική Αραβία. Θεώρησα εξωφρενική αυτήν τη δουλοπρέπεια, καθώς οι δικές μου αρχές της δημοκρατίας, των ανθρωπίνων δικαιωμάτων και της ισότητας των φύλων είναι ξένες προς την παράδοση της Σαουδικής Αραβίας.
<P>
Ασφαλώς, η σχέση της ΕΕ με τον Οίκο των Σαούντ βασίζεται στην περιφερειακή σταθερότητα και σε σημαντικούς εμπορικούς δεσμούς, ιδίως όσον αφορά το εμπόριο πετρελαίου και όπλων. Για την ακρίβεια, η σχέση είναι τόσο σημαντική που τριετής έρευνα του "νωμένου Βασιλείου σχετικά με εικαζόμενες δωροδοκίες προς υπουργούς της Σαουδικής Αραβίας από έμπορο όπλων διατάχθηκε να σταματήσει από τον πρωθυπουργό Τόνι Μπλερ για λόγους δημόσιας ασφάλειας.
<P>
Εκείνο που γεννά ανησυχίες είναι το γεγονός ότι ο αραβικός φονταμενταλισμός, ο ουαχαμπισμός, εξάγεται σε παγκόσμιο επίπεδο. Στο Λονδίνο -την εκλογική μου περιφέρεια- σχολικά βιβλία σε σχολείο που χρηματοδοτείται από Σαουδάραβες βρέθηκε ότι περιείχαν χωρία μίσους για τους χριστιανούς και τους εβραίους.
<P>
" περίπτωση της γυναίκας που υπέστη ομαδικό βιασμό στο Qatif και καταδικάστηκε σε 200 μαστιγώματα προκάλεσε τη φρίκη του κόσμου. " κοινή πρόταση ψηφίσματος του Κοινοβουλίου εκφράζει απέχθεια και αποκηρύσσει τις αξίες του βασιλείου. Πριν από είκοσι χρόνια, ντοκιμαντέρ της βρετανικής τηλεόρασης είχε με παρόμοιο τρόπο προβάλει την ιστορία μιας πριγκίπισσας της Σαουδικής Αραβίας που καταδικάστηκε σε δημόσια εκτέλεση λόγω μοιχείας.
<P>
" ΕΕ και η Σαουδική Αραβία μοιράζονται σημαντικά κοινά συμφέροντα στον τομέα της εξωτερικής πολιτικής, όπως είναι η υποστήριξη της ειρηνευτικής διαδικασίας στη Μέση Ανατολή, η ενθάρρυνση των σουνιτών Σαουδαράβων να περιορίσουν τις επεκτατικές τάσεις του σιιτικού Ιράν και η υποστήριξη του αγώνα της Σαουδικής Αραβίας κατά της Αλ Κάιντα, πολλοί, δυστυχώς, από τους προσκείμενους στην οποία προέρχονται από τη Σαουδική Αραβία.
<P>
Πρέπει, όμως, επίσης να υποχρεώσουμε τους Σαουδάραβες να τηρήσουν τις υποχρεώσεις τους βάσει της σύμβασης που έχουν υπογράψει με τα "νωμένα Έθνη για την εξάλειψη των διακρίσεων σε βάρος των γυναικών, οι οποίες δεν μπορούν καν να οδηγήσουν αυτοκίνητο ή να ψηφίσουν στις περιορισμένου επιπέδου τοπικές εκλογές τους. Όμως, ας μην κοροϊδευόμαστε ότι μοιραζόμαστε κοινές αξίες με αυτό το φονταμενταλιστικό και μεσαιωνικό καθεστώς.
<SPEAKER ID="191" NAME="Μάριος Ματσάκης  " AFFILIATION="ALDE">
συντάκτης. - (EN) Κυρία Πρόεδρε, θα μιλήσω βάσει της προσωπικής εμπειρίας επί του ζητήματος. " Σαουδική Αραβία κυβερνάται από έναν αδίστακτο δικτάτορα ο οποίος, σε μεγάλο βαθμό, νομιμοποιείται αναίσχυντα στο μεγαλύτερο μέρος του δυτικού κόσμου, συμπεριλαμβανομένων πολλών χωρών της ΕΕ, διότι η Σαουδική Αραβία διαθέτει τεράστια πλούτη σε πετροδολάρια, ορισμένα εκ των οποίων χρησιμοποιεί για να δωροδοκήσει δυτικά κράτη ώστε να παριστάνουν πως δεν βλέπουν, δεν ακούν και δεν αντιλαμβάνονται τι συμβαίνει στη χώρα αυτή.
<P>
Όμως, ακόμα και τα μικρά παιδιά γνωρίζουν ότι οι κωμικοί ηγέτες της Σαουδικής Αραβίας, που αποτελούνται κυρίως από την οικογένεια ενός και μόνο ανθρώπου, της Αυτού Εξοχότητας ισότιμου σχεδόν με θεού βασιλιά Αμπντουλάχ, καταπιέζουν με βάναυσο τρόπο τον λαό τους. Εμφανές παράδειγμα είναι ότι μεταχειρίζονται τις γυναίκες ως σκλάβες ή ως έπιπλα, και εντούτοις, όπως ανέφερε μόλις τώρα ο κ. Tannock, ο κ. Αμπντουλάχ και η αυλή του που χρειάσθηκε έξι αεροπλάνα για να μεταφερθεί έλαβαν υπέρλαμπρη υποδοχή στο "νωμένο Βασίλειο και στο Βατικανό πριν από λίγες εβδομάδες. Και ούτε λέξη για τα ανθρώπινα δικαιώματα δεν ξέφυγε από τα αξιότιμα χείλη της βασίλισσας της Αγγλίας ή του πρωθυπουργού του "νωμένου Βασιλείου, ή και του Πάπα. Θα έμπαινε κανείς στον πειρασμό να μιλήσει για υποκρισία και διπλά μέτρα και σταθμά.
<SPEAKER ID="192" NAME="Raül Romeva i Rueda  " AFFILIATION="Verts/ALE">
συντάκτης. - (ES) Κυρία Πρόεδρε, το 2005 είχαμε την ευκαιρία να αναφερθούμε στην κατάσταση των γυναικών στη Σαουδική Αραβία, και στο πλαίσιο αυτό μιλήσαμε για τις δημοτικές εκλογές και το γεγονός ότι οι γυναίκες δεν έχουν δικαίωμα να ψηφίζουν.
<P>
Παράλληλα με αυτές τις διακρίσεις όσον αφορά τα πολιτικά δικαιώματα, ωστόσο, υπάρχουν πολλά άλλα είδη διακρίσεων που έχουν αναφερθεί από διάφορα μέσα ενημέρωσης, πρόσφατα και διαρκώς, τα οποία έδωσαν το έναυσμα για το δεύτερο ψήφισμα για το οποίο συζητούμε σήμερα.
<P>
Το έναυσμα δόθηκε, ασφαλώς, με την ακατανόητη ποινή που επιβλήθηκε σε μια γυναίκα, η οποία έγινε γνωστή ως "η γυναίκα από το Qatif", η οποία καταδικάστηκε σε 200 μαστιγώματα επειδή εντοπίσθηκε να βρίσκεται σε ένα αυτοκίνητο και να μιλάει με έναν άνδρα που δεν ήταν μέλος της οικογένειάς της. Τόσο το εικαζόμενο έγκλημα όσο και η ποινή είναι απαράδεκτα, αλλά οξύνθηκαν ακόμα περισσότερο από το γεγονός ότι η καταδικασμένη γυναίκα δεν μπόρεσε να λάβει επαρκείς νομικές συμβουλές.
<P>
Δυστυχώς, αυτή δεν είναι η μοναδική περίπτωση ποινών για εγκλήματα που εισάγουν σαφείς διακρίσεις και μη υπεράσπισης των γυναικών στο διεθνές σύστημα. Αυτό αποτελεί, δυστυχώς, τον κανόνα και όχι την εξαίρεση. Πώς μπορεί να θεωρηθεί δίκαιο ένα σύστημα που, για παράδειγμα, κρίνει ένοχο το θύμα βιασμού;
<P>
" Σαουδική Αραβία χρειάζεται διαρθρωτικές αλλαγές, και η Ευρωπαϊκή Ένωση πρέπει να βοηθήσει εκείνους που εργάζονται τόσο εκτός όσο και εντός των ορίων της χώρας για να το επιτύχει. Εδώ δεν μπορεί να υπάρξουν σχετικότητες. Τα ανθρώπινα δικαιώματα, στα οποία περιλαμβάνονται και τα δικαιώματα της γυναίκας, είναι και εξακολουθούν να είναι καθολικά και να χρήζουν υπεράσπισης σε όλα τα πλαίσια.
<P>
Συνεπώς, συμπαρατάσσομαι με το αίτημα που υπέβαλε η κ. Svensson, και ζητώ από την Επιτροπή και το Συμβούλιο για μία ακόμα φορά να αξιοποιήσουν κάθε ευκαιρία για να ζητήσουν από τις αρχές της Σαουδικής Αραβίας να προβούν στις αναγκαίες διαρθρωτικές και θεσμικές αλλαγές, προκειμένου να εξαλειφθεί κάθε μορφή διάκρισης σε βάρος των γυναικών και να αναγνωρισθούν όλα τα δικαιώματά τους, τόσο στον ιδιωτικό όσο και στον δημόσιο βίο, και πιο συγκεκριμένα, στην πολιτική, νομική και δικαστική σφαίρα.
<SPEAKER ID="193" NAME="Lidia Joanna Geringer de Oedenberg  " AFFILIATION="PSE">
συντάκτρια. - (PL) Κυρία Πρόεδρε, η Σαουδική Αραβία είναι μια χώρα όπου ο νόμος εφαρμόζεται με βάση τις αρχές του ουαχαμπισμού, που αποτελεί την πιο ακραία σουνιτική τάση στο Ισλάμ. " πολιτική, κοινωνική και θρησκευτική ελευθερία περιορίζεται σημαντικά, και η τιμωρία με μαστίγωμα, ακρωτηριασμό ή θανατική ποινή αποτελεί καθημερινό φαινόμενο.
<P>
Σε μια χώρα, την οποία το Παρατηρητήριο Ανθρωπίνων Δικαιωμάτων έχει αποκαλέσει "έρημο των ανθρωπίνων δικαιωμάτων", είναι κυρίως οι γυναίκες εκείνες που πέφτουν θύματα πολυάριθμων μορφών διακρίσεων στον ιδιωτικό και τον δημόσιο βίο. " ταυτότητα των γυναικών αναγνωρίσθηκε επισήμως μόλις το 2001, όταν τους παραχωρήθηκαν ταυτότητες που περιελάμβαναν φωτογραφία. Πριν από αυτό, έπρεπε να αποδεικνύουν την ταυτότητά τους χρησιμοποιώντας οικογενειακές ταυτότητες που έφεραν τη φωτογραφία του συζύγου ή του πατέρα τους. Ακόμα και αν έχουν τα οικονομικά μέσα να αγοράσουν αυτοκίνητο, δεν τους επιτρέπεται να το οδηγήσουν. Μπορούν να σπουδάσουν, αλλά οι φοιτήτριες παρακολουθούν διαλέξεις από άνδρες καθηγητές σε μαγνητοσκοπημένη μορφή. Στερούνται το δικαίωμα ψήφου, και οι αποφάσεις που αφορούν το διαζύγιο και την ανατροφή των παιδιών αποτελούν αποκλειστικό δικαίωμα των ανδρών.
<P>
Οι γυναίκες αποτελούν κατ' επανάληψη θύματα άδικων και βάναυσων δικαστικών αποφάσεων. " περίπτωση του κοριτσιού από το Qatif αφορά την περίπτωση ενός 19χρονου θύματος ομαδικού βιασμού που καταδικάστηκε σε 200 μαστιγώματα και έξι μήνες φυλάκιση επειδή βρισκόταν μόνο με ξένο άνδρα κατά τη στιγμή της απαγωγής της.
<P>
Παρά την υπογραφή της, η Σαουδική Αραβία δεν τηρεί τις υποχρεώσεις που πηγάζουν από τη σύμβαση για την εξάλειψη κάθε μορφής διάκρισης σε βάρος των γυναικών. Οι αρχές πρέπει να ξεκινήσουν αίροντας όλους τους περιορισμούς των γυναικών όσον αφορά την ελεύθερη κυκλοφορία και να λάβουν μέτρα για τη σταδιακή αύξηση της συμμετοχής των γυναικών στη λήψη πολιτικών αποφάσεων σε ισότιμο βαθμό με τους άνδρες. Οι γυναίκες πρέπει να έχουν γενική πρόσβαση στην απασχόληση σε όλα τα επίπεδα διοίκησης και τη δυνατότητα να εκτελούν κάθε δημόσιο λειτούργημα.
<P>
" πλήρης απαγόρευση της χρήσης μαστιγώματος και άλλων μειωτικών μορφών σωματικής τιμωρίας πρέπει να απαιτηθεί επίσης, καθώς αυτό συνιστά παραβίαση του διεθνούς δικαίου και της σύμβασης των "νωμένων Εθνών κατά των βασανιστηρίων, την οποία έχει συνυπογράψει και η Σαουδική Αραβία.
<SPEAKER ID="194" NAME="Paulo Casaca">
εξ ονόματος της Ομάδας PSE. - (PT) Κυρία Πρόεδρε, θα ήθελα να ενώσω και εγώ τη φωνή μου με εκείνες των υπολοίπων βουλευτών που μίλησαν και να επισημάνω ιδίως ότι γιορτάζουμε το Ευρωπαϊκό Έτος Ίσων Ευκαιριών προς Όλους, και οι ίσες ευκαιρίες, εξ ορισμού, δεν μπορούν να έχουν όρια, και δεν μπορούμε να παραμείνουμε αμέτοχοι σε όσα συμβαίνουν στις γυναίκες στη Σαουδική Αραβία, καθώς και στην υπόλοιπη Μέση Ανατολή στο σύνολό της.
<P>
Θα ήθελα ιδίως να αναφερθώ σε ένα ζήτημα που έθιξε ο κ. Tannock και αφορά ειδικότερα το δικαίωμα στην οδήγηση. " Επιτροπή για το Δικαίωμα των Γυναικών στην Οδήγηση ιδρύθηκε στο Ριάντ στις 27 Σεπτεμβρίου. Στις 6 Νοεμβρίου, η επιτροπή τίμησε την 17η επέτειο της διαδήλωσης εναντίον της απαγόρευσης αυτής και έχει ήδη συλλέξει χίλιες υπογραφές, ενώ έχει αποκτήσει τεράστια ισχύ. Επί κεφαλής είναι τέσσερις γυναίκες από τη Σαουδική Αραβία. Θα ήθελα να καλέσω το Κοινοβούλιο στο σύνολό του, και ιδίως την Προεδρία, να υποστηρίξει στο έπακρο αυτήν τη σαουδαραβική πρωτοβουλία, και θα ήθελα να σας υπενθυμίσω ότι, εκτός από τη Σαουδική Αραβία, υπάρχουν σήμερα ακόμα σοβαρότερες υποθέσεις και στο Ιράκ. Θα ήθελα να σας υπενθυμίσω τη φετινή εκτέλεση στην πόλη Basra 40 γυναικών που δεν σεβάσθηκαν τους κανόνες ενδυμασίες που έχουν επιβληθεί στο Ιράκ, μια χώρα όπου οι γυναίκες απέκτησαν το δικαίωμα ψήφου πριν από τις γυναίκες στην Πορτογαλία, και όπου σήμερα ισχύει ο πιο βάρβαρος φανατισμός. Δεν μπορούμε να παραμείνουμε αδιάφοροι έναντι αυτής της κατάστασης.
<SPEAKER ID="195" NAME="Toomas Savi">
εξ ονόματος της Ομάδος ALDE. - (EN) Κυρία Πρόεδρε, όταν αναφερόμαστε στο ζήτημα των δικαιωμάτων των γυναικών στη Σαουδική Αραβία, υπάρχει κάτι που πρέπει να έχουμε κατά νου. Αυτό είναι ότι οι ισλαμικές κοινωνίες δεν αναγνωρίζουν διαχωρισμό θρησκείας και κράτους. Το κράτος βρίσκεται στη θρησκεία και αντιστρόφως. " έλλειψη σεβασμού για τα δικαιώματα των γυναικών απορρέει από τον ισλαμικό νόμο, και μόνο αν αντιληφθούμε και λάβουμε υπόψη αυτό το απλό δεδομένο θα μπορέσουμε να κάνουμε ένα ακόμη βήμα προς τη βελτίωση της κατάστασης.
<P>
Δεν μπορούμε να επιβάλουμε τις αξίες μας, οι οποίες υπερβαίνουν τις ιουδαϊκές-χριστιανικές παραδόσεις, αλλά μπορούμε να ξεκινήσουμε διάλογο που θα ζητάει την αμοιβαία κατανόηση και να προετοιμάσουμε το έδαφος για μια μεταρρύθμιση, καθώς αρκετές αντιλήψεις που δεν ανταποκρίνονται στην παγκόσμια θέαση των πραγμάτων αποκηρύσσονται σήμερα.
<P>
Κατόπιν τούτου, η κατάσταση των γυναικών στη Σαουδική Αραβία είναι τραγική, και κάτι πρέπει να γίνει επειγόντως. Ως εκ τούτου, καλώ τους συναδέλφους μου να στηρίξουν ομόφωνα την παρούσα έκθεση.
<SPEAKER ID="196" NAME="Koenraad Dillen" AFFILIATION="NI">
(NL) Κυρία Πρόεδρε, κυρίες και κύριοι, η συζήτηση που διεξάγουμε σήμερα σχετικά με τη Σαουδική Αραβία, ιδίως τη φριχτή κατάσταση όσον αφορά τα δικαιώματα των γυναικών, θα πρέπει να επεκταθεί και να καλύψει μεγάλο μέρος του ισλαμικού κόσμου. Λίγοι μόνο, όπως ο ολλανδός πολίτης Ayaan Hirsi Ali, τολμούν να αναφερθούν σε αυτήν. Οι διακρίσεις και ο υποβιβασμός των γυναικών έχουν τη ρίζα τους στα ιερά κείμενα του ίδιου του Ισλάμ.
<P>
Οι διακρίσεις σε βάρος των γυναικών στη Σαουδική Αραβία και σε κάθε σχεδόν σημείο του ισλαμικού κόσμου βασίζονται και αιτιολογούνται στο Κοράνι. Αυτή είναι η θεμελιώδης αλήθεια που πρέπει να τολμήσουμε να αναγνωρίσουμε στο πλαίσιο της παρούσας συζήτησης. Καταδείχθηκε πρόσφατα στο Σουδάν, όπου μια 54χρονη δασκάλα καταδικάσθηκε σε φυλάκιση 15 ημερών επειδή αποκάλεσε ένα αρκουδάκι Μωάμεθ, προτού αρθεί η ποινή της χάρη στην πίεση που άσκησε η διεθνής διπλωματία. Στη Σαουδική Αραβία, μια 20χρονη γυναίκα έπεσε θύμα ομαδικού βιασμού, αλλά καταδικάσθηκε η ίδια. Πιο συμβολικό δεν γίνεται.
<P>
Ωστόσο, η Σαουδική Αραβία αποτελεί, ασφαλώς, σύμμαχο των "ΠΑ και απολαμβάνει περισσότερες ελευθερίες. Άλλωστε, όπως και η Κίνα, η Σαουδική Αραβία είναι μια πλούσια χώρα και μπορούμε να είμαστε λίγο πιο ευέλικτοι όταν διακυβεύονται οι ευγενείς αρχές μας τις οποίες συζητούμε αυτήν την εβδομάδα. Επομένως, η Ευρώπη θα πρέπει να ζητήσει και από την Ουάσιγκτον να δώσει μεγάλο βάρος στη βελτίωση της κατάστασης στη Σαουδική Αραβία.
<SPEAKER ID="197" NAME="Günter Verheugen">
Αντιπρόεδρος της Επιτροπής. - (DE) Κυρία Πρόεδρε, κυρίες και κύριοι, η Επιτροπή είναι εξαιρετικά ευγνώμων για τη δυνατότητα που της παρέχεται να αναφερθεί σήμερα στην κατάσταση των δικαιωμάτων των γυναικών στη Σαουδική Αραβία.
<P>
" υπόθεση στην οποία βασίζεται το ψήφισμά σας δημιουργεί πολύ μεγάλες ανησυχίες. Μια νεαρή γυναίκα καταδικάστηκε σε 200 ραβδισμούς και εξάμηνη φυλάκιση αφότου βιάσθηκε ομαδικά από επτά άνδρες. " ΕΕ έδειξε άμεσο ενδιαφέρον για το εν λόγω ζήτημα. " τρόικα της ΕΕ υπέβαλε παρατηρήσεις στην κυβέρνηση της Σαουδικής Αραβίας στο Ριάντ και εξέφρασε την κατάπληξη της ΕΕ για την ποινή που επέβαλε το δικαστήριο στο El Katif. " απόφαση δεν παραβιάζει μόνο τις διεθνείς υποχρεώσεις της Σαουδικής Αραβίας, ιδίως έναντι της σύμβασης των "νωμένων Εθνών κατά των βασανιστηρίων και κάθε άλλης σκληρής, απάνθρωπης ή εξευτελιστικής μεταχείρισης ή τιμωρίας, αλλά ανατρέπει επίσης την αρχή της ενοχής ανακηρύσσοντας το θύμα ένοχο.
<P>
" υπόθεση αυτή προσελκύει το ενδιαφέρον σε μια χώρα όπου οι διακρίσεις σε βάρος των γυναικών αποτελούν, δυστυχώς, μέρος της καθημερινότητας. Το Ευρωπαϊκό Κοινοβούλιο δικαίως ζήτησε από την κυβέρνηση της Σαουδικής Αραβίας σε πολλές περιπτώσεις να άρει τους περιορισμούς στην ελεύθερη κυκλοφορία των γυναικών, συμπεριλαμβανομένης της απαγόρευσης της οδήγησης. Το αίτημα αυτό ισχύει και για τους περιορισμούς που αφορούν την πρόσβαση των γυναικών στην απασχόληση, τη νομική τους προσωπικότητα και την εκπροσώπησή τους σε δικαστικές υποθέσεις. Συμμερίζομαι ολόψυχα τις ανησυχίες του Κοινοβουλίου σχετικά με την κατάσταση των γυναικών στη Σαουδική Αραβία.
<P>
Την ίδια στιγμή, η Σαουδική Αραβία δεσμεύεται ως μέλος του Συμβουλίου των "νωμένων Εθνών για τα Ανθρώπινα Δικαιώματα να προστατεύσει και να προαγάγει τα ανθρώπινα δικαιώματα. " Σαουδική Αραβία αποτελεί συμβαλλόμενο μέρος στη σύμβαση των "νωμένων Εθνών για την εξάλειψη κάθε μορφής διάκρισης εναντίον των γυναικών. Είναι γεγονός ότι επικύρωσε τη σύμβαση με μία προϋπόθεση: σε περίπτωση σύγκρουσης μεταξύ των όρων της σύμβασης και των προτύπων του ισλαμικού νόμου, το βασίλειο δεν υποχρεούται εξαιτίας της να συμμορφωθεί με οποιαδήποτε ρήτρα της σύμβασης έρχεται σε αντίθεση προς τον νόμο αυτόν. " Ευρωπαϊκή Ένωση έχει επανειλημμένα ζητήσει από τη Σαουδική Αραβία να άρει τις επιφυλάξεις της έναντι της σύμβασης των "νωμένων Εθνών -ιδίως όσον αφορά την αναγνώριση ίσων δικαιωμάτων σε άνδρες και γυναίκες αναφορικά με την εθνικότητα των παιδιών- και θα συνεχίσει να το κάνει.
<P>
Τα ζητήματα που άπτονται των ανθρωπίνων δικαιωμάτων, όπως είναι η κατάσταση των γυναικών, αποτελούν συχνά αντικείμενο παρατηρήσεων της Ευρωπαϊκής Ένωσης προς τη Σαουδική Αραβία. " Ευρωπαϊκή Ένωση υπενθυμίζει στη Σαουδική Αραβία τις υποχρεώσεις της βάσει των διεθνών προτύπων για τα ανθρώπινα δικαιώματα, αναφέρεται στην ανάγκη ισότιμης συμπεριφοράς ανδρών και γυναικών και καταπολέμησης της βίας εναντίον των γυναικών, και ζητεί από τη Σαουδική Αραβία να προστατεύσει και να προωθήσει τα δικαιώματα των γυναικών.
<P>
Δύο πρόσφατες αλλαγές που παρατηρήσαμε ενδέχεται -και το λέω με επιφυλακτικότητα- να αποτελούν ένδειξη ότι η Σαουδική Αραβία σημειώνει πρόοδο.
<P>
" Εθνική Ένωση της Σαουδικής Αραβίας για τα Ανθρώπινα Δικαιώματα υπέβαλε την πρώτη της έκθεση σχετικά με την κατάσταση των ανθρωπίνων δικαιωμάτων στη Σαουδική Αραβία τον Μάιο του τρέχοντος έτους. Οι παραβιάσεις των δικαιωμάτων των γυναικών, των κρατουμένων και των εργαζομένων δημοσιεύονται στην εν λόγω έκθεση, όπως και οι αντίστοιχες δικαστικές αποφάσεις. Τα αποτελέσματα και οι συστάσεις της εν λόγω έκθεσης πρέπει να εφαρμοσθούν και να παρακολουθηθούν οπωσδήποτε από την κυβέρνηση της Σαουδικής Αραβίας.
<P>
Επιπλέον, τον Οκτώβριο ο βασιλιάς Αμπντουλάχ ανακοίνωσε μια εκ βάθρων δικαστική μεταρρύθμιση, η οποία θα ενισχύσει την ανεξαρτησία των δικαστών και θα απλοποιήσει τη διερεύνηση των γεγονότων σύμφωνα με τον νόμο της σαρία και υπό την εποπτεία του Ανώτατου Δικαστηρίου.
<P>
Για μια χώρα όπως είναι η Σαουδική Αραβία, τα παραπάνω αποτελούν ενθαρρυντικά βήματα. Για τον λόγο αυτόν, δεν πρέπει να εφιστούμε την προσοχή μόνο στις παραβιάσεις των ανθρωπίνων δικαιωμάτων, όπου αυτό είναι αναγκαίο, αλλά και να επικροτούμε και να υποστηρίζουμε τις μεταρρυθμίσεις που αναδύονται τελευταίως διακριτικά.
<SPEAKER ID="198" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, μετά την περάτωση όλων των συζητήσεων.

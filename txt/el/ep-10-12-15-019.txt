<CHAPTER ID="019">
Έλεγχος από τα κράτη μέλη της άσκησης των εκτελεστικών αρμοδιοτήτων από την Επιτροπή (συζήτηση) 
<SPEAKER ID="641" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Százjer, εξ ονόματος της Επιτροπής Νομικών Υποθέσεων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τη θέσπιση των κανόνων και των γενικών αρχών σχετικά με τους μηχανισμούς ελέγχου από τα κράτη μέλη της άσκησης των εκτελεστικών αρμοδιοτήτων από την Επιτροπή - C7-0073/2010-.
<SPEAKER ID="642" NAME="József Szájer">
εισηγητής. - (EN) Κύριε Πρόεδρε, έχει περάσει μόλις ένας χρόνος περίπου από την έναρξη ισχύος της Συνθήκης της Λισαβόνας, η οποία προβλέπει σημαντικές αλλαγές στην εκχώρηση εξουσιών από το Ευρωπαϊκό Κοινοβούλιο και το Συμβούλιο στην Επιτροπή.
<P>
Λίγους μήνες πριν, σε αυτό το Κοινοβούλιο, συζητήσαμε την έκθεσή μου σχετικά με τις κατ' εξουσιοδότηση πράξεις. Με τις κατ' εξουσιοδότηση πράξεις το Κοινοβούλιο και το Συμβούλιο εκχωρούν αρμοδιότητες, αλλά, από εδώ και στο εξής, σε σύγκριση με την προηγούμενη κατάσταση, μπορούμε να τις πάρουμε πίσω ανά πάσα στιγμή. Μπορούμε να ορίσουμε μια προθεσμία, να μεταβάλλουμε και να ασκήσουμε βέτο, αν η Επιτροπή δεν συμμορφώνεται με την επιθυμία του νομοθέτη.
<P>
Στην περίπτωση του παρόντος κανονισμού συζητάμε βάσει του άρθρου 291 της Συνθήκης και συζητάμε για τις εκτελεστικές πράξεις. Στην περίπτωση των εκτελεστικών πράξεων, η κατάσταση είναι λίγο διαφορετική. Εδώ, τα κράτη μέλη είναι αυτά τα οποία ασκούν τα δικαιώματά τους σχετικά με το πώς θα εφαρμόζουν τη νομοθεσία της Ευρωπαϊκής Ένωσης. Άρα υπάρχει σαφής διαφορά.
<P>
Ο νέος κανονισμός και το νέο σύστημα των κατ' εξουσιοδότηση πράξεων μας δίνει πολύ ευρείες αρμοδιότητες. Από την άποψη του Κοινοβουλίου, μεταβάλλει σημαντικά την επιρροή μας, ιδίως σε ορισμένους τομείς της νομοθεσίας.
<P>
Ωστόσο, στον τομέα της εφαρμογής, έχουμε το δικαίωμα ως Κοινοβούλιο, ως νομοθέτης, να ρυθμίζουμε την πορεία της διαδικασίας εφαρμογής για τα κράτη μέλη.
<P>
Πιστεύω ότι το Κοινοβούλιο δικαίως μετά από μακροχρόνιες διαπραγματεύσεις εξέφρασε την άποψη ότι θα θέλαμε να επιβεβαιώσουμε και να λάβουμε σαφείς δεσμεύσεις και από το Συμβούλιο και από την Επιτροπή ότι τα δικαιώματα του Κοινοβουλίου γίνονται σεβαστά. Μετά από μακροχρόνιες διαπραγματεύσεις, έχουμε σημειώσει πολύ σημαντική πρόοδο σε αυτόν τον τομέα, ο οποίος επηρεάζει και έχει αντίκτυπο όχι μόνο -και ιδιαιτέρως όχι μόνο- στον τομέα των εκτελεστικών πράξεων, αλλά και στον τομέα των κατ' εξουσιοδότηση πράξεων.
<P>
Ακόμα και στην περίπτωση των εκτελεστικών πράξεων, το Κοινοβούλιο έλαβε και διατήρησε το δικαίωμα ελέγχου το οποίο σημαίνει ότι, βάσει της συμφωνίας με τα άλλα θεσμικά όργανα, υπάρχει μια διαδικασία την οποία μπορούμε να εφαρμόσουμε.
<P>
" πρώτη μου προτεραιότητα ήταν να μπορέσουμε να διατηρήσουμε αυτές τις σημαντικές θέσεις. Υπάρχει ακόμα ένα ζήτημα εδώ, το οποίο αφορά τις άλλες συνεχιζόμενες συζητήσεις σε αυτό το Κοινοβούλιο το οποίο εκπροσωπείται από άλλες επιτροπές -συγκεκριμένα από την Επιτροπή Διεθνούς Εμπορίου, την Επιτροπή Ανάπτυξης και την Επιτροπή Εξωτερικών Υποθέσεων- και επίσης μεταξύ του Κοινοβουλίου και του Συμβουλίου σχετικά με τη νομοθεσία που αφορά τα χρηματοδοτικά μέσα και εάν και πώς θα πρέπει να ρυθμίζονται.
<P>
Ο στόχος μου σε αυτό το πλαίσιο ήταν ότι αυτός ο κανονισμός δεν θα έπρεπε να προκαταλάβει τη συζήτηση αυτή. Επιθυμούμε να βοηθήσουμε τους συναδέλφους μας οι οποίοι υπερασπίζονται τη θέση μας σε μια σημαντική συζήτηση με το Συμβούλιο, ώστε να μπορέσουμε να καταλήξουμε τελικά σε μια συνεργασία με το Συμβούλιο.
<P>
Τέλος, εφόσον ο χρόνος μου έληξε, θα ήθελα να ευχαριστήσω και την Επιτροπή και το Συμβούλιο για την ευελιξία τους στις διαπραγματεύσεις. Κατανοώ ότι ήταν πολύ δύσκολο να επιτευχθεί συμφωνία στο Συμβούλιο. Νομίζω ότι αυτή είναι η συμφωνία που επιθυμούσε το Κοινοβούλιο και ότι αυτή η συμφωνία μπορεί να είναι ικανοποιητική για όλους τους βουλευτές, ιδίως επειδή δεν αφορά μόνο το κείμενο για το οποίο συζητάμε τώρα, αλλά αναμένουμε ότι και η Επιτροπή και το Συμβούλιο θα λάβουν μέρος στην κοινή κατανόηση σχετικά με τα σημαντικά αυτά θέματα. Μπορούμε επίσης να αναμένουμε δηλώσεις οι οποίες καθιστούν σαφές ότι υπάρχει μια σαφής δέσμευση από την πλευρά της Επιτροπής όσον αφορά την ευθυγράμμιση του εναπομείναντος μέρους του κοινοτικού κεκτημένου. Το κείμενο αυτό, το οποίο επισυνάπτεται στην έκθεσή μου, θα πρέπει να ικανοποιεί όλους τους βουλευτές του Κοινοβουλίου αυτού.
<SPEAKER ID="643" NAME="Maroš Šefčovič">
Αντιπρόεδρος της Επιτροπής. - (EN) Κύριε Πρόεδρε, σήμερα το πρωί παρακολουθήσαμε μια πολύ καλή συζήτηση σχετικά με την πρωτοβουλία των πολιτών και απόψε συζητάμε το πολύ σημαντικό θέμα της επιτροπολογίας. Πιστεύω ότι αποτελεί πολύ καλή ένδειξη το γεγονός ότι εδώ, μετά την έναρξη ισχύος της Συνθήκης της Λισαβόνας, ουσιαστικά ολοκληρώνουμε τα βασικά μέρη της απαραίτητης νομοθεσίας για την πλήρη εφαρμογή της.
<P>
Ο κανονισμός για τις εκτελεστικές πράξεις θα έχει σημαντικό αντίκτυπο στον τρόπο με τον οποίο η Επιτροπή θα εφαρμόζει την ευρωπαϊκή νομοθεσία στο μέλλον. Θα έχει πολύ μεγάλη επίδραση στην ικανότητα της Ένωσης να εφαρμόζει τις πολιτικές της προς το συμφέρον των πολιτών της. Όταν παρουσιάσαμε την πρότασή μας, ορίσαμε τον βασικό της στόχο: ότι οι νέοι κανόνες θα πρέπει να θέσουν σε ισχύ ένα σύστημα για τη θέσπιση εκτελεστικών πράξεων από την Επιτροπή, το οποίο θα ήταν απλούστερο, αποτελεσματικότερο, πιο διαφανές και σε πλήρη συμμόρφωση με τη Συνθήκη.
<P>
Πώς επιτύχαμε αυτούς τους στόχους στις προτάσεις που πρόκειται να συζητήσουμε; Όπως και στο παρελθόν, ο μηχανισμός ελέγχου που προβλέπεται από τον κανονισμό βασίζεται στην επιτροπολογία, δηλαδή σε επιτροπές που αποτελούνται από εκπροσώπους των κρατών μελών, στις οποίες η Επιτροπή θα υποβάλλει σχέδια μέτρων, αλλά, σε αντίθεση με το ισχύον σύστημα, δεν θα υπάρχει δυνατότητα παρέμβασης από το Συμβούλιο, ως έχει.
<P>
Όπως καθιστά σαφές η Συνθήκη, μόνο τα κράτη μέλη και όχι το Συμβούλιο μπορούν να ελέγχουν την άσκηση των εκτελεστικών αρμοδιοτήτων από την Επιτροπή. Επιπλέον, ο κανονισμός προβλέπει ότι όλες οι ειδικές διαδικασίες θα εξαφανιστούν και ότι όλα τα εκτελεστικά μέτρα, συμπεριλαμβανομένων αυτών για το εμπόριο -διάφορα μέτρα όπως μέτρα αντιντάμπινγκ και αντισταθμιστικά μέτρα- θα υπόκεινται στον κανονισμό. Αυτό θα αποτελέσει μια πραγματική επανάσταση στον τομέα της πολιτικής εμπορίου.
<P>
Επιθυμούμε απλούστερες διαδικασίες· για αυτόν τον λόγο, ο νέος κανονισμός όχι μόνο θα θεσπίσει δύο μόνο διαδικασίες -τη συμβουλευτική και την εξεταστική- αντί για τέσσερις, αλλά θα παράσχει και μια αυτόματη προσαρμογή των υφιστάμενων διαδικασιών επιτροπολογίας. Οι νέες διαδικασίες θα αρχίσουν να εφαρμόζονται σε όλη την ισχύουσα νομοθεσία από την πρώτη μέρα. Φυσικά, αυτό δεν θίγει τη φύση των αρμοδιοτήτων που ανατίθενται στην Επιτροπή στις βασικές πράξεις.
<P>
" Επιτροπή έχει δεσμευτεί με δήλωσή της να αναθεωρήσει όλο το κεκτημένο προκειμένου να το προσαρμόσει, όσο απαιτείται νομικά στο καθεστώς των κατ' εξουσιοδότηση πράξεων, και γνωρίζω πόσο σημαντικό είναι αυτό για το Κοινοβούλιο. Έχουμε έως σήμερα εντοπίσει 153 πράξεις οι οποίες δεν υποβάλλονταν σε συναπόφαση πριν από τη Συνθήκη της Λισαβόνας και οι οποίες αναθέτουν αρμοδιότητες στην Επιτροπή, που πρέπει να μετατραπούν σε εκχωρούμενες αρμοδιότητες. Επιπλέον, υπάρχουν 299 πράξεις οι οποίες προηγουμένως ευθυγραμμίζονταν με την κανονιστική διαδικασία με έλεγχο και οι οποίες τώρα θα πρέπει να αναθεωρηθούν υπό το πρίσμα των διατάξεων της Συνθήκης για τις κατ' εξουσιοδότηση πράξεις. Ο στόχος μας όμως είναι, πριν από το τέλος της τρέχουσας κοινοβουλευτικής περιόδου, όλη η ισχύουσα νομοθεσία να συνάδει πλήρως με τη νέα διάταξη της Συνθήκης της Λισαβόνας.
<P>
Αυτό σημαίνει πλήρη ευθυγράμμιση. Γνωρίζετε πόσο φιλόδοξος είναι ο στόχος αυτός και, κατά συνέπεια, είμαι ιδιαίτερα ικανοποιημένος που ο βέλγος υπουργός κ. Chastel μου ζήτησε να παραδώσω σε αυτό το Κοινοβούλιο τη δέσμευση και τη δήλωση της Προεδρίας.
<P>
Αναφέρει ότι η Προεδρία είναι ενήμερη για τις φιλόδοξες προθέσεις της Επιτροπής στο θέμα αυτό· τις επικροτεί και στηρίζει τους στόχους. Επιβεβαιώνει ότι είναι πρόθυμη να καταβάλλει κάθε δυνατή προσπάθεια για να διασφαλίσει ότι η ευθυγράμμιση αυτή θα ολοκληρωθεί το συντομότερο δυνατόν από τη στιγμή που θα κατατεθούν οι προτάσεις από την Επιτροπή. " Προεδρία είναι έτοιμη να συνεργαστεί με καλόπιστο τρόπο με το Κοινοβούλιο και την Επιτροπή για την επίτευξη των στόχων αυτών.
<P>
Φυσικά, θα επιθυμούσαμε η δήλωση αυτή να διαφυλαχθεί με μια επίσημη γραπτή καταχώριση, αλλά πιστεύω ότι πρέπει να επικροτήσουμε το πολύ συνεργατικό πνεύμα και τη συναδελφική προσέγγιση της βελγικής Προεδρίας.
<P>
Επιθυμούμε ένα πιο αποτελεσματικό σύστημα· για τον σκοπό αυτόν, οι νέοι κανόνες αντικατοπτρίζουν πλήρως τον ρόλο της Επιτροπής βάσει των Συνθηκών -με μία μόνο θλιβερή εξαίρεση, στην οποία θα επανέλθω αργότερα- γιατί μόνο μια ειδική πλειοψηφία από την επιτροπή κατά του σχεδίου εκτελεστικής πράξης μπορεί να εμποδίσει την Επιτροπή να το εγκρίνει.
<P>
" μία εξαίρεση που μόλις ανέφερα, στην οποία η Επιτροπή χρειάζεται ρητά τη θετική γνωμοδότηση της επιτροπής πριν να έχει την εξουσία να εγκρίνει το σχέδιο εκτελεστικής πράξης, σχετίζεται με τα οριστικά πολυμερή μέτρα διασφάλισης του εμπορίου. Παρ' όλο που μόνο ένας περιορισμένος αριθμός πράξεων εγκρίνεται στον τομέα αυτόν, είχαμε ταχθεί κατά των εξαιρέσεων αυτών σε θεσμικό επίπεδο, καθώς θα προτιμούσαμε μια πλήρη ευθυγράμμιση με τους νέους κανόνες.
<P>
Ήθελα να αναφερθώ σε αυτό το θεσμικό θέμα εδώ, παρότι στο τέλος αυτή ήταν η μόνη δυνατή βάση για συμβιβασμό για τον νομοθέτη και την επικροτούμε. Θέλουμε ένα σύστημα το οποίο να είναι περισσότερο διαφανές· η όλη διαδικασία θα διεξάγεται με πλήρη διαφάνεια.
<P>
Όλα τα έγγραφα που υποβάλλονται στις επιτροπές αποστέλλονται ταυτόχρονα στο Ευρωπαϊκό Κοινοβούλιο και στο Συμβούλιο· αυτά τα δύο θεσμικά όργανα θα έχουν το δικαίωμα ελέγχου σε ισότιμη βάση. Σε οποιαδήποτε στιγμή κατά τη διάρκεια της διαδικασίας μπορούν να υποδείξουν στην Επιτροπή ότι θεωρούν πως το σχέδιο εκτελεστικής πράξης υπερβαίνει της αρμοδιότητές της· εάν υπερβαίνουμε τις αρμοδιότητές μας, έχετε το δικαίωμα να μας το επισημάνετε.
<P>
Συμπερασματικά, εν συνόλω το κείμενο παρουσιάζει ένα πολύ καλό αποτέλεσμα για την Ευρώπη· είναι σαφές ότι ενισχύει τη μέθοδο της Επιτροπής και ότι διευρύνει την αρμοδιότητα ελέγχου του Κοινοβουλίου σε όλους τους τομείς.
<P>
Για παράδειγμα, ο νέος κανονισμός προβλέπει ότι σε ορισμένες περιπτώσεις η Επιτροπή μπορεί να υποχρεωθεί να συζητήσει το θέμα σε μια επιτροπή προσφυγής. Ωστόσο, αυτή η επιτροπή θα είναι μια κανονική επιτροπή επιτροπολογίας, θα προεδρεύεται από την Επιτροπή και θα υπόκειται στους ίδιους κανόνες· μόνο μια ειδική πλειοψηφία κατά του σχεδίου της Επιτροπής μπορεί να εμποδίσει την Επιτροπή να την εγκρίνει.
<P>
Εάν ο νέος κανονισμός επιτροπολογίας εγκριθεί σήμερα από το Ευρωπαϊκό Κοινοβούλιο, θα τεθεί σε ισχύ πολύ σύντομα, ήδη από την 1η Μαρτίου 2011, και αυτό είναι πραγματικά πολύ καλό νέο. Πρέπει το νέο νομοθετικό πλαίσιο να τεθεί σε λειτουργία το συντομότερο δυνατόν, και ελπίζω επιπλέον ότι παράλληλα θα μπορέσουμε να εκκινήσουμε έναν κοινό προβληματισμό σχετικά με τη διαχωριστική γραμμή μεταξύ των εκχωρημένων αρμοδιοτήτων και των εκτελεστικών αρμοδιοτήτων της Επιτροπής. Αυτό είναι αναγκαίο όχι μόνο για να αποφύγουμε περαιτέρω συγκρούσεις κατά τη συζήτηση των προτάσεων για τη νέα νομοθεσία, αλλά και για να βελτιστοποιήσουμε την άσκηση ευθυγράμμισης.
<P>
Κλείνοντας, θα ήθελα να ευχαριστήσω τον εισηγητή, κ. Szájer, για το έργο του κατά τη διαπραγματευτική διαδικασία, καθώς και όλες τις πολιτικές Ομάδες για τη συνεργασία και την ευελιξία που επέδειξαν. Απευθύνω ένα τελευταίο ευχαριστώ στη βελγική Προεδρία, η οποία έκανε εξαιρετική δουλειά στο να περάσει αυτός ο φάκελος από το Συμβούλιο και να επιτύχει αυτόν τον πολύ δύσκολο συμβιβασμό. Πιστεύω ότι είμαστε έτοιμοι να προχωρήσουμε στη συζήτηση και ελπίζω ότι η αυριανή έγκριση θα αποτελέσει ένα πολύ καλό νέο για την Ευρώπη.
<SPEAKER ID="644" NAME="Gay Mitchell">
συντάκτης γνωμοδότησης της Επιτροπής Ανάπτυξης. - (EN) Κύριε Πρόεδρε, θα ήθελα να ευχαριστήσω τον εισηγητή, κ. Szájer, για την προσπάθειά του και την έκθεσή του.
<P>
Μετά την έναρξη ισχύος της Συνθήκης της Λισαβόνας, οι τρέχουσες διατάξεις επιτροπολογίας θα αντικατασταθούν από κατ' εξουσιοδότηση πράξεις και εκτελεστικές πράξεις βάσει των άρθρων 290 και 291, όπως μας εξήγησαν, αλλά ανησυχώ πάρα πολύ για τον ρόλο της Επιτροπής στην εφαρμογή των αποφάσεων που ελήφθησαν σχετικά με τη Συνθήκη της Λισαβόνας.
<P>
Νομίζω ότι άκουσα τον Επίτροπο να αναφέρει ότι ο στόχος τους είναι να ολοκληρωθεί αυτό το έργο έως το τέλος αυτής της κοινοβουλευτικής περιόδου. Αυτό σημαίνει τριάμισι ακόμα έτη και έχουν μόνο έναν "στόχο"! Εδώ δεν είναι σύλλογος κατοίκων, εδώ είναι το Κοινοβούλιο! Εάν κάτι αφορά το Συμβούλιο, αφορά και το Κοινοβούλιο. Ως βουλευτής -και δεν το λέω αυτό με χαρά- μου φαίνεται ότι συχνά, αντί να ενεργεί ως έντιμος διαμεσολαβητής μεταξύ του Συμβουλίου και του Κοινοβουλίου, η Επιτροπή βρίσκεται πολύ πιο κοντά στο Συμβούλιο, ενώ το Κοινοβούλιο, επειδή αποτελείται από τόσα πολλά μέλη, διαιρείται εύκολα και συχνά με πολύ μεγάλη ευκολία διευκολύνει μια κοινή άποψη στην οποία κατέληξαν το Συμβούλιο και η Επιτροπή.
<P>
Πρέπει, πρώτον, να τονίσω ότι το Κοινοβούλιο, κατά την άποψή μου, δεν θα πρέπει να βρίσκεται υπό πίεση να συμφωνήσει πλήρως με το προτεινόμενο κείμενο σε πρώτη ανάγνωση εν προκειμένω. Το σημαντικότερο είναι ότι έχουμε επιτύχει έναν δίκαιο συμβιβασμό, ο οποίος είναι η καλύτερη διαθέσιμη επιλογή για το Κοινοβούλιο αυτό και για τους πολίτες που εκπροσωπούμε, λαμβάνοντας υπόψη όσα μας ανέφερε ο συνάδελφός μας, κ. Szájer. Εάν αυτό σημαίνει να αναμένουμε μια συμφωνία σε δεύτερη ανάγνωση, τότε ας γίνει έτσι. Όπως είπα, ο κανόνας πρέπει να είναι ότι αν κάτι αφορά το Συμβούλιο, τότε αφορά και το Κοινοβούλιο. Λαμβάνουμε τις αποφάσεις από κοινού, είμαστε συννομοθέτες εν προκειμένω.
<P>
Ως συντάκτης γνωμοδότησης της Επιτροπής Ανάπτυξης, πιστεύω ότι είναι ύψιστης σημασίας η επιβεβαίωση της ανεξαρτησίας του Κοινοβουλίου και ο σεβασμός της Επιτροπής απέναντι και στα δύο θεσμικά όργανα. Δεν είμαι σίγουρος ότι αυτός ο "συμβιβασμός" επιτυγχάνει κάτι τέτοιο.
<SPEAKER ID="645" NAME="Saïd El Khadraoui">
συντάκτης γνωμοδότησης της Επιτροπής Μεταφορών και Τουρισμού - (NL) Κύριε Πρόεδρε, θα ήθελα καταρχάς να ευχαριστήσω τον εισηγητή για το έργο του σε έναν περίπλοκο και πολύ τεχνικό φάκελο, ο οποίος όμως είναι πολύ σημαντικός για τις μελλοντικές μας δραστηριότητες.
<P>
" παλιά διαδικασία επιτροπολογίας με τις τέσσερις επιλογές δεν ήταν άγνωστη σε εμάς, την Επιτροπή Μεταφορών και Τουρισμού, και γνωρίζουμε εδώ και πολύ καιρό πώς να εφαρμόζουμε τις αποφάσεις. Ωστόσο, όσον αφορά τις προσαρμογές που πρέπει να γίνουν βάσει της Συνθήκης της Λισαβόνας, θα ήθελα να πω ότι υποστηρίζουμε τους συμβιβασμούς τους οποίους έχει συνάψει ο εισηγητής με το Συμβούλιο. Υπάρχουν, όμως, δύο σημεία τα οποία θεωρούμε ότι χρήζουν της προσοχής σας.
<P>
Πρώτον, επιθυμούμε τη μεγαλύτερη δυνατή ροή πληροφοριών προς το Κοινοβούλιο και επίσης τη μεγαλύτερη δυνατή ανάμειξη του Κοινοβουλίου στην προετοιμασία των αποφάσεων της επιτροπής.
<P>
Δεύτερον, θα ήθελα να τονίσω τη σημασία μιας καλής προσέγγισης όσον αφορά τη μεταβατική περίοδο, και ως προς αυτό το θέμα καλούμε την Επιτροπή να είναι γενναιόδωρη προς το Κοινοβούλιο κατά τη μεταρρύθμιση της διαδικασίας επιτροπολογίας, όπως ορίζεται στο κεκτημένο, ώστε να συνάδει με τις νέες κατ' εξουσιοδότηση και εκτελεστικές πράξεις, όπου η επιλογή μεταξύ των δύο διαδικασιών μπορεί να τίθεται υπό συζήτηση.
<P>
Συνεπώς, αυτό δεν ισχύει μόνο για τη μεταρρύθμιση, αλλά και για την εφαρμογή του ισχύοντος κεκτημένου πριν από οποιαδήποτε μεταρρύθμιση.
<SPEAKER ID="646" NAME="Danuta Maria Hübner">
συντάκτρια γνωμοδότησης της Επιτροπής Περιφερειακής Ανάπτυξης. - (EN) Κύριε Πρόεδρε, ανησυχώ μήπως η απόρριψη της συμπερίληψης των κατ' εξουσιοδότηση πράξεων στα χρηματοδοτικά μέσα δημιουργήσει ένα επικίνδυνο προηγούμενο για άλλες πολιτικές. Προκαλεί επίσης διοργανική δυσπιστία και ανησυχούμε όλοι για την κατάσταση αυτή.
<P>
Οι επερχόμενες προτάσεις σχετικά τη δέσμη νομοθετικών μέτρων για την περιφερειακή πολιτική μετά το 2013 μπορεί να απαιτούν την εφαρμογή των εκτελεστικών πράξεων, αλλά μπορεί επίσης να απαιτούν τις κατ' εξουσιοδότηση πράξεις. Δεν μπορούμε να αποδεχτούμε τον εκ των προτέρων αποκλεισμό των κατ' εξουσιοδότηση πράξεων. Αυτό θα πρέπει να αποτελεί θέμα διαπραγμάτευσης μεταξύ των συννομοθετών κατά περίπτωση.
<P>
" θέση αυτή είναι, κατά την άποψή μου, πολιτικά και νομικά συνεπής και πιστεύω ότι το Συμβούλιο και η Επιτροπή θα την συμμεριστούν βεβαίως με το Κοινοβούλιο. Μας αναμένουν πολλά δύσκολα χρόνια, δίχως αμφιβολία. Το καθήκον μας ως ευρωπαϊκά θεσμικά όργανα είναι να αξιοποιήσουμε όσο το δυνατόν περισσότερο τις πολιτικές μας, και αποφεύγοντας τις περιττές διαμάχες και διαδικασίες μπορούμε να είμαστε πιο αποτελεσματικοί στο κοινό αυτό έργο.
<SPEAKER ID="647" NAME="Paolo De Castro" LANGUAGE="IT">
Κύριε Πρόεδρε, κύριε Επίτροπε, κυρίες και κύριοι, ως πρόεδρος της Επιτροπής Γεωργίας και Ανάπτυξης της Υπαίθρου, αισθάνομαι βαθιά απογοήτευση για πολλούς λόγους σχετικά με το περιεχόμενο της έκθεσης του κ. Szájer, η οποία θα ψηφιστεί αύριο.
<P>
Πρώτον, καμία από τις τροπολογίες που ψηφίστηκαν από την επιτροπή μου ομοφώνως -και το τονίζω, ομοφώνως- δεν ελήφθησαν υπόψη, παρ' όλο που η κοινή γεωργική πολιτική είναι μία από τις πολιτικές στις οποίες οι περισσότερες πράξεις εγκρίνονται σύμφωνα με τη διαδικασία επιτροπολογίας και, κατά συνέπεια, μία από αυτές που επηρεάζονται περισσότερο από την προσαρμογή των νομοθετικών πράξεων στο πλαίσιο της Συνθήκης της Λισαβόνας.
<P>
Δεύτερον, βάσει του κειμένου του άρθρου 10, το Ευρωπαϊκό Κοινοβούλιο δεν θα έχει καμία δυνατότητα να ασκεί πίεση και κανένα περιθώριο διαπραγμάτευσης με το Συμβούλιο κατά την προσαρμογή της νομοθεσίας ΚΓΠ στη νέα συνθήκη.
<P>
Γνωρίζουμε, μάλιστα, ότι το Συμβούλιο έχει ήδη επιδείξει την απροθυμία του να συμφωνήσει στην εκχώρηση πράξεων στο Ευρωπαϊκό Κοινοβούλιο και, με τη θέσπιση αυτού του κανονισμού, το Συμβούλιο δεν θα έχει κανένα συμφέρον στο να προχωρήσει σε διαπραγματεύσεις, γιατί η αυτόματη προσαρμογή -η οποία αποκλείει τις κατ' εξουσιοδότηση πράξεις και καλύπτει μόνο τις εκτελεστικές πράξεις- δεν έχει προθεσμία εφόσον είναι μεταβατική.
<P>
Για τον λόγο αυτόν, μαζί με άλλους συναδέλφους μου, κατέθεσα μια τροπολογία η οποία κάνει την αυτόματη ευθυγράμμιση πραγματικά προσωρινή και σας ζητώ να την στηρίξετε προκειμένου να ενισχυθεί ο ρόλος του Ευρωπαϊκού Κοινοβουλίου. Δεν υπάρχει λόγος, στην πραγματικότητα, να καταλήξουμε σε συμφωνία σε πρώτη ανάγνωση για ένα τόσο ευαίσθητο θέμα, το οποίο θέτει τους κανόνες για την εφαρμογή της συνθήκης τα προσεχή έτη. Αυτός είναι ο λόγος για τον οποίο, για αυτόν τον πολύ σημαντικό φάκελο, έχουμε το δικαίωμα -θα έλεγα ακόμα και το καθήκον- να βελτιώσουμε το κείμενο όσο το δυνατόν περισσότερο και έτσι να προχωρήσουμε σε μια δεύτερη ανάγνωση χωρίς να ενδώσουμε στον εκβιασμό του Συμβουλίου, το οποίο απειλεί να μην προχωρήσει αυτόν τον φάκελο, προκειμένου να μας υποχρεώσει να αποδεχτούμε αυτήν την αρνητική συμφωνία.
<P>
Μετά τον προϋπολογισμό, πιστεύω ότι αυτός είναι ο πιο σημαντικός φάκελος για τον οποίο πρέπει να ψηφίσουμε, γιατί χαράσσει εξαρχής την ισορροπία δυνάμεων μεταξύ των ευρωπαϊκών θεσμικών οργάνων. Εδώ, σε αυτήν την Αίθουσα, πρέπει να υπερασπιστούμε σθεναρά τα προνόμια του Κοινοβουλίου, το οποίο έχει εκλεγεί δημοκρατικά και εκπροσωπεί όλους τους ευρωπαίους πολίτες.
<SPEAKER ID="648" NAME="Antolín Sánchez Presedo" LANGUAGE="ES">
Κύριε Πρόεδρε, κύριε Επίτροπε, κυρίες και κύριοι, η Συνθήκη της Λισαβόνας εισάγει σημαντικές αλλαγές στη διαδικασία κατάρτισης και εφαρμογής της νομοθεσίας της ΕΕ, διαχωρίζοντας τις κατ' εξουσιοδότηση πράξεις από τις εκτελεστικές πράξεις. Το προηγούμενο πρωτογενές δίκαιο προέβλεπε μόνο εκτελεστικά μέτρα.
<P>
Ο κανονισμός αυτός είναι απαραίτητος για μια ομαλή μετάβαση από το παλιό προς το νέο σύστημα και για την κατάλληλη χρήση των εκτελεστικών αρμοδιοτήτων που εκχωρούνται στην Επιτροπή από τη Συνθήκη της Λισαβόνας. Ενισχύει τη δημοκρατική αρχή, γιατί αναγνωρίζει το δικαίωμα του Κοινοβουλίου στον έλεγχο, αυξάνει τη διαφάνεια μέσω της ετήσιας έκθεσης και ενσωματώνει μια ρήτρα αναθεώρησης προκειμένου να την τελειοποιήσει βάσει της εμπειρίας. Κατά συνέπεια, ικανοποιεί τα αιτήματα που είχε υποβάλει η Επιτροπή Οικονομικής και Νομισματικής Πολιτικής εν προκειμένω.
<P>
Στον τομέα των δημοσιονομικών υπηρεσιών, θα βοηθήσει στην αύξηση της νομικής ασφάλειας και την αποτελεσματικότητα της νομοθεσίας. Συμπληρώνει τον στόχο της οδηγίας Omnibus για τον περιορισμό των αρμοδιοτήτων που ανατίθεντο στην Επιτροπή στο παλιό πλαίσιο, που συνάδουν με το τρέχον πλαίσιο για μια περίοδο τριών ετών από την έναρξη ισχύος της νέας Συνθήκης, και ορίζει διατάξεις τέτοιες ώστε τα τεχνικά πρότυπα εφαρμογής, τα οποία αποτελούν μέρος της νέας δομής επιτήρησης και των τομεακών κανονισμών στον τομέα των δημοσιονομικών υπηρεσιών, να μπορέσουν εντέλει να θεσπιστούν.
<P>
Συνεπώς, ως συντάκτης γνωμοδότησης της Επιτροπής Οικονομικής και Νομισματικής Πολιτικής, επιδοκιμάζω την έκθεση και συγχαίρω τον κ. Szájer.
<P>
Θα ήθελα να ευχαριστήσω τον Πρόεδρο για τη γενναιοδωρία του και να σας εκφράσω τις θερμότερες ευχές μου για την εορταστική περίοδο και το νέο έτος.
<SPEAKER ID="649" NAME="Klaus-Heiner Lehne" LANGUAGE="DE">
Κύριε Πρόεδρε, κυρίες και κύριοι, απαιτούνται ορισμένες εξηγήσεις, μεταξύ άλλων και εδώ στην Ολομέλεια, όσον αφορά διάφορες παραπλανητικές συζητήσεις που έχουν πραγματοποιηθεί στις Ομάδες, στη Διάσκεψη των Προέδρων των Επιτροπών και σε ορισμένες περιπτώσεις στις επιτροπές.
<P>
Πρώτον, αυτός ο κανονισμός δεν έχει ως στόχο να ληφθούν αποφάσεις σχετικά με το ποιες κατ' εξουσιοδότηση πράξεις εμπίπτουν στους όρους του άρθρου 290 και ποιες εκτελεστικές πράξεις εμπίπτουν στους όρους του άρθρου 291. Είναι βέβαιο ότι ο κανονισμός αυτός δεν θα λάβει απόφαση για αυτό. Αυτό έχει αποφασιστεί στη βασική πράξη. Με άλλα λόγια, ο ίδιος ο νόμος θα αποφασίσει για την εξουσία βάσει των όρων του άρθρου 290 και του άρθρου 291, εάν προβλέπεται κάτι τέτοιο. Ο κανονισμός καλύπτει μόνο τη διαδικασία στην περίπτωση του άρθρου 291.
<P>
Το δεύτερο σημείο στο οποίο θέλω να αναφερθώ αφορά την κριτική του άρθρου 10. Και αυτό το άρθρο σχετίζεται μόνο με τη διαδικασία και με τίποτα άλλο. Σε αυτό το πλαίσιο, η Επιτροπή έχει για μία ακόμα φορά διευκρινίσει ότι σκοπεύει, φυσικά, να αναθεωρήσει όλες τις υφιστάμενες πράξεις από την περίοδο πριν τη Λισαβόνα ως μέρος της ευθυγράμμισης και να καταθέσει νέες προτάσεις και στα δύο νομοθετικά όργανα: το Κοινοβούλιο και το Συμβούλιο. Αυτό ενισχύθηκε για ακόμα μία φορά σε σύγκριση με την προηγούμενη διοργανική συμφωνία.
<P>
Το μόνο στοιχείο που είναι πραγματικά καινούργιο είναι η διαδικασία για το εξωτερικό εμπόριο. Αποδέχομαι ότι ο συμβιβασμός στον οποίο κατέληξε η βελγική Προεδρία είναι κάπως γραφειοκρατικός. Δεν υπάρχει αμφιβολία επ' αυτού. Ωστόσο, δεδομένων των δύο μειοψηφιών αρνησικυρίας στο Συμβούλιο, αποτελούσε τη μόνη δυνατή λύση.
<P>
Κατά την άποψή μου, το θέμα αυτό σχετίζεται με το στάθμισμα των οφελών. Πρέπει επίσης να σταθμίσουμε, όπως ανέφερε ο εισηγητής, τα όσα διαπραγματεύτηκε το Κοινοβούλιο. Έχουμε μια διαδικασία για την αναθεώρηση των εκτελεστικών πράξεων η οποία δεν προβλέπεται στη Συνθήκη. Αυτό είναι ένα πολύ σημαντικό βήμα προόδου, ιδίως όσον αφορά τη συμμετοχή του Κοινοβουλίου, το οποίο υπερβαίνει τους όρους της Συνθήκης. Κατά συνέπεια, αφού σταθμιστούν τα οφέλη, καθίσταται σαφές ότι αξίζει τη στήριξή μας. Για αυτόν τον λόγο, είμαι υπέρ της έκθεσης ως έχει, χωρίς τροπολογίες. Δεν θα μπορέσουμε να επιτύχουμε οτιδήποτε περισσότερο κατά την πρώτη ανάγνωση το οποίο δεν θα μπορούσαμε να το επιτύχουμε σε μια μετέπειτα διαδικασία συνδιαλλαγής μετά από μια απροσδιόριστη περίοδο.
<SPEAKER ID="650" NAME="Eva Lichtenberger" LANGUAGE="DE">
Κύριε Πρόεδρε, ο κανονισμός ο οποίος βρίσκεται υπό συζήτηση σήμερα έχει αγνοηθεί σε μεγάλο βαθμό από όλες τις επιτροπές για μεγάλο χρονικό διάστημα. Ωστόσο, μερικά άτομα στο Κοινοβούλιο αυτό ξύπνησαν τώρα στο τέλος της διαδικασίας όταν τα αποτελέσματα βρίσκονται υπό συζήτηση. Κάποιοι από αυτούς δυστυχώς δεν παρέστησαν στη συζήτηση, και είναι κρίμα γιατί θα ήταν πολύ ενδιαφέρον να ακούσουμε τις απόψεις τους.
<P>
Ως πρώην μέλος, έχω σαφείς αναμνήσεις του πνεύματος της συνέλευσης. Ζητούσε ανοιχτά να δοθούν συγκεκριμένα δικαιώματα στο Ευρωπαϊκό Κοινοβούλιο σε διάφορους τομείς, ώστε να διασφαλιστεί ότι παραμένει αξιόπιστο στο πλαίσιο των θεσμικών οργάνων και όσον αφορά τους πολίτες.
<P>
Παρά τις απαιτήσεις της συνέλευσης, δεν έγινε τίποτα. Οι πολύ σκληρές διαπραγματεύσεις που πραγματοποίησε η βελγική Προεδρία με το Συμβούλιο ήταν αυτές που διευκόλυναν τη σημαντική πρόοδο. Θυμάμαι τα λόγια του κ. Lehne. Επρόκειτο για το ζήτημα της μόνιμης πιθανότητας διερεύνησης του κατά πόσον η Επιτροπή έχει υπερβεί τις αρμοδιότητές της.
<P>
Φυσικά, ορισμένοι από τους κανονισμούς δεν είναι ακριβώς ιδανικοί, όπως η διεθνής εμπορική συμφωνία, αλλά, παρ' όλα αυτά, συμφωνώ με το αποτέλεσμα. Θα ήθελα να ευχαριστήσω τη βελγική Προεδρία. Έχει καταβάλει κάθε δυνατή προσπάθεια προκειμένου να διασφαλίσει την επίτευξη ενός έστω στόχου. Θα ήθελα επίσης να ευχαριστήσω τον εισηγητή, ο οποίος διαπραγματεύτηκε με ευνοϊκό και ευφυή τρόπο.
<SPEAKER ID="651" NAME="Raffaele Baldassarre" AFFILIATION="PPE">
(IT) Κύριε Πρόεδρε, κύριε Επίτροπε, κυρίες και κύριοι, με την αυριανή ψηφοφορία για την έκθεση του κ. Szájer, θα ανοίξουμε τον δρόμο σε ένα από τα νέα όργανα -στις εκτελεστικές πράξεις- που περιλαμβάνονται στη Συνθήκη της Λισαβόνας.
<P>
Αυτό θα απλοποιήσει το παλιό σύστημα επιτροπολογίας. Είναι ένα μέτρο που θα διασφαλίσει μεγαλύτερη διαφάνεια κατά τη θέσπιση νομοθετικών πράξεων, θα ρυθμίσει μεθόδους ελέγχου από τα κράτη μέλη σχετικά με την άσκηση των αρμοδιοτήτων που εκχωρούνται στην Επιτροπή. " θεμελιώδης σημασία του κανονισμού έχει περιπλέξει τη νομοθετική διαδικασία τόσο σε διοργανικό επίπεδο όσο και στο πλαίσιο του Κοινοβουλίου όπου, ωστόσο, εξαιτίας της ανάμειξης -παρότι καθυστερημένης- όλων των επιτροπών, ελπίζω ότι θα είναι δυνατόν να εγκρίνουμε την πρόταση σε πρώτη ανάγνωση.
<P>
Κατά συνέπεια, συγχαίρω τον εισηγητή, κ. Szájer, για την επίτευξη των πρωταρχικών στόχων του Ευρωπαϊκού Κοινοβουλίου: αναφέρομαι στις εγγυήσεις για την ευθυγράμμιση των τρεχουσών διαδικασιών επιτροπολογίας με τη νέα διαδικασία, το δικαίωμα ελέγχου από το Κοινοβούλιο και το Συμβούλιο, τη δημιουργία μιας επιτροπής προσφυγής υπό την προεδρία της Επιτροπής και τη συμπερίληψη μιας ρήτρας αναθεώρησης η οποία θα δίνει τη δυνατότητα αξιολόγησης της αποτελεσματικότητας της διαδικασίας.
<P>
Επιτρέψτε μου ένα τελευταίο σχόλιο σχετικά με το τι απετέλεσε το τελευταίο εμπόδιο στις διαπραγματεύσεις: η συμπερίληψη της κοινής εμπορικής πολιτικής στο πεδίο του μελλοντικού κανονισμού. Παρότι η τελική συμφωνία θα επιτρέπει την εφαρμογή ενός συστήματος ψηφοφορίας απλής πλειοψηφίας για τη θέσπιση μέτρων αντιντάμπινγκ κατά τη διάρκεια μιας μεταβατικής περιόδου 18 μηνών, στη συνέχεια τα μέτρα θα εγκρίνονται από μια ειδική πλειοψηφία. " λύση αυτή ήταν το αποτέλεσμα ενός δύσκολου συμβιβασμού, αλλά είμαι πεπεισμένος ότι ικανοποιεί τόσο τις ανάγκες της βιομηχανίας όσο και του εκτελεστικού οργάνου της Ευρωπαϊκής Ένωσης, αφαιρώντας από τις αποφάσεις τεχνικής φύσεως τον κίνδυνο επικίνδυνης πολιτικοποίησης.
<SPEAKER ID="652" NAME="Gianluca Susta" AFFILIATION="S&amp;D">
(IT) Κύριε Πρόεδρε, κυρίες και κύριοι, διαφωνώ εντελώς με τους τελευταίους ομιλητές. Προσωπικά, θεωρώ ότι το μέτρο αυτό είναι επιζήμιο για τις προτεραιότητες του Κοινοβουλίου και αντιβαίνει στο πνεύμα της Συνθήκης της Λισαβόνας.
<P>
Είμαστε έτοιμοι να συνάψουμε το 70% των συμφωνιών σε πρώτη ανάγνωση με το Συμβούλιο, αλλά αδυνατώ να κατανοήσω τη βιασύνη να συνάψουμε μια τόσο ευαίσθητη συμφωνία όπως αυτή σε πρώτη ανάγνωση από τη στιγμή που αφορά την εφαρμογή της Συνθήκης της Λισαβόνας, η οποία υπερβαίνει τις αρμοδιότητές μας, ιδίως όσον αφορά την πολιτική εμπορίου. Στο ξεκίνημα ακριβώς των διαδικασιών αντιντάμπινγκ, περνάμε από την αντικειμενικότητα της ασφάλειας δικαίου σε μια παρέμβαση από τα κράτη μέλη, η οποία απειλεί να γίνει το αποτέλεσμα διαπραγματεύσεων μεταξύ Επιτροπής και κρατών μελών.
<P>
Θεωρώ, συνεπώς, ότι αποτελεί ένα βήμα προς τα πίσω, όπως ακριβώς και η αυτόματη ευθυγράμμιση χωρίς κανένα χρονικό όριο από το παλιό σύστημα επιτροπολογίας στο σημερινό σύστημα στον αγροτικό τομέα, το οποίο ενισχύει τον ρόλο του Κοινοβουλίου.
<P>
Συνεπώς, δεν πιστεύω ότι είναι συνετό να προχωρήσουμε βιαστικά σε μια συμφωνία με το Συμβούλιο σε πρώτη ανάγνωση, γιατί διατρέχουμε επιπλέον τον κίνδυνο δημιουργίας αντιδικιών στο Ευρωπαϊκό Δικαστήριο.
<SPEAKER ID="653" NAME="Maroš Šefčovič">
Αντιπρόεδρος της Επιτροπής. - (EN) Κύριε Πρόεδρε, θα ήθελα να ευχαριστήσω όλους για τις παρεμβάσεις τους, οι οποίες αντικατοπτρίζουν την περιπλοκότητα τους θέματος που αντιμετωπίζουμε.
<P>
Επιτρέψτε μου να απαντήσω σε ορισμένα σχόλια. Όσον αφορά τη μεταρρύθμιση και τη δέσμευσή μας σε αυτήν σε σχέση με όλες τις σχετικές πράξεις, έχουμε εδώ ένα εξαιρετικά φιλόδοξο σχέδιο για το οποίο έχω συζητήσει με τον κ. Lehne κατά τη διάρκεια των συνομιλιών μας για τη συμφωνία πλαίσιο: έχουμε 299 συν 153 πράξεις να ευθυγραμμίσουμε. Πιστεύω ότι αν πούμε ότι επιθυμούμε να ολοκληρώσουμε αυτό το έργο μέσα σε αυτήν την κοινοβουλευτική περίοδο, είναι ένα πολύ φιλόδοξο σχέδιο. Λέω ότι είναι "δική μας" φιλοδοξία, εννοώντας ότι είναι φιλοδοξία και των τριών θεσμικών οργάνων, γιατί αυτό προφανώς απαιτεί την καλόπιστη συνεργασία όλων μας.
<P>
Θα ήθελα να διαβεβαιώσω τον κ. Mitchell για τον απόλυτο σεβασμό της Επιτροπής για το Κοινοβούλιο.
<P>
Θα ήθελα να επισημάνω μία παράγραφο του σχεδίου δήλωσης της Επιτροπής το οποίο επισυνάπτεται στην πρόταση. Απλώς θα σας το διαβάσω: "Όσο αυτή η άσκηση ευθυγράμμισης βρίσκεται σε εξέλιξη, η Επιτροπή θα κρατά το Ευρωπαϊκό Κοινοβούλιο ενήμερο σε τακτά χρονικά διαστήματα σχετικά με τα σχέδια εκτελεστικών μέτρων που σχετίζονται με αυτά τα όργανα, τα οποία, στο μέλλον, θα πρέπει να μετατραπούν σε κατ' εξουσιοδότηση πράξεις". Συνεπώς, η δέσμευσή μας για διαφάνεια και διαύγεια είναι απολύτως σαφής. Θα ήθελα επίσης να επιβεβαιώσω, εδώ σε αυτό το Σώμα ότι θα προσφέρουμε στο Κοινοβούλιο τη μεγαλύτερη δυνατή πληροφόρηση. Το Κοινοβούλιο θα λαμβάνει όλες τις πληροφορίες ταυτόχρονα με τις επιτροπές, και άρα θα καταβάλλουμε κάθε δυνατή προσπάθεια να κρατούμε το Κοινοβούλιο ενήμερο και σε αυτήν τη διαδικασία.
<P>
Νομίζω ότι οφείλω να ευχαριστήσω τον κ. Lehne για τη διευκρίνιση της κατάστασης σε αυτήν τη συζήτηση. Αυτό που συζητάμε σήμερα είναι οι εκτελεστικές πράξεις και αυτός ο κανονισμός δεν προκαταλαμβάνει κατά κανένα τρόπο το κατά πόσον θα πρέπει να χρησιμοποιούμε κατ' εξουσιοδότηση ή εκτελεστικές πράξεις στο μέλλον.
<P>
Σχετικά με το θέμα της ευθυγράμμισης, νομίζω ότι ο κ. De Castro δεν ήταν παρών όταν διάβασα τη συμφωνημένη δήλωση της βελγικής Προεδρίας με μια πλήρη δέσμευση στην πιστή συνεργασία για την επίτευξη αυτού του φιλόδοξου στόχου της πλήρους ευθυγράμμισης στα προσεχή έτη. Πιστεύω ότι υπάρχει αυτή η διαβεβαίωση, η οποία δεν είναι μόνο προς το συμφέρον του Κοινοβουλίου, αλλά και προς το συμφέρον της Επιτροπής και του Συμβουλίου να προχωρήσουμε πολύ γρήγορα. Νομίζω ότι αυτό είναι πολύ σαφές και είμαι βέβαιος ότι θα τηρήσουμε αυτήν τη συμφωνία.
<P>
Σχετικά με το θέμα της πολιτικοποίησης των μέτρων αντιντάμπινγκ και αντιστάθμισης, πιστεύω, στην πραγματικότητα, ότι θα παρατηρήσουμε το αντίθετο, γιατί γνωρίζετε ποιο είναι το τρέχον σύστημα: η απλή πλειοψηφία των εκπροσώπων των κρατών μελών μπορεί να παρεμποδίσει μια πρόταση της Επιτροπής. Αυτό θα ήταν πολύ πιο δύσκολο στο μέλλον γιατί θα χρειαζόταν μια ειδική πλειοψηφία από τους εκπροσώπους των κρατών μελών για να παρεμποδιστεί. Συνεπώς, πιστεύω ότι αυτό που κάνουμε σήμερα εδώ στην πραγματικότητα θα ενισχύσει την προσέγγιση της Ένωσης και θα ενισχύσει τη θέση της Επιτροπής στις συνομιλίες για το εμπόριο, όπως ακριβώς ορίζει και προβλέπει η Συνθήκη της Λισαβόνας.
<P>
Εάν μου επιτρέπετε, θα ολοκληρώσω υπογραμμίζοντας τη σημασία της ασφάλειας δικαίου στο θέμα αυτό γιατί, φυσικά, όταν αντιμετωπίζουμε ευαίσθητα θέματα όπως το εμπόριο, τα μέτρα αντιντάμπινγκ, τα μέτρα αντιστάθμισης, πρέπει να έχουμε πολύ καλά εδραιωμένες διαδικασίες και πρέπει να έχουμε έναν σαφή διαχωρισμό των ρόλων και των ευθυνών. Το Κοινοβούλιο χρειάζεται τα πολύ σαφή δικαιώματα ελέγχου τα οποία του έχουν παραχωρηθεί από τη Συνθήκη της Λισαβόνας και χρειαζόμαστε την ασφάλεια δικαίου για να λειτουργήσουμε σε αυτόν τον πολύ σημαντικό νομοθετικό τομέα, γιατί γνωρίζετε πόσο συχνά τα μέτρα αυτά αμφισβητούνται σε διάφορα διεθνή φόρα.
<P>
Κατά συνέπεια, θα παρακαλούσα τους αξιότιμους βουλευτές να υποστηρίξουν αυτές τις προτάσεις χωρίς τροπολογίες, γιατί πιστεύω ότι είναι πραγματικά καλές για τη θέση της Ευρωπαϊκής Ένωσης στο διεθνές προσκήνιο.
<SPEAKER ID="654" NAME="József Szájer">
εισηγητής. - (EN) Κύριε Πρόεδρε, θα ήθελα να τους ευχαριστήσω όλους για τις παρεμβάσεις τους, τόσο σήμερα όσο και κατά τους τελευταίους εννέα μήνες που εργαζόμαστε για αυτό το θέμα.
<P>
Πρώτον, ένα διαδικαστικό θέμα. Πολλοί συνάδελφοι εξέφρασαν τις ανησυχίες τους σχετικά με το γεγονός ότι προχωρούμε βιαστικά σε μια συμφωνία σε πρώτη ανάγνωση υπό την πίεση του Συμβουλίου. Τόσο η Επιτροπή και το Συμβούλιο όσο και πολλοί συνάδελφοι που συμμετείχαν στις διαπραγματεύσεις μπορούν να επιβεβαιώσουν ότι η πίεση ήταν αντίθετη. Το Κοινοβούλιο και εγώ ο ίδιος είπαμε στο Συμβούλιο ότι εάν δεν καταλήγαμε σε συμφωνία, τότε υπήρχε πιθανότητα το όλο εγχείρημα να καταρρεύσει.
<P>
Λάβαμε μια πολύ σαφή δέσμευση από τα άλλα δύο θεσμικά όργανα γιατί, όπως και το Κοινοβούλιο, όπως μόλις ανέφερε ο κ. Šefčovič, τάσσονται υπέρ της σταθερότητας της Συνθήκης της Λισαβόνας. Όσο πιο αργά το αποδεχτούμε, όσο πιο αργά εγκρίνουμε έναν παρόμοιο κανονισμό, τόσο περισσότερο θα ισχύει η παλιά διαδικασία επιτροπολογίας - η οποία δεν μας αρέσει εξαιτίας των πολλών προβλημάτων της. Από αυτήν την άποψη, εννέα μήνες δεν είναι ένα σύντομο χρονικό διάστημα και θα μπορούσε να περιλαμβάνει δύο αναγνώσεις. Υπήρξε πλήρης διαφάνεια, και πολλοί συνάδελφοι μπορούν να το επιβεβαιώσουν.
<P>
Έχω παρευρεθεί στη Διάσκεψη των Προέδρων των Επιτροπών έξι φορές κατά τη διάρκεια των εννέα αυτών μηνών και έχω επίσης συναντηθεί με τους σκιώδεις εισηγητές και συντονιστές όλων των επιτροπών. Εγώ αποφάσισα να προχωρήσω σε συμφωνία γιατί επιτυγχάναμε όλα όσα επιθυμούσαμε. Μπορεί να μην αρέσει στο Συμβούλιο και την Επιτροπή, αλλά εμείς επιτύχαμε τα πάντα.
<P>
Τι κάνει ένας εισηγητής όταν όλα όσα ζητήσαμε εγώ και οι διάφορες επιτροπές επιτυγχάνονται, αν και ίσως όχι με τη μορφή που επιθυμούμε; Ο κ. De Castro έχει δίκιο. Τα αιτήματά του δεν έχουν τη μορφή του κειμένου του κανονισμού αυτού, αλλά αυτό αφορά τις εκτελεστικές πράξεις και υπάρχουν στη δέσμευση της Επιτροπής. Εγώ έχω κάνει αυτήν την ευθυγράμμιση -τη γενική- παλαιότερα, και η ίδια δέσμευση δόθηκε από την Επιτροπή, η οποία την τήρησε με πολύ μικρές εξαιρέσεις. Υπό αυτήν την έννοια, πίστευα ότι μπορούσα να εμπιστευτώ την υπόσχεση αυτή, και αν η Επιτροπή δεν την τηρήσει, θα ορθώσω το ανάστημά μου, θα την διεκδικήσω και θα την στηρίξω, όπως ακριβώς ο κ. De Castro.
<P>
Υπό αυτήν την έννοια, δεν υφίσταται καμία πίεση. " πίεση προήλθε από εμένα. Μέσω της καλής συνεργασίας σε πολλές διαφορετικές διαπραγματεύσεις, συμφωνήσαμε σε κάτι το οποίο μπορώ χωρίς δισταγμούς να προσφέρω στο Κοινοβούλιο για να το εγκρίνει.
<P>
Σας ευχαριστώ πολύ όλους, ιδίως τους συναδέλφους που έλαβαν μέρος σε αυτήν την πολύ δύσκολη διαδικασία. Ζητώ συγγνώμη από το ευρύ κοινό, το οποίο δεν κατανοεί τίποτα από όσα συζητάμε, αλλά μπορώ με βεβαιότητα να πω ότι η διαφάνεια και ο κοινοβουλευτικός έλεγχος των θεμάτων της Ευρωπαϊκής Ένωσης θα είναι πολύ καλύτερα μετά από την έγκριση αυτού του κανονισμού.
<SPEAKER ID="655" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 149 του Κανονισμού)
<SPEAKER ID="656" NAME="Vital Moreira" LANGUAGE="PT">
Αυτή η νομοθετική πρωτοβουλία σχετικά με τον έλεγχο των "εκτελεστικών οργάνων" από την Επιτροπή έχει επιβληθεί από τη Συνθήκη της Λισαβόνας, η οποία τον συγκαταλέγει στις νομοθετικές αρμοδιότητες του Ευρωπαϊκού Κοινοβουλίου. Είναι επίσης αδιαμφισβήτητα ένα θετικό τμήμα της συνολικής νομοθεσίας, λαμβάνοντας υπόψη την ισχύουσα κατάσταση.
<P>
Διαφορές, όμως, πτυχές δεν συνάδουν πλήρως με τη Συνθήκη της Λισαβόνας. Μεταξύ των αρνητικών αυτών πτυχών, ξεχωρίζουν δύο. Πρώτον, δεν υπάρχει οριακό σημείο για την υποχρεωτική προσαρμογή των αμέτρητων υφιστάμενων καταστάσεων στο νέο σύστημα και στη Συνθήκη της Λισαβόνας. Για τον λόγο αυτόν, κατέθεσα μια τροπολογία εισάγοντας μια τέτοια ρήτρα. Δεύτερον, και κυριότερον, οι παρεκκλίσεις που προβλέπονται στην περίπτωση των μέσων υπεράσπισης του εμπορίου (ιδίως τα μέτρα αντιντάμπινγκ και αντεπιδότησης, καθώς και τα μέτρα διασφάλισης), σύμφωνα με τις οποίες τα κράτη μέλη θα έχουν πιο παρεμβατικό έλεγχο από την Επιτροπή, είναι απαράδεκτες, καθώς θα δυσχεράνουν την εφαρμογή των μέτρων αυτών και θα οδηγήσουν στην πολιτικοποίησή τους. Αυτά τα μέτρα είναι απαραίτητα για την υπεράσπιση των ευρωπαϊκών επιχειρήσεων από τον ανταγωνισμό από εισαγωγές που επωφελούνται από τέτοιου είδους παράνομα οφέλη.
<P>
Δεν υπάρχει συνταγματική ή πολιτική βάση για τέτοιου είδους διακρίσεις στη μεταχείριση, οι οποίες υπονομεύουν την ικανότητα της Επιτροπής (και της Ένωσης) να υπερασπίζεται την ευρωπαϊκή βιομηχανία απέναντι στον αθέμιτο ανταγωνισμό εκτός της εσωτερικής ευρωπαϊκής αγοράς.

<CHAPTER ID="006-18">
18. Αξιολόγηση και μελλοντική ανάπτυξη του οργανισμού FRONTEX και του ευρωπαϊκού συστήματος επιτήρησης των συνόρων EUROSUR (
<P>
- Πριν από την ψηφοφορία επί της τροπολογίας 4:
<SPEAKER ID="123" NAME="Javier Moreno Sánchez" LANGUAGE="ES">
Κύριε Πρόεδρε, αναφέρομαι στην τροπολογία 4 στην παράγραφο 12α που κατέθεσε η Συνομοσπονδιακή Ομάδα της Ευρωπαϊκής Ενωτικής Αριστεράς - Αριστεράς των Πρασίνων των Βορείων Χωρών.
<P>
Με τη συμφωνία της Ομάδας GUE/NGL, προτείνω μια προφορική τροπολογία για την αντιμετώπιση ορισμένων ανακριβειών που εμφανίσθηκαν στις διάφορες γλωσσικές εκδοχές. Θα τη διαβάσω πολύ αργά στα ισπανικά.
<P>
Πρόκειται για την αντικατάσταση των λέξεων "επισημαίνει ότι οι ελάχιστες απαιτήσεις για τη συνεργασία της ΕΕ με τρίτες χώρες πρέπει να είναι συμβατή με τις διεθνείς υποχρεώσεις" με τις λέξεις "επισημαίνει ότι η συνεργασία της ΕΕ με τρίτες χώρες πρέπει να στηρίζεται στην εκπλήρωση των διεθνών υποχρεώσεων".
<P>
Με την προφορική αυτή τροπολογία, η ομάδα μου -και πιστεύω αρκετές άλλες ομάδες- θα μπορέσει να υποστηρίξει την τροπολογία που κατέθεσε η Ομάδα GUE/NGL.
<SPEAKER ID="125" NAME="Weber, Renate" AFFILIATION="ALDE">
Κύριε Πρόεδρε, θα διαβάσω το κείμενο στα αγγλικά, όπως τροποποιήθηκε: "λαμβάνοντας υπόψη ότι οι επιπτώσεις των κοινών επιχειρήσεων που συντονίζει ο FRONTEX δημιουργούν μια "εξωτερικοποίηση των συνόρων", η οποία μπορεί να αμφισβητήσει τη συμμόρφωση των κρατών μελών με τις υποχρεώσεις της ΕΕ όσον αφορά την προστασία των αιτούντων άσυλο και των προσφύγων".

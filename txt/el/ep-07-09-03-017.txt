<CHAPTER ID="017">
Βελτίωση του ρυθμιστικού πλαισίου στην Ευρωπαϊκή Ένωση - Βελτίωση της νομοθεσίας 2005: εφαρμογή των αρχών της επικουρικότητας και της αναλογικότητας - 13η ετήσια έκθεση - Στρατηγική για την απλούστευση του ρυθμιστικού περιβάλλοντος - Θεσμικές και νομικές επιπτώσεις της χρήσης μέσων μη δεσμευτικής νομοθεσίας (συζήτηση)
<SPEAKER ID="090" NAME="Πρόεδρος">
" ημερήσια διάταξη προβλέπει την κοινή συζήτηση των ακόλουθων εκθέσεων:
<P>
της Katalin Lévai, εξ ονόματος της Επιτροπής Νομικών Θεμάτων, σχετικά με τη βελτίωση του ρυθμιστικού πλαισίου στην Ευρωπαϊκή Ένωση·
<P>
του Bert Doorn, εξ ονόματος της Επιτροπής Νομικών Θεμάτων, για τη βελτίωση της νομοθεσίας 2005: εφαρμογή των αρχών της επικουρικότητας και της αναλογικότητας - 13η ετήσια έκθεση·
<P>
του Giuseppe Gargani, εξ ονόματος της Επιτροπής Νομικών Θεμάτων, σχετικά με τη στρατηγική για την απλούστευση του ρυθμιστικού περιβάλλοντος·
<P>
του Manuel Medina Ortega, εξ ονόματος της Επιτροπής Νομικών Θεμάτων, σχετικά με τις θεσμικές και νομικές επιπτώσεις της χρήσης μέσων μη δεσμευτικής νομοθεσίας.
<SPEAKER ID="091" NAME="Katalin Lévai">
εισηγήτρια. - (EN) Κύριε Πρόεδρε, θα ήθελα να ξεκινήσω ευχαριστώντας όλους εκείνους που συνέβαλαν στην έκθεσή μου - τους είμαι ευγνώμων για τη βοήθειά τους.
<P>
Τα τελευταία χρόνια, η Επιτροπή ασχολείται όλο και περισσότερο με την ποιότητα της κοινοτικής νομοθεσίας, από την άποψη τόσο της σαφήνειας και της προσβασιμότητας, αφενός, όσο και της αποτελεσματικότητάς της και του θετικού αντικτύπου της σε πολίτες και επιχειρήσεις, αφετέρου.
<P>
" Επιτροπή συνήθως αναφέρεται στους στόχους αυτούς ως "βελτίωση του ρυθμιστικού πλαισίου" ή "καλύτερη νομοθεσία". Στην πραγματικότητα, η βελτίωση του ρυθμιστικού πλαισίου αποσκοπεί στη μεγιστοποίηση των οφελών της σύγχρονης, ορθολογικής και αποτελεσματικής νομοθεσίας, ελαχιστοποιώντας παράλληλα το κόστος της, προκειμένου να διασφαλίζεται η παραγωγικότητα, η ανάπτυξη και, εν τέλει, η απασχόληση, στο υψηλότερο δυνατό επίπεδο, σε ολόκληρη την Ευρωπαϊκή Ένωση.
<P>
Είναι αναμφίβολο ότι η βελτίωση του ρυθμιστικού πλαισίου είναι θεμελιώδης για τη διασφάλιση μιας δίκαιης και ανταγωνιστικής αγοράς, της ευημερίας των πολιτών και της αποτελεσματικής προστασίας της δημόσιας υγείας και του περιβάλλοντος. Αποτελεί σημαντικό στοιχείο της στρατηγικής της Λισαβόνας, καθώς μπορεί να τονώσει σημαντικά την παραγωγικότητα και την απασχόληση. " βελτίωση του ρυθμιστικού πλαισίου αποτελεί κοινή ευθύνη. " νομοθεσία της ΕΕ μεταφέρεται στο εθνικό δίκαιο από τις εθνικές κυβερνήσεις και τα κοινοβούλια και συχνά εφαρμόζεται σε περιφερειακό και τοπικό επίπεδο. Υπάρχει ο κίνδυνος οι νόμοι να ωραιοποιούνται στο πλαίσιο της αλυσίδας αυτής, από τον σχεδιασμό ως την εφαρμογή. " ευθύνη για την καλή νομοθεσία είναι επομένως κοινή.
<P>
Πολλά κράτη μέλη διενεργούν πλέον εκτιμήσεις επιπτώσεων, και ορισμένα έχουν αναπτύξει κατευθυντήριες γραμμές. Ωστόσο, μόνο σχετικά μικρός αριθμός χωρών συστηματικά διενεργεί ολοκληρωμένη εκτίμηση επιπτώσεων για τις νέες νομοθετικές προτάσεις.
<P>
" νομοθεσία σε ευρωπαϊκό επίπεδο έχει μειώσει κατά πολύ τη γραφειοκρατία. Ένας κοινός κανόνας προς εφαρμογή σε όλα τα κράτη μέλη είναι πολύ απλούστερος και αποδοτικός από έναν πολύπλοκο ιστό ποικίλων κανόνων σε εθνικό και περιφερειακό επίπεδο. " ευρωπαϊκή νομοθεσία έχει επιτύχει να άρει επιζήμια για τον ανταγωνισμό εμπόδια και να καταργήσει αλληλοσυγκρουόμενους εθνικούς κανόνες, ώστε το πρόγραμμα απλούστευσης μπορεί να αποδώσει απτά οικονομικά οφέλη όχι μόνο μέσω της μείωσης των διοικητικών βαρών. " εμπειρία των κρατών μελών δείχνει ότι οι δημόσιες αρχές μπορούν να κάνουν πολλά για να μειώσουν τον περιττό διοικητικό φόρτο που προκαλεί η νομοθεσία. Αυτό, σύμφωνα με την Επιτροπή, θα έδινε ώθηση στην οικονομία της ΕΕ κατά περίπου 1,5% του ΑΕγχΠ και θα ελευθέρωνε σύμφωνα με εκτιμήσεις 150 δισ. ευρώ για επενδύσεις.
<P>
Στην έκθεσή μου, στηρίζω τον στόχο να διασφαλισθεί ότι το ρυθμιστικό περιβάλλον είναι αναγκαίο, απλό και αποτελεσματικό. Από την άλλη πλευρά, ωστόσο, πρέπει να τονίσουμε ότι μια τέτοια διαδικασία πρέπει να είναι απολύτως διαφανής και να βασίζεται στην πλήρη συμμετοχή του Ευρωπαϊκού Κοινοβουλίου, με δημόσιο έλεγχο και ευρείες και ανοικτές διαδικασίες διαβουλεύσεων με εμπειρογνώμονες και με όλους τους ενδιαφερόμενους φορείς - όχι μόνο κυβερνήσεις ή επιχειρήσεις, αλλά και, ιδίως, μη κυβερνητικές οργανώσεις.
<P>
Θα ήθελα ακόμη να προτείνω τη δημιουργία Επιτροπής Εκτίμησης του Αντικτύπου. Είναι εξαιρετικά σημαντικό η επιτροπή αυτή, η οποία θα παρέχει συμβουλές και στήριξη για την ανάπτυξη εντός της Επιτροπής νοοτροπίας εκτίμησης επιπτώσεων υψηλής ποιότητας, να ενεργεί ανεξάρτητα από τα τμήματα που είναι αρμόδια για τη χάραξη πολιτικής. Ωστόσο, αυτό δεν σημαίνει απαραίτητα ότι οι εκτιμήσεις επιπτώσεων πρέπει να διεξάγονται από εξωτερικούς εμπειρογνώμονες οι οποίοι δεν υπάγονται στο θεσμικό όργανο. Είναι επίσης αναγκαίο η επιτροπή εκτίμησης επιπτώσεων να συμβάλλει στην ανάπτυξη κοινής μεθοδολογίας για όλες τις εκτιμήσεις επιπτώσεων.
<P>
Ακόμη, προτείνω ένα ειδικό σχέδιο στο πλαίσιο της διαδικασίας εκτίμησης επιπτώσεων - που ονομάζεται "κοινωνική οροθέτηση". Το σχέδιο αυτό θα εστιάζει συγκεκριμένα σε ευάλωτες ομάδες στόχους, για παράδειγμα μειονεκτούντα άτομα, γυναίκες, εθνικές μειονότητες, γονείς που μεγαλώνουν παιδιά, ηλικιωμένους, και τους μόνιμα ασθενείς και αναπήρους.
<P>
Εν περιλήψει, θα ήθελα να τονίσω ότι η βελτίωση του ρυθμιστικού πλαισίου αποσκοπεί σε απλούστερη, σαφέστερη και φιλικότερη προς τον πολίτη νομοθετική ρύθμιση, με συνεχή εκτίμηση επιπτώσεων, με ιδιαίτερη εστίαση στις ευάλωτες ομάδες που αδυνατούν να υπερασπιστούν τους εαυτούς τους. Τα βασικά στοιχεία της έκθεσής μου είναι πιθανώς η σαφήνεια, η διαφάνεια, η απλότητα και η μείωση της γραφειοκρατίας.
<SPEAKER ID="092" NAME="Bert Doorn">
εισηγητής. - (NL) Κύριε Πρόεδρε, θα ήθελα να συνεχίσω την εξαίρετη επιχειρηματολογία της κ. Lévai. Είναι θετικό το γεγονός ότι βρίσκουμε χρόνο στο Κοινοβούλιο να εξετάσουμε την ποιότητα της νομοθεσίας και των κανονισμών τουλάχιστον μία φορά ετησίως. Οι κανονισμοί μας και η νομοθεσία είναι τα επισκεπτήρια της Ευρωπαϊκής Ένωσης. Διαμορφώνουν το πλαίσιο εντός του οποίου εργάζονται και ζουν οι πολίτες μας και εντός του οποίου πρέπει να λειτουργούν οι εταιρείες. Αυτό σημαίνει ότι πρέπει να δίνουμε ιδιαίτερη έμφαση στην ποιότητά τους.
<P>
Πώς έχουν σήμερα τα πράγματα; Κινούνται προς τη σωστή κατεύθυνση. " Επιτροπή έχει δρομολογήσει σειρά πρωτοβουλιών. Έχει συγκροτηθεί επιτροπή εκτίμησης επιπτώσεων με πολύ και καλό έργο. Ωστόσο, αυτά δεν αρκούν. Το έχω ξαναπει στο παρελθόν σε αρκετές περιπτώσεις: χρειαζόμαστε μεγαλύτερη διαφάνεια και υποστηρίζω εκ νέου ότι πρέπει να συγκροτηθεί εξωτερική επιτροπή εμπειρογνωμόνων που θα αξιολογεί εάν οι εκτιμήσεις της Επιτροπής έχουν συνταχθεί σύμφωνα με τη σωστή μεθοδολογία.
<P>
Χρειαζόμαστε αναθεώρηση, όχι γραφειοκρατία. " κ. Frassoni πάντοτε φωνάζει: "Θέλετε περισσότερη γραφειοκρατία", αλλά εγώ δεν θέλω καθόλου γραφειοκρατία. Επιθυμώ απλώς μεγαλύτερη διαφάνεια και νομίζω ότι κάθε μορφή διαφάνειας είναι αρετή στη διακυβέρνηση. Ένα πρόσθετο πλεονέκτημα είναι ότι, όταν πραγματοποιούνται εκτιμήσεις επιπτώσεων των τροπολογιών του ίδιου του Κοινοβουλίου -και πρέπει να πω ότι ακόμη δεν έχουν και μεγάλη επιτυχία- μπορούμε να εξετάσουμε εάν θα μπορούσαμε να τις αναθέσουμε σε ανεξάρτητο φορέα αυτού του χαρακτήρα, αντί για την επιτροπή εκτίμησης επιπτώσεων της Επιτροπής.
<P>
Το γεγονός ότι πρόκειται να υπάρξει επιτροπή εμπειρογνωμόνων για το πρόβλημα του διοικητικού φόρτου είναι σημαντικό βήμα προς τη σωστή κατεύθυνση. Πρόκειται για εξαιρετικά θετική εξέλιξη που πρέπει να συμβάλει στον τομέα της γραφειοκρατίας. Φυσικά, το ποιος θα συμμετέχει στην επιτροπή αυτή είναι πολύ σημαντικό. Δεν πρέπει, φυσικά, να εξελιχθεί σε παρέλαση. Δεν πρέπει να είναι ένα είδος ψευδο-κοινοβουλίου, αλλά μια μικρή επιτροπή εμπειρογνωμόνων: επομένως, ούτε ηγέτες της βιομηχανίας, ούτε δημόσιοι υπάλληλοι, ούτε πολιτικοί, αλλά κοινοί επαγγελματίες που γνωρίζουν τι σημαίνει εκτίμηση επιπτώσεων, γνωρίζουν τι είναι η γραφειοκρατία και έχουν μεγάλη εμπειρία στον τομέα αυτό στις χώρες τους.
<P>
" Επιτροπή έχει θέσει έναν σαφή στόχο: ο διοικητικός φόρτος πρέπει να μειωθεί κατά 25% έως το 2012. Αυτό είναι πολύ καλό, αλλά πρέπει, φυσικά να είναι καθαρός στόχος. Αυτό σημαίνει ότι πρέπει να επιτευχθεί από τώρα μείωση 25%, και ότι οι νέες διοικητικές επιβαρύνσεις πρέπει να περιληφθούν στον υπολογισμό και να αφαιρεθούν από το αποτέλεσμα, αλλιώς θα είναι απλώς σπατάλη χρόνου.
<P>
Θα ήθελα να επισημάνω ένα ακόμη σημείο στο οποίο η Επιτροπή πρέπει να δώσει ιδιαίτερη προσοχή. Συζητούμε για μείωση της διοικητικής επιβάρυνσης τώρα, αλλά στο μέλλον θα χρειαστεί επίσης να κάνουμε προσπάθειες για μείωση του κόστους συμμόρφωσης. Κόστος συμμόρφωσης είναι το κόστος που υποχρεώνονται να καταβάλλουν εταιρείες και πολίτες για να συμμορφωθούν με τη νομοθεσία, και το κόστος αυτό είναι εξαιρετικά υψηλό. Όταν συζητούμε για το κόστος της νομοθετικής ρύθμισης, πρέπει επίσης να ασχολούμαστε με το κόστος συμμόρφωσης, το οποίο επί του παρόντος παραβλέπεται.
<SPEAKER ID="093" NAME="Giuseppe Gargani">
εισηγητής. - (IT) Κύριε Πρόεδρε, κυρίες και κύριοι, τον Νοέμβριο του 2006 η Επιτροπή ενέκρινε ένα έγγραφο εργασίας, μια αρχική έκθεση, σχετικά με την πρόοδο που σημειώθηκε σχετικά με τη στρατηγική για την απλούστευση του ρυθμιστικού πλαισίου, που αποτελεί συνέχεια άλλης ανακοίνωσης του Οκτωβρίου του 2005. Πρόκειται για σημαντική εξέλιξη που, όπως σωστά ανέφερε ο κ. Doorn, συνεχίζει μια διαδικασία που δρομολογήσαμε οι ίδιοι με στόχο την επίτευξη απλούστευσης που ισοδυναμεί με διαφάνεια και αποτελεί μια διαφανή, κατανοητή μέθοδο νομοθεσίας.
<P>
Το έγγραφο εργασίας εγκρίθηκε από την Επιτροπή Νομικών Θεμάτων, η οποία κατέγραψε την πρόοδο που έχει επιτευχθεί προς την κατεύθυνση της εφαρμογής του προγράμματος απλούστευσης που θεσπίστηκε, όπως προανέφερα, το 2005. Συγκεκριμένα, το πρόγραμμα θα περιλαμβάνει 43 αναδιατυπώσεις, και θα ήθελα να αναφέρω στο Κοινοβούλιο τα ακόλουθα στοιχεία: 12 κωδικοποιήσεις, 8 καταργήσεις και 46 ακόμη μέτρα που σχετίζονται με ουσιαστική απλούστευση. Επιπλέον, σε άλλο κυλιόμενο πρόγραμμα που αφορά ειδικά κωδικοποιήσεις έχουν περιληφθεί ακόμη 500 νέες νομοθετικές πρωτοβουλίες, περίπου 200 από τις οποίες μόνο το 2007.
<P>
Στο σημείο αυτό, θα ήθελα να αναφερθώ πολύ σύντομα σε ορισμένα σημεία, τα οποία αποτελούν τον πυρήνα της έκθεσής μου, ώστε να ενημερώσω το Κοινοβούλιο για την κατάσταση που επικρατεί, καθώς και για τον γενικότερο συλλογισμό της Επιτροπής Νομικών Θεμάτων.
<P>
Έχω τρία σαφή μηνύματα για την Επιτροπή. Πιστεύω ότι είναι σημαντικό να καταστεί απολύτως σαφές ότι υπάρχει, καταρχάς, ανάγκη για συστηματική συμπερίληψη πρωτοβουλιών απλούστευσης, στο εξής, σε συγκεκριμένο μέρος του νομοθετικού προγράμματος και του προγράμματος εργασίας. Δεύτερον, πρέπει να αναφέρεται εκεί η προτεραιότητα που πρόκειται να δοθεί σε κάθε μεμονωμένη πρωτοβουλία απλούστευσης. Και τρίτον, πρέπει να αποφευχθεί ο πολλαπλασιασμός των εγγράφων που περιέχουν καταλόγους πρωτοβουλιών απλούστευσης, ώστε να υπάρχει όσο το δυνατόν σαφέστερο πλαίσιο αναφοράς
<P>
Θα ήθελα να τονίσω ακόμη μία φορά ότι η Επιτροπή πρέπει να είναι συνεπής προς τους στόχους απλούστευσης που έχει επισημάνει, επίσης. Παρομοίως, η αναδιατύπωση πρέπει να αποτελέσει, οριστικά και αμετάκλητα, τη συνήθη νομοθετική τεχνική. Γενικά, ως Πρόεδρος της επιτροπής στην οποία ανήκουν οι συνάδελφοί μας κ. Lévai, κ. Doorn και κ. Medina, πιστεύω ότι μπορώ να πω ότι αυτές οι τέσσερις ρυθμιστικές πρωτοβουλίες καλύπτουν κατά ολοκληρωμένο τρόπο την κατάσταση, και ότι η Επιτροπή είναι υποχρεωμένη να τις λάβει υπόψη.
<P>
Θα ήταν έτσι επομένως δυνατό να υπάρχει πάντοτε το ρυθμιστικό κείμενο στο σύνολό του, ακόμη και όταν υπάρχουν συγκεκριμένες τροπολογίες, με σαφή επισήμανση των νέων τμημάτων και εκείνων που παραμένουν αμετάβλητα. Αυτό είναι ένα σημαντικό σχέδιο κειμένου για το Κοινοβούλιο, καθώς θα κάνει την κοινοτική νομοθεσία πιο κατανοητή και διαφανή, κάτι που όλοι επιθυμούν.
<P>
Το έγγραφο εργασίας της Επιτροπής προτείνει στην ουσία τη χρήση των αρχικών περιλήψεων των προτάσεών της για να εξηγήσει καλύτερα τους σκοπούς της απλούστευσης. " πρωτοβουλία αυτή μπορεί να αποδειχθεί αντιπαραγωγική, ωστόσο: μια περίληψη μπορεί να είναι δικαιολογημένη στην περίπτωση κειμένου προτάσεων, όπως μια ανακοίνωση, κάτι όμως που δεν ισχύει στην περίπτωση ρυθμιστικών κειμένων, η αρχική περίληψη των οποίων μπορεί να μην είναι επαρκώς σαφής. Στο σημείο αυτό πρέπει να δοθεί ιδιαίτερη προσοχή.
<P>
Τέλος, η έκθεση έχει στόχο να επισημάνει την ισχυρή ένδειξη καλής θέλησης του Ευρωπαϊκού Κοινοβουλίου που αποτελούν οι τροποποιήσεις του Κανονισμού του, σχετικά με τη βελτίωση και την καθιέρωση, αντίστοιχα, της διαδικασίας κωδικοποίησης (άρθρο 80) και μιας νέας ad hoc διαδικασίας για την αναδιατύπωση (άρθρο 80 (α)). Αυτά είναι ζητήματα τα οποία πρέπει να εξετάσει το Κοινοβούλιο, ελπίζω σε κλίμα συναίνεσης και χωρίς τροποποιήσεις, προκειμένου να δείξει την έγκρισή του για το σημαντικό αυτό θέμα αύριο.
<SPEAKER ID="094" NAME="Manuel Medina Ortega">
εισηγητής. - (ES) Κύριε Πρόεδρε, η έκθεσή μου είναι μια αντίφαση, διότι έχω χρησιμοποιήσει μια αντιφατική έκφραση: "μη δεσμευτική νομοθεσία". " νομοθεσία δεν είναι μη δεσμευτική, η νομοθεσία είναι υποχρεωτική. Το θέμα είναι ότι η ορολογία της Ευρωπαϊκής Ένωσης τείνει να χρησιμοποιεί αυτήν την έκφραση: "μέσα μη δεσμευτικής νομοθεσίας".
<P>
Τι σημαίνει αυτό; Σημαίνει κυρίως έγγραφα που συντάσσονται από την Επιτροπή: ορισμένα από αυτά είναι ερμηνευτικά, αλλά εκτελεστικές πράξεις, ενώ άλλα είναι απλώς προπαρασκευαστικά έγγραφα. Το πρόβλημα που τίθεται είναι ότι λόγω της σύγχυσης και της έλλειψης γνώσης σχετικά με τον χαρακτήρα του κοινοτικού δικαίου σε πολλά νομικά όργανα, μεταξύ των οποίων το ίδιο το Ευρωπαϊκό Δικαστήριο, παρέχεται νομική ισχύς σε έγγραφα του "ήπιου δικαίου".
<P>
Αυτό συνιστά παραβίαση των βασικών νομικών αρχών των κρατών μελών της ΕΕ και της Ευρωπαϊκής Ένωσης στο σύνολό της. " μόνη τρέχουσα νομιμότητα για την έκδοση υποχρεωτικών κανονισμών με νομική βάση πηγάζει από τη λαϊκή βούληση τόσο σε εθνικό επίπεδο όσο και σε επίπεδο ΕΕ, και η λαϊκή βούληση εκφράζεται συνήθως μέσω αντιπροσωπευτικών οργάνων όπως για παράδειγμα, σε αυτήν την περίπτωση, το Ευρωπαϊκό Κοινοβούλιο, που εκλέγεται απευθείας από τον λαό, ή το Συμβούλιο, που αποτελείται από κυβερνήσεις που εξαρτώνται ή εκλέγονται από τους λαούς των αντίστοιχων χωρών τους.
<P>
Προφανώς η Επιτροπή έχει σημαντικό ρόλο να διαδραματίσει στην εφαρμογή του ευρωπαϊκού δικαίου ως εγγυτής της εφαρμογής των Συνθηκών, αλλά πρέπει να το κάνει αυτό σε συνεργασία με τα νομοθετικά όργανα, και ασφαλώς δεν μπορεί να αντικαταστήσει τις νομοθετικές εξουσίες που εκχωρούνται από τις Συνθήκες στο Κοινοβούλιο και το Συμβούλιο.
<P>
" ανησυχία μας στην Επιτροπή Νομικών Θεμάτων είναι, καταρχάς, ότι δεν έχουμε καμία επιθυμία να παρεμποδίσουμε το δικαίωμα πρωτοβουλίας της Επιτροπής, δεν έχουμε καμία επιθυμία να παρεμποδίσουμε τις εκτελεστικές λειτουργίες που πρέπει να εκτελούνται από την Επιτροπή, δεν έχουμε καμία επιθυμία να περιορίσουμε τις δυνατότητες ανάπτυξης, αλλά πιστεύουμε ότι είναι σημαντικό να θεσπιστεί εννοιολογική διαφορά μεταξύ των δύο ειδών μέσων, και ότι, όταν η Επιτροπή θεωρεί ότι πρέπει να προσφύγει σε αυτού του είδους τις δράσεις, πρέπει να συνεργάζεται τουλάχιστον με το Κοινοβούλιο, και οπωσδήποτε με το Συμβούλιο, ώστε οι προετοιμασίες για τις εν λόγω δράσεις να μην προκαλέσουν παρερμηνείες ή παρεμβάσεις.
<P>
Ασφαλώς δίκαιο δεν μπορεί να είναι σε καμία περίπτωση αυτό που έχει χαρακτηριστεί "ανοικτή μέθοδος συντονισμού". " ανοικτή μέθοδος συντονισμού μπορεί να είναι ένα εξαιρετικά αποτελεσματικό μέσο για την επίτευξη των στόχων της Συνθήκης, αλλά μπορεί να θεσπίζει υποχρεώσεις μόνο μεταξύ των συμβαλλόμενων μερών. Αυτό θα ισοδυναμούσε με συμβάσεις μεταξύ μερών, μεταξύ των κοινωνικών εταίρων, για παράδειγμα. Όπως μια συμφωνία μεταξύ συνδικάτων και επιχειρήσεων, για παράδειγμα, μπορεί να είναι δεσμευτική για τα συμβαλλόμενα μέρη, η ανοικτή μέθοδος συντονισμού μπορεί να χρησιμοποιείται για τη σύνταξη συμβάσεων αυτού του είδους, αλλά υπόκειται στις κοινοτικές ρυθμίσεις και σε καμία περίπτωση δεν μπορεί να τις υποκαταστήσει, και η Ευρωπαϊκή Ένωση ως κοινότητα βασισμένη στο δίκαιο απαιτεί την υιοθέτηση νομικών κειμένων.
<P>
Επομένως δεν μπορούμε να λέμε απλώς "σκοπεύουμε να χρησιμοποιήσουμε την ανοικτή μέθοδο συντονισμού", διότι είναι ένα αποτελεσματικό μέσο για την επίτευξη των στόχων της ΕΕ. Δεν είναι ένα αποτελεσματικό μέσο, διότι η Ευρωπαϊκή Ένωση μπορεί να λειτουργεί μόνο ως ένα νομικό σύστημα.
<P>
" Ευρωπαϊκή Ένωση δεν διαθέτει στρατό, ούτε αστυνομικές δυνάμεις, και λειτουργεί στη βάση της ανάληψης από τα κράτη μέλη σειράς υποχρεώσεων που εκπληρούνται από τα θεσμικά όργανά τους, η συμμόρφωση των οποίων εποπτεύεται από την Επιτροπή και το Δικαστήριο. " ανοικτή μέθοδος συντονισμού, ωστόσο, δεν είναι νομική μέθοδος, δεν είναι ένα νομικό μέσο για την έκδοση γενικών κανονισμών, και οι δύο έννοιες δεν πρέπει να συγχέονται.
<P>
" Επιτροπή Νομικών Θεμάτων, όπως είπε νωρίτερα ο κ. Gargani, ανησυχεί για αυτήν την τάση κατά του δικαίου στο εσωτερικό της ΕΕ. Το Ευρωπαϊκό Κοινοβούλιο επιθυμεί να εργαστεί από κοινού με την Επιτροπή για την επίτευξη των στόχων της, στα εκτελεστικά καθήκοντά της και στα καθήκοντά της της εκπόνησης νομοθετικών κειμένων. Ωστόσο, δεν μπορεί και δεν πρέπει να δεχτεί τη χρήση τεχνικών που αντιβαίνουν στην ανάπτυξη του κράτους δικαίου, στην ανάπτυξη της οικοδόμησης της ΕΕ ως νομικής οντότητας, μιας κοινότητας που πρέπει να έχει σαφή ιεράρχηση του δικαίου: σειρά Συνθηκών -τις οποίες εξακολουθώ να αποκαλώ συνταγματικές, σε πείσμα όλων- που θεσπίζουν τους βασικούς νόμους, νομοθεσία της ΕΕ που καλύπτει όλους τους τομείς στους οποίους πρέπει να διαδραματίσει η ΕΕ τον ρόλο της, σεβόμενη ασφαλώς τις αρχές της αναλογικότητας και της επικουρικότητας αλλά διατηρώντας τις αρμοδιότητες της Ένωσης και θεσπίζοντας τις νομοθετικές δράσεις που πρέπει να ληφθούν, διατηρώντας για εκτελεστικούς σκοπούς μέσα όπως αυτή η ανοικτή μέθοδος συντονισμού ή οποιοδήποτε άλλο μέσο πιστεύει η Επιτροπή ότι πρέπει να υιοθετηθεί για την επίτευξη των στόχων της ΕΕ.
<P>
(Χειροκροτήματα)
<SPEAKER ID="095" NAME="Günter Verheugen">
Αντιπρόεδρος της Επιτροπής. -(DE) Κύριε Πρόεδρε, κυρίες και κύριοι, η βελτίωση της νομοθεσίας είναι εξέχον πολιτικό σχέδιο. Κατά την τελευταία μεγάλη συζήτηση για το θέμα αυτό στο Κοινοβούλιο τον περασμένο Απρίλιο, υπογράμμισα ότι θέλουμε να επιτύχουμε δύο στόχους. Πρώτον, θέλουμε να ενισχύσουμε την εμπιστοσύνη των πολιτών στο όλο σύστημα της ευρωπαϊκής ολοκλήρωσης και, δεύτερον, πρέπει να προσφέρουμε στην ευρωπαϊκή οικονομία κατανοητές και αξιόπιστες συνθήκες για να μπορέσει να προσφέρει ανάπτυξη και θέσεις εργασίας.
<P>
Στο μεταξύ έχουμε προχωρήσει αρκετά. Σύμφωνα με τις δημοσκοπήσεις, η στήριξη της κοινής γνώμης στην ευρωπαϊκή ολοκλήρωση είναι πιο μεγάλη από όσο ήταν εδώ και πολύ καιρό, η οικονομική μας κατάσταση παρουσιάζει σαφή βελτίωση και είναι πολλά υποσχόμενη και έχουμε ευρεία συναίνεση για να συνεχίσουμε τον δρόμο που έχουμε χαράξει βάσει της εταιρικής μας σχέσης για την ανάπτυξη και την απασχόληση. " βελτίωση της νομοθεσίας είναι ουσιαστικός πυλώνας στο πλαίσιο της πολιτικής για την αύξηση και την απασχόληση. Μολονότι η γενική πολιτική κατάσταση είναι αυτήν τη στιγμή εξαιρετικά ευνοϊκή, δεν πρέπει να χαλαρώσουμε τώρα τις προσπάθειές μας, αλλά να αξιοποιήσουμε την ώθηση που υπάρχει.
<P>
Άλλωστε το κλίμα μπορεί να μεταστραφεί ξανά το ίδιο γρήγορα, και θα κοροϊδεύαμε τον εαυτό μας, εάν πιστεύαμε ότι η δημόσια εικόνα της Ευρωπαϊκής Ένωσης έχει ήδη αλλάξει ουσιαστικά. " εντύπωση πως όλα όσα έρχονται από την Ευρώπη είναι ασήμαντα, υπερβολικά και συγκεντρωτικά είναι ακόμα βαθιά ριζωμένη στον νου των ανθρώπων. Αναμφίβολα, οι κατηγορίες αυτές είναι υπερβολικές, είναι όμως σημαντικό να καταλάβουμε ότι αυτή είναι η αντίληψη που έχει η ευρωπαϊκή κοινή γνώμη. Πρέπει επομένως να εργαστούμε σκληρά για να αντιμετωπίσουμε αυτήν την αντίδραση.
<P>
Θέλουμε μια Ευρώπη των αποτελεσμάτων. Θέλουμε μία Ευρώπη που θα φέρει ασφάλεια, ευημερία και προστασία του περιβάλλοντος σε κάθε τομέα της ζωής. Αυτό πρέπει να εκφράζεται σε όλες τις συγκεκριμένες αποφάσεις μας σε όλους τους τομείς της πολιτικής, είτε πρόκειται για τη νομοθεσία για τα χημικά, είτε για τη φαρμακοβιομηχανία, είτε για την τεχνολογία της πληροφορίας ή τη γεωργία. Δεν θέλω να με παρανοήσετε: η βελτίωση της νομοθεσίας δεν είναι εκστρατεία με στόχο τη βελτίωση της δημόσιας εικόνας. Έχουμε αλλάξει εντελώς το πολιτικό μας ύφος και τον τρόπο με τον οποίο προετοιμάζουμε και αναθεωρούμε τη νομοθεσία. Υπογραμμίζω και πάλι ότι η βελτίωση της νομοθεσίας δεν πρέπει να εξετάζεται μόνη της, αλλά ως μέρος μιας γενικής στρατηγικής, ενός θεμελιώδους αναπροσανατολισμού της ευρωπαϊκής πολιτικής.
<P>
Τέτοιες προσπάθειες έγιναν και στο παρελθόν, όμως το σχέδιο που συζητάμε σήμερα έχει δύο ιδιαίτερα χαρακτηριστικά, την εμβέλεια και την αειφορία. Παλιότερα ασχολούμασταν με επιμέρους προσαρμογές. Τώρα όμως επεκτείναμε την εμβέλεια της έννοιας της βελτίωσης της νομοθεσίας σε ολόκληρη τη διαδικασία της ευρωπαϊκής νομοθεσίας, από την εξέταση του αναγκαίου ενός νόμου με αυστηρό έλεγχο της επικουρικότητας, την ευρεία διαβούλευση των ενδιαφερομένων ομάδων και την αξιολόγηση των οικονομικών, κοινωνικών και περιβαλλοντικών επιπτώσεων μέχρι το θέμα της καλύτερης δυνατής εφαρμογής και μεταφοράς του κοινοτικού δικαίου. Όμως η βελτίωση της νομοθεσίας δεν αφορά μόνο νέες πρωτοβουλίες, αλλά προσπαθούμε να εξετάσουμε ολόκληρο το υφιστάμενο κεκτημένο για να δούμε πού και πώς μπορεί να απλουστευθεί και να εκσυγχρονιστεί.
<P>
Το δεύτερο νέο στοιχείο είναι η αειφορία, την οποία επιδιώκουμε με αυτήν την προσέγγιση. Δεν πρόκειται για εφάπαξ ενέργεια αλλά, όπως ήδη είπαν μερικοί από τους εισηγητές, για βαθιά και ευρεία διαδικασία που ακολουθούμε με συνέπεια. Όλες οι προταθείσες πρωτοβουλίες που δεν εγκρίθηκαν από τον νομοθέτη θα εξετάζονται ανά τακτά διαστήματα και θα αποσύρονται εφόσον χρειαστεί. Ανάλογη επανεξέταση διεξάγεται σήμερα και πάλι σε σχέση με το πρόγραμμα εργασίας για το 2008.
<P>
Το πρόγραμμα απλούστευσής μας θα συνεχιστεί και το 2007 και το 2008 και θα παρουσιάσουμε σειρά νέων σχετικών πρωτοβουλιών. Το αποτέλεσμα θα είναι η προοδευτική κάλυψη όλων των τομέων νομοθεσίας της Ευρωπαϊκής Ένωσης. Εργαζόμαστε για αυτό με όλες τις διαθέσιμες μεθόδους που περιγράφονται και στηρίζονται στην έκθεση του κ. Gargani. Οι μισές από τις πρωτοβουλίες που προβλέπει το πρόγραμμα απλούστευσης έχουν ήδη ολοκληρωθεί με επιτυχία και θα συνεχίσουμε την εντατική μας εργασία για αυτό μέχρι το 2009. Αυτό σημαίνει άμεσα και συγκεκριμένα πλεονεκτήματα για τις επιχειρήσεις, τις δημόσιες αρχές και τους ιδιώτες. Στόχος μας είναι να καταφέρουμε να είναι πάντα η νομοθεσία μας σαφής, κατανοητή και φιλική προς τον χρήστη, αλλά και να ανταποκρίνεται στην τεχνολογική πρόοδο.
<P>
Για τον έλεγχο της ποιότητας και την εκτίμηση επιπτώσεων συστήσαμε την επιτροπή εκτίμησης επιπτώσεων, ένα όργανο που εργάζεται ανεξάρτητα από τις αντίστοιχες υπηρεσίες της Επιτροπής, και η συμβολή του είναι ήδη πολύ θετική. Ευχαριστώ πολύ την κ. Lévai που στην έκθεσή της το στήριξε πλήρως. Θα ήθελα ωστόσο να σας πω ξεκάθαρα ότι δεσμευτήκαμε να επανεξετάσουμε τον επόμενο χρόνο το σύστημα αυτό, και ότι, εάν χρειαστεί, θα κάνουμε τα ανάλογα βήματα με βάση τα αποτελέσματα αυτής της επανεξέτασης. Αυτό θέλω να το πω κυρίως σε σχέση με τις σημαντικές παρατηρήσεις του κ. Doorn.
<P>
Εφέτος, μια από τις μεγάλες προτεραιότητες είναι η μείωση του διοικητικού βάρους που προκύπτει για τις επιχειρήσεις εξαιτίας των κοινοτικών κανόνων. Για τον σκοπό αυτόν παρουσιάσαμε ήδη δέκα δράσεις fast track, δύο από τις οποίες εφαρμόζονται ήδη με επιτυχία χάρη στην άμεση στήριξη του Ευρωπαϊκού Κοινοβουλίου. Θα ακολουθήσουν και άλλες προτάσεις.
<P>
Τώρα επιχειρούμε να προβούμε σε διεξοδική εξέταση των επιβαρύνσεων που υπάρχουν σήμερα σε δέκα μεγάλους τομείς της ευρωπαϊκής οικονομίας που καλύπτουν ουσιαστικά το 85% του συνόλου της ευρωπαϊκής οικονομίας, προκειμένου να μπορέσουμε να διαπιστώσουμε το δυναμικό μείωσής τους. Όπως ήδη ειπώθηκε εδώ, στόχος είναι να περικοπούν κατά 25% οι δαπάνες αυτές μέχρι το 2012. Συμφωνώ απόλυτα με αυτά που είπε ο κ. Doorn. Φυσικά πρέπει όμως να προσέξουμε να μην δημιουργηθούν εξαιτίας της νέας νομοθεσίας στη θέση των ελαφρύνσεων που θα επιτύχουμε σε έναν τομέα επιβαρύνσεις σε άλλους τομείς. Αυτό το σημείο έχει μεγάλη σημασία και αισθάνομαι ευγνώμων απέναντι στο Κοινοβούλιο που το επεσήμανε αυτό.
<P>
Ελπίζω ότι τα κράτη μέλη θα καθορίσουν μέσα στον χρόνο παρόμοια φιλόδοξους στόχους, γιατί το σχέδιο αυτό μπορεί να επιτύχει μόνο, εάν διεξαχθεί από κοινού σε ευρωπαϊκό και σε εθνικό επίπεδο.
<P>
Φυσικά, σε αυτό το σχέδιο είναι σημαντικός ο ρόλος των ενδιαφερομένων. Χρειαζόμαστε τη στήριξή τους, και για αυτό συστήνεται ανεξάρτητη ομάδα υψηλού επιπέδου αποτελούμενη από εμπειρογνώμονες που εκπροσωπούν μικρές και μεγαλύτερες επιχειρήσεις, καταναλωτές και περιβαλλοντικές οργανώσεις και θα συμβουλέψουν την Επιτροπή αναφορικά με τα πιθανά μέτρα για τη μείωση.
<P>
" Επιτροπή, αλλά και εγώ προσωπικά, ευχαριστούμε θερμά το Ευρωπαϊκό Κοινοβούλιο για την ευρεία στήριξη που εκφράζεται στις εκθέσεις που είναι σήμερα προς συζήτηση. " Επιτροπή χαίρεται ιδιαίτερα, διότι η κ. Lévai καλεί στην έκθεσή της το Συμβούλιο και το Κοινοβούλιο να προβαίνουν συστηματικά σε εκτίμηση επιπτώσεων των προτάσεων για ουσιαστικές αλλαγές. Αυτό το είχαμε συμφωνήσει ήδη τον Νοέμβριο του 2005 σε κοινές διοργανικές συναντήσεις.
<P>
Επίσης, η Επιτροπή ζητεί από το Συμβούλιο και το Κοινοβούλιο να στηρίξουν την πρόταση του κ. Doorn και να συνεχίσουν την προσαρμογή των μεθόδων εργασίας τους, προκειμένου να μπορέσουν να ολοκληρώσουν γρήγορα ορισμένα καθήκοντα στο πλαίσιο της απλούστευσης της νομοθεσίας. Άλλωστε δεν μας βοηθά σε τίποτα το να μείνουν εκκρεμή τα σχέδια.
<P>
Όσον αφορά τα διάφορα μέσα που συνοψίζονται στην έκθεση του κ. Medina Ortega με τον όρο "μη δεσμευτική νομοθεσία", η Επιτροπή θα ήθελε να υπογραμμίσει ότι η κλασική νομοθεσία δεν είναι σε όλες τις περιπτώσεις η σωστή επιλογή. Θα ήθελα να επαναλάβω και πάλι την αρχή ότι πρέπει να θεσπίζονται νόμοι μόνο, όταν είναι απολύτως απαραίτητο. Έχουμε όμως και μέσα, των οποίων η χρησιμοποίηση ρυθμίζεται ξεκάθαρα από τις συμβάσεις της Κοινότητας, αλλά και μέσα που εξυπηρετούν αποκλειστικά και μόνο την προετοιμασία της μελλοντικής νομοθεσίας. Μπορώ πραγματικά να σας υποσχεθώ εξ ονόματος ολόκληρης της Επιτροπής ότι θα σεβαστούμε πλήρως τα δικαιώματα του Κοινοβουλίου σε σχέση με όλα τα μέτρα που εφαρμόζουμε και θα ενημερώνουμε για όλα το Κοινοβούλιο στο πλαίσιο του αμοιβαίου σεβασμού μεταξύ των θεσμικών οργάνων.
<P>
Επιτρέψτε μου να υπογραμμίσω και πάλι τελειώνοντας αυτό που είχε δηλώσει εδώ ο πρόεδρος Barroso τον περασμένο Απρίλιο ως θεμελιώδη αρχή. Οι ευρωπαϊκές νομοθετικές διατάξεις συνιστούν πράγματι τη μοναδικότητα της Ευρωπαϊκής Ένωσης, διότι είμαστε μία κοινότητα δικαίου. " ευρωπαϊκή ολοκλήρωση βασίζεται στο δίκαιο. Μόνο το δίκαιο μπορεί να εγγυηθεί τις ελευθερίες που απολαμβάνουν σήμερα οι Ευρωπαίοι. Και μόνο το δίκαιο μπορεί να προσφέρει στην οικονομία αξιόπιστες αλλά και δίκαιες συνθήκες. Οι πολίτες της Ευρώπης έχουν δικαίωμα να περιμένουν όχι μόνο καλύτερη νομοθεσία, αλλά την καλύτερη νομοθεσία που είναι ανθρωπίνως δυνατή.
<SPEAKER ID="097" NAME="Gunnar Hökmark">
συντάκτης της γνωμοδότησης της Επιτροπής Οικονομικών και Νομισματικών Θεμάτων. - (EN) Κυρία Πρόεδρε, καταρχάς θα ήθελα να ευχαριστήσω την εισηγήτρια για τη βελτίωση του ρυθμιστικού πλαισίου στην Ευρωπαϊκή Ένωση, κ. Lévai, και την Επιτροπή Νομικών Θεμάτων, για το γεγονός ότι αποδέχθηκε αρκετές από τις προτάσεις της επιτροπής μου, κάτι που εκτιμήθηκε πολύ.
<P>
Πρόκειται για έναν τομέα στον οποίο είναι πολύ εύκολο να συμφωνήσουμε σχετικά με τον στόχο μας. Ωστόσο, η συζήτηση δεν αφορά αυτό το θέμα: αφορά το πώς θα επιτύχουμε αποτελέσματα. Σε αυτό πρέπει να υπογραμμιστεί ο ρόλος της Επιτροπής. " Επιτροπή Οικονομικών και Νομισματικών Θεμάτων πρότεινε να διενεργεί η Επιτροπή ετήσια παρακολούθηση των αποτελεσμάτων της μείωσης του διοικητικού φόρτου κατά 25% έως το 2012. Ο ρόλος της Επιτροπής είναι επίσης σημαντικός στο να προσφέρει τη δυνατότητα επιλογών κατά τη συζήτηση νομοθεσίας ή, για παράδειγμα αυτορρύθμισης ή αμοιβαίας αναγνώρισης, και στο να διασφαλίζει ότι διαθέτουμε τέτοια νομοθεσία και -κάτι που έχει επίσης κάνει η Επιτροπή- στο να αποσύρει νομοθεσία που δεν είναι συνεπής με τη διαδικασία της Λισαβόνας.
<P>
Θα θέλαμε η Επιτροπή να αντιμετωπίσει τη διαδικασία Lamfalussy ως καλή εμπειρία που άνοιξε τις χρηματοπιστωτικές αγορές, ώστε να συμβαδίσουν με την πραγματικότητα. Ωστόσο, θα θέλαμε επίσης να υπογραμμίσουμε τις ευθύνες της ίδιας της Επιτροπής στις απευθείας σχέσεις της με τους πολίτες, να διασφαλίσει την απλούστευση και τη βελτίωση του ρυθμιστικού πλαισίου σε ό,τι αφορά τη χρηματοδότηση της έρευνας, τις μη επιστρεπτέες ενισχύσεις, τις κρατικές ενισχύσεις, τις διαφόρων ειδών επιδοτήσεις και τις προμήθειες " Επιτροπή μπορεί να διαδραματίσει ξεχωριστό ρόλο στον τομέα αυτό. Ελπίζουμε επίσης ότι η Επιτροπή θα επιστρέψει στην ιδέα της παροχής στους πολίτες του δικαιώματος προσφυγής όταν τα κράτη μέλη ακολουθούν την πρακτική της "επιχρύσωσης". Είναι σημαντικό να υπάρχει αντιστάθμιση στη διαρκώς αυξανόμενη γραφειοκρατία όλων των τοπικών και εθνικών αρχών μας και, θα μπορούσε κανείς να πει, των θεσμικών οργάνων της Ευρωπαϊκής Ένωσης. Ένας τρόπος να γίνει αυτό θα ήταν να δοθεί στους πολίτες το δικαίωμα προσφυγής.
<SPEAKER ID="098" NAME="Ole Christensen">
συντάκτης της γνωμοδότησης της Επιτροπής Απασχόλησης και Κοινωνικών Υποθέσεων. - (DA) Κυρία Πρόεδρε, το ρυθμιστικό πλαίσιο στο οποίο δραστηριοποιούνται οι επιχειρήσεις αποτελεί παράγοντα που καθορίζει την ανταγωνιστικότητά τους, την αειφόρο ανάπτυξη και τις επιδόσεις τους στη δημιουργία περισσότερων και καλύτερων θέσεων εργασίας. Όπως ανέφερα και στην Επιτροπή Απασχόλησης και Κοινωνικών Υποθέσεων, τασσόμαστε φυσικά υπέρ του ξεκαθαρίσματος της περιττής νομοθεσίας, πρέπει όμως να είμαστε απολύτως βέβαιοι ότι η νομοθεσία που καταργούμε είναι πράγματι περιττή. Κατά την άποψή μου ως μέλους της Επιτροπής Απασχόλησης και Κοινωνικών Υποθέσεων, η απάντηση εξαρτάται από το εάν η ποιότητα των θέσεων εργασίας στην Ευρώπη θα υποβαθμιστεί ή θα βελτιωθεί.
<P>
Στηρίζω τη βελτίωση του ρυθμιστικού πλαισίου μόνο, εάν πρόθεση είναι η νομοθεσία να γίνει περισσότερο διαφανής και ευέλικτη, και όχι εάν στην πραγματικότητα αυτό σημαίνει απορύθμιση. Αυτό που είναι σημαντικό είναι να γίνει χωρίς επιπτώσεις για την υγεία και την ασφάλεια των εργαζομένων. Ο στόχος που έχει τεθεί για μείωση κατά 25%, ωστόσο, μπορεί να αμφισβητηθεί, καθώς επελέγη τυχαία. Εάν η νομοθεσία είναι περιττή, δεν πρέπει να περιοριστούμε στο 25%. Συνολικά, ωστόσο, συμφωνώ απολύτως με τον στόχο του εγχειρήματος, και αναγνωρίζω ότι ο περιττός διοικητικός φόρτος της ΕΕ υπονομεύει την αποτελεσματικότητα και την αξιοπιστία της νομοθεσίας της ΕΕ. Καλώ επίσης την Επιτροπή να ενισχύσει τη χρήση του κοινωνικού διαλόγου, που αποτελεί σημαντικό εργαλείο για την επίτευξη του στόχου της βελτίωσης του ρυθμιστικού πλαισίου.
<SPEAKER ID="099" NAME="Elspeth Attwooll">
συντάκτρια της γνωμοδότησης της Επιτροπής Περιφερειακής Ανάπτυξης. - (ΕΝ) Κυρία Πρόεδρε, θα μιλήσω ειδικά για την έκθεση της κυρίας Lévai. Συγχαίρω τόσο την ίδια όσο και την Επιτροπή Νομικών Θεμάτων για την εξαιρετική δουλειά τους και τους ευχαριστώ που ενσωμάτωσαν μεγάλο μέρος τόσο από το πνεύμα όσο και από το γράμμα της γνωμοδότησής μας στην έκθεση.
<P>
Παρότι η τελική ευθύνη για τη συμμόρφωση με την κοινοτική νομοθεσία ανήκει στα κράτη μέλη, η συμμόρφωση με τις απαιτήσεις στην πράξη ανατίθεται σε μεγάλο βαθμό σε άλλους φορείς, όπως περιφερειακές και τοπικές αρχές και εξειδικευμένους οργανισμούς. Αυτό μπορεί να σημαίνει διασφάλιση της δικής τους συμμόρφωσης ή/και της συμμόρφωσης άλλων τόσο με κανονισμούς όσο και με οδηγίες. Επιπλέον, σε ό,τι αφορά τις οδηγίες, οι συνταγματικές περιφέρειες διαδραματίζουν ρόλο στη διαδικασία της μεταφοράς στο εθνικό δίκαιο.
<P>
" Επιτροπή Περιφερειακής Ανάπτυξης επιθυμεί επίσης να τονίσει τη σημασία της ευρείας διαβούλευσης σε όλα τα στάδια της νομοθετικής διαδικασίας, περιλαμβανομένης της προπαρασκευής εκτιμήσεων επιπτώσεων, προκειμένου να λαμβάνονται δεόντως υπόψη εθνικές, περιφερειακές ή τοπικές παράμετροι. Τονίζουμε, επίσης, τη σημασία της διάδοσης πληροφοριών. Ζητούμε επίσης την έκδοση εκ των προτέρων κατευθυντήριων γραμμών για τη μεταφορά των οδηγιών και την παροχή κατευθύνσεων εφαρμογής στην περίπτωση των κανονισμών. Ο οδηγός για τις κρατικές ενισχύσεις της ΓΔ Ανταγωνισμού αποτελεί πρότυπο.
<P>
Ζητούμε επίσης τη χρήση σαφούς και εύληπτης γλώσσας στη νομοθεσία και την παροχή πινάκων αντιστοιχίας κατά τη μεταφορά οδηγιών, ώστε να ελαχιστοποιείται ο κίνδυνος της "επιχρύσωσης". Με αυτά και τα άλλα μέτρα που στηρίζονται στην έκθεση -μάλιστα και στις τέσσερις εκθέσεις- πιστεύουμε ότι μπορούμε να κάνουμε πολλά για να επιτύχουμε βελτίωση του ρυθμιστικού πλαισίου στην ΕΕ.
<SPEAKER ID="100" NAME="Andreas Schwab">
συντάκτης της γνωμοδότησης της Επιτροπής Εσωτερικής Αγοράς και Προστασίας των Καταναλωτών. - (DE) Κυρία Πρόεδρε, κυρίες και κύριοι, αρχικά ζητώ συγγνώμη, γιατί δεν ήξερα ότι λείπει και ο προηγούμενος ομιλητής και άλλαξε η ώρα ομιλίας. Ευχαριστώ πολύ που μπορώ να λάβω τώρα τον λόγο.
<P>
Ήμουν συντάκτης της γνωμοδότησης της Επιτροπής Εσωτερικής Αγοράς και Προστασίας των Καταναλωτών και μετά από διεξοδικές διαβουλεύσεις, η επιτροπή ενέκρινε ομόφωνα αυτήν τη θέση. Θα ήθελα καταρχάς να επισημάνω ότι όλοι συμφωνήσαμε στην επιτροπή πως η ήπια νομοθεσία -ή όπως αλλιώς θέλει κανείς να αποκαλέσει αυτά τα μέτρα που στο μεταξύ εφαρμόζονται όλο και πιο συχνά στο ευρωπαϊκό δίκαιο αλλά και στις εθνικές νομοθεσίες- έχει γίνει αρκετά συνήθης πρακτική που δίνει την ευκαιρία ευέλικτης και ως εκ τούτου ταχείας αντίδρασης σε νέες εξελίξεις, και γι' αυτό δεν θα έπρεπε να την επικρίνουμε αυτήν καθεαυτή.
<P>
Όμως υπήρξε και σχετική συμφωνία ως προς την άποψη ότι -για να περάσουμε στο ευρωπαϊκό επίπεδο- η Επιτροπή χρησιμοποιεί την ήπια νομοθεσία σε μεμονωμένες περιπτώσεις ως τρόπο παράκαμψης των δυνατοτήτων συμμετοχής του νομοθέτη που προβλέπονται από τον νόμο. Θεωρούμε ότι εδώ υπάρχει μεγάλο πρόβλημα στον τομέα της ήπιας νομοθεσίας. Επίσης αναφερθήκαμε στο γεγονός ότι το Κοινοβούλιο στήριξε σε μία περίπτωση την προσφυγή κατά της Επιτροπής, ακριβώς επειδή διαπιστώσαμε τέτοια παράκαμψη.
<P>
Εμείς πιστεύουμε ότι ο νομοθέτης αντιμετωπίζει σήμερα με τόσους πολλούς τρόπους την ήπια νομοθεσία, ώστε να πρέπει να διακρίνουμε πάντα ξεκάθαρα μεταξύ, αφενός, αυτού που φθάνει πραγματικά στην αγορά μόνο ως Πράσινη Βίβλος, δηλαδή είναι μόνο προετοιμασία περαιτέρω νομοθεσίας, και αφετέρου αυτού που είναι πραγματικά αναγκαίο για ευέλικτη νομοθεσία στο πλαίσιο της ήπιας νομοθεσίας.
<P>
Ως μέλη της Επιτροπής Εσωτερικής Αγοράς δεν βλέπουμε να έχουν αυτές οι Πράσινες και Λευκές Βίβλοι καμία νομοθετική, άμεση συνέπεια. Αντίθετα, πιστεύουμε ότι ο νομοθέτης πρέπει να αποφασίζει κάθε φορά εξαρχής, όταν εγκρίνεται νέα νομοθεσία.
<P>
Άλλωστε αυτή η συζήτηση δεν αφορά μόνο την ήπια νομοθεσία, αλλά και περαιτέρω κριτήρια βελτίωσης της νομοθεσίας και πιστεύω ότι σε πολλά θέματα δεν έχουμε φθάσει ακόμα τόσο μακριά όσο νομίζουν οι πολίτες βάσει των αναφορών των μέσων ενημέρωσης. Γι' αυτό πρέπει όλα τα θεσμικά όργανα που συμμετέχουν -το Κοινοβούλιο, το Συμβούλιο και η Επιτροπή- να προχωρήσουν ακόμα πιο γρήγορα στον τομέα αυτόν.
<SPEAKER ID="101" NAME="Gary Titley">
εξ ονόματος της Ομάδας PSE. - (EN) Κυρία Πρόεδρε, θα ήθελα να αρχίσω με τρεις δηλώσεις για να ορίσω το πλαίσιο της συζήτησης αυτής. Πρώτον, δεν πρέπει να ξεχνούμε ότι αυτό που για κάποιον είναι γραφειοκρατία, για άλλον είναι σημαντική νομοθετική πράξη. Δεύτερον, δεν πρέπει να ξεχνούμε ότι, όπως ανέφερε στο παρελθόν ο Επίτροπος Verheugen, το 50% του διοικητικού φόρτου που σχετίζεται με τη νομοθεσία της ΕΕ προστίθεται από τα κράτη μέλη. Τέλος, το σημαντικότερο είναι ότι η Ευρωπαϊκή Ένωση είναι η ίδια μια διαδικασία απλούστευσης, επειδή με το να υπάρχει ένα σύνολο κανόνων αντί για 27 μειώσαμε εξαιρετικά το κόστος για τις επιχειρήσεις σε σχέση με τη ζωή πριν από την έγκριση πολλών νομοθετικών πράξεων της Ευρωπαϊκής Ένωσης.
<P>
Τούτου λεχθέντος, η νομοθεσία πρέπει να είναι σαφής, εύκολη στην κατανόηση και την επιβολή, και ικανή να προσαρμόζεται σε μεταβαλλόμενες συνθήκες. Αυτό δεν ίσχυσε πάντοτε στο παρελθόν, και ορισμένες φορές μπορούσε κανείς να αναρωτηθεί εάν η συνολική προσπάθεια της εκπόνησης και επιβολής μιας νομοθετικής πράξης ήταν μεγαλύτερη από ορισμένες απόψεις σε σχέση με τα οφέλη που επρόκειτο να προκύψουν από αυτή. Για τον λόγο αυτό στηρίζω τις προσπάθειες της Επιτροπής για βελτίωση και απλούστευση του ρυθμιστικού πλαισίου, ιδίως για τη συγκρότηση επιτροπής εκτίμησης επιπτώσεων.
<P>
Είναι σημαντικό όλα τα θεσμικά όργανα να συνειδητοποιήσουν τον ρόλο τους στο πλαίσιο αυτό. Το Κοινοβούλιο ή το Συμβούλιο μπορούν να αποφθέγγονται για τη βελτίωση του ρυθμιστικού πλαισίου, αρκεί, σε σχέση με τις τροπολογίες, να εξετάζουμε οι ίδιοι τον αντίκτυπο των τροπολογιών αυτών. Το Κοινοβούλιο έχει επίσης την ευθύνη να εξετάζει την ισχύουσα νομοθεσία και να την αναλύει εις βάθος, προκειμένου να διαπιστώνει εάν είχε πράγματι τον επιδιωκόμενο αντίκτυπο. Πολλές φορές βασανιζόμαστε για μήνες με τη μία ή την άλλη τροπολογία, ενώ συχνά δεν καταβάλλουμε καμία προσπάθεια να ερευνήσουμε εάν η νομοθεσία είχε το ποθητό αποτέλεσμα. Ευελπιστώ επομένως ότι εμείς, ως Κοινοβούλιο, μπορούμε να ενισχύσουμε τις προσπάθειές μας να συμμετάσχουμε στη διαδικασία αυτή.
<SPEAKER ID="102" NAME="Jan Mulder" AFFILIATION="ALDE">
(NL) Κυρία Πρόεδρε, επιτρέψτε μου να αρχίσω εκφράζοντας τις ευχαριστίες μου σε όλους τους εισηγητές για τις εξαιρετικά ενδιαφέρουσες εκθέσεις τους. Είναι πολύ σημαντικό το Κοινοβούλιο να δώσει ιδιαίτερη προσοχή στο ζήτημα αυτό και συμμερίζομαι πλήρως την άποψη του Επιτρόπου ότι πολλοί πολίτες στην Ευρώπη έχουν την εντύπωση ότι η κακή νομοθεσία στο σύνολό της προέρχεται από τις Βρυξέλλες. Βουλευτές των εθνικών κοινοβουλίων πολύ συχνά υποστηρίζουν ότι δεν μπορούν να κάνουν τίποτε, και ότι οι Βρυξέλλες τους το επιβάλλουν. Πρέπει να καταβάλουμε κάθε δυνατή προσπάθεια να αλλάξουμε αυτήν την κατάσταση το συντομότερο δυνατό.
<P>
Είναι η πρώτη φορά που μιλώ για ζήτημα της Επιτροπής Νομικών Θεμάτων, και έλαβα τον λόγο κυρίως επειδή το θέμα με ενδιαφέρει ιδιαίτερα. Είμαι μέλος της Επιτροπής Προϋπολογισμών και της Επιτροπής Ελέγχου των Προϋπολογισμών. Πέρυσι, στην Επιτροπή Προϋπολογισμών, εγκρίναμε πρόταση που είχα συντάξει για τη δημιουργία φορέα, ενός πιλοτικού σχεδίου, για την εκτίμηση του διοικητικού φόρτου ανεξάρτητα από την Επιτροπή. Αυτό σημαίνει, λοιπόν, ότι το Κοινοβούλιο πίστευε ότι η εσωτερική εκτίμηση της Επιτροπής δεν αρκούσε. Συμφωνώ απολύτως με τον κ. Doorn ότι πρέπει να έχουμε έναν φορέα εκτός της Επιτροπής που θα εκτιμά τις επιπτώσεις της νομοθεσίας. " Επιτροπή πρέπει να χρησιμοποιήσει ως οδηγό για τις περαιτέρω ενέργειές της το κείμενο του προϋπολογισμού που στο μεταξύ εγκρίθηκε από το Συμβούλιο και το Κοινοβούλιο. Και η Επιτροπή Ελέγχου των Προϋπολογισμών εκπόνησε έκθεση, η οποία εγκρίθηκε από την Ολομέλεια τον Ιούλιο.
<P>
Στηρίζουμε τον στόχο της μείωσης κατά 25% του διοικητικού φόρτου και φυσικά -κάτι που ήδη επιβεβαίωσαν ο Επίτροπος και ο κ. Doorn- η νομοθεσία που καταργούμε δεν πρέπει να μπορεί να επιστρέφει από την πίσω πόρτα ως νέα νομοθεσία. Είναι σημαντικό να επανεξετάσουμε το σύνολο της νομοθεσίας πριν από το 2013, προκειμένου να διαπιστώσουμε εάν είναι περιττή ή όχι. " Επιτροπή πρέπει να δημοσιεύει τακτικά εκθέσεις ή άλλες ανακοινώσεις σχετικά με την επιτευχθείσα πρόοδο. Ο δράσεις της Επιτροπής και τα μέτρα που λαμβάνονται για τη μείωση του διοικητικού φόρτου πρέπει να είναι διαφανή. Μπορεί να αποδειχθεί αναγκαία μια εσωτερική αναδιοργάνωση της Επιτροπής.
<P>
Τέλος, ολοκληρώνοντας, θα ήθελα να ευχαριστήσω τον κ. Verheugen για την εξαιρετική συνεργασία που είχα με τις υπηρεσίες του κατά την εκπόνηση του πιλοτικού σχεδίου που εγκρίθηκε πέρυσι από το Κοινοβούλιο.
<SPEAKER ID="103" NAME="Zbigniew Krzysztof Kuźmiuk">
εξ ονόματος της Ομάδας UEN. - (PL) Κυρία Πρόεδρε, λαμβάνοντας τον λόγο εξ ονόματος της Ομάδας UEN στη συζήτηση αυτή για τη βελτίωση του ρυθμιστικού πλαισίου στην Ευρωπαϊκή Ένωση, θα ήθελα να επιστήσω την προσοχή στα ακόλουθα ζητήματα.
<P>
Πρώτον, οι συντάκτες τάσσονται υπέρ της βελτίωσης του ρυθμιστικού πλαισίου με στόχο την αύξηση της αποδοτικότητας, της αποτελεσματικότητας, της συνοχής και της διαφάνειας της νομοθεσίας της Ένωσης. Κατά συνέπεια, η διαδικασία πρέπει να συμμορφώνεται με τις ακόλουθες προϋποθέσεις, και στηρίζω την άποψη αυτή:
<P>
είναι σημαντικό το Συμβούλιο, η Επιτροπή και το Ευρωπαϊκό Κοινοβούλιο να συνεργαστούν σε σχέση με το θέμα αυτό·
<P>
πρέπει να υπάρξουν ευρείες και ανοικτές διαβουλεύσεις για το θέμα αυτό με όλα τα ενδιαφερόμενα μέρη, περιλαμβανομένων επιχειρηματιών, τοπικών αρχών και μη κυβερνητικών οργανώσεων, και θα ήθελα να τονίσω τη σημασία των διαβουλεύσεων αυτών·
<P>
πρέπει να δοθούν μεγαλύτερες αρμοδιότητες για τη νομοθετική διαδικασία σε κοινοτικούς οργανισμούς και να ενισχυθεί η διαφάνεια της διαδικασίας·
<P>
κάθε αξιολόγηση της νομοθεσίας που αποσκοπεί στην απλούστευσή της πρέπει, ωστόσο, να αποδίδει την ίδια σημασία σε οικονομικά και κοινωνικά ζητήματα, και να λαμβάνει υπόψη ζητήματα που σχετίζονται με την προστασία της υγείας και του περιβάλλοντος·
<P>
επιπλέον, η διαδικασία απλούστευσης της νομοθεσίας δεν πρέπει να οδηγήσει σε υποβάθμιση των προτύπων που προβλέπονται στο ισχύον κεκτημένο της Ένωσης.
<P>
Δεύτερον, οι συντάκτες επισημαίνουν επίσης ότι πρέπει να αποφεύγονται περιττές και ασαφείς εκφράσεις κατά τη σύνταξη νομοθετικών διατάξεων. " γλώσσα που χρησιμοποιείται πρέπει να είναι σαφής και κατανοητή. Παράλληλα, η ορολογία πρέπει να είναι ακριβής και να διασφαλίζεται η ασφάλεια δικαίου, ώστε οι πολίτες της Ένωσης, που πλησιάζουν πια τα 500 εκατομμύρια, να μπορούν να κατανοούν τη νομοθεσία της.
<P>
Τρίτον, η απόφαση που ελήφθη από το εαρινό Συμβούλιο του 2007 για επίτευξη μείωσης κατά 25% του διοικητικού φόρτου που προκύπτει από τη νομοθεσία της Ένωσης έως το 2012 πρέπει να τύχει θερμής υποδοχής. Δεν μπορούμε παρά να ελπίζουμε ότι ο στόχος αυτός είναι ρεαλιστικότερος και έχει μεγαλύτερες πιθανότητες επιτυχίας από τους στόχους της στρατηγικής της Λισαβόνας.
<P>
Τέταρτον, πρέπει επίσης να επισημανθεί ότι οι εκθέσεις περιείχαν προτάσεις εναλλακτικών λύσεων σχετικά με τη θέσπιση νέας νομοθεσίας. Σε αυτές περιλαμβάνονται η αυτορύθμιση ή η αμοιβαία αναγνώριση εθνικών διατάξεων, ακόμη και η επιλογή της μη ανάληψης νομοθετικής δράσης. Όλες αυτές οι προτάσεις αξίζει να εξεταστούν λεπτομερώς δεδομένης της δραματικής αύξησης της νομοθεσίας της Ένωσης.
<SPEAKER ID="104" NAME="Monica Frassoni">
εξ ονόματος της Ομάδας Verts/ALE. - (IT) Κύριε Πρόεδρε, κυρίες και κύριοι, θα ήθελα να ευχαριστήσω τους συναδέλφους μου για τη σκληρή δουλειά τους και να θέσω ένα άλλο ζήτημα. Παρότι αυτό είναι ένα έντονα πολιτικό ζήτημα, όπως είπε ο Επίτροπος Verheugen, είναι επίσης άχαρο και συχνά τεχνικό. Ο χειρισμός του είναι εξαιρετικά πολύπλοκος, ιδίως αν αναρωτηθεί κανείς τι σημαίνει στην πράξη για τους πολίτες ο όρος "βελτίωση του ρυθμιστικού πλαισίου".
<P>
Θα ήθελα να αναφέρω εν συντομία ότι η Ομάδα μου συμφωνεί επί της ουσίας συνολικά με τις εκθέσεις του κ. Gargani και του κ. Medina. Ωστόσο, σε σχέση με το ζήτημα των εναλλακτικών της νομοθετικής ρύθμισης, θα ήθελα να επισημάνω, όπως και ο Επίτροπος, την ανάγκη να καταστεί σαφές ότι η εφαρμογή τους είναι κάθε άλλο παρά ικανοποιητική, και αναφέρομαι ιδίως στην αυτορύθμιση και την από κοινού ρύθμιση. Όπως ανέφερε ο κ. Medina, το κυριότερο είναι να εστιάσουμε στη νομική και νομοθετική αξία των πράξεων.
<P>
Ο κ. Doorn γνωρίζει καλά ότι εγώ και η Ομάδα μου διατηρούμε αμφιβολίες σχετικά με την ιδέα της εστίασης όλης της προσοχής μας στην επικουρικότητα και την αναλογικότητα, δηλαδή στο αρχικό αντικείμενο της έκθεσής του, και στο διοικητικό κόστος. Για εμάς, το ζήτημα του διοικητικού κόστους είναι ήσσονος σημασίας σε σύγκριση με το ζήτημα της συνολικής ικανότητας των κανονισμών και των θεσμικών οργάνων μας να παράξουν νομοθεσία σαφή, η οποία μπορεί να εφαρμοστεί με δίκαιο και ισορροπημένο τρόπο, είναι ξεκάθαρη και, πάνω απ' όλα, δεν επιδέχεται πολλαπλές ερμηνείες. " συζήτηση των πτυχών αυτών είναι τουλάχιστον εξίσου σημαντική με τη συζήτηση για το κόστος.
<P>
Επιπλέον, όπως ήδη ανέφερε ο κ. Titley, η ύπαρξη υψηλού διοικητικού κόστους είναι προφανώς κάτι που εξαρτάται κυρίως από τα κράτη μέλη, και κατά την άποψή μου στους παράγοντες αυτούς δεν δίδεται η δέουσα σημασία. Για παράδειγμα, θα ήθελα να μάθω το εξής: πόσο θα κοστίσει, κ. Verheugen, να κάνετε όλα όσα σας ζητούνται; Επιτροπές, εκθέσεις, παρακολούθηση: όλα αυτά κοστίζουν χρήματα, και αν πράγματι θέλουμε να προχωρήσουμε και να δημιουργήσουμε αυτήν την τεράστια δομή, πρέπει να γνωρίζουμε πόσο θα κοστίσει.
<SPEAKER ID="105" NAME="Daniel Strož">
εξ ονόματος της Ομάδας GUE/NGL. - (CS) Κύριε Πρόεδρε, κύριε Επίτροπε, θεωρώ πολύ θετικό βήμα το ότι συζητούμε μαζί όλες τις εκθέσεις που συνδέονται από τον κοινό παρονομαστή της δημιουργίας και της αναθεώρησης του παράγωγου κοινοτικού δικαίου.
<P>
Θα ήθελα να σχολιάσω εν συντομία την έκθεση του κ. Gargani. Πιστεύω ότι η έκθεση είναι γενικά καλή και για τον λόγο αυτό συνιστώ στο Κοινοβούλιο να την εγκρίνει. Συμφωνώ απολύτως με την πρόταση ότι η στρατηγική απλούστευσης του νομοθετικού πλαισίου πρέπει να έχει πολιτική προτεραιότητα. Στο πλαίσιο αυτό, ωστόσο, πιστεύω ότι είναι αναγκαίο να ενισχυθεί ο ρόλος του Ευρωπαϊκού Κοινοβουλίου στη νομοθετική διαδικασία. Αυτό που έχω κατά νου είναι ότι το Κοινοβούλιο πρέπει να έχει το ίδιο δικαίωμα νομοθετικής πρωτοβουλίας με την Επιτροπή, κάτι που αναμφίβολα θα είχε θετικό αντίκτυπο στη διαδικασία απλούστευσης και βελτίωσης της ποιότητας του νομοθετικού πλαισίου στην Ευρώπη.
<P>
Θα ήθελα επίσης να διατυπώσω τις επιφυλάξεις μου σχετικά με τους στόχους που έθεσε η Επιτροπή, που προβλέπουν ότι όχι μόνο η κοινοτική αλλά και η εθνική νομοθεσία πρέπει να μειωθεί κατά 25% έως το 2012. Το πρόγραμμα της απλούστευσης για τα έτη 2006-2009 προβλέπει 43 αναθεωρήσεις, 12 κωδικοποιήσεις, 26 άλλα μέτρα και 8 καταργήσεις. Την ίδια στιγμή, ωστόσο, αναμένονται 500 νέες νομοθετικές πρωτοβουλίες μόνο στον τομέα των κωδικοποιήσεων. Αυτό με κάνει να σκέφτομαι ότι τα σχέδια της Επιτροπής για μείωση του παράγωγου κοινοτικού δικαίου δεν είναι ρεαλιστικά.
<SPEAKER ID="106" NAME="Jens-Peter Bonde">
εξ ονόματος της Ομάδας IND/DEM. - (DA) Κυρία Πρόεδρε, θα ήθελα να ευχαριστήσω την Επιτροπή Νομικών Θεμάτων και τον εισηγητή για την άρτια έκθεση σχετικά με τη μη δεσμευτική νομοθεσία - έναν ατυχή όρο που ευτυχώς δεν υπάρχει στη δανική γλώσσα. Είμαι ο εισηγητής για το ίδιο θέμα στη μικτή κοινοβουλευτική επιτροπή για τον ευρωπαϊκό οικονομικό χώρο, και προσυπογράφουμε πλήρως τα συμπεράσματα του κ. Medina Ortega. Το 2005, οι εμπειρογνώμονες της Επιτροπής για θέματα εσωτερικής αγοράς εξέδωσαν σύσταση σχετικά με την προστασία των δικαιωμάτων πνευματικής ιδιοκτησίας συνθετών και συγγραφέων. Αυτό συντονίστηκε με τη Γενική Διεύθυνση Ανταγωνισμού σε υποθέσεις κατά οργανισμών διαχείρισης δικαιωμάτων. " δανική εταιρεία δικαιωμάτων πνευματικής ιδιοκτησίας KODA απειλείται διαρκώς με πρόστιμο ίσο με το 10% του κύκλου εργασιών της από το 1973. Ζητώ από τον Πρόεδρο της Επιτροπής José Manuel Barroso να παρέμβει και να υπερασπιστεί την πολιτιστική πολυμορφία.
<P>
" σύσταση και η υπόθεση ανταγωνισμού από κοινού συνιστούν δεσμευτική νομοθεσία και επιβολή προστίμου - που συνιστά παράβαση του δικαίου της ΕΕ, καθώς αυτό μπορεί να γίνει νόμιμα μόνο μέσω νομοθεσίας. Ένα μη εκλεγμένο εκτελεστικό όργανο δεν μπορεί να νομοθετεί και να επιβάλλει πρόστιμα μέσω συστάσεων και υποθέσεων ανταγωνισμού. Αντ' αυτού, θα έπρεπε να υποβάλει πρόταση οδηγίας σχετικά με τα δικαιώματα πνευματικής ιδιοκτησίας των καλλιτεχνών και τους οργανισμούς διαχείρισης δικαιωμάτων, όπως ζητήσαμε στην έκθεση Lévai. Ως εκλεγμένοι εκπρόσωποι του λαού, εκπροσωπούμε τους καταναλωτές μουσικής, τους καλλιτέχνες, το ραδιόφωνο, την τηλεόραση και πολλές μικρού και μεσαίου μεγέθους επιχειρήσεις που ζουν από την παροχή διαφόρων πολιτιστικών προϊόντων και υπηρεσιών. Απορρίπτουμε τη διοικητική νομοθεσία προς όφελος μιας μικρής ομάδας πολυεθνικών εταιρειών. Πρέπει πάντοτε να ζητείται η γνώμη εκλεγμένων αντιπροσώπων πριν από την έκδοση τέτοιων συστάσεων από μέρους της Επιτροπής.
<SPEAKER ID="107" NAME="Andreas Mölzer">
εξ ονόματος της Ομάδας ITS. - (DE) Κυρία Πρόεδρε, φυσικά αξίζει να επιδιώξουμε την απλούστευση της διοίκησης και τη νομική σαφήνεια, και φυσικά είναι καιρός να απαλλαγούμε από παλιούς και ξεπερασμένους κανονισμούς και οδηγίες. Έτσι για παράδειγμα μπορεί πίσω από την επονομαζόμενη οδηγία για το ηλιακό φως να βρίσκεται η πρόθεση για περιορισμό της έκθεσης των εργαζομένων στις υπεριώδεις ακτίνες, όποιος όμως πιστεύει πως ο απλός πολίτης δεν διαθέτει τον ελάχιστο κοινό νου, πραγματικά δεν χρειάζεται να παραξενεύεται για τα παράπονα για κανονιστική μανία και την υπερβολική γραφειοκρατία, που αντικατοπτρίζονται σήμερα στην ανεξέλεγκτη αύξηση των κοινοτικών οργανισμών.
<P>
Αναμφίβολα οι πολίτες είναι πιο έξυπνοι από ό,τι νομίζει το κοινοτικό κατεστημένο και καταλαβαίνουν ότι, παράλληλα με τις καθ' υπερβολήν κανονιστικές ρυθμίσεις, την παροιμιώδη κανονιστική μανία, υπάρχει, ας πούμε, μανία απορρύθμισης, συγκεκριμένα όταν πρόκειται για τα δικαιώματα και την ασφάλεια των ίδιων των πολιτών. Για παράδειγμα, για να μην υπάρξει καν υποψία διάκρισης, δίδεται επανειλημμένα στους μουσουλμάνους και σε άλλες ομάδες μεταναστών σχεδόν εν λευκώ εξουσιοδότηση για παραβιάσεις του νόμου, ενώ ταυτόχρονα το αίτημα για εξειδικευμένους εργάτες από χώρες εκτός Ευρώπης έχει ως αποτέλεσμα να ασκείται όλο και πιο μεγάλη πίεση στην αγορά εργασίας, προκειμένου να παρακαμφθούν συλλογικές συμβάσεις και άλλα κοινωνικά δικαιώματα. Κατά τη γνώμη μου, αυτό είναι πραγματικά απαράδεκτο.
<P>
Ασφαλώς οι πολίτες είναι δικαιολογημένα δυσαρεστημένοι με ένα σύνταγμα που έγινε με διαπραγματεύσεις κεκλεισμένων των θυρών και έχει τώρα υποστεί αισθητικές βελτιώσεις, και με την απουσία δικαιώματος λόγου όσον αφορά τους διάφορους γύρους διεύρυνσης της ΕΕ. Κατά τη γνώμη μου, δεν μπορούμε να αποσπάσουμε την προσοχή των πολιτών από τα πραγματικά προβλήματα με δράσεις με σύνθημα "η ΕΕ πιο κοντά στον πολίτη". Οι Βρυξέλλες πρέπει να μάθουν να δέχονται το "όχι" των πολιτών και όταν λαμβάνουν αποφάσεις, να ενεργούν με βάση τη βούληση των πολιτών. Ο στόχος πρέπει να είναι μια ομοσπονδιακή Ευρώπη της επικουρικότητας, μια Ευρώπη της δημοκρατίας, του κράτους δικαίου και της διαφάνειας, με την οποία θα μπορούν επιτέλους να ταυτιστούν και πάλι οι πολίτες.
<SPEAKER ID="108" NAME="Irena Belohorská" AFFILIATION="NI">
(SK) Πρώτον, θα ήθελα να εστιάσω στην ανάγκη για κωδικοποίηση. Υπάρχουν αναρίθμητοι νομοθετικοί κανονισμοί στην Ευρωπαϊκή Ένωση, που επηρεάζουν τεράστιο φάσμα κοινωνικών σχέσεων. Επειδή είναι τόσο πολλοί, είναι ιδιαίτερα πολύπλοκοι και αναζήτησή τους δεν είναι εύκολη. Οι νομοθετικές πράξεις της ΕΕ δεν απευθύνονται μόνο σε δικηγόρους: οι απλοί πολίτες της ΕΕ τους χρησιμοποιούν επίσης. Υπάρχει ένα πρόβλημα εδώ, και σχετίζεται με τους συνδέσμους μεταξύ των πράξεων αυτών και των εθνικών νομοθετικών πράξεων.
<P>
Ακόμη και αν οι πολίτες της ΕΕ αναζητήσουν έναν συγκεκριμένο νόμο, συχνά δεν έχουν ιδέα ότι υπάρχουν και άλλες πράξεις της ΕΕ που συνδέονται με αυτόν. Αυτός είναι ο λόγος για τον οποίο προτείνω να εξετάσουμε λεπτομερώς το ζήτημα της κωδικοποίησης της νομοθεσίας, προκειμένου η αναζήτηση και η μετέπειτα εφαρμογή της στην πράξη να διευκολυνθούν.
<P>
Δεύτερον, θα ήθελα να εστιάσω στις τροπολογίες που υποβάλλονται στο Ευρωπαϊκό Κοινοβούλιο. Κατά τη γνώμη μου, δεν είναι πρακτικό να "εμπλουτίζεται" το αρχικό κείμενο της ΕΕ με τροπολογίες που συχνά είναι παράλογες. Ορισμένες από αυτές δεν έχουν ουσιώδη αντίκτυπο στο θέμα της πράξης, καθώς πρόκειται για γλωσσικές απλώς αλλαγές. Ορισμένες διευρύνουν το πεδίο εφαρμογής της μελλοντικής νομοθετικής πράξης σε τέτοιο βαθμό που προκαλείται αλληλεπικάλυψη νομοθεσίας και σύγχυση. " λύση στο ίδιο πρόβλημα δεν πρέπει να παρέχεται με διάφορες κοινοτικές πράξεις, καθώς αυτό καθιστά λιγότερο σαφή την κατάσταση.
<P>
Ως αποτέλεσμα, όταν φεύγει από το Ευρωπαϊκό Κοινοβούλιο, μια τροποποιημένη νομοθετική πράξη έχει συχνά διπλάσια έκταση από το κείμενο της Ευρωπαϊκής Επιτροπής. Αυτό δεν κάνει την κατάσταση απλούστερη ή σαφέστερη. " κωδικοποίηση πρέπει να βασίζεται στις αρχές της αποτελεσματικότητας, της αποδοτικότητας, της λογοδοσίας, της διαφάνειας και της συνέχειας.
<SPEAKER ID="109" NAME="Klaus-Heiner Lehne">
εξ ονόματος της Ομάδας PPE-DE. - (DE) Κυρία Πρόεδρε, κυρίες και κύριοι, επιτρέψτε μου να κάνω εξ ονόματος της Ομάδας μου μόνο τρεις παρατηρήσεις για θέματα αρχής. Πρώτον, για το θέμα της αξιολόγησης επιπτώσεων της νομοθεσίας: παραδέχομαι ότι έχει σημειωθεί σημαντική πρόοδος από το 1999, όταν το Κοινοβούλιο έλαβε την πρωτοβουλία για το ζήτημα αυτό, και από το 2003, όταν εγκρίθηκε διοργανική συμφωνία που διαπραγματεύθηκε τότε ο πρόεδρός μας κ. Gargani. Ωστόσο εξακολουθούν να υπάρχουν ελλείψεις. Το Κοινοβούλιο απαιτεί -όπως έκανε και παλιότερα, σε πολλά ψηφίσματά του- να είναι πιο ανεξάρτητη η εκτίμηση επιπτώσεων της νομοθεσίας. Δεν θέλω να κρύψω ότι πιστεύω πως θα έπρεπε να εξετάσουμε μήπως πρέπει να συστήσουμε, όπως στην Αμερική, έναν ανεξάρτητο οργανισμό που δεν θα υπάγεται στην Επιτροπή και θα προβαίνει σε εκτιμήσεις επιπτώσεων της νομοθεσίας για την Επιτροπή και για όλα τα άλλα θεσμικά όργανα βάσει τυποποιημένης διαδικασίας.
<P>
Όμως είναι επίσης αποφασιστικής σημασίας ότι, σύμφωνα με την πείρα μας στην Επιτροπή Νομικών Θεμάτων, δεν γίνονται πραγματικά εκτιμήσεις επιπτώσεων της νομοθεσίας για όλες τις προτάσεις της Επιτροπής. Θυμάμαι και μπορώ να αναφέρω δύο συγκεκριμένα παραδείγματα από τη Γενική Διεύθυνση Δικαιοσύνης και ένα από τη Γενική Διεύθυνση Εσωτερικής Αγοράς.
<P>
Επίσης, θεωρώ σημαντικό να εξετάσουμε σοβαρά αν θα καθιερώσουμε εκτιμήσεις επιπτώσεων της νομοθεσίας και για τις διαδικασίες επιτροπολογίας, γιατί εδώ πολλές φορές η γραφειοκρατία προκύπτει από τις αποφάσεις της επιτροπολογίας και τις σχετικές επιβαρύνσεις.
<P>
Σχετικά με το θέμα της ήπιας νομοθεσίας, στηρίζω απόλυτα την έκθεση του κ. Medina Ortega. Πράγματι, στην Επιτροπή Νομικών Θεμάτων εντείνεται η εντύπωση ότι η Ευρωπαϊκή Επιτροπή κάνει κατάχρηση του μέσου της ήπιας νομοθεσίας για να παρακάμπτει τα δικαιώματα συναπόφασης του Κοινοβουλίου. Δεν είναι δυνατό να λαμβάνει η Επιτροπή ως νομοθετικό όργανο αποφάσεις μετά από πρόταση της Γενικής Διεύθυνσης Ανταγωνισμού και να προβαίνει σε σχετική διαβούλευση με το Κοινοβούλιο, αλλά να μην κάνει το ίδιο για συστάσεις του τομέα της εσωτερικής αγοράς.
<P>
Τέλος, θα ήθελα να αναφερθώ στο θέμα των απλουστεύσεων. Είναι επειγόντως απαραίτητη η σύναψη διοργανικής συμφωνίας για την απλούστευση, όπως έχει γίνει και για άλλα θέματα, προκειμένου να διασφαλίσουμε ότι θα έχουμε μια αποτελεσματική διαδικασία. Δεν θέλουμε να ανοίξουμε το κουτί της Πανδώρας, από το οποίο τελικά δεν θα βγουν απλουστεύσεις, αλλά μάλλον τα πράγματα θα γίνουν πιο πολύπλοκα.
<SPEAKER ID="110" NAME="Lidia Joanna Geringer de Oedenberg" AFFILIATION="PSE">
(PL) Κυρία Πρόεδρε, είναι ευχάριστη η διαπίστωση ότι τα τελευταία χρόνια η Ευρωπαϊκή Επιτροπή ενδιαφέρεται όλο και περισσότερο για την ποιότητα της νομοθεσίας της Ένωσης. " Επιτροπή αγωνίζεται να διασφαλίσει, αφενός, ότι η νομοθεσία είναι διαφανής και προσιτή, και αφετέρου ότι είναι αποτελεσματική και έχει θετικό αντίκτυπο στους πολίτες και στην επιχειρηματικότητα.
<P>
" βελτίωση του ρυθμιστικού πλαισίου αυξάνει τα οφέλη που απορρέουν από τη σύγχρονη και αποτελεσματική νομοθεσία, ενώ ταυτόχρονα μειώνει το κόστος της εφαρμογής της στο ελάχιστο. " ανακοίνωση της Επιτροπής της 14ης Νοεμβρίου 2006 για τη στρατηγική επισκόπηση του προγράμματος για τη βελτίωση της νομοθεσίας στην Ευρωπαϊκή Ένωση, από κοινού με τον δεδηλωμένο στόχο της επίτευξης μείωσης κατά 25% του διοικητικού φόρτου έως το 2012, αποτελούν ένα σημαντικό πρώτο βήμα για την επίλυση του προβλήματος τόσο σε ευρωπαϊκό όσο και σε εθνικό επίπεδο.
<P>
" ανακοίνωση τονίζει επίσης την ανάγκη το Συμβούλιο και το Ευρωπαϊκό Κοινοβούλιο να παρέχουν τακτικές εκτιμήσεις επιπτώσεων σχετικά με τις κύριες τροποποιήσεις των προτάσεων, και να δίδεται μεγαλύτερη σημασία στις προτάσεις που αφορούν την απλούστευση της νομοθεσίας στο πλαίσιο της κωδικοποίησης και της κατάργησης παρωχημένων νομοθετικών πράξεων. Στο πλαίσιο αυτό, είναι ιδιαίτερα σημαντικό να συγκροτηθεί ειδική επιτροπή για τον χειρισμό της εκτίμησης επιπτώσεων και να ενισχυθεί η εφαρμογή της κοινοτικής νομοθεσίας μέσω προληπτικών δράσεων των κρατών μελών από τα πρώτα στάδια εφαρμογής της κοινοτικής νομοθεσίας.
<P>
Στο πλαίσιο των συνεχιζόμενων εργασιών για τη βελτίωση του ρυθμιστικού πλαισίου, είναι πολύ σημαντικό το Ευρωπαϊκό Κοινοβούλιο, αφενός, να εμπλακεί στον διοργανικό διάλογο και, αφετέρου, να ενεργήσει ως συννομοθέτης στην έγκριση των νομοθετικών πράξεων που προκύπτουν από μια τέτοια διαδικασία. Είναι σημαντικό να τονιστούν οι νέες αρχές της επιτροπολογίας στο Κοινοβούλιο. Ενισχύουν τον έλεγχο των εκτελεστικών εξουσιών της Επιτροπής από πλευράς του Ευρωπαϊκού Κοινοβουλίου και του Συμβουλίου, συμβάλλοντας έτσι στην απλούστευση της κοινοτικής νομοθεσίας.
<P>
Σε ό,τι αφορά τον ρόλο της Επιτροπής, η τελευταία πρέπει να απαιτεί από τα κράτη μέλη, και όχι να συνιστά, να υποβάλλουν πίνακες αντιστοιχίας για επιθεώρηση, ιδίως προκειμένου να διευκολυνθεί ο έλεγχος της διαδικασίας μεταφοράς των οδηγιών σε κάθε κράτος μέλος. " Επιτροπή πρέπει επίσης να ενθαρρυνθεί να χρησιμοποιεί εύληπτη και διαφανή γλώσσα στις νομοθετικές προτάσεις που υποβάλλει, διατηρώντας παράλληλα την ασφάλεια δικαίου και την ακρίβεια της ορολογίας.
<SPEAKER ID="111" NAME="Leopold Józef Rutowicz" AFFILIATION="UEN">
(PL) Κυρία Πρόεδρε, η βελτίωση του ρυθμιστικού πλαισίου σχετίζεται σημαντικά με την εναρμόνιση της δράσης στο πλαίσιο της Ευρωπαϊκής Ένωσης. Θα ήθελα να συγχαρώ όλους τους εισηγητές για τις εξαιρετικές εκθέσεις. Οφείλω να συγχαρώ την κ. Lévai, τον κ. Doorn, τον κ. Gargani, και τον κ. Medina Ortega.
<P>
Σε πολλά εθνικά κοινοβούλια αλλά και στο Ευρωπαϊκό Κοινοβούλιο παρατηρείται η τάση να αντιμετωπίζονται όσο το δυνατόν περισσότερα προβλήματα μέσω της νομοθετικής ρύθμισης. Αυτό συχνά πηγάζει από την πεποίθηση ότι μια νομοθετική διάταξη μπορεί να επιλύσει προβλήματα. Στο πλαίσιο αυτό, προσπαθούμε να λάβουμε υπόψη όλα τα επιχειρήματα, τις ομάδες πίεσης, και τα εμπλεκόμενα συμφέροντα. Ως αποτέλεσμα, οι νομοθετικές διατάξεις δεν είναι επαρκώς διαφανείς και είναι δυσνόητες για τους πολίτες, τις επιχειρήσεις και τη διοίκηση. Καταλήγουν να είναι τεράστιας έκτασης έγγραφα που χαρακτηρίζονται από έλλειψη διαφάνειας και είναι δύσκολο να μεταφερθούν στη νομοθεσία όλων των χωρών.
<P>
" βελτίωση του ρυθμιστικού πλαισίου πρέπει να περιλαμβάνει τη χρήση νομοθετικών μέσων που αποσκοπούν στην επίτευξη των στόχων που προβλέπει η Συνθήκη. " από κοινού ρύθμιση και η αυτορύθμιση μπορούν να χρησιμοποιούνται συμπληρωματικά προς τα νομοθετικά μέτρα, αλλά μόνο, όταν προβλέπεται να έχουν καλύτερα ή αντίστοιχα αποτελέσματα με τις μεθόδους που συνεπάγεται η εφαρμογή νομοθεσίας.
<P>
" βελτίωση του ρυθμιστικού πλαισίου και η αποφυγή της αντιμετώπισης όσο περισσότερων προβλημάτων γίνεται μέσω νομοθεσίας δεν είναι νέα ζητήματα, αλλά πρέπει να αντιμετωπιστούν το συντομότερο δυνατό. " εκτίμηση των νομοθετικών επιπτώσεων, η διασφάλιση της ορολογικής ακρίβειας και της ασφάλειας δικαίου, ο περιορισμός της προσφυγής σε συντομογραφίες και περιττές μακροσκελείς αιτιολογικές αναφορές μπορεί να οδηγήσει σε καλύτερη, πιο σύγχρονη, ορθολογική και αποτελεσματική νομοθεσία. " δράση που θα αναληφθεί θα μειώσει σημαντικά το διοικητικό κόστος για το Κοινοβούλιο, τα ενδιαφερόμενα μέρη και τους θιγόμενους από τη νομοθεσία που θεσπίζεται.
<P>
" εφαρμογή της αποκαλούμενης μη δεσμευτικής νομοθεσίας βάσει της κοινοτικής πρακτικής αποτελεί μια ακόμη πρόκληση. " μη δεσμευτική νομοθεσία δεν εγγυάται πλήρη νομική προστασία. Δεν πρέπει να χρησιμοποιείται αντί νομοθετικών πράξεων σε τομείς στους οποίους η Κοινότητα έχει νομοθετικές εξουσίες. Τα ζητήματα που καλύπτονται στις εκθέσεις έχουν μεγάλη πρακτική σημασία και καθιστούν αναγκαία τη λήψη περαιτέρω μέτρων. " επιτυχία της βελτίωσης του ρυθμιστικού πλαισίου θα εξαρτηθεί σε μεγάλο βαθμό από την Ευρωπαϊκή Επιτροπή, που θα συνεργαστεί με το Κοινοβούλιο και το Συμβούλιο.
<SPEAKER ID="112" NAME="Roger Knapman" AFFILIATION="IND/DEM">
(EN) Κυρία Πρόεδρε, αυτή η κοινή συζήτηση αφορά τέσσερις εκθέσεις που υποτίθεται ότι συντάχθηκαν, προκειμένου να περιγράψουν τον τρόπο βελτίωσης του ρυθμιστικού πλαισίου στην ΕΕ. Αυτό σίγουρα είναι αντίφαση! Παρά τις πολλές λέξεις που γράφτηκαν και ειπώθηκαν για το θέμα αυτό, έχουμε παραβλέψει τελείως την ουσία του θέματος. " έκθεση του κυρίου Doorn συνοψίζει με τον καλύτερο τρόπο τη στενόμυαλη στάση που υιοθετήθηκε έναντι αυτής της ιδέας της βελτίωσης του ρυθμιστικού πλαισίου. " έκθεση αυτή αναφέρει ότι το πρόγραμμα δράσης της Επιτροπής για τη μείωση του διοικητικού φόρτου κατά 25% έως το 2012 "δεν μπορεί [...] τόσο να θεωρηθεί ως κατάργηση ρυθμίσεων όσο και να επιφέρει μεταβολή των πολιτικών στόχων και του επιπέδου φιλοδοξίας που περιέχει η κοινοτική νομοθεσία". Επομένως, ούτε μία από τις εκθέσεις δεν εξετάζει το ενδεχόμενο η λιγότερη ρύθμιση -ή, ακόμη καλύτερα, η απουσία νομοθεσίας- να είναι αυτό που χρειάζεται.
<P>
Το φόρουμ αυτό δεν μπορεί να κατανοήσει την ιδέα αυτή απλώς επειδή, εάν ακολουθούσαμε αυτήν τη λογική, η Ευρωλάνδη θα αναγκαζόταν να παραδεχθεί αυτό που γνωρίζουμε εδώ και χρόνια, ότι δηλαδή η ΕΕ βλάπτει την οικονομική δραστηριότητα.
<SPEAKER ID="113" NAME="Roger Helmer" AFFILIATION="NI">
(EN) Κύριε Πρόεδρε, στο πλαίσιο της συζήτησης για τη βελτίωση του ρυθμιστικού πλαισίου, θα έπρεπε καταρχάς να αναλογιστούμε το μέγεθος του προβλήματος. Κανείς δεν φαντάζεται ότι είναι δυνατή η λειτουργία μιας σύγχρονης οικονομίας χωρίς νομοθετική ρύθμιση, αλλά, επίσης, η υπερβολική ρύθμιση μπορεί να είναι φοβερά επιζήμια, κάτι που αποδεικνύουν τα αριθμητικά στοιχεία της ίδιας της Επιτροπής. Σε συνέντευξή του στους Financial Times πέρυσι, ο Αντιπρόεδρος της Επιτροπής κ. Verheugen δήλωσε ότι είχε επανεκτιμήσει το ετήσιο κόστος της νομοθετικής ρύθμισης για τις οικονομίες της ΕΕ, και ότι αυτό ανέρχεται στο αστρονομικό ποσό των 600 δισ. ευρώ! Δηλαδή περίπου 5,5% του ΑΕγχΠ της ΕΕ.
<P>
Τι γίνεται όμως με τα παραδεδεγμένα εμπορικά οφέλη της ενιαίας αγοράς; Ας δούμε πάλι τα στοιχεία της Επιτροπής. " Επιτροπή έχει εκτιμήσει τα εμπορικά οφέλη σε 160 δισ. ευρώ ετησίως. Με άλλα λόγια, το κόστος της νομοθετικής ρύθμισης της ΕΕ είναι υπετριπλάσιο των οφελών της ενιαίας αγοράς. Το ρυθμιστικό σύστημα της ΕΕ μας κάνει όλους φτωχότερους και καταστρέφει την ανταγωνιστικότητά μας την εποχή της παγκοσμιοποίησης.
<P>
Ο φόβος μου είναι ότι όλη αυτή η συζήτηση για βελτίωση του ρυθμιστικού πλαισίου είναι κωδικοποιημένη έκφραση που σημαίνει "μια από τα ίδια". Δεν χρειαζόμαστε καλύτερη νομοθετική ρύθμιση, χρειαζόμαστε λιγότερη νομοθετική ρύθμιση.
<P>
Έχω μια πρακτική πρόταση: ας συμφωνήσουμε να μην ψηφίσουμε καμία νέα νομοθετική πράξη την επόμενη κοινοβουλευτική περίοδο. Αντ' αυτού, ας στρέψουμε όλες τις δυνάμεις των θεσμικών οργάνων της ΕΕ στην απορρύθμιση. Ας κάνουμε τις εκτιμήσεις επιπτώσεων, ας διαβουλευθούμε με τους οικονομικούς φορείς και, στη συνέχεια, ας καταργήσουμε τη νομοθεσία που μας κρατά πίσω.
<SPEAKER ID="114" NAME="Πρόεδρος">
Σας ευχαριστώ, κύριε Helmer. Από όσο θυμάμαι, όταν ξύπνησα σήμερα το πρωί ήμουν ακόμη γυναίκα!
<SPEAKER ID="115" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, θα ήθελα να εστιάσω την παρέμβασή μου στις τροπολογίες τις οποίες υπέβαλα στην Επιτροπή Συνταγματικών Υποθέσεων και οι οποίες ενσωματώθηκαν στο κείμενο της γνωμοδότησης της εν λόγω επιτροπής σχετικά με τη χρήση του ηπίου δικαίου (soft law).
<P>
Το ήπιο ή το ενδοτικό δίκαιο υφίσταται ως μία ευρέως αποδεκτή διαλογική μορφή ευρωπαϊκής κανονιστικής πολιτικής από κοινού με τον συντονισμό, τη συνεργασία, τη διαπραγμάτευση και την ιεραρχία. " μείζων παρατήρησή μου, τα μέσα ηπίου δικαίου, τα οποία δεν περιβάλλονται από νομικώς δεσμευτικό χαρακτήρα αλλά, ωστόσο, αναπτύσσουν ορισμένα έμμεσα νομικά αποτελέσματα, έχουν αποδειχθεί ικανά για την αποτελεσματική ρύθμιση ορισμένων τομέων κοινοτικής δραστηριότητας στο πλαίσιο των κοινοτικών βεβαίως συνθηκών και υπό τους όρους που καθορίζονται από αυτές.
<P>
Έχω επίσης διατυπώσει τη θέση ότι τα μέσα ηπίου δικαίου πρέπει να χρησιμοποιούνται ως προπαρασκευαστικά μέσα για δεσμευτικές νομοθετικές πράξεις, τα οποία αντικαθίστανται σε περίπτωση κανονικών νομοθετικών πράξεων και συνδράμουν την ερμηνεία και επιβολή της κοινοτικής νομοθεσίας.
<P>
Θα ήθελα ωστόσο να επισημάνω τα ακόλουθα: η υπερβολική προσφυγή στα μέσα ηπίου δικαίου θα σηματοδοτούσε τη μεταστροφή του ενιαίου ευρωπαϊκού κοινοτικού μοντέλου σε έναν παραδοσιακό διεθνή οργανισμό. Το ήπιο δίκαιο δεν θα πρέπει να αποτελεί υποκατάστατο όπου είναι επιβεβλημένη η υιοθέτηση δεσμευτικής κοινοτικής νομοθεσίας τηρουμένων βεβαίως των αρχών της επικουρικότητας και της αναλογικότητας.
<P>
Όπως είχα επισημάνει και σε μία από τις υιοθετηθείσες τροπολογίες μου, η Επιτροπή οφείλει να καταβάλει ιδιαίτερη προσπάθεια προκειμένου να εξασφαλίσει διαφάνεια, προβολή και δημόσια λογοδοσία στη διαδικασία έγκρισης μη δεσμευτικών κοινοτικών πράξεων καθώς και την αυξημένη χρήση της αξιολόγησης επιπτώσεων στη διαδικασία λήψης αποφάσεων.
<SPEAKER ID="116" NAME="Silvia-Adriana Ţicău" AFFILIATION="PSE">
(RO) Κυρία Πρόεδρε, κύριε Επίτροπε, το εαρινό Ευρωπαϊκό Συμβούλιο πρότεινε τη μείωση της κοινοτικής και της εθνικής γραφειοκρατίας κατά 25% έως το 2012. Τα κράτη μέλη οφείλουν να εκπονήσουν σχέδιο για την ποσοτικοποίηση και τη μείωση του διοικητικού κόστους, αποφεύγοντας την υπερρύθμιση στη μεταφορά της κοινοτικής νομοθεσίας στο εθνικό δίκαιο. Προκειμένου να διασφαλιστεί η βελτίωση του ρυθμιστικού πλαισίου, οι προτάσεις για την απλούστευση της νομοθεσίας, τη μείωση του αριθμού των κανονιστικών πράξεων και τη διατήρηση μόνον των αναγκαίων κανονισμών πρέπει να έχουν προτεραιότητα. Μη δεσμευτικά νομοθετικά μέσα (ήπιο δίκαιο) πρέπει να αναπτύσσονται με τη συνεργασία δημοκρατικών θεσμικών οργάνων και να χρησιμοποιούνται με μεγάλη προσοχή, αλλά χωρίς να αντικαθιστούν την κοινοτική νομοθεσία, όταν χρειάζεται. Προκειμένου η νομοθεσία να είναι εύκολα κατανοητή και εφαρμόσιμη, είναι αναγκαίες μελέτες επιπτώσεων και διαβουλεύσεις με τα ενδιαφερόμενα μέρη, ιδίως σε ό,τι αφορά τον κοινωνικό αντίκτυπο των νομοθετικών προτάσεων. " τεχνολογία των πληροφοριών πρέπει να χρησιμοποιηθεί για τη μείωση του διοικητικού κόστους και τη διασφάλιση της διαφάνειας της νομοθετικής διαδικασίας. " μελλοντική Ευρωπαϊκή Συνθήκη θα δώσει τη δυνατότητα στους πολίτες της Ευρωπαϊκής Ένωσης, μέσω των εθνικών κοινοβουλίων να ελέγχουν την τήρηση της αρχής της επικουρικότητας στο πλαίσιο των νομοθετικών προτάσεων.
<SPEAKER ID="117" NAME="Marek Aleksander Czarnecki" AFFILIATION="UEN">
(PL) Κυρία Πρόεδρε, το λατινικό ρητό dura lex, sed lex είναι πολύ γνωστό στους περισσότερους δικηγόρους. Σημαίνει "σκληρός νόμος, αλλά νόμος". Σήμερα εστιάζουμε στα μη δεσμευτικά νομοθετικά μέσα, που αποτελούν ιδιαίτερη προσέγγιση, καθώς δεν είναι νομικά δεσμευτικές πράξεις. Αποτελούν έκφραση πολιτικών δηλώσεων, ψηφίσματα, δηλώσεις του Συμβουλίου, συμπεράσματα της Προεδρίας, χωρίς να είναι δεσμευτικά. Μη δεσμευτικοί κανόνες δικαίου μπορεί επίσης να εφαρμόζονται από το Ευρωπαϊκό Δικαστήριο για την ερμηνεία διατάξεων. Είναι επομένως ένα είδος κανόνων δικαίου, αν και το Δικαστήριο δηλώνει ότι δεν προορίζονται να έχουν νομικά δεσμευτικό αποτέλεσμα, ακόμη και σε σχέση με τα πρόσωπα στα οποία εφαρμόζονται. Στην πράξη, ωστόσο, τα εθνικά δικαστήρια υποχρεούνται να λαμβάνουν υπόψη συστάσεις στο πλαίσιο της επίλυσης διαφορών. Αυτές συμβάλλουν στην ερμηνεία της εγκριθείσας εθνικής νομοθεσίας, εγγυώμενες την εφαρμογή της και συμπληρώνοντας δεσμευτικές κοινοτικές διατάξεις.
<P>
Ο εισηγητής παρέχει εξαιρετικά καίρια ανάλυση των μη δεσμευτικών νομοθετικών διατάξεων. Συγκεκριμένα, η εφαρμογή τους από την Επιτροπή θεωρείται ανάρμοστη. Ο εισηγητής τονίζει ότι, σε τομείς στους οποίους η Κοινότητα έχει νομοθετική αρμοδιότητα, το σωστό είναι ένα όργανο όπως το Συμβούλιο ή το Κοινοβούλιο να εγκρίνει μια πράξη, λαμβάνοντας υπόψη τις αρχές της επικουρικότητας και της αναλογικότητας. Συμφωνώ με τον εισηγητή ότι ο μόνος τρόπος να διασφαλιστεί η εφαρμογή και η υλοποίηση της νομοθεσίας είναι με την έγκριση διατάξεων στο πλαίσιο των θεσμικών διαδικασιών που προβλέπει η Συνθήκη.
<SPEAKER ID="118" NAME="Nils Lundgren" AFFILIATION="IND/DEM">
(SV) Κυρία Πρόεδρε, ως βάση της συνεργασίας στους κόλπους της ΕΕ, τα κράτη μέλη έχουν υπογράψει διάφορες συνθήκες που περιέχουν τους βασικούς κανόνες που ρυθμίζουν τι είναι η ΕΕ και τι πρέπει να κάνει. Αυτό ονομάζεται πρωτογενές δίκαιο, και τα θεσμικά όργανα της ΕΕ δεν επιτρέπεται να λαμβάνουν αποφάσεις που δεν βασίζονται στο πρωτογενές δίκαιο.
<P>
Θα ήθελα να επιστήσω την προσοχή του Κοινοβουλίου στο ψήφισμα του εισηγητή Manuel Medina Ortega στο οποίο προτρέπει την Επιτροπή να αποφεύγει τη διατύπωση ήπιου δικαίου. Όπως όλοι γνωρίζουμε, ήπιο δίκαιο είναι τα μη δεσμευτικά έγγραφα που παρουσιάζει η Επιτροπή, προκειμένου να διευκρινίσει οδηγίες σε διάφορους τομείς πολιτικής. Είναι ευτύχημα, και όχι δυστύχημα όπως το περιγράφει ο κ. Ortega, το γεγονός ότι τα κράτη μέλη έχουν δικαίωμα ψήφου σε τομείς όπου η πλήρης εναρμόνιση της νομοθεσίας είναι απλώς ένα ουτοπικό όνειρο των φεντεραλιστών. " κοινοτική νομοθεσία είναι δεσμευτική μόνο στους τομείς στους οποίους τα ίδια τα κράτη μέλη έχουν παραχωρήσει δικαιώματα λήψης αποφάσεων στην Κοινότητα.
<SPEAKER ID="119" NAME="Tadeusz Zwiefka" AFFILIATION="PPE-DE">
(PL) Κυρία Πρόεδρε, επικρότησα το γεγονός ότι, για πρώτη φορά, πρωτοβουλίες που αφορούν την απλούστευση της νομοθεσίας περιλήφθηκαν στο έργο της Επιτροπής και στο νομοθετικό πρόγραμμα του τρέχοντος έτους. " βελτίωση του ρυθμιστικού πλαισίου και η σαφής και αποτελεσματική νομοθεσία είναι απαραίτητες προϋποθέσεις για τη διασφάλιση της καλύτερης εφαρμογής της νομοθεσίας. Αυτό θα έχει με τη σειρά του αντίκτυπο στον ρυθμό οικονομικής ανάπτυξης και στη δημιουργία θέσεων εργασίας, συμβάλλοντας έτσι σημαντικά στην επιτυχία της στρατηγικής της Λισαβόνας.
<P>
Υπενθυμίζεται επίσης ότι σε πολλές περιπτώσεις ο τρόπος με τον οποίο θεσπίζεται μέχρι στιγμής η κοινοτική νομοθεσία έχει οδηγήσει στη δημιουργία της εικόνας μιας απόμακρης γραφειοκρατικής δομής στους πολίτες των κρατών μελών. Αυτή η δομή θεωρείται ότι δεν ενδιαφέρεται να επιλύσει τα προβλήματα που αντιμετωπίζει ο μέσος πολίτης ή να διευκολύνει τη ζωή του, κατάσταση την οποία εκμεταλλεύονται οι ευρωσκεπτικιστές.
<P>
Είναι σαφές ότι η απλούστευση δεν μπορεί να περιοριστεί στο επίπεδο της Ευρωπαϊκής Ένωσης. Πρέπει να γίνει και σε εθνικό επίπεδο, προκειμένου τα οφέλη της κοινοτικής απλούστευσης να μην πάνε χαμένα λόγω των εθνικών κανονισμών. Στηρίζω θερμά τις εκκλήσεις προς την Ευρωπαϊκή Επιτροπή να παρακολουθήσει τη διαδικασία αυτή και σε εθνικό επίπεδο.
<P>
Από μόνη της, ωστόσο, η απλούστευση δεν εγγυάται βελτίωση της ποιότητας της νομοθεσίας. Πρέπει να καθορίσουμε εάν οι μη δεσμευτικοί κανόνες δικαίου αποτελούν πράγματι αποτελεσματικό μέσο στο πλαίσιο της Κοινότητας. Όλοι γνωρίζουμε ότι το ισχύον μοντέλο του ήπιου δικαίου επιβάλλει την υποχρέωση της μεταφοράς στα εθνικά συστήματα. Αυτό δεν συνεπάγεται μόνο υψηλότερο κόστος, αλλά έχει και σημαντικό αντίκτυπο στη σαφήνεια και την αποτελεσματικότητα της νομοθεσίας ακριβώς σε εθνικό επίπεδο.
<P>
Επιπλέον, αυτό οδηγεί σε σοβαρά προβλήματα στον τομέα της νομολογίας, καθώς αυξάνει τον χρόνο αναμονής, λόγω της ανάγκης υποβολής προδικαστικών ερωτημάτων στο Δικαστήριο των Ευρωπαϊκών Κοινοτήτων. Συμφωνώ με τη δήλωση ότι το αποκαλούμενο ήπιο δίκαιο πολύ συχνά αποτελεί ένα αόριστο και αναποτελεσματικό μέσο που μπορεί να έχει αρνητικό αντίκτυπο στην κοινοτική νομοθεσία και στη θεσμική ισορροπία. Δεν πρέπει να χρησιμοποιείται ως υποκατάστατο για επιθυμητή, πλην όμως μη εγκριθείσα νομοθεσία.
<P>
Ένα αποτελεσματικό σύστημα εκτίμησης των επιπτώσεων των νομοθετικών πράξεων αποτελεί εκ των ων ουκ άνευ προϋπόθεση για τη διασφάλιση της υψηλής ποιότητας και της αποτελεσματικής κοινοτικής ή εθνικής νομοθεσίας. Πιστεύω ότι πρέπει να γίνουν πολλά ακόμη στον τομέα αυτό, και θα ήθελα με την ευκαιρία της συζήτησης αυτής να τονίσω πόσο σημαντικό είναι να είναι απολύτως ανεξάρτητο το θεσμικό όργανο που θα επιφορτιστεί με την πραγματοποίηση εκτιμήσεων επιπτώσεων.
<P>
Βελτίωση του ρυθμιστικού πλαισίου πρέπει επίσης να σημαίνει συμμετοχή του Ευρωπαϊκού Κοινοβουλίου τόσο στον διοργανικό διάλογο όσο και ως συννομοθέτη.
<SPEAKER ID="120" NAME="Andrzej Jan Szejna" AFFILIATION="PSE">
(PL) Κυρία Πρόεδρε, επικροτώ το γεγονός ότι δίνουμε όλο και περισσότερη προσοχή στην ποιότητα της νομοθεσίας της Ευρωπαϊκής Κοινότητας. Αυτή η τελευταία αποτελεί αντικείμενο ελέγχου όσον αφορά τη διαφάνεια, την προσιτότητα και την αποτελεσματικότητά της. Υπενθυμίζεται, ωστόσο, ότι η βελτίωση της νομοθεσίας καλύπτει όλες τις πτυχές της νομοθετικής διαδικασίας, από την αρχική σύλληψη έως τη θέσπιση και την εφαρμογή. Επομένως, στο πλαίσιο της συζήτησης για τη βελτίωση του ρυθμιστικού πλαισίου πρέπει επίσης να εξετάσουμε κάθε επίπεδο διοίκησης. " διοικητική δομή δεν πρέπει να αφεθεί να αναπτυχθεί άσκοπα, με όλα τα βάρη που αυτό συνεπάγεται.
<P>
Αυτό ισχύει όχι μόνο για την ευρωπαϊκή διοίκηση, αλλά και για τη διοίκηση σε επίπεδο κρατών μελών. Επομένως, τόσο η Ευρωπαϊκή Ένωση όσο και τα κράτη μέλη πρέπει να δρομολογήσουν μια φιλόδοξη στρατηγική για τη μείωση του διοικητικού φόρτου, έχοντας κατά νου ότι τέτοιος φόρτος προκύπτει τόσο από την ευρωπαϊκή όσο και από την εθνική νομοθεσία. Εναπόκειται, ωστόσο, στα κράτη μέλη να εκπονήσουν και να εφαρμόσουν προγράμματα για την απλούστευση της διοικητικής δράσης και τη συστηματικότερη εκτίμηση των κοινωνικών και οικονομικών επιπτώσεων της εφαρμογής της κοινοτικής νομοθεσίας.
<SPEAKER ID="122" NAME="Diana Wallis">
εξ ονόματος της Ομάδας ALDE. - (EN) Κύριε Πρόεδρε, δεν πίστευα ότι θα μπορούσα να μιλήσω η ίδια, πίστευα ότι θα έπρεπε να σας στείλω την παρέμβασή μου αργότερα, αλλά ήθελα πολύ να λάβω μέρος στη συζήτηση εξ ονόματος της Ομάδας μου. Είναι σαφές ότι συζητούμε τέσσερις πολύ σημαντικές εκθέσεις για τη βελτίωση του ρυθμιστικού πλαισίου. Αν και είναι κάτι που συμβαίνει σπάνια, πρέπει να πω ότι συμφωνώ εν μέρει με τους συναδέλφους μου της δεξιάς πτέρυγας του Κοινοβουλίου, όταν λένε ότι τέσσερις εκθέσεις για τη βελτίωση του ρυθμιστικού πλαισίου είναι μάλλον υπερβολή. Δεν είναι; Δεν θα μπορούσαμε άραγε να έχουμε μία μόνο σαφή, απλή έκθεση;
<P>
Θα ήθελα να επικεντρώσω τις παρατηρήσεις μου στο ζήτημα του ήπιου δικαίου και στην έκθεση του κ. Medina Ortega. Το ήπιο δίκαιο προκαλεί ανησυχία. Μπορεί να είναι μια πολύ χρήσιμη διαδικασία η χρησιμοποίηση του ήπιου δικαίου, μπορεί όμως και να οδηγήσει σε σύγχυση, ασάφεια και δυσκολίες. Ο κ. Medina Ortega προσπαθεί να είναι πολύ σαφής στην έκθεσή του, και αυτό το επικροτώ, αλλά οι νομοθέτες πάντοτε θα επιθυμούν να χρησιμοποιούν ούτως ειπείν εναλλακτικές νομοθετικές μεθόδους πέρα από την αναλυτική ρύθμιση.
<P>
Πρέπει να παραδεχθούμε ότι το κράτος δεν μπορεί να κάνει τα πάντα, αλλά εάν το παραδεχθούμε αυτό, πρέπει να είμαστε πολύ σαφείς για τους κινδύνους της χρήσης του ήπιου δικαίου. Πρώτα πρώτα, το ήπιο δίκαιο, όπως ήδη ανέφεραν πολλοί από τους συναδέλφους μου στην Επιτροπή Νομικών Θεμάτων, έχει τάση να παρακάμπτει τον νομοθέτη, να παρακάμπτει το Κοινοβούλιο, να παρακάμπτει τη δημοκρατία - και αυτό είναι εντελώς απαράδεκτο. Πρέπει να έχουμε συνείδηση του κινδύνου αυτού και να βεβαιωθούμε ότι αυτό δεν πρόκειται να συμβεί. Είδαμε ένα πολύ σαφές παράδειγμα, με ένα πολύ σημαντικό σχέδιο που είχε να κάνει με το ευρωπαϊκό δίκαιο των συμβάσεων, που έπρεπε οπωσδήποτε να συζητηθεί, και να συζητηθεί πολιτικά, αλλά εξαιτίας του τρόπου που αντιμετωπίστηκε, έφτασε ενώπιόν μας ως μέσο ήπιου δικαίου.
<P>
Υπάρχει και μια περαιτέρω δυσκολία, όταν χρησιμοποιούμε ήπιες ή εναλλακτικές μεθόδους, που σχετίζεται με τη δικαιοσύνη και την πρόσβαση στη δικαιοσύνη. Εάν χρησιμοποιούμε εναλλακτικές μεθόδους -συχνά μιλούμε για εναλλακτικά συστήματα επίλυσης διαφορών σε ευρωπαϊκό επίπεδο- αυτές δεν στηρίζονται από μια κρατική δομή. Ένας πολίτης από την εκλογική μου περιφέρεια επέστρεψε πρόσφατα από διακοπές σε άλλη χώρα της ΕΕ. Για μια διαφορά του με εταιρεία ενοικίασης αυτοκινήτων, υποχρεώθηκε να χρησιμοποιήσει εναλλακτικό σύστημα, και η εταιρεία αρνήθηκε να συμμετάσχει στη διαδικασία. Όταν συστήματα που βασίζονται σε ήπια ρύθμιση δεν στηρίζονται από νομοθεσία, απογοητεύουν τους πολίτες, και δεν απονέμεται δικαιοσύνη.
<P>
Αν θέλουμε μια ΕΕ με δικαιοσύνη τόσο από την άποψη της νομοθεσίας όσο και από την άποψη της πρόσβασης σε δικαιοσύνη μέσω των δικαστηρίων, οφείλουμε να είμαστε πολύ προσεκτικοί σε σχέση με το ήπιο δίκαιο και να βεβαιωνόμαστε ότι στηρίζεται με κάποιο τρόπο από το κράτος.
<SPEAKER ID="123" NAME="Günter Verheugen">
Αντιπρόεδρος της Επιτροπής. -(DE) Κύριε Πρόεδρε, κυρίες και κύριοι, ευχαριστώ πολύ για την ευρεία συναίνεση που φάνηκε στη συζήτηση αυτή. Θα ήθελα ωστόσο να διασαφηνίσω ορισμένα σημεία. Πρώτον, η βελτίωση της νομοθεσίας δεν είναι απορρύθμιση. Αυτό πρέπει να το αντικρούσω κατηγορηματικά. Αυτή η Επιτροπή δεν είναι Επιτροπή απορρύθμισης: όπως είπα, η ευρωπαϊκή ολοκλήρωση βασίζεται στο δίκαιο και όχι στην κατάργηση του δικαίου. " βελτίωση της νομοθεσίας είναι ακριβώς αυτό που δηλώνει η ονομασία της: θέλουμε να βελτιώσουμε τη νομοθεσία, να την κάνουμε πιο σύγχρονη, πιο απλή, πιο διαφανή, και κυρίως να λαμβάνουμε περισσότερο υπόψη τις ανάγκες των μικρών και μεσαίων επιχειρήσεων, στις οποίες συχνά επιβάλλουμε τα ίδια βάρη με αυτά που επιβάλλουμε στους μεγάλους ομίλους, και αυτό είναι άδικο.
<P>
Ειδικότερα, θα ήθελα να επιβεβαιώσω κατηγορηματικά αυτά που είπε η κ. Frassoni: το ζητούμενο δεν είναι να χαμηλώσουμε τις προδιαγραφές. Αν εξετάσετε το πλήθος πρωτοβουλιών που έχει παρουσιάσει ως τώρα η Επιτροπή, θα διαπιστώσετε ότι σε καμία περίπτωση δεν πρότεινε η Επιτροπή υποβάθμιση κάποιας προδιαγραφής ή αποδυνάμωση του επιπέδου ευρωπαϊκής ολοκλήρωσης που έχει επιτευχθεί. Το ζητούμενο είναι πάντα να επιτύχουμε τους στόχους που εσείς -το Ευρωπαϊκό Κοινοβούλιο- θεωρείτε πολιτικά αναγκαίους με πιο απλά, σύγχρονα και φθηνά μέσα. Αυτό θέλω να το καταστήσω απόλυτα σαφές.
<P>
Επικρατεί μεγάλη σύγχυση ως προς τα στατιστικά στοιχεία. Ασφαλώς, αυτό με εκπλήσσει κάπως. Επιτρέψτε μου να επιχειρήσω να το διευκρινίσω. Όσον αφορά την απλούστευση, πρόκειται για ένα συνεχές πρόγραμμα που συμπληρώνεται διαρκώς. Μέχρι τώρα, η Επιτροπή ασχολήθηκε με 143 πρωτοβουλίες απλούστευσης, οι μισές από τις οποίες έχουν ήδη εγκριθεί. 67 πρωτοβουλίες εγκρίθηκαν ήδη. Φυσικά, οι εν λόγω πρωτοβουλίες καλύπτουν πάντα αρκετές βασικές πράξεις με επακόλουθη νομοθεσία. Όταν λέμε λοιπόν ότι έχουμε 143 πρωτοβουλίες απλούστευσης, αυτό αφορά αρκετές χιλιάδες νομοθετικές πράξεις. Εδώ πρόκειται για αυτό που είπα: για επανεξέταση της υφιστάμενης νομοθεσίας ως προς το αν είναι ακόμα κατάλληλη για τη σημερινή κατάσταση. Είναι άλλωστε σαφές ότι αυτό πρέπει να το κάνει κανείς μετά από 50 χρόνια ευρωπαϊκής ολοκλήρωσης.
<P>
Το ζήτημα των δαπανών είναι κάτι διαφορετικό. Οι ισχυρισμοί του κ. Helmer άλλωστε δεν γίνονται σωστοί μόνο και μόνο επειδή τους επαναλαμβάνει διαρκώς. Προφανώς, δεν είναι εδώ, όμως θέλω παρ' όλ' αυτά να το διασαφηνίσω αυτό μια για πάντα. Οι διοικητικές επιβαρύνσεις των επιχειρήσεων ορίζονται ως δαπάνες που προκύπτουν για τις ευρωπαϊκές επιχειρήσεις εξαιτίας της υποχρέωσης τεκμηρίωσης, παροχής στατιστικών στοιχείων και ενημέρωσης, καθώς και συνεπεία της ευρωπαϊκής, εθνικής ή περιφερειακής νομοθεσίας. Ανέρχονται συνολικά στο 3,5% του ευρωπαϊκού ΑΕΠ, και για τα τρία όμως επίπεδα, το ευρωπαϊκό, το εθνικό και το περιφερειακό. Ακόμα, διαπιστώσαμε την κατανομή τους: περίπου το 35% αυτών των δαπανών οφείλονται άμεσα στην ευρωπαϊκή νομοθεσία, το 15% προέρχεται από τη μεταφορά ευρωπαϊκής νομοθεσίας σε εθνική και το υπόλοιπο -το 50%- έχει καθαρά εθνική προέλευση.
<P>
Φυσικά, ο ισχυρισμός του κ. Helmer ότι η ΕΕ κοστίζει στη βιομηχανία 350 δισ. ευρώ, ότι η εσωτερική αγορά δεν προσφέρει και τόσα πλεονεκτήματα και επομένως οι δαπάνες για την ΕΕ είναι περισσότερες από τα πλεονεκτήματα της εσωτερικής αγοράς είναι εσφαλμένος. Λυπάμαι, αλλά πρόκειται για παραπλάνηση και στοχεύει στην άγνοια των ανθρώπων, γιατί παραβλέπει πως οι εθνικές νομοθεσίες θα υπήρχαν, ακόμα και αν δεν υπήρχε το κοινοτικό δίκαιο. Εθνικοί νόμοι υπάρχουν και στο "νωμένο Βασίλειο, και πάρα πολλοί μάλιστα, όπως γνωρίζουμε, και αυτό θα ερχόταν ασφαλώς πολύ πιο ακριβά.
<P>
Θα σας δώσω ένα μόνο παράδειγμα για τις τεράστιες απλουστεύσεις και το τεράστιο δυναμικό εξοικονόμησης στην ευρωπαϊκή νομοθεσία. Στον τομέα των τεχνικών προδιαγραφών για ασύρματες συσκευές είχαμε στην Ευρώπη 1 400 διαφορετικές διατάξεις σε 27 κράτη μέλη. Δηλαδή μια επιχείρηση στη Μεγάλη Βρετανία που κατασκεύαζε συγκεκριμένες ασύρματες συσκευές, έπρεπε να γνωρίζει 1 400 εθνικές διατάξεις. Το Κοινοβούλιο ακολούθησε την πρόταση της Επιτροπής και εξέδωσε ρύθμιση που αντικατέστησε αυτές τις 1 400 ρυθμίσεις μόνο με μία. Θα μπορούσαμε τώρα να υπολογίσουμε την ελάφρυνση δαπανών που σημαίνει αυτό για την επιχείρηση, όμως το γενικό μήνυμα είναι προφανές.
<P>
" μείωση του 25% είναι οπωσδήποτε εφικτή. Μαζί με την πρόταση σας παρουσιάσαμε και τις δέκα δράσεις fast-track για να δείξουμε πως αυτό είναι σχετικά απλό από τεχνική άποψη. Το μόνο που χρειάζεται είναι να εξετάσετε τις υπάρχουσες ρυθμίσεις ως προς τις υποχρεώσεις που αφορούν τη στατιστική, την ενημέρωση και την τεκμηρίωση και το εάν χρειαζόμαστε τόσες πολλές βάσει της εμπειρίας που έχουμε αποκτήσει σήμερα από την πράξη. Το συμπέρασμα συχνά είναι ότι δεν χρειαζόμαστε καθόλου τόσο πολλές, ή ότι όλα αυτά τα κάνουν πολύ πιο εύκολα οι σύγχρονες τεχνολογίες της πληροφορίας και της επικοινωνίας.
<P>
Θα επιτύχουμε αυτό το 25%, και αυτό θα οδηγήσει σε κέρδος ως προς την παραγωγικότητα της ευρωπαϊκής εθνικής οικονομίας της τάξεως του 1,5% του ΑΕΠ. Φυσικά, αυτό έχει μακροοικονομική διάσταση, γιατί δεν υπάρχουν πολλά οικονομικά προγράμματα στην Ευρωπαϊκή Ένωση που έχουν θετικό αποτέλεσμα στην οικονομία της τάξεως του 1,5%. Παρενθετικά, θα ήθελα να παρατηρήσω εδώ ότι, αν όλα πάνε καλά, θα επιτύχουμε και ένα πολύ μεγάλο αποτέλεσμα ως προς την ανάπτυξη όταν θα ολοκληρώσουμε με επιτυχία τη νέα διατλαντική συνεργασία - την κατάργηση των εμπορικών φραγμών στο διατλαντικό εμπόριο.
<P>
Θεωρήσαμε σημαντική αυτήν τη διευκρίνιση για να ξέρουμε για τι μιλάμε. Υπογραμμίζω όλα όσα ειπώθηκαν εδώ για την εκτίμηση επιπτώσεων. Αυτή είναι το Α και το Ω, και ο κανόνας της Επιτροπής είναι: καμία καινούργια πρόταση χωρίς διεξοδική εκτίμηση επιπτώσεων και καμία καινούργια πρόταση χωρίς εκτίμηση επιπτώσεων που ελέγχθηκε από το impact assessment board. Εάν αυτό δεν τηρείται κάποιες φορές, το Κοινοβούλιο έχει κατά τη γνώμη μου οπωσδήποτε το δικαίωμα, αν όχι και την υποχρέωση, να το επισημαίνει και να το επικρίνει αυτό. Χωρίς εκτίμηση επιπτώσεων, ο νομοθέτης δεν είναι σε θέση να εκτιμήσει τις πραγματικές συνέπειες των ενεργειών του.
<P>
Ακόμα και αν η εκτίμηση επιπτώσεων δείξει ότι μια νέα πρόταση συνεπάγεται δαπάνες για την οικονομία ή τους πολίτες, αυτό δεν σημαίνει πως δεν θα εφαρμοστεί αυτό το μέτρο, γιατί υπάρχουν πράγματα που είναι πιο σημαντικά από τις δαπάνες. Όταν πρόκειται για την προστασία του περιβάλλοντός μας, την αντιμετώπιση της κλιματικής αλλαγής, τη μείωση της εξάρτησής μας από τα ορυκτά καύσιμα ή την υγεία των πολιτών, δεν τίθεται θέμα δαπανών. Τότε πρέπει να κάνουμε αυτά που είναι αναγκαία. Ωστόσο η Επιτροπή αισθάνεται υποχρεωμένη να ενημερώνει πλήρως το Κοινοβούλιο για τις κοινωνικές, περιβαλλοντικές και οικονομικές συνέπειες κάθε νέας πρότασης. Γι' αυτό έχει τόσο μεγάλη σημασία η εκτίμηση επιπτώσεων.
<P>
Θα εξετάσουμε πολύ προσεκτικά τις προτάσεις που παρουσιάστηκαν εδώ. Το σημαντικότερο, που ειπώθηκε πολλές φορές στη συζήτηση αυτή, είναι το εξής - και το προσυπογράφω: όλα αυτά μπορούν να επιτύχουν μόνο ως σχέδιο της Κοινότητας. Δεν είναι δυνατόν να επιτύχουν, αν τα βλέπουμε σαν αντιπαράθεση μεταξύ των θεσμικών οργάνων, παρά μόνον εάν τα θέλουν και τα τρία θεσμικά όργανα, το Κοινοβούλιο, το Συμβούλιο και η Επιτροπή, και τα χαρακτηρίσουν και τα τρία ως προτεραιότητα. Μόνο έτσι θα σημειωθεί επιτυχία.
<SPEAKER ID="124" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη.

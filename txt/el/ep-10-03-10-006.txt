<CHAPTER ID="006">
Ετήσια έκθεση 2008 για την ΚΕΠΠΑ - Η υλοποίηση της ευρωπαϊκής στρατηγικής για την ασφάλεια και η κοινή πολιτική ασφάλειας και άμυνας - Συνθήκη για τη μη διασπορά (συζήτηση)
<SPEAKER ID="009" NAME="Πρόεδρος">
Καλωσορίζω τη βαρόνη Ashton και κηρύσσω την έναρξη της συνεδρίασης.
<P>
" ημερήσια διάταξη προβλέπει την κοινή συζήτηση:
<P>
της έκθεσης του κ. Gabriele Albertini, εξ ονόματος της Επιτροπής Εξωτερικών Υποθέσεων, σχετικά με την ετήσια έκθεση του Συμβουλίου προς το Ευρωπαϊκό Κοινοβούλιο σχετικά με τις κύριες πτυχές και τις βασικές επιλογές της Κοινής Εξωτερικής Πολιτικής και Πολιτικής Ασφάλειας (ΚΕΠΠΑ) το 2008, που υποβλήθηκε στο Ευρωπαϊκό Κοινοβούλιο σε εφαρμογή του Μέρους ΙΙ, Τμήμα Ζ, παράγραφος 43 της διοργανικής συμφωνίας της 17ης Μαΐου 2006,
<P>
της έκθεσης του κ. Arnaud Danjean, εξ ονόματος της Επιτροπής Εξωτερικών Υποθέσεων, σχετικά με την υλοποίηση της ευρωπαϊκής στρατηγικής για την ασφάλεια στο πλαίσιο της ΚΠΑΑ,
<P>
της προφορικής ερώτησης προς το Συμβούλιο, των Gabriele Albertini και Arnaud Danjean, εξ ονόματος της Επιτροπής Εξωτερικών Υποθέσεων, σχετικά με τη συνθήκη μη διάδοσης των πυρηνικών όπλων - B7-0009/2010) και
<P>
της προφορικής ερώτησης προς την Επιτροπή, των Gabriele Albertini και Arnaud Danjean, εξ ονόματος της Επιτροπής Εξωτερικών Υποθέσεων, σχετικά με τη συνθήκη μη διάδοσης των πυρηνικών όπλων - B7-0010/2010).
<SPEAKER ID="010" NAME="Gabriele Albertini" LANGUAGE="IT">
Κύριε Πρόεδρε, κυρίες και κύριοι, με τη θέση σε ισχύ της Συνθήκης της Λισαβόνας, προέκυψε η ανάγκη να υιοθετήσει η Ένωση νέα προσέγγιση και να καταβάλει κοινές προσπάθειες για την αντιμετώπιση των παγκοσμίων προκλήσεων. Οι εξουσίες που απέκτησε πρόσφατα το Κοινοβούλιο χάρη στην έναρξη ισχύος της συνθήκης σημαίνουν ότι το Κοινοβούλιο θα συμμετέχει σε συχνές, συλλογικές και αποτελεσματικές συζητήσεις με τον κύριο συνομιλητή μας, τη βαρόνη Ashton, η οποία έχει την τιμή να ασκεί για πρώτη φορά τα καθήκοντα της Αντιπροέδρου/Ύπατης Εκπροσώπου.
<P>
" εντολή της επικυρώθηκε με τη συναινετική ψήφο μας τον Ιανουάριο, και η Κοινοβουλευτική Συνέλευση έλαβε επανειλημμένα την υπόσχεση ότι το Συμβούλιο και η Επιτροπή θα εμπλέκονται σε σταθερή βάση σε όλες τις άκρως σημαντικές πτυχές της ευρωπαϊκής ασφάλειας και άμυνας. Όπως επιβεβαιώνει και η ίδια η έκθεση, το Κοινοβούλιο καλεί την Ύπατη Εκπρόσωπο να εμφανίζεται ενώπιον του Ευρωπαϊκού Κοινοβουλίου και να διαβουλεύεται μαζί του σε συχνή και τακτική βάση.
<P>
Με τη Συνθήκη της Λισαβόνας, η εξωτερική δράση της Ευρωπαϊκής Ένωσης προσλαμβάνει νέα και σημαντική διάσταση, όμως η επίτευξη του στόχου αυτού εξαρτάται στην πραγματικότητα από το αν η Ευρωπαϊκή Ένωση διαθέτει τους αναγκαίους δημοσιονομικούς πόρους. Το Ευρωπαϊκό Κοινοβούλιο καλείται να διαδραματίσει καίριο ρόλο υπό την ιδιότητα του υπερασπιστή της δημοκρατικής νομιμότητας της εξωτερικής δράσης. " δημιουργία Ευρωπαϊκής Υπηρεσίας Εξωτερικής Δράσης θα δώσει ένα διπλωματικό όργανο και σύστημα στην Ευρωπαϊκή Ένωση, η οποία, μέχρι στιγμής, δεν έχει κατορθώσει παρά να στηρίζεται στην εθνική εκπροσώπηση.
<P>
Ο ρόλος των επίσημων εκπροσώπων, ο διορισμός των οποίων αποτελεί ευθύνη της Ύπατης Εκπροσώπου, καθίσταται πιο συναφής και επίκαιρος. Εντούτοις, όπως δηλώνεται στην έκθεση, το Κοινοβούλιο ζητά ενισχυμένες εξουσίες ψηφοφορίας και ελέγχου επί του ρόλου και της εντολής των επιμέρους εκπροσώπων, διατηρώντας τις αρχές της διαφάνειας και της αξιοκρατίας που πρέπει να καθοδηγούν την Ύπατη Εκπρόσωπο κατά τον διορισμό των υποψηφίων. Ελπίζουμε ότι τελικά θα επιτύχουμε κατάσταση διπλής εντολής -εκτός από την περίπτωση του ειδικού εντεταλμένου, το πεδίο δράσης του οποίου πρέπει να είναι περιφερειακό- και ότι θα ωφεληθούμε, ως εκ τούτου, από οικονομίες κλίμακας, καθιστώντας την εξωτερική δράση της Ευρωπαϊκής Ένωσης πιο αποτελεσματική και, ταυτόχρονα, λιγότερο δαπανηρή.
<P>
Μετά από ένα αρχικό, εισαγωγικό τμήμα για τη στρατηγική, η έκθεση εξετάζει το ζήτημα της ευρωπαϊκής εξωτερικής πολιτικής ανά θέμα και γεωγραφική περιοχή. " Ευρωπαϊκή Ένωση πρέπει να κάνει αισθητή την παρουσία της στους διεθνείς οργανισμούς που είναι σύμμαχοί της, ιδίως τα "νωμένα Έθνη, βασικό εγγυητή της παγκόσμιας ασφάλειας. Πρέπει να διαδραματίσει σημαντικό ρόλο, όχι μόνο από την άποψη της έδρας της στο Συμβούλιο Ασφαλείας, αλλά επίσης όσον αφορά το προσωπικό και τις αντιπροσωπείες που συνδέουν τους δύο οργανισμούς. Καλούμε την Αντιπρόεδρο/Ύπατη Εκπρόσωπο να επιτρέψει στην Ευρώπη να εκπληρώσει τη φιλοδοξία της να γίνει ενεργός, στρατηγικός και ανεξάρτητος εταίρος ενός μεγάλου συμμάχου όπως οι "νωμένες Πολιτείες, προκειμένου να ανταποκριθεί στις παγκόσμιες προκλήσεις της τρομοκρατίας, της οικονομίας και των συχνά τεταμένων σχέσεων με βιομηχανικούς γίγαντες όπως η Ρωσία, η Κίνα και η Ιαπωνία.
<P>
" έκθεση συνεχίζει με γεωγραφική ανάλυση του τι μπορούμε να ελπίζουμε ότι θα επιτύχουμε. Στα Βαλκάνια, εισάγεται το θέμα της διεύρυνσης: η έκθεση επιδοκιμάζει τη σταδιακή επίτευξη της διαδικασίας σταθεροποίησης στο Κοσσυφοπέδιο, όπου η Ευρωπαϊκή Ένωση είναι παρούσα με την αποστολή EULEX, όμως πρέπει να καταβληθούν περαιτέρω προσπάθειες για να διασφαλιστεί ότι οι όροι ένταξης πληρούνται για πολλές χώρες που πρόκειται να αποκτήσουν καθεστώς υποψήφιας προς ένταξη χώρας - την Τουρκία και τη Βοσνία-Ερζεγοβίνη.
<P>
Στο κεφάλαιο που αφορά τη συνεργασία με τις περιοχές της Ανατολικής Ευρώπης και του Εύξεινου Πόντου, η έκθεση εξετάζει το ζήτημα της ασφάλειας και της εξάρτησης του ενεργειακού εφοδιασμού της Ευρωπαϊκής Ένωσης. Στο κεφάλαιο για τη Ρωσία, απευθύνεται έκκληση για την υπογραφή νέας συμφωνίας εταιρικής σχέσης και συνεργασίας. Όσον αφορά τον Νότιο Καύκασο, η έκθεση ζητεί το έδαφος της Γεωργίας και των εθνοτικών μειονοτήτων της να μείνει ανέπαφο και να επιλυθούν οι συγκρούσεις στο Ναγκόρνο-Καραμπάχ και την Υπερδνειστερία.
<P>
Μέση Ανατολή: η ισραηλο-παλαιστινιακή σύγκρουση, όπου η Ευρωπαϊκή Ένωση πρέπει να διαδραματίσει ισχυρότερο πολιτικό ρόλο για την επανέναρξη της ειρηνευτικής διαδικασίας κατόπιν της απόφασης του Συμβουλίου της 12ης Δεκεμβρίου 2009. Ένωση για τη Μεσόγειο: επίλυση της διαφοράς Τουρκίας-Κύπρου. Ασία: το Αφγανιστάν εισέρχεται σε κρίσιμη περίοδο με τον σχηματισμό νέας κυβέρνησης μετά τις εκλογές· ο καίριος ρόλος του Πακιστάν στην καταπολέμηση της τρομοκρατίας· προβληματισμός για την παραβίαση των ανθρωπίνων δικαιωμάτων στο Ιράν. Αφρική: θετική συμβολή της αποστολής υπεράσπισης των ακτών της Σομαλίας. Λατινική Αμερική: ανάγκη δημιουργίας σταθερής και διαρκούς εταιρικής σχέσης για τις σχέσεις μεταξύ της Ευρωπαϊκής Ένωσης και της Λατινικής Αμερικής.
<P>
Θα ακούσω με μεγάλο ενδιαφέρον τα σχόλια των συναδέλφων μου και θα απαντήσω στο τέλος της συζήτησης.
<SPEAKER ID="011" NAME="Arnaud Danjean" LANGUAGE="FR">
Κύριε Πρόεδρε, βαρόνη Ashton, η έκθεση για την εφαρμογή της ευρωπαϊκής στρατηγικής ασφάλειας την οποία παρουσιάζουμε σήμερα αποτελεί ετήσιο έγγραφο του Κοινοβουλίου που παρέχει κάποιου είδους ενδιάμεση αξιολόγηση της ευρωπαϊκής πολιτικής ασφάλειας και άμυνας και υποβάλλει προτάσεις με σκοπό τη βελτίωση της αποτελεσματικότητας και της ορατότητας αυτής της πολιτικής.
<P>
Φέτος, η έκθεση αυτή εγγράφεται σε πολύ συγκεκριμένο πλαίσιο και, ως εκ τούτου, πρέπει να δώσει το έναυσμα για προτάσεις. Αυτό το συγκεκριμένο πλαίσιο χαρακτηρίζεται από τον συνδυασμό τριών μεγάλων κύκλων.
<P>
Ο πρώτος αφορά τα 10 έτη της ευρωπαϊκής πολιτικής ασφάλειας και άμυνας, τα οποία εορτάσαμε στο τέλος του 2009. Τα τελευταία 10 έτη έδειξαν ότι η Ευρώπη μπόρεσε να διεξάγει πολιτικές και στρατιωτικές επιχειρήσεις σε περισσότερες από 23 κρίσεις. Αυτό το θεμελιώδες επίτευγμα μπορεί να αξιοποιηθεί περαιτέρω. Δείχνει ότι υπάρχει ζήτηση για την Ευρώπη, και ότι η Ένωση έχει τη θεσμική, πολιτική και επιχειρησιακή ικανότητα να ανταποκριθεί σε αυτές τις προκλήσεις.
<P>
Ο δεύτερος σημαντικός κύκλος είναι, φυσικά -και το ανέφερε ο κ. Albertini πριν λίγα λεπτά- η εφαρμογή της Συνθήκης της Λισαβόνας. " αλλαγή σε θέματα ασφάλειας και άμυνας προχωρεί πολύ πέρα από αυστηρή σημασιολογική προσαρμογή. Πράγματι, η ΕΠΑΑ γίνεται η κοινή πολιτική ασφάλειας και άμυνας, η ΚΠΑΑ, και πρέπει να προσλάβει νέα διάσταση. " Συνθήκη εμπλούτισε το φάσμα των εργαλείων και το πεδίο εφαρμογής της πολιτικής ασφάλειας και άμυνας, ιδίως με τη συμπερίληψη ρητρών αρωγής, ρητρών αλληλεγγύης, μόνιμη διαρθρωμένη συνεργασία και, πρωτίστως, τη δημιουργία της Ευρωπαϊκής Υπηρεσίας Εξωτερικής Δράσης και της θέσης σας ως Υπάτης Εκπροσώπου/Αντιπροέδρου της Επιτροπής.
<P>
Τέλος, το τρίτο σημαντικό γεγονός που χαρακτηρίζει το πλαίσιο εκπόνησης της έκθεσης αυτής είναι ότι το ΝΑΤΟ, το οποίο, για 21 από τα 27 κράτη μέλη της Ένωσης, εξακολουθεί να αποτελεί το σημείο αναφοράς όσον αφορά τη συλλογική ασφάλεια της ευρωπαϊκής ηπείρου, αναθεωρεί επί του παρόντος τη στρατηγική του αντίληψη, και η αξιολόγηση αυτή από το ΝΑΤΟ πρέπει επίσης να οδηγήσει την Ένωση να προσδιορίσει με μεγαλύτερη σαφήνεια τους όρους αυτής της εταιρικής σχέσης, η οποία παραμένει θεμελιώδης.
<P>
Σε αυτό το πλαίσιο, σκοπός της έκθεσης δεν είναι τόσο η επιμονή σε ένα δόγμα όσο η παροχή οδικού χάρτη που αναγκαστικά εξελίσσεται για όλους τους νέους θεσμούς που θεσπίζονται και πρέπει να μάθουν να συνεργάζονται. Ο σκοπός είναι να καταστεί η Ένωση πιο αξιόπιστη, πιο αποτελεσματική και πιο ορατή σε θέματα ασφάλειας και άμυνας. Από αυτήν την άποψη, πρέπει οπωσδήποτε να δοθεί στο Ευρωπαϊκό Κοινοβούλιο μεγαλύτερος βαθμός ευθύνης σε αυτούς τους ευαίσθητους τομείς, ώστε να είναι απολύτως νόμιμη η πολιτική κύριος σκοπός της οποίας είναι η εγγύηση της ασφάλειας των ευρωπαίων πολιτών.
<P>
Με αυτήν την έκθεση θελήσαμε να υπογραμμίσουμε τα ακόλουθα σημεία. Πρώτον, θέλουμε να επισημάνουμε ότι, πάνω απ' όλα, η ευρωπαϊκή στρατηγική ασφάλειας και άμυνας και η κοινή πολιτική ασφάλειας και άμυνας έχουν στόχο να εξυπηρετήσουν τους πολίτες της Ευρώπης, να εγγυηθούν και να βελτιώσουν την ασφάλειά τους. Αυτή η πολιτική φιλοδοξία δεν είναι περιττή, ούτε για τα προσχήματα. Ανταποκρίνεται στην ανάγκη να παλέψει η ήπειρός μας για να διασφαλίσει την ασφάλειά της αλλά και να συμβάλει στη σταθερότητα του κόσμου γύρω μας, να αντιμετωπίσει τις κρίσεις και τις απειλές που αναπτύσσονται στο περιβάλλον μας. Πέρα από τις παραδοσιακές ένοπλες συγκρούσεις που εξακολουθούν να λαμβάνουν χώρα στο άμεσο περιβάλλον μας, η Ευρώπη πρέπει να είναι σε θέση να εκφράζει τα συμφέροντά της και να τα προασπίζει ενόψει των νέων απειλών - αναφέρομαι συγκεκριμένα στην πειρατεία και το έγκλημα στον κυβερνοχώρο.
<P>
Θεωρούμε επίσης σημαντικό να τονίσουμε πόσο απαράμιλλη είναι η προστιθέμενη αξία της Ευρώπης στη διαχείριση κρίσεων, χάρη στην ποικιλία των λύσεων που παρέχει και την ισορροπία που επιτυγχάνει σε κάθε επιχείρησή της μεταξύ της πολιτικής και της στρατιωτικής διάστασης. Επιπλέον, εν προκειμένω, απορρίπτω τις επικρίσεις που μπορεί να διατυπώνουν ορισμένοι για την πολιτική ασφάλειας και άμυνας της Ένωσης, υπονοώντας ότι η πολιτική αυτή αφορά τη στρατιωτικοποίηση. Πιστεύω ειλικρινά στον συμπληρωματικό χαρακτήρα των πολιτικών και στρατιωτικών μέσων που διαθέτει η Ένωση, και η πρόσφατη κρίση στην Αϊτή, την οποία επισκεφθήκατε -και πιστεύω ότι μπορέσατε να παρατηρήσετε αυτήν την καλή συνεργασία- επιβεβαιώνει την ανάγκη σύνδεσης των πολιτικών και στρατιωτικών πόρων μας, προκειμένου να μπορέσουμε να αντεπεξέλθουμε σε φυσικές καταστροφές και μεγάλες κρίσεις.
<P>
Όσον αφορά συγκεκριμένα το θέμα αυτών των επιχειρήσεων, αδημονούσαμε να τις αναθεωρήσουμε όλες και να υπογραμμίσουμε αυτά που, κατά την άποψή μας, συνιστούν τα δυνατά τους σημεία αλλά, ενίοτε, και τις αδυναμίες τους - πρέπει να τα αναγνωρίσουμε, ώστε να μπορέσουν να βελτιωθούν τα πράγματα. Αδημονούσαμε επίσης να προβάλουμε ορισμένες περιοχές στρατηγικής σημασίας για την ασφάλεια της Ένωσης και να ενθαρρύνουμε το Συμβούλιο και την Επιτροπή να επιταχύνουν την εφαρμογή παγκόσμιων στρατηγικών, ειδικότερα για το Κέρας της Αφρικής και την περιοχή Αφγανιστάν-Πακιστάν.
<P>
Στον τομέα των ικανοτήτων -πολιτικών και στρατιωτικών- που αποτελεί καίριο ζήτημα όσον αφορά την αξιοπιστία της πολιτικής μας, η πρόκληση είναι να βελτιωθεί η ικανότητα αντίδρασης της Ένωσης. Πρέπει να είμαστε σε θέση να κινητοποιούμε πιο γρήγορα και πιο αποτελεσματικά τους υλικούς πόρους και το ικανό προσωπικό που έχουν στη διάθεσή τους τα κράτη μέλη. Ωστόσο, πρέπει να έχουμε επίσης την ικανότητα, μέσω αποδοτικής βιομηχανίας ασφάλειας και άμυνας, που θα συνδυάζει πολύτιμη τεχνολογική γνώση και θα αντιπροσωπεύει επίσης εκατοντάδες χιλιάδες θέσεις εργασίας στην Ευρώπη, να εφοδιαστούμε με προγράμματα εξοπλισμών που θα ανταποκρίνονται σε αυτές τις προβλεπόμενες ανάγκες.
<P>
" Ευρώπη της βιομηχανίας και της άμυνας έχει αρχίσει να οργανώνεται στην ήπειρό μας μέσω της δέσμης για την άμυνα. Ζητήματα που σχετίζονται με τη βιομηχανική και εμπορική συνεργασία με τρίτες χώρες πρέπει να επιλυθούν σύντομα, ιδίως υπό το πρίσμα των πρόσφατων προβλημάτων που αντιμετωπίζουν οι ευρωπαϊκές βιομηχανίες, για παράδειγμα, στην προσπάθειά τους να αποκτήσουν πρόσβαση στην αμερικανική αγορά.
<P>
Αυτή είναι μία συνοπτική περιγραφή, αναγκαστικά υπερβολικά συνοπτική, των προτεραιοτήτων που διατυπώνονται σε αυτήν την έκθεση και απεικονίζουν τις προκλήσεις που πρέπει να αντιμετωπίσετε. Το Κοινοβούλιο είναι έτοιμο να διαδραματίσει στο έπακρο τον ρόλο του, τον πλήρη θετικό και εποικοδομητικό ρόλο του, για να σας βοηθήσει να εκπληρώσετε αυτήν τη φιλοδοξία, που είναι κοινή φιλοδοξία. Επίσης, θέλω να εκμεταλλευτώ αυτήν την ευκαιρία για να ευχαριστήσω όλες τις πολιτικές ομάδες που εργάστηκαν σκληρά για τον εμπλουτισμό αυτής της έκθεσης. Συνεργαστήκαμε όλοι πολύ καλά για να διατηρήσουμε υψηλό επίπεδο φιλοδοξίας, λαμβάνοντας ταυτόχρονα υπόψη, φυσικά, τα χαρακτηριστικά καθεμίας από τις ομάδες μας.
<P>
Θα ήθελα επίσης να επωφεληθώ από αυτήν την ευκαιρία, βαρόνη Ashton, για να προσεγγίσουμε μαζί σας σήμερα το ζήτημα της μη διάδοσης. Την παραμονή της διάσκεψης αναθεώρησης της Συνθήκης για τη μη διάδοση των πυρηνικών όπλων, που θα διεξαχθεί τον Μάιο, το Ευρωπαϊκό Κοινοβούλιο επιθυμεί να εξετάσει μαζί σας τη δέσμευση της Ένωσης αναφορικά με την καταπολέμηση της διάδοσης, τον έλεγχο των όπλων και τον αφοπλισμό· αυτός είναι ο σκοπός των προφορικών ερωτήσεων που σας υποβλήθηκαν και που θα απαντήσετε σε λίγο.
<P>
Το διεθνές πλαίσιο φαίνεται να παρέχει νέες ευκαιρίες τις παραμονές της διάσκεψης αναθεώρησης. Πρώτον, ο Πρόεδρος Obama έχει επιβεβαιώσει σθεναρά τη φιλοδοξία του για έναν κόσμο χωρίς πυρηνικά όπλα και τη δέσμευσή του για την ενεργή επιδίωξη της επικύρωσης της Συνθήκης για την πλήρη απαγόρευση των πυρηνικών δοκιμών από τις "νωμένες Πολιτείες. Δεύτερον, οι διεργασίες για τη σύναψη με τη Ρωσία νέας συμφωνίας που θα αντικαταστήσει τη συμφωνία για τη μείωση και τον περιορισμό των στρατηγικών επιθετικών όπλων (START) προχωρούν ικανοποιητικά, και, τέλος, έχουμε την έναρξη των διαπραγματεύσεων για νέα συνθήκη για τον αφοπλισμό που θα απαγόρευε την παραγωγή σχάσιμων υλικών για πυρηνικά όπλα.
<P>
Όσον αφορά τη μείωση των πυρηνικών οπλοστασίων, αυτό που έχει προφανώς προτεραιότητα είναι να μειωθούν τα δύο κύρια οπλοστάσια, δηλαδή της Ρωσίας και των "νωμένων Πολιτειών, τα οποία, σύμφωνα με κοινή εκτίμηση, κατέχουν σχεδόν το 95% του συνόλου των πυρηνικών όπλων που υπάρχουν στον πλανήτη. Χαιρετίζουμε, ως εκ τούτου, τη δέσμευση των Προέδρων Medvedev και Obama να συνάψουν νέα συμφωνία μείωσης στο εγγύς μέλλον. Πώς σκέφτεται η Ένωση, σε αυτό το πλαίσιο, να στηρίξει αυτές τις προσπάθειες και να συνεργαστεί με τις "νωμένες Πολιτείες και τη Ρωσία;
<P>
" Ένωση πρέπει επίσης να ανταποκριθεί στις προκλήσεις που τίθενται στο καθεστώς μη διάδοσης, ειδικότερα τις προκλήσεις που αντιμετωπίζουμε ενόψει των δύο μεγάλων κρίσεων αναφορικά με τη διάδοση, δηλαδή του Ιράν και της Βόρειας Κορέας, που παραμένουν οι κύριες απειλές για τη διεθνή ασφάλεια. Θα συνεχίσει η Ένωση να δεσμεύεται αποτελεσματικά και απόλυτα για τη διευθέτηση αυτών των κρίσεων, ιδίως στην περίπτωση του Ιράν; Αναμένουμε την καθοδήγησή σας σε αυτό το μείζον ζήτημα, βαρόνη Ashton. Επίσης, η Ένωση καλείται να διαδραματίσει ρόλο στην προώθηση της συνεργασίας σχετικά με την ειρηνική χρήση της πυρηνικής ενέργειας. Γνωρίζετε ότι πρόκειται για σημαντική πρόκληση. Τι δράσεις διεξάγονται σε αυτό το πλαίσιο, και ποια είναι η στρατηγική σας για το θέμα αυτό;
<P>
Τέλος, το Ευρωπαϊκό Κοινοβούλιο θέλει να είναι η Ένωση προορατική δύναμη κατά τη διάρκεια της προσεχούς διάσκεψης αναθεώρησης της Συνθήκης για τη μη διάδοση των πυρηνικών όπλων. " έγκριση νέας, φιλόδοξης και ισορροπημένης κοινής θέσης από την Ένωση είναι κρίσιμης σημασίας, προκειμένου να μπορέσει να υπερασπιστεί τη θέση της. Ποια είναι η στάση των κρατών μελών εν προκειμένω;
<SPEAKER ID="012" NAME="Catherine Ashton" LANGUAGE="EN">
Κύριε Πρόεδρε, σας ευχαριστώ πολύ. Με μεγάλη μου χαρά βρίσκομαι σήμερα εδώ για να συζητήσουμε τα μείζονα ζητήματα της ευρωπαϊκής ατζέντας.
<P>
Θέλω να ξεκινήσω εκφράζοντας τις ευχαριστίες μου στον κ. Albertini και τον κ. Danjean για τις εξαίρετες εκθέσεις τους. Υπογραμμίσατε τον αριθμό, την έκταση και τον επείγοντα χαρακτήρα των προκλήσεων που αντιμετωπίζουμε.
<P>
Από την ενίσχυση του κράτους δικαίου στο Κοσσυφοπέδιο έως τη συνεργασία με τις αναδυόμενες δυνάμεις για την ανάληψη από κοινού της ευθύνης για την παγκόσμια διακυβέρνηση, από την προώθηση της ειρήνης στη Μέση Ανατολή -και θα ήθελα να συνταχθώ με τον Αντιπρόεδρο Biden και να καταδικάσω την απόφαση για την οικοδόμηση 1.600 νέων κατοικιών στην Ανατολική Ιερουσαλήμ- έως την παροχή καταλύματος για τους επιζήσαντες από τον σεισμό της Αϊτής, την οποία επισκέφτηκα την περασμένη εβδομάδα, από την αντιμετώπιση των προβλημάτων διάδοσης, όπως στην περίπτωση του Ιράν, έως τον σχεδιασμό αποτελεσματικών απαντήσεων στις "νέες" προκλήσεις όπως η ενέργεια, η κλιματική αλλαγή και η ασφάλεια στον κυβερνοχώρο.
<P>
" Ευρώπη διέρχεται φάση οικοδόμησης κάτι νέου, στο οποίο οι άνθρωποι πρέπει να προσαρμόσουν τη νοοτροπία τους και οι θεσμοί πρέπει να βρουν τη θέση τους. Αυτό είναι δύσκολο και περίπλοκο, αλλά και συναρπαστικό, διότι οφείλουμε να υπογραμμίσουμε στον μέγιστο βαθμό πόσο σημαντική είναι αυτή η στιγμή. Τώρα έχουμε την ευκαιρία να οικοδομήσουμε αυτό που πολλοί άνθρωποι σε ολόκληρη την Ευρώπη -και στο Κοινοβούλιο- επιθυμούσαν για καιρό: ισχυρότερη, πιο αξιόπιστη ευρωπαϊκή εξωτερική πολιτική.
<P>
Φυσικά, η Ευρωπαϊκή Υπηρεσία Εξωτερικής Δράσης θα διαδραματίσει ρόλο-κλειδί σε αυτήν τη διαδικασία. Πρέπει να δημιουργήσουμε ένα σύστημα το οποίο να είναι εύρωστο και να μας επιτρέψει να ασχοληθούμε με τα σημερινά προβλήματα και τα νέα προβλήματα που θα προκύψουν αύριο.
<P>
Προσπαθούμε επί χρόνια να χαράξουμε και να υλοποιήσουμε ολοκληρωμένες στρατηγικές, αλλά οι δομές και τα συστήματα που είχαμε το καθιστούσαν δύσκολο. Τώρα, με τη Συνθήκη της Λισαβόνας και την Υπηρεσία Εξωτερικής Δράσης, πρέπει να επιτύχουμε τον σκοπό μας.
<P>
Γνώμονας όλων των ενεργειών μας είναι μια απλή αλήθεια: για να προστατεύσουμε τα συμφέροντά μας και να προάγουμε τις αξίες μας, πρέπει να αναπτύξουμε σχέσεις με το εξωτερικό. Κανείς δεν μπορεί να ελπίζει ότι θα είναι μια νησίδα σταθερότητας και ευημερίας σε μια θάλασσα ανασφάλειας και αδικίας.
<P>
Ο κόσμος μας, θα μπορούσα να πω, είναι ένας κόσμος ρευστότητας. Για να μπορέσουμε να τον προσεγγίσουμε, πρέπει πρώτα να τον σκιαγραφήσουμε. Για εμένα, τα πιο αξιοσημείωτα χαρακτηριστικά του σημερινού κόσμου είναι δύο. Πρώτον, βαθιά αλληλεξάρτηση σε θέματα πολιτικής, οικονομίας και ασφάλειας: τεχνολογίες, ιδέες, ασθένειες, χρήματα - τα πάντα κυκλοφορούν. Συνδεόμαστε μεταξύ μας με πρωτόγνωρους τρόπους. Δεύτερον, το γεγονός ότι η εξουσία μετακινείται, τόσο εντός των πολιτικών συστημάτων -σε γενικές γραμμές από τις κυβερνήσεις στις αγορές, τα μέσα ενημέρωσης και τις ΜΚΟ- όσο και μεταξύ των πολιτικών συστημάτων - σε γενικές γραμμές από την παλαιά "Δύση" προς την ανατολή και τον νότο. Και τα δύο είναι αποτέλεσμα της παγκοσμιοποίησης, η οποία δεν είναι μόνο οικονομικό αλλά και πολιτικό φαινόμενο, τόσο στις εκδηλώσεις όσο και στις συνέπειές της.
<P>
Ας σκεφτούμε την άνοδο της Κίνας και άλλων σημαντικών πολιτικών παραγόντων, ή ας σκεφτούμε τον πολιτικό αντίκτυπο της χρηματοπιστωτικής κρίσης. Τα χρέη είναι στη Δύση, τα πλεονάσματα είναι στην Ανατολή. Αυτή η ανακατανομή οικονομικής δύναμης διαμορφώνει επίσης τις πολιτικές συζητήσεις μας. Ή σκεφτείτε την κλιματική αλλαγή, που δεν αποτελεί απλώς περιβαλλοντικό πρόβλημα, αλλά έχει και επιπτώσεις στην ασφάλεια και τη γεωπολιτική.
<P>
Επομένως, πρέπει να επιληφθούμε περίπλοκων προβλημάτων σε ένα νέο γεωπολιτικό τοπίο. Πρέπει να προσαρμοστούμε. Δεν είναι ώρα για να θέσουμε σε λειτουργία τον αυτόματο πιλότο ή να επιμείνουμε στην κοντόθωρη υπεράσπιση εθνικών τρόπων δράσης. Είναι η ώρα που πρέπει να είμαστε ευφυείς και φιλόδοξοι.
<P>
Επιτρέψτε μου να σας δώσω ορισμένα μεγέθη για να διευκρινίσω τα λεγόμενά μου. Το μερίδιο της Ευρώπης στον παγκόσμιο πληθυσμό είναι 7%, ενώ πριν από έναν αιώνα ήταν 25%. Τα τελευταία 60 χρόνια, το μερίδιό μας στο παγκόσμιο ΑΕγχΠ συρρικνώθηκε από 28% σε 21%. Οι οικονομίες της Κίνας, της Ινδίας και άλλων χωρών αναπτύσσονται με ρυθμό 10% τον χρόνο.
<P>
Το οικονομικό βάρος μεταφράζεται σε πολιτική επιρροή και αυτοπεποίθηση. Το νιώθει κανείς παντού: από τις διαπραγματεύσεις για την κλιματική αλλαγή ως το Ιράν, ως τις μεγάλες ενεργειακές συμφωνίες στην Αφρική ή την Κεντρική Ασία. Αν συνεργαστούμε, μπορούμε να διασφαλίσουμε τα συμφέροντά μας. Αν όχι, τότε άλλοι θα αποφασίσουν για μας. Τόσο απλό είναι, πραγματικά τόσο απλό.
<P>
" προτίμησή μου είναι σαφής. Πρέπει να απαντήσουμε ως Ευρωπαίοι. Πρώτον, ενώνοντας τις δυνάμεις μας, γιατί η ενότητα είναι προϋπόθεση για την επιρροή και, δεύτερον, αναλαμβάνοντας δράση, γιατί η απάντηση σε ένα πρόβλημα δεν μπορεί να είναι ένα έγγραφο ή μια σύσκεψη. Αν θέλουμε αποτελέσματα, πρέπει να δράσουμε και να αναλάβουμε κάποιες φορές ρίσκο. Και ναι, υπάρχει μια τάση στην Ευρώπη να τίθεται η διαδικασία πάνω από τα αποτελέσματα. Τρίτον, με το να έχουμε αρχές και να είμαστε επίσης δημιουργικοί, διότι πρέπει να είμαστε και τα δύο: να διεπόμαστε από αρχές στην υπεράσπιση των αξιών μας και να είμαστε δημιουργικοί, ώστε να εφευρίσκουμε ειδικές λύσεις στα περίπλοκα προβλήματα.
<P>
Όπως ορθώς επισημαίνει η έκθεση του κ. Albertini, "χρειάζεται μια νέα προσέγγιση προκειμένου να μπορεί η ΕΕ να δρα συλλογικά και να αντιμετωπίζει τις παγκόσμιες προκλήσεις με συνεκτικό, συνεπή και αποτελεσματικό τρόπο". Από αυτήν τη γενική εικόνα προκύπτουν ορισμένοι βασικοί στόχοι: πρώτον, η διασφάλιση μεγαλύτερης σταθερότητας και ασφάλειας στη γειτονιά μας μέσω της προώθησης πολιτικών και οικονομικών μεταρρυθμίσεων. Αυτό είναι σημαντικό για λόγους που είναι πολύ προφανείς, αλλά η ευρύτερη διεθνής αξιοπιστία μας εξαρτάται επίσης από το αν έχουμε ρυθμίσει τα θέματα στη γειτονιά μας.
<P>
Δεύτερον, η αντιμετώπιση των προκλήσεων της παγκόσμιας ασφάλειας, των προκλήσεων του καιρού μας. Χρειαζόμαστε ολοκληρωμένες στρατηγικές γι' αυτό, ισχυρούς διεθνείς οργανισμούς και το κράτος δικαίου τόσο στο εσωτερικό των χωρών όσο και μεταξύ τους.
<P>
Τρίτον, η οικοδόμηση δικτύου στρατηγικών σχέσεων με χώρες και οργανισμούς-κλειδιά, γιατί τα προβλήματα που αντιμετωπίζουμε δεν μπορούν να επιλυθούν από έναν μόνο παράγοντα.
<P>
Σε όλα αυτά προστίθεται η δημιουργία της Ευρωπαϊκής Υπηρεσίας Εξωτερικής Δράσης - ένα μέσο για την επίτευξη των άλλων τριών στόχων και ένας τρόπος για να εκπληρωθεί η υπόσχεση της Συνθήκης της Λισαβόνας.
<P>
Αυτά είναι τα κύρια ζητήματα στα οποία αφιέρωσα τον χρόνο μου μετά την ανάληψη των καθηκόντων μου. Αρχικά επισκέφτηκα την Ουάσινγκτον και τη Νέα Υόρκη, καθώς αυτός ήταν ο ορθός τρόπος για να ξεκινήσουμε τις σημαντικές σχέσεις μας με τις "νωμένες Πολιτείες και τον Ο"Ε. Στη συνέχεια, επισκέφτηκα τη Μόσχα, το Κίεβο, τα Βαλκάνια και την Αϊτή. Την επόμενη εβδομάδα θα μεταβώ στη Μέση Ανατολή και ξανά στη Νέα Υόρκη στο τέλος του μήνα. Στο μεταξύ, προήδρευσα τρεις φορές του Συμβουλίου Εξωτερικών Υποθέσεων, παρέστην στο άτυπο Ευρωπαϊκό Συμβούλιο και συναντήθηκα με το Σώμα των Επιτρόπων. Εργάστηκα σκληρά για να οικοδομήσω την αναγκαία εσωτερική συναίνεση, επισκεπτόμενη διάφορες ευρωπαϊκές πρωτεύουσες: Βερολίνο, Παρίσι, Λονδίνο, Βιέννη και Λιουμπλιάνα. Φυσικά, αφιέρωσα πολύ χρόνο στη δημιουργία της Υπηρεσίας Εξωτερικής Δράσης, και αυτό θα συνεχιστεί τις ερχόμενες εβδομάδες, όπου θα λάβει χώρα και η μεταξύ μας συνεργασία.
<P>
Αυτός είναι και ο λόγος για τον οποίο, προασπίζοντας τα συμφέροντα του Κοινοβουλίου, διασφάλισα τη συμμετοχή του Ευρωπαϊκού Κοινοβουλίου στην ομάδα καθοδήγησης που δημιούργησα. Θα θέσω επίσης προς συζήτηση το θέμα αυτό σήμερα το απόγευμα στη Διάσκεψη των Προέδρων. Στις 23 Μαρτίου που θα βρεθώ ενώπιον της Επιτροπής Εξωτερικών Υποθέσεων, θα έχουμε την ευκαιρία για εμπεριστατωμένες ανταλλαγές απόψεων παρουσία όλων των αρμοδίων επιτροπών.
<P>
Κάθε φορά που δημιουργείται κάτι νέο, υπάρχει αντίσταση. Ορισμένοι προτιμούν να ελαχιστοποιούν τις παρατηρούμενες ζημίες αντί να μεγιστοποιούν τα συλλογικά κέρδη. Εγώ το βλέπω διαφορετικά, και το ίδιο ελπίζω και για το Κοινοβούλιο.
<P>
Αυτή είναι μια ευκαιρία που παρουσιάζεται μία φορά σε κάθε γενιά για να οικοδομήσει κάτι νέο, κάτι που επιτέλους θα συνενώσει τα μέσα της δέσμευσής μας για τη στήριξη ενιαίας πολιτικής στρατηγικής. Μια τεράστια ευκαιρία για την Ευρώπη. Δεν πρέπει να μειώσουμε τις φιλοδοξίες μας, αλλά, αντιθέτως, να αναζητήσουμε τα μέσα για να τις εκπληρώσουμε. Μια στιγμή για να δούμε τη γενική εικόνα, να είμαστε δημιουργικοί και να αναλάβουμε συλλογική ευθύνη. Αν τα καταφέρουμε -και πρέπει- τότε θα είμαστε σε θέση να διαμορφώσουμε ευρωπαϊκή εξωτερική πολιτική για τον 21ο αιώνα με εξωτερική υπηρεσία σχεδιασμένη για να το επιτύχει: μια υπηρεσία στην οποία θα κινητοποιήσουμε όλους τους μοχλούς επιρροής μας -πολιτικά, οικονομικά, αναπτυξιακά εργαλεία και εργαλεία διαχείρισης κρίσεων- με συντονισμένο τρόπο. Μια υπηρεσία που αντιπροσωπεύει την Ευρωπαϊκή Ένωση γεωγραφικά και από άποψη ισότητας των φύλων επίσης. Πιστεύω ότι αυτός είναι ο μόνος αποδεκτός τρόπος για να προχωρήσουμε.
<P>
Επιτρέψτε μου να διευκρινίσω με μερικά παραδείγματα τι εννοώ, όταν μιλώ για "ολοκληρωμένη προσέγγιση".
<P>
Τα Δυτικά Βαλκάνια - με μεγάλη ικανοποίηση ταξίδεψα πρόσφατα στην περιοχή. Κατά κάποιο τρόπο, τα Βαλκάνια είναι η γενέτειρα της εξωτερικής πολιτικής της ΕΕ. Περισσότερο από οπουδήποτε αλλού, είναι αδύνατο να δεχτούμε μια αποτυχία στα Βαλκάνια. Ο σκοπός μου ήταν να εδραιώσω καλές εργασιακές σχέσεις με τους πολιτικούς ηγέτες, να διερευνήσουμε με την κοινωνία των πολιτών τι μπορεί να σημαίνει το να ανήκει κανείς στην Ευρώπη, και να διασφαλίσω τον συντονισμό μεταξύ των διαφόρων ευρωπαϊκών παραγόντων επιτόπου. Ένα συμπέρασμα που συνήγαγα ήταν ότι η περιοχή σημειώνει πρόοδο, ακόμη και αν αυτή είναι ατελής και ανομοιόμορφη. " ευρωπαϊκή προοπτική παραμένει το κυρίαρχο πλαίσιο, τόσο ως στόχος μας όσο και ως το κύριο κίνητρο για μεταρρύθμιση. Όπως τόνισα παντού, η πρόοδος στην πορεία προς την ΕΕ εξαρτάται από τη δέσμευση για μεταρρυθμίσεις στο εσωτερικό της χώρας στους τομείς των ανθρωπίνων δικαιωμάτων, του κράτους δικαίου και της περιφερειακής συνεργασίας.
<P>
Συνοδεύουμε τη στρατηγική μας με διαθέσιμα εργαλεία εξωτερικής πολιτικής. Στο Κοσσυφοπέδιο έχουμε τη μεγαλύτερη μη στρατιωτική αποστολή, και είναι επιτυχημένη. Στη Βοσνία προσαρμόσαμε την ALTHEA, καθώς η κατάσταση σταθεροποιήθηκε, και αναπτύξαμε πρόγραμμα κατάρτισης. Προωθούμε δυναμικά το ευρωπαϊκό μήνυμα ενόψει των εκλογών του Οκτωβρίου. Σε ολόκληρη την περιοχή, σημειώνουμε πρόοδο όσον αφορά την ελευθέρωση των θεωρήσεων και τις επαφές σε επίπεδο πληθυσμών.
<P>
Έτσι, η στρατηγική μας για τα Βαλκάνια είναι αυτό που θα έπρεπε: στρατηγική ως προς τους στόχους της, πολυδιάστατη ως προς τα μέσα και προσαρμοσμένη ως προς την υλοποίηση.
<P>
Το δεύτερο παράδειγμα είναι το Κέρας της Αφρικής. Υπογραμμίζει την αλληλεπίδραση της ευθραυστότητας, της φτώχειας, του ανταγωνισμού ως προς τους πόρους, συμπεριλαμβανομένου του νερού, με την πειρατεία, την τρομοκρατία και το οργανωμένο έγκλημα. " μόνη πιθανή απάντηση είναι ολοκληρωμένη προσέγγιση, και αυτό ακριβώς κάνουμε. " ναυτική μας επιχείρηση Atalanta χαιρετίστηκε ευρέως ως επιτυχία. Το επόμενο βήμα μας είναι να αναπτύξουμε περαιτέρω τις επιλογές μας για τη μεταφορά υπόπτων πειρατών για δίωξη στην περιοχή. Προσθέτουμε εκπαιδευτική αποστολή για την ΟΜΚ (ομοσπονδιακή μεταβατική κυβέρνηση) στη Σομαλία, η οποία προγραμματίζεται να αναπτυχθεί την άνοιξη. Με τη χρήση του μέσου σταθερότητας, χρηματοδοτούμε συνοδευτικά μέτρα, προκειμένου να δημιουργήσουμε ικανότητες, να εκπαιδεύσουμε τις ναυτιλιακές αρχές και να σημειώσουμε πρόοδο στο μακροπρόθεσμο αναπτυξιακό έργο στην Υεμένη και τη Σομαλία σχετικά με τη φτώχεια, τον αναλφαβητισμό και την υγεία.
<P>
" παρέμβασή μας στη Γεωργία ακολουθεί το ίδιο μοτίβο. Όταν μια παγωμένη σύγκρουση μετατράπηκε σε ανοικτή σύγκρουση τον Αύγουστο του 2008, ανταποκριθήκαμε αμέσως. Λάβαμε την πρωτοβουλία σε διεθνές επίπεδο, διαπραγματευτήκαμε εκεχειρία και συγκροτήσαμε σε χρόνο ρεκόρ αποστολή επιτήρησης αποτελούμενη από 300 μέλη. Έκτοτε, προσπαθούμε με όλα τα κοινοτικά μέσα και τα μέσα που μας παρέχει η ΚΠΑΑ να αποτρέψουμε την επιστροφή στη βία και να οικοδομήσουμε τη σταθερότητα στη Γεωργία και σε όλη την περιοχή.
<P>
Μαζί με τον Ο"Ε και τον ΟΑΣΕ, έχουμε τεθεί επικεφαλής των συνομιλιών της Γενεύης, του μοναδικού φόρουμ στο οποίο συναντώνται όλοι οι ενδιαφερόμενοι. Διοργανώσαμε διάσκεψη δωρητών για την ανοικοδόμηση και την οικονομική στήριξη στη Γεωργία και συμπεριλάβαμε τη Γεωργία -μαζί με την Αρμενία και το Αζερμπαϊτζάν- στην ευρωπαϊκή πολιτική γειτονίας. Εξακολουθούμε να προωθούμε αυτές τις μεταρρυθμίσεις και στενότερους δεσμούς. Εργαζόμαστε για την ελευθέρωση του εμπορίου και των θεωρήσεων και στηρίζουμε μέτρα οικοδόμησης εμπιστοσύνης για να ξαναχτίσουμε τους δεσμούς με τις αποσχισθείσες δημοκρατίες.
<P>
Υπάρχουν και άλλες εκκρεμότητες σε σχέση με τη Γεωργία, και έχουμε πλήρη ατζέντα, όταν συζητούμε το θέμα αυτό με τη Ρωσία, όπως έκανα πριν από 10 μόλις ημέρες με τον Sergey Lavrov. Σε αυτήν την περίπτωση, καταδείξαμε τι μπορεί να κάνει η ΕΕ, όταν κινητοποιήσουμε πλήρως τα μέσα που διαθέτουμε. Αυτοί με τους οποίους συνεργαστήκαμε αυτές τις απίστευτα πυρετώδεις εβδομάδες μου είπαν ότι αυτά που έγιναν στην υπόθεση αυτή ήταν εξαιρετικά. Επομένως, χρειαζόμαστε ισχυρότερες δομές, περισσότερη ευελιξία και καλύτερη προετοιμασία, αν θέλουμε η Γεωργία να αποτελέσει σημείο αναφοράς της δράσης μας στο μέλλον.
<P>
Θα επανέλθω στην κοινή πολιτική μας ασφάλειας και άμυνας και θα πω ότι συμφωνώ με τις γενικές γραμμές της έκθεσης Danjean σχετικά με το πόσο σημαντικές είναι οι αποστολές μας. Σώζουν ζωές, δημιουργούν τον χώρο όπου η λειτουργική πολιτική μπορεί να εφαρμοστεί στην πράξη και σημαίνουν ότι η Ευρώπη μπορεί να αξιοποιήσει όλα τα μέσα δύναμής της για να ανταποκριθεί στις υποχρεώσεις της.
<P>
Θεωρώ ότι είναι εντυπωσιακό το πόσο έχουμε προχωρήσει τα δέκα τελευταία χρόνια. Περισσότεροι από 70.000 άνδρες και γυναίκες έχουν χρησιμοποιηθεί σε περισσότερες από 20 αποστολές στη διάρκεια αυτής της περιόδου. Ασκούμε τη διαχείριση κρίσεων με ευρωπαϊκό τρόπο, με ολοκληρωμένη προσέγγιση βασιζόμενη στο διεθνές δίκαιο και σε συμφωνίες και σε στενή συνεργασία με τους κύριους εταίρους μας. Συνεργαζόμαστε καλά με το ΝΑΤΟ στη Βοσνία-Ερζεγοβίνη και κατά μήκος των ακτών της Σομαλίας. Στο Κοσσυφοπέδιο και το Αφγανιστάν είναι δυσκολότερο λόγω των πολιτικών ζητημάτων. Πρέπει να επιτύχουμε, και, για τον λόγο αυτό, συνεργάζομαι με τον Γενικό Γραμματέα του ΝΑΤΟ για να βελτιώσουμε τις σχέσεις ΕΕ-ΝΑΤΟ σε πρακτικούς τομείς και να δημιουργήσουμε θετικό κλίμα. Ας δούμε πώς μπορούμε να αναπτύξουμε τις σχέσεις μας από πρακτικής απόψεως. Ο Ο"Ε είναι ένας άλλος σημαντικός εταίρος. Υπάρχουν πολλά καλά παραδείγματα συνεργασίας της ΕΕ με τον Ο"Ε επιτόπου - η Λαϊκή Δημοκρατία του Κονγκό, το Τσαντ και, πράγματι, το Κοσσυφοπέδιο. Προσφάτως, κατορθώσαμε να γνωριστούμε καλύτερα, αλλά μπορούμε και πρέπει να ενισχύσουμε αυτήν τη συνεργασία εστιαζόμενοι σε τομείς όπως ο σχεδιασμός και η ανταλλαγή βέλτιστων πρακτικών.
<P>
Στην έκθεση Danjean, και γενικότερα, εγείρεται το ερώτημα αν είναι καιρός να αποκτήσει η ΕΕ τα μόνιμα επιχειρησιακά αρχηγεία της. Πρόκειται για σοβαρό ζήτημα, και απαιτείται σοβαρή συζήτηση. Κανείς δεν αμφισβητεί ότι χρειαζόμαστε ένα αρχηγείο ικανό να σχεδιάζει και να διεξάγει στρατιωτικές επιχειρήσεις. Το ερώτημα είναι αν το υπάρχον σύστημα, το οποίο στηρίζεται στο SHAPE ή στα εθνικά αρχηγεία, είναι ο αποτελεσματικότερος τρόπος, ή αν κάτι άλλο είναι καλύτερο.
<P>
Αρκετά συχνά βρισκόμαστε να προσεγγίζουμε το θέμα αυτό από άποψη δομών. Νομίζω ότι πρώτα πρέπει να αναλύσουμε ποιες λειτουργίες χρειάζεται να ασκούμε. Φρονώ ότι τρεις είναι οι κύριες λειτουργίες από τις οποίες πρέπει να ρέουν οι αποφάσεις: πρώτον, η ικανότητα σχεδιασμού και διεξαγωγής στρατιωτικών επιχειρήσεων, συμπεριλαμβανομένου του εκ των προτέρων σχεδιασμού, και η ικανότητα ταχείας αντίδρασης, όταν συντρέχει ανάγκη· δεύτερον, η ικανότητα ανάπτυξης συντονισμού πολιτικών και στρατιωτικών μέσων με πιο διαρθρωμένο τρόπο, ώστε να μεγιστοποιηθεί η ικανότητά μας· και, τρίτον, η ικανότητα σύναψης δεσμών με άλλους, προκειμένου να βελτιστοποιηθεί ο γενικός συντονισμός και αυτό που αποκαλούμε αόριστα "διεθνής κοινότητα". Αν χρησιμοποιήσουμε αυτήν την ανάλυση ως σημείο εκκίνησης για τις συζητήσεις μας, θα πρέπει να είμαστε σε θέση να βρούμε κοινούς τόπους και να κινηθούμε προς τα εμπρός για να αποφασίσουμε τι πρέπει να κάνουμε.
<P>
" έκθεση ζητεί επίσης την καθιέρωση Συμβουλίου Άμυνας, ιδέα που γνωρίζω ότι έχει διατυπωθεί εδώ και καιρό. " επόμενη συνάντηση τον Απρίλιο θα ακολουθήσει την καθιερωμένη πρακτική, αλλά στην άτυπη συνάντηση των υπουργών Άμυνας προέκυψε συναίνεση βάσει της πρότασής μου να διεξάγονται τα Συμβούλια Εξωτερικών Υποθέσεων με σύνθεση υπουργών Άμυνας. Αυτό θα έδινε τη δυνατότητα στους υπουργούς Άμυνας να συγκεντρωθούν και να λάβουν αποφάσεις, λόγου χάρη, αναφορικά με την ανάπτυξη ικανοτήτων.
<P>
" τελευταία παρατήρησή μου αφορά την πρόταση δημιουργίας δύναμης πολιτικής προστασίας. Ας ξεκινήσουμε με την άσκηση αξιοποίησης των εμπειριών της Αϊτής, η οποία είναι τώρα σε εξέλιξη. Έπειτα ας εφαρμόσουμε το πνεύμα της Λισαβόνας και ας δούμε τι επιλογές έχουμε για να κινητοποιήσουμε τα στοιχεία των κρατών μελών μαζί με τα ευρωπαϊκά μέσα και να στηρίξουμε είτε τον Ο"Ε είτε το Γραφείο Συντονισμού Ανθρωπιστικών Υποθέσεων (OCHA), ή για να δράσουμε ως ΕΕ. Τα συνθήματα πρέπει να μεγιστοποιούν τις συνέργειες και να αποφεύγουν τους "σκληρούς" ή τεχνητούς διαχωρισμούς ως προς τον τρόπο που χειριζόμαστε τις ευρωπαϊκές εσωτερικές και εξωτερικές κρίσεις.
<P>
Επιτρέψτε μου, τέλος, να στραφώ στο ζήτημα της μη διάδοσης, με δεδομένο την προφορική ερώτηση που ετέθη. Θέλω να αναφέρω εν συντομία τα δύο σημαντικότερα στοιχεία: πρώτον, τη διάσκεψη αναθεώρησης της Συνθήκης για τη μη διάδοση των πυρηνικών όπλων, η οποία θα λάβει χώρα τον Μάιο στη Νέα Υόρκη. Θα συμμετάσχω με σκοπό να διασφαλίσω ότι θα υπάρξει επιτυχής έκβαση. Ας μην γελιόμαστε: το όλο σύστημα της μη διάδοσης που βασίζεται σε συνθήκη, με τη Συνθήκη για τη μη διάδοση ως ακρογωνιαίο λίθο, δέχεται αυξανόμενες πιέσεις. Για να αντιδράσουμε, πρέπει να είμαστε σε θέση να συμβάλουμε με τον τρόπο μας: στην πρόσβαση σε ειρηνικές χρήσεις πυρηνικής ενέργειας, ειδικότερα, για τις αναπτυσσόμενες χώρες, αποφεύγοντας παράλληλα τους κινδύνους διάδοσης, και αυτό συμπεριλαμβάνει τις εργασίες για τις πολυμερείς προσεγγίσεις του κύκλου πυρηνικού καυσίμου - νομίζω ότι 84 χώρες έχουν ωφεληθεί από προγράμματα βοήθειας της ΕΕ· με την πρόοδο όσον αφορά τον πυρηνικό αφοπλισμό - πολιτικά, αυτό είναι θεμελιώδες για τη δημιουργία εποικοδομητικού κλίματος· και αντιμετωπίζοντας περιφερειακές κρίσεις διάδοσης, ειδικότερα με το Ιράν, που θα μπορούσε να εκτροχιάσει τη διάσκεψη.
<P>
Όπως γνωρίζετε, η ΕΕ ηγείται των προσπαθειών για την ανεύρεση διπλωματικών λύσεων. Στηρίζουμε πλήρως τη διαδικασία του Συμβουλίου Ασφαλείας για περαιτέρω περιοριστικά μέτρα, αν -όπως σίγουρα συμβαίνει σήμερα- το Ιράν συνεχίσει να αγνοεί τις υποχρεώσεις του.
<P>
Δεύτερον, υπάρχει η διάσκεψη κορυφής για την πυρηνική ασφάλεια του Προέδρου Obama. Συμμεριζόμαστε τον στόχο της διάσκεψης, ήτοι την ενίσχυση της ασφάλειας των πυρηνικών υλικών και την αποτροπή των τρομοκρατών από το να αποκτήσουν πρόσβαση. Γνωρίζω ότι η ΕΕ παρέχει στήριξη στον ΔΟΑΕ από το 2004 για να βοηθήσει τις χώρες σε αυτόν τον τομέα και θα συνεχίσει να το κάνει.
<P>
Τέλος, επιτρέψτε μου να επανέλθω στο σημείο από το οποίο ξεκίνησα. " ζήτηση για ευρωπαϊκή καθολική δέσμευση είναι τεράστια. Πρέπει να εξασφαλίσουμε ότι η προσφορά ικανοποιεί τη ζήτηση. " Συνθήκη της Λισαβόνας μας δίνει αυτήν την ευκαιρία. Πρέπει να ενεργούμε σύμφωνα με το γράμμα και το πνεύμα της συνθήκης, χωρίς να λησμονούμε για ποιους λόγους οι ευρωπαίοι ηγέτες διαπραγματεύτηκαν τη συνθήκη σε πρώτη φάση. Φρονώ πως ο λόγος ήταν σαφής: για να οικοδομήσουν πιο ισχυρή, πιο δυναμική και πιο σίγουρη ευρωπαϊκή εξωτερική πολιτική στην υπηρεσία των πολιτών της Ευρωπαϊκής Ένωσης. Γνωρίζω ότι πολλοί βουλευτές συμμερίζονται αυτόν τον στόχο, και υπολογίζω στη στήριξή σας για να διασφαλίσουμε ότι θα συμβεί.
<SPEAKER ID="013" NAME="Nadezhda Neynsky" LANGUAGE="EN">
Κύριε Πρόεδρε, θέλω να συγχαρώ την κ. Ashton για την ενθαρρυντική της δήλωση.
<P>
Την ίδια στιγμή, ως συντάκτρια της γνωμοδότησης της Επιτροπής Προϋπολογισμών για την ΚΕΠΠΑ, θέλω επίσης να τονίσω ότι είναι πάρα πολύ σημαντικό να δρομολογήσει έλεγχο των σημερινών και των παλαιών επιχειρήσεων της ΚΕΠΠΑ και των πολιτικών αποστολών της ΚΠΑΑ, ώστε να προσδιοριστούν τα δυνατά σημεία και οι αδυναμίες τους. Με αυτόν τον τρόπο, η Ευρωπαϊκή Ένωση θα γίνει πιο αποτελεσματική στην παροχή ασφάλειας, θα αυξήσει την αυτονομία της και θα κάνει πιο συνετή χρήση του σχετικού προϋπολογισμού, ο οποίος, δυστυχώς, εξακολουθεί να χρηματοδοτείται ανεπαρκώς.
<SPEAKER ID="014" NAME="Ιωάννης Κασουλίδης" LANGUAGE="EN">
Κύριε Πρόεδρε, είναι τρομακτικό να φανταζόμαστε μια πυρηνική συσκευή, μικρή στο μέγεθος αλλά δυνητικά θανατηφόρα για εκατομμύρια ανθρώπους, να πέφτει στα χέρια τρομοκρατών. Μερικά χρόνια πριν θα λέγαμε ότι κάτι τέτοιο ήταν εξαιρετικά απίθανο. Αυτό δεν μπορούμε να το πούμε πλέον.
<P>
Χώρες όπως το Ιράν και η Βόρεια Κορέα είναι στη διαδικασία απόκτησης ή έχουν την ικανότητα να αποκτήσουν ένα πυρηνικό όπλο. Λέγεται ότι ένας επιστήμονας από το Πακιστάν πούλησε τεχνογνωσία στο Ιράν, και η Βόρειος Κορέα κάνει εμπόριο πυρηνικών υλικών. Κανείς δεν διαφωνεί με την προοπτική να αποκτήσει το Ιράν πυρηνική ενέργεια για ειρηνικούς σκοπούς, αλλά η υπομονή μας έχει αρχίσει να εξαντλείται, αν το Ιράν προσπαθεί να κερδίσει χρόνο στον διάλογο με τους 5+1, τον οποίο στηρίζουμε.
<P>
" διττή προσέγγιση και η προετοιμασία ευφυών, στοχοθετημένων κυρώσεων από το Συμβούλιο Ασφαλείας του Ο"Ε είναι δικαιολογημένες. " διάδοση των πυρηνικών όπλων βρίσκεται σε τέτοιο κρίσιμο σημείο, ώστε οδήγησε προσωπικότητες όπως ο Henry Kissinger να δηλώσουν ότι μόνο η επιδίωξη της ολικής εξάλειψης θα διασφαλίσει τη μη διάδοση και την παγκόσμια ασφάλεια.
<P>
Επομένως, στηρίζουμε μια διεθνή συνθήκη για την προοδευτική εξάλειψη των πυρηνικών όπλων, την ανάσχεση της παραγωγής σχάσιμων υλικών, επισπεύδοντας τη Συνθήκη για την πλήρη απαγόρευση των πυρηνικών δοκιμών, τη μείωση των πυρηνικών κεφαλών, τη Συνθήκη για τη μείωση και τον περιορισμό των στρατηγικών επιθετικών όπλων (START) κλπ., φέρνοντας τη μεταχείριση των πυρηνικών καυσίμων υπό τον έλεγχο του ΔΟΑΕ και ενισχύοντας την εντολή και τις εξουσίες ελέγχου του.
<SPEAKER ID="015" NAME="Adrian Severin" LANGUAGE="EN">
Κύριε Πρόεδρε, ελπίζω ότι συμφωνούμε ως προς το γεγονός ότι χρειαζόμαστε προορατική εξωτερική πολιτική η οποία θα καθοδηγείται από τους ευρωπαϊκούς κοινούς στόχους μας και θα βασίζεται στις κοινές αξίες μας. " πολιτική αυτή πρέπει να αναγνωρίζει τον αδιαίρετο χαρακτήρα της ασφάλειας στον παγκοσμιοποιημένο κόσμο, καθώς αποτελεί πηγή αλληλεγγύης ενδιαφέροντος.
<P>
Μια τέτοια πολιτική απαιτεί και προϋποθέτει ένα επαρκές θεσμικό μέσο. Συνεπώς, οι προτεραιότητες είναι σαφείς, και χαίρομαι που βλέπω ότι οι προτεραιότητες που θα αναφέρω ταυτίζονται με αυτές της κ. Ashton. Αποτελεσματική Υπηρεσία Εξωτερικής Δράσης, δυναμική πολιτική γειτονίας, ιδεαλιστική πολιτική διεύρυνσης, καλά διαρθρωμένες εταιρικές σχέσεις με τους στρατηγικούς παράγοντες, τόσο παραδοσιακούς όσο και αναδυόμενους, αποτελεσματική στρατηγική για την αντιμετώπιση των παγκοσμίων προκλήσεων, που είναι η ενεργειακή ασφάλεια, η μη διάδοση, η μετανάστευση, το διεθνικό οργανωμένο έγκλημα, η διεθνική έκφραση φτώχειας, οι πολιτιστικές συγκρούσεις και ούτω καθεξής.
<P>
Όσον αφορά την Υπηρεσία Εξωτερικής Δράσης, χρειαζόμαστε έναν θεσμό που πρέπει να εδράζεται όχι μόνο στην αρχή της πολιτικής και δημοσιονομικής ευθύνης αλλά και στην αρχή της αποτελεσματικότητας. Δεν πρέπει να δημιουργήσουμε μια υπηρεσία η οποία θα διατηρεί τον παλιό εθνικό ανταγωνισμό ή την παρούσα γραφειοκρατική δομή. Ο δικέφαλος επικεφαλής των ευρωπαϊκών εξωτερικών δράσεων πρέπει να φορά πάντοτε δύο καπέλα, εξασφαλίζοντας κατ' αυτόν τον τρόπο την ενότητα της υπηρεσίας και τη συνεκτικότητα της δράσης της.
<P>
Όσον αφορά την εξωτερική πολιτική γειτονίας, χρειαζόμαστε μια προσέγγιση που δεν θα αποκλείει τη Ρωσία και την Τουρκία. Αναφορικά με τον Εύξεινο Πόντο, πρέπει να κινηθούμε από τη συνέργεια στη στρατηγική. Στο θέμα των παγωμένων συγκρούσεων, χρειαζόμαστε περιφερειακές πρωτοβουλίες και μηχανισμούς περιφερειακής συνεργασίας και ασφάλειας βάσει διεθνών εγγυήσεων.
<P>
Όσον αφορά την παγκόσμια ασφάλεια, χρειαζόμαστε νέο διακανονισμό που θα αντικατοπτρίζει τη νέα πραγματικότητα μετά τον διπολισμό. Πρέπει να προάγουμε τις αξίες μας στον κόσμο αλλά με κοσμικό τρόπο και όχι ως νέοι σταυροφόροι.
<P>
Θεωρώ ότι αυτές και πολλές άλλες είναι οι προτεραιότητές μας που περιγράφουν έναν ηράκλειο άθλο. Ας συνεργαστούμε -Κοινοβούλιο, Επιτροπή και Συμβούλιο- για να πραγματοποιήσουμε αυτόν τον άθλο.
<SPEAKER ID="016" NAME="Annemie Neyts-Uyttebroeck" LANGUAGE="NL">
Κύριε Πρόεδρε, Ύπατε Εκπρόσωπε/Αντιπρόεδρε της Επιτροπής, κυρίες και κύριοι, κυρία Ashton, επιτρέψτε μου καταρχάς να σας καλωσορίσω και να πω πως ελπίζω ειλικρινά ότι η εξαίρετη και δυναμική παρουσία σας σήμερα εδώ θα προαναγγείλει το τέλος μιας ιδιαίτερα δύσκολης περιόδου για όλους μας, η οποία ξεκίνησε τον Νοέμβριο, όταν έληξε η προηγούμενη θητεία της Ευρωπαϊκής Επιτροπής. Αν μπορούμε να συμφωνήσουμε σε ένα πράγμα, είναι αυτό: πραγματικά δεν έχουμε περιθώριο για τέτοιες μακρές περιόδους αναποφασιστικότητας. Από το τέλος του Νοέμβρη μέχρι και πολύ πρόσφατα, η ΕΕ ήταν σαν να είχε εξαφανιστεί από την παγκόσμια σκηνή -και λυπάμαι πολύ που το λέω- ή είχε φτάσει πολύ κοντά στο σημείο αυτό. Θα επαναλάβω ότι δεν μπορούμε να επιτρέψουμε να συμβεί αυτό υπό οιεσδήποτε συνθήκες. Γιατί, προφανώς, ο κόσμος δεν πρόκειται να μας περιμένει. Παραθέσατε κάποια μεγέθη που το δείχνουν ξεκάθαρα. Ωστόσο, υπήρξαμε επίσης μάρτυρες σειράς γεγονότων που το έδειξαν επίσης καθαρά: οι φυσικές καταστροφές που συνεχίζουν να συμβαίνουν, οι τρομερές επιθέσεις που συνεχίζουν να συμβαίνουν, το γεγονός ότι ορισμένες κυβερνήσεις στη Μέση Ανατολή, παρόλο που είναι δημοκρατικές, έλαβαν αποφάσεις οι οποίες παρακώλυσαν σοβαρά την ειρηνευτική διαδικασία, ή ό,τι έχει απομείνει από αυτή, και ούτω καθεξής. Χρειαζόμαστε, επομένως, έναν Ύπατο Εκπρόσωπο/Αντιπρόεδρο της Επιτροπής που θα είναι σε θέση να παρίσταται επιτόπου και όχι μόνο στα ευρωπαϊκά κέντρα λήψης αποφάσεων, αλλά και στα κέντρα αποφάσεων σε άλλα μέρη του κόσμου. Τόσο εσείς όσο και εμείς γνωρίζαμε ότι αναλαμβάνατε ένα σχεδόν αδύνατο καθήκον. Σας θαυμάζω που το αναλάβατε. Υποσχεθήκαμε να σας στηρίξουμε σε αυτό. Μας χαροποίησε η ακρόαση της ομιλίας σας σήμερα και η σθεναρή δήλωσή σας για την Ευρωπαϊκή Υπηρεσία Εξωτερικής Δράσης, την οποία χρειαζόμαστε όλοι μας τόσο απεγνωσμένα. Αν υπάρχει κάποιος που εξακολουθεί να επιθυμεί να θέσει τέρμα σε αυτό που οι Άγγλοι αποκαλούν turf wars -η μία πλευρά μάχεται με γάντια και η άλλη χωρίς- τότε είμαι σίγουρη ότι, αν συνεργαστούμε όλοι, θα μπορέσουμε να προετοιμαστούμε αποτελεσματικά για αυτά που μας περιμένουν. Σας ευχαριστώ για την προσοχή σας.
<SPEAKER ID="017" NAME="Franziska Katharina Brantner" LANGUAGE="DE">
Κύριε Πρόεδρε, βαρόνη Ashton, κυρίες και κύριοι, βαρόνη Ashton, ακούσαμε με προσοχή όσα είπατε. Δυστυχώς, πρέπει να παρατηρήσουμε ότι θα χρειαστεί ενδεχομένως να περιμένουμε αρκετό καιρό για να αναπτύξετε σχέδια για συγκεκριμένα μελλοντικά έργα από την πραγματεία σας περί των αρχών σας, την οποία θεωρούμε ότι μπορούμε πράγματι να στηρίξουμε.
<P>
Επιτρέψτε μου να πω λίγα λόγια για την Υπηρεσία Εξωτερικής Δράσης, ωστόσο, σχετικά με την οποία προσδοκούσα πραγματικά να ακούσω κάτι πιο χειροπιαστό από εσάς. Είπατε επανειλημμένα ότι το ζητούμενο είναι η συνεκτικότητα, η οποία είναι απαραίτητη. Σε πολλές περιπτώσεις χρειαζόμαστε κοινά σχέδια και προγράμματα από την Υπηρεσία Εξωτερικής Δράσης και την Επιτροπή. Όποιος υποστηρίζει ότι πρέπει να αφεθούν στη Γραμματεία της Επιτροπής και του Συμβουλίου πολυάριθμοι τομείς πολιτικής πρέπει να είναι ειλικρινής και να παραδεχθεί ότι στηρίζει την υπάρχουσα κατάσταση, το σύστημα που καθιερώθηκε από τη Συνθήκη της Νίκαιας.
<P>
Για εμάς, ένα σημαντικό πρώτο σημείο είναι ο βαθμός στον οποίο μπορούμε να επιτύχουμε πλειοψηφία επί όλων των ζητημάτων που σχετίζονται με την πολιτική πρόληψη κρίσεων, την πολιτική διαχείριση κρίσεων και την ανοικοδόμηση. Κατά την άποψή μας, όλο αυτό αφορά τις πτυχές που καλύπτει ο όρος "οικοδόμηση της ειρήνης", δηλαδή την πρόληψη συγκρούσεων, την έγκαιρη προειδοποίηση, τη μεσολάβηση για τη διευθέτηση των διενέξεων, τη συμφιλίωση και τη μεσοβραχυπρόθεσμη σταθεροποίηση. Χρειαζόμαστε αντίστοιχη οργανωτική μονάδα για αυτόν τον σκοπό και, επομένως, προτείνουμε τη δημιουργία "υπηρεσίας διαχείρισης κρίσεων και οικοδόμησης της ειρήνης". Θα ήθελα, ως εκ τούτου, να σας ρωτήσω ποια είναι η θέση σας για τη δημιουργία τέτοιας υπηρεσίας. Σε αυτό το σημείο, θέλω επίσης να τονίσω πραγματικά ότι στηρίζουμε την ενσωμάτωση τόσο του προϋπολογισμού για την κοινή εξωτερική πολιτική και πολιτική ασφάλειας (ΚΕΠΠΑ) όσο και του μέσου σταθερότητας στην Υπηρεσία Εξωτερικής Δράσης, αλλά όχι ως μέρος της Διεύθυνσης διαχείρισης κρίσεων και σχεδιασμού (CMPD), υπαγόμενο σε αυτήν, αλλά ως νέα δομή, την οποία ελπίζω ότι θα δημιουργήσετε. Θα ήθελα να ακούσω τη θέση σας επ' αυτού.
<P>
Ένα δεύτερο σημείο που είναι σημαντικό για εμάς είναι η σύνδεση μεταξύ των παραδοσιακών τομέων της εξωτερικής πολιτικής και νέων τομέων όπως η ενεργειακή πολιτική, η κλιματική πολιτική, η δικαιοσύνη και οι εσωτερικές υποθέσεις. Τι δομές σχεδιάζετε, ώστε να δώσετε στην Υπηρεσία Εξωτερικής Δράσης συστηματική πρόσβαση σε αυτά τα παγκόσμια πεδία πολιτικής της ΕΕ και των κρατών μελών της;
<P>
Υπάρχει ακόμη ένα σημείο που είναι σημαντικό για εμάς: η Υπηρεσία Εξωτερικής Δράσης πρέπει να είναι μια σύγχρονη υπηρεσία με ισορροπημένη πολιτική στελέχωσης. Αυτήν την εβδομάδα εορτάσαμε την 8η Μαρτίου. Είναι, συνεπώς, απολύτως σαφές ότι πιστεύουμε πως τα δικαιώματα των γυναικών πρέπει να είναι σταθερά προσδεμένα στην υπηρεσία αυτή, και ότι οι γυναίκες πρέπει να συμμετέχουν σε αυτήν. Βαρόνη Ashton, ομάδα γυναικών βουλευτών του ΕΚ σας έστειλε επιστολή για να σας ζητήσει να διασφαλίσετε ότι τα ψηφίσματα 1325 και 1820 του Ο"Ε θα εφαρμοστούν εξαρχής στις θεσμικές δομές της υπηρεσίας. Επομένως, η ερώτησή μου εν προκειμένω είναι: ποια είναι τα σχέδιά σας σχετικά με το θέμα αυτό;
<P>
Όπως προείπα, έχετε τη στήριξή μας όσον αφορά τη δημιουργία ισχυρής, κοινής Υπηρεσίας Εξωτερικής Δράσης. Αναμένω με μεγάλο ενδιαφέρον τις απαντήσεις σας.
<SPEAKER ID="018" NAME="Charles Tannock" LANGUAGE="EN">
Κύριε Πρόεδρε, η Συνθήκη της Λισαβόνας είναι τώρα μια νομική πραγματικότητα στη διεθνή τάξη, παρά το γεγονός ότι στερείται δημοκρατικής νομιμότητας, επειδή οι περισσότεροι πολίτες της ΕΕ, συμπεριλαμβανομένων των πολιτών της Βρετανίας, δεν κατάφεραν να εξασφαλίσουν τη διενέργεια δημοψηφίσματος. Εντούτοις, η Ομάδα ECR και οι βρετανοί Συντηρητικοί είναι προσηλωμένοι στη θετική παρέμβαση και στην επίτευξη προόδου εντός του νέου θεσμικού πλαισίου.
<P>
Θα θέλαμε να δούμε παρόμοια προσέγγιση από τα κράτη μέλη και την Επιτροπή. Είναι άκρως ειρωνικό, κατά την άποψή μου, ότι η πρώτη σημαντική θεσμική εξέλιξη στο πλαίσιο της Λισαβόνας, ήτοι η δημιουργία της Ευρωπαϊκής Υπηρεσίας Εξωτερικής Δράσης, απειλεί να ωθήσει εκ νέου την ΕΕ στην ενδοσκόπηση και τους διαξιφισμούς που υποτίθεται ότι θα εξάλειφε η Συνθήκη της Λισαβόνας. Αναμφίβολα, η δημιουργία της ΕΥΕΔ πρέπει να αποτελέσει αντικείμενο συζήτησης και συναίνεσης σχετικά με το ποιος κάνει τι καλύτερα, αλλά τα στοιχεία εξωτερικής πολιτικής της ΚΕΠΠΑ πρέπει να παραμείνουν σταθερά στο Συμβούλιο.
<P>
Ωστόσο, χρειαζόμαστε επίσης ισχυρή ηγεσία -κάτι για το οποίο δίνει θεωρητικά τη δυνατότητα η Συνθήκη της Λισαβόνας- για να διαμορφώσουμε μακροχρόνιο όραμα για τη διπλωματία της Ευρώπης στον κόσμο. Προσβλέπουμε σ' εσάς, κυρία Ύπατε Εκπρόσωπε, για να λάβετε την πρωτοβουλία και να διεκδικήσετε την εξουσία και την ηγεσία που σας παρέχει η συνθήκη, να βάλετε τάξη στα πράγματα, αν χρειαστεί, και να χαρτογραφήσετε την πορεία που πρέπει να ακολουθήσουμε. Θα σας στηρίξουμε στις προσπάθειές σας, αν δείξετε ότι μπορείτε να αρθείτε στο ύψος αυτής της τρομερής πρόκλησης.
<P>
" ΕΕ είχε πολλά χρόνια για να επεξεργαστεί την ιδέα αυτής της υπηρεσίας, επομένως αυτή η σύγχυση και ο δισταγμός που βλέπουμε επί του παρόντος δεν δικαιώνουν τις φιλοδοξίες της ΕΕ να διαδραματίσει παγκόσμιο ρόλο στην εξωτερική πολιτική μέσω της ΚΕΠΠΑ.
<P>
Υπάρχουν και πιο γενικά σημεία. " έκθεση Albertini, την οποία στηρίζω θερμά, καθορίζει τις προτεραιότητες της Ένωσης στον τομέα της εξωτερικής πολιτικής και επιδοκιμάζει τις φιλοδοξίες των χωρών των Δυτικών Βαλκανίων, ιδίως της Κροατίας, της Μακεδονίας και του Μαυροβουνίου -για το οποίο είμαι εισηγητής- για ένταξη στην ΕΕ.
<P>
Όμως, η έκθεση αναφέρει επίσης τη διατλαντική συμμαχία και το ΝΑΤΟ, τα οποία πιστεύουμε ότι είναι οι ακρογωνιαίοι λίθοι της εξωτερικής πολιτικής ασφάλειας της ΕΕ. Υπογραμμίζει ορθώς την ευθύνη της ΕΕ για την επίλυση των παγωμένων συγκρούσεων, ιδίως στην Υπερδνειστερία και το Ναγκόρνο-Καραμπάχ στην άμεση γειτονιά μας, και τις καλές σχέσεις με την Ουκρανία.
<P>
Τέλος, η Ταϊβάν αναφέρεται επίσης ως σημαντικός εταίρος της ΕΕ, και πρέπει επίσης να της δοθεί η δυνατότητα να συμμετέχει πλήρως και ενεργά στους διεθνείς οργανισμούς, σύμφωνα με την πολιτική της ΕΕ και την πολιτική για "μία Κίνα".
<SPEAKER ID="019" NAME="Willy Meyer" LANGUAGE="ES">
Κύριε Πρόεδρε, βαρόνη Ashton, ο κ. Albertini γνωρίζει ήδη τους λόγους για τους οποίους η Ομάδα μου καταθέτει άποψη της μειοψηφίας στην έκθεση για την εξωτερική πολιτική, την πολιτική ασφάλειας και άμυνας. Ο βασικός λόγος που το κάνουμε, βαρόνη Ashton, είναι ότι καταλήξαμε σε συμπέρασμα. Στις χώρες που μας περιβάλλουν, στην Ευρωπαϊκή Ένωση, οι πολιτικές ασφάλειας και άμυνας δεν έχουν καμία σχέση σήμερα με την υπεράσπιση του εδάφους: η πολιτική ασφάλειας είναι τώρα προέκταση της εξωτερικής πολιτικής.
<P>
Πιστεύουμε ότι ο πρωταρχικός στόχος της εξωτερικής πολιτικής πρέπει να είναι η επίτευξη αφοπλισμού σε διεθνές επίπεδο: μηδενικός οπλισμός, χρήση ρεαλιστικών πολιτικών που ανταποκρίνονται στις τρέχουσες αιτίες της ανασφάλειας στον κόσμο.
<P>
Τα κύρια όπλα μαζικής καταστροφής στον σημερινό κόσμο είναι η πείνα και η φτώχεια. Πρόκειται για όπλα που δεν μπορούμε να πολεμήσουμε χρησιμοποιώντας στρατιωτική δύναμη. Πιστεύουμε, συνεπώς, ότι, βάσει αυτής της λογικής, πρέπει να δεσμευτούμε σε μεταβατικό σύστημα ασφαλείας που θα επιτρέψει τη σταδιακή αποστρατιωτικοποίηση όλης της ασφάλειας στον κόσμο. Προφανώς δεν συμφωνούμε με την προοπτική σύνδεσης της Ένωσης με το ΝΑΤΟ, μεταξύ άλλων, διότι η στρατηγική του ΝΑΤΟ συνίσταται στην επιλογή να δοθεί στρατιωτική απάντηση σε ανασφάλειες όπως το οργανωμένο έγκλημα και η τρομοκρατία, τα οποία δεν υπήρξαν ποτέ θέματα στρατιωτικής αντίδρασης.
<P>
Πιστεύω ότι αυτή η αυξανόμενη στρατιωτικοποίηση απαιτεί από τα κράτη μέλη να έχουν όλο και πιο ισχυρές βιομηχανίες όπλων και να δαπανούν περισσότερα σε όπλα. Είμαστε στο ύψιστο επίπεδό μας από άποψη πολιτισμού και από άποψη όπλων, πολύ περισσότερο από ό,τι στον Ψυχρό Πόλεμο, που απέχει πολύ από τις ρεαλιστικές πολιτικές προς την κατεύθυνση της αποστρατιωτικοποίησης.
<P>
Όχι, ούτε η τρομοκρατία ούτε το οργανωμένο έγκλημα πρέπει να αποτελούν στρατιωτικούς στόχους. Πρέπει να αποτελούν στόχους για την αστυνομία, τις διεθνείς δικαστικές υπηρεσίες, τις υπηρεσίες πληροφοριών, για να οδηγούνται οι εγκληματίες ενώπιον της δικαιοσύνης, αλλά δεν πρέπει να αποτελούν τον στόχο στρατιωτικής αντίδρασης.
<P>
Ως εκ τούτου, δεν συμφωνούμε με αυτήν τη στρατιωτική εστίαση. Δεν συμφωνούμε με την ύπαρξη στρατιωτικών βάσεων των "νωμένων Πολιτειών στην Ευρωπαϊκή Ένωση. Δεν το θέλουμε αυτό για κανένα κράτος, δεν θέλουμε κανένα ισχυρό κράτος να χρησιμοποιεί στρατιωτική δύναμη στον κόσμο και, ως εκ τούτου, πιστεύουμε ότι ο σεβασμός του διεθνούς δικαίου είναι πολύ σημαντικός. Δεν συμφωνούμε με την αναγνώριση του Κοσσυφοπεδίου -δεν πιστεύουμε στην αναγνώριση κανενός κράτους που χρησιμοποιεί βία εκτός του διεθνούς δικαίου- διότι πιστεύουμε στο διεθνές δίκαιο και πιστεύουμε, συνεπώς, ότι η διαδικασία αποαποικιοποίησης της Δυτικής Σαχάρας θα έπρεπε να περιλαμβάνεται στην έκθεση. Ζητούμε επίσης, ασφαλώς, την απόσυρση των στρατευμάτων από το Αφγανιστάν, κάτι το οποίο, όπως αναγνωρίζει το ίδιο το ΝΑΤΟ κάθε εβδομάδα, προκαλεί τον θάνατο αθώων αμάχων. Δεν συμφωνούμε, συνεπώς, με την υιοθέτηση της οδού της στρατιωτικοποίησης.
<SPEAKER ID="020" NAME="Fiorello Provera" LANGUAGE="IT">
Κύριε Πρόεδρε, κυρίες και κύριοι, βαρόνη Ashton, η πραγματικά εξαίρετη έκθεση του κ. Albertini περιέχει ένα εδάφιο το οποίο θεωρώ ότι έχει μεγάλη πολιτική σημασία: το μέρος που συνδέει το φαινόμενο της μετανάστευσης με την πολιτική συνεργασίας με αναπτυσσόμενες χώρες.
<P>
Θα ήταν αδιανόητο να επιχειρήσει κανείς να ελέγξει αυτές τις τεράστιες μεταναστευτικές ροές μόνο μέσω κατασταλτικών μέτρων και εσωτερικής πολιτικής. " κατανομή των μεταναστών σε όλα τα ευρωπαϊκά κράτη μέλη δεν θα επίλυε ούτε αυτή το πρόβλημα. Αντιθέτως, θα ενθάρρυνε νέες αφίξεις. Μια καίρια αντίδραση για τον έλεγχο των μεταναστευτικών φαινομένων είναι η ανάπτυξη πολιτικής συνεργασίας, η οποία θα συντονίζεται κατά προτίμηση σε ευρωπαϊκό επίπεδο και θα αποσκοπεί όχι μόνο στην οικονομική πρόοδο, αλλά και στην κοινωνική και δημοκρατική πρόοδο. " μετανάστευση πρέπει να είναι επιλογή και όχι αναγκαιότητα.
<P>
Προκειμένου αυτή η πολιτική συνεργασίας να είναι αποτελεσματική και να φτάσει σε εκείνους που την χρειάζονται πραγματικά, είναι καίριας σημασίας να προωθήσουμε τη χρηστή τοπική διακυβέρνηση, χωρίς την οποία θα υπήρχε αναποτελεσματικότητα, διαφθορά, κατασπατάληση πόρων και ισχνά αποτελέσματα. " εξασφάλιση τοπικής διακυβέρνησης και η συνεργασία των κυβερνήσεων είναι ο στόχος της εξωτερικής πολιτικής, και η συνεργασία πρέπει να γίνει σημαντικό μέσο της ευρωπαϊκής εξωτερικής πολιτικής: αυτό είναι το προσωπικό μου μήνυμα προς τη βαρόνη Ashton στο πλαίσιο ενός τομέα που μου είναι ιδιαίτερα προσφιλής, με άλλα λόγια του τομέα της συνεργασίας.
<SPEAKER ID="021" NAME="Andreas Mölzer" AFFILIATION="NI">
(DE) Κύριε Πρόεδρε, το γεγονός ότι στη Συνθήκη της Λισαβόνας καθορίστηκαν μόνο πολύ αόριστοι στόχοι εξωτερικής πολιτικής επανέρχεται τώρα και εξακολουθεί να μας κατατρέχει. Ενδεχομένως θα πληρώσουμε επίσης το τίμημα για το γεγονός ότι, στο πρόσωπο της βαρόνης Ashton, έχουμε μια Ύπατη Εκπρόσωπο για την εξωτερική πολιτική και την πολιτική ασφάλειας η οποία δεν έχει καμία πραγματική εμπειρία από εξωτερική πολιτική και επιβλήθηκε στην Ένωση ως ο ελάχιστος κοινός παρανομαστής που μπόρεσαν τα κράτη μέλη να βρουν.
<P>
Αν μείνουμε σιωπηλοί σε όλα τα σημαντικά ζητήματα της εξωτερικής πολιτικής, εμείς, οι Ευρωπαίοι, θα μπορέσουμε να επιτύχουμε εξίσου ελάχιστα με ομάδα διπλωματών που κλείνουν συμφωνίες σε όλο τον κόσμο, ενώ ακολουθούν διαφορετικές πορείες εξωτερικής πολιτικής.
<P>
Οι διαφωνίες σχετικά με μια Ευρωπαϊκή Υπηρεσία Εξωτερικής Δράσης είναι κάτι που πραγματικά δεν μπορούμε να επιτρέψουμε. Αυτή η αναντίρρητα σημαντική νέα υπηρεσία δεν πρέπει να αφεθεί να καταρρεύσει, πάνω από τα κεφάλια των κρατών μελών, σε μια σφαίρα δραστηριοτήτων για ευρωκράτες.
<P>
Είναι ενδεχομένως καιρός να βρούμε τον δρόμο μας μέσα στις δυσχέρειες και να δημιουργήσουμε αυτήν την Ευρωπαϊκή Υπηρεσία Εξωτερικής Δράσης και η ΕΕ να υψώσει ξανά τη φωνή της στον έξω κόσμο. Είναι επίσης καιρός η νέα Ύπατη Εκπρόσωπος να ενεργήσει με πιο ευαίσθητο τρόπο στα θέματα αυτά, όσον αφορά, για παράδειγμα, τη χρήση και των τριών γλωσσών εργασίας της Ένωσης -συμπεριλαμβανομένων των γερμανικών- στην Ευρωπαϊκή Υπηρεσία Εξωτερικής Δράσης.
<P>
Πρέπει να αξιοποιήσουμε με τον καλύτερο δυνατό τρόπο την εμπειρία και τις καλές σχέσεις που έχουν τα επιμέρους κράτη μέλη με ορισμένες περιοχές. Σκεφτείτε, για παράδειγμα, την ιστορική εμπειρία της Αυστρίας με τα Δυτικά Βαλκάνια. Ενεργώντας με αυτόν τον τρόπο, πρέπει να είναι σαφές ότι η ασφάλεια της Ευρώπης περιφρουρείται όχι στο Hindu Kush αλλά στα εξωτερικά σύνορα της ΕΕ στα Βαλκάνια. " ΕΕ πρέπει να πάψει να ενεργεί ως το προτεταμένο χέρι ή ως ο επικεφαλής χρηματοδότης του ΝΑΤΟ και των "νωμένων Πολιτειών. Τα ευρωπαϊκά κονδύλια δαπανώνται ασφαλώς καλύτερα στον FRONTEX απ' ό,τι στις ερήμους του Αφγανιστάν.
<SPEAKER ID="022" NAME="Catherine Ashton" LANGUAGE="EN">
Κύριε Πρόεδρε, αν μου επιτρέπετε, θα ήθελα να διατυπώσω ορισμένα σχόλια για τα ζητήματα και τις ερωτήσεις που ετέθησαν.
<P>
Στον κ. Κασουλίδη, για το ζήτημα της διάσκεψης αναθεώρησης της Συνθήκης για τη μη διάδοση των πυρηνικών όπλων, η επιτυχία της διάσκεψης αυτής είναι ζωτικής σημασίας. Πιστεύουμε ότι πρέπει να κάνουμε πρακτικά βήματα: πρέπει να τεθεί σε ισχύ η Συνθήκη για την πλήρη απαγόρευση των πυρηνικών δοκιμών· η απαγόρευση παραγωγής σχάσιμων υλικών· η στήριξη για ειρηνικές χρήσεις της πυρηνικής ενέργειας, προκειμένου να βρεθούν ασφαλείς τρόποι να εξασφαλίσουμε ότι θα αποφύγουμε τη διάδοση -για παράδειγμα, οι συνεισφορές στην τράπεζα καυσίμων- και η στήριξη για πολύ ισχυρό και αποτελεσματικό ΔΟΑΕ. Πρέπει να εργαστούμε φυσικά ιδιαιτέρως, όπως έχουμε πει, σε περιοχές όπως η Μέση Ανατολή, γεγονός που σημαίνει ότι πρέπει να συνεχίσουμε να ασκούμε πίεση στο Ιράν και να επιληφθούμε των ζητημάτων που εγείρονται εκεί.
<P>
Κύριε Severin, όσον αφορά την Υπηρεσία Εξωτερικής Δράσης και τις προτεραιότητες που εκφράσατε, βρισκόμαστε στην ίδια θέση - ακριβώς μάλιστα. Είναι πολύ σημαντικό για εμένα η Υπηρεσία να διέπεται από πολιτική και δημοσιονομική ευθύνη, όπως ακριβώς είπατε, και αυτό πρέπει να πραγματοποιηθεί με αυτόν τον τρόπο της διπλής εντολής. Θα είναι επίσης απαραίτητο, όπως υποδείξατε, να εμπλέξουμε και να συζητήσουμε αυτά τα ζητήματα με άλλους βασικούς εταίρους. Νομίζω ότι αναφέρατε, για παράδειγμα, τη Ρωσία και την Τουρκία. Μάλιστα, τη Ρωσία την έχω ήδη επισκεφτεί. Πέρασα μέρος του σαββατοκύριακου με τον τούρκο υπουργό Εξωτερικών, και ήταν μια καλή ευκαιρία να συζητήσουμε πολύ πιο διεξοδικά για την εξέλιξη της σχέσης αυτής στο μέλλον. Επομένως, συμφωνώ απολύτως με τις προτεραιότητες που διατυπώσατε και σας ευχαριστώ γι' αυτές.
<P>
Κυρία Neyts-Uyttebroeck, σας ευχαριστώ για τα καλά σας λόγια. Δεν νομίζω ότι ισχύει πως η ΕΕ εξαφανίστηκε από την παγκόσμια σκηνή. Είναι περισσότερο το γεγονός ότι η αναπόφευκτη κατάσταση που δημιουργούσε η έλλειψη μιας Επιτροπής που να είναι αποτελεσματική έχει τώρα διορθωθεί. Και, από την πλευρά μου, αυτό ήταν εξαιρετικά σημαντικό, γιατί, μέχρι να αναλάβει καθήκοντα η Επιτροπή, δεν είχα καν ιδιαίτερο γραφείο, πόσο μάλλον Υπηρεσία Εξωτερικής Δράσης. Και τώρα είμαστε σε θέση που μπορούμε να ξεκινήσουμε να συγκεντρώνουμε πόρους.
<P>
Πιστεύω ότι είναι επίσης απολύτως ορθό να τονίσουμε ότι είναι σημαντικό η πολιτική μας να χαρακτηρίζεται από ορατότητα επιτόπου. Αυτό που με δυσκολεύει, όπως γνωρίζετε, είναι ότι δεν έχω μάθει ακόμη να ταξιδεύω στον χρόνο. Όμως, νομίζω ότι είναι απολύτως απαραίτητο, όταν μιλάμε για το μέλλον, να λαμβάνουμε υπόψη τις προτεραιότητες που έχουν καθοριστεί -με τις οποίες νομίζω ότι το Κοινοβούλιο θα συμφωνήσει σε μεγάλο βαθμό- και να διασφαλίζουμε ότι οι δράσεις μου αφορούν αυτές τις προτεραιότητες, μία εκ των οποίων είναι η δημιουργία της Υπηρεσίας, η οποία δεν υπάρχει ακόμη. Δεν διαθέτει δομή στελέχωσης. Δεν έχει φτάσει ακόμη σε αυτό το σημείο. Όταν όμως ολοκληρωθεί, θα μπορέσουμε να δείξουμε σε όλο τον κόσμο τη δύναμη της Ευρώπης με όλη τη σημασία αυτής της λέξης.
<P>
Κυρία Brantner, εφαρμόζετε και πάλι τη γνωστή σας τακτική να ζητάτε όσο το δυνατόν περισσότερες λεπτομέρειες: θεωρώ ότι αυτό είναι πολύ σημαντικό. Μερικά από τα ζητήματα που εγείρατε είναι κρίσιμης σημασίας. Δεν θέλουμε να υπάρχει επικάλυψη των δράσεών μας στο πλαίσιο των διαφόρων οργανισμών. Θέλουμε την προσέγγιση του γεωγραφικού γραφείου για τη δράση μας, και συμφωνώ μαζί σας σχετικά με την οικοδόμηση της ειρήνης: ότι αποτελεί πολύ σημαντικό μέρος των τομέων δράσης της ΕΕ.
<P>
Και, κατά μία έννοια, αφορά την οικοδόμηση των διαφόρων στοιχείων του αποτελεσματικού έργου μας - του έργου που κάνουμε για τη συγκρότηση κρατικού μηχανισμού, τη δικαιοσύνη, το κράτος δικαίου, του έργου που κάνουμε για τα αναπτυξιακά προγράμματα, του έργου που κάνουμε για την αντιμετώπιση των ζητημάτων της κλιματικής αλλαγής, του έργου που κάνουμε για την παροχή στήριξης σε κυβερνήσεις και άτομα- όλα αυτά είναι οργανωμένα, ώστε να μας προσφέρουν μεγαλύτερη ασφάλεια, σταθερότητα και ευημερία, αλλά, στην πραγματικότητα, με αυτόν τον τρόπο δημιουργούμε έναν πιο ασφαλή, σταθερό και ακμάζοντα κόσμο.
<P>
Οι στόχοι αυτοί είναι εξαιρετικά σημαντικοί.
<P>
Συμφωνώ απολύτως μαζί σας όσον αφορά τις γυναίκες. Πρέπει να συμπεριλάβουμε περισσότερες γυναίκες, για παράδειγμα, στις αποστολές αστυνόμευσης, στις οποίες έχω δει πολύ λίγες γυναίκες μέχρι σήμερα. Πρέπει να εξασφαλίσουμε ότι οι γυναίκες θα είναι πλήρως ενσωματωμένες στην υπηρεσία σε όλα τα επίπεδα. Αυτή είναι πρόκληση που πρέπει να διασφαλίσουμε ότι θα αντιμετωπίσουμε με επιτυχία. Όμως, το σημαντικότερο που θέλω να σας πω είναι ότι η Υπηρεσία Εξωτερικής Δράσης βρίσκεται στην υπηρεσία ολόκληρης της Ευρωπαϊκής Ένωσης.
<P>
Συνεπώς, τι κάνουμε σε θέματα δικαιοσύνης και εσωτερικών υποθέσεων στον κόσμο, τι επιθυμούν οι βουλευτές να κάνουν με τα άλλα κοινοβούλια; Πρέπει να χρησιμοποιήσουμε την υπηρεσία, καθώς την οικοδομούμε, κατά τρόπο, ώστε να μπορέσουμε να σας βοηθήσουμε να αντιμετωπίσετε αυτά τα ζητήματα επιτόπου. Φρονώ ότι, ως προς τα ζητήματα αυτά, είμαστε στην ίδια ακριβώς θέση.
<P>
Κύριε Tannock: δυναμική ηγεσία που αίρεται στο ύψος της πρόκλησης. Ελπίζω ότι θα αρχίσετε να βλέπετε τι θα αναγνωρίζατε ως δυναμική ηγεσία. Είναι πολύ σημαντικό, όπως λέτε, να ασχοληθούμε με κάποια από αυτά τα κρίσιμης σημασίας θέματα: τα Βαλκάνια και οι διατλαντικές σχέσεις είναι απολύτως ουσιώδεις και κομβικές πτυχές της δράσης μας. Αυτός είναι ο λόγος που αφιερώνουμε πολύ χρόνο στις συζητήσεις με τις "νωμένες Πολιτείες και που εγώ, προσωπικά, αφιερώνω πολύ χρόνο στις συζητήσεις και τον διάλογο μαζί τους και, ασφαλώς, με την Ουκρανία.
<P>
Ελπίζω ότι σας χαροποίησε η απόφασή μου να παρευρεθώ στην τελετή ορκωμοσίας του Προέδρου Yanukovich και εν συνεχεία να τον προσκαλέσω να έλθει στις Βρυξέλλες, όπου πέρασε μία από τις πρώτες ημέρες της θητείας του. Ορκίστηκε την Πέμπτη και την ερχόμενη Δευτέρα βρέθηκε στις Βρυξέλλες, προκειμένου να αρχίσει να προάγει και να εμβαθύνει αυτήν τη σχέση για το μέλλον.
<P>
Κύριε Meyer, θίξατε τα ζητήματα της εξωτερικής πολιτικής και του αφοπλισμού και τα ζητήματα του κατά πόσο είναι ενδεδειγμένο να σκεφτόμαστε με στρατιωτικούς όρους. Θα σας δώσω δύο πολύ σύντομα παραδείγματα, το ένα εκ των οποίων έχω ήδη περιγράψει και αφορά την επιχείρηση Atalanta και τη σημασία του να έχουμε ολοκληρωμένη προσέγγιση στη δράση μας.
<P>
Έχουμε στα ανοικτά των ακτών της Σομαλίας σκάφη τα οποία συνέλαβαν με ιδιαίτερη επιτυχία αυτό το σαββατοκύριακο, παρεμπιπτόντως, με το γαλλικό ναυτικό, πειρατές που ήταν αποφασισμένοι να σπείρουν τον όλεθρο σε αυτήν τη θαλάσσια περιοχή. Αναφορικά με αυτό πρέπει να διασφαλίσουμε ότι θα διωχθούν και θα τύχουν κατάλληλης μεταχείρισης αναφορικά με τις δικές μας δικαστικές προδιαγραφές στις χώρες της εν λόγω περιοχής.
<P>
Σχετικό με την υπόθεση αυτή είναι και το αναπτυξιακό πρόγραμμα που επεξεργάζεται η Επιτροπή για να στηρίξει την οικονομία της Σομαλίας, ώστε να βελτιωθεί. Επίσης σχετικό είναι το έργο που πρόκειται να ξεκινήσουμε σχετικά με την εκπαίδευση ατόμων, ώστε να μπορούν να παράσχουν ασφάλεια στην περιοχή. Με άλλα λόγια, είναι συνδυαστική προσέγγιση και ολοκληρωμένη προσέγγιση. Αυτό σημαίνει ότι χρησιμοποιείτε τα εργαλεία που χρειάζεται για να μπορέσετε να επιλύσετε τα προβλήματα που αντιμετωπίζουν οι άνθρωποι.
<P>
Ένα άλλο παράδειγμα: την περασμένη εβδομάδα ήμουν στην Αϊτή και πρέπει να αποδώσω εύσημα στους Ιταλούς που είδα να εργάζονται εκεί. Άνθρωποι με νωπές ακόμη τις μνήμες από την τραγωδία της Aquila, όμως εδώ είχαμε το ναυτικό, είχαμε τους πυροσβέστες, είχαμε τις ΜΚΟ, είχαμε απλούς πολίτες, είχαμε γιατρούς, είχαμε ψυχίατρους, είχαμε οδοντίατρους, είχαμε νοσοκόμες, να εργάζονται όλοι υπό τον συντονισμό του πλοιάρχου, ουσιαστικά, του σκάφους, ο οποίος είχε ένα πλοίο-νοσοκομείο γεμάτο ανθρώπους που νοσηλεύονταν έχοντας υποστεί τις άμεσες συνέπειες του σεισμού. Νέοι με ακρωτηριασμένα μέλη, παιδιά με τρομερά εγκαύματα που δέχονταν ιατρική φροντίδα, ομάδες που βρίσκονταν εκεί για να τους παρέχουν στήριξη.
<P>
Αυτό που θέλω να πω είναι ότι νομίζω πως πρέπει να σκεφτείτε την ολοκληρωμένη στρατηγική και προσέγγιση που μπορούμε να προσφέρουμε, η οποία περιλαμβάνει χρησιμοποίηση των μέσων που διαθέτουμε και με τον καλύτερο δυνατό τρόπο.
<P>
Κύριε Provera, όσον αφορά την αναπτυξιακή συνεργασία και τη μετανάστευση, διατυπώσατε σημαντική άποψη, σύμφωνα με την οποία, αν οι άνθρωποι νιώθουν ότι δεν έχουν άλλες επιλογές, τότε θα θέσουν σε κίνδυνο, συχνά τις ζωές τους, για να εγκαταλείψουν τη χώρα όπου γεννήθηκαν και ζουν και θέλουν να ζήσουν. Οι περισσότεροι άνθρωποι θέλουν να μπορούν να ζουν στη χώρα στην οποία έχουν μεγαλώσει.
<P>
Επομένως, κατά την άποψή μου, το σημαντικότερο σε σχέση με την ανάπτυξη ήταν ανέκαθεν το να μπορούμε να στηρίξουμε τα οικονομικά μέσα διαβίωσης των ανθρώπων, προκειμένου να τους δώσουμε τη δυνατότητα να ζουν όπου επιθυμούν να ζήσουν, να τους δώσουμε τη δυνατότητα να λάβουν την εκπαιδευτική στήριξη, την υγειονομική στήριξη και ούτω καθεξής.
<P>
Αυτό θα αποτελέσει μεγάλο μέρος του έργου μας επιτόπου και θα βοηθήσει ιδιαίτερα τα κράτη στα οποία η αστάθεια, λόγω της κλιματικής αλλαγής, θα μπορούσε να είναι πολύ σοβαρή.
<P>
Τέλος, κύριε Mölzer, μην είστε τόσο απαισιόδοξος, αυτό θέλω να σας πω. Το θέμα δεν είναι να επιχειρούμε πάνω από τους αρχηγούς των κρατών μελών. Το θέμα είναι να οικοδομήσουμε κάτι απαράμιλλα ευρωπαϊκό - όχι τα ίδια με όσα συμβαίνουν στα κράτη μέλη, είτε είναι η Γερμανία, η Ιταλία, η Γαλλία, το "Β ή οπουδήποτε αλλού. Δεν είναι το ίδιο. Οικοδομούμε κάτι διαφορετικό που αφορά τη μακροπρόθεσμη ασφάλεια και σταθερότητα, την οικονομική ανάπτυξη επιτόπου, κάτι στο οποίο μπορούμε να συμβάλουμε, που είναι προς το συμφέρον μας αλλά και σχετικό με τις αξίες που πρεσβεύουμε.
<P>
Και όσο για τις γλώσσες που ομιλώ, oui, je peux parler français, mais je ne suis pas très bien en français. Ich habe auch zwei Jahre in der Schule Deutsch gelernt, aber ich habe es jetzt vergessen.
<P>
Επομένως, τα καταφέρνω στις γλώσσες και θα βελτιώνομαι συνεχώς. Ανυπομονώ για τη στιγμή που θα μπορώ να συνομιλήσω κανονικά μαζί σας σε πολύ καλύτερα γερμανικά από ό,τι σήμερα.
<SPEAKER ID="023" NAME="Elmar Brok" AFFILIATION="PPE">
(DE) Κύριε Πρόεδρε, κυρία Αντιπρόεδρε, κυρίες και κύριοι, οι εκθέσεις Albertini και Danjean, καθώς και η πρόταση ψηφίσματος για τη μη διάδοση των πυρηνικών όπλων, δείχνουν ότι πρέπει σύντομα να ληφθούν σημαντικές αποφάσεις, και ότι πρέπει να προετοιμαστούμε γι' αυτό. Επιτρέψτε μου να αναφέρω μερικά ακόμη παραδείγματα. Πιστεύω ότι η Ευρωπαϊκή Ένωση καλείται τώρα να διαδραματίσει σημαντικό ρόλο σε μια κρίσιμη φάση στην οποία ο στόχος πρέπει να είναι να αποτρέψουμε το Ιράν να κατασκευάσει πυρηνικά όπλα, και ότι πρέπει να υπάρξει πραγματικά έντονη δραστηριότητα στην ομάδα 5+1, ιδίως σε σχέση με την προετοιμασία του ψηφίσματος του Ο"Ε και την πιθανή παράταση των κυρώσεων, προκειμένου να αποφευχθεί η δημιουργία νέου πυρηνικού κράτους με μη στρατιωτικά μέσα. " δραματική κατάσταση στη Μέση Ανατολή και η επίλυση των προβλημάτων εκεί συνδέεται, άμεσα ή έμμεσα, με αυτό.
<P>
Βαρόνη Ashton, θα ήθελα να σας ευχαριστήσω που ταξιδέψατε στο Κίεβο για να συζητήσετε με τον Πρόεδρο Yanukovich. " επιτυχία μας στην ενίσχυση των χωρών αυτών είναι κρίσιμης σημασίας, ώστε να μην λάβουν λανθασμένες αποφάσεις και να καταστεί σαφές ότι τελωνειακή ένωση με τη Ρωσία και ζώνη ελεύθερων συναλλαγών με την Ευρωπαϊκή Ένωση δεν είναι συμβατές, καθώς επίσης και να καταστούν σαφή τα πλεονεκτήματα που έχει η ορθή επιλογή.
<P>
Θέλω να προσθέσω ένα ακόμη σχόλιο. Αντίθετα με πολλούς υπουργούς Εξωτερικών και Άμυνας, θα επιδείξουμε την αναγκαία υπομονή για την οικοδόμηση εύρωστης Υπηρεσίας Εξωτερικής Δράσης σε συνεργασία μαζί σας. Την θέλουμε αυτήν την Υπηρεσία Εξωτερικής Δράσης. Πρέπει να είναι επιτυχημένη. Αυτό αποτελεί προϋπόθεση για την ικανότητά μας να μιλάμε με μία φωνή. Θα ήταν λάθος να λαμβάνουμε υπερβολικά γρήγορες και, ως εκ τούτου, λανθασμένες αποφάσεις. Δεν υπάρχει χρονική πίεση σ' αυτό - χρειαζόμαστε ένα καλό αποτέλεσμα. Πρέπει να σκεφτούμε, ωστόσο, ότι, στην ιστορία της, η Ένωση υπήρξε επιτυχής όπου εφαρμόστηκε η κοινοτική μέθοδος, και ότι, στις περιπτώσεις όπου ενήργησε διακυβερνητικά, σπανίως, ή μάλλον ποτέ δεν γνώρισε επιτυχία. Πρέπει, ως εκ τούτου, να καταστεί σαφές πως οτιδήποτε συνιστά κοινοτική πολιτική δεν πρέπει να μετασχηματιστεί κρυφά σε διακυβερνητική πολιτική μέσω της Υπηρεσίας Εξωτερικής Δράσης. Πρέπει να θεσπίσουμε διασφαλίσεις προς αυτήν την κατεύθυνση για να διασφαλίσουμε την αποτελεσματικότητα της ενιαίας υπηρεσίας αλλά, την ίδια στιγμή, και την κοινοτική πολιτική και τα δικαιώματα του Ευρωπαϊκού Κοινοβουλίου που περιλαμβάνει αυτό -όσον αφορά τον προϋπολογισμό, τον δημοσιονομικό έλεγχο και τη χορήγηση απαλλαγής- καθώς και τα δικαιώματα πολιτικής εποπτείας από μέρους του Ευρωπαϊκού Κοινοβουλίου. Ελπίζουμε στη θετική συνεργασία σας.
<P>
(Χειροκροτήματα)
<SPEAKER ID="024" NAME="Hannes Swoboda" AFFILIATION="S&amp;D">
(DE) Κύριε Πρόεδρε, απευθύνομαι σ' εσάς, βαρόνη Ashton, ως Αντιπρόεδρο της Επιτροπής, αλλά και ως Ύπατη Εκπρόσωπο - καθώς, σε αντίθεση με τους υπουργούς Εξωτερικών, υποθέτω ότι, ως Ύπατη Εκπρόσωπος, έχετε επίσης κάποιον βαθμό πολιτικής ευθύνης στο Κοινοβούλιο. " σημερινή ημέρα είναι η 100ή από την έναρξη ισχύος της Συνθήκης της Λισαβόνας. Υπάρχουν δύο επικείμενες και σημαντικές αποφάσεις που πρέπει να ληφθούν όσον αφορά την κατεύθυνση του ταξιδιού μας. " μία από αυτές -όπως είπατε και εσείς στην αρχή- είναι η επέκταση της εξωτερικής πολιτικής, διότι το κλίμα, η ενέργεια και άλλα θέματα είναι μέρος της εξωτερικής πολιτικής, και η άλλη είναι η δημιουργία δυναμικής και αποτελεσματικής Υπηρεσίας Εξωτερικής Δράσης.
<P>
Αναφορικά με την ενεργειακή πολιτική, η Κοπεγχάγη έδειξε ότι, όταν δεν είμαστε ενωμένοι, όταν είμαστε κατακερματισμένοι, αν κάθε αρχηγός κυβέρνησης πιστεύει ότι εκείνος οφείλει να παράγει κάτι συγκεκριμένο, θα επιτύχουμε λιγότερα από ό,τι θα κάναμε υπό διαφορετικές συνθήκες. Δεν θα μπορούσαμε ούτως ή άλλως να επιτύχουμε κάτι εκπληκτικό, δεδομένης της θέσης της Κίνας και των "νωμένων Πολιτειών, αλλά η φοβερή σαπουνόπερα στην οποία εξελίχθηκε η Κοπεγχάγη δεν πρέπει να επιτραπεί να ξανασυμβεί.
<P>
Ως εκ τούτου -και συμφωνώ με τον κ. Brok επ' αυτού- χρειαζόμαστε ισχυρή Υπηρεσία Εξωτερικής Δράσης. Δεν μου προκαλεί καμία έκπληξη, όπως και σε πολλούς από εσάς, αλλά αντιθέτως φρίκη, το ότι βλέπω πόσοι πολλοί υπουργοί Εξωτερικών σας δημιουργούν προβλήματα από απλή ζηλοτυπία. Το λέμε ξεκάθαρα. Πολλοί σας προσφέρουν όντως στήριξη, αλλά πολλοί δημιουργούν προβλήματα. Δεν μπορούν απλώς να ανεχτούν το γεγονός ότι δεν έχουν πλέον ηγετικό ρόλο και είναι ξανά υπουργοί Εξωτερικών. Σε τελική ανάλυση, το να είσαι υπουργός Εξωτερικών δεν είναι κακή δουλειά και δεν σημαίνει κατ' ανάγκη ότι πρέπει να αποφασίζεις κάθε λεπτομέρεια όσων συμβαίνουν στην Ευρωπαϊκή Ένωση. Για τον λόγο αυτό, λέμε επίσης ξεκάθαρα από εδώ ότι θα χρησιμοποιήσουμε τις κοινοβουλευτικές μας ικανότητες στο έπακρο όχι για να αποτρέψουμε κάτι, αλλά για να δημιουργήσουμε κάτι εποικοδομητικό. Μια Υπηρεσία Εξωτερικής Δράσης είναι εποικοδομητική -όπως αναφέρεται στη Συνθήκη της Λισαβόνας- όταν υπάγεται σαφώς σε εσάς, βαρόνη Ashton, και επίσης, όταν συνεργάζεται στενά με την Επιτροπή.
<P>
Ομοίως, δεν θα ανεχτούμε καμία νομική δραστηριότητα που έχει διεξαχθεί μέχρι στιγμής με τη χρήση της κοινοτικής μεθόδου, και αυτό θα συνεχιστεί κατ' αυτόν τον τρόπο στο πλαίσιο της Συνθήκης της Λισαβόνας, που ξαφνικά θα γίνει διακυβερνητική. Αυτό, βλέπετε, είναι ακριβώς αυτό που επιθυμούν πολλοί υπουργοί και ίσως και πολλοί αρχηγοί κυβερνήσεων, όχι μόνο για να υπονομεύσουν λίγο την Επιτροπή, αλλά και για να υπονομεύσουν το κοινοτικό δίκαιο. Αυτό δεν είναι αποδεκτό. Πρέπει να χαράξουμε σαφή γραμμή.
<P>
Το πώς θα εξελιχθεί αυτό σε σχέση με την Υπηρεσία Εξωτερικής Δράσης είναι κάτι που θα συζητηθεί τις ερχόμενες εβδομάδες, όπως και στο παρελθόν. Θα τελειώσω, λοιπόν, την ομιλία μου με κάτι που έχει ήδη ειπωθεί. Δεν είναι θέμα χρόνου, παρόλο που επιθυμούμε λύση γρήγορα, αλλά παρουσίασης που θα βασίζεται στο περιεχόμενο. Πρέπει να το πούμε άλλη μία φορά, ιδίως στο Συμβούλιο Υπουργών, ότι το Κοινοβούλιο θα ασκήσει τα δικαιώματά του -τίποτα περισσότερο αλλά και τίποτα λιγότερο- αναφορικά με τον προϋπολογισμό και τον Κανονισμό Υπηρεσιακής Κατάστασης, γιατί έχουμε έναν στόχο, την ίδρυση αποτελεσματικής και αποδοτικής Υπηρεσίας Εξωτερικής Δράσης.
<P>
(Χειροκροτήματα)
<SPEAKER ID="025" NAME="Andrew Duff" AFFILIATION="ALDE">
(EN) Κύριε Πρόεδρε, νομίζω πως όλοι περιμέναμε ότι θα υπήρχαν κάποιες αρχικές δυσχέρειες στο να τεθεί σε ισχύ η συνθήκη, και μπορεί να απολογηθούμε για το γεγονός ότι δεν καταφέραμε να συμπεριλάβουμε στη συνθήκη ρήτρα για το ταξίδι στον χρόνο, αλλά αυτό που δεν περιμέναμε και δεν μπορούμε να δεχθούμε είναι ο κλονισμός της εμπιστοσύνης μεταξύ της Επιτροπής και του Συμβουλίου όσον αφορά την ίδρυση της Υπηρεσίας Εξωτερικής Δράσης. " λύση βρίσκεται στη συνθήκη, η οποία πρέπει να εκτιμηθεί και να τηρηθεί σχολαστικά.
<P>
Το άρθρο 40 προστατεύει τους αντίστοιχους ρόλους της Επιτροπής και του Συμβουλίου. Και τα δύο αυτά θεσμικά όργανα πρέπει να υιοθετήσουν πραγματιστική προσέγγιση, προκειμένου να διασφαλιστεί ότι μπορεί να δημιουργηθεί ισχυρή, αποτελεσματική, συνεπής διπλωματία σε όλο το φάσμα της πολιτικής. " Catherine Ashton μας έδωσε παραστατική περιγραφή της ΕΕ ως ανερχόμενης δύναμης από μια ήπειρο που βρίσκεται σε παρακμή. Είναι αρκετά σαφές ότι η εκστρατεία για το Αφγανιστάν είναι πρόβλημα που απαιτεί την προσοχή μας· βαθιά μεταρρύθμιση της στρατηγικής και της τακτικής είναι απαραίτητη. Το καθήκον μας πρέπει να είναι η επαναξιολόγηση του σκοπού, του κόστους και της διάρκειας της επέμβασής μας εκεί.
<P>
" Ομάδα ALDE περιμένει εναγωνίως να δει επιτάχυνση της προόδου στον τομέα της άμυνας. Πρέπει να αναζητήσουμε τα κοινά ενδιαφέροντα των 27 κρατών σε θέματα ασφάλειας και να χρησιμοποιήσουμε παρεμφερείς ασκήσεις σε αυτά τα κράτη και ειλικρινή αποτίμηση των δυνατών σημείων των αποστολών της ΕΠΑΑ, δημιουργώντας τις συνθήκες για την προώθηση μόνιμης διαρθρωμένης συνεργασίας στην άμυνα.
<SPEAKER ID="026" NAME="Reinhard Bütikofer" AFFILIATION="Verts/ALE">
(DE) Κύριε Πρόεδρε, βαρόνη Ashton, θα ήθελα να ευχαριστήσω τον κ. Danjean για την εξαίρετη έκθεσή του, στην οποία εξηγεί πού βρισκόμαστε σήμερα σε σχέση με την κοινή πολιτική ασφάλειας και άμυνας. Εξηγεί επίσης για ποια σημεία δεν έχουμε συμφωνήσει.
<P>
Αν το Κοινοβούλιο εγκρίνει την έκθεση αυτή, θα έχει προχωρήσει περισσότερο από την Επιτροπή και το Συμβούλιο, σε μερικά συγκεκριμένα σημεία, καθώς η έκθεση, για παράδειγμα, κάνει για μία ακόμη φορά σαφή και θετική αναφορά στην έκθεση Barnier για την ευρωπαϊκή πολιτική προστασία. Είναι θλιβερό το γεγονός ότι η βαρόνη Ashton μόλις απέρριψε για μία ακόμη φορά την ιδέα.
<P>
(EN) Λαίδη Ashton, λυπάμαι που ένα από τα λίγα σημεία στην παρουσίασή σας στα οποία είπατε "όχι" ήταν αυτή η ιδέα του κ. Barnier, ενώ, στα περισσότερα θέματα, φαίνεται ότι είστε στο ίδιο μήκος κύματος με όλους τους υπολοίπους.
<P>
(DE) " νέα έκθεση, όπως και η έκθεση Albertini, στηρίζει μια εκπαιδευτική αποστολή της Ένωσης στη Σομαλία. Εμείς, στην Ομάδα των Πρασίνων/Ευρωπαϊκή Ελεύθερη Συμμαχία, απορρίπτουμε αυτήν την ιδέα. Προχωρούμε διστακτικά σε μια αποστολή στην περιοχή, ενώ δεν είναι σαφές ούτε τι προστιθέμενη αξία προσφέρει σε σχέση με όσα έχουν ήδη γίνει στην περιοχή, ούτε σε ποιο ευρύτερο πολιτικό πλαίσιο βασίζεται, ή αν συμβάλλει πράγματι στην εθνική ανοικοδόμηση στη Σομαλία. Είναι εξαιρετικά πιθανό ότι πληρώνουμε υπέρ το δέον για να εκπαιδεύσουμε πεζικάριους που θα μετακινηθούν στη συνέχεια στον επόμενο πολέμαρχο που θα προσφέρει την καλύτερη αμοιβή.
<P>
Επιτρέψτε μου να κάνω ένα τρίτο σχόλιο. " έκθεση αυτή μιλά για τον στόχο επίτευξης στρατηγικής αυτονομίας της Ευρώπης στο πεδίο της πολιτικής ασφάλειας και άμυνας. Για εμένα, αυτό είναι υπερβολικό - καταπιανόμαστε με περισσότερα από όσα μπορούμε. Δεν πιστεύω ότι κάποιο από τα κράτη μέλη είναι σε θέση να αντεπεξέλθει στις τεράστιες στρατιωτικές δαπάνες που θα χρειαζόμασταν, αν παίρναμε στα σοβαρά τη διατύπωση της επίτευξης "στρατηγικής αυτονομίας". Σε κάθε περίπτωση, θεωρώ ότι αυτό θα ήταν στρατηγικό σφάλμα. " Ευρώπη πρέπει να βρει τον ρόλο της σε ένα πλέγμα ευρωπαϊκής και παγκόσμιας ασφάλειας, και ένας τέτοιος ρόλος δεν μπορεί να είναι αυτός της στρατηγικής αυτονομίας. Θα ήταν καλύτερα, συνεπώς, για εμάς να συμφωνήσουμε, πολύ ορθολογικά και ρεαλιστικά, να ενισχύσουμε αυτές τις ικανότητες και δομές που μας δίνουν τη δυνατότητα να ενεργούμε με μεγαλύτερη αυτονομία.
<SPEAKER ID="029" NAME="Paweł Robert Kowal" AFFILIATION="ECR">
(PL) Κυρία Ashton, κύριε Πρόεδρε, υψηλόβαθμος ρώσος αξιωματικός δήλωσε ότι, αν η Ρωσία διέθετε αμφίβια πλοία τύπου Μιστράλ, η εισβολή στη Γεωργία θα είχε διαρκέσει μισή ώρα περίπου. Εν τω μεταξύ, η Γαλλία πωλεί Μιστράλ στη Ρωσία, παρά το γεγονός ότι το σχέδιο Sarkozy δεν εφαρμόστηκε, και, την ίδια στιγμή, η Γαλλία δίνει τη στήριξή της στον αγωγό φυσικού αερίου Βόρειας Ευρώπης.
<P>
Είναι δύσκολο να συζητήσουμε για την ασφάλεια στην Ευρώπη, αν αποφεύγουμε τη συζήτηση για την κατάσταση στα ανατολικά σύνορα της Ευρωπαϊκής Ένωσης, αλλά αυτό συνέβη κατά τη διάρκεια των εργασιών για την έκθεση, και μιλώ τώρα, με μεγάλη θλίψη, στον πρόεδρο της Υποεπιτροπής Ασφάλειας και Άμυνας. Καταβλήθηκαν προσπάθειες για να μην μιλήσουμε, πάση θυσία, για θέματα όπως οι ασκήσεις Zapad 2009. Έγινε κάθε δυνατή προσπάθεια να μην μιλήσουμε γι' αυτό, λες και η πολιτική ασφάλειας και άμυνας -κοινή πολιτική για την Ευρωπαϊκή Ένωση, την οποία είναι καθήκον μας να δημιουργήσουμε- ήταν η πολιτική λίγων μόνο μεγάλων χωρών. Λέγονται πάρα πολλά για το τι συμβαίνει πολύ μακριά, στην άλλη πλευρά του κόσμου, και για το τι συμβαίνει σχεδόν σε κάθε μέρος του πλανήτη, όμως, με κάθε κόστος, καταβλήθηκαν προσπάθειες να αποφύγουμε τα ουσιαστικά προβλήματα στα ανατολικά σύνορα της Ένωσης, και η προσέγγιση αυτή υιοθετήθηκε επίσης από πολλούς βουλευτές. Ήταν εξαιρετικός συνδυασμός κάποιου είδους ευρωπαϊκής μεγαλομανίας και αδιαφορίας για τα συμφέροντα ορισμένων κρατών μελών. Αυτός είναι ο λόγος που δεν πρόκειται να εγκρίνουμε αυτήν την έκθεση, αλλά είναι και αίτημα που θα ήθελα να υποβάλω στην κ. Ashton.
<P>
(Ο Πρόεδρος διακόπτει τον ομιλητή)
<SPEAKER ID="030" NAME="Πρόεδρος">
Με συγχωρείτε, κύριε Kowal, αλλά μιλήσατε ένα λεπτό και σαράντα τέσσερα δευτερόλεπτα, αντί για το ένα λεπτό που σας είχε δοθεί.
<SPEAKER ID="031" NAME="Sabine Lösing" AFFILIATION="GUE/NGL">
(DE) Κύριε Πρόεδρε, εξ ονόματος της Ομάδας μου, της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, θα ήθελα να καταστήσω σαφές σε αυτό το σημείο ότι ανησυχούμε έντονα για την ανάπτυξη της εξωτερικής πολιτικής της ΕΕ προς την κατεύθυνση της στρατιωτικοποίησης και όλο και πιο παρεμβατικής πολιτικής. Αυτή είναι επικίνδυνη εξέλιξη. Θέλω να πω, εντελώς ξεκάθαρα, ότι πιστεύουμε πως στρατιωτική προσέγγιση στην επίλυση συγκρούσεων ή στην υποτιθέμενη σταθεροποίηση χωρών ή περιοχών είναι απολύτως λανθασμένος τρόπος για να επιτύχουμε μεγαλύτερη ασφάλεια για την ΕΕ και τον κόσμο. Οι στρατιωτικές επεμβάσεις -και το Αφγανιστάν, δυστυχώς, είναι πολύ επίκαιρο παράδειγμα- φέρνουν δυστυχία, θάνατο και παρατεταμένο όλεθρο, αλλά όχι ειρήνη ούτε βελτίωση της κατάστασης όσον αφορά τον μόνιμο πληθυσμό.
<P>
" έκθεση Danjean απαριθμεί τις αναφερόμενες ως μείζονες απειλές που συνιστούν προκλήσεις για τη μελλοντική πολιτική ασφάλεια της ΕΕ. Μία από αυτές είναι η κλιματική αλλαγή - κάτι που προκαλείται σε συντριπτικό βαθμό από τα εκβιομηχανισμένα έθνη της Δύσης. Αν οι άνθρωποι στις χώρες του Νότου αναγκαστούν να εγκαταλείψουν τις χώρες τους, επειδή δεν έχουν πλέον νερό και η τροφή γίνεται όλο και πιο σπάνια, τότε θα αποτελέσουν πρόβλημα ασφάλειας για την Ευρώπη. Μια τέτοια άποψη είναι κυνική και απάνθρωπη. Αν τα κράτη καταρρεύσουν ως αποτέλεσμα της νεοφιλελεύθερης οικονομικής πολιτικής, θα αποτελέσουν πρόβλημα ασφάλειας. Αυτό που χρειαζόμαστε δεν είναι περισσότερος στρατός, είναι αλλαγή, τέλος στον νεοφιλελεύθερο προσανατολισμό της Ευρωπαϊκής Ένωσης.
<P>
" Ευρωπαϊκή Υπηρεσία Εξωτερικής Δράσης, ο Ευρωπαϊκός Οργανισμός Άμυνας, η δημιουργία διεύθυνσης διαχείρισης κρίσεων και σχεδιασμού και του προγραμματιζόμενου ταμείου εκκίνησης για τη χρηματοδότηση των στρατιωτικών επιχειρήσεων προορίζονται να καταστήσουν την ΕΕ παγκόσμιο παράγοντα από στρατιωτική άποψη. Πιστεύουμε ότι οι κινήσεις προς την κατεύθυνση του συγκεντρωτισμού στην Ευρωπαϊκή Υπηρεσία Εξωτερικής Δράσης είναι επικίνδυνη και μη δημοκρατική εξέλιξη. " ΕΕ πρέπει να αναλάβει ηγετικό ρόλο σε σχέση με την αποστρατιωτικοποίηση και τον αφοπλισμό, ιδίως στο πεδίο του πυρηνικού αφοπλισμού. Πρέπει να δοθεί ώθηση, ώστε να εκπληρωθεί επιτέλους η υποχρέωση που βαρύνει τα πυρηνικά κράτη σύμφωνα με το άρθρο 6 της Συνθήκης για τη μη διάδοση των πυρηνικών όπλων, δηλαδή τον πλήρη πυρηνικό αφοπλισμό. Αυτή ήταν βασική υπόσχεση που αποτέλεσε τη βάση επί της οποίας πολλά κράτη υπέγραψαν τη Συνθήκη για τη μη διάδοση των πυρηνικών όπλων και απέφυγαν, ως αποτέλεσμα, για μεγάλο διάστημα την απόκτηση πυρηνικών όπλων. Αξιόπιστες εγγυήσεις μη επίθεσης είναι ο καλύτερος τρόπος πρόληψης της διάδοσης, καθώς, διαφορετικά, οι χώρες που απειλούνται με επέμβαση θα επιχειρήσουν να αποτρέψουν τέτοια επίθεση μέσω της απόκτησης πυρηνικών όπλων.
<P>
Αν μη τι άλλο, θα ήθελα, σε αυτό το πλαίσιο, και ειδικότερα σε σχέση με το Ιράν, να επισημάνω και να προειδοποιήσω ότι οι στρατιωτικές επιχειρήσεις ή οι στρατιωτικές δραστηριότητες κάθε είδους για την πρόληψη της διάδοσης είναι εντελώς αντιπαραγωγικές και ιδιαίτερα επικίνδυνες. Θα απορρίψουμε την έκθεση Danjean και έχουμε καταθέσει το δικό μας ψήφισμα για τη Συνθήκη για τη μη διάδοση των πυρηνικών όπλων.
<SPEAKER ID="032" NAME="Bastiaan Belder" AFFILIATION="EFD">
(NL) Κύριε Πρόεδρε, "κινέζικα δισεκατομμύρια για τα Βαλκάνια" είναι ο τίτλος πρόσφατου φύλλου εφημερίδας, και, ασφαλώς, πρέπει να δοθεί ευρωπαϊκή απάντηση στο πλαίσιο αυτής της συζήτησης, καθώς, σε τελική ανάλυση, οι νέες κινέζικες επενδυτικές πρωτοβουλίες απευθύνονται σε χώρες που έχουν ήδη γίνει μέλη της ΕΕ ή σε κάποιες που φιλοδοξούν να γίνουν.
<P>
Κύριοι εκπρόσωποι του Συμβουλίου και της Επιτροπής, πώς βλέπετε τον ρόλο της Κίνας στα Βαλκάνια; Άλλωστε, ο ρόλος αυτός περιλαμβάνει σειρά από οικονομικές δραστηριότητες: από τη χρηματοδότηση και την εκτέλεση μεγάλων δημοσίων έργων ως την παροχή επενδύσεων για τη βιομηχανία και τη γεωργία και την εξαγορά λιμένων. Το κρίσιμο σημείο εδώ είναι ότι η κινεζική προσέγγιση είναι ασφαλώς ασύμβατη με τα δυτικά πρότυπα. Το μεγάλο ερώτημα τώρα είναι: η κινέζικη ατζέντα υπονομεύει άραγε περιστασιακά τη δύσκολη ατζέντα της ΕΕ για τη διεύρυνση σε αυτήν την περιοχή; Όποια και αν είναι η απάντησή σας, το κινέζικο ρολόι χτυπά γρηγορότερα και πιο παραγωγικά από το δυτικό, και σε αυτήν την περιοχή επίσης.
<P>
Τέλος, κυρία Ύπατε Εκπρόσωπε, θα ταξιδέψετε στη Μέση Ανατολή. Ο Noam Shalit, πατέρας του Gilad Shalit, ενός ισραηλινού στρατιώτη που απήχθη σχεδόν πριν από τέσσερα χρόνια, υπολογίζει στην αμέριστη στήριξή σας, προκειμένου να εξασφαλίσει την απελευθέρωση του Gilad. Το ίδιο και εγώ.
<SPEAKER ID="033" NAME="Martin Ehrenhauser" AFFILIATION="NI">
(DE) Κύριε Πρόεδρε, θα ήθελα να θίξω εν συντομία δύο ζητήματα. Πρώτον, το καθήκον παροχής βοήθειας είναι σαφέστατα ασύμβατο με την ουδετερότητα της Αυστρίας, και, για τον λόγο αυτό, θα ήταν σημαντικό να συμπεριληφθούν τα ακόλουθα σημεία σε αυτήν την έκθεση. Πρέπει να δηλωθεί, καταρχάς, ότι το καθήκον παροχής βοήθειας δεν είναι νομικά δεσμευτικό, δεύτερον, ότι η χρήση στρατιωτικών μέσων δεν είναι αναγκαστικά απαραίτητη και, τρίτον, ότι τα επιμέρους κράτη μέλη διατηρούν την ελευθερία να αποφασίσουν τι πραγματικά περιλαμβάνει η βοήθεια που παρέχουν.
<P>
" επιτροπή δεν το δέχτηκε αυτό, κυρίως από την άποψη του περιεχομένου. Κατά τη γνώμη μου, ο τρόπος με τον οποίο απορρίφθηκε η συμπερίληψη αυτών των σημείων καταδεικνύει επίσης σοβαρή έλλειψη σεβασμού. Ζητώ περισσότερο σεβασμό από εσάς, βαρόνη Ashton, για εμάς τους Αυστριακούς σε αυτό το πολύ ευαίσθητο θέμα.
<P>
Το δεύτερο σημείο μου αφορά την άποψη της μειοψηφίας. " ποιότητα μιας δημοκρατίας και μιας κοινωνίας, φυσικά, αποδεικνύεται συχνά από τον τρόπο με τον οποίο μεταχειρίζονται τις μειονότητες. Κατ' εμέ, είναι πολύ καλό που έχουμε αυτήν την επιλογή της άποψης της μειοψηφίας. Δεν συμφωνώ με όλα τα σημεία σε αυτήν, αλλά είμαι πολύ ευχαριστημένος που η κ. Lösing χρησιμοποίησε αυτήν την επιλογή.
<P>
(Χειροκροτήματα)
<SPEAKER ID="034" NAME="Mario Mauro" AFFILIATION="PPE">
(IT) Κύριε Πρόεδρε, κυρίες και κύριοι, θα ήθελα επίσης να επωφεληθώ της ευκαιρίας των εξαίρετων εκθέσεων των συναδέλφων μου, κκ. Danjean και Albertini, για να μιλήσω υπέρ του καίριου ρόλου της Ύπατης Εκπροσώπου. Για το καλό όλων, ελπίζουμε ότι η βαρόνη Ashton θα συνειδητοποιήσει πόσο σημαντικός είναι ο ρόλος της, ότι θα τον υπερασπιστεί, και ότι είναι αποφασισμένη να διεκδικήσει αυτόν τον ρόλο, για παράδειγμα ενισχύοντας τις σχέσεις της Ευρωπαϊκής Ένωσης με τους στρατηγικούς εταίρους της και εδραιώνοντας την ηγεσία της ΕΕ σε πολυμερή φόρουμ.
<P>
Εν ολίγοις, χρειαζόμαστε κατεπειγόντως μια στρατηγική η οποία θα προσδιορίζει τελικώς τα πραγματικά συμφέροντα που σκοπεύουμε να επιδιώξουμε, και είναι σημαντικό να συμπεριλάβουμε τα κράτη μέλη σε σημαντικούς στόχους. Είναι επίσης σημαντικό να μην αφήσουμε τους εαυτούς μας να επηρεαστούν από καμία διοργανική διαφορά σχετικά με την κατανομή των ευθυνών - αναφέρομαι συγκεκριμένα στη μελλοντική Ευρωπαϊκή Υπηρεσία Εξωτερικής Δράσης. Ουσιαστικά, βαρόνη Ashton, θέλουμε να διαδραματίσετε καίριο ρόλο. Θέλουμε να διαδραματίσετε καίριο ρόλο χωρίς να πέσετε στην παγίδα της γραφειοκρατίας.
<P>
Επιτρέψτε μου, επομένως, το εξής σχόλιο: λυπάμαι ειλικρινά που αποφασίσατε να μην συμμετάσχετε στη σημερινή συζήτηση για την Κούβα. Ξέρω ότι έχετε πολύ καλούς λόγους γι' αυτό, και ότι θα είστε η πρώτη που θα συμμετάσχετε στη συζήτηση για την Αρκτική, η οποία είναι επίσης πολύ σημαντική. Αλλά το Cuba libre δεν είναι μόνο το όνομα ενός κοκτέιλ: είναι το σύνθημα για δημοκρατία που συνεγείρει τα πλήθη, το οποίο φωλιάζει στην καρδιά πολλών ατόμων στο Κοινοβούλιο. Ελπίζω, ως εκ τούτου, ότι θα βρείτε τον χρόνο να παραστείτε, να συμβάλετε και να στηρίξετε την απόφαση του Κοινοβουλίου με τη δύναμή σας και τη δύναμη του ρόλου σας. Συμμετέχετε στη συζήτηση για την Αρκτική και θα δείτε ότι το Cuba libre πίνεται καλύτερα με λίγο πάγο.
<SPEAKER ID="035" NAME="Kristian Vigenin" AFFILIATION="S&amp;D">
(BG) " έκθεση της Επιτροπής Εξωτερικών Υποθέσεων για την ετήσια έκθεση του Συμβουλίου εκπονήθηκε σε πνεύμα συνεργασίας και διαλόγου, το οποίο είναι ενδεικτικό της προσέγγισής μας σε όλα τα στρατηγικά ζητήματα. Σημαντικό μέρος της έκθεσης αφιερώνεται στις επιπτώσεις της Συνθήκης της Λισαβόνας.
<P>
Σε αυτό το σημείο, θα ήθελα να εστιάσω την προσοχή σε μια σημαντική πτυχή της κοινής συνεργασίας μας. " επιτυχία της κοινής εξωτερικής πολιτικής και τα πραγματικά αποτελέσματα από τις θεσμικές μεταρρυθμίσεις που υλοποιήθηκαν εξελίσσονται σε θεμελιώδη παράγοντα, ο οποίος θα καθορίσει τη στάση των ευρωπαίων πολιτών προς την ικανότητα της Ευρωπαϊκής Ένωσης να υπερασπίζεται τα συμφέροντά τους, να μεταλλάσσεται και να αναπτύσσεται. Υπάρχουν υψηλές προσδοκίες -δικαιολογημένα ή όχι- για αισθητή ενίσχυση του ρόλου της Ευρωπαϊκής Ένωσης στην παγκόσμια σκηνή, και δεν έχουμε δικαίωμα να απογοητεύσουμε τους πολίτες της Ευρώπης.
<P>
Δυστυχώς, τις τελευταίες εβδομάδες, ο ευρωπαϊκός Τύπος αναφέρεται με εξαιρετικά αρνητικά σχόλια στην εξωτερική πολιτική, και αυτό εντελώς αδικαιολόγητα, και την παρουσιάζει σαν διαγωνισμό μεταξύ των κρατών μελών για θέσεις στη νέα Υπηρεσία Εξωτερικής Δράσης, σαν ανταγωνισμό μεταξύ των θεσμικών οργάνων από την άποψη του ποια εντολή θα ασκεί συχνότερα η βαρόνη Ashton -της Επιτροπής ή του Συμβουλίου- και ως άδικη μάχη του Ευρωπαϊκού Κοινοβουλίου για την επίτευξη μεγαλύτερης επιρροής.
<P>
Καταλαβαίνετε ότι αυτό μας βλάπτει εσωτερικά. Επίσης, είναι ιδιαίτερα επιζήμιο μήνυμα προς τους εξωτερικούς εταίρους μας. " διχόνοια μας καθιστά αδύναμους στα μάτια τους.
<P>
Για τον λόγο αυτό, θέλω να επωφεληθώ της ευκαιρίας αυτής της συζήτησης για να απευθύνω μια έκκληση. Όσοι από εμάς έχουν άποψη για τον σχεδιασμό και την ανάπτυξη της κοινής εξωτερικής πολιτικής και πολιτικής ασφάλειας πρέπει να επικεντρωθούν στα σημαντικά στρατηγικά ζητήματα και να προσπαθήσουν να παρουσιάσουν, τα ταχύτερο δυνατόν, χειροπιαστά αποτελέσματα μέσω περισσότερου διαλόγου και εποικοδομητικής προσέγγισης. Οφείλουμε στους πολίτες της Ευρώπης να τους κάνουμε να νιώσουν ότι αποτελούν μέρος ενιαίας Ευρωπαϊκής Ένωσης, η φωνή της οποίας θα ακούγεται και θα έχει επιρροή στην παγκόσμια πολιτική.
<SPEAKER ID="036" NAME="Pino Arlacchi" AFFILIATION="ALDE">
(EN) Κύριε Πρόεδρε, η κοινή πρόταση ψηφίσματος για τη Συνθήκη για τη μη διάδοση των πυρηνικών όπλων είναι πολύ σημαντική, και η Ομάδα ALDE και εγώ προσωπικά είμαστε πολύ υπερήφανοι που συμβάλαμε στη σύνταξή της. Το ψήφισμα είναι περιεκτικό, καθώς περιλαμβάνει όλα τα θέματα σχετικά με τον αφοπλισμό, από τη διάσκεψη αναθεώρησης της ΣΜΔ ως το ζήτημα των ζωνών χωρίς πυρηνικά όπλα.
<P>
Το ψήφισμα απευθύνει έκκληση για μια Μέση Ανατολή χωρίς πυρηνικά όπλα και για την απόσυρση όλων των τακτικών πυρηνικών κεφαλών από το ευρωπαϊκό έδαφος, στο πλαίσιο αδελφικού διαλόγου με τη Ρωσία. Το ψήφισμα αυτό αναφέρεται επίσης συχνά σε έναν κόσμο χωρίς πυρηνικά, στόχο που θα επιτευχθεί μέσω ειδικής σύμβασης και στο πλαίσιο "φιλόδοξου", δηλαδή σύντομου, χρονοδιαγράμματος.
<P>
Το ψήφισμά μας είναι η ευρωπαϊκή απάντηση στην πρόταση του Προέδρου Obama για την κατάργηση των πυρηνικών όπλων. Το έγγραφο αυτό πρέπει να θεωρηθεί, ως εκ τούτου, ως βήμα προς την κατεύθυνση της ολικής κατάργησης των πυρηνικών όπλων. Έχει ως στόχο να θέσει τέλος στο παράδοξο της κατοχής πυρηνικών συσκευών από ορισμένες χώρες, η οποία είναι νόμιμη, αφενός, και της ολοκληρωτικής απαγόρευσης χημικών και βιολογικών οπλοστασίων για όλες τις χώρες, αφετέρου. Οι ατομικές βόμβες πρέπει να κηρυχθούν παράνομες, και η κατοχή τους πρέπει να θεωρείται εγκληματική πράξη. Είμαι σίγουρος ότι το Κοινοβούλιο θα συνεχίσει σε αυτήν την κατεύθυνση με ακόμη μεγαλύτερο δυναμισμό και όραμα.
<SPEAKER ID="037" NAME="Ulrike Lunacek" AFFILIATION="Verts/ALE">
(DE) Κύριε Πρόεδρε, κυρία Αντιπρόεδρε της Επιτροπής και Ύπατη Εκπρόσωπε, ως εισηγήτρια του Ευρωπαϊκού Κοινοβουλίου για το Κοσσυφοπέδιο, με χαροποίησε που σας άκουσα να λέτε ότι θεωρείτε τα Δυτικά Βαλκάνια το επίκεντρο της ευρωπαϊκής εξωτερικής πολιτικής, και ότι η Ευρωπαϊκή Ένωση δεν έχει την πολυτέλεια να αποτύχει.
<P>
Είπατε επίσης, ωστόσο, ότι η Βοσνία έχει σταθεροποιηθεί. Βαρόνη Ashton, στην παρούσα κατάσταση στην οποία βρίσκεται η Βοσνία, η σταθερότητα και η σταθεροποίηση είναι πραγματικά επικίνδυνες. Δεν είναι όλοι σε θέση να συμμετάσχουν στη δημοκρατική διαδικασία. Το σύνταγμα, στην τρέχουσα μορφή του -σύνταγμα του Ντέιτον- ήταν ένδειξη σταθερότητας τη δεκαετία του 1990, αλλά όχι σήμερα πλέον. Τι είδους στρατηγική έχετε, έχουμε ως ΕΕ, για να το αλλάξουμε αυτό; Είπατε ότι έχετε στρατηγική για τη Βοσνία, την οποία χειρίζεται το γραφείο της Υπάτης Εκπροσώπου - αλλά πού είναι η στρατηγική της ΕΕ; Θα ήθελα να μου απαντήσετε σε αυτό. Νομίζω ότι η ΕΕ δεν έχει ακόμη αναπτύξει στρατηγική για το θέμα αυτό και πρέπει να το κάνει.
<P>
Όσον αφορά το Κοσσυφοπέδιο, περιγράψατε την EULEX ως επιτυχία. Αυτό είναι εν μέρει μόνο αλήθεια. Μένουν πολλά να γίνουν ακόμη, όπως η ελευθέρωση των θεωρήσεων για τους πολίτες. Βαρόνη Ashton, σας καλώ να διασφαλίσετε ότι η Επιτροπή θα αρχίσει αμέσως να εργάζεται για οδικό χάρτη, προκειμένου να καταστήσει σαφές στους πολίτες του Κοσσυφοπεδίου ότι δεν θα αφεθούν στην τύχη τους.
<P>
Δυστυχώς, δεν απαντήσατε στην ερώτηση που σας έθεσε η κ. Brantner. Μια ειδική υπηρεσία, μια ειδική Γενική Διεύθυνση για την οικοδόμηση της ειρήνης στο πλαίσιο της Υπηρεσίας Εξωτερικής Δράσης θα ήταν πολύ σημαντική. Συμφωνείτε με μας ότι η οικοδόμηση της ειρήνης είναι σημαντική, αλλά θα την συνδέσετε με την Υπηρεσία Εξωτερικής Δράσης; Θα συστήσετε Γενική Διεύθυνση αφιερωμένη στην οικοδόμηση της ειρήνης; Αυτό θα ήταν απαραίτητο για να καταστεί σαφές προς τα πού οδεύει η Ευρωπαϊκή Ένωση.
<P>
Όσον αφορά την έκθεση του κ. Danjean, είμαι πολύ ικανοποιημένη που η επιτροπή δέχτηκε ότι οι περαιτέρω εξελίξεις στην ευρωπαϊκή πολιτική ασφάλειας και άμυνας σέβονται πλήρως την ουδετερότητα και τον αδέσμευτο χαρακτήρα ορισμένων κρατών μελών. Αυτό σημαίνει ότι αυτά θα αποφασίζουν πού, πότε και πώς θα συμμετέχουν και θα παρέχουν βοήθεια.
<SPEAKER ID="039" NAME="Geoffrey Van Orden" AFFILIATION="ECR">
(EN) Κύριε Πρόεδρε, όπου η ΕΕ μπορεί να προσφέρει προστιθέμενη αξία και όταν δεν υπονομεύει τα κυρίαρχα συμφέροντά μας ή ανταγωνίζεται οργανισμούς όπως το ΝΑΤΟ, εμείς θα την στηρίζουμε.
<P>
Ως επί το πλείστον, αυτό σημαίνει την έγκριση κοινών θέσεων για ορισμένα σημαντικά ζητήματα και μη στρατιωτικά καθήκοντα στο πεδίο της ανθρωπιστικής βοήθειας ή της ανοικοδόμησης και ανάπτυξης μετά τη σύγκρουση, μολονότι πρέπει να πω ότι οι επιδόσεις της EUPOL στο Αφγανιστάν δεν εμπνέουν πολλή εμπιστοσύνη.
<P>
" απλή αλήθεια είναι ότι ο ρόλος σας ως υπουργού Εξωτερικών της ΕΕ είναι να υπηρετείτε την πολιτική ολοκλήρωση της ΕΕ. Το επακόλουθο της Υπηρεσίας Εξωτερικής Δράσης, της αλυσίδας των πρεσβειών της ΕΕ σε όλο τον κόσμο, θα είναι η υπονόμευση της εθνικής εκπροσώπησης σε πολλές πρωτεύουσες, που είναι εξοπλισμένες με χρήματα προερχόμενα από τα δικά μας έθνη για να προωθήσουν την εξωτερική πολιτική κάποιου άλλου.
<P>
" υπό συζήτηση έκθεση για την πολιτική ασφάλειας και άμυνας της ΕΕ αποτελεί μανιφέστο για τη στρατιωτική ολοκλήρωση της ΕΕ, το οποίο σκοπίμως συγχέει τη στρατιωτική και πολιτική διαχείριση κρίσεων, προκειμένου να δικαιολογήσει τον ρόλο της ΕΕ. Στηρίζεται σε κίβδηλη εξιστόρηση σχετικά με τις επιχειρήσεις της ΕΕ και επιδιώκει όλο και περισσότερο να εμπλέξει την Επιτροπή σε τομείς που αποτελούν κανονικά ευθύνη των εθνών μας και του Συμβουλίου.
<P>
Σχεδόν κάθε παράγραφος της έκθεσης αυτής συνηγορεί υπέρ της αύξησης της στρατιωτικής ολοκλήρωσης της ΕΕ εις βάρος του ΝΑΤΟ και της κυρίαρχης ακεραιότητας των επιμέρους ευρωπαϊκών χωρών.
<P>
Θυμίζω μία από τις σημαντικές κόκκινες γραμμές της διαπραγματευτικής στάσης της βρετανικής κυβέρνησης των Εργατικών, η οποία έλεγε ότι θα αντιδρούσε στην ιδέα ξεχωριστού και μόνιμου ευρωπαϊκού κέντρου επιχειρήσεων, υπεύθυνου για τον σχεδιασμό και τη διεξαγωγή στρατιωτικών επιχειρήσεων, καθώς αυτό θα ήταν το χαρακτηριστικότερο παράδειγμα επικάλυψης του ΝΑΤΟ, τα γραφεία SHAPE του οποίου καλύπτουν ακριβώς αυτόν τον ρόλο.
<P>
Βαρόνη Ashton, όταν σας ρώτησα σχετικά με αυτό στις 11 Ιανουαρίου, είπατε ότι συμφωνούσατε με τη θέση που πήρα τότε. Τώρα δείχνετε να έχετε αλλάξει άποψη. Θα με ενδιέφερε να μάθω τι πραγματικά σκέφτεστε τώρα.
<SPEAKER ID="040" NAME="Νικόλαος Σαλαβράκος" AFFILIATION="EFD">
Κύριε Πρόεδρε, πράγματι η έκθεση του κ. Albertini είναι εξαιρετική· τον συγχαίρω για αυτό! Είναι σοβαρός άνθρωπος και πάντα σοβαρές εκθέσεις θα κάνει. Εξίσου σημαντική και εξαιρετική είναι και η παρουσίαση της Λαίδης Ashton.
<P>
Πιστεύω ότι καλύπτονται πολλά θέματα της εξωτερικής πολιτικής, πλην όμως όλα αυτά τα οποία αφορούν οι δύο εκθέσεις για μία ουσιαστική άσκηση εξωτερικής πολιτικής και πολιτικής ασφάλειας θεωρώ ότι συνδέονται άρρηκτα με δύο πράγματα: πρώτον, το σαφή καθορισμό των συνόρων της Ευρωπαϊκής Ένωσης με τρόπο ώστε η Ευρωπαϊκή Ένωση να αντιμετωπίζεται με ενιαίο σεβασμό και, δεύτερον: πόροι , "δη δει χρημάτων"· περί πόρων δεν είδα τίποτε στις δύο εκθέσεις, ενώ είναι ό,τι βασικότερο χρειάζεται για μία αποτελεσματική εξωτερική πολιτική.
<P>
Πιστεύω, κύριε Πρόεδρε και κύριοι συνάδελφοι, ότι η νέα τάξη έφερε μία νέα παγκόσμια οικονομική αταξία. Μία αταξία κοινωνική, μία αταξία πολιτική και επί θύραις βρίσκεται μία αταξία νομισματική. Θέλω λοιπόν να συντονίσει η Λαίδη Ashton την Επιτροπή Οικονομικών Υποθέσεων και την Επιτροπή Εξωτερικών Υποθέσεων, για να ζητήσουμε τους πόρους για την υποβοήθηση της πολιτικής που θα ασκήσει.
<SPEAKER ID="041" NAME="Philip Claeys" AFFILIATION="NI">
(NL) Κύριε Πρόεδρε, κυρία Ύπατη Εκπρόσωπε, φοβούμαι ότι αυτό που μας φέρατε σήμερα είναι κατάλογος τομέων προς εξέταση ή κατάλογος κοινοτοπιών. Δυστυχώς, η παρουσίασή σας περιείχε ελάχιστα στοιχεία για το στρατηγικό όραμα.
<P>
Για παράδειγμα, τι είδους δράση προτείνετε για να διασφαλίσουμε ότι θα αναπτύξουμε μεγαλύτερη προσέγγιση με τη Ρωσία, αντί να επιτρέψουμε στη Ρωσία να ολισθήσει περαιτέρω προς τη συνεργασία με ανήθικα καθεστώτα, όπως του Ιράν και της Βορείου Κορέας; Ποιες είναι οι προτάσεις σας όσον αφορά τις προσπάθειες του Ιράν να αναπτύξει πυρηνικά όπλα; Ποια θέση θα υιοθετήσετε όσον αφορά την αυξανόμενη αντιδυτική και αντιευρωπαϊκή τάση στον ισλαμικό κόσμο; Τάση που μπορεί επίσης να παρατηρηθεί σε υποψήφιες χώρες όπως η Τουρκία.
<P>
Κυρία Ashton, είστε προετοιμασμένη να υπερασπιστείτε τα ευρωπαϊκά επιτεύγματα, όπως η ελευθερία της έκφρασης και ο διαχωρισμός εκκλησίας και κράτους, με σαφή και αδιάλλακτο τρόπο, ενόψει της ενδυνάμωσης του πολιτικού Ισλάμ; Κατά την άποψή μου, δεν γίνεται να υπάρξει επανάληψη της αδύναμης στάσης την οποία υιοθέτησε η ΕΕ πριν από μερικά χρόνια όσον αφορά την κρίση με τα δανέζικα σκίτσα.
<P>
Θα ήθελα να σας ρωτήσω και εγώ, όπως ο κ. Provera, αν είστε διατεθειμένη να χρησιμοποιήσετε την κοινή εξωτερική πολιτική και πολιτική ασφάλειάς μας, προκειμένου να θέσετε υπό έλεγχο το κύμα της μαζικής μετανάστευσης στην Ευρώπη. Αναφέρομαι τόσο στη νόμιμη όσο και στην παράνομη μετανάστευση. Δεν έχετε απαντήσει σε αυτήν την ερώτηση.
<SPEAKER ID="042" NAME="Jacek Saryusz-Wolski" AFFILIATION="PPE">
(EN) Κύριε Πρόεδρε, καλωσορίζω την Ύπατη Εκπρόσωπο, Αντιπρόεδρο της Επιτροπής και πρόεδρο της Επιτροπής Εξωτερικών Υποθέσεων υπό αυτές τις τρεις ιδιότητες. Έχει τρία αξιώματα. Οι εκθέσεις μας αναφέρονται στις παλιές εποχές. " θητεία σας, βαρόνη Ashton, επρόκειτο να σηματοδοτήσει νέα εποχή· έτσι θα αναφερθώ στη νέα εποχή. Εκπροσωπείτε ένα νεογέννητο όργανο, έναν θεσμό που μόλις γεννήθηκε και έχει δύσκολη παιδική ηλικία.
<P>
Είναι ένα υβριδικό όχημα με έναν ηλεκτρικό κινητήρα κοινοτικής μεθόδου και έναν κινητήρα ντίζελ διακυβερνητικής μεθόδου. Είναι ένα ορφανό, οι υποτιθέμενοι γονείς του οποίου, τα κράτη μέλη, το Συμβούλιο, η Επιτροπή το κοιτούν με καχυποψία και επιφυλακτικότητα. Το Κοινοβούλιο είναι έτοιμο να καλύψει το κενό από την απουσία των γονέων.
<P>
Σε αυτό το πρώιμο στάδιο, υπάρχει ο κίνδυνος η υπηρεσία αυτή να διαιρεθεί από τις αντιπαλότητες και τα αποκλίνοντα συμφέροντα των θεσμικών οργάνων. Το Κοινοβούλιο ήταν και είναι ο θερμός υπέρμαχος της ισχυρής εξωτερικής πολιτικής της ΕΕ. Μπορείτε να βασίζεστε σε εμάς.
<P>
Σας παρακαλούμε να δείτε το Κοινοβούλιο ως σύμμαχό σας, ίσως επίσης ως έντιμο διαμεσολαβητή που θα έμπαινε στον πειρασμό να δει μόνο ένα καπέλο στο κεφάλι σας αντί και των τριών.
<P>
Το Κοινοβούλιο θα περίμενε το νέο όργανο, όπως και άλλα, να συνδέεται με μας με διοργανική συμφωνία που θα καθόριζε σαφώς τους κανόνες συνεργασίας. Σκοπεύουμε να συναποφασίζουμε, όπως προβλέπει η συνθήκη, για δημοσιονομικά θέματα και τον κανονισμό υπηρεσιακής κατάστασης στο πνεύμα άρτιας ΕΥΕΔ και όχι διαιρεμένης ΥΕΔ. Σκεφτείτε το ενδεχόμενο ενίσχυσης του γραφείου σας από την άποψη της ικανότητας και του πολιτικού βάρους εγκαθιστώντας αναπληρωτές στο γραφείο σας -σαν ένα είδος αναπληρωτή υπουργού- μεταξύ των οποίων θα είναι και κοινοβουλευτικοί. Αυτό θα έλυνε το πρόβλημα ότι η ημέρα έχει μόνο 24 ώρες, πρόβλημα που δεν μπορεί να επιλυθεί με άλλο τρόπο. " παρουσία σας είναι απαραίτητη παντού, και θα θέλαμε να πολλαπλασιάσουμε τις πιθανότητες να ενεργείτε εξ ονόματός μας και εξ ονόματος της Ένωσης.
<SPEAKER ID="043" NAME="Μαρία-Ελένη Κοππά" AFFILIATION="S&amp;D">
Κύριε Πρόεδρε, Λαίδη Ashton, οι Σοσιαλιστές και Δημοκράτες πιστεύουμε σε μία Ευρωπαϊκή Ένωση με ισχυρό ρόλο στη διεθνή σκηνή. Μία Ένωση με κοινή εξωτερική πολιτική που μπορεί να εκφραστεί με μία φωνή σε έναν ολοένα και πιο σύνθετο κόσμο. Μία Ένωση με ξεχωριστή αμυντική ταυτότητα, που της εξασφαλίζει αυτονομία επιλογών και δράσης αλλά και έναν ιδιαίτερο ρόλο στο διεθνές στερέωμα. Θα αναφερθώ ειδικά στην πολύ καλή έκθεση του συναδέλφου κ. Danjean, τον οποίο θα ήθελα να ευχαριστήσω για την παραγωγική συνεργασία.
<P>
Θα αναφέρω τέσσερα σημεία:
<P>
Πρώτον, ειδικά μετά τη θέση σε ισχύ της Συνθήκης της Λισαβόνας είναι σημαντική η αναφορά που γίνεται στον κεντρικό ρόλο του συστήματος του Ο"Ε καθώς και η έκκλησή του για ενίσχυση της πολυμερούς συνεργασίας.
<P>
Δεύτερον, υποστηρίζουμε τη στενή συνεργασία με το ΝΑΤΟ. Υπογραμμίζουμε ωστόσο πως η συνεργασία αυτή δεν θα πρέπει να εμποδίζει την αυτόνομη ανάπτυξη των αμυντικών ικανοτήτων της Ευρωπαϊκής Ένωσης. Αντίθετα πρέπει να λαμβάνει πλήρως υπόψη τη διαφορετική φύση των δύο Οργανισμών και να μη θίγει την ανεξαρτησία τους, κυρίως όσον αφορά τη λήψη αποφάσεων.
<P>
Τρίτον, θεωρώ αναγκαία μία παράγραφο σχετικά με την ανάγκη ενισχυμένης συνεργασίας με τη Ρωσία, χώρα που αποτελεί στρατηγικό εταίρο για την Ένωση σε τομείς όπως η ενεργειακή ασφάλεια, η διαχείριση των κρίσεων και άλλα.
<P>
Ολοκληρώνοντας θα ήθελα να εκφράσω την ικανοποίησή μου που τώρα η έκθεση περιλαμβάνει αναφορές στην ανάγκη γενικότερου αφοπλισμού με έμφαση στα ελαφρά όπλα, νάρκες κατά προσωπικού καθώς και τα πυρομαχικά διασποράς. Παράλληλα όμως θεωρώ ότι το Ευρωπαϊκό Κοινοβούλιο θα έπρεπε να πάρει σαφέστερη θέση και να ζητήσει από τα κράτη μέλη να στηρίξουν έμπρακτα την πρωτοβουλία Obama για έναν κόσμο χωρίς πυρηνικά όπλα. Ο αφοπλισμός και η μη διάδοση των πυρηνικών επιτυγχάνονται όταν όλοι αλλά και ο καθένας ξεχωριστά κάνουν ένα βήμα για την επίτευξη αυτού του τελικού στόχου.
<SPEAKER ID="044" NAME="Norica Nicolai" AFFILIATION="ALDE">
(RO) Θα ήθελα να αποδώσω εύσημα στην ποιότητα των δύο εκθέσεων, του κ. Albertini και του κ. Danjean. Αυτό αποδεικνύει ότι υπάρχουν άνθρωποι με εμπειρογνωμοσύνη στο Κοινοβούλιο. Ελπίζω, κυρία Ashton, ότι θα εκμεταλλευτείτε αυτήν την εμπειρογνωμοσύνη, η οποία υπηρετεί τα συμφέροντά μας.
<P>
Θα ήθελα ιδιαιτέρως να υπογραμμίσω τη σύσταση που γίνεται στην έκθεση σχετικά με τη συνεργασία αυτής της συνέλευσης στην παρακολούθηση των ευρωπαϊκών πολιτικών. Υπό το πρίσμα της παραγράφου 1 της Συνθήκης της Λισαβόνας, πιστεύω ότι μπορούμε να μοιραστούμε την ευθύνη του Κοινοβουλίου και των εθνικών κοινοβουλίων για την προώθηση πιο συνεκτικής προσέγγισης σε αυτό το πολιτικό μέτρο.
<P>
Ωστόσο, θέλω να συνεχίσω αναφέροντας, κυρία Ashton, την ανάγκη να αναμένουμε πολύ πιο συνεκτική στρατηγική από εσάς όσον αφορά την πολιτική ασφαλείας. Όσον αφορά την Υπηρεσία Εξωτερικής Δράσης, πιστεύω ότι το προσωπικό που θα εργάζεται σε αυτήν την υπηρεσία και για τους πολίτες της Ευρώπης πρέπει να αντιπροσωπεύει αναλογικά την εμπειρογνωμοσύνη των κρατών μελών, διότι, δυστυχώς, πάρα πολλά όργανα έχουν επιτύχει κρυφό επίπεδο ανικανότητας και γραφειοκρατίας, που θα μπορούσε να καταστρέψει ένα συνολικό, συνεκτικό όραμα της Ευρωπαϊκής Ένωσης.
<P>
Τέλος, θα ήθελα να σας θέσω μια ερώτηση σχετικά με τα συγκροτήματα μάχης, δομές που έχουμε δημιουργήσει αλλά, δυστυχώς, δεν έχουν χρησιμοποιηθεί. Θα μπορούσαν να καταστρέψουν την εικόνα της πολιτικής ασφάλειας, και θα ήθελα να δω ποιο είναι το όραμά σας. Όσον αφορά την επιχείρηση Atalanta, η άποψή μου είναι ότι απαιτείται πολύ πιο ρεαλιστική προσέγγιση, διότι, δυστυχώς, οι επιτυχίες που σημείωσαν οι δυνάμεις μας είναι δυσανάλογες με τον υψηλό αριθμό των κρουσμάτων πειρατείας.
<P>
Σας ευχαριστώ.
<SPEAKER ID="045" NAME="Paul Nuttall" AFFILIATION="EFD">
(EN) Κύριε Πρόεδρε, επιτρέψτε μου να μιλήσω ειλικρινά, ως συμπατριώτης σας από το Lancaster, γιατί δεν πηγαίνουν πολύ καλά τα πράγματα, έτσι δεν είναι; Όντως δεν πηγαίνουν καλά. Νωρίτερα, βαρόνη Ashton, είπατε ότι η Ευρώπη χρειάζεται αξιόπιστη εξωτερική πολιτική. Πώς μπορούμε να έχουμε αξιόπιστη εξωτερική πολιτική, όταν έχει επικεφαλής μια απίστευτη Ύπατη Εκπρόσωπο;
<P>
Μοιάζετε να παραπαίετε από τη μία κρίση στην άλλη, τόσο πολύ, ώστε ο βρετανός υπουργός Εξωτερικών αναγκάστηκε να σας γράψει επιστολή αυτήν την εβδομάδα ζητώντας σας να επιταχύνετε τους ρυθμούς σας, να μπείτε στο παιχνίδι. Αλλά εμείς, στο Κόμμα Ανεξαρτησίας του "νωμένου Βασιλείου, ήμασταν αντίθετοι σε αυτό από την αρχή. Ήμασταν αντίθετοι στον διορισμό σας, γιατί λέγαμε ότι θα ήσασταν σαφώς έξω από τα νερά σας - και αποδειχθήκαμε σωστοί.
<P>
Μας έλεγαν ότι ο διορισμός σας, που έγινε από την Επιτροπή, θα σταματούσε την κυκλοφορία στο Τόκιο και την Ουάσινγκτον. Αλλά δεν καταφέρατε ούτε καν να διορίσετε τον πρέσβη στην Ουάσινγκτον, επειδή ο γερο-Barroso σας τύλιξε σε μια κόλλα χαρτί!
<P>
Επίσης, δημοσιεύονται στον βρετανικό Τύπο ισχυρισμοί ότι μετά τις 8.00 το βράδυ κλείνετε το τηλέφωνό σας. Όμως, βαρόνη Ashton, είστε η υψηλότερα αμειβόμενη γυναίκα πολιτικός στον κόσμο. Πληρώνεστε περισσότερο από την κ. Merkel, πληρώνεστε περισσότερο από τη Hillary Clinton, επομένως πρόκειται για απασχόληση σε 24ωρη βάση. Επιπροσθέτως όλων αυτών, χθες ακούστηκε ότι σας έχουν δώσει ιδιωτικό αεροσκάφος με το οποίο εκτιμάται ότι θα κάνετε 300.000 μίλια τον χρόνο. Αυτό θα σας πήγαινε στο φεγγάρι, και οι περισσότεροι άνθρωποι τώρα θα ήθελαν να μένατε εκεί.
<SPEAKER ID="046" NAME="Cristian Dan Preda" AFFILIATION="PPE">
(RO) (Δεν ήταν σειρά μου, αλλά θα συνεχίσω ούτως ή άλλως.) Θα ήθελα να ξεκινήσω συγχαίροντας τον κ. Albertini για την εξαίρετη έκθεση που εκπόνησε, η οποία υπογραμμίζει τον ρόλο που πρέπει να διαδραματίσει η Ευρωπαϊκή Ένωση στη διεθνή σκηνή ως παγκόσμιος παίκτης και ηγετικός παράγοντας.
<P>
Χαιρετίζω ιδιαίτερα την προσθήκη της παραγράφου 47 στο κείμενο, η οποία υπογραμμίζει τη σημασία της περιφερειακής συνεργασίας στο πλαίσιο της ανατολικής εταιρικής σχέσης και της συνέργειας του Εύξεινου Πόντου, διότι πιστεύω ότι η ανάμειξη της Ευρωπαϊκής Ένωσης στην περιοχή αυτή μπορεί να οδηγήσει σε πραγματική αλλαγή τόσο από οικονομικής όσο και από πολιτικής πλευράς.
<P>
Από την άλλη πλευρά, θα ήθελα επίσης να εκφράσω τα συγχαρητήριά μου στον Arnaud Danjean για την εκπόνηση μιας έκθεσης η οποία κατορθώνει με επιτυχία να θίξει όχι μόνο όλες τις προκλήσεις που αντιμετωπίζει η Ευρωπαϊκή Ένωση στον τομέα της ασφάλειας και της άμυνας, αλλά και τα επιτεύγματά της στους εν λόγω τομείς. Πιστεύω ότι, στην παρούσα συγκυρία που συμπίπτει με τη δέκατη επέτειο από την έναρξη της πολιτικής, οι προτάσεις που διατυπώνονται στην έκθεση Danjean είναι εξαιρετικά σημαντικές από την άποψη της βελτίωσης των δράσεων της ΕΕ, οι οποίες θα συμβάλουν ασφαλώς στην ασφάλεια των ευρωπαίων πολιτών και, εντέλει, στην ειρήνη και τη διεθνή ασφάλεια.
<P>
Θα ήθελα να τονίσω σε αυτήν την κρίσιμη συγκυρία ένα συγκεκριμένο σημείο από αυτήν την εξαίρετη έκθεση σχετικά με τη σημασία της εταιρικής σχέσης με τις "νωμένες Πολιτείες στον τομέα της διαχείρισης κρίσεων, της διατήρησης της ειρήνης και των στρατιωτικών θεμάτων γενικά. Από αυτήν την άποψη, το έργο του αντιπυραυλικού αμυντικού συστήματος που έθεσαν σε εφαρμογή οι αμερικανοί εταίροι μας είναι σημαντικό όχι μόνο για τη χώρα μου, τη Ρουμανία, η οποία αποφάσισε να εμπλακεί σε αυτό, αλλά και με την ευρύτερη έννοια, διότι η διάδοση των βαλλιστικών πυραύλων συνιστά σοβαρή απειλή για τον πληθυσμό της Ευρώπης.
<P>
Πρέπει να αναφέρω ότι στήριξα την τροπολογία 34 που υποβλήθηκε σε σχέση με την παράγραφο 87 της έκθεσης, διότι πιστεύω ότι, μολονότι το έργο της αντιπυραυλικής ασπίδας θα μπορούσε να βοηθήσει στην εδραίωση διαλόγου σε ευρωπαϊκό επίπεδο, η αναφορά στον διάλογο με τη Ρωσία δεν έχει κανένα νόημα σε αυτό το πλαίσιο.
<P>
Σας ευχαριστώ.
<SPEAKER ID="047" NAME="Ioan Mircea Paşcu" AFFILIATION="S&amp;D">
(EN) Κύριε Πρόεδρε, οι εκθέσεις που εκπόνησαν ο κ. Albertini και ο κ. Danjean είναι πολύ σημαντικά έγγραφα που έρχονται σε κρίσιμη στιγμή: η Συνθήκη της Λισαβόνας έχει μόλις τεθεί σε ισχύ, η ΕΕ έχει νέο Κοινοβούλιο, και η διατλαντική συνεργασία φαίνεται πιο ελπιδοφόρα.
<P>
" έκθεση του κ. Danjean εξετάζει τις νέες προκλήσεις στον τομέα της ασφάλειας που αντιμετωπίζουν τα κράτη μέλη της ΕΕ. Προς τούτο, η έκθεση απευθύνει έκκληση για Λευκή Βίβλο που θα επιτρέψει την πρόκληση δημόσιας συζήτησης και θα ενισχύσει την ορατότητα της ΚΠΑΑ, δημιουργώντας σαφέστερη σχέση μεταξύ των στόχων και των συμφερόντων, αφενός, και των μέσων και πόρων για την επίτευξή τους, αφετέρου.
<P>
" έκθεση διατυπώνει επίσης συγκεκριμένες προτάσεις -και αυτό είναι πολύ καλό- και επισημαίνει τους τομείς που χρειάζονται περαιτέρω προσπάθεια στον στρατιωτικό τομέα. Την ίδια στιγμή, κάποιες από τις προτάσεις, όπως η εισαγωγή της αρχής της "ευρωπαϊκής προτίμησης" για την αγορά αμυντικού εξοπλισμού και η έκκληση για την υποχρεωτική συμμετοχή της ευρωπαϊκής αμυντικής βιομηχανίας στο επερχόμενο σύστημα αντιπυραυλικής άμυνας των "ΠΑ, φαίνεται ότι είναι σχεδόν αδύνατο να συνδυαστούν, ενώ η απόκριση σε κάθε ανάγκη με την ίδρυση νέου οργανισμού δεν είναι πάντα πρακτική.
<P>
Γενικά, με την Ευρώπη να μειώνει διαρκώς τις στρατιωτικές δαπάνες της μετά το τέλος του Ψυχρού Πολέμου και τους πολίτες απρόθυμους να στηρίξουν στρατιωτικές δράσεις γενικά, η προσέγγιση στην ΚΠΑΑ δεν πρέπει να είναι μόνο μηχανική αλλά επίσης πολιτική. " αποκατάσταση της πολιτικής βούλησης εν προκειμένω είναι, συνεπώς, απαραίτητη για επιτυχημένη ΚΠΑΑ.
<P>
Τέλος, η έκθεση είναι σημαντική, γιατί εξετάζει το πολύ επίκαιρο ζήτημα του ρόλου του Ευρωπαϊκού Κοινοβουλίου σε σχέση με την ΚΠΑΑ. Θέλω να ευχαριστήσω τον κ. Danjean και τους συναδέλφους μου για τη συμβολή τους.
<SPEAKER ID="048" NAME="Mirosław Piotrowski" AFFILIATION="ECR">
(PL) Κύριε Πρόεδρε, η πρόταση που υποβλήθηκε για ψήφισμα του Κοινοβουλίου σχετικά με την κοινή εξωτερική πολιτική και πολιτική ασφάλειας έχει ως στόχο, μεταξύ άλλων, να εδραιώσει στρατιωτικές δομές στο πλαίσιο της Ευρωπαϊκής Ένωσης. Απευθύνω έκκληση για την καθιέρωση ειδικού Συμβουλίου Άμυνας της Ευρωπαϊκής Ένωσης και κέντρου στρατιωτικών επιχειρήσεων. Τα μέσα αυτά θα προσδώσουν στην Ένωση το καθεστώς παγκόσμιου παράγοντα στις στρατιωτικές υποθέσεις.
<P>
Δεν πρέπει να λησμονούμε ότι, από τα 27 κράτη μέλη της ΕΕ, τα 21 είναι μέλη του ΝΑΤΟ. Μόνο έξι χώρες της ΕΕ δεν ανήκουν στο ΝΑΤΟ, και οι περισσότερες εξ αυτών έχουν διακηρύξει την ουδετερότητά τους. Αυτό γεννά, ως εκ τούτου, ένα θεμελιώδες ερώτημα: η πρόταση ψηφίσματος που υποβλήθηκε έχει ως στόχο την ανάπτυξη ορισμένων ευρωπαϊκών χωρών ή αποτελεί επίσης σοβαρό βήμα στον δρόμο για την οικοδόμηση ξεχωριστής στρατιωτικής ομάδας χωρών ανταγωνιστικής του ΝΑΤΟ; Ακόμη και σε μεσοπρόθεσμο ορίζοντα, δεν θα είναι δυνατόν για μια χώρα να διατηρήσει την παράλληλη συμμετοχή της και στους δύο οργανισμούς. Ως εκ τούτου, η θετική σας ψήφος υπέρ αυτής της έκθεσης, σήμερα, θα καταστρέψει στην πραγματικότητα τον πολιτικό χαρακτήρα της Ένωσης, θα δείξει "κόκκινη κάρτα" στο ΝΑΤΟ και θα αποτελέσει την αρχή της οικοδόμησης εναλλακτικής στρατιωτικής ομάδας χωρών.
<SPEAKER ID="049" NAME="Ernst Strasser" AFFILIATION="PPE">
(DE) Κύριε Πρόεδρε, βαρόνη Ashton, κυρίες και κύριοι, θα ήθελα να ξεκινήσω συγχαίροντας θερμά τους δύο συναδέλφους μου για τις εκθέσεις τους, που έχουν διαμορφώσει τη βάση για πολύ καλή συζήτηση με εξαίρετα αποτελέσματα. Υπάρχουν μερικές κατευθυντήριες γραμμές που θα ήθελα να αναφέρω. Καταρχάς, η κοινή εξωτερική πολιτική: δυστυχώς, σήμερα έχουμε ιδιαίτερα πολυφωνική εικόνα της Ευρωπαϊκής Ένωσης. Κυρία Ύπατη Εκπρόσωπε, θα ήθελα να σας ζητήσω και να σας καλέσω να μεριμνήσετε, ώστε να βοηθήσουμε να επιτευχθεί και να διασφαλιστεί, όντως, ότι η Ευρώπη θα μιλά με μία φωνή. Αυτό είναι άκρως απαραίτητο, προκειμένου να επιτύχουμε ευθυγράμμιση σε επίπεδο ΕΕ.
<P>
Δεύτερον, ορθώς αναφέρθηκαν οι διατλαντικές σχέσεις. Στο διπλωματικό πεδίο, στο οικονομικό πεδίο, στην πολιτική ασφάλειας και την αμυντική πολιτική, χρειαζόμαστε πραγματικά στενή εταιρική σχέση με τους συναδέλφους μας στις "νωμένες Πολιτείες, αλλά ως ίσοι εταίροι σε ισότιμη βάση. Επίσης, τα δικαιώματα των πολιτών και τα ζητήματα ασφάλειας πρέπει να αντιμετωπίζονται επί ίσοις όροις, όπως ζήτησε τελικά το Κοινοβούλιο με εντυπωσιακό τρόπο σε σχέση με τη συμφωνία SWIFT.
<P>
Το τρίτο σημείο μου είναι ότι ορθώς λέγεται ότι τα Δυτικά Βαλκάνια είναι απολύτως κρίσιμος παράγοντας στη μελλοντική ευρωπαϊκή πολιτική ασφάλειας και εξωτερική πολιτική. Πρέπει να δώσουμε σε αυτά τα κράτη ευρωπαϊκές προοπτικές. Αυτό σημαίνει πολιτικά σταθερές σχέσεις, προσωπική ασφάλεια και οικονομική ανάπτυξη. Μια Ευρωπαϊκή Υπηρεσία Εξωτερικής Δράσης οφείλει και πρέπει -και το Κοινοβούλιο είναι με το μέρος σας εν προκειμένω- να συμβάλει στην επίτευξη όλων αυτών. Αντιλαμβανόμαστε αυτήν την Ευρωπαϊκή Υπηρεσία Εξωτερικής Δράσης ως υπηρεσία για την Ευρώπη και όχι για τα κράτη μέλη, για τα θεσμικά όργανα, τον ευρωπαϊκό συλλογισμό και τρόπο λειτουργίας, όχι για άλλα συμφέροντα. Το Κοινοβούλιο θα είναι στο πλευρό σας όσον αφορά το θέμα αυτό.
<P>
Φυσικά, στηρίζω επίσης τον γερμανό υπουργό Εξωτερικών, ο οποίος απαιτεί τα γερμανικά να είναι μία από τις γλώσσες εργασίας της Ευρωπαϊκής Υπηρεσίας Εξωτερικής Δράσης.
<SPEAKER ID="050" NAME="Wolfgang Kreissl-Dörfler" AFFILIATION="S&amp;D">
(DE) Κύριε Πρόεδρε, βαρόνη Ashton, κυρίες και κύριοι, ναι, χρειαζόμαστε κοινή εξωτερική πολιτική, πολιτική ασφάλειας και πολιτική άμυνας, αλλά ας τις χρησιμοποιήσουμε για να αποκτήσουμε έναν κόσμο χωρίς πυρηνικά όπλα. Ξέρουμε ότι αυτό δεν θα συμβεί εν μία νυκτί· έχουμε αγωνιστεί γι' αυτό πάρα πολύ καιρό, ώστε να πιστεύουμε κάτι τέτοιο. Ωστόσο, ίσως μπορούμε να κατορθώσουμε, σε συνεργασία με τους Προέδρους Obama και Medvedev, να φέρουμε αυτόν τον στόχο ένα κρίσιμο βήμα πιο κοντά.
<P>
Χαιρετίζω επίσης το γεγονός ότι, σύμφωνα με τη συμφωνία συνασπισμού, η ομοσπονδιακή κυβέρνηση της Γερμανίας σκοπεύει να ζητήσει την απόσυρση των αμερικανικών πυρηνικών όπλων από τη Γερμανία. Αυτό θα αποτελούσε σαφές και απερίφραστο μήνυμα. Χαιρετίζουμε επίσης το γεγονός ότι ο Γενικός Γραμματέας του ΝΑΤΟ θα πραγματοποιήσει εκτενή συζήτηση σχετικά με το πώς μπορούμε να πλησιάσουμε τον κυρίαρχο στόχο ενός κόσμου απαλλαγμένου από πυρηνικά χωρίς να χρειαστεί να παραμελήσουμε τα συμφέροντα ασφάλειας. Και αυτό, επίσης, θα ήταν κρίσιμο βήμα προόδου.
<P>
Βαρόνη Ashton, πιστεύω ότι υπάρχουν πολλά που μπορείτε να επιτύχετε σε συνεργασία με μια καλά δομημένη Υπηρεσία Εξωτερικής Δράσης. Τρέφω πολλές ελπίδες, ως εκ τούτου, στο θέμα αυτό και πρέπει να πω ότι, σε πολλά από τα σχόλια που είμαστε αναγκασμένοι να ακούσουμε μέχρι τέλους σε αυτήν την αίθουσα -ειδικότερα από υποτιθέμενη κοινοβουλευτική ομάδα από το "νωμένο Βασίλειο- η ποιότητα του Κοινοβουλίου υπέστη τρομερό πλήγμα.
<SPEAKER ID="051" NAME="Eduard Kukan" AFFILIATION="PPE">
(SK) Οι έξοχες εκθέσεις των συναδέλφων μου Albertini και Danjean περιλαμβάνουν πολλές εμπνευσμένες ιδέες σχετικά με τη βελτίωση των κύριων πτυχών και των σημαντικότερων ευκαιριών αναφορικά με την υλοποίηση της κοινής εξωτερικής πολιτικής και πολιτικής ασφάλειας.
<P>
Θα ήθελα να τονίσω ότι, αυτήν τη στιγμή όπου εξετάζεται η ιδέα για τη δημιουργία της Ευρωπαϊκής Υπηρεσίας Εξωτερικής Δράσης και τη λειτουργία της στο μέλλον, είναι εξαιρετικά σημαντικό η υπηρεσία αυτή να συσταθεί σε απολύτως ορθολογική βάση ευθύς εξαρχής. Δηλαδή, να υπηρετεί τους θεμελιώδεις στόχους της Ευρωπαϊκής Ένωσης και τις προσπάθειες ενίσχυσης της θέσης της στον κόσμο.
<P>
Όπως μπορούμε να δούμε σήμερα, δεν πρόκειται για απλό ή εύκολο καθήκον. Κατά την ανάπτυξη της ιδέας της υπηρεσίας, βλέπουμε ήδη ότι τα συχνά αντικρουόμενα συμφέροντα των διαφόρων ευρωπαϊκών θεσμικών οργάνων και των επιμέρους συστατικών μερών τους συγκρούονται και, ορισμένες φορές μάλιστα, με ομάδες και άτομα στο εσωτερικό τους. Σε αυτό μπορούμε επίσης να προσθέσουμε τα εθνικά συμφέροντα μεμονωμένων κρατών μελών. Σε αυτήν την κατάσταση, είναι αναγκαίο όλοι οι παράγοντες και οι συμμετέχοντες σε αυτήν τη διαδικασία να είναι υπεύθυνοι, με προοδευτικές αντιλήψεις και αντικειμενικοί, προκειμένου να μπορέσουν να παραμερίσουν τους προσωπικούς εγωισμούς τους και να μείνουν προσηλωμένοι στον κοινό στόχο: την ίδρυση διπλωματικής υπηρεσίας που θα λειτουργεί ως ομοιογενές σύνολο και θα εξυπηρετεί αποκλειστικά τις ανάγκες της Ευρωπαϊκής Ένωσης και των κρατών μελών της. Εδώ υπεισέρχεται ο πολύ σημαντικός ρόλος της ηγεσίας - ο δικός σας ρόλος, βαρόνη Ashton. Θα ήταν λάθος, αν τα ειδικά συμφέροντα και η επιθυμία να επιβάλει κανείς τη δική του άποψη στους άλλους με όποιο κόστος, με στόχο να αποδειχθεί η προσωπική του αξία και κύρος, υπερνικούσαν την ανάγκη για ευρύτερη προοπτική. Το αποτέλεσμα αυτής της προσπάθειας θα αποκαλύψει αν πραγματικά ενδιαφερόμαστε για ισχυρότερη Ευρωπαϊκή Ένωση, ή αν πρόκειται απλώς για μια ακόμη επίδειξη και διαγωνισμό για το τίνος η θέση είναι ισχυρότερη στο πλαίσιο των δομών της Ευρωπαϊκής Ένωσης.
<SPEAKER ID="052" NAME="Roberto Gualtieri" AFFILIATION="S&amp;D">
(IT) Κύριε Πρόεδρε, κυρίες και κύριοι, Ύπατη Εκπρόσωπε/Αντιπρόεδρε, θα ήθελα να τονίσω ότι συζητούμε τρία εξαίρετα έγγραφα που συντάχθηκαν από το Κοινοβούλιο: φιλόδοξα έγγραφα που εκφράζουν σαφείς θέσεις, κάνουν ξεκάθαρες επιλογές και υπόκεινται σε ευρεία συναίνεση μεταξύ των ομάδων του Κοινοβουλίου που νοιάζονται για την Ευρώπη και το μέλλον της. Είναι σημαντικό γεγονός που καταδεικνύει τη βούληση και την ικανότητα του Κοινοβουλίου να προσφερθεί να διαδραματίσει κεντρικό ρόλο στην ΚΕΠΠΑ/ΚΠΑΑ βάσει αυτού που θα αποκαλούσα δυναμική ερμηνεία της Συνθήκης της Λισαβόνας.
<P>
Σκοπεύουμε να ασκήσουμε αυτόν τον ρόλο στη διαδικασία οικοδόμησης της Υπηρεσίας Εξωτερικής Δράσης, όχι μόνο για να εγγυηθούμε τα προνόμια του Κοινοβουλίου, αλλά και για να συμβάλουμε στο να γίνει η υπηρεσία ένας οργανισμός ικανός να διασφαλίσει τη συνέπεια και αποτελεσματικότητα της εξωτερικής δράσης της ΕΕ, ενώ, ταυτόχρονα, θα ενισχύει και θα επεκτείνει σταδιακά την κοινοτική μέθοδο.
<P>
Όσον αφορά την έκθεση Danjean, θα ήθελα να υπογραμμίσω ότι η ιδέα της στρατηγικής αυτονομίας παρουσιάζεται στο πλαίσιο πολυμερούς προσέγγισης, και ότι αποτελεί προϋπόθεση για την ενίσχυση της στρατηγικής εταιρικής σχέσης με τις "νωμένες Πολιτείες. Θα ήθελα επίσης να υπογραμμίσω ότι το Κοινοβούλιο παρουσιάζεται ενωμένο στο αίτημά του για κέντρο επιχειρήσεων, και χαίρομαι που εσείς, κυρία Ύπατη Εκπρόσωπε, έχετε δηλώσει ότι είστε ανοικτή σε πιο διεξοδική συζήτηση αυτής της ιδέας.
<P>
Όσο αφορά το ψήφισμα για τη μη διάδοση, θα ήθελα να τονίσω τη σημασία του οραματισμού ενός κόσμου χωρίς πυρηνικά όπλα, την ξεκάθαρη κρίση για τον αναχρονισμό των τακτικών πυρηνικών όπλων και την αξία των θέσεων που υιοθετήθηκαν πρόσφατα από ορισμένες ευρωπαϊκές κυβερνήσεις σε αυτό το θέμα. Επομένως, το μήνυμα του Κοινοβουλίου είναι σαφές, ρεαλιστικό και φιλόδοξο, και ελπίζουμε ότι η Ύπατη Εκπρόσωπος θα μπορέσει να το συλλάβει και να το προσυπογράψει.
<SPEAKER ID="053" NAME="Tunne Kelam" AFFILIATION="PPE">
(EN) Κύριε Πρόεδρε, θα ήθελα να συγχαρώ τους συναδέλφους Albertini και Danjean για τις περιεκτικές και δημιουργικές εκθέσεις τους όσον αφορά την εξωτερική πολιτική και πολιτική ασφάλειας.
<P>
" ΕΕ είναι υποχρεωμένη να είναι παγκόσμιος παράγοντας, όπως είπατε, κυρία Ύπατη Εκπρόσωπε, αλλά, με επτά τοις εκατό του παγκόσμιου πληθυσμού και ένα πέμπτο του παγκόσμιου ΑΕγχΠ, αυτό θα είναι δυνατό μόνο βάσει ενισχυμένης διατλαντικής συνεργασίας που θα εδράζεται σε κοινές αξίες.
<P>
Καταρχάς, η ΕΕ πρέπει να επιδείξει αποφασιστική βούληση για την ανάπτυξη συνεκτικών στρατηγικών σε πέντε κρίσιμους τομείς: κοινές στρατηγικές για την Κίνα, τη Ρωσία, την ειρήνη στη Μέση Ανατολή, το Αφγανιστάν και την ενεργειακή ασφάλεια.
<P>
Εξακολουθεί να αποτελεί μεγάλο μειονέκτημα για την αξιοπιστία και την αποτελεσματικότητά μας στην παγκόσμια σκηνή το γεγονός ότι συχνά δεν καταφέραμε να διαμορφώσουμε ενιαία θέση σε αυτούς τους τομείς. " κύρια πρόκληση για εσάς θα είναι να κάνετε πράξη τη θαυμάσια δήλωσή σας σχετικά με την οικοδόμηση ενιαίας πολιτικής στρατηγικής και την ανάληψη συλλογικής ευθύνης.
<P>
Χαιρέτισα την παράγραφο 10 στην έκθεση Danjean που προτρέπει το Συμβούλιο και την Επιτροπή να προβούν σε ανάλυση των απειλών του κυβερνοχώρου και στον συντονισμό αποτελεσματικής αντιμετώπισης αυτών των προκλήσεων βάσει βέλτιστων πρακτικών. Ο ηλεκτρονικός πόλεμος δεν είναι πρόκληση του μέλλοντος: έχει γίνει καθημερινή πρακτική. Ως εκ τούτου, αποτελεί άμεσο καθήκον για την ΕΕ να καταρτίσει ευρωπαϊκή στρατηγική για την ασφάλεια στον κυβερνοχώρο.
<P>
Τέλος, όσον αφορά την Ευρωπαϊκή Υπηρεσία Εξωτερικής Δράσης: πιστεύω ότι η δημιουργία της ΕΥΕΔ πρέπει να βασίζεται σε δίκαιη γεωγραφική ισορροπία και ίσες ευκαιρίες για τους εκπροσώπους όλων των κρατών μελών, νέων και παλαιών, με εφαρμογή του συστήματος ποσοστώσεων. Μόνο αυτό θα διασφαλίσει την αποδοτικότητα και διαφάνεια και, τελικά, την αξιοπιστία της νέας διπλωματικής υπηρεσίας.
<P>
Σας εύχομαι καλή τύχη, Ύπατη Εκπρόσωπε, και σας ευχαριστώ.
<SPEAKER ID="054" NAME="Richard Howitt" AFFILIATION="S&amp;D">
(EN) Κύριε Πρόεδρε, η Ύπατη Εκπρόσωπος Ashton μας ζήτησε σήμερα το πρωί να αλλάξουμε νοοτροπία, να αμφισβητήσουμε την αντίσταση στη θεσμική αλλαγή και να αποφύγουμε την κοντόθωρη υπεράσπιση των εθνικών συμφερόντων. Αν το Κοινοβούλιο εννοεί αυτά που λέει σχετικά με την ΚΕΠΠΑ, τότε πρέπει να στείλουμε σαφές μήνυμα ότι θα στηρίξουμε ισχυρή, περιεκτική Υπηρεσία Εξωτερικής Δράσης χωρίς αποκλεισμούς και, διατηρώντας τα δικά μας προνόμια, δεν θα παίξουμε το παιχνίδι κεκτημένων συμφερόντων που θα επιδιώξουν να περιορίσουν την ικανότητα και, ως εκ τούτου, την αποτελεσματικότητα αυτής της υπηρεσίας.
<P>
Αυτό σημαίνει αξιοκρατικούς διορισμούς και μόνο, διορισμούς από τα Υπουργεία Εξωτερικών των κρατών μελών από την πρώτη κιόλας ημέρα και από όλες τις χώρες της Ευρωπαϊκής Ένωσης· σημαίνει ενσωμάτωση των στρατηγικών συμβουλών σε ζητήματα όπως ο ενεργειακός εφοδιασμός και η περιβαλλοντική πολιτική· σημαίνει οργανωτικές δομές που αντικατοπτρίζουν την παγκόσμια εμβέλεια και δίνουν τη δέουσα βαρύτητα στην Αφρική και τις διατλαντικές σχέσεις καθώς και στην Ασία, τη Λατινική Αμερική και τη γειτονιά μας· σημαίνει επαρκές χρηματοοικονομικό περιθώριο, όχι απλώς για ταχεία αντίδραση ή ανθρωπιστική επέμβαση, αλλά για την κινητοποίηση πόρων που θα αντανακλά τις νέες πολιτικές προτεραιότητες· σημαίνει στήριξη της απόφασης της Cathy Ashton να θέσει την αντιμετώπιση των καταστροφών πάνω από τον τουρισμό των καταστροφών και παροχή από την ίδια των βασικών κατευθύνσεων για τον οικονομικό προγραμματισμό, και σημαίνει ότι το Κοινοβούλιο θα στηρίξει νέες διευθετήσεις με αναπλήρωση, οι οποίες θα συνάδουν με τις διεθνείς πρακτικές και δεν θα είναι προσηλωμένες στους παλαιούς κανόνες μας.
<P>
Τέλος, με χαροποιεί το γεγονός ότι βλέπω το έδρανο της Επιτροπής άδειο σήμερα το πρωί, και, σε όλους εκείνους που αγωνίστηκαν υπέρ της Συνθήκης της Λισαβόνας, έχω να πω ότι δεν πρέπει να περιορίσουμε τη στήριξή τους ή τη στήριξή μας για την πλήρη εφαρμογή της συνθήκης.
<SPEAKER ID="055" NAME="Francisco José Millán Mon" AFFILIATION="PPE">
(ES) Κύριε Πρόεδρε, η εξωτερική πολιτική της Ένωσης εισέρχεται σε νέα φάση, όπως είπαν σήμερα το πρωί η βαρόνη Ashton και ο κ. Albertini.
<P>
Το άρθρο 21 της συνθήκης θεσπίζει αντικειμενικές αρχές. Επίσης η συνθήκη δημιουργεί νέες θέσεις, με έναν Ύπατο Εκπρόσωπο, έναν Αντιπρόεδρο της Επιτροπής, έναν μόνιμο Πρόεδρο του Ευρωπαϊκού Συμβουλίου, Ευρωπαϊκή Υπηρεσία Εξωτερικής Δράσης και νέα πολιτική ασφάλειας και άμυνας, η οποία αποτελεί το αντικείμενο της έκθεσης του συναδέλφου μου κ. Danjean, κλπ.
<P>
Οι καινοτομίες αυτές έχουν ως στόχο να διασφαλίσουν ότι η Ευρωπαϊκή Ένωση θα έχει πολύ αποτελεσματικότερη επιρροή στον κόσμο, και πιστεύω ότι οι διασκέψεις κορυφής με τρίτες χώρες εξακολουθούν να είναι ιδανικό μέσο για την επίτευξη αυτού του σκοπού. " Ευρωπαϊκή Ένωση δεν πραγματοποιεί πολλές διασκέψεις κορυφής με μεμονωμένες χώρες, επομένως πρέπει να τις χειριστούμε με προσοχή.
<P>
" διάσκεψη κορυφής που πραγματοποιήθηκε την περασμένη εβδομάδα με το Μαρόκο ήταν η πρώτη διάσκεψη κορυφής με αραβική χώρα και συμβόλιζε επίσης το προηγμένο καθεστώς που χορηγείται στο Μαρόκο. Θα ήθελα να ήσασταν εκεί, βαρόνη Ashton. Λυπούμαι επίσης που δεν παρέστη ο βασιλιάς του Μαρόκου. " απουσία του είχε ως αποτέλεσμα μια διάσκεψη κορυφής που θα έπρεπε να είναι ιστορικής σημασίας να χάσει την πολιτική επιρροή, τη σημασία και την αποτελεσματικότητά της.
<P>
Ελπίζω ότι η Ένωση για τη Μεσογειακή Διάσκεψη στη Βαρκελώνη θα είναι επίσης επιτυχημένη από την άποψη του επιπέδου των αντιπροσωπειών.
<P>
Με θλίβει επίσης το γεγονός ότι η συνάντηση κορυφής με τον Πρόεδρο Obama που ήταν προγραμματισμένη για την άνοιξη δεν πρόκειται να λάβει χώρα. Όπως δηλώνει η έκθεση Albertini, η Συνθήκη της Λισαβόνας παρέχει τη βάση για την ενίσχυση των μηχανισμών διαλόγου μας με τις "νωμένες Πολιτείες. Αυτό και άλλα θέματα θα μπορούσαν να έχουν συζητηθεί στη συνάντηση κορυφής.
<P>
" Ευρωπαϊκή Ένωση και οι "νωμένες Πολιτείες δεν πρέπει να χάνουν την ευκαιρία να εξετάζουν σε υψηλό επίπεδο τα διμερή ζητήματα, τις συγκρούσεις και τις παγκόσμιες προκλήσεις που σταδιακά αυξάνονται στην παγκόσμια ατζέντα. Θα ήταν παράδοξο -και τελειώνω εδώ- αν, τώρα που έχουμε τη Συνθήκη της Λισαβόνας, διατρέχαμε τον κίνδυνο να πέσουμε στην αφάνεια σε αυτόν τον κόσμο που ορισμένοι αποκαλούν τώρα "μετα-δυτικό" ή "μετα-αμερικανικό".
<SPEAKER ID="056" NAME="Libor Rouček" AFFILIATION="S&amp;D">
(CS) Κυρία Ύπατη Εκπρόσωπε, κυρίες και κύριοι, θα ήθελα να επισημάνω στην ομιλία μου την ανάγκη δημιουργίας εταιρικής σχέσης με τη Ρωσία. Τα κράτη της ΕΕ και η Ρωσία αντιμετωπίζουν πολλές κοινές προκλήσεις και απειλές. Θα μπορούσα να αναφέρω την καταπολέμηση της τρομοκρατίας, τη διάδοση των όπλων μαζικής καταστροφής, τις περιφερειακές συγκρούσεις στη Μέση Ανατολή και το Αφγανιστάν, την κλιματική αλλαγή, την ενεργειακή ασφάλεια, συμπεριλαμβανομένης της πυρηνικής ασφάλειας, και ούτω καθεξής. Ούτε η Ευρωπαϊκή Ένωση ούτε η Ρωσία μπορούν να επιλύσουν μόνες τους τα προβλήματα αυτά. " συνεργασία είναι απαραίτητη, και η συνεργασία πρέπει να αποτελέσει τη βάση για νέα περιεκτική συμφωνία μεταξύ της ΕΕ και της Ρωσίας.
<P>
Θα ήθελα, ως εκ τούτου, να καλέσω την Ύπατη Εκπρόσωπο να χρησιμοποιήσει τις νέες της εξουσίες και να επιταχύνει τις διαπραγματεύσεις με τη Ρωσία. Θα ήθελα επίσης να σας ζητήσω, βαρόνη, να χρησιμοποιήσετε τις νέες σας εξουσίες για να συντονίσετε αποτελεσματικότερα τις θέσεις των επιμέρους κρατών μελών, καθώς και των μεμονωμένων μερών που εμπλέκονται στην κοινή εξωτερική πολιτική και πολιτική ασφάλειας, γιατί είναι ο μόνος τρόπος για να μπορέσουμε να εξασφαλίσουμε ενιαία προσέγγιση και να προάγουμε αξίες όπως τα ανθρώπινα δικαιώματα, η δημοκρατία, το κράτος δικαίου, η ισότητα και η δικαιοσύνη στις αμοιβαίες σχέσεις.
<SPEAKER ID="057" NAME="Laima Liucija Andrikien" AFFILIATION="PPE">
(EN) Κύριε Πρόεδρε, επικροτώ και στηρίζω και τις δύο εκθέσεις και συγχαίρω αμφότερους τους εισηγητές για τα εν λόγω έγγραφα.
<P>
Τώρα, σχετικά με δύο σημεία. Καταρχάς, όσον αφορά την έκθεση Danjean, θα ήθελα να θίξω ένα ζήτημα που προκάλεσε έντονο προβληματισμό σε σειρά κρατών μελών της ΕΕ. Αναφέρομαι συγκεκριμένα στις αποκλειστικές συνομιλίες μεταξύ Παρισιού και Μόσχας σχετικά με την πιθανή πώληση τεσσάρων πολεμικών πλοίων Μιστράλ στη Ρωσία.
<P>
Το πολεμικό πλοίο Μιστράλ έχει καθαρά επιθετικό χαρακτήρα, και είναι πράγματι πολύ ανησυχητικό το γεγονός ότι ορισμένα κράτη μέλη της ΕΕ συμμετέχουν σε πωλήσεις όπλων σε τρίτες χώρες, οι οποίες μπορεί να έχουν πολύ αρνητικές συνέπειες για την ασφάλεια άλλων κρατών μελών της ΕΕ ή των γειτόνων της ΕΕ.
<P>
" Συνθήκη της Λισαβόνας διατυπώνει κοινές επιδιώξεις στον τομέα της άμυνας και περιλαμβάνει ρήτρα για την αλληλεγγύη στον τομέα της ασφάλειας και της άμυνας. Ως εκ τούτου, για ποιο πράγμα εκτιμάτε ότι πρέπει να ασκήσουν πιέσεις το Κοινοβούλιο και τα άλλα θεσμικά όργανα της ΕΕ; Κοινή δέσμη κανόνων στο εσωτερικό της ΕΕ που θα αφορά τις πωλήσεις όπλων από κράτη μέλη της ΕΕ σε τρίτες χώρες.
<P>
Όσον αφορά την έκθεση του κ. Albertini, θα ήθελα να τονίσω τη σημασία της σταθερότητας και της ασφάλειας στην Ανατολική Ασία. Χαιρετίζουμε τις προσπάθειες της Ταϊπέι και του Πεκίνου για τη βελτίωση των διακρατικών σχέσεων και την ενίσχυση του διαλόγου και της πρακτικής συνεργασίας. Σε αυτό το πλαίσιο, η ΕΕ πρέπει να στηρίξει σθεναρά τη συμμετοχή της Ταϊβάν στον Διεθνή Οργανισμό Πολιτικής Αεροπορίας και στη Σύμβαση πλαίσιο του Ο"Ε για την αλλαγή του κλίματος, καθώς η συμμετοχή της Ταϊβάν σε αυτούς τους οργανισμούς είναι σημαντική για την ΕΕ και τα παγκόσμια συμφέροντα.
<SPEAKER ID="058" NAME="Zoran Thaler" AFFILIATION="S&amp;D">
(SL) Κυρία Ύπατη Εκπρόσωπε, συμφωνώ απόλυτα μαζί σας ότι ο βασικός σας στόχος είναι καλύτερη και πιο αξιόπιστη ευρωπαϊκή εξωτερική πολιτική. Αυτή η μεγαλύτερη σταθερότητα και ασφάλεια στα Βαλκάνια, στο δικό μας μέρος του κόσμου, είναι ο κύριος στόχος σας.
<P>
Πραγματικά δεν έχουμε την πολυτέλεια της αποτυχίας στο θέμα αυτό. Συστήνω, συνεπώς, να δεσμευτείτε για δύο ζητήματα: πρώτον, ότι θα διευθετήσετε επειγόντως τις σχέσεις μεταξύ της Ελλάδας και της Πρώην Γιουγκοσλαβικής Δημοκρατίας της Μακεδονίας, ώστε το κράτος μέλος μας, η Ελλάδα, να μπορέσει επιτέλους να πάρει μια ανάσα σε σχέση με τα βόρεια σύνορά της· δεύτερον, ότι θα καταβάλετε προσπάθειες να εξασφαλίσετε ότι η Σερβία, στο επίπλαστο δίλημμα της επιλογής μεταξύ της Ευρωπαϊκής Ένωσης και του Κοσσυφοπεδίου, επιλέγει την Ευρωπαϊκή Ένωση, δηλαδή δεν απομονώνεται. Ίσως είναι καλή ιδέα να υπενθυμίσουμε στους φίλους μας στη Σερβία ένα σημαντικό γεγονός, δηλαδή ότι η Σερβία και το Κοσσυφοπέδιο θα είναι ξανά μαζί, όταν γίνουν και οι δύο μέλη της Ευρωπαϊκής Ένωσης.
<SPEAKER ID="059" NAME="Michael Gahler" AFFILIATION="PPE">
(DE) Κύριε Πρόεδρε, κυρία Αντιπρόεδρε, σήμερα κάθεστε στην άλλη πλευρά. Αν αλλάζετε πλευρά κάθε μήνα, εγώ δεν έχω απολύτως κανένα πρόβλημα με αυτό.
<P>
Καθώς η συζήτηση αυτή πλησιάζει στο τέλος της, σειρά βασικών αξιολογήσεων έχουν καταστεί σαφείς. Θέλουμε να είστε στο τιμόνι της Υπηρεσίας Εξωτερικής Δράσης, στην οποία εσείς -όπως είπε ένας συνάδελφος νωρίτερα- κατέχετε ταυτόχρονα δύο αξιώματα. Τα δύο αυτά αξιώματα πρέπει να είναι η μοναδική επικάλυψη, ωστόσο - η επικάλυψη στις δομές δεν είναι κάτι που χρειαζόμαστε. " διατήρηση της κοινοτικής μεθόδου πρέπει να διασφαλιστεί, όχι μόνο σε σχέση με τον προϋπολογισμό και την επιτήρηση της ΕΕ. Για να είμαι αρκετά σαφής επ' αυτού, αυτή η νέα υπηρεσία δεν πρέπει να είναι το αποκλειστικό παιχνίδι των υπουργών Εξωτερικών, οι οποίοι αισθάνονται προσβεβλημένοι, επειδή δεν θα μετέχουν πλέον στο Ευρωπαϊκό Συμβούλιο. Το ίδιο ισχύει για τον διορισμό του προσωπικού και την πλήρωση σημαντικών θέσεων στο πλαίσιο της υπηρεσίας.
<P>
Όσον αφορά την έκθεση Danjean, θα ήθελα να δώσω την πλήρη στήριξή μου στη γραμμή που υιοθέτησε ο εισηγητής. Ως προς το μόνιμο κέντρο επιχειρήσεων, παρατήρησα, όπως και ο κ. Van Orden, ότι η βαρόνη Ashton έχει αλλάξει άποψη σχετικά με το θέμα αυτό από την ακρόασή της, και πρέπει να πω ότι, κατά τη γνώμη μου, κινείται τώρα προς τη σωστή κατεύθυνση. Μετακινηθήκατε από την απόρριψη στη φάση της δοκιμής. Εξακολουθώ να πιστεύω ότι, αν σκοπεύουμε να ασκούμε τον σχεδιασμό πολιτικών και στρατιωτικών αποστολών με πλήρως ολοκληρωμένο τρόπο στην Υπηρεσία Εξωτερικής Δράσης, έχει νόημα να διευθύνουμε την εν λόγω υπηρεσία από τα δικά της επιχειρησιακά αρχηγεία.
<P>
Όσο αφορά την πρόταση της Ομάδας των Πρασίνων/Ευρωπαϊκή Ελεύθερη Συμμαχία για τη δημιουργία Γενικής Διεύθυνσης για την οικοδόμηση της ειρήνης, θέλω να πω ότι, σε αντίθεση με τους συναδέλφους μου που κάθονται στην αριστερή άκρη της αίθουσας, πιστεύω ότι το όλο εγχείρημα της ΕΕ, ειδικότερα η εξωτερική πολιτική μας, αποτελεί μοναδικό σχέδιο οικοδόμησης της ειρήνης. Σε αυτήν τη βάση, δεν είμαι βέβαιος ότι πρέπει να την περιορίσουμε σε μια μόνο υπηρεσία.
<SPEAKER ID="060" NAME="María Muñiz De Urquiza" AFFILIATION="S&amp;D">
(ES) Κύριε Πρόεδρε, πιστεύουμε ότι οι νέοι θεσμοί χρειάζονται κάποιο χρόνο για να καθιερωθούν, αλλά πιστεύουμε επίσης ότι δεν πρέπει να χάσουμε την ουσία. Το σημαντικό δεν είναι, όπως ζητούν ορισμένοι, να βρίσκεται η Ύπατη Εκπρόσωπος οπουδήποτε εμπλέκεται η ευρωπαϊκή εξωτερική πολιτική. Το σημαντικό είναι να είναι παρούσα η Ευρωπαϊκή Ένωση στη διεθνή σκηνή με την ικανότητα να μιλά υπέρ των θέσεών της. Αυτό υποστηρίζουν οι εκθέσεις επί των οποίων συζητούμε σήμερα.
<P>
Ως εκ τούτου, τασσόμαστε υπέρ ευρείας πολιτικής της Ευρωπαϊκής Ένωσης για τις σχέσεις συνεργασίας με όλες τις χώρες στις οποίες έχουμε συμφέροντα, ιδίως όσον αφορά τα ανθρώπινα δικαιώματα, από τη Λευκορωσία μέχρι την Κούβα. Πρέπει να έχουμε αυτήν την πολιτική για όλες τις χώρες στις οποίες έχουμε συμφέρον όσον αφορά τα ανθρώπινα δικαιώματα, την ασφάλεια και τις παγκόσμιες προκλήσεις, γιατί η Ευρωπαϊκή Ένωση μπορεί να κάνει τη διαφορά, όπως αποδείχτηκε με την κοινή θέση της πλειοψηφίας των κρατών μελών που επιτεύχθηκε υπό την ισπανική Προεδρία στο Συμβούλιο Ανθρωπίνων Δικαιωμάτων στη Γενεύη, και όπως πρέπει να επιτευχθεί για τη Μέση Ανατολή και την Κούβα. Αυτό είναι ένα προορατικό και μεταρρυθμιστικό βήμα προόδου όσον αφορά την εξωτερική δράση της Ευρωπαϊκής Ένωσης. Θέλουμε ισχυρή, αληθινή Ευρωπαϊκή Υπηρεσία Εξωτερικής Δράσης που θα στηρίζει το έργο της Ύπατης Εκπροσώπου και θα ανταποκρίνεται επίσης στις φιλοδοξίες του Κοινοβουλίου.
<SPEAKER ID="061" NAME="Krzysztof Lisek" AFFILIATION="PPE">
(PL) Κύριε Πρόεδρε, κυρία Ashton, θα ήθελα να εκφράσω την ικανοποίησή μου για το γεγονός ότι μπορούμε, σήμερα, να συζητήσουμε μαζί σας την κοινή εξωτερική πολιτική και πολιτική ασφάλειας και την κοινή πολιτική ασφάλειας και άμυνας. Παρά τις διάφορες φωνές περί του αντιθέτου, θα ήθελα να πω ότι είμαι βέβαιος ότι η πλειοψηφία των βουλευτών σας εύχονται καλή επιτυχία και θα ήθελαν να δουν την κατάρτιση της κοινής εξωτερικής πολιτικής και πολιτικής ασφάλειας και τη σύσταση επαγγελματικής Υπηρεσίας Εξωτερικής Δράσης, υπηρεσίας στην οποία θα μπορέσετε να αξιοποιήσετε τους καλύτερους διπλωμάτες από όλα τα κράτη μέλη της Ευρωπαϊκής Ένωσης.
<P>
" συζήτησή μας σήμερα σχετικά με την κοινή πολιτική ασφάλειας και άμυνας βασίζεται στην εξαίρετη έκθεση του προϊσταμένου μου στην Υποεπιτροπή Ασφάλειας και Άμυνας, κ. Danjean. " Ένωση πρέπει, φυσικά, να οικοδομήσει το πλαίσιο της κοινής πολιτικής ασφάλειας και άμυνας. Υπάρχουν πολλές προκλήσεις μπροστά μας, όχι μόνο συγκρούσεις, αλλά και φυσικές καταστροφές, η απειλή της τρομοκρατίας και ούτω καθεξής. Πρέπει, ως εκ τούτου, να ενισχύσουμε τις επιχειρησιακές μας ικανότητες. " Ένωση πρέπει να μεριμνήσει για την ασφάλειά της, αλλά πρέπει επίσης να είναι δυναμική ενόψει των παγκοσμίων προκλήσεων. Αυτό δεν μπορεί να γίνει χωρίς την καλή συνεργασία με τους συμμάχους μας στην άλλη πλευρά του Ατλαντικού. Αυτό το λέω, όχι μόνο επειδή τα περισσότερα κράτη μέλη της ΕΕ ανήκουν στο ΝΑΤΟ, αλλά, εξαιτίας των προκλήσεων αυτών, όλοι αναμένουν ότι θα καταφέρετε να εγκαινιάσετε θετικό διάλογο και να οικοδομήσετε συνεκτική συνεργασία μεταξύ της Ευρωπαϊκής Ένωσης και του ΝΑΤΟ.
<P>
Βαρόνη Ashton, θα τελειώσω με μια χιουμοριστική νότα: ελπίζω ότι έχετε ήδη στείλει το τηλέφωνό σας όχι μόνο στον Henry Kissinger αλλά και στη Hilary Clinton.
<SPEAKER ID="062" NAME="Proinsias De Rossa" AFFILIATION="S&amp;D">
(EN) Κύριε Πρόεδρε, θέλω να συγχαρώ την Αντιπρόεδρο Ashton για μια ομιλία με όραμα και ουσία.
<P>
Το πρόβλημα που έχουν κάποιοι μαζί σας, Αντιπρόεδρε Ashton, είναι ότι δεν είστε ένας αρρενωπός στρατηγός ή, ακόμη, ένας στενόμυαλος εθνικιστής. Χαιρετίζω, ειδικότερα, την έμφαση που δίνετε στο κράτος δικαίου μεταξύ των χωρών και σας προτρέπω ενεργά να επιμείνετε ότι το ίδιο πρέπει να συμβεί και στη Μέση Ανατολή. Επίσης, η δέσμευσή σας στη σημαντική αρχή των συλλογικών κερδών έναντι των ελάχιστων απωλειών των κρατών μελών.
<P>
" Μέση Ανατολή είναι ίσως η πιο ασταθής περιοχή αυτήν τη στιγμή που μπορεί δυνητικά να οδηγήσει σε εκτεταμένη ανάφλεξη. Πρέπει να συνεργαστείτε στενά με τις "νωμένες Πολιτείες και να ασκήσετε πιέσεις, ώστε η δήλωση του Συμβουλίου της 8ης Δεκεμβρίου να αποκτήσει κομβική σημασία ως το πλαίσιο για την επίτευξη προόδου στο θέμα αυτό.
<P>
Τέλος, θέλω να σας συστήσω σθεναρά να στηρίξετε την ιδέα μιας πολιτικής, ώστε να καταστεί η Μέση Ανατολή ζώνη χωρίς πυρηνικά.
<SPEAKER ID="063" NAME="Andrey Kovatchev" AFFILIATION="PPE">
(BG) Πιστεύω ότι οι εκθέσεις του κ. Danjean και του κ. Albertini σηματοδοτούν ένα βήμα προς το πολύ αναγκαίο κοινό όραμά μας για τον ρόλο της Ευρωπαϊκής Ένωσης ως παγκοσμίου παράγοντα στη διατήρηση της ειρήνης και της ασφάλειας, και τους συγχαίρω γι' αυτό.
<P>
Οι μειούμενοι προϋπολογισμοί για την άμυνα και η τρέχουσα οικονομική κρίση καθιστούν ολοφάνερο ότι, αν θέλουμε η Ευρώπη να μιλά με ενιαία φωνή στον κόσμο και να στέλνει ισχυρά μηνύματα απαιτώντας σεβασμό, πρέπει να χρησιμοποιήσουμε τους διαθέσιμους πόρους με μεγαλύτερη σύνεση και αποτελεσματικότητα.
<P>
Ο ρόλος του Ευρωπαϊκού Οργανισμού Άμυνας, ο οποίος ενισχύθηκε από τη Συνθήκη της Λισαβόνας, είναι ζωτικής σημασίας για τη μεγιστοποίηση του δυναμικού μας μέσω των συλλογικών προμηθειών, της συγκέντρωσης πόρων και της κοινής εκπαίδευσης. " αλληλεπίδραση μεταξύ των πολιτικών και στρατιωτικών πτυχών της κοινής εξωτερικής πολιτικής και πολιτικής ασφάλειας πρέπει να χρησιμοποιηθεί για να βελτιώσει τις ικανότητες και την αποτελεσματικότητα της Ένωσής μας.
<P>
Περιμένω να δω την κ. Ashton, ως επικεφαλής του Ευρωπαϊκού Οργανισμού Άμυνας και Ύπατη Εκπρόσωπο, να αναλάβει ενεργό ρόλο προς αυτήν την κατεύθυνση. Τέλος, κυρία Ashton, σας εύχομαι κάθε επιτυχία στη σύσταση της κοινής Υπηρεσίας Εξωτερικής Δράσης. Αναμένω να τηρηθεί η αρχή της γεωγραφικής ισορροπίας στον διορισμό του προσωπικού της υπηρεσίας, ώστε να μπορεί πραγματικά να αντιπροσωπεύει το σύνολο της Ευρωπαϊκής Ένωσης. " Ευρώπη έχει ανάγκη να επιτύχετε στο έργο σας.
<SPEAKER ID="064" NAME="Ágnes Hankiss" AFFILIATION="PPE">
(HU) Κυρίες και κύριοι, θέλω να συγχαρώ τον Arnaud Danjean για την εν λόγω έκθεση, η οποία είναι περιεκτική και, την ίδια στιγμή, στοχαστική για κάθε επιμέρους ζήτημα· εγώ θέλω να μιλήσω για ένα μόνο σημείο. Πολλές χώρες μεταξύ των κρατών μελών της Ευρωπαϊκής Ένωσης, συμπεριλαμβανομένης της πατρίδας μου, της Ουγγαρίας, θα ήθελαν να διαδραματίσουν ενεργό ρόλο, ως πλήρη και ισότιμα μέλη, στη συνεργασία για την ευρωπαϊκή πολιτική ασφάλειας και άμυνας. Την ίδια στιγμή, για πολύ γνωστούς ιστορικούς λόγους, ούτε οι υλικοί τους πόροι ούτε η ικανότητά τους ούτε καν η βάση γνώσεων τους επιτρέπει, προς το παρόν, να είναι στην ίδια βάση με τις μεγαλύτερες χώρες. Ως εκ τούτου, ψήφισα υπέρ των προτεινόμενων τροπολογιών που αποβλέπουν στο να διευκολύνουν αυτού του είδους τη συμμετοχή και μείωση της υστέρησης. Από τη μια πλευρά, αυτό αφορά τη συνεχιζόμενη διαρθρωτική συνεργασία, η οποία μπορεί και θα μπορούσε ίσως να έχει διαμορφωθεί κατά τρόπο, ώστε να μην μετατραπεί σε λέσχη εκλεκτών για τα ισχυρότερα και μεγαλύτερα κράτη μέλη, με άλλα λόγια, να μην προβάλλει ενιαίες και ομοιόμορφες αξιώσεις από κάθε συμμετέχοντα, γιατί, σε αυτήν την περίπτωση, ορισμένες χώρες θα μείνουν εκτός, αλλά αντίθετα να δίνει τη δυνατότητα σε μικρότερες χώρες να συμμετάσχουν ανάλογα με τις ειδικές ικανότητές τους. Από την άλλη πλευρά, τα δίκτυα κατάρτισης πρέπει να αναπτυχθούν προς αυτήν την κατεύθυνση. Θα ήθελα να ευχαριστήσω τον Πρόεδρο για τη συμπερίληψη αυτών των σημείων στην έκθεση.
<SPEAKER ID="065" NAME="Ivo Vajgl" AFFILIATION="ALDE">
(SL) Κύριε Πρόεδρε, βαρόνη Ashton, θα ήθελα σήμερα να συγχαρώ αμφότερους τους εισηγητές, οι οποίοι καθοδήγησαν με τόσο λαμπρό τρόπο τη συζήτηση, συζήτηση που κατέληξε στην έγκριση αυτού του εγγράφου, ή μάλλον των εγγράφων τόσο του κ. Albertini όσο και του κ. Danjean.
<P>
Θα έλεγα ότι αυτά τα έγγραφα εγκρίθηκαν την κατάλληλη στιγμή, στην αρχή της θητείας της βαρόνης Ashton, και ότι έχουμε καταδείξει με λεπτομερή τρόπο τι θέλουμε από την εξωτερική πολιτική της Ευρωπαϊκής Ένωσης. Βαρόνη Ashton, χρησιμοποιήσατε εποικοδομητικά αυτήν την ευκαιρία, μετουσιώνοντας αυτά τα δύο πολύ συγκεκριμένα έγγραφα στο δικό σας όραμα για τον κόσμο, και σας συγχαίρω γι' αυτό. Προφανώς, δεν θα σας συγχαίρω πάντα, εκτός εάν καταστήσετε σαφές ποια είναι η θέση σας για συγκεκριμένα προβλήματα, διλήμματα και κρίσεις. Σήμερα, θέλω να σας συγχαρώ, ειδικότερα, για το επικριτικό σας σχόλιο σχετικά με τη δράση της ισραηλινής κυβέρνησης όσον αφορά την κατασκευή των παράνομων οικισμών.
<P>
Εν κατακλείδι, επιτρέψτε μου απλώς να προσθέσω ότι θεωρώ πως, στο μέλλον, θα πρέπει να δώσουμε μεγαλύτερη προσοχή στην Ιαπωνία, τον παλιό και έμπιστο φίλο μας, και να μην γοητευόμαστε από την Κίνα και άλλες ταχέως αναπτυσσόμενες χώρες.
<SPEAKER ID="066" NAME="Piotr Borys" AFFILIATION="PPE">
(PL) Κύριε Πρόεδρε, κυρία Ashton, ενδεχομένως να εκφράζω τη σκέψη των παρευρισκομένων στην αίθουσα, όταν λέω ότι η εξωτερική πολιτική είναι μία από τις σημαντικότερες προκλήσεις που έχει ενώπιόν της η Ευρωπαϊκή Ένωση, και ελπίζουμε ότι, υπό την ηγεσία σας, κυρία Ashton, η Ευρωπαϊκή Ένωση θα είναι γνήσιος ρυθμιστής της εξωτερικής πολιτικής σε παγκόσμιο επίπεδο.
<P>
Θα επικεντρωθώ σε δύο θέματα. Το πρώτο είναι η πολιτική κατάσταση στη Μέση Ανατολή. Αναμένουμε σαφή θέση από εσάς σχετικά με τη στρατηγική για την καταπολέμηση της τρομοκρατίας. Προσδοκούμε, κυρίως, ότι η κατάσταση, ιδίως στο Αφγανιστάν, θα είναι μια κατάσταση από την οποία θα είναι δυνατόν να αποσυρθούμε. Θα ήθελα εδώ να προτείνω τη χρήση όλων των μέσων, συμπεριλαμβανομένων των πολιτικών επιχειρήσεων, στο πλαίσιο των προσπαθειών για τον εκσυγχρονισμό μιας χώρας η οποία, σήμερα, είναι ερειπωμένη μετά από 30 χρόνια συνεχούς πολέμου. Νομίζω και εγώ ότι η πολιτική ανάμειξη στην ανοικοδόμηση του Αφγανιστάν είναι παράγοντας κλειδί για τη σταθεροποίηση στη χώρα. Το δεύτερο θέμα είναι το Ιράν, το οποίο σήμερα διαδραματίζει καίριο ρόλο στην εξωτερική πολιτική στην περιοχή. Θεωρώ ότι η συμμετοχή στον αγώνα για την πρόληψη της διάδοσης πυρηνικών όπλων είναι κρίσιμο καθήκον, το οποίο επίσης εναπόκειται σ' εσάς. Σας ευχόμαστε καλή επιτυχία σε αυτό και ευελπιστούμε ότι θα μπορέσετε να συντονίσετε καλά το έργο σας με την αμερικανική πολιτική.
<P>
Θεωρώ ότι η πολιτική κατάσταση στο Αφγανιστάν, το Πακιστάν, την Ινδία και το Ιράν είναι κρίσιμη από την άποψη της πολιτικής για την παγκόσμια ασφάλεια. Ως εκ τούτου, κυρία Ashton, ο ρόλος σας σε αυτό είναι ανεκτίμητος.
<SPEAKER ID="067" NAME="Izaskun Bilbao Barandica" AFFILIATION="ALDE">
(ES) Κύριε Πρόεδρε, βαρόνη Ashton, περιγράψατε την επιχείρηση Atalanta για την καταπολέμηση της πειρατείας στο Κέρας της Αφρικής ως επιτυχία.
<P>
Ωστόσο, την περασμένη εβδομάδα υπήρξε μαζική επίθεση πειρατών σε βασκικό, ισπανικό και γαλλικό αλιευτικό σκάφος, η οποία ανάγκασε τον αλιευτικό στόλο να εγκαταλείψει την περιοχή και να αποσυρθεί σε μέρη όπου μπορεί να προστατευθεί, αλλά δεν υπάρχουν ψάρια, μην λησμονώντας τα εκατοντάδες άτομα που εξακολουθούν να κρατούνται όμηροι σε διάφορα σκάφη.
<P>
Σας ζητώ να εφαρμόσετε το ψήφισμα για την εν λόγω επιχείρηση που ενέκρινε το Κοινοβούλιο τον Δεκέμβριο, προκειμένου να προστατεύσετε τα αλιευτικά σκάφη και να επεκτείνετε αυτήν την προστασία. Ζητώ επίσης να επανεξεταστούν οι στρατηγικές και να αναθεωρηθούν επειγόντως οι τεχνικές που χρησιμοποιούνται στο πλαίσιο αυτής της επιχείρησης στον Ινδικό Ωκεανό, καθώς και ο τρόπος της παρουσίας της εκεί.
<SPEAKER ID="068" NAME="Struan Stevenson" AFFILIATION="ECR">
(EN) Κύριε Πρόεδρε, 58 άτομα έχασαν τη ζωή τους την Κυριακή προσπαθώντας να ασκήσουν το δικαίωμα ψήφου τους στις ιρακινές εκλογές, και 140 τραυματίστηκαν σοβαρά. Ωστόσο, η βία, ο εκφοβισμός, οι απειλές για επιθέσεις και οι εκβιασμοί δεν απέτρεψαν εκατομμύρια θαρραλέους Ιρακινούς από το να προσέλθουν στις κάλπες.
<P>
Υπήρξαν επανειλημμένες προσπάθειες νοθείας και στρέβλωσης των αποτελεσμάτων των εκλογών. " απαγόρευση περισσότερων από 500 λαϊκών μη σεχταριστών υποψηφίων από την εικονική Επιτροπή Λογοδοσίας και Δικαιοσύνης, οι επανειλημμένες βομβιστικές επιθέσεις την ημέρα των εκλογών και η εξαιρετικά δυσοίωνη καθυστέρηση στην ανακοίνωση των αποτελεσμάτων αποτελούν ανησυχητικές ενδείξεις δόλιων τεχνασμάτων.
<P>
" απειλητική παρέμβαση του Ιράν ήταν μόνιμο χαρακτηριστικό αυτών των εκλογών, και πρέπει σήμερα να στείλουμε αυτήν τη δριμεία προειδοποίηση: μην προσπαθήσετε να εγκαθιδρύσετε πρωθυπουργό ανδρείκελο στο Ιράκ, μην προσπαθήσετε να αποστερήσετε με δόλο από τον ιρακινό λαό τα δημοκρατικά του δικαιώματα και μην βυθίσετε ξανά το Ιράκ στο σεχταριστικό χάος, γιατί η Δύση σας παρακολουθεί, και είστε στο προσκήνιο.
<SPEAKER ID="069" NAME="Andrew Henry William Brons" AFFILIATION="NI">
(EN) Κύριε Πρόεδρε, ο ρόλος της βαρόνης Ashton περιγράφεται στο άρθρο 18 της Συνθήκης για την Ευρωπαϊκή Ένωση ως συμβολή στην ανάπτυξη κοινής εξωτερικής πολιτικής και πολιτικής ασφάλειας, σύμφωνα με την εντολή που έχει δοθεί από το Συμβούλιο, η οποία, φυσικά, περιλαμβάνει τους εκπροσώπους των εθνικών κρατών. Ωστόσο, το ίδιο άρθρο δηλώνει ότι πρέπει να είναι Αντιπρόεδρος της Επιτροπής, από την οποία λειτουργεί. Επιπλέον, κατανοώ ότι, κατά τον διορισμό του προσωπικού στην Υπηρεσία Εξωτερικής Δράσης, θα προτιμηθεί πρώην προσωπικό της Επιτροπής σε σχέση με το προσωπικό διπλωματικών υπηρεσιών και Υπουργείων Εξωτερικών.
<P>
Βαρόνη Ashton, είναι σαφές ότι ο ρόλος σας σχεδιάστηκε με σκοπό να υπονομεύει συνεχώς την επιρροή στην εξωτερική πολιτική των κρατών μελών, όχι μόνο ατομικά, αλλά και συλλογικά, στο Συμβούλιο. Εσείς και οι διάδοχοί σας θα λάβετε την εντολή του Συμβουλίου μόνο στα χαρτιά. " πραγματική κινητήρια δύναμη πίσω από την εξωτερική πολιτική της ΕΕ θα είναι η Επιτροπή· τα κράτη μέλη και το Συμβούλιο θα τίθενται συνεχώς στο περιθώριο.
<SPEAKER ID="070" NAME="Andrzej Grzyb" AFFILIATION="PPE">
(PL) Μια συνεκτική και αποτελεσματική πολιτική είναι το κύριο μήνυμα της έκθεσης του κ. Albertini. Τον συγχαίρω γι' αυτήν την έκθεση, όπως και τον κ. Danjean.
<P>
Θα ήθελα να επισημάνω ότι υπάρχει επίσης η πτυχή του προσωπικού στη διεξαγωγή αυτού του έργου. " Ευρωπαϊκή Υπηρεσία Εξωτερικής Δράσης εμφανίζεται στην έκθεση, και παρά το γεγονός ότι αυτή αφορά το έτος 2008 -είναι κρίμα που δεν αφορά και το 2009- αποτελεί, εδώ, ένα είδος δείκτη που θα χρησιμεύσει ως μέτρο για το πώς, ουσιαστικά, εκτελούμε τα καθήκοντα τα οποία εμπίπτουν τώρα στην αρμοδιότητα της υπηρεσίας επικεφαλής της οποίας είναι η κ. Ashton. Νομίζω ότι η γεωγραφική ισορροπία που ζητούμε, καθώς και οι ρόλοι σε αυτήν τη διαδικασία για το Ευρωπαϊκό Κοινοβούλιο και τα εθνικά κοινοβούλια, μου φαίνονται εξαιρετικά σημαντικά στοιχεία. Τα σαφή κριτήρια πρόσληψης και ένας ρόλος για το Ευρωπαϊκό Κοινοβούλιο στην ανάπτυξη της υπηρεσίας είναι θέματα που θα αποτελέσουν αντικείμενο προσεκτικής αξιολόγησης σε αυτήν την αίθουσα.
<P>
Θα θέλαμε να απευθύνουμε έκκληση να είναι η διαδικασία αυτή σαφής και απλή, προκειμένου να είναι κατανοητή σε εμάς, τους εκπροσώπους των ψηφοφόρων, που, σε τελική ανάλυση, απαρτίζουν την Ευρωπαϊκή Ένωση.
<SPEAKER ID="071" NAME="Jelko Kacin" AFFILIATION="ALDE">
(SL) Θέλω να εκφράσω τα ειλικρινή μου συγχαρητήρια σε αμφότερους τους εισηγητές, κ. Albertini και κ. Danjean.
<P>
Θα σας υπενθυμίσω το τραγικό γεγονός που συνέβη στο Βελιγράδι στις 12 Μαρτίου πριν από επτά χρόνια. Αναφέρομαι στη δολοφονία του Zoran Đinđić, πρώην πρωθυπουργού της Σερβίας. Τον δολοφόνησαν για να ανακόψουν την πορεία ομαλοποίησης, εκδημοκρατισμού και εξευρωπαϊσμού της Σερβίας. Ωστόσο, δεν τα κατάφεραν. Το μόνο που έκαναν ήταν να επιβραδύνουν αυτήν την πορεία. Το περιστατικό αυτό είχε επίσης αρνητικό αντίκτυπο στις γειτονικές χώρες και την περιοχή συνολικά.
<P>
Κυρία Ashton, θέλω να σας ζητήσω να βοηθήσετε και να ενθαρρύνετε τις φιλοευρωπαϊκές δυνάμεις παντού στην άμεση γειτονιά μας. Θα χρειαστεί να ενεργήσετε με έγκαιρο και προληπτικό τρόπο. Επιλέξατε νέο όργανο και νέο ρόλο, που ουσιαστικά είναι δύο ρόλοι σε δύο όργανα, και γίνεστε, ούτως ειπείν, διπλός ηγέτης με διακοσμητικό μόνο ρόλο. Δεν υπάρχει επιστροφή, ούτε για εσάς ούτε για εμάς. Εφόσον δεν μπορείτε να πάτε παρά μπροστά, σας ζητώ να δικαιώσετε την εμπιστοσύνη που σας δείξαμε.
<SPEAKER ID="072" NAME="Franz Obermayr" AFFILIATION="NI">
(DE) Κύριε Πρόεδρε, οι περιεκτικές εκθέσεις απαιτούν συνήθως διαφοροποιημένες αξιολογήσεις, και αυτό ισχύει και σε αυτήν την περίπτωση. Επομένως, είμαι υπέρ κοινής εξωτερικής πολιτικής και πολιτικής ασφάλειας που ασχολείται με τη λαθρομετανάστευση, την απάτη στον τομέα των θεωρήσεων, τον εγκληματικό τουρισμό και τις πλαστές αιτήσεις ασύλου. Είμαι επίσης υπέρ κοινής εξωτερικής πολιτικής και πολιτικής ασφάλειας που ασχολείται με τη διασφάλιση των συνόρων της ζώνης Σένγκεν και αντιμετωπίζει με αποφασιστικότητα την καταπολέμηση του οργανωμένου εγκλήματος. Ωστόσο, επικρίνω και αντιτίθεμαι σε κοινή εξωτερική πολιτική και πολιτική ασφάλειας που είναι σχεδιασμένη για να δώσει στην ΕΕ ενεργό ρόλο σε στρατιωτικά ζητήματα, ενώ υπάρχουν ήδη ο Ο"Ε και το ΝΑΤΟ. Αυτή η επικάλυψη πρέπει να απορριφθεί - και φυσικά μιλώ από την ιδιαίτερη θέση του εκπροσώπου ουδέτερου κράτους. Απορρίπτω επίσης την κατάργηση της υποχρέωσης θεώρησης, μια απερίσκεπτη κατάργηση της εν λόγω απαίτησης για τις βαλκανικές χώρες, διά της οποίας ήδη, μετά από λίγους μήνες, γύρω στους 150.000 Μακεδόνες είναι καθ' οδόν προς την Κεντρική Ευρώπη, ενώ τα δύο τρίτα εξ αυτών έχουν ήδη εξαφανιστεί στην παρανομία.
<P>
Σίγουρα δεν είναι αυτός ο τρόπος για να προάγουμε τις ανάγκες ασφάλειας των ευρωπαίων πολιτών, καθώς δεν συμβάλλει διόλου στην ασφάλεια και επίσης, φυσικά, δεν κάνει τίποτα για να αυξήσει την επιθυμία των πολιτών μας για περισσότερη Ευρώπη.
<SPEAKER ID="073" NAME="Miroslav Mikolášik" AFFILIATION="PPE">
(SK) Ανησυχώ για το γεγονός ότι οι προηγούμενες διασκέψεις δεν παρήγαγαν χειροπιαστά αποτελέσματα στον τομέα της μη διάδοσης των πυρηνικών όπλων. Αυτά τα όπλα και οι τεχνολογίες εξαπλώνονται. Υπάρχει αυξανόμενος κίνδυνος η πυρηνική τεχνολογία να πέσει στα χέρια εγκληματικών και τρομοκρατικών οργανώσεων.
<P>
" Ένωση πρέπει να ενεργήσει από κοινού σε αυτόν τον τομέα και να πάρει θέση στο ζήτημα ως παγκόσμιος παράγοντας, να ενισχύσει και τους τρεις πυλώνες της Συνθήκης για τη μη διάδοση των πυρηνικών όπλων και να επιτύχει καθολική εφαρμογή και επιβολή των κανόνων και των μέσων μη διάδοσης. Θεωρώ απαραίτητο να συμπεριληφθεί το ζήτημα της μη διάδοσης των πυρηνικών όπλων στις προτεραιότητες της Ευρωπαϊκής Ένωσης και να ξεκινήσει εποικοδομητικός διάλογος με όλες τις πυρηνικές δυνάμεις, όχι μόνο με τις "ΠΑ και τη Ρωσία. Ο αριθμός των χωρών που έχουν πυρηνικά όπλα δεν είναι μόνο τα πέντε μέλη του Συμβουλίου Ασφαλείας των "νωμένων Εθνών. " Ένωση πρέπει, ως εκ τούτου, προς όφελος της παγκόσμιας ασφάλειας, να καταβάλει πολιτικές και διπλωματικές προσπάθειες για να διασφαλίσει ότι χώρες όπως το Ισραήλ, η Ινδία, το Πακιστάν και η Βόρεια Κορέα θα γίνουν συμβαλλόμενα μέρη της Συνθήκης για τη μη διάδοση των πυρηνικών όπλων.
<SPEAKER ID="074" NAME="Catherine Ashton" LANGUAGE="EN">
Κύριε Πρόεδρε, θα ήθελα καταρχάς να εκφράσω τις ευχαριστίες μου για τις παρεμβάσεις που έγιναν και να πω ότι θεωρώ τη συζήτηση αυτή σημαντική και πολύτιμη από την άποψη της στρατηγικής μας κατεύθυνσης.
<P>
Θέλω να πω ξεκινώντας ότι συμφωνώ απολύτως με όλους τους αξιότιμους βουλευτές που μίλησαν για την αξία και τη σημασία του ελέγχου του Κοινοβουλίου και τον ρόλο του Κοινοβουλίου, όχι μόνο από την άποψη του ελέγχου, αλλά και από την άποψη της εμπειρογνωμοσύνης που γνωρίζω ότι υπάρχει στους κόλπους του. Πρόθεσή μου είναι να επιστρατεύσω αυτήν την εμπειρογνωμοσύνη και ελπίζω να υπάρξουν όσο το δυνατόν περισσότερες ευκαιρίες για να μπορέσουμε να ανταλλάξουμε απόψεις και να συζητήσουμε πολλά, αν όχι όλα τα σημαντικά ζητήματα που εθίγησαν σήμερα.
<P>
Θα είμαι σχετικά σύντομη σε αυτό το σημείο, αλλά θα προσπαθήσω απλώς να μιλήσω για μερικούς από τους καίριους τομείς που θεωρώ ότι απασχολούν περισσότερο τους αξιότιμους βουλευτές. Θα ξεκινήσω λέγοντας ότι δεν είπα "όχι" στην έκθεση Barnier. Αυτό που είπα ήταν ότι, βάσει των διδαγμάτων που αντλήθηκαν από την Αϊτή και της στήριξης που προσφέρουμε τώρα στη Χιλή, θέλαμε να δούμε πόσα περισσότερα θα μπορούσαμε να κάνουμε, πώς θα μπορούσαμε να λειτουργήσουμε πιο αποτελεσματικά, τι πρέπει να έχουμε σε εφεδρεία, και αν πρέπει να έχουμε κάτι σε εφεδρεία. Αυτό απαιτεί από εμάς να σκεφτούμε στρατηγικά τι πρέπει να κάνουμε, και η έκθεση Barnier παρέχει το υπόβαθρο για να το κάνουμε. Είμαι πολύ ευγνώμων στον Michel για τη συμβολή του στο θέμα αυτό - είναι το υπόβαθρο.
<P>
Για τη Συνθήκη για τη μη διάδοση των πυρηνικών όπλων: σειρά αξιότιμων βουλευτών έθιξαν τη σημασία της διάσκεψης που θα πραγματοποιηθεί τον Μάιο, και συμφωνώ με όλους. Είναι πολύ σημαντικό να προχωρήσουμε τώρα με βάση αυτό που θα μας προσφέρει η ευκαιρία του Μαΐου.
<P>
Συμφωνώ επίσης ότι η ασφάλεια ξεκινά με ισχυρές πολιτικές σχέσεις. Πρέπει διαρκώς να θεωρούμε ότι η προσέγγισή μας στον ευρύτερο κόσμο αφορά την ανάπτυξη αυτών των ισχυρών πολιτικών σχέσεων, προκειμένου να προαχθεί η ασφάλεια, όχι μόνο για τους εαυτούς μας αλλά και για τρίτα κράτη, για κράτη με τα οποία επιδιώκουμε να έχουμε αυτήν τη σχέση ή με τα οποία διεξάγουμε διάλογο εξαιτίας των ανησυχιών που έχουμε.
<P>
Κάποιοι αξιότιμοι βουλευτές έθιξαν ορθώς τη σημασία των Βαλκανίων. Στις προτεραιότητές μου, ανέφερα ότι πρόκειται για απίστευτα σημαντικό τομέα εργασίας. Είναι πολύ σημαντικό κατά την περίοδο προετοιμασίας των εκλογών στη Βοσνία να προωθήσουμε τη σημασία της Ευρωπαϊκής Ένωσης και να εξασφαλίσουμε ότι οι πολιτικοί των επιμέρους κρατών θα περιγράψουν στους πολίτες τους την πορεία που σκοπεύουν να ακολουθήσουν για να συνάψουν στενότερους δεσμούς με την Ευρώπη και, τελικά, να γίνουν μέρος της Ευρώπης.
<P>
Συμφωνώ με το πόσο σημαντικός είναι ο Valentin Inzko και το έργο που επιτελεί στο Γραφείο της Ύπατης Εκπροσώπου. Συνεργαζόμαστε για την επεξεργασία της στρατηγικής προσέγγισης - ξανά για ένα μέλλον που εκτείνεται πέρα από τις εκλογές και θα μας οδηγήσει εκεί που πρέπει να είμαστε τους ερχόμενους μήνες και χρόνια, προκειμένου να διατηρήσουμε την ασφάλεια. Αποδέχομαι τη σημασία της σταθερότητας: όχι μόνο πρέπει να την έχουμε εκεί, αλλά είναι απαραίτητο και να την διατηρήσουμε εκεί. Υπάρχει ανησυχία στην περιοχή ότι φαινόμαστε να σημειώνουμε πρόοδο, και, μερικές φορές, αισθάνομαι ότι έχουμε κολλήσει λίγο ως προς το τι πρέπει να κάνουμε στη συνέχεια. Πρέπει να προχωρήσουμε μπροστά.
<P>
Αυτό ισχύει ιδιαίτερα, όπως είπαν ορισμένοι αξιότιμοι βουλευτές, στο Κοσσυφοπέδιο, όπου συναντήθηκα με την κυβέρνηση. Είχα συνομιλίες με την κυβέρνηση και τον πρωθυπουργό συγκεκριμένα, για να εξετάσουμε τι θα κάνουμε μαζί τους στο μέλλον. Έπειτα υπάρχει η Σερβία, η οποία ασκεί πολλές πιέσεις για να γίνει μέρος της Ευρωπαϊκής Ένωσης. Στη συνάντησή μου με τον Πρόεδρο Tadić και μέλη της κυβέρνησης κατέστη σαφές, επίσης, ότι είναι κάτι που θεωρούν πως είναι το μέλλον τους και κατανοούν και εκείνοι τα ζητήματα που μας προβληματίζουν σε αυτό το ταξίδι.
<P>
Όσον αφορά τη συζήτηση για την Κούβα, είχα σκοπό να παραστώ. Απλώς τυχαίνει να συμπίπτει με τη συνεδρίαση του Συμβουλίου των Προέδρων για τη συζήτηση της Υπηρεσίας Εξωτερικής Δράσης, και δεν μπορώ να είμαι σε δύο μέρη ταυτόχρονα. Αυτό αποφάσισε το Ευρωπαϊκό Κοινοβούλιο όσον αφορά τον προγραμματισμό, και πρέπει να υπακούσω και να παραστώ εκεί. Ωστόσο, φρονώ ότι η Κούβα είναι σημαντικό ζήτημα και δεν έχω καμία αμφιβολία ότι θα επανέλθουμε σε αυτό το θέμα.
<P>
Όσον αφορά την ξεχωριστή υπηρεσία για την οικοδόμηση της ειρήνης, η απάντησή μου είναι ότι η τελευταία πρέπει να υπάρχει σε όλα όσα κάνουμε, και με τρομάζει πάντα η ιδέα του διαχωρισμού κάποιου πράγματος, λες και είναι κατά κάποιο τρόπο ξεχωριστό από το έργο που επιτελούμε. Αν δείτε πώς πρόκειται να λειτουργήσει η Υπηρεσία Εξωτερικής Δράσης, είναι σαν οργανισμός-ομπρέλα που περικλείει τις υποχρεώσεις δυνάμει της συνθήκης, αλλά υπηρετεί ταυτόχρονα τόσο εσάς όσο και την Επιτροπή.
<P>
Έτσι, όταν η Επιτροπή σκοπεύει να δράσει στα πεδία του εμπορίου, της κλιματικής αλλαγής και της ενεργειακής ασφάλειας σε όλο τον κόσμο, η Υπηρεσία Εξωτερικής Δράσης μπορεί να είναι το εργαλείο της, συνδέοντας άμεσα το έργο της Επιτροπής με τα τεκταινόμενα επιτόπου. Όλα αυτά θα έλεγα ότι αφορούν έναν πιο ασφαλή, πιο σταθερό κόσμο. Επομένως, για μένα, το θέμα είναι πώς θα ενσωματώσουμε την ιδέα ότι είμαστε εδώ για να στηρίξουμε προσπάθειες για τη διασφάλιση της ειρήνης και τη διατήρηση της ειρήνης.
<P>
Σχετικά με την επιχείρηση Atalanta: πιστεύω ότι οι απόψεις που εκφράστηκαν στο θέμα αυτό είναι πολύ θετικές. Πρόκειται για πολύ σημαντική αποστολή, αλλά είναι μια αποστολή που πρέπει να συνδεθεί με όλα τα άλλα πράγματα που κάνουμε στην περιοχή αυτή. Συμφωνώ επίσης με την άποψη ότι πρέπει να σκεφτούμε την αλιεία και τη στρατηγική σχετικά με αυτήν. Αυτό το σημείο έγινε απολύτως κατανοητό.
<P>
Ομάδες εργασίας: νομίζω ότι είναι πολύ καλή ιδέα για το Κοινοβούλιο η απόκτησή τους. Φρονώ ότι οι ανώτεροι αξιωματούχοι συνδέονται καλά μαζί τους επί του παρόντος και πρέπει να συνεχίσουν να το κάνουν.
<P>
Όσον αφορά τα επιχειρησιακά αρχηγεία: δεν αληθεύει ότι έχω αλλάξει θέση. Αυτό που είπα τον Ιανουάριο είναι ότι δεν έχω ακόμη πειστεί. Το εξετάζουμε τώρα, γιατί, καθώς είμαι στη δουλειά λίγο περισσότερο, είμαι πιο προσηλωμένη στο έργο που κάνουμε σε σχέση με τις αποστολές μας στο εξωτερικό, είτε στο Κοσσυφοπέδιο, είτε στη Βοσνία είτε στη συζήτηση για το τι κάνουμε στην Atalanta ή, πράγματι, για το τι έχουμε κάνει στην Αϊτή, και ούτω καθεξής.
<P>
Στην ομιλία μου είπα ότι πρέπει να κοιτάξουμε τι είναι αναγκαίο να γίνει και μετά να αποφασίσουμε ποιος είναι ο καλύτερος τρόπος για να το επιτύχουμε. Υπάρχουν διαφορετικές απόψεις, αλλά οι απόψεις αυτές, πιστεύω, θα συγκλίνουν γύρω από ένα κοινό θέμα, και αυτό είναι το τι οφείλουμε να κάνουμε. Επομένως, πρέπει να πειστούμε με τον ένα ή τον άλλο τρόπο για το πώς θα το κάνουμε.
<P>
Όσον αφορά τα ανθρώπινα δικαιώματα: θέλω να τα περιγράψω σαν ασημένιο νήμα. " προβολή των αξιών και των ανθρωπίνων δικαιωμάτων μας είναι ουσιώδης σε όλα όσα κάνουμε στην Ευρωπαϊκή Ένωση και στον ευρύτερο κόσμο. Το θέμα είναι πώς θα εξασφαλίσουμε ότι το νήμα αυτό διατρέχει το σύνολο των δράσεών μας όσον αφορά τη στήριξη του έργου που κάνουμε σε όλο τον κόσμο για να προάγουμε τις αξίες της Ευρωπαϊκής Ένωσης. Θέλω να δούμε πολύ προσεκτικά πώς θα το κάνουμε, ώστε να μην είναι κάτι που απλώς θα γίνει μια επιπλέον προσθήκη στον διάλογο. Θα γίνει αναπόσπαστο μέρος των δράσεών μας.
<P>
Συμφωνώ επίσης με την ισχυρή διατλαντική σχέση με τις "νωμένες Πολιτείες. Είναι ισχυρός εταίρος μας σε ευρύ φάσμα πραγμάτων, ιδίως στη διαχείριση κρίσεων, και είναι πολύ σημαντικό να στηριχθούμε σε αυτό. Ενδιαφέρομαι επίσης πολύ να στηριχθούμε στο έργο που κάνουμε με τις "ΠΑ στους τομείς της ανάπτυξης, για παράδειγμα ιδίως στην Αφρική, όπου υπάρχει η δυνατότητα -πιστεύω ούτως ή άλλως- να κάνουμε πολλά περισσότερα, ιδίως υπό το πρίσμα της εμπειρίας μου στη βοήθεια για το εμπόριο ως Επίτροπος Εμπορίου.
<P>
Πρέπει επίσης να σκεφτούμε και για άλλες μεγάλες εταιρικές σχέσεις. Συνομιλώ με τον βραζιλιάνο υπουργό Εξωτερικών σχετικά με τη δυνατότητα να συνεργαστούμε ξανά για την ανάπτυξη εκεί όπου οι οικονομίες κλίμακας και η ικανότητα συνεργασίας μας επιτρέπουν να κινητοποιήσουμε πόρους με πολύ πιο αποτελεσματικό τρόπο σε ορισμένα μέρη του κόσμου που βρίσκονται σε πραγματική ανάγκη.
<P>
Συμφωνώ επίσης για τις απειλές του κυβερνοχώρου. Πρόκειται για πολύ σημαντικό ζήτημα. Είναι εδώ σήμερα. Είναι ζήτημα που πρέπει να συνεχίσουμε να εξετάζουμε αναπόφευκτα, καθώς οι απειλές μεταβάλλονται συνεχώς.
<P>
Λίγα λόγια τώρα για την Υπηρεσία Εξωτερικής Δράσης. Το γεωγραφικό εύρος της Ευρωπαϊκής Ένωσης πρέπει να αντικατοπτρίζεται στους κόλπους της Υπηρεσίας Εξωτερικής Δράσης. Συμφωνώ απολύτως με αυτό, αλλά θα χρειαστώ χρόνο για να το κάνω. Ένα από τα πράγματα που έχω πει σε όλους τους υπουργούς Εξωτερικών και λέω και στο Κοινοβούλιο είναι: μην υποκύψετε στον πειρασμό να υποθέσετε, επειδή οι πρώτοι τέσσερις-πέντε διορισμοί που θα κάνω δεν είναι από το κράτος μέλος που γνωρίζετε καλύτερα, ότι δεν θα κάνω διορισμούς στο μέλλον από αυτά τα κράτη μέλη. Απλώς πρέπει να οικοδομήσουμε την υπηρεσία σταδιακά. Σας θυμίζω, γιατί το γνωρίζετε, αξιότιμοι βουλευτές, ότι, αυτήν τη στιγμή, η εν λόγω υπηρεσία δεν υπάρχει καν. Δεν διαθέτω ομάδα ή προσωπικό για την Υπηρεσία Εξωτερικής Δράσης, διότι, μέχρι να αποκτήσουμε νομική βάση, δεν έχουμε τίποτα χειροπιαστό. Έχουμε απλώς ό,τι είχαμε και πριν, και προσπαθούμε να το οργανώσουμε με πιο συνεκτικό τρόπο.
<P>
Οι διορισμοί που θα κάνω θα είναι αξιοκρατικοί και μόνο. Δεν υπάρχουν ευνοούμενοι εδώ. Τα πάντα θα γίνουν βάσει προσόντων. Θέλω τους ικανότερους και τους καλύτερους και αυτό είπα στα κράτη μέλη και τα θεσμικά όργανα. Θέλω οι αντιπροσωπείες επιτόπου να είναι μια ομπρέλα, ικανή να στηρίξει το έργο της Ευρωπαϊκής Ένωσης σε όλες τις διαφορετικές πτυχές της, καθώς εκπροσωπείται σε τρίτες χώρες και εργάζεται με τρίτες χώρες.
<P>
Είναι σημαντικό να γίνει αυτό, γιατί, διαφορετικά, θα καταλήξουμε και πάλι κατακερματισμένοι. Το ερώτημα είναι πώς να το κάνουμε, και αυτός είναι ο λόγος που είμαστε σε διάλογο με το Συμβούλιο και την Επιτροπή αυτήν τη στιγμή. Αν ήταν κάτι απλό, θα το είχαμε κάνει ήδη. Πρέπει απλώς να διασφαλίσουμε ότι θα γίνει σωστά και αποτελεσματικά. Μέσα στις επόμενες εβδομάδες θα βρούμε τον κατάλληλο τρόπο για να προχωρήσουμε.
<P>
Όσον αφορά τους πόρους, θα στηρίξω την ευελιξία. Θα υποστηρίξω ότι, αν υπάρχει κρίση σε μια συγκεκριμένη χώρα, ή αν συνειδητοποιήσετε ότι πρέπει να είστε σε θέση να κινητοποιήσετε πόρους, θα πρέπει να το αντιμετωπίσουμε, αλλά στο πλαίσιο του κοινοβουλευτικού ελέγχου. Και πάλι, πρέπει να σκεφτούμε πώς θα επιτύχουμε στο έργο αυτό, όχι μόνο τώρα αλλά και στο μέλλον.
<P>
Πρέπει οπωσδήποτε να αποφύγουμε την επικάλυψη· διαφορετικά, δεν θα έχουμε κερδίσει τίποτα πέρα από περισσότερη γραφειοκρατία, και αυτό δεν το θέλουμε. Πρέπει να βεβαιωθούμε ότι θα είναι μια συνεκτική υπηρεσία που θα λειτουργεί καλά, ως οντότητα εντός της Ευρωπαϊκής Ένωσης, στηρίζοντας και στηριζόμενη από τα άλλα θεσμικά όργανα. Και, όπως είπα, δεν πρέπει να λησμονούμε ότι δεν υπάρχει ακόμη. Ας ελπίσουμε ότι θα μπορέσουμε να κάνουμε τις απαραίτητες εργασίες μέσα στις επόμενες εβδομάδες. Με τη στήριξη του Κοινοβουλίου, είμαι σίγουρη ότι θα τα καταφέρουμε, ώστε να μπορέσουμε να την δημιουργήσουμε. Μπορούμε να θέσουμε τα θεμέλια, αλλά θα χρειαστεί χρόνος για να κτιστεί, και αυτό είναι τόσο σημαντικό, ώστε ελπίζω ότι όλοι οι αξιότιμοι βουλευτές θα καταλάβουν.
<P>
Και δυο τελευταία σημεία. Σχετικά με τις διασκέψεις κορυφής: έχουμε πολλές διαφορετικές διασκέψεις κορυφής. Το ερώτημα που πρέπει πάντα να έχουμε κατά νου είναι η αξία και η σημασία τους. Δεν μπορώ να παρευρίσκομαι σε όλες, γιατί απλούστατα είναι πάρα πολλές. Θα είμαι σε μερικές. Στη διάσκεψη του Μαρόκο είχαμε καλή εκπροσώπηση, γιατί ήταν εκεί και οι δύο Πρόεδροι. Πιστεύω ειλικρινά ότι, αν ο Πρόεδρος του Συμβουλίου και της Επιτροπής είναι εκεί, πρέπει να πούμε ότι η ΕΕ έχει ισχυρή εκπροσώπηση στη διάσκεψη κορυφής. Δεν είναι πάντα απαραίτητο να είμαι και εγώ εκεί, και θα συμφωνούσαν με αυτό.
<P>
Τέλος, κάποιοι αξιότιμοι βουλευτές μίλησαν για τις σχέσεις με χώρες όπως η Ιαπωνία, χώρες που είναι σημαντικές για εμάς σε στρατηγική εταιρική σχέση, όπως η Ρωσία, για τη σημασία και αξία της Μέσης Ανατολής, όπου θα ταξιδέψω από την Κυριακή και μετά, και τη σημασία και αξία της Τετραμερούς, γιατί θα ταξιδέψω διαμέσου της Μέσης Ανατολής. Νομίζω ότι θα επισκεφτώ πέντε χώρες και μετά θα καταλήξω στη Μόσχα για τη συνάντηση της Τετραμερούς, προκειμένου να συζητήσουμε και να ανταλλάξουμε απόψεις για το τι θα κάνουμε στη συνέχεια.
<P>
Τέλος, αξιότιμοι βουλευτές, σας ευχαριστώ που παρατηρήσατε ότι είμαι στην πλευρά του Συμβουλίου και δεν υπάρχει Επιτροπή. Θα αλλάζω πλευρές. Μέχρι να υπάρξει έδρα στο κέντρο, θα συνεχίσω να μετακινούμαι από τη μια πλευρά στην άλλη. Θα είναι δική σας ευθύνη να θυμάστε σε ποια πλευρά πρέπει να καθίσω, όταν μπαίνω στην αίθουσα.
<P>
Και, τέλος, θέλω ξανά να ευχαριστήσω τον κ. Albertini και τον κ. Danjean για τις εξαίρετες εκθέσεις τους, που μου έδωσαν τη δυνατότητα να παρουσιάσω τις απόψεις μου σήμερα.
<P>
(Χειροκροτήματα)
<SPEAKER ID="075" NAME="Gabriele Albertini" LANGUAGE="IT">
Ευχαριστώ τους συναδέλφους μου, πολλοί από τους οποίους μίλησαν, ιδίως εκείνους που ενέκριναν σημαντικά μέρη της έκθεσης, επαινώντας και προσυπογράφοντας το περιεχόμενό της, αλλά και εκείνους που εξέφρασαν επικρίσεις και, πάνω απ' όλα, το έκαναν με την επιθυμία να ξεπεράσουν τα ατυχώς τραγικά περιστατικά στα οποία χρησιμοποιήθηκε βία, και να ονειρεύονται έναν ειρηνικό κόσμο. Ένας μεγάλος έλληνας φιλόσοφος, ο Πλάτωνας, είπε ότι μόνο οι νεκροί βλέπουν το τέλος του πολέμου. Ωστόσο, παρά την άρνησή μας να αποδεχτούμε αυτήν τη φιλοσοφική θεώρηση και τις προσπάθειές μας να αποτρέψουμε αυτά τα γεγονότα, η πραγματικότητα μας αναγκάζει να χρησιμοποιήσουμε βία, ακόμη και σε ειρηνευτικές αποστολές.
<P>
Συγχαίρω την Ύπατη Εκπρόσωπο/Αντιπρόεδρο της Επιτροπής και την ευχαριστώ που ανέφερε την έκθεσή μου: μια πτυχή της προσέγγισής της που μου αρέσει ιδιαίτερα είναι η διττή φύση της, ο τρόπος με τον οποίο επιδιώκει τη συνέργεια μεταξύ των καθηκόντων του Συμβουλίου και της Επιτροπής. " φυσική της τοποθέτηση, καθώς θα εναλλάσσει θέσεις μεταξύ των εδράνων του Συμβουλίου, εδώ, και της Επιτροπής, αποτελεί παράδειγμα της επιθυμίας της να κατέχει δύο αξιώματα.
<P>
Ως Κοινοβούλιο, πιστεύω ότι πρέπει να στηρίξουμε και να προωθήσουμε αυτήν τη συνεργική δέσμευση. " Ευρωπαϊκή Επιτροπή ασκεί πολιτικές για την ανάπτυξη, τη γειτονία και τη σταθερότητα και την προώθηση των ανθρωπίνων δικαιωμάτων και της δημοκρατίας· το Συμβούλιο διεξάγει ειρηνευτικές αποστολές και αποστολές για την εφαρμογή του κράτους δικαίου. Αυτή η δέσμη θεμάτων πρέπει να βρει την απόλυτη έκφρασή της στην ευρωπαϊκή διπλωματική υπηρεσία, η οποία πρέπει να είναι αποδοτική, αποτελεσματική και εξοπλισμένη με τις αναγκαίες δεξιότητες και πόρους, ώστε να είναι σε θέση να εκπληρώνει τον ρόλο της όπως πρέπει, και θα εργαστούμε σκληρά για να το επιτύχουμε.
<P>
Ευχαριστώ επίσης την Ύπατη Εκπρόσωπο -θα συζητήσουμε περαιτέρω το θέμα αυτό στις 23 Απριλίου- που συμφώνησε να είναι παρούσα στην ακρόαση της Επιτροπής Εξωτερικών Υποθέσεων για το θέμα της Υπηρεσίας Εξωτερικής Δράσης, το οποίο θα έχουμε την ευκαιρία να εξετάσουμε με μεγαλύτερη εμβρίθεια. " σημερινή ημέρα σηματοδοτεί την έναρξη της συνεργασίας μας, αλλά σίγουρα όχι το τέλος.
<SPEAKER ID="076" NAME="Arnaud Danjean" LANGUAGE="FR">
Κύριε Πρόεδρε, βαρόνη Ashton, κυρίες και κύριοι, σας ευχαριστώ για όλες τις ομιλίες που, για μία ακόμη φορά, συνέβαλαν στον εμπλουτισμό της συζήτησης και αυτής της έκθεσης.
<P>
Θα ήθελα να καθησυχάσω όσους εξέφρασαν τις αμφιβολίες τους και, ενίοτε, τις υποψίες τους σχετικά με το γεγονός ότι η έκθεση αυτή μπορεί να ανοίξει την πόρτα σε περισσότερο ανταγωνισμό, με το ΝΑΤΟ συγκεκριμένα, ακόμη και σε απομόνωση. Κάτι τέτοιο δεν ισχύει σε καμία περίπτωση· δεν το πιστεύω διόλου και θα πρόσθετα ότι αυτό δεν εμφανίζεται στη συνθήκη, το αντίθετο μάλιστα. Μπορείτε να πιστέψετε έναν γάλλο βουλευτή του ΕΚ που έχει αγωνιστεί ακαταπόνητα για την επάνοδο της χώρας του στις ολοκληρωμένες δομές του ΝΑΤΟ.
<P>
Όταν μιλάμε για στρατηγική αυτονομία, ποια είναι η ιδέα που αναπτύσσεται, η πολιτική που αναπτύσσουμε εδώ και 10 χρόνια; " απάντηση είναι η ικανότητα της Ευρωπαϊκής Ένωσης να παρεμβαίνει μέσω πολιτικών και στρατιωτικών αποστολών σε περιοχές στις οποίες άλλοι οργανισμοί, συμπεριλαμβανομένου του ΝΑΤΟ, δεν δύνανται. Το ΝΑΤΟ δεν θα μπορούσε να έχει παρέμβει για να τεθεί τέλος στη σύγκρουση στη Γεωργία, όπου δεν υπάρχει παρουσία του Ο"Ε ή του ΟΑΣΕ. Το ΝΑΤΟ δεν παρενέβη νωρίτερα από εμάς στο Κέρας της Αφρικής για να θέσει τέλος στα γεγονότα που απειλούν τα συμφέροντα ασφαλείας μας.
<P>
" στρατηγική αυτονομία σημαίνει επίσης την ικανότητα παρέμβασης με φάσμα μέσων που μόνο εμείς διαθέτουμε: πολιτικά και στρατιωτικά μέσα, νομικά μέσα, χρηματοοικονομικά μέσα, αναπτυξιακά μέσα. " Ευρωπαϊκή Ένωση είναι η πλέον κατάλληλη για να αναπτύξει αυτήν την παγκόσμια προσέγγιση σε περιοχές κρίσεων.
<P>
" στρατηγική μας αυτονομία αναφέρεται επίσης στην ικανότητά μας, όπου κρίνεται αναγκαίο, να μην παρεμβαίνουμε, είτε σε μονομερείς στρατιωτικές εκστρατείες είτε -και αυτό επισημάνθηκε από αρκετούς αυστριακούς βουλευτές- επειδή υπάρχουν ανάμεσά μας ουδέτερες χώρες, και επειδή σεβόμαστε το καθεστώς τους.
<P>
Αυτό είναι η ευρωπαϊκή άμυνα και ασφάλεια. Αυτό είναι η στρατηγική αυτονομία που αναπτύσσουμε μέσω αυτής της πολιτικής. Ας μην λησμονούμε ποτέ την προέλευση αυτής της ευρωπαϊκής πολιτικής ασφάλειας και άμυνας. Έλκει την καταγωγή της από μια τραγική, αιματοβαμμένη αποτυχία: αυτή των Βαλκανίων τη δεκαετία του 1990, όπου η Ευρωπαϊκή Ένωση στάθηκε ανίκανη να αντιμετωπίσει μια μείζονα πρόκληση ασφάλειας στην ίδια της την ήπειρο. Ας μην το ξεχνάμε αυτό. Οι ευρωπαίοι πολίτες μας δεν το έχουν ξεχάσει και δεν θα μας συγχωρούσαν, αν εγκαταλείπαμε τη φιλοδοξία να δούμε την Ευρώπη να διαδραματίζει ρόλο στη διεθνή σκηνή.
<P>
(Χειροκροτήματα)
<SPEAKER ID="077" NAME="Πρόεδρος">
" συζήτηση έληξε. Έχω λάβει έξι προτάσεις ψηφίσματος για την περάτωση αυτής της συζήτησης, που κατατέθηκαν σύμφωνα με το άρθρο 115, παράγραφος 5 του Κανονισμού.
<P>
" ψηφοφορία θα διεξαχθεί σήμερα.
<SPEAKER ID="078" NAME="Elena Băsescu  " LANGUAGE="RO">
Θα ήθελα καταρχάς να συγχαρώ τον κ. Albertini για την εκπόνηση αυτής της έκθεσης. Με χαροποιεί το γεγονός ότι οι τροπολογίες που πρότεινα εγκρίθηκαν. Την περασμένη εβδομάδα, η Ευρωπαϊκή Επιτροπή ανακοίνωσε τη χρηματοδότηση 43 μεγάλων ενεργειακών σχεδίων, μεταξύ των οποίων 4 στα οποία συμμετείχε η Ρουμανία. Στο μέλλον, η Επιτροπή θα πρέπει να δώσει τη δέουσα σημασία στον πανευρωπαϊκό πετρελαιαγωγό Κωνστάντσας-Τεργέστης, καθώς και στην ανάπτυξη των σχέσεων με τις χώρες της ανατολικής εταιρικής σχέσης. Οι προσπάθειες στην υλοποίηση έργων στο πλαίσιο της συνέργειας του Εύξεινου Πόντου πρέπει επίσης να εντατικοποιηθούν, προκειμένου να διασφαλιστεί αποτελεσματικότερη συνεργασία σε αυτόν τον τομέα. " Δημοκρατία της Μολδαβίας μπορεί να διαδραματίσει σημαντικό ρόλο τόσο στην ανατολική εταιρική σχέση όσο και στη συνέργεια του Εύξεινου Πόντου. " Ευρωπαϊκή Ένωση πρέπει να δώσει ιδιαίτερη προσοχή στις σχέσεις με αυτήν τη χώρα και να την στηρίξει στην πορεία της προς την ένταξη στην ΕΕ. " ΕΕ πρέπει να έχει μεγαλύτερη συμμετοχή στη διευθέτηση των ανεπίλυτων συγκρούσεων στην περιοχή του Εύξεινου Πόντου, συμπεριλαμβανομένης της σύγκρουσης στην Υπερδνειστερία. " ανάπτυξη της διατλαντικής εταιρικής σχέσης πρέπει να αποτελεί προτεραιότητα στην εξωτερική πολιτική και πολιτική ασφάλειας της Ευρωπαϊκής Ένωσης. Οι σχέσεις με τις "νωμένες Πολιτείες είναι εξαιρετικά σημαντικές, καθώς μπορούν να συμβάλουν στην εδραίωση της παγκόσμιας ασφάλειας και σταθερότητας. " εγκατάσταση μέρους του αμερικανικού αντιπυραυλικού συστήματος σε ρουμανικό έδαφος αποτελεί απόδειξη της εμπιστοσύνης προς τη χώρα μου.
<SPEAKER ID="079" NAME="Ilda Figueiredo  " LANGUAGE="PT">
Είναι θλιβερό το γεγονός ότι η διαδικασία του πολυμερούς αφοπλισμού διακόπηκε, και ότι για αρκετά χρόνια δεν έχει υπάρξει πολιτική βούληση να ξαναρχίσει. Για τον λόγο αυτό, η επερχόμενη διάσκεψη αναθεώρησης του 2010 μεταξύ των συμβαλλομένων της Συνθήκης για τη μη διάδοση των πυρηνικών όπλων έχει ιδιαίτερη σημασία.
<P>
Όπως δηλώνει η πρόταση ψηφίσματος που υπογράψαμε, εκφράζουμε τη σοβαρή μας ανησυχία ως προς τον κίνδυνο νέου ανταγωνισμού πυρηνικών εξοπλισμών. Ως εκ τούτου, είναι αναγκαία η άμεση διακοπή της ανάπτυξης, παραγωγής και αποθήκευσης πυρηνικών όπλων.
<P>
Είναι απαραίτητο οι "ΠΑ να θέσουν τέλος στην ανάπτυξη νέων γενεών τακτικών πυρηνικών όπλων και να μετακινηθούν προς την εντελώς αντίθετη κατεύθυνση, προκειμένου να υπογράψουν και να επικυρώσουν τη Συνθήκη για την πλήρη απαγόρευση των πυρηνικών δοκιμών.
<P>
Στηρίζουμε επίσης την ειρηνική επίλυση της διαμάχης σχετικά με τα πυρηνικά προγράμματα του Ιράν και ζητούμε την επανέναρξη των διαπραγματεύσεων, επαναλαμβάνοντας την αντίθεσή μας σε οποιαδήποτε στρατιωτική δράση ή απειλή χρήσης βίας. Επίσης, προειδοποιούμε ότι οποιαδήποτε στρατιωτική ενέργεια θα οδηγήσει σε όξυνση της κρίσης στην περιοχή.
<SPEAKER ID="080" NAME="Edit Herczog  " LANGUAGE="HU">
Κύριε Πρόεδρε, κυρίες και κύριοι, η διάσκεψη αναθεώρησης της Συνθήκης για τη μη διάδοση των πυρηνικών όπλων θα διεξαχθεί τον Απρίλιο-Μάιο του 2010. Είναι σημαντικό τα κράτη μέλη της Ευρωπαϊκής Ένωσης να παρουσιάσουν ενιαίο μέτωπο σε αυτήν τη συνάντηση και να επιβεβαιώσουν εκ νέου και τους τρεις πυλώνες της Συνθήκης: τη μη διάδοση των πυρηνικών όπλων, τον αφοπλισμό και τη συνεργασία για τη μη στρατιωτική χρήση της πυρηνικής ενέργειας. Τα κράτη μέλη πρέπει να εκφράσουν τη δέσμευσή τους στην εξάλειψη του εμπορίου πυρηνικών όπλων, μειώνοντας προοδευτικά τα υφιστάμενα αποθέματα πυρηνικών όπλων και παρακολουθώντας αυστηρά την κατασκευή των υλικών που απαιτούνται για την παραγωγή πυρηνικών όπλων και την κατοχή προϊόντων που απαιτούνται για την παραγωγή τους. Τα κράτη μέλη πρέπει να υιοθετήσουν ηγετικό ρόλο στην εφαρμογή του ψηφίσματος 1887 του Συμβουλίου Ασφαλείας των "νωμένων Εθνών, το οποίο εγκρίθηκε το φθινόπωρο του 2009 (στις 24 Σεπτεμβρίου). Στο πλαίσιο του εν λόγω ψηφίσματος, τα κράτη μέλη πρέπει να δώσουν μεγάλη έμφαση στην ανάπτυξη περιεκτικής διεθνούς συμφωνίας που θα ρυθμίζει την εξάλειψη των πυρηνικών όπλων υπό καθεστώς αυστηρής διεθνούς επιτήρησης. Επιπλέον, πρέπει να καταβάλουν προσπάθειες για την εισαγωγή δύο συγκεκριμένων μέτρων στους προαναφερόμενους τομείς, προκειμένου να δώσουν το παράδειγμα στον υπόλοιπο κόσμο. Τα κράτη μέλη της ΕΕ πρέπει να προωθήσουν τη Συνθήκη για την πλήρη απαγόρευση των πυρηνικών δοκιμών και την ανανέωση της συμφωνίας START μεταξύ των "νωμένων Πολιτειών και της Ρωσίας. " ΕΕ πρέπει να μεταχειρίζεται τις προσπάθειες σχετικά με τα πυρηνικά καύσιμα ως τομέα προτεραιότητας και να επικεντρωθεί στο να εναρμονίσει, να καταστήσει αυστηρότερους και πιο διαφανείς τους κανόνες που αφορούν την αποθήκευση, τη μεταφορά και το εμπόριό τους.
<SPEAKER ID="081" NAME="Filip Kaczmarek  " LANGUAGE="PL">
Κυρίες και κύριοι, πρέπει να πω ότι υποψιάζομαι πως η ετήσια έκθεση για την κοινή εξωτερική πολιτική και πολιτική ασφάλειας για το 2008 δεν θα προκαλέσει τόσα συναισθήματα όσο η συζήτησή μας για το ίδιο θέμα το επόμενο έτος. Διότι ελπίζω ότι, σε έναν χρόνο από τώρα, θα γνωρίζουμε την ακριβή μορφή της Ευρωπαϊκής Υπηρεσίας Εξωτερικής Δράσης, και αυτή η νέα υπηρεσία, με τη σειρά της, θα έχει τεράστια επιρροή στην ανάπτυξη της ευρωπαϊκής εξωτερικής πολιτικής.
<P>
" Ευρωπαϊκή Ένωση φιλοδοξεί να γίνει παγκόσμιος παράγοντας. Αυτό είναι καλό, αλλά οι φιλοδοξίες αυτές δεν θα είναι εύκολο να εκπληρωθούν. Μας περιμένει σκληρή δουλειά. Τα ευρωπαϊκά θεσμικά όργανα πρέπει να έρθουν σε συνεννόηση όσον αφορά την ΕΥΕΔ. Αυτό δεν θα είναι εύκολο, αλλά χωρίς αυτό δεν θα μπορέσουμε να βελτιώσουμε την εξωτερική πολιτική. Πρέπει να επιστρέψουμε στις θεμελιώδεις αξίες της Ευρωπαϊκής Ένωσης και να τις χρησιμοποιήσουμε ως βάση για την οικοδόμηση της εξωτερικής πολιτικής μας.
<P>
Πρέπει πάντα να λαμβάνουμε υπόψη την αλληλεγγύη, την ισότητα, τα ενιαία πρότυπα και τα ανθρώπινα και πολιτικά δικαιώματα. Πρέπει να θυμόμαστε να διατηρούμε την εσωτερική ισορροπία, και ότι πρέπει να προασπίζουμε τα συμφέροντα όλων των κρατών μελών που δεν αποκλείονται αμοιβαία. Ένα καίριο θέμα είναι, ασφαλώς, η ανάγκη βελτίωσης του συντονισμού μεταξύ των κοινοτικών θεσμικών οργάνων και των κρατών μελών. Τα ιδιαίτερα εθνικά συμφέροντα δεν πρέπει να συγκρούονται με τη συνεκτικότητά μας ή την κοινότητά μας. Παραδόξως, ακόμη και οι χώρες που θέλουν να θεωρούνται κινητήρια δύναμη για την ευρωπαϊκή ολοκλήρωση λειτουργούν μερικές φορές κατά των συλλογικών συμφερόντων της Ένωσης. Ας το αλλάξουμε αυτό.
<SPEAKER ID="999" NAME="Kristiina Ojuland  " LANGUAGE="ET">
Κύριε Πρόεδρε, ορισμένοι από τους προηγούμενους ομιλητές επεσήμαναν τα προβλήματα που σχετίζονται με τη σύνθεση της Ευρωπαϊκής Υπηρεσίας Εξωτερικής Δράσης, η οποία ξεκίνησε το έργο της μετά τη θέση σε ισχύ της Συνθήκης της Λισαβόνας. Θεωρώ εξαιρετικά σημαντικό να τηρηθεί η αρχή της γεωγραφικής ισότητας στη συγκρότηση της ΕΥΕΔ και, όπως και με τα άλλα όργανα της Ευρωπαϊκής Ένωσης, να εφαρμοστούν θετικές διακρίσεις αναφορικά με τους εκπροσώπους των νέων κρατών μελών, οι οποίες να αντικατοπτρίζονται στη μεταβατική περίοδο και να καθιστούν δυνατή την επιτάχυνση της επαγγελματικής εξέλιξης. Οι εκπρόσωποι από τα νέα κράτη μέλη δεν διαθέτουν την αναγκαία επαγγελματική εμπειρία δεκαετιών στα θεσμικά όργανα της Ευρωπαϊκής Ένωσης, που αποτελεί προϋπόθεση για την πλήρωση των ανώτατων θέσεων. Θα ήταν άδικο, αν όλες οι πολύ σημαντικές θέσεις πληρώνονταν από υπαλλήλους από τα παλαιά κράτη μέλη, και αν οι υπάλληλοι από τα νέα κράτη μέλη ήταν αναγκασμένοι να μείνουν σε δευτερεύουσες θέσεις για πολλά χρόνια. Αυτό θα ήταν προφανώς σπατάλη πόρων, διότι, για παράδειγμα, ο εκπρόσωπος από τη Μάλτα μπορεί να έχει πολύ περισσότερη τεχνογνωσία σχετικά με τις χώρες της Βόρειας Αφρικής, της Κύπρου σχετικά με τη Μέση Ανατολή, της Βουλγαρίας σχετικά με την Τουρκία, της Πολωνίας σχετικά με τη Λευκορωσία και την Ουκρανία, των κρατών της Βαλτικής σχετικά με τη Ρωσία, και ούτω καθεξής. Ελπίζω ότι η Ευρωπαϊκή Ένωση δεν θα κάνει το σφάλμα να επιτρέψει μόνο στα παλαιά κράτη μέλη να διαμορφώσουν τη φυσιογνωμία της ΕΥΕΔ, και ελπίζω ότι, απεναντίας, θα βρει την καταλληλότερη λύση που θα ικανοποιεί όλα τα κράτη μέλη.
<SPEAKER ID="998" NAME="Czesław Adam Siekierski  " LANGUAGE="PL">
" κατάσταση στον κόσμο δημιουργεί νέες προκλήσεις για την εξωτερική πολιτική της ΕΕ και απαιτεί ευρύτερη κατανόηση των προβλημάτων ασφάλειας. Νέες δυνάμεις έχουν αναδυθεί και εμπλέκονται ενεργά στην παγκόσμια πολιτική σε διάφορους τομείς. Ως εκ τούτου, αυτό που απαιτείται είναι διάλογος σε παγκόσμιο επίπεδο και η θέσπιση νέων αρχών για τη συνεργασία και την κατανομή των ρόλων. Πρέπει να συμπληρώσουμε τον τεράστιο ρόλο που διαδραματίζουν το ΝΑΤΟ και οι "ΠΑ στην παγκόσμια ασφάλεια, συγκροτώντας ειδικές κινητές δυνάμεις, στο πλαίσιο της ΕΕ, οι οποίες θα είναι σε θέση να αντιμετωπίζουν όλων των ειδών τις φυσικές καταστροφές. " Ένωση δεν θα γίνεται αντιληπτή μόνο ως θεσμός που μάχεται για τη δημοκρατία και τα ανθρώπινα δικαιώματα, αλλά και ως θεσμός που απλώνει χείρα βοηθείας στους ανθρώπους σε χαλεπούς καιρούς. Ο κίνδυνος από άλλες απειλές είναι σαφές ότι αυξάνεται, και επομένως η ενέργεια και η ασφάλεια των τροφίμων γίνονται σημαντικές. Φρονώ ότι είναι απαραίτητο να αναπτυχθεί νέα αντίληψη όσον αφορά τη λειτουργία της Υπηρεσίας Εξωτερικής Δράσης της ΕΕ, στην οποία καθορίζονται οι τομείς της κοινοτικής λειτουργίας και οι αρχές της ίδρυσης της υπηρεσίας, καθώς και οι αρχές για την κατανομή των ρόλων και τη συνεργασία με τις διπλωματικές υπηρεσίες των κρατών μελών, προκειμένου να καταστεί σαφές τι ρόλο διαδραματίζουν τα επιμέρους όργανα της ΕΕ. " αποτυχία κατανομής των ρόλων και των αρμοδιοτήτων από την αρχή θα μπορούσε να είναι η αιτία παρεξηγήσεων μεταξύ των διαφόρων οργάνων και ηγετών στην Ένωση, καθώς και μεταξύ της ΕΕ και των κρατών μελών. Οι αρχικές εμπειρίες με τον ρόλο της Ύπατης Εκπροσώπου για την εξωτερική πολιτική και την πολιτική ασφάλειας και η γενική προσδοκία ότι πρέπει να είναι δραστήρια και να παρίσταται σε διαφορετικά μέρη, απαιτούν να σκεφτούμε το ενδεχόμενο διορισμού αναπληρωτών, ή συμμετοχής σε μεγαλύτερο βαθμό άλλων Επιτρόπων σε τομείς του έργου της, εφόσον έχουμε τόσο πολλούς Επιτρόπους.
<SPEAKER ID="082" NAME="Traian Ungureanu  " LANGUAGE="RO">
Χαιρετίζω την έκθεση Albertini, που περιγράφει τις κύριες πτυχές της κοινής εξωτερικής πολιτικής και πολιτικής ασφάλειας, ιδίως τις παραγράφους σχετικά με την ανάπτυξη της ανατολικής εταιρικής σχέσης και την ευρωπαϊκή πολιτική στην περιοχή του Εύξεινου Πόντου. " ανατολική εταιρική σχέση και η Κοινοβουλευτική Συνέλευση Euronest παρέχουν κατάλληλο πλαίσιο για τη σταδιακή συμμόρφωση των ανατολικών γειτόνων της ΕΕ με τα ευρωπαϊκά πρότυπα, καθώς και για τη διασαφήνιση των προοπτικών ένταξης στην ΕΕ ορισμένων κρατών, όπως η Δημοκρατία της Μολδαβίας. Θέλω να τονίσω, ειδικότερα, τη σημασία της ταχείας, ειδικής βοήθειας που πρέπει να δοθεί στη φιλοευρωπαϊκή κυβέρνηση της Δημοκρατίας της Μολδαβίας. Από αυτήν την άποψη, πρέπει να επιταχυνθούν δύο ευρωπαϊκά μέτρα: η διαδικασία χορήγησης ευρωπαϊκής μακροοικονομικής βοήθειας και η απαλλαγή από την υποχρέωση θεώρησης για τα ταξίδια που κάνουν στην ΕΕ οι πολίτες της Δημοκρατίας της Μολδαβίας. Στην περιοχή του Εύξεινου Πόντου, είναι ζωτικής σημασίας να συνεχιστεί ο ευρωπαϊκός στόχος της διασφάλισης της ενεργειακής ασφάλειας της ΕΕ. Στηρίζω την παράγραφο 21 της έκθεσης, που καλεί την ΕΕ να υλοποιήσει το σχέδιο Nabucco πλήρως και το συντομότερο δυνατό. Ένα άλλο ζήτημα που τέθηκε στη διάρκεια αυτής της συζήτησης και είναι εξίσου σημαντικό είναι η κατάλληλη αξιολόγηση της ανάπτυξης του αμερικανικού σχεδίου αντιπυραυλικής άμυνας και της σημασίας του για την ευρωπαϊκή ασφάλεια. " συμμετοχή της Ρουμανίας σε αυτό το σχέδιο δείχνει ότι η Ρουμανία έχει γίνει καθαρός ευρωπαϊκός πάροχος ασφάλειας και είναι απολύτως ικανή να τηρήσει τις δεσμεύσεις προς τους συμμάχους στον τομέα της ασφάλειας.
<SPEAKER ID="083" NAME="Janusz Władysław Zemke  " LANGUAGE="PL">
Θα ήθελα να κάνω μερικά σχόλια όσον αφορά την ευρωπαϊκή στρατηγική για την ασφάλεια και την κοινή πολιτική ασφάλειας και άμυνας.
<P>
Στην πρόταση ψηφίσματος του Ευρωπαϊκού Κοινοβουλίου καθορίστηκαν καταλλήλως οι απειλές και προκλήσεις που αντιμετωπίζει η Ευρώπη. Το πρόβλημα είναι ότι δεν είμαστε σε θέση να ανταποκριθούμε ικανοποιητικά σε αυτές, τουλάχιστον όχι πάντα αρκετά γρήγορα. Υπάρχουν τρεις κύριες αδυναμίες, και, αν τις ξεπερνούσαμε, θα βελτιώναμε ριζικά την αποτελεσματικότητα της κοινής πολιτικής ασφάλειας και άμυνας. " πρώτη αδυναμία είναι η έλλειψη αποφασιστικότητας από πλευράς όλων των κρατών μελών της ΕΕ να έχουν κοινή πολιτική και όχι απλώς μια προφορική δήλωση της αναγκαιότητάς της. Δεύτερον, ανεπαρκής συντονισμός του έργου πολυάριθμων ευρωπαϊκών θεσμικών οργάνων. Δεν υπάρχει ακόμη κέντρο αντίδρασης σε επίπεδο Ένωσης για τις κρίσιμες καταστάσεις. Τρίτον, και τελευταίο, το στρατιωτικό και πολιτικό δυναμικό που είναι πραγματικά στη διάθεση της Ένωσης, και όχι απλώς στη διάθεση των επιμέρους κρατών μελών, είναι πολύ μικρό.
<P>
Τα προβλήματα με τις αερομεταφορές, για παράδειγμα, είναι τώρα παροιμιώδη, και αυτό έχει θεμελιώδη σημασία για ταχεία αντίδραση σε καταστάσεις κρίσης. Μόνο η πρόοδος σε αυτούς τους τρεις τομείς θα έκανε την κοινή πολιτική ασφάλειας και άμυνας πιο αποτελεσματική.

<CHAPTER ID="013-03">
3. Σουδάν: Δολοφονία στρατιωτών της ειρηνευτικής δύναμης της Αφρικανικής Ένωσης
<SPEAKER ID="236" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με το Σουδάν και ιδιαίτερα τη δολοφονία στρατιωτών της ειρηνευτικής δύναμης της Αφρικανικής Ένωσης
<SPEAKER ID="237" NAME="Marios Matsakis  " AFFILIATION="ALDE">
συντάκτης. - (EN) Κύριε Πρόεδρε, αυτό το Σώμα έχει επανειλημμένως ασχοληθεί με την τρομερή κατάσταση στο Νταρφούρ, ενώ το τελευταίο ψήφισμα εγκρίθηκε μόλις στα μέσα Σεπτεμβρίου του τρέχοντος έτους. " είδηση ότι στα τέλη Σεπτεμβρίου πραγματοποιήθηκε μια δολοφονική επίθεση εναντίον μιας βάσης της Αφρικανικής Ένωσης στο νότιο Νταρφούρ, με αποτέλεσμα τον θάνατο δέκα ατόμων της ειρηνευτικής δύναμης, τον σοβαρό τραυματισμό οκτώ άλλων μελών του προσωπικού και την προφανή ομηρία άλλων 40 περίπου ανθρώπων, ήρθε να μας θυμίσει με σκληρό τρόπο ότι, παρά τις προσπάθειές μας, πρέπει να γίνουν πολλά ακόμη, προκειμένου να διασφαλιστούν η ειρήνη και η σταθερότητα σε αυτήν την πολύπαθη περιοχή του κόσμου.
<P>
Πρέπει ασφαλώς να θυμόμαστε ότι τουλάχιστον 200 000 άνθρωποι πέθαναν στο Νταρφούρ κατά τη διάρκεια της τετραετούς σύγκρουσης και περισσότεροι από δύο εκατομμύρια άνθρωποι εκδιώχθηκαν από τα σπίτια τους. " επίθεση του Σεπτεμβρίου στα μέλη της ειρηνευτικής δύναμης της Αφρικανικής Ένωσης πρέπει να υποχρεώσει την ΕΕ και τα "νωμένα Έθνη να μεριμνήσουν ώστε η ειρηνευτική δύναμη στο Νταρφούρ να είναι επαρκής σε αριθμό και εκπαίδευση, να είναι κατάλληλα και πλήρως εξοπλισμένη και να τους παρέχεται επαρκής υλικοτεχνική και άλλη απαραίτητη υποστήριξη, προκειμένου να φέρνουν εις πέρας το έργο τους με ασφάλεια και αποτελεσματικότητα.
<P>
" απλή αποστολή ανεπαρκώς εκπαιδευμένων και ελλιπώς εξοπλισμένων πολιτών της Αφρικανικής Ένωσης σε πολύ επικίνδυνες καταστάσεις, όπως αποδείχθηκε στην προκειμένη περίπτωση, δεν εξυπηρετεί κάποιον ωφέλιμο σκοπό εκτός από το να μειώνει το κόστος από οικονομικής πλευράς και να το αυξάνει από πλευράς ανθρώπινων ζωών. Χρειάζεται επείγουσα επανεξέταση και επανασχεδιασμός από τη διεθνή κοινότητα.
<P>
Τέλος, δεν πρέπει να ξεχνάμε τους 40 ανθρώπους που εξακολουθούν να αγνοούνται και για τους οποίους εικάζεται ότι τελούν υπό ομηρία. Πρέπει να καταβληθεί κάθε προσπάθεια για να διακριβωθεί η τύχη τους και να γυρίσουν με ασφάλεια στα αγαπημένα τους πρόσωπα.
<SPEAKER ID="239" NAME="Alain Hutchinson  " AFFILIATION="PSE">
συντάκτης. - (FR) Κυρία Πρόεδρε, κυρία Επίτροπε, κύριοι συνάδελφοι, μετά την απώλεια δέκα ανδρών στην επιδρομή στη Haskanita, ο επικεφαλής της αποστολής της Αφρικανικής Ένωσης στο Νταρφούρ, στρατηγός Martin Luther Agwai, σήμανε συναγερμό, επισημαίνοντας το γεγονός ότι οι δυνάμεις του ήταν ελλιπώς εξοπλισμένες και πολύ μικρές σε αριθμό, και ότι θα μπορούσαν να ηττηθούν εντός πολύ μικρού διαστήματος. Δεν έχει σημειωθεί μέχρι τώρα αλλαγή στην κατάσταση, και περαιτέρω επιθέσεις όπως αυτή της 29ης Σεπτεμβρίου παραμένουν πιθανές. Ο συναγερμός που σήμανε ο στρατηγός πρέπει να ακουστεί από τη διεθνή κοινότητα και ιδιαίτερα από την Ευρωπαϊκή Ένωση, η οποία θα μπορούσε βεβαίως να απευθύνει ισχυρή έκκληση για ανάληψη αποτελεσματικής κοινής δράσης από όλα τα κράτη μέλη που συμμετέχουν στην παροχή της υπεσχημένης στήριξης της ΕΕ.
<P>
Σε δύο ημέρες στη Λιβύη θα διεξαχθούν σημαντικές συνομιλίες μεταξύ της σουδανικής κυβέρνησης και διαφόρων δυνάμεων των ανταρτών. Δεν έχει ακόμη διευκρινιστεί αν ο Abdel el-Nur -ο ιδρυτής του Σουδανικού Απελευθερωτικού Στρατού, ο οποίος τώρα είναι εξόριστος στη Γαλλία- θα συμμετάσχει στις συνομιλίες αυτές. Για την ακρίβεια η ίδια αβεβαιότητα υφίσταται και όσον αφορά τη συμμετοχή και άλλων προσωπικοτήτων που εκπροσωπούν το φάσμα των δυνάμεων των ανταρτών, διότι ο αριθμός τους αλλάζει από μέρα σε μέρα. Σε κάθε περίπτωση, πρέπει να θέσουμε σε προτεραιότητα τις συνομιλίες αυτές, οι οποίες έχουν τη δυνατότητα να οδηγήσουν στην κατάπαυση του πυρός. Έτσι, ακόμη μια φορά θα ζητήσουμε από τις αρχές της Ευρωπαϊκής Ένωσης να ενημερώσουν όσο ευρύτερα είναι δυνατόν σχετικά με τη σημασία της συνάντησης και σχετικά με την πρόθεση της Ευρώπης να στηρίξει οποιεσδήποτε θετικές εξελίξεις που θα μπορούσαν να προκύψουν από αυτή, τόσο στρατιωτικά όσο και σε σχέση με τη βελτίωση των συνθηκών για τους εργαζόμενους παροχής βοήθειας, οι οποίοι εργάζονται σε μια ιδιαίτερα δύσκολη κατάσταση.
<P>
Θα σας θυμίσω ότι κυβέρνηση του Χαρτούμ, με τις έως τώρα ενέργειές της, φέρει τεράστιο μερίδιο ευθύνης για τη σημερινή τραγική κατάσταση - και όχι μόνο γιατί έχει στηρίξει την πολιτοφυλακή των Janjaweed σπέρνοντας το θάνατο και τον τρόμο στις μαύρες αφρικανικές κοινότητες. Ήταν επίσης η κυβέρνηση που κατηγορηματική αρνήθηκε, επί μήνες, να δεχθεί την παρουσία δυτικής δύναμης στο Σουδάν. Ήταν επίσης η κυβέρνηση που κατέστησε αδύνατη την πρόσβαση σε δημοσιογράφους και ξένους παρατηρητές στις περιοχές που σημειώνονταν οι περισσότερες ταραχές, παρότι το έργο τους θα μπορούσε να συμβάλει σημαντικά στη συνεχιζόμενη κινητοποίηση της διεθνούς κοινής γνώμης. Αυτή η κινητοποίηση είναι σαφές ότι είναι απαραίτητη για να διασφαλίσουμε ότι όλοι εμείς στην Ευρώπη επωμιζόμαστε τις ευθύνες μας στην καταπολέμηση μιας κατάστασης που δεν πρέπει να αναγνωριστεί ως κάτι λιγότερο από γενοκτονία.
<P>
Ένα άλλο σημαντικό θέμα είναι ότι η νέα ευρωπαϊκή δύναμη, που αναμένεται να αναπτυχθεί στο ανατολικό Τσαντ και την Κεντροαφρικανική Δημοκρατία, θα καταστήσει δυσκολότερο για τους αντάρτες να κινούνται ελεύθερα κατά μήκος των συνόρων με τις χώρες αυτές και να συνεχίζουν την πολιτική τους της στρατολόγησης μαχητών, οικειοθελώς ή με άλλες μεθόδους, από στρατόπεδα προσφύγων και εκτοπισμένων ατόμων. Προβλέποντας αυτό το εμπόδιο στις δραστηριότητές τους, ορισμένες ένοπλες ομάδες έχουν ήδη στρέψει την προσοχή τους στην άλλη πλευρά του Νταρφούρ, στη γειτονική περιοχή του Kordofan, προς την οποία η Haskanita αποτελεί πύλη εισόδου. Και εδώ επίσης, η υποστήριξη που έχει αναλάβει να παράσχει η Ευρωπαϊκή Ένωση μπορεί να αποδειχθεί πολύ χρήσιμη, παρότι πολύ γρήγορα ενδέχεται να αποδειχθεί ιδιαίτερα ανεπαρκής.
<P>
Καθήκον μας λοιπόν είναι να συνεχίσουμε με επιμονή να κάνουμε ό,τι μπορούμε για να δημιουργηθούν οι πολιτικές συνθήκες υπό τις οποίες η ευρωπαϊκή παρέμβαση θα είναι αποτελεσματική. Βεβαίως έχουμε δει βία και δυστυχία σε αυτήν την περιοχή του κόσμου. Όχι μόνο εκατοντάδες χιλιάδες έχουν ήδη χάσει τη ζωή τους, αλλά και ο κοινωνικός ιστός του Νταρφούρ έχει καταστραφεί εντελώς, και για τον λόγο αυτόν το έργο της ανοικοδόμησης ημέρα με την ημέρα καθίσταται προβληματικό.
<SPEAKER ID="240" NAME="Πρόεδρος">
Διαπιστώνω ότι έχουμε λίγο ακόμη χρόνο αυτό το απόγευμα, αλλά θα παρακαλούσα οι παρεμβάσεις να είναι όσο το δυνατόν συντομότερες!
<SPEAKER ID="241" NAME="Tobias Pflüger  " AFFILIATION="GUE/NGL">
συντάκτης. - (DE) Κυρία Πρόεδρε, η επίθεση στην οποία αναφέρεται το παρόν ψήφισμα ήταν επίθεση κατά της διπλωματικής επίλυσης της κατάστασης στο Σουδάν. " συγκυρία είναι ιδιαίτερα σημαντική, διότι η επίθεση έλαβε χώρα λίγο πριν ο Desmond Tutu αρχίσει σημαντικές συνομιλίες στο Νταρφούρ. Είναι προφανές ότι η χρονική στιγμή της επίθεσης επελέγη σκοπίμως προκειμένου να τορπιλίσει την αναζήτηση διπλωματικής λύσης, την οποία χρειάζεται απεγνωσμένα αυτή η περιοχή. Φυσικά ακολούθησε περίοδος εικοτολογίας όσον αφορά την ταυτότητα της ομάδας ανταρτών που εκτέλεσε την επίθεση, η οποία κόστισε τη ζωή δέκα στρατιωτών της ειρηνευτικής δύναμης της Αφρικανικής Ένωσης. Οι ενδείξεις φαίνεται να δείχνουν ότι οι πιθανότεροι αυτουργοί ήταν ομάδα ανταρτών υπέρ των Δυτικών.
<P>
Όταν ασχολούμαστε με το θέμα του Νταρφούρ, είναι σημαντικό να μην βλέπουμε το πρόβλημα σε πολύ στενά πλαίσια, αλλά να θυμόμαστε ότι στην περιοχή δρουν πολύ διαφορετικές ομάδες ανταρτών από το Σουδάν, το Τσαντ και την Κεντροαφρικανική Δημοκρατία επιπλέον των τοπικών ενόπλων δυνάμεων και από τις δύο πλευρές.
<P>
Βρίσκω πολύ αποκαλυπτικό το γεγονός ότι η προσπάθεια που έγινε από την Ευρωπαϊκή Ένωση να ενεργήσει στη σύγκρουση του Νταρφούρ μέσω της αποστολής στο Τσαντ βρίσκεται στην πραγματικότητα αυτή τη στιγμή σε δυσχερέστατη θέση. Στην αρχή η συζήτηση αφορούσε την αποστολή εκεί δύναμης της ΕΕ. Στην πραγματικότητα, μια γαλλική δύναμη με λίγα επιπλέον στρατεύματα εστάλη εκεί υπό τη σημαία της ΕΕ. Δεν έχω ακόμη κατορθώσει να λάβω οιεσδήποτε πληροφορίες σχετικά με την πραγματική περιοχή επιχειρήσεων της δύναμης αυτής. Παρότι ακόμη μας λέγουν ότι η δύναμη αυτή βρίσκεται εκεί ουσιαστικά για να προστατεύει πρόσφυγες, οι περισσότεροι από τους πρόσφυγες βρίσκονται στην περιοχή των συνόρων, που είναι ακριβώς η περιοχή όπου η κυβέρνηση του Τσαντ δεν θέλει την ανάπτυξη δύναμης της ΕΕ. Ίσως η Επίτροπος να μπορέσει να βοηθήσει και πάλι με την παροχή κάποιων πληροφοριών.
<P>
Αυτό που η ΕΕ κάνει αυτή τη στιγμή ασφαλώς δεν είναι αυτό που χρειάζεται για την εκτόνωση της παρούσας κατάστασης. Πρέπει με ιδιαίτερη σαφήνεια να πούμε ότι αυτό ακριβώς που ήθελε ο Desmond Tutu, δηλαδή μια διπλωματική λύση, είναι αυτό που θα έπρεπε να στηρίζουμε στην περιοχή αυτή.
<SPEAKER ID="242" NAME="Mieczysław Edmund Janowski  " AFFILIATION="UEN">
συντάκτης. - (PL) Κυρία Πρόεδρε, κυρία Επίτροπε, μετά την ανεξαρτησία του το 1956, το Σουδάν, που είναι η μεγαλύτερη χώρα της Αφρικής από άποψη έκτασης, θεωρείτο πατρίδα για όλους, για τους άραβες στα βόρεια και για τους μαύρους στα νότια, για τους μουσουλμάνους, τους χριστιανούς και τους ανιμιστές.
<P>
Ωστόσο, ο εμφύλιος πόλεμος που συνεχίστηκε για σχεδόν 50 χρόνια κόστισε στη χώρα αυτήν τη ζωή τουλάχιστον δύο εκατομμυρίων ανθρώπων. Περισσότερα από 4,5 εκατομμύρια άνθρωποι αναγκάστηκαν να εγκαταλείψουν τις εστίες τους. Στο Νταρφούρ, όπου η σύγκρουση έχει ξεσπάσει από τις αρχές του 2003, έχουν πεθάνει περίπου 200 000 και σχεδόν δύο εκατομμύρια έχουν εκδιωχθεί από τις εστίες τους. Αυτό είναι το αποτέλεσμα τρομερών μαχών, εκκαθαρίσεων κα τρόμου. Αυτή η κρίση είναι επί του παρόντος η τραγικότερη ανθρωπιστική κρίση του κόσμου, και επιδεινώνεται συνεχώς από την πείνα και την έλλειψη ύδατος.
<P>
Θα ήταν κατά συνέπεια κανείς ευγνώμων για όλους αυτούς που αναλαμβάνουν ειρηνευτικές πρωτοβουλίες στη μαρτυρική αυτή χώρα. Τέτοιες ευχαριστίες πρέπει να απευθύνουμε στην Αφρικανική Ένωση, η οποία απέστειλε εκεί ειρηνευτική δύναμη αποτελούμενη από 7 000 άνδρες. " πιο πρόσφατη επίθεση στην αποστολή αυτή, η οποία έλαβε χώρα στη Haskanita, προκάλεσε ισχυρές ενστάσεις. Ο απολογισμός ήταν δέκα νεκροί και περίπου 50 αγνοούμενοι ή απαχθέντες. " πράξη αυτή συνιστά σαφή παραβίαση των υφιστάμενων συμφωνιών καθώς και ψηφισμάτων των "νωμένων Εθνών. Θα ήθελα να εκφράσω τα συλλυπητήριά μου στις οικογένειες αυτών των ατόμων.
<P>
Εμείς, ενεργώντας ως Ευρωπαϊκή Ένωση, πρέπει να ζητήσουμε την τιμωρία των υπευθύνων και την επανέναρξη της ειρηνευτικής διαδικασίας. Οι αναμενόμενες δυνάμεις της αποστολής των "νωμένων Εθνών μαζί με τις δυνάμεις της αποστολής της Αφρικανικής Ένωσης θα αριθμούν περίπου είκοσι και πλέον χιλιάδες στρατιώτες. Ωστόσο, θα πρέπει να έχουν κάποια δυνατότητα να αδρανοποιήσουν την ένοπλη σύγκρουση και να βοηθήσουν στη δημιουργία σταθερότητας σε αυτό το εκρηκτικό μέρος της Αφρικής. Ελπίζω ότι η απόφαση του Ευρωπαϊκού Κοινοβουλίου να απονείμει το Βραβείο Ζαχάρωφ στον σουδανό δικηγόρο Salih Mahmoud Osman θα συμβάλει στην επίτευξη θετικής έκβασης στο σουδανικό δράμα.
<SPEAKER ID="243" NAME="Raül Romeva i Rueda  " AFFILIATION="Verts/ALE">
συντάκτης. - (ES) Κυρία Πρόεδρε, επιθυμώ φυσικά να προσθέσω τη φωνή μου στη σθεναρή καταδίκη της δολοφονίας των ανδρών των ειρηνευτικών δυνάμεων.
<P>
Ταυτόχρονα, ωστόσο, θέλω να θυμίσω όλους τους άμαχους που υπήρξαν θύματα, και οι οποίοι είναι θύματα της κατάστασης στο Νταρφούρ, με ιδιαίτερη αναφορά στη βαναυσότητα με την οποία εκτελούνται ορισμένες επιθέσεις με σαφή σεξουαλικό χαρακτήρα και τις σοβαρές παραβιάσεις που λαμβάνουν χώρα όσον αφορά τον τρόπο με τον οποίο χρησιμοποιούνται οι γυναίκες σε πολλά μέτωπα, και σε σεξουαλικό επίπεδο.
<P>
Πιστεύω ότι όλα αυτά απαιτούν όχι μόνο δράσεις και δηλώσεις, αλλά και σοβαρή έρευνα η οποία πρέπει να διεξαχθεί όχι μόνο από τους ανθρώπους που βρίσκονται επί τόπου αλλά και από το Διεθνές Ποινικό Δικαστήριο. Αυτή, κατά την εκτίμησή μου, είναι μία από τις θεμελιώδεις πτυχές αυτής της συζήτησης.
<P>
Δεύτερον, επιθυμώ επίσης να σημειώσω ότι πρέπει να επιδοκιμάσουμε το γεγονός ότι υπάρχει επί του παρόντος άδεια -για να το πούμε κάπως- από τη σουδανική κυβέρνηση για να δεχθεί στρατεύματα UNAMID, αλλά πρέπει ταυτόχρονα να σημειώσουμε ότι σε άλλες περιπτώσεις η εν λόγω κυβέρνηση έχει αθετήσει τις δεσμεύσεις της και, κατά συνέπεια, πρέπει να διατηρούμε κάποια επιφύλαξη.
<P>
Πιστεύω, φυσικά, ότι είναι απαραίτητο να συνεχίσουμε να επιμένουμε, ενώ ταυτόχρονα, όπως είπε ο κ. Pflüger, να διασφαλίσουμε ότι οι δυνάμεις που θα αποσταλούν εκεί πηγαίνουν με ευρεία εντολή των "νωμένων Εθνών, και όχι για να υποστηρίξουν τα συμφέροντα μίας χώρας συγκεκριμένα.
<P>
Τρίτον, πιστεύω ότι είναι ουσιώδες και απαραίτητο να θυμηθούμε ότι πρέπει να διατεθεί κάθε βοήθεια, πολιτική, οικονομική, τεχνική, που μπορεί να απαιτηθεί για την εκπλήρωση των καθηκόντων που η αποστολή θα έχει να αντιμετωπίσει επί τόπου. Δεν είναι δυνατόν να στείλουμε στο πεδίο μια αποστολή χωρίς αυτή να έχει εγγυήσεις ότι θα είναι σε θέση να εκπληρώσει την εντολή της.
<P>
Τέλος, εξίσου πολύ σημαντικό, θα ήθελα να σημειώσω, και εδώ αναμφίβολα κινούμαι εκτός της διατύπωσης του ψηφίσματος το οποίο παροτρύνει τη σουδανική κυβέρνηση να ακολουθήσει το αίτημα του εισαγγελέα του Διεθνούς Ποινικού Δικαστηρίου, Luis Moreno-Ocampo, να συλλάβει τον σουδανό υπουργό Ανθρωπιστικών Υποθέσεων Ahmed Haroun, έτσι ώστε να λογοδοτήσει για τον εκτοπισμό δύο εκατομμυρίων ανθρώπων στο Νταρφούρ, κινώντας έτσι τη διαδικασία διεξαγωγής διεθνούς δίκης η οποία έπρεπε να είχε ξεκινήσει αρκετό καιρό πριν.
<SPEAKER ID="244" NAME="Jürgen Schröder  " AFFILIATION="PPE-DE">
συντάκτης. - (DE) Κυρία Πρόεδρε, κυρία Επίτροπε, κυρίες και κύριοι, τα γεγονότα είναι γνωστά: στις 30 Σεπτεμβρίου έλαβε χώρα επίθεση στην ειρηνευτική δύναμη της ΑΕ× δέκα στρατιώτες έχασαν τη ζωή τους, οκτώ τραυματίστηκαν σοβαρά, ενώ σαράντα εξακολουθούν να αγνοούνται.
<P>
Ήμουν τον Ιούλιο στο Νταρφούρ με αντιπροσωπεία από το Κοινοβούλιο. Κατά τη διάρκεια της επίσκεψής μας συναντηθήκαμε με εκπροσώπους της AMIS (Αποστολή της Αφρικανικής Ένωσης στο Σουδάν). Ήταν, και εξακολουθεί να είναι, μια απίστευτα δύσκολη αποστολή όπως ακούσαμε από ορισμένους από αυτούς τους εκπροσώπους της AMIS. Επί παραδείγματι, ένας από τους διοικητές, ένας νιγηριανός στρατηγός, μας είπε ότι αισθανόταν περισσότερο ιερέας παρά στρατιώτης. Το μόνο που μπορούσε να κάνει, είπε, ήταν να απευθύνει εκκλήσεις στον πληθυσμό να απέχει από τη διάπραξη δόλιων πράξεων× δεν είχε πραγματική εντολή να ενεργήσει, και έτσι δεν αποτελεί καμία έκπληξη το γεγονός ότι οι ομάδες των ανταρτών έχουν εκμεταλλευθεί αυτήν την αδυναμία.
<P>
" Δύση δεν εστιάζει αρκετά σθεναρά την προσοχή της στην Αφρική. Υπάρχει μια ανισορροπία μεταξύ της έκτασης της τραγωδίας στο Νταρφούρ και στην προσοχή που αφιερώνουμε σε αυτή. Οι στρατιωτικές επιχειρήσεις στην Αφρική πορεύονται όλες θαυμάσια, ωστόσο, υπάρχει ο κίνδυνος η Αφρική να καταστεί πεδίο δοκιμής για αυτού του τύπου τις αποστολές. Όταν η ΕΕ διεξάγει επιχειρήσεις εκεί, οι δυνάμεις της πρέπει να είναι οπλισμένες με ισχυρή εντολή, κατάλληλο εξοπλισμό και επαρκές ανθρώπινο δυναμικό. " διάρκεια της αποστολής πρέπει επίσης να εξαρτάται από τους στόχους της.
<P>
Δεν πρέπει να κρυβόμαστε πίσω από τους άλλους, αλλά πρέπει να εκπληρώνουμε τις δικές μας υποχρεώσεις. Αυτό ισχύει τόσο για τη χρηματοδότηση της AMIS όσο και για την υποστήριξη η οποία πρέπει να κυμαίνεται από την υλικοτεχνική υποστήριξη και τον στρατιωτικό εξοπλισμό έως τα προσωπικό. Ωστόσο, αυτό που προπαντός χρειαζόμαστε είναι η πολιτική βούληση όλων· η γνώμη μου είναι ότι η ειρήνη στο Νταρφούρ και σε ολόκληρο το Σουδάν μπορεί να επιτευχθεί μόνο σε συνεργασία με την Κίνα.
<SPEAKER ID="245" NAME="José Ribeiro e Castro">
εξ ονόματος της Ομάδας PPE-DE. - (ΕΝ) Κυρία Πρόεδρε, διαβάζω από τον Τύπο: "Αμέσως μετά το βραδινό γεύμα που διέκοψε γρήγορα το Ραμαζάνι στις 29 Σεπτεμβρίου, περίπου 30 οχήματα γεμάτα με αρκετές εκατοντάδες σουδανούς αντάρτες παραβίασαν την περίμετρο μιας βάσης ειρηνευτικής δύναμης της Αφρικανικής Ένωσης έξω από τη Haskanita, μια μικρή πόλη στο νότιο Νταρφούρ, την εμπόλεμη επαρχία του δυτικού Σουδάν, όπου τουλάχιστον 200 000 άνθρωποι και ίσως πάνω από 300 000 σκοτώθηκαν από τότε που ξεκίνησε η ανταρσία το 2003".
<P>
Οι μονάδες περίπου 100 στρατιωτών, οι περισσότεροι από τους οποίους ήταν Νιγηριανοί, απέκρουαν από την πρώτη επίθεση προτού να υποχωρήσουν στα χαρακώματα, πυροβολώντας μέσα στη νύχτα μέχρι που ξέμειναν από πυρομαχικά. Στη συνέχεια, οι δέκα σκοτώθηκαν. Τουλάχιστον 40 εξαφανίστηκαν μέσα στη βλάστηση. Οι επιτιθέμενοι πρόλαβαν να λεηλατήσουν την περιοχή προτού διασώσουν τους επιζώντες τα σουδανικά στρατεύματα. Μία εβδομάδα αργότερα η ίδια η Haskanita ισοπεδώθηκε. Όταν τα "νωμένα Έθνη επιθεώρησαν τη ζημιά, μόνο το σχολείο και το τζαμί ήταν ακόμα όρθια. Περίπου 7 000 άνθρωποι πιστεύεται ότι τράπηκαν σε φυγή. Στη συνέχεια, στις 8 Οκτωβρίου ξέσπασε συμπλοκή στην πόλη της Muhajiriya, που ελέγχεται από μια επαναστατική φατρία του Νταρφούρ. Εκατοντάδες άνθρωποι σκοτώθηκαν.
<P>
Κανείς δεν είναι βέβαιος ποιοι ήταν οι επιτιθέμενοι. Ακόμα και η κυβέρνηση του Omar El Bashir θεωρήθηκε ύποπτη. Όμως μπορεί να ήταν οι αντάρτες. Αυτό που ξέρουμε είναι ότι αυτά τα πράγματα θα εξακολουθήσουν να συμβαίνουν μέχρι να μεταβούν εκεί διεθνείς δυνάμεις, με αποτελεσματική εντολή και δραστικά μέσα. Όλοι το γνωρίζουν αυτό, και είναι καιρός να σταματήσει αυτό το κρυφτό με την κυβέρνηση του Χαρτούμ.
<SPEAKER ID="246" NAME="Ana Maria Gomes">
εξ ονόματος της Ομάδας PSE. - (EN) Κυρία Πρόεδρε, την αποτρόπαιη επίθεση από δυνάμεις ανταρτών στη Haskanita εναντίον της αποστολής της Αφρικανικής Ένωσης στο Σουδάν (AMIS) ακολούθησε σειρά από άλλες επιθέσεις αντιποίνων από κυβερνητικές δυνάμεις εναντίον όλων των χωριών που υποτίθεται ότι παρείχαν καταφύγιο σε αντάρτες, με τεράστιες απώλειες πολιτών.
<P>
Πρέπει να συνειδητοποιήσουμε ότι αυτό εξυπηρετεί τη στρατηγική γενοκτονίας που ακολουθεί η φατρία του Bashir στο Χαρτούμ να χωρίσει και να καταστρέψει τις κοινότητες του Νταρφούρ και τις ομάδες ανταρτών, προκειμένου να οδηγηθούν σε αδιέξοδο οι ειρηνευτικές διαπραγματεύσεις, όπως αυτές που πρόκειται να ξεκινήσουν αυτό το σαββατοκύριακο στη Λιβύη.
<P>
Αυτή η αποτρόπαιη επίθεση και οι βιαιότητες που ακολούθησαν επίσης δείχνουν τους ουσιώδεις περιορισμούς μιας εξ ολοκλήρου αφρικανικής δύναμης στο Νταρφούρ, όπως η AMIS. Είναι επομένως κρίσιμο η υβριδική επιχείρηση της Αφρικανικής Ένωσης και των "νωμένων Εθνών στο Νταρφούρ (UNAMID), που πρόκειται να αναπτυχθεί μέχρι τις αρχές Ιανουαρίου να εξοπλιστεί δεόντως, ώστε να είναι σε πλήρη ισχύ και ετοιμότητα για να λειτουργήσει μέχρι τότε.
<P>
Σε αυτό το πλαίσιο, προκαλεί ανησυχία το γεγονός ότι ο πρόεδρος της επιτροπής της Αφρικανικής'Ένωσης, κ. Konaré, επιμένει σε μια εξ ολοκλήρου αφρικανική δύναμη, απορρίπτοντας την ενσωμάτωση στη UNAMID μονάδων που προσφέρονται από την Ουρουγουάη, την Ταϊλάνδη και τη Νορβηγία, σε αντίθεση με την απόφαση του Συμβουλίου Ασφαλείας των "νωμένων Εθνών, αναπαράγοντας με αυτόν τον τρόπο τους ελιγμούς της φατρίας του Χαρτούμ.
<P>
Είναι επίσης ανησυχητικό το ότι η Ευρωπαϊκή Ένωση, οι "νωμένες Πολιτείες και άλλες πλούσιες χώρες αδυνατούν να παράσχουν την ταχεία και πλήρη υποστήριξη που θα έπρεπε να προσφέρουν στον σχηματισμό αυτής της αποστολής, καθώς δεν της παρέχουν οικονομική αερογέφυρα και άλλες υλικοτεχνικές και στρατιωτικές δυνατότητες που χρειάζεται για να λειτουργήσει. Ακόμα και η αποστολή του Τσαντ έχει καθυστερήσει πολύ, η οποία υποτίθεται ότι είχε επείγοντα χαρακτήρα.
<P>
Τέλος, ο κ. Bashir θα τύχει θερμής υποδοχής στη Λισαβόνα: δεν είναι μόνο ο κ. Mugabe. Ελπίζω ότι οι αρχές της Ευρωπαϊκής Ένωσης, η Επιτροπή, η Προεδρία και τα κράτη μέλη δεν θα παραλείψουν να αξιοποιήσουν την ευκαιρία να τον φέρουν αντιμέτωπο με αυτήν την τρομερή ευθύνη, που κάποια ημέρα θα τον οδηγήσει στη Χάγη.
<SPEAKER ID="247" NAME="Carl Schlyter">
εξ ονόματος της Ομάδας Verts/ALE. - (SV) Καταρχάς, η σκέψη μας είναι με τους γιους, αδελφούς και αγαπημένα πρόσωπα που τώρα αγνοούνται μετά τη βάναυση επίθεση στη δύναμη AMIS. Οι άνθρωποι αυτοί έχασαν τη ζωή τους προσπαθώντας να βοηθήσουν τους συνανθρώπους τους σε γειτονική χώρα. Πολλοί έχουν πληγεί από τη βία, τους βιασμούς, τις δολοφονίες και την ακραία φτώχεια που επικρατεί εκεί. Πόσες φορές έχουμε έλθει εδώ και έχουμε συζητήσει το συγκεκριμένο θέαμα; Πόσες φορές ζητήσαμε η κυβέρνηση ή άλλοι να αναλάβουν δράση; Επιτρέψτε μου να σας υπενθυμίσω ότι το βασικό καθήκον κάθε κυβέρνησης είναι να προστατεύει τα ανθρώπινα δικαιώματα του άμαχου πληθυσμού της. Αυτή η κυβέρνηση ουδέποτε αποπειράθηκε ή προσπάθησε να το πράξει σε ολόκληρη τη θητεία της. Ωστόσο, πρέπει να επιδείξουμε υπομονή παρ' όλη την απογοήτευσή μας, καθώς μόνο με μακροπρόθεσμη οικονομική και πολιτική στήριξη προς αυτούς που προσπαθούν να επιλύσουν τη σύγκρουση θα μπορέσουμε να επιτύχουμε. Δεν πρέπει να αγνοούμε καθόλου και την εμπλοκή και των δικών μας οικονομικών συμφερόντων. Ορισμένες φορές είναι οι δικές μας πετρελαϊκές εταιρείες που στην πραγματικότητα στηρίζουν ορισμένες ομάδες, άμμεσα ή έμμεσα. Πρέπει να ασχοληθούμε και με το θέμα αυτό. Βαριά ευθύνη φέρει η κυβέρνηση, και πρέπει να διατυπώσουμε περαιτέρω αιτήματα. Συμφωνώ πλήρως με τον συνάδελφό μου Raül Romeva ότι στο Διεθνές Ποινικό Δικαστήριο πρέπει να δοθούν πλήρη δικαιώματα πρόσβασης και πλήρες δικαίωμα διεξαγωγής έρευνας, έτσι ώστε οι άνθρωποι σε αυτήν την πληγείσα χώρα να μπορέσουν να δουν σε εύθετο χρόνο να απονέμεται δικαιοσύνη. Ευχαριστώ.
<SPEAKER ID="248" NAME="Kathy Sinnott">
εξ ονόματος της Ομάδας IND/DEM. - (EN) Κύριε Πρόεδρε, καθώς ιρλανδοί στρατιώτες αναχωρούν για το Τσαντ, για να προστατεύσουν πρόσφυγες από το γειτονικό Σουδάν, θυμάμαι πάλι με οδύνη ότι αυτή η τραγωδία γενοκτονίας στο Σουδάν συνεχίζεται εδώ και πολύ καιρό, χωρίς να διαφαίνεται κάποιο τέλος. Επικροτώ αυτήν την πρόταση ψηφίσματος για αποδοκιμασία της βίας και για την υποστήριξη προς τις αποστολές των "νωμένων Εθνών και την Αφρικανική Ένωση στο Σουδάν. "Πρέπει να δείξουμε ένα ενωμένο μέτωπο", αναφέρει το ψήφισμα· και ενώ επικροτώ την ιδέα, δεν μπορώ να αντιληφθώ πώς μπορεί να συμβαίνει αυτό. Βλέπετε, τα ίδια τα "νωμένα Έθνη είναι απόλυτα διχασμένα για αυτό το ζήτημα.
<P>
Οι προσπάθειες δεν μπορούν να προχωρήσουν τη στιγμή που η Κίνα, ένα μέλος με δικαίωμα απόφασης, συνεχίζει να συντηρεί και να παρατείνει τη σύγκρουση, προμηθεύοντας την περιοχή με όπλα. Άλλη μια φορά πρέπει να υποδείξουμε την Κίνα ως βασικό υποστηρικτή της κυβέρνησης του Χαρτούμ. " Κίνα ανταλλάσσει κινεζικά όπλα με σουδανικό πετρέλαιο, και δεν χρειάζεται πολύ μυαλό για να καταλάβει κανείς ότι αυτός είναι ένας από τους βασικότερους τρόπους με τον οποίο διατηρείται η συνεχιζόμενη σύγκρουση.
<P>
Δεν πρέπει να δεχόμαστε η κινεζική πολιτική εξαγωγής όπλων να περιβάλλεται από μυστικότητα. Το Πεκίνο δεν δημοσιεύει καθόλου πληροφορίες σχετικά με μεταφορές όπλων στο εξωτερικό και δεν έχει υποβάλει καθόλου στοιχεία στο μητρώο των "νωμένων Εθνών για τα συμβατικά όπλα τα τελευταία οκτώ χρόνια. Τη στιγμή που οι κινεζικές εξαγωγές όπλων -μερικές από αυτές στην επίθεση που περιγράφηκε πριν από ένα λεπτό-υπολογίζεται ότι ξεπερνούν τα 2 δισεκατομμύρια δολάρια τον χρόνο, η ανευθυνότητα με την οποία ενεργεί η Κίνα πρέπει να τεθεί επί τάπητος.
<P>
Εάν αυτό το ζήτημα δεν αντιμετωπιστεί, δεν θα είναι μόνο το Σουδάν που θα υποφέρει. Όπλα από την Κίνα μπορεί να βρει κανείς σε μακρινές χώρες όπως η Αυστραλία, η Μαλαισία, η Ταϊλάνδη και η Νότια Αφρική, ενώ τακτικές αποστολές φορτίων γίνονται στην Μπούρμα και το Νεπάλ. Για τον λόγο αυτόν, λοιπόν, κάνω έκκληση στο Κοινοβούλιο να καταδικάσει την Κίνα για τον ρόλο της στην προσυπογραφή της γενοκτονίας του σουδανικού λαού. Είναι καλό να υποστηρίζουμε την ειρήνη και τον ρόλο των "νωμένων Εθνών, αλλά πρέπει να το κάνουμε ενεργά - αν όχι, κινδυνεύουμε να συμβάλλουμε στα δεινά του σουδανικού λαού.
<SPEAKER ID="249" NAME="Koenraad Dillen">
εξ ονόματος της Ομάδας ITS. - (NL) Κυρία Πρόεδρε, φυσικά ο θάνατος δέκα στρατιωτών στην ειρηνευτική δύναμη της Αφρικανικής Ένωσης στο Νταρφούρ είναι ακόμη ένα τραγικό συμβάν. Επί χρόνια αυτό το Κοινοβούλιο εκφράζει την ανησυχία του για την περιοχή.
<P>
Λυπάμαι, ωστόσο, για το γεγονός ότι ακόμη μια φορά χάσαμε την ευκαιρία να εγείρουμε το θέμα της ευθύνης και του καταστροφικού ρόλου της Κίνας στη σύγκρουση αυτή, διότι πρέπει και πάλι να ειπωθεί ότι, κατά την αναζήτηση επιρροής στην Αφρική, η Κίνα διαδραματίζει επιζήμιο ρόλο στο κατεστραμμένο από τον πόλεμο Σουδάν. Αυτό το κάνει εις βάρος των θυμάτων που σκοτώνονται στο Νταρφούρ, και τώρα και έμμεσα, με το αίμα στρατιωτών που βοηθούν για τη σταθεροποίηση της κατάστασης.
<P>
Με τις αμφίβολες επενδύσεις τους, οι Κινέζοι έχουν συμβάλλει σε πολύ μεγάλο βαθμό στις στρατιωτικές προσπάθειες του τοπικού καθεστώτος. " Ευρώπη πρέπει απλώς να συνειδητοποιήσει ότι όσο ισχυρότερη γίνεται η Κίνα στην Αφρική, τόσο ασθενέστερο γίνεται το δυτικό μας μήνυμα για δημοκρατία, ελευθερία και χρηστή διακυβέρνηση. Ωστόσο, η Κίνα είναι ένας πάρα πολύ σημαντικός εμπορικός εταίρος για την Ευρώπη, και η συζήτηση για ανθρώπινα δικαιώματα και δημοκρατία συχνά ωθείται στο περιθώριο όταν στο προσκήνιο έρχεται η Realpolitik.
<SPEAKER ID="250" NAME="Colm Burke" AFFILIATION="PPE-DE">
(EN) Κυρία Πρόεδρε, αποδοκιμάζω έντονα τη δολοφονία 10 ατόμων της ειρηνευτικής δύναμης της Αφρικανικής Ένωσης στις 30 Σεπτεμβρίου 2007 από άγνωστης ταυτότητας δυνάμεις στη Haskanita του νοτίου Νταρφούρ. Τουλάχιστον άλλα οκτώ μέλη του προσωπικού από την αποστολή της Αφρικανικής Ένωσης στο Σουδάν (AMIS) τραυματίστηκαν επίσης σοβαρά και άλλα 40 εξακολουθούν να αγνοούνται. Προτρέπω τη σουδανική κυβέρνηση να συνεργαστεί πλήρως για μια ανεξάρτητη έρευνα σχετικά με την επίθεση και να οδηγήσει όλους τους υπεύθυνους στη δικαιοσύνη.
<P>
Αυτοί οι θάνατοι θυμίζουν τη σοβαρότητα της κατάστασης ασφάλειας σε αυτήν την περιοχή. Δυστυχώς, δεν υπάρχει ειρήνη προς διατήρηση τώρα, όμως, παρ' όλα αυτά, η διεθνής κοινότητα, συμπεριλαμβανομένων των "νωμένων Εθνών και της ΕΕ, έχουν την ευθύνη να προσπαθήσουν να βοηθήσουν ώστε να διασφαλιστεί η εν λόγω περιοχή το συντομότερο δυνατόν, ώστε μπορεί να επιτευχθεί ειρήνη στο μέλλον.
<P>
" αποστολή της Ευρωπαϊκής Ένωσης στο Τσαντ, την Κεντροαφρικανική Δημοκρατία και τα σύνορα του Νταρφούρ πρέπει επίσης να έχει επίγνωση του κινδύνου να υποστεί απώλειες. Κανείς δεν είπε ότι αυτό θα ήταν εύκολο εγχείρημα. Είναι σημαντικό τα κράτη μέλη της ΕΕ να κινητοποιήσουν πολιτική, οικονομική, λειτουργική και τεχνική υποστήριξη για τα ιρλανδικά, γαλλικά, βελγικά, πολωνικά και άλλα στρατεύματα που αποτελούν μέρος αυτής της αποστολής. Δεν μπορούμε να έχουμε τα στρατεύματά μας ελλιπώς εξοπλισμένα, όπως η πολιορκημένη AMIS. Εφόσον στέλνουμε τα στρατεύματά μας σε ένα ευμετάβλητο περιβάλλον, πρέπει να τους δώσουμε τα μέσα να προστατευθούν. Αυτή η αποστολή της ΕΕ θα έχει ευθεία εντολή χρήσης της δύναμής της, αναφορικά με το κεφάλαιο VII του Χάρτη των "νωμένων Εθνών, και τα στρατεύματα πρέπει να ενθαρρύνονται να το επικαλούνται. " διατήρηση της ειρήνης είναι ένα από τα ευγενέστερα επαγγέλματα και είναι τραγικό ένας στρατιώτης ειρηνευτικής δύναμης να χάνει τη ζωή του ενόσω προστατεύει τις ζωές άλλων.
<P>
Για τον λόγο αυτόν πρέπει να συνεχίσουμε την πίεση στα διάφορα εμπλεκόμενα μέρη...
<P>
(" Πρόεδρος διέκοψε τον ομιλητή)
<SPEAKER ID="251" NAME="Lidia Joanna Geringer de Oedenberg" AFFILIATION="PSE">
(PL) " σύγκρουση που συνεχίζεται στο Νταρφούρ από το 2003 θεωρείται η μεγαλύτερη ανθρωπιστική καταστροφή της εποχής μας. Διακόσιες χιλιάδες άτομα έχουν χάσει τη ζωή τους ως αποτέλεσμα εθνοτικών εκκαθαρίσεων και διωγμών, και επιπλέον δυόμισι εκατομμύρια έχουν εκτοπιστεί. Εκατομμύρια προσφύγων ζουν με τον φόβο του τι θα τους φέρει η επόμενη ημέρα, και για προστασία έχουν μια δύναμη μόλις επτά χιλιάδων ανεπαρκώς εξοπλισμένων στρατιωτών από την ειρηνευτική δύναμη της Αφρικανικής Ένωσης, η οποία, ολοένα και περισσότερο, καθίσταται στόχος αιματηρών επιθέσεων, όπως η επίθεση στη Haskanita τον Σεπτέμβριο του περασμένου έτους.
<P>
" κατάσταση στην περιοχή αυτή επιδεινώνεται δραματικά, και οι εκπρόσωποι ανθρωπιστικών ειρηνευτικών οργανώσεων πέφτουν θύματα απαγωγών. Στην κατάσταση αυτή είναι σημαντικό να ενεργήσουμε το συντομότερο δυνατόν για να ενεργοποιηθεί η κοινή αποστολή "νωμένων Εθνών και Αφρικανικής Ένωσης, η οποία, τώρα που έχει τη σύμφωνη γνώμη της σουδανικής κυβέρνησης, πρέπει να διαθέτει και ισχυρή εντολή που θα της επιτρέπει να παρέχει πλήρη προστασία στον άμαχο πληθυσμό. " αποστολή πρέπει να αποτελείται από τον κατάλληλο αριθμό στρατιωτών και την απαιτούμενη ποσότητα εξοπλισμού και κονδυλίων. " Ευρωπαϊκή Ένωση, τα "νωμένα Έθνη και η Αφρικανική Ένωση πρέπει να καταβάλουν κοινές προσπάθειες για να αναβιώσουν την ειρηνευτική διαδικασία στο Νταρφούρ και να βοηθήσουν να επιτευχθεί δίκαιη και βιώσιμη συμφωνία που θα υπογραφεί από τα ενδιαφερόμενα μέρη.
<SPEAKER ID="252" NAME="Benita Ferrero-Waldner">
μέλος της Επιτροπής. - (EN) Κυρία Πρόεδρε, εμείς ως Ευρωπαϊκή Επιτροπή συντασσόμαστε με το Ευρωπαϊκό Κοινοβούλιο στην απερίφραστη καταδίκη της δολοφονίας των ατόμων της ειρηνευτικής δύναμης της Αφρικανικής Ένωσης στη Haskanita και σε άλλα περιστατικά τον τελευταίο χρόνο, και ασφαλώς ως προς γεγονός ότι πολλοί άλλοι ακόμα αγνοούνται.
<P>
Δεν πρέπει να προφασιζόμαστε ότι ακόμα και η μεγαλύτερη δύναμη διατήρησης της ειρήνης που πρόκειται να αναλάβει μετά τη σημερινή αποστολή της Αφρικανικής Ένωσης στο Σουδάν (AMIS), θα μπορέσει να προστατεύσει εύκολα τον εαυτό της για να διασφαλίσει την τεράστια ανθρωπιστική επιχείρηση που υποστηρίζεται από την Ευρωπαϊκή Επιτροπή και πολλούς άλλους δωρητές και να διατηρήσει την ειρήνη, αν δεν υπάρχει ειρήνη προς διατήρηση. Αυτό είναι το ζήτημα.
<P>
Αναγνωρίζουμε το γεγονός ότι η κυβέρνηση του Σουδάν δέχθηκε την παρουσία ειρηνευτικής δύναμης των "νωμένων Εθνών στο σουδανικό έδαφος. Μαζί με την υπόλοιπη διεθνή κοινότητα, σκοπεύουμε να πιέσουμε την κυβέρνηση να τηρήσει τον λόγο της. Επιδοκιμάζουμε την πρόθεση την κυβέρνησης να κηρύξει παύση των εχθροπραξιών όταν ξεκινήσουν οι διαπραγματεύσεις στη Λιβύη στις 27 Οκτωβρίου, όμως η κυβέρνηση πρέπει να προχωρήσει παραπέρα. " Ευρωπαϊκή Επιτροπή επίσης ζητά από την κυβέρνηση του Σουδάν να συμμετάσχει ενεργά στις διαπραγματεύσεις που έχουν ως στόχο τη δίκαιη κατανομή εξουσίας και πλούτου στο Νταρφούρ. Συντασσόμαστε με την υπόλοιπη Ευρωπαϊκή Ένωση στο κάλεσμα προς τα κινήματα ανταρτών να βάλουν τα ίδια τέλος στις δολοφονίες και στις ληστείες που αμαυρώνουν τον σκοπό τους. Τους καλούμε επίσης να συμμετάσχουν ολόψυχα στις συνομιλίες στο Sirte.
<P>
Εκτός αυτού, όπως ξέρετε, το ψήφισμα 1778 του Συμβουλίου Ασφαλείας των "νωμένων Εθνών, που εγκρίθηκε στις 25 Σεπτεμβρίου, προβλέπει μια διεθνή πολυδιάστατη δύναμη για τη συμβολή στη σταθεροποίηση του ανατολικού Τσαντ και της βορειοανατολικής Κεντροαφρικανικής Δημοκρατίας και για τη διασφάλιση της προστασίας του τοπικού πληθυσμού, των προσφύγων και των εκτοπισμένων ατόμων, και για τη σταθεροποίηση της κατάστασης στο Σουδάν.
<P>
Σε αυτήν τη βάση, το Συμβούλιο Γενικών Υποθέσεων και το Συμβούλιο Εξωτερικών Υποθέσεων αποφάσισαν στις 15 Οκτωβρίου την αποστολή μιας προσωρινής και πολυδιάστατης ευρωπαϊκής δύναμης 3 000 στρατιωτών, τη EUFOR Τσαντ, όπως την αποκαλούμε, για να στηρίξει και να συμπληρώσει βραχυπρόθεσμα την ανάπτυξη της δύναμης των "νωμένων Εθνών. Λαμβάνοντας υπόψη την περιφερειακή διάσταση της κρίσης του Νταρφούρ, η ανάπτυξη αυτής της νέας αποστολής EUFOR Τσαντ και μιας αστυνομικής αποστολής των "νωμένων Εθνών παράλληλα με την UNAMID στο Σουδάν είναι, πιστεύω, ένα κρίσιμο βήμα προς τη διευκόλυνση μιας βιώσιμης λύσης για τη σύγκρουση στο Νταρφούρ και, εντέλει, για την εθελοντική επιστροφή των σουδανών προσφύγων που έχουν εγκατασταθεί στο Τσαντ. Μπορώ να σας πω ότι, τη στιγμή αυτή, βρίσκεται εκεί ένας ιρλανδός στρατηγός, διερευνώντας την κατάσταση και διερευνώντας πού ακριβώς πρέπει να αναπτυχθεί η EUFOR.
<P>
Όμως, επιστρέφοντας στο ζήτημα του ίδιου του Σουδάν, επιτρέψτε μου να πω ότι πιστεύουμε ακράδαντα ότι το μέλλον της χώρας εξαρτάται από τη διαμοίραση του πλούτου και της εξουσίας, από μια ομοσπονδιακή κυβέρνηση και μια ομοσπονδιακή διευθέτηση. Αυτό συμφώνησαν κυβέρνηση και αντάρτες στη Naivasha τον Ιανουάριο του 2005, όταν υπογράφηκε η συνολική ειρηνευτική συμφωνία, τερματίζοντας δεκαετίες εμφυλίου πολέμου μεταξύ Βορρά και Νότου. " διεθνής κοινότητα πρέπει να στηρίξει αποφασιστικά αυτήν τη συνολική ειρηνευτική συμφωνία. Διότι εάν μπορεί να τηρηθεί αυτή η συμφωνία -ναι, υπάρχουν επί του δυσκολίες, αλλά αυτές οι δυσκολίες δεν χρειάζεται να είναι τελειωτικές- αυτό θα αποτελέσει ισχυρή ένδειξη ότι παρόμοιες διευθετήσεις μπορούν να επεκταθούν και στο Νταρφούρ.
<P>
Έτσι, μέσω της επεκταθείσας υποστήριξης και μέσω του Ευρωπαϊκού Ταμείου Ανάπτυξης για την ανάκαμψη και την αποκατάσταση του νότιου Σουδάν και για τη μακροπρόθεσμη, δίκαιη και βιώσιμη ανάπτυξη του συνόλου της χώρας, στηρίζουμε σθεναρά τη συνολική ειρηνευτική συμφωνία. Υποστηρίζουμε επίσης τις προσπάθειες του Ειδικού Εντεταλμένου της ΕΕ στο Σουδάν για τη διευκόλυνση της ειρήνης στο Νταρφούρ, και μαζί με άλλους δωρητές είμαστε έτοιμοι να διασφαλίσουμε ότι το μέρισμα ειρήνης, με τη μορφή της ανάκαμψης και αποκατάστασης του Νταρφούρ, θα χρησιμοποιηθεί επί τη βάσει μιας ανανεωμένης ειρηνευτικής συμφωνίας.
<P>
Νομίζουμε ότι είναι προς το συμφέρον όλων των μερών -της κυβέρνησης, των ανταρτών του Νταρφούρ, των χωρών της περιοχής του Κέρατος της Αφρικής και της διεθνούς κοινότητας- το Σουδάν να παραμείνει ενωμένο. Όσο μακροσκελείς, κοπιώδεις και ενίοτε αποθαρρυντικές και αν αποδειχθούν οι συνομιλίες στο Sirte, νομίζω ότι πρέπει να φανούμε αποφασισμένοι για την ειρήνη στο Σουδάν. " ενότητα αυτής της χώρας παραμένει στο πλαίσιο των δυνατοτήτων μας.
<SPEAKER ID="253" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά τις συζητήσεις, κατά τη διάρκεια της ώρας των ψηφοφοριών -η οποία, για την ακρίβεια, είναι το επόμενο θέμα της ημερήσιας διάταξης.
